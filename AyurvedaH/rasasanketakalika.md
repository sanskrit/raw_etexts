

चमुन्द (कयस्थ [= कयस्थचमुन्द], ओर् चन्द; अरोउन्द् १४९० चे):
रससम्केतकलिक [=रससन्केतकलिक]


चामुण्ड (कायस्थ [= कायस्थचामुण्ड], ओर् चण्ड; अरोउन्द् १४९० चे):
रससंकेतकलिका [= रससङ्केतकलिका]



र्स्क्, १
शिवं नत्वा रसेशं चामुण्डः कायस्थवंशभूः /
करोति रससंकेतकलिकाम् इष्टसिद्धिदाम् // र्स्क्_१.१ //

<मेर्चुर्य्:: म्य्थ्. ओरिगिन्>
स्कन्दात्तारकहिंसार्थं कैलासे विधृतं सुरैः /
रते शम्भोश्च्युतं रेतो गृहीतमग्निना मुखे // र्स्क्_१.२ //
क्षिप्तं तेन चतुर्दिक्षु क्षाराब्धौ तत्पृथक् पृथक् /
सौम्यादिदिक्त्रयस्थं यद् गौरीशापान्न कार्यकृत् // र्स्क्_१.३ //
पश्चिमायां विमुक्तं तत् सूतो'भूत् सर्वकार्यकृत् /

<मेर्चुर्य्:: सुब्त्य्पेस्:: चोलोउर्, चस्ते>
श्वेतारुणहरिद्राभकृष्णा विप्रादिपारदाः // र्स्क्_१.४ //
देहे लोहे गदे पिष्ट्यां योज्या वा स्वस्वजातिषु /

<रसदोषाः>
तेषु नैसर्गिका दोषाः पञ्च सप्ताथ कञ्चुकाः // र्स्क्_१.५ //
मलाद्याः पञ्च दोषाः स्युर् भूजाद्याः सप्त कञ्चुकाः /
कुष्ठादीन् हि प्रकुर्वन्ति रसस्था द्वादशैव ते // र्स्क्_१.६ //

<१८ संस्कारस्>
तेनाष्टादशसंस्कारा उक्ता ज्ञैर् दोषमुक्तये /
कर्तुं ते दुष्करा यस्मात् प्रोच्यन्ते सुकरा रसे // र्स्क्_१.७ //

<मेर्चुर्य्:: चोर्रेच्त् वेइघ्त्>
पलादारभ्य पञ्चाशत्पलं यावच्च पारदः /
तत ऊनो'धिको वापि न संस्कार्यो रसो बुधैः // र्स्क्_१.८ //

<संस्कार:: मर्दन>
वस्त्रे चतुर्गुणे पूतः सूतः स्थाप्यः शुभे'हनि /
लोहार्काश्मजखल्वे तु तप्ते चैव विमर्दयेत् // र्स्क्_१.९ //
निशेष्टकासुरीधूमव्योषाम्ललवणैः पृथक् /
कालांशैर्मर्दितः सूतो भवेच्छुद्धो दिनैकतः // र्स्क्_१.१० //

<संस्कार:: स्वेदन>
ततः क्षाराम्लमूत्राद्यैः स्वेद्यो वस्त्रावृतो दिनम् /

<संस्कार:: मूर्छन>
मूर्छयेत् सप्तधा पश्चात् कन्याग्न्यर्कवराम्बुभिः // र्स्क्_१.११ //

<संस्कार:: पातन>
त्रिधोर्ध्वपातनात् पात्यः पादांशार्कयुतः शुचिः /

<मेर्चुर्य्:: हिङ्गुलाकृष्ट:: नत्. पुरेनेस्स्>
हिङ्गुलाद् उद्धृतः सूतो भवेद्वा दोषवर्जितः // र्स्क्_१.१२ //

<इम्पोर्तन्चे ओफ़् जारण>
गुरुशास्त्रं परित्यज्य विना जारितगन्धकात् /
रसं निर्माति दुर्मेधाः शपेत्तं च रसेश्वरः // र्स्क्_१.१३ //

<संस्कार:: जारण>
सूतं गन्धं रसैकांशं स्तोकं स्तोकं तु खल्वगम् /
कुट्टनात् कुट्टनात् पिष्टं भवेद्वा ताम्रपात्रगम् // र्स्क्_१.१४ //
तत्तुल्यं गन्धकं दत्त्वा रुद्ध्वा तं लोहसम्पुटे /
पुटेद् भूधरयन्त्रे च यावज्जीर्यति गन्धकम् // र्स्क्_१.१५ //
एवं पुनः पुनर्देयं षड्गुणं गन्धचूर्णकम् /
षड्गुणे गन्धके जीर्णे रसो निखिलरोगहा // र्स्क्_१.१६ //

<बन्ध:: सुब्त्य्पेस्>
पाटः खोटो जलौका च भस्माख्यश्च चतुर्थकः /
बन्धश्चतुर्विधः सूते विज्ञेयो भिषगुत्तमैः // र्स्क्_१.१७ //
पाटः पर्पटिकाबन्धः पिष्टिबन्धस्तु खोटकः /
जलौका पक्वबन्धः स्याद्भस्म भस्मनिभो भवेत् // र्स्क्_१.१८ //

<मेर्चुर्य्:: भस्मन्:: सुब्त्य्पेस्>
सूतभस्म द्विधा ज्ञेयमूर्ध्वगं तलभस्म च /

<ऊर्ध्वभस्मन्:: प्रोदुच्तिओन्>
ऊर्ध्वभस्मकरं यन्त्रं स्थालिकासम्पुटं शृणु // र्स्क्_१.१९ //
कार्यं स्थालीद्वयं मध्ये सर्वतः षोडशाङ्गुलम् /
लवणेनेषद् आर्द्रेणापूर्य स्थालीम् अधोगताम् // र्स्क्_१.२० //
संधिं वस्त्रमृदा लिम्पेत् संपुटीकृत्य चान्यया /
त्रिद्वारचुल्ल्यां संस्थाप्य चतुर्यामं दृढाग्निना // र्स्क्_१.२१ //
पचेत्तत्स्वाङ्गशीतं वै ह्युद्धृत्य लवणं त्यजेत् /
लावणीमूर्ध्वगां कृत्वा क्षेप्यो'न्यस्यां रसेश्वरः // र्स्क्_१.२२ //
पूर्ववत् संपुटीकृत्य पश्चात्तु चुल्लके न्यसेत् /
दृढं कृत्वालवालं तु जलं तत्र विनिक्षिपेत् // र्स्क्_१.२३ //
उष्णं पुनः पुनस्त्यक्त्वा क्षिपेच्छीतं मुहुर्मुहुः /
त्रिद्वारे काष्ठमेकैकं दीर्घं हस्तमितं क्षिपेत् // र्स्क्_१.२४ //
हस्तवत्पिण्डमानं तु ह्यादौ प्रज्वालयेत्सुधीः /
द्वे द्वे काष्ठे च तस्योर्ध्वं तदूर्ध्वं त्रितयं क्षिपेत् // र्स्क्_१.२५ //
यावद्यामद्वयं पश्चादङ्गारांश्च जलं त्यजेत् /
ऊर्ध्वस्थाल्यां तु यल्लग्नं तदूर्ध्वं भस्म सिद्धिदम् // र्स्क्_१.२६ //

<मेर्चुर्य्:: तलभस्मन्:: प्रोदुच्तिओन्>
गन्धकं धूमसारं च शुद्धसूतं समं त्रयम् /
यामैकं मर्दयेत् खल्वे काचकूप्यां विनिक्षिपेत् // र्स्क्_१.२७ //
रुद्ध्वा द्वादशयामं तद्वालुकायन्त्रगं पचेत् /
स्फोटयेत्स्वाङ्गशीतं च तदूर्ध्वं गन्धकं त्यजेत् // र्स्क्_१.२८ //

<तलभस्मन्:: मेदिच्. प्रोपेर्तिएस्>
तलभस्म भवेद्योगवाहि स्यात् सर्वरोगहृत् /
औषधान्तरसंयोगाद् वक्ष्ये वर्णविपर्ययम् // र्स्क्_१.२९ //
रक्तं पीतं तथा कृष्णं नीलं च पाण्डुरारुणम् /

<रक्तभस्मन्>
निर्गुण्डीरससंयुक्तं चपलेन समन्वितम् // र्स्क्_१.३० //
रक्तवर्णं भवेद्भस्म दाडिमीकुसुमोपमम् /

<पीतभस्मन्>
भूधात्रीहस्तिशुण्डीभ्यां रसं गन्धं च मर्दयेत् // र्स्क्_१.३१ //
काचकूप्यां चतुर्यामं पक्वः पीतो भवेद्रसः /

<कृष्णभस्मन्>
सूतं गन्धकसंयुक्तं कुमारीरसमर्दितम् // र्स्क्_१.३२ //
कृष्णवर्णं भवेद्भस्म देवानामपि दुर्लभम् /

<श्याम/नीलभस्मन्>
वाराहीकन्दसंयुक्तं रसकेन समन्वितम् // र्स्क्_१.३३ //
श्यामवर्णं भवेद्भस्म वलीपलितनाशनम् /

<पाण्डुरारुणभस्मन्>
लवणान्तर्विलिप्तायां कूप्यां स्यात् पाण्डुरारुणम् // र्स्क्_१.३४ //

<मेर्चुर्य्:: मारण>
लवणाद्विंशतिर्भागाः सूतश्चाथैकभागिकः /
काञ्जिके मर्दयित्वाग्नौ पुटनाद् भस्मतां व्रजेत् // र्स्क्_१.३५ //
उद्धृत्यान्यं रसं क्षिप्त्वा यथेच्छं मारयेद्रसम् /
एवं ताम्राहिवङ्गाभ्रं मारितं स्याद्गुणप्रदम् // र्स्क्_१.३६ //
तदम्बुपूरिते पात्रे स्थाप्यं यामाष्टकं शनैः /
त्यक्त्वा तोयं रसो ग्राह्यः पात्रस्थो भस्मसूतकः // र्स्क्_१.३७ //

<मेर्चुर्य्:: मारण>
मूषाद्वयमपामार्गबीजचूर्णैः प्रकल्पयेत् /
पारदं तत्पुटे कृत्वा मलयूरसमर्दितम् // र्स्क्_१.३८ //
द्रोणपुष्प्याः प्रसूनानि विडङ्गमरिमेदकः /
चूर्णम् एषाम् अधश्चोर्ध्वं दत्त्वा मुद्रां प्रकल्पयेत् // र्स्क्_१.३९ //
विधाय गोलकं सम्यङ्मृन्मूषासम्पुटे क्षिपेत् /
शोषयेन्मुद्रितं कृत्वा पचेद् गजपुटे ततः // र्स्क्_१.४० //
पारदो भस्मताम् इत्थं पुटेनैकेन गच्छति /
स्वाङ्गशीतं समुद्धृत्य सर्वकर्मसु योजयेत् // र्स्क्_१.४१ //
प्रोत्तानखर्परे चुल्ल्यां स्फटिकालेपिते क्षिपेत् /
पुनर्नवारसे पक्वो मर्दनान्म्रियते रसः // र्स्क्_१.४२ //

<मेर्चुर्य्:: मृत:: परीक्षा>
अतेजा अगुरुः शुभ्रो लोहहा चाचलो रसः /
यदा नावर्तते वह्नौ नोर्ध्वं गच्छेत्तदा मृतः // र्स्क्_१.४३ //

<मेर्चुर्य्:: मृत:: मेदिच्. प्रोपेर्तिएस्>
पारदः सर्वरोगघ्नो योगवाही सरो गुरुः /
पाण्डुताकृमिकुष्ठघ्नो वृष्यो बल्यो रसायनः // र्स्क्_१.४४ //
सूतो धातुरसाः सर्वे जीर्णा जीर्णा गुणाधिकाः /

<मेर्चुर्य्:: मृत:: स्तोरगे>
दन्ते शृङ्गे मणौ वेणौ रक्षयेत्साधितं रसम् // र्स्क्_१.४५ //
<वेइघ्त् ओफ़् द्रुग्स्>
पित्तानि षोडशांशेन विषाणामपि रक्तिका /
गुटीरसेष्वनुक्तो 'पि ज्ञेयो विधिरयं स्वयम् // र्स्क्_१.४६ //

<मेर्चुर्य्:: सेवन>
सर्वरोगविनाशार्थं देहदार्ढ्यस्य हेतवे /
शुद्धकायश्च पथ्याशी सेवेत पूज्यपूजनात् // र्स्क्_१.४७ //
वल्लमेकं नरे'श्वे तु गद्याणं च गजे द्वयम् /
दत्तः सूतो हरेद्रोगान् धातुयुग्वा निजौषधैः // र्स्क्_१.४८ //
रसस्य विकृतौ सत्यां मूर्छा हिक्का ज्वरो'रतिः /
कासः श्वासो भ्रमो मोहो दाहः कम्पश्च जायते // र्स्क्_१.४९ //
तच्छान्त्यै बीजपूरस्य रसं शुण्ठीं च सैन्धवम् /
पिबेद्वा गोजले सिद्धं मूलं कर्कोटजं शुभम् // र्स्क्_१.५० //
यत्रागारे रसाधीशः पूज्यते बहुभक्तितः /
तदपत्यधनैः पूर्णम् आधिव्याधिविवर्जितम् // र्स्क्_१.५१ //


र्स्क्, २

<षड्लोह>
हेमरूप्यार्कवङ्गाहिलोहैर् लोहाः षडीरिताः /

<मेतल्स्:: फ़च्तितिओउस्>
अकृत्रिमा इमे घोषावर्तकाद्यास्तु कृत्रिमाः // र्स्क्_२.१ //

<मेतल्स्:: शुद्ध, मृत:: मेदिच्. प्रोपेर्तिएस्>
शुद्धा मृता निरुत्थाश्च सर्वरोगहराः स्मृताः /

<मेतल्स्:: इम्पुरे:: मेदिच्. प्रोपेर्तिएस्>
अशुद्धान् हीनपाकांश्च रोगमृत्युप्रदांस्त्यजेत् // र्स्क्_२.२ //

<मेतल्स्:: मारण:: विथ् मेर्चुर्य्>
लोहं सूतयुतं दोषांस्त्यजेत् सूतश्च लोहयुक् /
अतः स्वर्णादिलोहानि विना सूतं न मारयेत् // र्स्क्_२.३ //

<गोल्द्:: सुब्त्य्पेस्>
स्वर्णं पञ्चविधं प्रोक्तं प्राकृतं सहजाग्निजे /
एतत् स्वर्णत्रयं देवभोज्यं षोडशवर्णकम् // र्स्क्_२.४ //
खनिजं रसवादोत्थं सुपत्त्रीकृत्य शोधितम् /
तच्चतुर्दशवर्णाढ्यं मनुजार्हं रुजापहम् // र्स्क्_२.५ //

<गोल्द्:: शोधन>
सुवर्णं सप्तशो वाप्यं काञ्चनाररसे शुचिः /

<गोल्द्:: मारण>
सुवर्णे गलिते नागं प्रक्षिपेत् षोडशांशकम् // र्स्क्_२.६ //
अम्लेन मर्दयित्वा तु कृत्वा तस्य च गोलकम् /
गन्धकं गोलकसमं विनिक्षिप्याधरोत्तरम् // र्स्क्_२.७ //
शरावसंपुटे कृत्वा संनिरुध्य प्रतापयेत् /
त्रिंशद्वनोत्पलैरग्नौ सप्तधा भस्मतां व्रजेत् // र्स्क्_२.८ //

<गोल्द्:: मृत:: मेदिच्. प्रोपेर्तिएस्>
तिक्तं कषायं ज्वरहृत्स्वादुपाकं बलावहम् /
वयोधीःकान्तिदं वृष्यं शोषालक्ष्मीविषापहम् // र्स्क्_२.९ //

<सिल्वेर्:: सुब्त्य्पेस्>
कैलासे सहजं रूप्यं खनिजं कृत्रिमं भुवि /
व्युत्क्रमेण गुणैः श्रेष्ठं नागोत्तीर्णं रसे हितम् // र्स्क्_२.१० //

<सिल्वेर्:: शोधन>
श्वेतागस्तिरसे रूप्यं स्वर्णवच्छुचि मारणम् /

<सिल्वेर्:: मारण>
गन्धकाम्लकसंयोगान्नागं हित्वा क्षिपेत् त्रपु // र्स्क्_२.११ //
वयःशुक्रबलोत्साहकरं सर्वामयापहम् /

<गोल्द्, सिल्वेर्:: परीक्षा:: मृत>
एतद्भस्माम्ललिप्तो'सिस्ताम्रवर्णस्तदा मृतिः // र्स्क्_२.१२ //
सुवर्णमथवा रूप्यं योगे यत्र न विद्यते /
तत्र कान्तोद्भवं लोहं क्षेप्यं तैस्तत्समं गुणैः // र्स्क्_२.१३ //

<चोप्पेर्:: सुब्त्य्पेस्>
द्व्यर्कौ नेपालम्लेच्छौ तु रसे नेपाल उत्तमः /

<नेपाल:: फ्य्स्. प्रोपेर्तिएस्>
घनघातसहः स्निग्धो रक्तपत्रो'मलो मृदुः // र्स्क्_२.१४ //

<म्लेच्छ:: फ्य्स्. प्रोपेर्तिएस्>
म्लेच्छस्तु क्षालितः कृष्णो रूक्षः स्तब्धो घनासहः /
मिश्रितो नागलोहाभ्यां न श्रेष्ठो रसकर्मणि // र्स्क्_२.१५ //

<चोप्पेर्:: दोषस्>
ताम्रं तु विषवज्ज्ञेयं यत्नतः साध्यते हि तत् /
एको दोषो विषे सम्यक्ताम्रे त्वष्टौ प्रकीर्तिताः // र्स्क्_२.१६ //
कुष्ठं रेको वमिर्भ्रान्तिस्तापो वातश्च कामला /
देहस्य नाशनं दोषा इत्यष्टौ कथिता बुधैः // र्स्क्_२.१७ //

<चोप्पेर्:: शोधन>
गवां मूत्रैः पचेच्चाहस्ताम्रपत्रं दृढाग्निना /
वारिणा क्षालयेत् पश्चादेकविंशतिधा शुचिः // र्स्क्_२.१८ //

<चोप्पेर्:: मारण>
पारदं गन्धकं ताम्रं सममम्लेन मर्दयेत् /
जायते त्रिपुटाद् भस्म वालुकायन्त्रतो'थवा // र्स्क्_२.१९ //

<चोप्पेर्:: मारण>
गन्धार्कौ द्व्येकभागौ च शरावसंपुटे पुटेत् /
स्वाङ्गशीतं च संपेष्य खल्वे वस्त्रेण गालयेत् // र्स्क्_२.२० //
सामुद्रं तत्समं कृत्वा पुनः पुटनमाचरेत् /
तदेव तत्क्षये देयं सामुद्रं च पुनः पुनः // र्स्क्_२.२१ //
कासीसस्य जलेनैव वारं वारं तु भावयेत् /
चतुःषष्टिपुटैरित्थं निरुत्थं योगवाहिकम् // र्स्क्_२.२२ //
तत्ताम्रं सौरणे कन्दे पुटेत्पञ्चामृते'थवा /
अष्टौ दोषांश्च पूर्वोक्तान् न करोति गुणावहम् // र्स्क्_२.२३ //
हन्ति गुल्मक्षयाजीर्णकासपाण्ड्वामयज्वरान् /
स्थौल्योदरे कफं शूलमूर्ध्वाधःशोधनं परम् // र्स्क्_२.२४ //

<तिन्:: सुब्त्य्पेस्>
खुरकं मिश्रकं चेति द्विविधं वङ्गमुच्यते /
खुरकं तु गुणैः श्रेष्ठं मिश्रकं न रसे हितम् // र्स्क्_२.२५ //
<तिन्:: शोधन>
कन्याभृङ्गरसे वङ्गनागौ शोध्यौ त्रिसप्तधा /
अथवा ब्रह्मवृक्षोत्थे क्वाथे निर्गुण्डिजे'थवा // र्स्क्_२.२६ //

<तिन्:: मारण>
मृद्भाजने द्रुते वङ्गे चिञ्चाश्वत्थत्वचो रजः /
क्षिपेत्तस्य चतुर्थांशं लोहदर्व्या प्रचालयेत् // र्स्क्_२.२७ //
यावद्भस्मत्वमायाति ततः खल्वे सतालकम् /
ब्रह्मद्रुक्वाथकल्काभ्यां मर्द्यं गजपुटे पचेत् // र्स्क्_२.२८ //
पुटे पुटे दशांशांशं दत्त्वैवं दशधा पुटेत् /
वङ्गभस्म निरुत्थं तत् पाण्डुमेहगदापहम् // र्स्क्_२.२९ //

<तिन्:: मारण>
करीषसंपुटे वङ्गपत्रं छागशकृद्युतम् /
म्रियते पुटमात्रेण तन्मेहान् हन्ति विंशतिम् // र्स्क्_२.३० //

<लेअद्:: मारण>
वङ्गवन्नागभस्मापि कृत्वादौ तत्समां शिलाम् /
क्षिप्त्वा तुषोदकैर्मर्द्यं दद्याद् गजपुटं ततः // र्स्क्_२.३१ //
षष्ट्यंशं गन्धकं दत्त्वा पाच्यं षष्टिपुटावधि /
नागभस्म निरुत्थं तद्वङ्गभस्मगुणाधिकम् // र्स्क्_२.३२ //

<लेअद्, तिन्:: मृत:: मेदिच्. प्रोपेर्तिएस्>
मृतं वङ्गं च नागं च रसभस्म समं गुणैः /
परस्परमलाभे च योजयेत्तत् परस्परम् // र्स्क्_२.३३ //

<इरोन्:: सुब्त्य्पेस्>
मुण्डं तीक्ष्णं तथा कान्तं भेदास्तस्य त्रयोदशाः /

<मुण्ड:: सुब्त्य्पेस्>
मृदु कुण्ठं च काण्डारं त्रिविधं मुण्डमुच्यते // र्स्क्_२.३४ //

<तीक्ष्णलोह:: सुब्त्य्पेस्>
खरसारं च होत्रासं तारावर्तं विडं तथा /
कान्तं लोहं गजाख्यं च षड्विधं तीक्ष्णमुच्यते // र्स्क्_२.३५ //

<कान्त:: परीक्षा>
पात्रे यस्मिन्प्रसरति जले तैलबिन्दुर्न लिप्तो हिङ्गुर्गन्धं विसृजति निजं तिक्ततां निम्बकल्कः /
पाके दुग्धं भवति शिखराकारतां नैति भूमौ कान्तं लोहं तदिदमुदितं लक्षणैर्नैव चान्यत् // र्स्क्_२.३६ //

<कान्त:: सुब्त्य्पेस्>
कान्तं लोहं चतुर्धोक्तं रोमकं भ्रामकं तथा /
चुम्बकं द्रावकं चेति गुणास्तस्योत्तरोत्तराः // र्स्क्_२.३७ //

<इरोन्:: शोधन>
मुण्डादिसर्वलोहानि ताम्रवच्छोधयेत् सुधीः /

<इरोन्:: पाक>
लोहपाकस्त्रिधा प्रोक्तो मृदुर्मध्यः खरस्तथा /
पङ्कशुष्करसौ पूर्वौ वालुकासदृशः खरः // र्स्क्_२.३८ //

<इरोन्:: मारण>
लोहपत्रं गन्धलिप्तं वह्नौ तप्तं पुनः पुनः /
क्षिपेन्मीनाक्षिकानीरे यावत्तत्रैव शीर्यते // र्स्क्_२.३९ //
रसहिङ्गुलगन्धेन तुल्यं तन्मर्दयेद् दृढम् /
निर्गुण्डीवृषमत्स्याक्षीरसैर्गजपुटान्मृतिः // र्स्क्_२.४० //

<इरोन्:: मारण:: वारितर>
लोहचूर्णं वराक्वाथे पिण्डं कृत्वा पुनः पुनः /
षोडशाङ्गुलमाने हि निर्वातगर्तके पुटेत् // र्स्क्_२.४१ //
चतुःषष्टिपुटैरेव जायते पद्मरागवत् /
निरुत्थाम्बुतरं योगवाहि स्यात्सर्वरोगहृत् // र्स्क्_२.४२ //

<इरोन्:: मारण:: वारितर>
जम्बूत्वचारसे तिन्दुमार्कण्डपत्रजे'थवा /
त्रिसप्तधातपे शोष्यं पेष्यं वारितरं भवेत् // र्स्क्_२.४३ //

<इरोन्:: मारण>
चिञ्चापत्रनिभं लोहपत्रं दन्तीद्रवे क्षिपेत् /
घर्मे धृत्वा रसो देयो मृतं यावद्भवेच्च तत् // र्स्क्_२.४४ //

<इरोन्:: मारण:: वारितर>
मत्स्याक्षीरसमध्यस्थं लोहपत्रं विनिक्षिपेत् /
त्रिंशद्दिनानि घर्मे तु ततो वारितरं भवेत् // र्स्क्_२.४५ //

<इरोन्:: मारण:: निरुत्थ, परीक्षा>
लोहमध्वाज्यगं तारं ध्मातं चेत्पूर्वमानकम् /
तदा लोहं निरुत्थं स्यादन्यथा साधयेत्पुनः // र्स्क्_२.४६ //

<इरोन्:: अमृतीकरण (?)>
वराक्वाथे 'वशेषो तु तत्तुल्यं घृतमायसम् /
सिता लोहमिता ताम्रे पक्वं चामृतवद्भवेत् // र्स्क्_२.४७ //

<लोह:: मृत:: मेदिच्. प्रोपेर्तिएस्>
ग्रहणीपाण्डुशोफार्शोज्वरगुल्मप्रमेहकान् /
हन्ति प्लीहामयं लोहं बलबुद्धिविवर्धनम् // र्स्क्_२.४८ //
कुष्माण्डं तिलतैलं च माषान्नं राजिका तथा /
मद्यमम्लरसं चैव त्यजेल्लोहस्य सेवकः // र्स्क्_२.४९ //

<मण्डूर:: शोधन>
गोमूत्रे त्रिफलाक्वाथे तप्तं शोध्यं त्रिसप्तधा /
स्वर्णादि सर्वलोहानां किट्टं तत्तद्गुणावहम् // र्स्क्_२.५० //
किट्टाद्दशगुणं मुण्डं मुण्डात्तीक्ष्णं शताधिकम् /
तीक्ष्णाल्लक्षगुणं कान्तं भक्षणात्कुरुते गुणम् // र्स्क्_२.५१ //

<रसक:: मारण>
लवणान्तर्गतं भाण्डे सत्त्वं खर्परसम्भवम् /
सुखं रुद्ध्वा विपक्वं तन्म्रियते गजवह्निना // र्स्क्_२.५२ //

<रसक:: मृत:: मेदिच्. प्रोपेर्तिएस्>
मृतस्तु रसको रूक्षस्त्रिदोषघ्नो ज्वरापहः /
योगवाह्यतिसारघ्नः क्लेदघ्नो विड्विबन्धकृत् // र्स्क्_२.५३ //

<ब्रोन्ज़े, ब्रस्स्:: शोधन, मारण>
कांस्यपित्तलयोः प्रोक्ते ताम्रवच्छुद्धिमारणे /
सिता गव्ययुता देया धातुभक्षणवैकृतौ // र्स्क्_२.५४ //

<मेतल्स्:: फ़स्त् मारण>
अथैकः पारदाद्भागो गन्धको द्विगुणस्ततः /
तयोः समं सुवर्णादिनिरुत्थं शीघ्रमारणम् // र्स्क्_२.५५ //
<धातुस्:: निरुत्थ:: परीक्षा>
समध्वाज्यटङ्कणैर्गुञ्जागुडाभ्यां मृतधातवः /
ध्माताः पिण्डकृता नैव जीवन्ति ते निरुत्थकाः // र्स्क्_२.५६ //

<धातु:: मारण:: निरुत्थ>
सगन्धश्चोत्थितो धातुर्मर्द्यः कन्यारसे दिनम् /
पक्वो गजपुटो दिव्यं सर्वो याति निरुत्थताम् // र्स्क्_२.५७ //

<अभ्र:: सुब्त्य्पेस्>
पीतं सितासितं रक्तमेकैकं खं चतुर्विधम् /
पिनाकं दर्दुरं नागं वज्रं चाग्नौ परीक्षयेत् // र्स्क्_२.५८ //

<अभ्र:: वज्र>
न पत्राणि न शब्दांश्च कुर्यात्तद्वज्रसंज्ञकम् /

<अभ्र:: वज्र:: सत्त्वपातन>
त्रीणि ध्मातानि किट्टं हि वज्री सत्त्वं विमुञ्चति // र्स्क्_२.५९ //

<अभ्र:: वज्र:: सत्त्व:: मारण>
तत्सत्त्वं विधिवद्ग्राह्यं शोध्यं मार्यं च लोहवत् /
सत्त्वाभावे तु निश्चन्द्रं रसेष्विष्टं तदुच्यते // र्स्क्_२.६० //

<अभ्र:: मारण:: प्रोदुच्तिओन् ओफ़् निश्चन्द्र~>
धान्याभ्रं मेघनादैर् झषनयनजलैर् जम्भलैष्टङ्कणेन खल्वे संमर्द्य गाढं तदनु गजपुटान् द्वादशैवं प्रदद्यात् /
मीनाक्षीभृङ्गतोयैस् त्रिफलजलयुतैर् मर्दयेत् सप्तरात्रं गन्धं तुल्यं च दत्त्वा प्रवरगजपुटात् पञ्चतां याति चाभ्रम् // र्स्क्_२.६१ //

<अभ्र:: निश्चन्द्र:: मेदिच्. प्रोपेर्तिएस्>
मृतं निश्चन्द्रतां यातमरुणं चामृतोपमम् /
सचन्द्रं विषवज्ज्ञेयं मृत्युकृद्व्याघ्ररोमवत् // र्स्क्_२.६२ //

<अभ्र:: अमृतीकरण>
वराम्बु गोघृतं चाभ्रं कलाषड्दिक्क्रमांशकम् /
मृद्वग्निना पचेल्लोहे चामृतीकरणं भवेत् // र्स्क्_२.६३ //

<अभ्र:: मृत:: मेदिच्. प्रोपेर्तिएस्>
वयःस्तम्भकारी जरामृत्युहारी बलारोग्यधारी महाकुष्ठहारी /
मृतो मेघकः सर्वरोगेषु योज्यः सदा सूतराजस्य वीर्येण तुल्यः // र्स्क्_२.६४ //
क्षाराम्लं द्विदलं वर्ज्यं कर्कोटिकारवेल्लकम् /
वृन्ताकं च करीरं च तैलं चाभ्रकसेवने // र्स्क्_२.६५ //


र्स्क्, ३

<महारस:: शोधन>
गन्धं विषादिनेपालं गोदुग्धे'थ शिलाजतु /
गोमूत्रेण च तालाद्यं शङ्खाद्यम् अम्लतः शुचिः // र्स्क्_३.१ //

<विष:: मारण>
रसेषूक्तं विषं ग्राह्यं तुल्यं टङ्कणपेषितम् /
तन्मृतं योगवाहि स्यात् सूताभ्रायः समं गुणैः // र्स्क्_३.२ //

<विष:: मन्त्रस्>
नीलकण्ठाख्यमन्त्रेण विषं सप्ताभिमन्त्रितम् /
औषधे च रसे चैव दातव्यं हितमिच्छता // र्स्क्_३.३ //

<विष:: मेदिच्. उसे>
नानारसौषधैर्ये तु दुष्टा यान्तीह नो गदाः /
ते नश्यन्ति विषे दत्ते शीघ्रं वातकफोद्भवाः // र्स्क्_३.४ //

<विष:: मेअसुरे>
श्रेष्ठमध्यावरा मात्रा अष्टषट्कचतुर्यवाः /
अतिमात्रं यदा भुक्तं तदाज्यटङ्कणे पिबेत् // र्स्क्_३.५ //
रजनीं मेघनादं वा सर्पाक्षीं वा घृतान्विताम् /
लिहेद्वा मधुसर्पिर्भ्यां चूर्णिताम् अर्जुनत्वचम् // र्स्क्_३.६ //
न देयं क्रोधिने क्लीबे पित्तार्ते राजयक्ष्मिणि /
क्षुत्तृष्णाभ्रमघर्माध्वसेविने क्षीणरोगिणे // र्स्क्_३.७ //
गुर्विणीबालवृद्धेषु न विषं राजमन्दिरे /
रसायनरते दद्याद्घृतक्षीरहिताशिने // र्स्क्_३.८ //

<उपविष>
लाङ्गलीवज्रिहेमार्कहयारिविषमुष्टिकाः /
एतान्युपविषाण्याहुः यस्तानि रसकर्मणि // र्स्क्_३.९ //

<अहिफेन:: म्य्थ्. ओरिगिन्>
समुद्रे मथ्यमाने तु वासुकेर्वदनाद्द्रुतः /
फेनौघो व्याकुलत्वाच्च फूत्कारात्पतितः क्षितौ // र्स्क्_३.१० //

<अहिफेन:: मेदिच्. प्रोपेर्तिएस्>
तेनाहिफेनमाख्यातं तिक्तं संग्राहि शोषणम् /
मोहकृच्छ्वासकासघ्नं सेवितं त्यक्तुमक्षमम् // र्स्क्_३.११ //
श्लेष्महृद्वातकृद् युक्त्या युक्तं तदमृतं विषम् /
वीर्यस्तम्भकरं नृणां स्त्रीणां सौख्यप्रदायकम् // र्स्क्_३.१२ //

<सिद्धमूली:: म्य्थ्. ओरिगिन्>
पुरा देवैश्च दैत्यैश्च मथितो रत्नसागरः /
तस्मादमृतमुत्पन्नं देवैः पीतं न दानवैः // र्स्क्_३.१३ //
तदा धन्वन्तरेर्हस्तादमृतं पतितं भुवि /
तस्मिन् सर्वैर्लेह्यमाने दर्भैर् जिह्वा द्विधा कृता // र्स्क्_३.१४ //
जिह्वासृग्विषसम्भूता सिद्धमूली महौषधी /

<सिद्धमूली:: चोलोउर्स्>
सा चतुर्धा सिता रक्ता पीता कृष्णा प्रसूनकैः // र्स्क्_३.१५ //

<सिद्धमूली:: मेदिच्. प्रोपेर्तिएस्>
आह्लादिनी बुद्धिरूपा योगे मन्त्रे च सिद्धिदा /
सर्वरोगहरी कामजननी क्षुत्प्रबोधनी // र्स्क्_३.१६ //


र्स्क्, ४
कियन्तो'प्यथ वक्ष्यन्ते रसाः प्रत्ययकारकाः /
शास्त्रं दृष्ट्वा गुरोर्वक्त्रात् संप्रदायाद्यथागताः // र्स्क्_४.१ //
पारदो रसकस्तालस्तुत्थं गन्धकटङ्कणम् /
सर्वमेतत्समं शुद्धं कारवेल्ल्या रसैर्दिनम् // र्स्क्_४.२ //
मर्दयेत्तेन विदध्याच्च ताम्रपात्रोदरं घनम् /
अङ्गुलार्धार्धमानेन तत् पचेत्सिकताद्वये // र्स्क्_४.३ //
यन्त्रे यावत्स्फुटन्त्येव व्रीह्यस्तस्य पृष्ठतः /
ततः सुशीतले ग्राह्यस्ताम्रपात्रोदराद्बुधैः // र्स्क्_४.४ //
तत्समं मरिचं दत्त्वा सर्वमेकत्र चूर्णयेत् /
द्विगुञ्जं पर्णखण्डेन वातिके पैत्तिके ज्वरे // र्स्क्_४.५ //
गुञ्जैकं ससितं दद्यात्त्रिगुञ्जं व्योषयुक्कफे /
संनिपाते ज्वरे देयो वल्लैकर्माद्रकद्रवैः // र्स्क्_४.६ //
त्रिदिनैविषमं तीव्रमेकद्वित्रिचतुर्थकम् /
नाशयेच्छीतभञ्ज्याख्यो रसो रुद्रेण निर्मितः // र्स्क्_४.७ //
सूतं गन्धं शिलां तालं संमथ्य निम्बुजैर्द्रवैः /
लिप्त्वा तन्वर्कपत्राणि यन्त्रे भस्माभिधे क्षिपेत् // र्स्क्_४.८ //
यामाष्टौ ज्वालयेदग्निं स्वाङ्गशीतं समुद्धरेत् /
विषोषणं चतुर्थांशं दत्त्वा वल्लमिता गुटी // र्स्क्_४.९ //
देवदालीरसैर्बद्धा रसश्चैतन्यभैरवः /
दत्तार्द्रकरसैः सर्वसंनिपातविघातकृत् // र्स्क्_४.१० //
भूमौ गतं विसंज्ञं च शीतार्तं तन्द्रितं नरम् /
तत्क्षणाद्बोधयेद्दाहे कुर्याच्छीतोपचारकान् // र्स्क्_४.११ //
वाराहच्छागमात्स्याश्वमायूरं पित्तपञ्चकम् /
अनेन भावितश्चापि देयश्चैतन्यभैरवः // र्स्क्_४.१२ //
विषं रसं कलैकांशं काचलिप्तशरावके /
रुद्ध्वा चुल्ल्यां मन्दवह्नौ पचेद्यामद्वयं ततः // र्स्क्_४.१३ //
स्वयं शीतं च गृह्णीयाद् उपरिष्टाच्छरावकात् /
वायुवर्जं क्षिपेत्कूप्यां संनिपाते 'हिदंष्टके // र्स्क्_४.१४ //
सूच्यग्रेण च दातव्यः क्षणाञ्जागर्ति मानवः /
नो चेत् तालुप्रदेशे च क्षुरक्षुण्णे प्रचारयेत् // र्स्क्_४.१५ //
रसगन्धकनेपाला वृद्धा दन्त्यम्बुमदिताः /
द्वौ यामौ ज्वरनाशाय गुञ्जैका सितया सह // र्स्क्_४.१६ //
पुरं टङ्कद्रयां कृष्णधूर्तबीजाष्टबल्लकम् /
पालिकात्रितयं देयं चातुर्थिकज्वरापहम् // र्स्क्_४.१७ //
ज्वरागमनवेलायां शीतवारिचतुर्घटैः /
शिरो 'भिषिञ्च्य दातव्यं पथ्ये क्षीरं सशर्करम् // र्स्क्_४.१८ //
निम्नबीजं शिलाजाजी धूमः कृष्णा समांशकम् /
कारवेल्ल्या रसैर्भाव्यमेकविंशतिवारकान् // र्स्क्_४.१९ //
यत्पार्श्वतो'ञ्जयेन्नेत्रे ज्वरं तत्पार्श्वजं जयेत् /
अर्धनारीनटेशाह्वो रसः कौतुककारकः // र्स्क्_४.२० //
हिङ्गुलं मरिचं गन्धं पिप्पली टङ्कणं विषम् /
कनकस्य तु बीजानि समांशं विजयारसैः // र्स्क्_४.२१ //
मर्दयेद्याममात्रं तु चणमात्रा वटी कृता /
ज्वरातिसारं ग्रहणीं नाशयेद्धेमसुन्दरः // र्स्क्_४.२२ //
शुद्धसूतं पलं चार्कक्षीरैर्मर्द्य पुनः पुनः /
द्विपलं शुद्धगन्धस्य महाकम्बुपलाष्टकम् // र्स्क्_४.२३ //
उभे वह्निरसैर्भाव्ये पेष्ये शोष्ये दिनत्रयम् /
मेलयेत्पूर्वसूतेन तदर्धं टङ्कणं क्षिपेत् // र्स्क्_४.२४ //
अर्कक्षीरैः पुनः सर्वं यामैकं मर्दयेद्दृढम् /
तच्छुष्कं चूर्णलिप्ते'थ भाण्डे रुद्ध्वा पुटे पचेत् // र्स्क्_४.२५ //
चतुर्गुञ्जामितं खादेन्मरिचाज्येन संयुतम् /
देयं दध्योदनं पथ्यं विजया सगुडा निशि // र्स्क्_४.२६ //
ग्रहणीदोषनाशार्थं नास्त्यनेन समं भुवि /
ग्रहजीर् नाशयेत्सर्वा अर्कलोकेश्वरो रसः // र्स्क्_४.२७ //
कटुत्रिकरसैर्भाव्यं तालमेकं चतुःशिला /
दिनं वासारसैः पिष्ट्वा वालुकायन्त्रपाचितम् // र्स्क्_४.२८ //
द्वियामान्ते समुद्धृत्य तत्तुल्यं च कटुत्रयम् /
निर्गुण्डीमूलचूर्णं च वासारससमन्विता // र्स्क्_४.२९ //
शिलातालेश्वरस्यास्य गुञ्जैका श्वासकासजित् /
सूतं हेमाभ्रजं भस्म शिलागन्धकतालकम् // र्स्क्_४.३० //
त्र्येकैकभूभवैकाख्यान् कृत्वैवं क्रमशो 'शकान् /
वराटीः पूरयेत्तेन छागीक्षीरेण टङ्कणम् // र्स्क्_४.३१ //
पिष्ट्वा तेन मुखं रुद्ध्वा शरावे भूपुटे पचेत् /
स्वाङ्गशीतं समुद्धृत्य कुर्यात्तं वस्त्रगालितम् // र्स्क्_४.३२ //
रसो राजमृगाङ्को'यं चतुर्गुञ्चः क्षयापहः /
सुवर्णं भस्मसूतं च वल्लार्धं मधुना लिहेत् // र्स्क्_४.३३ //
पथ्यभुग्ब्रह्मचर्येण मृगाङ्को वा क्षयापहः /
शिलाजतु मधुव्योषतप्त्यलोहरजांसि यः // र्स्क्_४.३४ //
क्षीरभुग्लेढि तस्याशु क्षयक्षयकरो रसः /
शुल्वश्यामास्नुहीदन्तीपथ्यानेपालकान् क्रमात् // र्स्क्_४.३५ //
भूद्यवेकैकाग्नियुग्मांश्च गृहीत्वोष्णाम्बुना पिबेत् /
अष्टोदराणि हन्त्येष विशेषेण जलोदरम् // र्स्क्_४.३६ //
आध्मानगुल्मशूलघ्न उदरध्वान्तभास्करः /
दुग्धं शङ्खवराटं च तुल्यार्कं नवनीतयुक् // र्स्क्_४.३७ //
टङ्कार्धं भक्षयेत्सर्वशूलघ्नः शङ्खभास्करः /
शुद्धं सूतं तथा गन्धं क्रमादेकद्विभागकम् // र्स्क्_४.३८ //
तुल्यार्कं भावयेदार्द्ररसैश्चापि त्रिसप्तधा /
गोलं कृत्वान्धमूषायां रुद्ध्वा गजपुटे पचेत् // र्स्क्_४.३९ //
घृतं शुण्ठ्या च गुञ्जैकं शीतोदं ससितं ह्यनु /
त्रिदोषं नाशयेच्छीघ्रं क्रियां शीतां प्रयोजयेत् // र्स्क्_४.४० //
स्थूलं कृशं कृशं स्थूलं करोत्यग्निप्रदीपनम् /
त्रिदोषात्पतितं रक्तं व्रणनाड्यभिघातजम् // र्स्क्_४.४१ //
यकृत्प्लीहोत्थितं यच्च यच्च कुष्ठकरं त्वसृक् /
शोधयेद्दुष्टरक्तं च रसो रक्तारिसंज्ञकः // र्स्क्_४.४२ //
सूततारार्ककं बोलं मर्द्यमर्कपयस्त्र्यहम् /
वल्लैकं मधुना लेह्यं स्थौल्यमाशु व्यपोहति // र्स्क्_४.४३ //
द्विपलं क्षौद्रशीतोदमनुपानं पिबेत्ततः /
वडवाग्निरसे पथ्यं दध्यादि श्लेष्मलं त्यजेत् // र्स्क्_४.४४ //
सूतार्कौ गन्धकं मर्द्यं दिनं निर्गुण्डिकाद्रवैः /
यामैकं वालुकायन्त्रे पक्त्वा देयो द्विगुञ्जकः // र्स्क्_४.४५ //
बीजपूरजटाक्वाथं ससितं पाययेदनु /
रसस्त्रिविक्रमो मूत्रकृच्छ्रोधाश्मरीप्रणुत् // र्स्क्_४.४६ //
निस्तुषीकृत्य वाकुच्या बीजानां पलविंशतिम् /
गोजलस्थां त्रिसप्ताहं लोहं पथ्यापलद्वयम् // र्स्क्_४.४७ //
गृहीत्वा गोजलाच्छोष्ये सूर्यतापे 'तिनिष्ठुरे /
काकोदुम्बरिकाद्रोणत्वचां क्वाथे त्रिसप्तकम् // र्स्क्_४.४८ //
भावयेत्तस्य चूर्णस्य गन्धसूतं समं कृतम् /
अम्लेन कज्जलीं कृत्वा सर्वमेकत्र कारयेत् // र्स्क्_४.४९ //
शिग्रुमूलरसेनापि नागवल्लीदलेन च /
भावनां त्रिदिनं दत्त्वा कर्षार्धांशां गुटीं कुरु // र्स्क्_४.५० //
एकैकां भक्षयेत्प्रातः श्वेतकुष्ठोपशान्तये /
चित्रकाङ्घ्रित्वचश्चूर्णं रात्रौ गोदुग्धके वरम् // र्स्क्_४.५१ //
क्षिपेदधि विलोड्याथ ग्राहयेत्तक्रमुत्तमम् /
तत्तक्रकुडवं चैकं मध्ये'ष्टवल्लगन्धकम् // र्स्क्_४.५२ //
प्रक्षिप्य गुटिकां पश्चात् प्रपिबेद्द्वित्रिसंख्यकाम् /
नवनीतेन चाभ्यङ्गः कार्यः स्थेयमथातपे // र्स्क्_४.५३ //
सर्वश्वित्रे प्रजायन्ते स्फोटकाश्चाग्निदग्धवत् /
प्रथमे सप्तके पाको जायेताथ द्वितीयके // र्स्क्_४.५४ //
रोहणं च तृतीये हि प्राप्नुवन्ति न संशयः /
निम्बुकस्य रसोपेतं कुङ्कुमालेपनं हितम् // र्स्क्_४.५५ //
सतक्रा गुटिका वापि रसस्यालेपने हिता /
श्वित्राणां रोहणं रम्यं वर्णदं जायते भृशम् // र्स्क्_४.५६ //
त्रिवेलं तक्रभक्तं च पूर्वे देयं च सप्तके /
मकुष्ठाम् अपि रूक्षाश्च देया जाते द्विसप्तके // र्स्क्_४.५७ //
तृतीये सप्तके देया मकुष्ठास्त्रिफलाघृतम् /
घृतमल्पं प्रदातव्यं श्वित्रकुष्ठी वरो भवेत् // र्स्क्_४.५८ //
चम्पकाभं वरं देहं कान्तियुक्तं च नीरुजम् /
प्राप्नुयाच्छ्रीयुतः सम्यङ्मनुजो भूमिमण्डले // र्स्क्_४.५९ //
रसराजप्रभावेण सत्यं सत्यं च नान्यथा /
शुद्धं सूतं मृतं लोहं ताप्यगन्धकातालकम् /
पथ्याग्निमन्थनिर्गुण्डीत्र्यूषणं टङ्कणं विषम् // र्स्क्_४.६० //
तुल्यांशं मर्दयेत्खल्वे दिनं निर्गुण्डिकाद्रवैः /
मुण्डीद्रवैर्दिनैकं तु गुञ्जैकं वटकीकृतम् // र्स्क्_४.६१ //
भक्षयेद्वातरोगार्तो रसं स्वच्छन्दभैरवम् /
लघुरास्नाह्वयं क्वाथं सपुरं ह्यनुपानकम् // र्स्क्_४.६२ //
शुद्धं सूतं वचाक्वाथैस्त्रिदिनं मर्दयेत्ततः /
शङ्खपुष्पीरसैस्तद्वद्गन्धकं मर्दितं क्षिपेत् // र्स्क्_४.६३ //
गोमूत्रमर्दितं गोलं मूषायां तु निरोधयेत् /
सप्तधालेप्य मृद्वस्त्रैः पुटितं स्वाङ्गशीतलम् // र्स्क्_४.६४ //
चूर्णीकृतं चतुर्वल्लां समसर्षपचूर्णकम् /
जीर्णधृतानुपानं च नस्ये स्नेहं तु सार्षपम् // र्स्क्_४.६५ //
कारयेत्तेन चाभ्यङ्गं दिनानामेकविंशतिम् /
उन्मादापस्मृती हन्ति ह्युन्मादगजकेशरी // र्स्क्_४.६६ //
सूतं गन्धम् अयस् ताम्रम् एकद्व्यर्धार्धकं पलम् /
द्रावयेल्लोहजे पात्रे क्षिपेदेरण्डपत्त्रके // र्स्क्_४.६७ //
चूर्णितं वस्त्रपूतं च लोहपात्रे पुनः पचेत् /
जाम्बीरं बैजपूरं वा रसं पात्रमितं क्षिपेत् // र्स्क्_४.६८ //
संचूर्ण्य पञ्चकोलोत्थैः कषायैश्चाम्लवेतसैः /
भावना खलु दातव्याः पञ्चाशत्प्रमितास्ततः // र्स्क्_४.६९ //
भृष्टटङ्कणचूर्णं तु दद्यात्सर्वसमानकम् /
टङ्कणार्धं विडं दद्याद्विडतुल्यं मरीचकम् // र्स्क्_४.७० //
सप्तधा भावयेत्यश्चाच्चणकक्षारवारिणा /
एव सिद्धरसाद्वल्लद्वितयं वा चतुष्टयम् // र्स्क्_४.७१ //
सैन्धवं माषमेकं तु जीरकं च द्विमाषकम् /
तक्रेण योजितं चैतदनुपानं पिबेत्सुधीः // र्स्क्_४.७२ //
भोजयेत्कण्ठपर्यन्तं गुरुमामिषभोजनम् /
क्षिप्रं तज्जीर्यते भुक्तं पुनः काङ्क्षति भोजनम् // र्स्क्_४.७३ //
घटश्रवेन्द्रभीमैश्च कुम्भयोनिचतुर्मुखैः /
शनैश्चरेण रुद्रेण ब्रह्मणा सेवितो'ग्नये // र्स्क्_४.७४ //
अस्य संसेवनादेते सर्वे जाता महाशनाः /
अतः संसेव्यते भूपैर्महदग्निविवृद्धये // र्स्क्_४.७५ //
कुर्याद्दीपनम् अद्भुतं पचनं दुष्टामयोच्छेदनं तुन्दस्थौल्यनिबर्हणं गरहरः शूलार्तिमूलापहः /
गुल्मप्लीहविनाशनो बहुरुजां विध्वंसनः स्रंसनो वातग्रन्थिमहोदरापहरणः क्रव्यादनामा रसः // र्स्क्_४.७६ //
सिहणक्षोणिपालाय भूरिभोज्यप्रियाय च /
दत्तवान् भैरवानन्दो भूपो ग्रामाष्टकं ददौ // र्स्क्_४.७७ //
सूतं भुजंगममृतं लवणं हरिद्रा व्योषं धनंजयजटावनिभूतधात्री /
क्वष्टादशद्वयनिधित्रयवेदसंख्याः शोभाञ्जनार्द्रककरीरकबीजपूरैः // र्स्क्_४.७८ //
निम्बूफणीश्वरलता सुपलाशतोयैर्भाव्यं विशोष्य खरले प्रपिधाय चूर्णम् /
वस्त्रस्रुतं सकलवातगणान्निहन्ति वह्नेरपाटवमरोचकशूलवान्तीः // र्स्क्_४.७९ //
सूतं गन्धं विषं शङ्खं कपर्दं टङ्कणोषणे /
चन्द्रैकाग्निगजत्रिद्विवसुभागैर् मितं क्रमात् // र्स्क्_४.८० //
जम्बीरकेन संमर्द्यं भवेदग्निकुमारकः /
वाते मन्दानले'जीर्णे ज्वरश्लेष्मविषूचिके // र्स्क्_४.८१ //
गुञ्जामात्रं प्रदातव्यो विण्मूत्रशिरसो ग्रहे /
कासे श्वासे क्षये शूले सर्वरोगे तु योजयेत् // र्स्क्_४.८२ //
नृसारं स्फटिका सौरं त्रयमेकत्र चूर्णयेत् /
तत्क्षिपेन्मृन्मये कूपे शुभे हस्तमिते दृढे // र्स्क्_४.८३ //
सरन्ध्रोदरकाचोत्थे कूपे तत्संनियोजयेत् /
सप्तधा वेष्टयेत्पश्चात्तत्संधिं वस्त्रमृत्स्नया // र्स्क्_४.८४ //
खर्परे वालुकापूर्णे तिर्यगौषधकूपकम् /
अर्धं यन्त्रे निधायात्र श्रीगुरोः संप्रदायतः // र्स्क्_४.८५ //
अधोमुखं द्वितीयं तु स्थाप्यं चुल्लेः पराङ्मुखे /
अधः प्रज्वालयेदग्निं हठाद्यावद्रसः स्रवेत् // र्स्क्_४.८६ //
धारयेत्काचजे पात्रे शङ्खद्रावरसं ततः /
शाणैकं सेवयेत्पश्चाद्दन्तस्पर्शविवर्जितम् // र्स्क्_४.८७ //
गुल्मोदरयकृत्प्लीहविद्रधिग्रन्थिशूलनुत् /
बलपुष्टिप्रदो ह्येष भुक्तं जारयते क्षणात् // र्स्क्_४.८८ //
विलोक्यतामहो लोका रसमाहात्म्यमद्भुतम् /
कपर्दकाम्बुलोहानि यस्मिन् क्षिप्ते गलन्ति हि // र्स्क्_४.८९ //
पारदं तत्तृतीयांशं गन्धं दत्त्वा तु मर्दयेत् /
दशांशनवसारेण युतं चोन्मत्तवारिणा // र्स्क्_४.९० //
खल्वे संमर्द्य तत्सर्वं काचकूप्यां निवेशयेत् /
गुरूक्तसम्प्रदायेन वालुकायन्त्रमध्यगम् // र्स्क्_४.९१ //
पचेत् षोडशयामांश्च मन्दमध्यहठाग्निना /
पक्वः सुशीतलो ग्राह्यो हरगौरीरसो भवेत् // र्स्क्_४.९२ //
सूतं गन्धं समं कृत्वा सर्पाक्षीरसमर्दितम् /
पूर्ववत्पाचितं त्वन्ये हरगौरीरसं विदुः // र्स्क्_४.९३ //
पारदाद्द्विगुणं गन्धं दत्त्वा कार्पासिकाद्रवैः /
पूर्ववत्पाचितो ह्येष कामदेवरसः स्मृतः // र्स्क्_४.९४ //
समांशं क्षिप्यते स्वर्णं रूप्यं ताम्रं च मर्दयेत् /
मुसल्या चाखुपर्ण्या च मातुलुङ्गरसैस्त्र्यहम् // र्स्क्_४.९५ //
मोचचिञ्चात्मगुप्ताभिस्तदा मृत्युञ्जयो रसः /
त्रयाणां सेवनं पथ्यमुच्यते क्रमशो गुणाः /
एकमासं सिताज्याभ्यां सदा सेव्यो नरोत्तमैः // र्स्क्_४.९६ //
एवं निषेव्य सूतेन्द्रं भुञ्जीत मधुरं सदा /
शाल्यन्नं गोपयः खण्डं सितां जाङ्गलमामिषम् // र्स्क्_४.९७ //
गोधूमजान् विकारांश्च माषान्नं कदलीफलम् /
पनसं चाथ खर्जूरं द्राक्षां च नालिकेरकम् // र्स्क्_४.९८ //
सेवेत सर्वं तत्प्राज्ञो वृष्यं यत्किंचिदुच्यते /
वलीं संवत्सराद्धन्ति पलितं च द्विहायनात् // र्स्क्_४.९९ //
सेवया वज्रदेहो'स्य द्रावद्वयेनिताशतम् /
न रेतःसंक्षयस्तस्य षण्ढो'पि पुरुषायते // र्स्क्_४.१०० //
ऊर्ध्वलिङ्गः सदा तिष्ठेल्ललनामक्षयं व्रजेत् /
तप्तहाटकवर्णाभः श्रीधीमेधाविभूषितः // र्स्क्_४.१०१ //
हयवेगो मयूराक्षो वाराहश्रुतिरेव च /
अपरः कामदेवो'पि मानिनीमानमर्दनः // र्स्क्_४.१०२ //
राजयक्ष्मादिरोगांश्च मेहान् जीर्णज्वरानपि /
ग्रहणीं हन्त्यतीसारं गोतक्राद्बहुमूत्रताम् // र्स्क्_४.१०३ //
सर्वरोगहरो ह्येष निजौषधानुपानतः /
हरगौरीकामदेवरसो मृत्युञ्जयाभिधः // र्स्क्_४.१०४ //
किमत्र बहुनोक्तेन जरामृत्युहरास्त्रयः /
कज्जलीं सूतगन्धाभ्यां तुल्यमुन्मत्तबीजकम् /
तत्तैलमर्दितं सेव्य द्विवल्लां ससितापयः // र्स्क्_४.१०५ //
मेहौघं नाशयेद्वीर्यं स्तम्भयेद्द्रावयेत् स्त्रियम् /
रसः कामप्रदो न्ःणां मानिनीमानमर्दनः // र्स्क्_४.१०६ //
हेमबीजविषवङ्गसूतकं हंसपादकरं च जारणम् /
शुद्धसूतस्त्र्यहं स्वेद्यो मन्दाग्नौ दध्नि महिषे /
त्रुटिते त्रुटिते दद्याद्दधि तुर्ये'ह्नि चोद्धरेत् // र्स्क्_४.१०७ //
तस्मिन् स्वर्णं क्षिपेत्प्राज्ञश् चतुःषष्ठितमांभकम् /
मर्दयेन्निम्बुनीरेण यावदैक्यं हि जायते // र्स्क्_४.१०८ //
पुनः संस्वेद्य तं सूतं वटशुङ्गाहिवल्लिजैः /
काकमाच्या च जीवन्त्या रसैः स्याद्यामयुग्मकात् // र्स्क्_४.१०९ //
दिनं शीताम्बुकुम्भस्थं दिनैकं दध्नि महिषे /
एवं सिद्धरसाद्वल्लं प्रत्यहं ब्रह्मचर्यधृक् // र्स्क्_४.११० //
मासैकं सेवते भर्ता सितादुग्धौदनप्रियः /
त्रिफलानिम्बकार्पासीरसैर्नारी क्रमात्पृथक् // र्स्क्_४.१११ //
दिनानि सप्तसंख्यानि पीत्वा ऋतुसमागमे /
रसं वल्लं त्र्यहं चैकं कार्पास्यम्बुसितायुतम् // र्स्क्_४.११२ //
टङ्कणं स्फटिका सूतं पक्वाम्लिकरसान्वितम् /
त्रिदिनं मधुना योनेर्लेपं शुद्धिकरं परम् // र्स्क्_४.११३ //
महिष्या दधिमध्यस्थं दिवा सूतं त्रिमाषकम् /
स्त्रीसेवासमये रात्रौ भक्षयेद्दधिसंयुतम् // र्स्क्_४.११४ //
संभोगान्ते तथा स्थेयं यामार्धं संपुटेन च /
सर्वलक्षणसम्पन्नं सूतं जनयते वरम् // र्स्क्_४.११५ //
तापादिके समुत्पन्ने देयं द्राक्षासितादिकम् /
कार्यः शीतोपचारश्च युवत्या भिषजा सदा // र्स्क्_४.११६ //
आयुर्वृद्धिं बलं कान्तिं नष्टवीर्यविवर्धनम् /
कुर्याद्रोगहरः पुत्रप्रदो रुद्रविनिर्मितः // र्स्क्_४.११७ //
रसं नागाञ्जनं चन्द्रम् एकैकद्व्यर्धभागकम् /
सूक्ष्मचूर्णीकृतं नेत्रस्याञ्जनाद् दिव्यदृष्टिकृत् // र्स्क्_४.११८ //
सूतं गन्धं समं शुद्धं सप्तधा भावयेत् क्रमात् /
स्नुह्यर्कदुग्धैः श्रीखण्डद्वयपथ्योभयारसैः // र्स्क्_४.११९ //
समं नेपालजं चूर्णं देयमेकत्र मर्दयेत् /
उष्णाम्बुना वल्लयुग्मं देयमष्टगुणे गुडे // र्स्क्_४.१२० //
मलाः पूर्वं जलं पश्चात्ततश्चामः शनैः शनैः /
उदराच्च विनान्त्राणि सर्वं निर्याति किल्बिषम् // र्स्क्_४.१२१ //
जाते विरेके संशुद्धे पथ्यं दध्योदनं हितम् /
जयेज्ज्वरादिकान् रोगान् रसः सारणसुन्दरः // र्स्क्_४.१२२ //
राढार्कौ मधुकं चैकसार्धद्विपञ्चभागकम् /
टङ्कैको'म्बुयुतो दत्तो रसो'यं वामकः स्मृतः // र्स्क्_४.१२३ //
रसं गन्धं समं व्योषं मर्द्यमुन्मत्तकैर् दिनम् /
उन्मत्ताख्यो रसो नाम नस्यं स्यात्सन्निपातजित् // र्स्क्_४.१२४ //
ताम्रपत्रं गन्धलिप्तं वह्नौ तप्तं तु ताडितम् /
तच्चूर्णं तक्रसंयुक्तं वल्लार्धं वामयेद्भृशम् // र्स्क्_४.१२५ //
स्फटिका तुत्थनेपालं मरिचं निम्बबीजकम् /
पुत्रजीवकमज्जा च निम्बुकेनार्कभाजने // र्स्क्_४.१२६ //
भावना सप्त दातव्या गुटी गुञ्जामिताञ्जनात् /
सन्निपातमपस्मारं विषं सर्पस्य नाशयेत् // र्स्क्_४.१२७ //
आकल्लकं विषं कृष्णं हेमद्रुफलभस्मकम् /
उद्धूलनं स्वेदहरमेकद्वित्र्यष्टभागकैः // र्स्क्_४.१२८ //


र्स्क्, ५
विषं व्योषं हरिद्राब्दं निम्बपत्रं विडङ्गकम् /
गुटी छागाम्बुना बद्धा स्याज्जया योगवाहिका // र्स्क्_५.१ //
सूतार्कयोर्विषं गन्धं विङ्गंगाग्न्यब्दकेसरम् /
रेणुका ग्रन्थिकं बोलं सर्वेषां द्विगुणं गुडम् // र्स्क्_५.२ //
कोलप्रमाणां गुटिकां भक्षयेत्प्रातरेव हि /
कासे श्वासे क्षये गुल्मे प्रमेहे विषमज्वरे // र्स्क्_५.३ //
शोके पाण्ड्वामये कुष्ठे ग्रहण्यर्शोभगन्दरे /
विजयागुटिका ह्येषा रुद्रप्रोक्ताधिका गुणैः // र्स्क्_५.४ //
अङ्कोलाग्नी च गन्धोषणरसविषकं पित्तभाजं क्रमात्तत्सामुद्रं चार्कदुग्धैस्त्रिभिरथ पुटितं निम्बुतोयैर्विमर्द्य /
कृत्वा गुञ्जासमानाम् इषुशररसदिग्वह्निबाणेषुदिग्भिर् दद्याच्छ्लेष्मानिलार्शो ज्वरं जठरं कफेतां वटीं शङ्कराख्याम् // र्स्क्_५.५ //
चिञ्चाक्षारपलं पटुव्रजपलं निम्बूरसैः कल्कितं तस्मिञ्छङ्खपलं प्रतप्तमसकृन्निर्वाप्य शीर्णावधिम् /
हिङ्गुव्योषपलं रसामृतबलीन्निक्षिप्य निष्कांशकान् बद्धा शङ्खवटी क्षयग्रहणिकागुल्मांश्च शूलं जयेत् // र्स्क्_५.६ //
रसं कृष्णाभया त्वक्षं वासा भार्गी क्रमोत्तरम् /
तत्समं खादिरं सारं बब्बूलक्वाथभावितम् // र्स्क्_५.७ //
एकविंशतिवारांश्च मधुनाक्षमिता वटी /
कासं श्वासं क्षयं हिक्कां हन्त्येषा कासकर्तरी // र्स्क्_५.८ //
व्योषग्रन्थि वचाग्नि हिंगु जरणद्वन्द्वं विषं निम्बुकं द्रावैर् आर्द्रकैर् असेर्विमृषितं तुल्यौ मरीचोपमा /
वर्तिः सा विनिहन्ति शूलमखिलं सर्वाङ्गजं मारुतम् वह्निं चाशु करोति वाडवसमं सूर्यप्रभावाभिधा // र्स्क्_५.९ //
एला सकर्पूरसिता सधात्री जातीफलं शाल्मलिगोक्षुरौ च /
सूतेन्द्रवङ्गायसभस्म सर्वम् एतत्समानं परिभावयेच्च // र्स्क्_५.१० //
गुडूचिका शाल्मलिका कषायैर् निष्कार्धमाना मधुना ततश्च /
बद्धा गुटी चन्द्रकलेति संज्ञा मेहेषु सर्वेषु नियोजनीया // र्स्क्_५.११ //
हिङ्गुलं च चतुर्जातं लवङ्गौषधचन्दनम् /
जातिजं केसरं कृष्णा त्वाकल्लमहिफेनकम् // र्स्क्_५.१२ //
कस्तूरीन्दुसमं सर्वं तत्समे विजयासिते /
क्षौद्रैः कोलमिता कार्या गुटी भोगपुरन्दरी // र्स्क्_५.१३ //
शुक्रस्तम्भकरी ह्येषा बलमांसविवर्धिनी /
नरश्चटकवद् गच्छेच्छतवारं स्थिरेन्द्रियः // र्स्क्_५.१४ //
वङ्गं कासीसकं कृष्णा गुञ्जातुल्यार्द्रकाम्बुना /
कफवातामयं हन्ति गुटी नागार्जुनाभिधा // र्स्क्_५.१५ //
त्रिफला विडङ्गसोमाभल्लातकवह्निविश्वानाम् /
अष्टौ शुक्लवचाया भागाः स्युः सद्विषस्यैकः /
एतत्सर्वं गोजलपिष्टं वटिकास्तु चणकाभाः /
छायाशुष्का देया त्रिद्व्येकचतुःक्रमाद् विज्ञैः // र्स्क्_५.१६ //
सार्पविसूचिगदार्ते दुष्टाजीर्णहते त्रिदोषे'पि /
सद्यो जीवति पुरुषो मृतो'पि गुटिकाप्रभावेण // र्स्क्_५.१७ //
मूलेन पत्रेण फलेन वापि व्योषान्विता या कितवोद्भवेन /
बद्धा गुटी सा सहसैव हन्ति सोन्माददोषत्रयदुष्टवातान् // र्स्क्_५.१८ //
कट्फलाम्बुगिलं कृष्णां हिङ्गुलं बोलटङ्कणम् /
गुडेन गुटिका शाणमिता सा नवमे'ह्नि // र्स्क्_५.१९ //
उष्णोदकेन दातव्या सद्यो 'लर्कविषापहा /
गरभृङ्गोषणं चूर्णं साज्यं वा तद्विषापहम् // र्स्क्_५.२० //
रसराजशुल्वगन्धकसुरतिक्तैः पीतभृङ्गमरिचैश्च /
ब्राह्मीद्वितयरसाढ्या गुटिकाः कार्याश्चणकाभाः // र्स्क्_५.२१ //
एका देया प्रथमं त्रिदोषविकलस्य मूर्छितस्यापि /
अन्या मुहूर्तपरतः प्रहराद् अन्यापरा नैव // र्स्क्_५.२२ //
जीवति मृतो'पि पुरुषस् त्रिदोषजान्विततन्द्रिकायुक्तः /
श्रीनागार्जुनगदिता गुटिका मृतसंजीवनीख्याता // र्स्क्_५.२३ //
एलवालुकाभयाबोलमिन्द्रा गुग्गुलुसंयुता /
स्नुहीक्षीरेण गुटिका शोथिनी ज्वरनाशिनी // र्स्क्_५.२४ //
वरा व्योषं वरं तुत्थं यष्टी वेल्लार्कवारिजम् /
रोध्रं रसाञ्जनं चूर्णं वर्तिः कार्या नभो'म्बुना // र्स्क्_५.२५ //
सद्यो'क्षिकोपं स्तन्येन तिमिरं रोध्रतोयतः /
किंशुकस्य रसाद्धन्ति बिल्लं पुष्पं च रक्तताम् // र्स्क्_५.२६ //
पटलं वस्तमूत्रेण स्तम्भे पाटलिपतने /
नागार्जुनेन लिखिता सर्वनेत्रामयापहा // र्स्क्_५.२७ //
व्योषं वरा वरं हिङ्गु तिक्तोग्रा नक्तमालकः /
गौरी कटु त्वजामूत्रैश् छायाशुष्का गुटीकृता // र्स्क्_५.२८ //
अपस्मारस्मृतिभ्रंशमुन्मादं शिरसो रुजम् /
नक्तान्ध्यं तिमिरं हन्ति दोषं भूतादिकं भ्रमम् // र्स्क्_५.२९ //
एकद्वित्रिचतुर्थाख्यं मञ्जनाज् ज्वरमेव च /
सन्निपातं त्वचैतन्यं नाशयेत् सुप्रचेतनम् // र्स्क्_५.३० //
सैन्धवेन युक्तं वज्रीक्षीरम् अग्निविपाचितम् /
द्विवल्लमुष्णकैः पीतं विरेकाज्ज्वरनाशनम् // र्स्क्_५.३१ //
लवणं भानुदुग्धेन सकृद्भावितमातपे /
गव्येन पयसा पीतं कर्षार्धं वान्तिकारकम् // र्स्क्_५.३२ //
सूतेन्द्रं बलितालकं च कुनटी खल्वे समांशं दिनं सौवीरेण विमर्द्य तेन वसनं वर्तीकृतं लेपयेत् /
तैलेन प्रविलेपितं च बहुशो वह्निं ततो दीपयेत् तस्माद्यद्गलितं तु तैलमसितं तेनाङ्गलेपः कृतः // र्स्क्_५.३३ //
जङ्घाबाहुकराग्रपादशिरसां कम्पानशेषाञ्जयेत् कुष्ठं तीव्रभगन्दरं व्रणगणान्रोगान्महागृध्रसीम् /
अन्यान् रोगगणांश्च वातजनितान्नाडीव्रणान्दुस्तरान् /
विख्यातं भुवनत्रये गदहरं वातारितैलं महत् // र्स्क्_५.३४ //
रामठं निम्बपत्राणि फेनः सागरसंभवः /
एतानि समभागानि तद्वद्देयं सितं विषम् // र्स्क्_५.३५ //
गोमूत्रेण समायुक्तं कटुतैलं विपाचयेत् /
तेनैव पूरयेत्कर्णं नरकुञ्जरवाजिनाम् // र्स्क्_५.३६ //
कर्णरोगं निहन्त्याशु लेपनाच्छिरसो गदान् /
नाम्ना कर्णामृतं तैलं ब्रह्मणा निर्मितं स्वयम् // र्स्क्_५.३७ //
कस्तूरीन्दुश्च बाह्लीकं नखं मांसी च सर्जकम् /
मुस्तागुरु सिता सर्वं क्रमवृद्धं समं पुरम् // र्स्क्_५.३८ //
स्तोकं स्तोकं क्षिपेत्तैलं दिनैकमथ कुट्टयेत् /
वर्तिं निर्वापयेत् दीप्तां दिव्यं धूमं विमुञ्चति // र्स्क्_५.३९ //
सर्वदेवप्रियः सर्वः मन्त्रसिद्धिप्रदायकः /
स्नाने वस्त्रे रतागारे धूपो'यं राजवल्लभः /
भ्वग्नितिथिमिते वर्षे चामुण्डो योगिनीपुरे /
रससंकेतकलिकां कृतवान् इष्टसिद्धिदाम् // र्स्क्_५.४० //



_


 