+++
title = "०५ कल्पसिद्धिस्थानम्"

+++

प्रथमोऽध्यायः

अथातो वमनकल्पं व्याख्यास्यामः 

।  
इति ह स्माहुरात्रेयादयो महर्षयः 

।  
अथ मदनकल्पः

वमने मदनं श्रेष्ठं त्रिवृन्मूलं विरेचने 

।  
नित्यमन्यस्य तु व्याधिविशेषेण विशिष्टता १

फलानि नातिपाण्डूनि न चातिहरितान्यपि 

।  
आदायाह्नि प्रशस्तर्क्षे मध्ये ग्रीष्मवसन्तयोः २

प्रमृज्य कुशमुत्तोल्यां क्षिप्त्वा वद्ध्वा प्रलेपयेत् 

।  
गोमयेनानु मुत्तोलद्यं धान्यमध्ये निधापयेत् ३

मृदुभूतानि मध्विष्टगन्धानि कुशवेष्टनात् 

।  
निष्कृष्टानि गतेऽष्टाहे शोषयेत्तान्यथातपे ४

तेषां ततः सुशुष्काणामुद्धृत्य फलपिप्पलद्यः 

।  
दधिमध्वाज्यपललैर्मृदित्वा शोषयेत्पुनः ५

ततः सुगुप्तं संस्थाप्य कार्यकाले प्रयोजयेत् 

।  
अथादाय ततो मात्रां जर्जरीकृत्य वासयेत् ६

शर्वरीं मधुयष्ट्या वा कोविदारस्य वा जले 

।  
कर्बुदारस्य बिम्ब्या वा नीपस्य विदुलस्य वा ७

शणपुष्प्याः सदापुष्प्याः प्रत्यक्पुष्प्युदकेऽथवा 

।  
ततः पिबेत्कषायं तं प्रातर्मृदितगालितम् ८

सूत्रोदितेन विधिना साधु तेन तथा वमेत् 

।  
श्लेष्मज्वरप्रतिश्यायगुल्मान्तर्विद्र धीषु च ९

प्रच्छर्दयेद्विशेषेण यावत्पित्तस्य दर्शनम् 

।  
फलपिप्पलिचूर्णं वा क्वाथेन स्वेन भावितम् १०

त्रिभागत्रिफलाचूर्णं कोविदारादिवारिणा 

।  
पिबेज्ज्वरारुचिष्ठेव ग्रन्थ्यपच्यर्बुदोदरी ११

पित्ते कफस्थानगते जीमूतादिजलेन तत् 

।  
हृद्दाहेऽधोस्रपित्ते च क्षीरं तत्पिप्पलीशृतम् १२

क्षैरेयीं वा कफच्छर्दिप्रसेकतमकेषु तु 

।  
दध्युत्तरं वा दधि वा तच्छृतक्षीरसम्भवम् १३

फलादिक्वाथकल्काभ्यां सिद्धं तत्सिद्धदुग्धजम् 

।  
सर्पिः कफाभिभूतेऽग्नौ शुष्यद्देहे च वामनम् १४

स्वरसं फलमज्ज्ञो वा भल्लातकविधिशृतम् 

।  
आदर्वीलेपनात्सिद्धं लीढ्वा प्रच्छर्दयेत्सुखम् १५

तं लेहं भक्ष्यभोज्येषु तत्कषायांश्च योजयेत् 

।  
वत्सकादिप्रतीवापः कषायः फलमज्जजः १६

निम्बार्कान्यतरक्वाथसमायुक्तो नियच्छति 

।  
बद्धमूलानपि व्याधीन् सर्वान् सन्तर्पणोद्भवान् १७

राठपुष्पफलश्लक्ष्णचूर्णैर्माल्यं सुरूक्षितम् 

।  
वमेन्मण्डरसादीनां तृप्तो जिघ्रन् सुखं सुखी १८

एवमेव फलाभावे कल्प्यं पुष्पं शलाटु वा 

।  
इति मदनकल्पः 

।  
अथ जीमूतकल्पः 

।  
जीमूताद्याश्च फलवत् जीमूतं तु विशेषतः १९

प्रयोक्तव्यं ज्वरश्वासकासहिध्मादिरोगिणाम् 

।  
पयः पुष्पेऽस्य निर्वृत्ते फले पेया पयस्कृता २०

लोमशे क्षीरसन्तानं दध्युत्तरमलोमशे 

।  
शृते पयसि दध्यम्लं जातं हरितपाण्डुके २१

आसुत्य वारुणीमण्डं पिबेन्मृदितगालितम् 

।  
कफादरोचके कासे पाण्डुत्वे राजयक्ष्मणि २२

इयं च कल्पना कार्या तुम्बीकोशातकीष्वपि 

।  
पर्यागतानां शुष्काणां फलानां वेणिजन्मनाम् २३

चूर्णस्य पयसा शुक्तिं वातपित्तार्दितः पिबेत् 

।  
द्वे वा त्रीण्यपि वाऽपोथ्य क्वाथे तिक्तोत्तमस्य वा २४

आरग्वधादिनवकादासुत्यान्यतमस्य वा 

।  
विमृद्य पूतं तं क्वाथं पित्तश्लेष्मज्वरी पिबेत् २५

जीमूतकल्कं चूर्णं या पिबेच्छीतेन वारिणा 

।  
ज्वरे पैत्ते कवोष्णेन कफवातात्कफादपि २६

इति जीमूतकल्पः 

।  
अथेक्ष्वाकुकल्पः 

।  
कासश्वासविषच्छर्दिज्वरार्ते कफकर्शिते 

।  
इक्ष्वाकुर्वमने शस्तः प्रताम्यति च मानवे २७

फलपुष्पविहीनस्य प्रवालैस्तस्य साधितम् 

।  
पित्तश्लेष्मज्वरे क्षीरं पित्तोद्रि क्ते प्रयोजयेत् २८

हृतमध्ये फले जीर्णे स्थितं क्षीरं यदा दधि 

।  
स्यात्तदा कफजे कासे श्वासे वम्यं च पाययेत् २९

मस्तुना वा फलान्मध्यं पाण्डुकुष्ठविषार्दितः 

।  
तेन तक्रं विपक्वं वा पिबेत्समधुसैन्धवम् ३०

भावयित्वाऽजदुग्धेन बीजं तेनैव वा पिबेत् 

।  
विषगुल्मोदरग्रन्थिगण्डेषु श्लीपदेषु च ३१

सक्तुभिर्वा पिबेन्मन्थं तुम्बीस्वरसभावितैः 

।  
कफोद्भवे ज्वरे कासे गलरोगेष्वरोचके ३२

गुल्मे ज्वरे प्रसक्ते च कल्कं मांसरसैः पिबेत् 

।  
नरः साधु वमत्येवं न च दौर्बल्यमश्नुते ३३

तुम्ब्याः फलरसैः शुष्कैः सपुष्पैरवचूर्णितम् 

।  
छर्दयेन्माल्यमाघ्राय गन्धसम्पत्सुखोचितः ३४

इतीक्ष्वाकुकल्पः 

।  
अथ धामार्गवकल्पः 

।  
कासगुल्मोदरगरे वाते श्लेष्माशयस्थिते 

।  
कफे च कण्ठवक्त्रस्थे कफसञ्चयजेषु च ३५

धामार्गवो गदेष्विष्टः स्थिरेषु च महत्सु च 

।  
जीवकर्षभकौ वीरा कपिकच्छूः शतावरी ३६

काकोली श्रावणी मेदा महामेदा मधूलिका 

।  
तद्र जोभिः पृथग्लेहा धामार्गवरजोन्विताः ३७

कासे हृदयदाहे च शस्ता मधुसिताद्रुताः 

।  
ते सुखाम्भोनुपानाः स्युः पित्तोष्मसहिते कफे ३८

धान्यतुम्बरुयूषेण कल्कस्तस्य विषापहः 

।  
बिम्ब्याः पुनर्नवाया वा कासमर्दस्य वा रसे ३९

एकं धामार्गवं द्वे वा मानसे मृदितं पिबेत् 

।  
तच्छृतक्षीरजं सर्पिः साधितं वा फलादिभिः ४०

इति धामार्गवकल्पः 

।  
अथ क्ष्वेडकल्पः 

।  
क्ष्वेडोऽतिकटुतीक्ष्णोष्णः प्रगाढेषु प्रशस्यते 

।  
कुष्ठपाण्ड्वामयप्लीहशोफगुल्मगरादिषु ४१

पृथक् फलादिषट्कस्य क्वाथे मांसमनूपजम् 

।  
कोशातक्या समं सिद्धं तद्र सं लवणं पिबेत् ४२

फलादि पिप्पली तुल्यं सिद्धं क्ष्वेडरसेऽथवा 

।  
क्ष्वेडक्वाथं पिबेत्सिद्धं मिश्रमिक्षुरसेन वा ४३

इति क्ष्वेडकल्पः 

।  
अथ कुटजफलकल्पः 

।  
कौटजं सुकुमारेषु पित्तरक्तकफोदये 

।  
ज्वरे विसर्पे हृद्रो गे खुडे कुष्ठे च पूजितम् ४४

सर्षपाणां मधूकानां तोयेन लवणस्य वा 

।  
पाययेत्कौटजं बीजं युक्तं कृशरयाऽथवा ४५

सप्ताहं वाऽकदुग्धाक्तं तच्चूर्णं पाययेत्पृथक् 

।  
फलजीमूतकेक्ष्वाकुजीवन्तीजीवकोदकैः ४६

इति कुटजफलकल्पः 

।  
वमनौषधमुख्यानामिति कल्पदिगीरिता 

।  
बीजेनानेन मतिमानन्यान्यपि च कल्पयेत् ४७

इति श्रीवैद्यपतिसिंहगुप्तसूनुश्रीमद्वाग्भटविरचितायामष्टाङ्गहृदयसंहितायां
पञ्चमे कल्पसिद्धिस्थानेवमनकल्पो नाम प्रथमोऽध्यायः १

 

द्वितीयोऽध्यायः 

।  
अथातो विरेचनकल्पं व्याख्यास्यामः 

।  
इति ह स्माहुरात्रेयादयो महर्षयः 

।  
अथ त्रिवृच्छ्यामयोः कल्पः 

।  
कषायमधुरा रूक्षा विपाके कटुका त्रिवृत् 

।  
कफपित्तप्रशमनी रौक्ष्याच्चानिलकोपनी १

सेदानीमौषधैर्युक्ता वातपित्तकफापहैः 

।  
कल्पवैशेष्यमासाद्य जायते सर्वरोगजित् २

द्विधा ख्यातं च तन्मूलं श्यामं श्यामाऽरुणं त्रिवृत् 

।  
त्रिवृदाख्यं वरतरं निरपायं सुखं तयोः ३

सुकुमारे शिशौ वृद्धे मृदुकोष्ठे च तद्धितम् 

।  
मूर्च्छासम्मोहहृत्कण्ठकषण क्षणनप्रदम् ४

श्यामं तीक्ष्णाशुकारित्वादतस्तदपि शस्यते 

।  
क्रूरे कोष्ठे बहौ दोषे क्लेशक्षमिणि चातुरे ५

गम्भीरानुगतं श्लक्ष्णमतिर्यग्विसृतं च यत् 

।  
गृहीत्वा विसृजेत्काष्ठं त्वचं शुष्कां निधापयेत् ६

अथ काले ततश्चूर्णं किञ्चिन्नागरसैन्धवम् 

।  
वातामये पिबेदम्लैः पैत्ते साज्यसितामधु ७

क्षीरद्रा क्षेक्षुकाश्मर्य स्वादुस्कन्धवरारसैः 

।  
कफामये पीलुरसमूत्रमद्याम्लकाञ्जिकैः ८

पञ्चकोलादिचूर्णैश्च युक्त्या युक्तं कफापहैः 

।  
त्रिवृत्कल्ककषायाभ्यां साधितः ससितो हिमः ९

मधुत्रिजातसंयुक्तो लेहो हृद्यं विरेचनम् 

।  
अजगन्धा तवक्षीरी विदारी शर्करा त्रिवृत् १०

चूर्णितं मधुसर्पिर्भ्यां लीढ्वा साधु विरिच्यते 

।  
सन्निपातज्वरस्तम्भपिपासादाहपीडितः ११

लिम्पेदन्तस्त्रिवृतया द्विधाकृत्वेक्षुगण्डिकाम् 

।  
एकीकृत्य च तत्स्विन्नं पुटपाकेन भक्षयेत् १२

भृङ्गैलाभ्यां समा नीली तैस्त्रिवृत्तैश्च शर्करा 

।  
चूर्णं फलरसक्षौद्र सक्तुभिस्तर्पणं पिबेत् १३

वातपित्तकफोत्थेषु रोगेष्वल्पानलेषु च 

।  
नरेषु सुकुमारेषु निरपायं विरेचनम् १४

विडङ्गतण्डुलवरायावशूककणास्त्रिवृत् 

।  
सर्वतोऽधेन तल्लीढं मध्वाज्येन गुडेन वा १५

गुल्मं प्लीहोदरं कासं हलीमकमरोचकम् 

।  
कफवातकृतांश्चान्यान् परिमार्ष्टि गदान् बहून् १६

विडङ्गपिप्पलीमूल त्रिफलाधान्यचित्रकान् 

।  
मरीचेन्द्र यवाजाजीपिप्पलीहस्तिपिप्पलद्यः १७

दीप्यकं पञ्चलवणं चूर्णितं कार्षिकं पृथक् 

।  
तिलतैलत्रिवृच्चूर्णभागौ चाष्टपलोन्मितौ १८

धात्रीफलरसप्रस्थांस्त्रीन् गुडार्धतुलान्वितान् 

।  
पक्त्वा मृद्वग्निना खादेत्ततो मात्रामयन्त्रणः १९

कुष्ठार्शःकामलागुल्म मेहोदरभगन्दरान् 

।  
ग्रहणीपाण्डुरोगांश्च हन्ति पुंसवनश्च सः २०

गुडः कल्याणको नाम सर्वेष्वृतुषु यौगिकः 

।  
व्योषत्रिजातकाम्भोदकृमिघ्नामलकैस्त्रिवृत् २१

सर्वैः समा समसिता क्षौद्रे ण गुटिकाः कृताः 

।  
मूत्रकृच्छ्रज्वरच्छर्दिकासशोषभ्रमक्षये २२

तापे पाण्ड्वामयेऽल्पेऽग्नौ शस्ताः सर्वविषेषु च 

।  
अविपत्तिरयं योगः प्रशस्तः पित्तरोगिणाम् २३

त्रिवृता कौटजं बीजं पिप्पली विश्वभेषजम् 

।  
क्षौद्र द्रा क्षारसोपेतं वर्षाकाले विरेचनम् २४

त्रिवृद्दुरालभामुस्त शर्करोदीच्यचन्दनम् 

।  
द्रा क्षाम्बुना सयष्ट्याह्वसातलं जलदात्यये २५

त्रिवृतां चित्रकं पाठामजार्जी सरलं वचाम् 

।  
स्वर्णक्षीरीं च हेमन्ते चूर्णमुष्णाम्बुना पिबेत् २६

त्रिवृता शर्करातुल्या ग्रीष्मकाले विरेचनम् 

।  
त्रिवृत्त्रायन्तिहपुषासातला कटुरोहिणीः २७

स्वर्णक्षीरीं च सञ्चूर्ण्य गोमूत्रे भावयेत्त्र्यहम् 

।  
एष सर्वर्तुको योगः स्निग्धानां मलदोषहृत् २८

श्यामात्रिवृद्दुरालम्भाहस्ति पिप्पलिवत्सकम् 

।  
नीलिनीकटुकामुस्ताश्रेष्ठायुक्तं सुचूर्णितम् २९

रसाज्योष्णाम्बुभिः शस्तं रूक्षाणामपि सर्वदा 

।  
इति त्रिवृच्छ्यामयोः कल्पः 

।  
अथ राजवृक्षकल्पः 

।  
ज्वरहृद्रो गवातासृ गुदावर्तादिरोगिषु ३०

राजवृक्षोऽधिकं पथ्यो मृदुर्मधुरशीतलः 

।  
वाले वृद्धे क्षते क्षीणे सुकुमारे च मानवे ३१

योज्यो मृद्वनपायित्वाद्विशेषाच्चतुरङ्गुलः 

।  
फलकाले परिणतं फलं तस्य समाहरेत् ३२

तेषां गुणवतां भारं सिकतासु विनिक्षिपेत् 

।  
सप्तरात्रात्समुद्धृत्य शोषयेदातपे ततः ३३

ततो मज्जानमुद्धृत्य शुचौ पात्रे निधापयेत् 

।  
द्रा क्षारसेन तं दद्याद्दाहोदावर्तपीडिते ३४

चतुर्वर्षे सुखं बाले यावद्द्वादशवार्षिके 

।  
चतुरङ्गुलमज्ज्ञो वा कषायं पाययेद्धिमम् ३५

दधिमण्डसुरामण्डधात्रीफलरसैः पृथक् 

।  
सौवीरकेण वा युक्तं कल्केन त्रैवृतेन वा ३६

दन्तीकषाये तन्मज्ज्ञो गुडं जीर्णं च निक्षिपेत् 

।  
तमरिष्टं स्थितं मासं पाययेत् पक्षमेव वा ३७

इति राजवृक्षकल्पः 

।  
अथ तिल्वककल्पः 

।  
त्वचं तिल्वकमूलस्य त्यक्त्वाऽभ्यन्तरवल्कलम् 

।  
विशोष्य चूर्णयित्वा च द्वौ भागौ गालयेत्ततः ३८

रोध्रस्यैव कषायेण तृतीयं तेन भावयेत् 

।  
कषाये दशमूलस्य तं भागं भावितं पुनः ३९

शुष्कं चूर्णं पुनः कृत्वा ततः पाणितलं पिबेत् 

।  
मस्तुमूत्रसुरामण्डकोलधात्रीफलाम्बुभिः ४०

तिल्वकस्य कषायेण कल्केन च सशर्करः 

।  
सघृतः साधितो लेहः स च श्रेष्ठं विरेचनम् ४१

इति तिल्वकल्पः 

।  
अथ सुधाकल्पः 

।  
सुधा भिनत्ति दोषाणां महान्तमपि सञ्चयम् 

।  
आश्वेव कष्ठविभ्रंशान्नैव तां कल्पयेदतः ४२

मृदौ कोष्ठेऽबले बाले स्थविरे दीर्घरोगिणि 

।  
कल्प्या गुल्मोदरगरत्वग्रोगमधुमेहिषु ४३

पाण्डौ दूषीविषे शोफे दोषविभ्रान्तचेतसि 

।  
सा श्रेष्ठा कण्टकैस्तीक्ष्णैर्बहुभिश्च समाचिता ४४

द्विवर्षां वा त्रिवर्षां वा शिशिरान्ते विशेषतः 

।  
तां पाटयित्वा शस्त्रेण क्षीरमुद्धारयेत्ततः ४५

बिल्वादीनां बृहत्योर्वा क्वाथेन सममेकशः 

।  
मिश्रयित्वा सुधाक्षीरं ततोऽङ्गारेषु शोषयेत् ४६

पिबेत्कृत्वा तु गुटिकां मस्तुमूत्रसुरादिभिः 

।  
त्रिवृतादीन्नव वरां स्वर्णक्षीरीं ससातलाम् ४७

सप्ताहं स्नुक्पयः पीतान् रसेनाज्येन वा पिबेत् 

।  
तद्वद्व्योषोत्तमाकुम्भनिकुम्भाग्नीन् गुडाम्बुना ४८

इति सुधाकल्पः 

।  
अथ शङ्खिनीसप्तलयोः कल्पः 

।  
नातिशुष्कं फलं ग्राह्यं शङ्खिन्या निस्तुषीकृतम् 

।  
सप्तलायास्तथा मूलं ते तु तीक्ष्णविकाषिणी ४९

श्लेष्मामयोदरगरश्वयथ्वादिषु कल्पयेत् 

।  
अक्षमात्रं तयोः पिण्डं मदिरालवणान्वितम् ५०

हृद्रो गे वातकफजे तद्वद्गुल्मेऽपि योजयेत् 

।  
इति शङ्खिनीसप्तलयोः कल्पः 

।  
अथ दन्तीद्र वन्त्योः कल्पः 

।  
दन्तिदन्तस्थिरं स्थूलं मूलं दन्तीद्र वन्तिजम् ५१

आताम्रश्यावतीक्ष्णोष्णमाशुकारि विकाशि च 

।  
गुरु प्रकोपि वातस्य पित्तश्लेष्मविलायनम् ५२

तत्क्षौद्र पिप्पलीलिप्तं स्वेद्यं मृद्दर्भवेष्टितम् 

।  
शोष्यं मन्दातपेऽग्न्यर्कौ हतो ह्यस्य विकाशिताम् ५३

तत्पिबेन्मस्तु मदिरातक्रपीलुरसासवैः 

।  
अभिष्यण्णतनुर्गुल्मी प्रमेही जठरी गरी ५४

गोमृगाजरसैः पाण्डुः कृमिकोष्ठी भगन्दरी 

।  
सिद्धं तत्क्वाथकल्काभ्यां दशमूलरसेन च ५५

विसर्पविद्र ध्यलजीकक्षादाहान् जयेद्घृतम् 

।  
तैलं तु गुल्ममेहार्शोविबन्धकफमारुतान् ५६

महास्नेहः शकृच्छुक्रवातसङ्गानिलव्यथाः 

।  
इति दन्तीद्र वन्त्योः कल्पः 

।  
विरेचने मुख्यतमा नवैते त्रिवृतादयः ५७

अथ हरीतकीकल्पः 

।  
हरीतकीमपि त्रिवृद्विधानेनोपकल्पयेत् 

।  
गुडस्याष्टपले पथ्याविंशतिः स्यात्पलं पलम् ५८

दन्तीचित्रकयोः कर्षौ पिप्पलीत्रिवृतोर्दश 

।  
प्रकल्प्य मोदकानेकं दशमे दशमेऽहनि ५९

उष्णाम्भोऽनुपिबेत्खादेत्तान् सर्वान्विधिनाऽमुना 

।  
एते निष्परिहाराः स्युः सर्वव्याधिनिबर्हणाः ६०

विशेषाद्ग्रहणीपाण्डुकण्डूकोठार्शसां हिताः 

।  
इति हरीतकीकल्पः 

।  
अल्पस्यापि महार्थत्वं प्रभूतस्याल्पकर्मताम् ६१

कुर्यात्संश्लेषविश्लेषकालसंस्कारयुक्तिभिः ६१॥१२

त्वक्केसराम्रात कदाडिमैला

सितोपलामाक्षि कमातुलुङ्गैः 

।  
मद्येन तैस्तैश्च मनोनुकूलै

र्युक्तानि देयानि विरेचनानि ६२॥१२

इति श्री
वैद्यपतिसिंहगुप्तसूनुश्रीमद्वाग्भटविरचितायामष्टाङ्गहृदयसंहितायां
पञ्चमे कल्पसिद्धिस्थानेविरेचनकल्पो नाम द्वितीयोऽध्यायः २

 

तृतीयोऽध्यायः 

।  
अथातो वमनविरेचनव्यापत्सिद्धिं व्याख्यास्यामः 

।  
इति ह स्माहुरात्रेयादयो महर्षयः 

।  
वमनं मृदुकोष्ठेन क्षुद्वताऽल्पकफेन वा 

।  
अतितीक्ष्णहिमस्तोकमजीर्णे दुर्बलेन वा १

पीतं प्रयात्यधस्तस्मिन्निष्टहानिर्मलोदयः 

।  
वामयेत्तं पुनः स्निग्धं स्मरन् पूर्वमतिक्रमम् २

अजीर्णिनः श्लेष्मवतो व्रजत्यूर्ध्वं विरेचनम् 

।  
अतितीक्ष्णोष्णलवणमहृद्यमतिभूरि वा ३

तत्र पूर्वोदिता व्यापत्सिद्धिश्च न तथाऽपि चेत् 

।  
आशये तिष्ठति ततस्तृतीयं नावचारयेत् ४

अन्यत्र सात्म्याद्धृद्याद्वा भेषजान्निरपायतः 

।  
अस्निग्धस्विन्नदेहस्य पुराणं रूक्षमौषधम् ५

दोषानुत्क्लेश्य निर्हतुमशक्तं जनयेद्गदान् 

।  
विभ्रंशं श्वयथुं हिध्मां तमसो दर्शनं तृषम् ६

पिण्डीकोद्वेष्टनं कण्डूमूर्वोः सादं विवर्णताम् 

।  
स्निग्धस्विन्नस्य वाऽत्यल्पं दीप्ताग्नेर्जीर्णमौषधम् ७

शीतैर्वा स्तब्धमामे वा समुत्क्लेश्याहरन्मलान् 

।  
तानेव जनयेद्रो गानयोगः सर्व एव सः ८

तं तैललवणाभ्यक्तं स्विन्नं प्रस्तरसङ्करैः 

।  
निरूढं जाङ्गलरसैर्भोजयित्वाऽनुवासयेत् ९

फलमागधिकादारुसिद्धतैलेन मात्रया 

।  
स्निग्धं वातहरैः स्नेहैः पुनस्तीक्ष्णेन शोधयेत् १०

बहुदोषस्य रूक्षस्य मन्दाग्नेरल्पमौषधम् 

।  
सोदावर्तस्य चोत्क्लेश्य दोषान् मार्गान् निरुध्य तैः ११

भृशमाध्मापयेन्नाभिं पृष्ठपार्श्वशिरोरुजम् 

।  
श्वासं विण्मूत्रवातानां सङ्गं कुर्याच्च दारुणम् १२

अभ्यङ्गस्वेदवर्त्यादि सनिरूहानुवासनम् 

।  
उदावर्तहरं सर्वं कर्माध्मातस्य शस्यते १३

पञ्चमूल यवक्षार वचाभूतिकसैन्धवैः 

।  
यवागूः सुकृता शूलविबन्धानाहनाशनी १४

पिप्पलीदाडिमक्षारहिङ्गु शुण्ठ्यम्लवेतसान् 

।  
ससैन्धवान् पिबेन्मद्यैः सर्पिषोष्णोदकेन वा १५

प्रवाहिकापरिस्राव वेदनापरिकर्तने 

।  
पीतौषधस्य वेगानां निग्रहान्मारुतादयः १६

कुपिता हृदयं गत्वा घोरं कुर्वन्ति हृद्ग्रहम् 

।  
हिध्मापार्श्वरुजाकासदैन्यलालाक्षिविभ्रमैः १७

जिह्वां खादति निःसंज्ञो दन्तान् कटकटाययन् 

।  
न गच्छेद्विभ्रमं तत्र वामयेदाशु तं भिषक् १८

मधुरैः पित्तमूर्च्छार्तं कटुभिः कफमूर्च्छितम् 

।  
पाचनीयैस्ततश्चास्य दोषशेषं विपाचयेत् १९

कायाग्निं च बलं चास्य क्रमेणाभिप्रवर्धयेत् 

।  
पवनेनातिवमतो हृदयं यस्य पीड्यते २०

तस्मै स्निग्धाम्ललवणान् दद्यात्पित्तकफेऽन्यथा 

।  
पीतौषधस्य वेगानां निग्रहेण कफेन वा २१

रुद्धोऽति वा विशुद्धस्य गृह्णात्यङ्गानि मारुतः 

।  
स्तम्भवेपथुनिस्तोद सादोद्वेष्टार्तिभेदनैः २२

तत्र वातहरं सर्वं स्नेहस्वेदादि शस्यते 

।  
बहुतीक्ष्णं क्षुधार्तस्य मृदुकोष्ठस्य भेषजम् २३

हृत्वाऽशु विट्पित्तकफान् धातूनास्रावयेद्द्र वान् 

।  
तत्रातियोगे मधुरैः शेषमौषधमुल्लिखेत् २४

योज्योऽति वमने रेको विरेके वमनं मृदु 

।  
परिषेकावगाहाद्यैः सुशीतैः स्तम्भयेच्च तम् २५

अञ्जनं चन्दनोशीरमजासृक्शर्करोदकम् 

।  
लाजचूर्णैः पिबेन्मन्थमतियोगहरं परम् २६

वमनस्यातियोगे तु शीताम्बुपरिषेचितः 

।  
पिबेत्फलरसैर्मन्थं सघृतक्षौद्र शर्करम् २७

सोद्गारायां भृशं छर्द्यां मूर्वाया धान्यमुस्तयोः 

।  
समधूकाञ्जनं चूर्णं लेहयेन्मधुसंयुतम् २८

वमतोऽन्त प्रविष्टायां जिह्वायां कवलग्रहाः 

।  
स्निग्धाम्ललवणा हृद्या यूषमांसरसा हिताः २९

फलान्यम्लानि खादेयुस्तस्य चान्येऽग्रतो नराः 

।  
निःसृतां तु तिलद्रा क्षाकल्कलिप्तां प्रवेशयेत् ३०

वाग्ग्रहानिलरोगेषु घृतमांसोपसाधिताम् 

।  
यवागूं तनुकां दद्यात्स्नेहस्वेदौ च कालवित् ३१

अतियोगाच्च भैषज्यं जीवं हरति शोणितम् 

।  
तज्जीवादानमित्युक्तमादत्ते जीवितं यतः ३२

शुने काकाय वा दद्यात्तेनान्नमसृजा सह 

।  
भुक्तेऽभुक्ते वदेज्जीवं पित्तं वा भेषजेरितम् ३३

शुक्लं वा भावितं वस्त्रमावानं कोष्णवारिणा 

।  
प्रक्षालितं विवर्णं स्यात्पित्ते शुद्धं तु शोणिते ३४

तृष्णामूर्च्छामदार्तस्य कुर्यादामरणात्क्रियाम् 

।  
रक्तपित्तातिसारघ्नीं तस्याशु प्राणरक्षणीम् ३५

मृगगोमहिषाजानां सद्यस्कं जीवतामसृक् 

।  
पिबेज्जीवाभिसन्धानं जीवं तद्ध्य्शाउ\! गच्छति ३६

तदेव दर्भमृदितं रक्तं बस्तौ निषेचयेत् 

।  
श्यामाकाश्मर्यमधुकदूर्वोशीरैः शृतं पयः ३७

घृतमण्डाञ्जनयुतं बस्तिं वा योजयेद्धिमम् 

।  
पिच्छाबस्तिं सुशीतं वा घृतमण्डानुवासनम् ३८

गुदं भ्रष्टं कषायैश्च स्तम्भयित्वा प्रवेशयेत् 

।  
विसंज्ञं श्रावयेत्सामवेणुगीतादिनिस्वनम् ३९

इतिश्रीवैद्यपतिसिंहगुप्तसूनुश्रीमद्वाग्भटविरचितायामष्टाङ्गहृदयसंहितायां
पञ्चमेकल्पसिद्धिस्थाने 

।  
वमनविरेचनव्यापत्सिद्धिर्नाम तृतीयोऽध्यायः ३

 

चतुर्थोऽध्यायः 

।  
अथातो बस्तिकल्पं व्याख्यास्यामः 

।  
इति ह स्माहुरात्रेयादयो महर्षयः 

।  
बलां गुडूचीं त्रिफलां सरास्नांद्विपञ्चमूलं च पलोन्मितानि 

।  
अष्टौ फलान्यर्धतुलां च मांसाच्छागात्पचेदप्सु चतुर्थशेषम् १   
पूतो
यवानीफलबिल्वकुष्ठ-वचाशताह्वाघनपिप्पलीनाम् 

।  
कल्कैर्गुडक्षौद्र घृतैः सतैलै-र्युक्तःसुखोष्णो लवणान्वितश्च २

बस्तिः परं सर्वगदप्रमाथी स्वस्थे हितो जीवनबृंहणश्च 

।  
बस्तौ च यस्मिन् पठितो न कल्कः सर्वत्र दद्यादमुमेव तत्र ३

द्विपञ्चमूलस्य रसेऽम्लयुक्तः सच्छागमांसस्य सपूर्व पेष्यः 

।  
त्रिस्नेहयुक्तः प्रवरो निरूहः सर्वानिलव्याधिहरः प्रदिष्टः ४

बलापटोलीलघुपञ्चमूल त्रायन्तिकैरण्डयवात्सुसिद्धात् 

।  
प्रस्थो रसाच्छागरसार्धयुक्तः साध्यः पुनः प्रस्थसमः स यावत् ५

प्रियङ्गुकृष्णाघनकल्कयुक्तः सतैलसर्पिर्मधुसैन्धवश्च 

।  
स्याद्दीपनो मांसबलप्रदश्च चक्षुर्बलं चोपदधाति सद्यः ६

एरण्डमूलात्त्रिपलं पलाशात्तथा पलांशं लघुपञ्चमूलम् 

।  
रास्नाबलाछिन्नरुहाश्वगन्धापुनर्नवारग्वधदेवदारु ७

फलानि चाष्टौ सलिलाढकाभ्यां विपाचयेदष्टमशेषितेऽस्मिन् 

।  
वचाशताह्वाहपुषाप्रियङ्गुयष्टीकणावत्सकबीजमुस्तम् ८

दद्यात्सुपिष्टं सहतार्क्ष्यशैलमक्षप्रमाणं लवणांशयुक्तम् 

।  
समाक्षिकस्तैलयुतः समूत्रो बस्तिर्जयेल्लेखनदीपनोऽसौ ९

जङ्घोरुपादत्रिकपृष्ठकोष्ठहृद्गुह्यशूलं गुरुतां विबन्धम् 

।  
गुल्माश्मवर्ध्मग्रहणीगुदोत्थांस्तांस्तांश्चरोगान्कफवातजातान् १०

यष्ट्याह्वरोध्राभयचन्दनैश्च शृतं पयोऽग्र्य कमलोत्पलैश्च 

।  
सशर्कराक्षौद्र घृतं सुशीतं पित्तामयान् हन्ति सजीवनीयम् ११

रास्नां वृषं लोहितिकामनन्तां बलां कनीयस्तृणपञ्चमूल्यौ 

।  
गोपाङ्गनाचन्दनपद्मकर्द्धियष्ट्याह्वरोध्राणि पलार्धकानि १२

निःक्वाथ्य तोयेन रसेन तेन शृतं पयोऽधाढकमम्बुहीनम् 

।  
जीवन्तिमेदर्द्धिवरीविदारीवीराद्विकाकोलिकसेरुकाभिः १३

सितोपलाजीवकपद्मरेणुप्रपौण्डरी कोत्पलपुण्डरीकैः 

।  
रोध्रात्मगुप्तामधुयष्टिकाभिर्नागाह्व मुञ्जातकचन्दनैश्च १४

पिष्टैर्घृतक्षौद्र युतैर्निरूहं ससैन्धवं शीतलमेव दद्यात् 

।  
प्रत्यागते धन्वरसेन शालीन् क्षीरेण वाऽद्यात्परिषिक्तगात्रः १५

दाहातिसारप्रदरास्रपित्तहृत्पाण्डुरोगान् विषमज्वरं च 

।  
सगुल्ममूत्रग्रहकामलादीन् सर्वामयान् पित्तकृतान्निहन्ति १६

कोशातकारग्वधदेवदारुमूर्वाश्व दंष्ट्राकुटजार्कपाठाः 

।  
पक्त्वा कुलत्थान् बृहतीं च तोयेरसस्य तस्य प्रसृता दश स्युः १७

तान् सर्षपैलामदनैः सकुष्ठैरक्षप्रमाणैः प्रसृतैश्च युक्तान् 

।  
क्षौद्र स्य तैलस्य फलाह्वयस्य क्षारस्यतैलस्य च सार्षपस्य १८

दद्यान्निरूहं कफरोगिताय मन्दाग्नये चाशनविद्विषे च 

।  
वक्ष्ये मृदून् स्नेहकृतो निरूहान् सुखोचितानां प्रसृतैः पृथक् तु १९

अथेमान् सुकुमाराणां निरूहान् स्नेहनान् मृदून् 

।  
कर्मणा विप्लुतानां च वक्ष्यामि प्रसृतैः पृथक् २०

क्षीराद् द्वौ प्रसृतौ कार्यौ मधुतैलघृतात्त्रयः 

।  
खजेन मथितो बस्तिर्वातघ्नो बलवर्णकृत् २१

एकैकः प्रसृतस्तैलप्रसन्नाक्षौद्र सर्पिषाम् 

।  
बिल्वादिमूलक्वाथाद्द्वौकौलत्थाद्द्वौ सवातजित् २२

पटोलनिम्बभूतीकरास्ना सप्तच्छदाम्भसः 

।  
प्रसृतः पृथगाज्याच्च बस्तिः सर्षपकल्कवान् २३

स पञ्चतिक्तोऽभिष्यन्दकृमिकुष्ठप्रमेहहा 

।  
चत्वारस्तैलगोमूत्रदधिमण्डाम्लकाञ्जिकात् २४

प्रसृताः सर्षपैः पिष्टैर्विट्सङ्गानाहभेदनः 

।  
पयस्येक्षुस्थिरारास्नाविदारीक्षौद्र सर्पिषाम् २५

एकैकः प्रसृतो बस्तिः कृष्णाकल्को वृषत्वकृत् 

।  
सिद्धबस्तीनतो वक्ष्ये सर्वदा यान् प्रयोजयेत् २६

निर्व्यापदो बहुफलान् बलपुष्टिकरान् सुखान् 

।  
मधुतैले समे कर्षः सैन्धवाद्द्विपिचुर्मिसिः २७

एरण्डमूलक्वाथेन निरूहो माधुतैलिकः 

।  
रसायनं प्रमेहार्शःकृमिगुल्मान्त्रवृद्धिनुत् २८

सयष्टिमधुकश्चैष चक्षुष्यो रक्तपित्तजित् 

।  
यापनो घनकल्केन मधुतैलरसाज्यवान् २९

पायुजानूरुवृषणबस्तिमेहनशूलजित् 

।  
प्रसृतांशैर्घृतक्षौद्र वसातैलैः प्रकल्पयेत् ३०

यापनं सैन्धवार्धाक्षहपुषार्धपलान्वितम् 

।  
एरण्डमूलनिःक्वाथो मधुतैलं ससैन्धवम् ३१

एष युक्तरथो बस्तिः सवचापिप्पलीफलः 

।  
स क्वाथो मधुषड्ग्रन्थाशताह्वाहिङ्गुसैन्धवम् ३२

सुरदारु च रास्ना च बस्तिर्दोषहरः शिवः 

।  
पञ्चमूलस्य निःक्वाथस्तैलं मागधिका मधु ३३

ससैन्धवः समधुकः सिद्धबस्तिरिति स्मृतः 

।  
द्विपञ्चमूलत्रिफलाफलबिल्वानि पाचयेत् ३४

गोमूत्रेतेन पिष्टैश्च पाठावत्सकतोयदैः 

।  
सफलैः क्षौद्र तैलाभ्यां क्षारेण लवणेन च ३५

युक्तो बस्तिः कफव्याधिपाण्डुरोगविषूचिषु 

।  
शुक्रानिलविबन्धेषु बस्त्याटोपे च पूजितः ३६

मुस्तापाठाऽमृतैरण्डबलारास्ना पुनर्नवाः 

।  
मञ्जिष्ठारग्वधोशीरत्रायमाणाक्षरोहिणीः ३७

कनीयः पञ्चमूलं च पालिकं मदनाष्टकम् 

।  
जलाढके पचेत्तच्च पादशेषं परिस्रुतम् ३८

क्षीरद्विप्रस्थसंयुक्तं क्षीरशेषं पुनः पचेत् 

।  
सपादजाङ्गलरसः ससर्पिर्मधुसैन्धवः ३९

पिष्टैर्यष्टिमिसिश्यामा कलिङ्गकरसाञ्जनैः 

।  
बस्तिः सुखोष्णो मांसाग्निबलशुक्रविवर्द्धनः ४०

वातासृङ्मोहमेहार्शोगुल्मविण्मूत्रसङ्ग्रहान् 

।  
विषमज्वरवीसर्पवर्ध्माध्मान प्रवाहिकाः ४१

वङ्क्षणोरुकटीकुक्षिमन्या श्रोत्रशिरोरुजः 

।  
हन्यादसृग्दरोन्मादशोफकासाश्मकुण्डलान् ४२

चक्षुष्यः पुत्रदो राजा यापनानां रसायनम् 

।  
मृगाणां लघुवद्रा ड्रिआ\!णिआं\! दशमूलस्य चाम्भसा ४३

हपुषामिसिगाङ्गेयीकल्कैर्वातहरः परम् 

।  
निरूहोऽत्यर्थवृष्यश्च महास्नेहसमन्वितः ४४

मयूरं पक्षपित्तान्त्रपादविट्तुण्डवर्जितम् 

।  
लघुना पञ्चमूलेन पालिकेन समन्वितम् ४५

पक्त्वा क्षीरजले क्षीरशेषं सघृतमाक्षिकम् 

।  
तद्विदारीकणायष्टिशताह्वाफलकल्कवत् ४६

बस्तिरीषत्पटुयुतः परमं बलशुक्रकृत् 

।  
कल्पनेयं पृथक् कार्या तित्तिरिप्रभृतिष्वपि ४७

विष्किरेषु समस्तेषु प्रतुदप्रसहेषु च 

।  
जलचारिषु तद्वच्च मत्स्येषु क्षीरवर्जिता ४८

गोधानकुलमार्जारशल्यकोन्दुरजं पलम् 

।  
पृथक् दशपलं क्षीरे पञ्चमूलं च साधयेत् ४९

तत्पयः फलवैदेहीकल्कद्विलवणान्वितम् 

।  
ससितातैलमध्वाज्यो बस्तिर्योज्यो रसायनम् ५०

व्यायाममथितोरस्कक्षीणेन्द्रि य बलौजसाम् 

।  
विबद्धशुक्रविण्मूत्रखुडवात विकारिणाम् ५१

गजवाजिरथक्षोभभग्न जर्जरितात्मनाम् 

।  
पुनर्नवत्वं कुरुते वाजीकरणमुत्तमम् ५२

सिद्धेन पयसा भोज्यमात्मगुप्तोच्चटेक्षुरैः 

।  
स्नेहाश्चायन्त्रणान् सिद्धान् सिद्धद्र व्यैः प्रकल्पयेत् ५३

दोषघ्नाः सपरीहारा वक्ष्यन्ते स्नेहबस्तयः 

।  
दशमूलं बलां रास्नामश्वगन्धां पुनर्नवाम् ५४

गुडूच्यैरण्डभूतीकभार्गी वृषकरोहिषम् 

।  
शतावरीं सहचरं काकनासां पलांशकम् ५५

यवमाषातसीकोलकुलत्थान् प्रसृतोन्मितान् 

।  
वहे विपाच्य तोयस्य द्रो णशेषेण तेन च ५६

पचेत्तैलाढकं पेष्यैर्जीवनीयैः पलोन्मितैः 

।  
अनुवासनमित्येतत्सर्व वातविकारनुत् ५७

आनूपानां वसा तद्वज्जीवनीयोपसाधिता 

।  
शताह्वाचिरिबिल्वाम्लैस्तैलं सिद्धं समीरणे ५८

सैन्धवेनाग्निवर्णेन तप्तं चानिलजिद् घृतम् 

।  
जीवन्तीं मदनं मेदां श्रावणीं मधुकं बलाम् ५९

शताह्वर्षभकौ कृष्णां काकनासां शतावरीम् 

।  
स्वगुप्तां क्षीरकाकोलद्यं कर्कटाख्यां शठीं वचाम् ६०

पिष्ट्वा तैलघृतं क्षीरे साधयेत्तच्चतुर्गुणे 

।  
बृंहणं वातपित्तघ्नं बलशुक्राग्निवर्धनम् ६१

रजःशुक्रामयहरं पुत्रीयं चानुवासनम् 

।  
सैन्धवं मदनं कुष्ठं शताह्वा निचुलो वचा ६२

ह्रीबेरं मधुकं भार्गी देवदारु सकट्फलम् 

।  
नागरं पुष्करं मेदा चविका चित्रकः शठी ६३

विडङ्गातिविषे श्यामा हरेणुर्नीलिनी स्थिरा 

।  
बिल्वाजमोदचपला दन्ती रास्ना च तैः समैः ६४

साध्यमेरण्डतैलं वा तैलं वा कफरोगनुत् 

।  
वर्ध्मोदावर्तगुल्मार्शःप्लीहमेहाढ्यमारुतान् ६५

आनाहमश्मरीं चाशु हन्यात्तदनुवासनम् 

।  
साधितं पञ्चमूलेन तैलं बिल्वादिनाऽथवा ६६

कफघ्नं कल्पयेत्तैलं द्र व्यैर्वा कफघातिभिः 

।  
फलैरष्टगुणैश्चाम्लैः सिद्धमन्वासनं कफे ६७

मृदुबस्तिजडीभूते तीक्ष्णोऽन्यो बस्तिरिष्यते 

।  
तीक्ष्णैर्विकर्षिते स्निग्धो मधुरः शिशिरो मृदुः ६८

तीक्ष्णत्वं मूत्रपील्वग्निलवणक्षारसर्षपैः 

।  
प्राप्तकालं विधातव्यं क्षीराज्याद्यैस्तु मार्दवम् ६९

बलकालरोगदोषप्रकृतीः प्रविभज्य योजितो बस्तिः 

।  
स्वैः स्वैरौषधवर्गैः स्वान् स्वान् रोगान्निवर्तयति ७०

उष्णार्तानां शीताञ्छीतार्तानां तथा सुखोष्णांश्च 

।  
तद्योग्यौषधयुक्तान् बस्तीन् संतर्क्य युञ्जीत ७१

बस्तीन्न बृंहणीयान् दद्याद्व्याधिषु विशोधनीयेषु 

।  
मेदस्विनो विशोध्या ये च नराः कुष्ठमेहार्ताः ७२

न क्षीणक्षतदुर्बलमूर्च्छितकृशशुष्कशुद्धदेहानाम् 

।  
दद्याद्विशोधनीयान् दोषनिबद्धायुषो ये च ७३

इति श्रीवैद्यपतिसिंहगुप्तसूनुश्रीमद्वाग्भटविरचितायामष्टाङ्गहृदयसंहितायां
पञ्चमे कल्पसिद्धिस्थानेबस्तिकल्पो नाम चतुर्थोऽध्यायः ४

 

पञ्चमोऽध्यायः 

।  
अथातो बस्तिव्यापत्सिद्धिं व्याख्यास्यामः 

।  
इति ह स्माहुरात्रेयादयो महर्षयः 

।  
अस्निग्धस्विन्नदेहस्य गुरुकोष्ठस्य योजितः 

।  
शीतोऽल्पस्नेहलवणद्र व्यमात्रो घनोऽपि वा १

बस्तिः सङ्क्षोभ्य तं दोषं दुर्बलत्वादनिर्हरन् 

।  
करोत्ययोगं तेन स्याद्वातमूत्रशकृद्ग्रहः २

नाभिबस्तिरुजा दाहो हृल्लेपः श्वयथुर्गुदे 

।  
कण्डूर्गण्डानि वैवर्ण्यमरतिर्वह्निमार्दवम् ३

क्वाथद्वयं प्राग्विहितं मध्यदोषेऽतिसारिणि 

।  
उष्णस्य तस्मादेकस्य तत्र पानं प्रशस्यते ४

फलवर्त्यस्तथा स्वेदाः कालं ज्ञात्वा विरेचनम् 

।  
बिल्वमूलत्रिवृद्दारुयवकोलकुलत्थवान् ५

सुरादिमूत्रवान् बस्तिः सप्राक्पेष्यस्तमानयेत् 

।  
युक्तोऽल्पवीर्यो दोषाढ्ये रूक्षे क्रूराशयेऽथवा ६

बस्तिर्दोषावृतो रुद्धमार्गो रुन्ध्यात्समीरणम् 

।  
स विमार्गोऽनिलः कुर्यादाध्मानं मर्मपीडनम् ७

विदाहं गुदकोष्ठस्य मुष्कवङ्क्षणवेदनाम् 

।  
रुणद्धि हृदयं शूलैरितश्चेतश्च धावति ८

स्वभ्यक्तस्विन्नगात्रस्य तत्र वर्तिं प्रयोजयेत् 

।  
बिल्वादिश्च निरूहः स्यात्पीलुसर्षपमूत्रवान् ९

सरलामरदारुभ्यां साधितं चानुवासनम् 

।  
कुर्वतो वेगसंरोधं पीडितो वाऽतिमात्रया १०

अस्निग्धलवणोष्णो वा बस्तिरल्पोऽल्पभेषजः 

।  
मृदुर्वा मारुतेनोर्ध्वं विक्षिप्तो मुखनासिकात् ११

निरेति मूर्च्छाहृल्लासतृड्दाहादीन् प्रवर्तयन् 

।  
मूर्च्छाविकारं दृष्ट्वाऽस्य सिञ्चेच्छीताम्बुना मुखम् १२

व्यजेदाक्लमनाशाच्च प्राणायामं च कारयेत् 

।  
पृष्ठपार्श्वोदरं मृज्यात् करैरुष्णैरधोमुखम् १३

केशेषूत्क्षिप्य धुन्वीत भीषयेद्व्यालदंष्ट्रिभिः 

।  
शस्त्रोल्काराजपुरुषैर्बस्तिरेति तथा ह्यधः १४

पाणिवस्त्रैर्गलापीडं कुर्यान्न म्रियते तथा 

।  
प्राणोदाननिरोधाद्धि सुप्रसिद्धतरायनः १५

अपानः पवनो बस्तिं तमाश्वेवापकर्षति 

।  
कुष्ठक्रमुककल्कं च पाययेताम्लसंयुतम् १६

औष्ण्यात्तैक्ष्ण्यात्सरत्वाच्च बस्तिं सोऽस्यानुलोमयेत् 

।  
गोमूत्रेण त्रिवृत्पथ्याकल्कं वाऽधोनुलोमनम् १७

पक्वाशयस्थिते स्विन्ने निरूहो दाशमूलिकः 

।  
यवकोलकुलत्थैश्च विधेयो मूत्रसाधितैः १८

बस्तिर्गोमूत्रसिद्धैर्वा सामृतावंशपल्लवैः 

।  
पूतीकरञ्जत्वक्पत्रशठी देवाह्वरोहिषैः १९

सतैलगुडसिन्धूत्थो विरेकौषधकल्कवान् 

।  
बिल्वादिपञ्चमूलेन सिद्धो बस्तिरुरःस्थिते २०

शिरःस्थे नावनं धूमः प्रच्छाद्यं सर्षपैः शिरः 

।  
बस्तिरत्युष्णतीक्ष्णाम्लघनोऽतिस्वेदितस्य वा २१

अल्पे दोषे मृदौ कोष्ठे प्रयुक्तो वा पुनः पुनः 

।  
अतियोगत्वमापन्नो भवेत्कुक्षिरुजाकरः २२

विरेचनातियोगेन स तुल्याकृतिसाधनः 

।  
बस्तिः क्षाराम्लतीक्ष्णोष्णलवणः पैत्तिकस्य वा २३

गुदं दहन् लिखन् क्षिण्वन् करोत्यस्य परिस्रवम् 

।  
स विदग्धं स्रवत्यस्रं वर्णैः पित्तं च भूरिभिः २४

बहुशश्चातिवेगेन मोहं गच्छति सोऽसकृत् 

।  
रक्तपित्तातिसारघ्नी क्रिया तत्र प्रशस्यते २५

दाहादिषु त्रिवृत्कल्कं मृद्वीकावारिणा पिबेत् 

।  
तद्धि पित्तशकृद्वातान् हृत्वा दाहादिकान् जयेत् २६

विशुद्धश्च पिबेच्छीतां यवागूं शर्करायुताम् 

।  
युञ्ज्याद्वाऽतिविरिक्तस्य क्षीणविट्कस्य भोजनम् २७

माषयूषेण कुल्माषान् पानं दध्यथवा सुराम् 

।  
सिद्धिर्बस्त्यापदामेवं स्नेहबस्तेस्तु वक्ष्यते २८

शीतोऽल्पो वाऽधिकेवाते पित्तेऽत्युष्णः कफे मृदुः 

।  
अतिभुक्ते गुरुर्वर्चः सञ्चयेऽल्पबलस्तथा २९

दत्तस्तैरावृतः स्नेहो नायात्यभिभवादपि 

।  
स्तम्भोरुसदनाध्मानज्वर शूलाङ्गमर्दनैः ३०

पार्श्वरुग्वेष्टनैर्विद्याद्वायुना स्नेहमावृतम् 

।  
स्निग्धाम्ललवणोष्णैस्तं रास्नापीतद्रुतैलिकैः ३१

सौवीरकसुराकोलकुलत्थ यवसाधितैः 

।  
निरूहैर्निर्हरेत्सम्यक् समूत्रैः पाञ्चमूलिकैः ३२

ताभ्यामेव च तैलाभ्यां सायं भुक्तेऽनुवासयेत् 

।  
तृड्दाहरागसम्मोहवैवर्ण्य तमकज्वरैः ३३

विद्यात्पित्तावृतं स्वादुतिक्तैस्तं बस्तिभिर्हरेत् 

।  
तन्द्रा शीतज्वरालस्यप्रसेका रुचिगौरवैः ३४

सम्मूर्च्छाग्लानिभिर्विद्याच्छ्लेष्मणा स्नेहमावृतम् 

।  
कषायतिक्तकटुकैः सुरामूत्रोपसाधितैः ३५

फलतैलयुतैः साम्लैर्बस्तिभिस्तं विनिर्हरेत् 

।  
छर्दिमूर्च्छारुचिग्लानि शूलनिद्रा ङ्गमर्दनैः ३६

आमलिङ्गैः सदाहैस्तं विद्यादत्यशनावृतम् 

।  
कटूनां लवणानां च क्वाथैश्चूर्णैश्च पाचनम् ३७

मृदुर्विरेकः सर्वं च तत्रामविहितं हितम् 

।  
विण्मूत्रानिलसङ्गार्तिगुरुत्वाध्मानहृद्ग्रहैः ३८

स्नेहं विडावृतं ज्ञात्वा स्नेहस्वेदैः सवर्तिभिः 

।  
श्यामाबिल्वादिसिद्धैश्च निरूहैः सानुवासनैः ३९

निर्हरेद्विधिना सम्यगुदावर्तहरेण च 

।  
अभुक्ते शूनपायौ वा पेयामात्राशितस्य वा ४०

गुदे प्रणिहितः स्नेहो वेगाद्धावत्यनावृतः 

।  
ऊर्ध्वं कायं ततः कण्ठादूर्ध्वेभ्यः खेभ्य एत्यपि ४१

मूत्रश्यामात्रिवृत्सिद्धो यवकोलकुलत्थवान् 

।  
तत्सिद्धतैलो देयः स्यान्निरूहः सानुवासनः ४२

कण्ठादागच्छतः स्तम्भकण्ठग्रहविरेचनैः 

।  
छर्दिघ्नीभिः क्रियाभिश्च तस्य कुर्यान्निबर्हणम् ४३

नापक्वं प्रणयेत्स्नेहं गुदं स ह्युपलिम्पति 

।  
ततः कुर्यात्सरुङ्मोहकण्डूशोफान् क्रियाऽत्र च ४४

तीक्ष्णो बस्तिस्तथा तैलमर्कपत्ररसे शृतम् 

।  
अनुच्छ्वास्य तु बद्धे वा दत्ते निःशेष एव वा ४५

प्रविश्य क्षुभितो वायुः शूलतोदकरो भवेत् 

।  
तत्राभ्यङ्गो गुदे स्वेदो वातघ्नान्यशनानि च ४६

द्रुतं प्रणीते निष्कृष्टे सहसोत्क्षिप्त एव वा 

।  
स्यात् कटीगुदजङ्घोरुबस्तिस्तम्भार्तिभेदनम् ४७

भोजनं तत्र वातघ्नं स्वेदाभ्यङ्गाः सबस्तयः 

।  
पीड्यमानेऽन्तरा मुक्ते गुदे प्रतिहतोऽनिलः ४८

उरःशिरोरुजं सादमूर्वोश्च जनयेद्बली 

।  
बस्तिः स्यात्तत्र बिल्वादिफलश्यामादिमूत्रवान् ४९

अतिप्रपीडितः कोष्ठे तिष्ठत्यायाति वा गलम् 

।  
तत्र बस्तिर्विरेकश्च गलपीडादि कर्म च ५०

वमनाद्यैर्विशुद्धं च क्षामदेहबलानलम् 

।  
यथाऽण्ड तरुणं पूर्णं तैलपात्रं यथा तथा ५१

भिषक् प्रयत्नतो रक्षेत्सर्वस्मादपचारतः 

।  
दद्यान्मधुरहृद्यानि ततोऽम्ललवणौ रसौ ५२

स्वादुतिक्तौ ततो भूयः कषायकटुकौ ततः 

।  
अन्योन्यप्रत्यनीकानां रसानां स्निग्धरूक्षयोः ५३

व्यत्यासादुपयोगेन क्रमात्तं प्रकृतिं नयेत् 

।  
सर्वंसहः स्थिरबलो विज्ञेयः प्रकृतिं गतः ५४

इतिश्रीवैद्यपतिसिंहगुप्तसूनुश्रीमद्वाग्भटविरचितायामष्टाङ्गहृदयसंहितायां
पञ्चमे कल्पसिद्धिस्थाने

बस्तिव्यापत्सिद्धिर्नाम पञ्चमोऽध्यायः ५

 

षष्ठोऽध्यायः 

।  
अथातो द्र व्यकल्पं व्याख्यास्यामः 

।  
इति ह स्माहुरात्रेयादयो महर्षयः 

।  
धन्वे साधारणे देशे समे सन्मृत्तिके शुचौ 

।  
श्मशानचैत्यायतनश्वभ्र वल्मीकवर्जिते १

मृदौ प्रदक्षिणजले कुशरोहिषसंस्तृते 

।  
अफालकृष्टेऽनाक्रान्ते पादपैर्बलवत्तरैः २

शस्यते भेषजं जातं युक्तं वर्णरसादिभिः 

।  
जन्त्वजग्धं दवादग्धमविदग्धं च वैकृतैः ३

भूतैश्छायातपाम्ब्वाद्यैर्यथाकालं च सेवितम् 

।  
अवगाढमहामूलमुदीचीं दिशमाश्रितम् ४

मिहेन्द्र रामकृष्णानां ब्राह्मणानां गवामपि 

।  
तपसा तेजसा वाऽपि प्रशाम्यध्वं शिवाय वै १

मन्त्रेणानेन मतिमान् सर्वमप्यौषधं नयेत् 

।  
अथ कल्याणचरितः श्राद्धः शुचिरुपोषितः 

।  
गृह्णीयादौषधं सुस्थं स्थितं काले च कल्पयेत् ५

सक्षीरं तदसम्पत्तावनतिक्रान्तवत्सरम् 

।  
ऋते गुडघृतक्षौद्र धान्यकृष्णाविडङ्गतः ६

पयो बाष्कयणं ग्राह्यं विण्मूत्रं तच्च नीरुजाम् 

।  
वयोबलवतां धातुपिच्छशृङ्गखुरादिकम् ७

कषाययोनयः पञ्च रसा लवणवर्जिताः 

।  
रसः कल्कः शृतः शीतः फाण्टश्चेति प्रकल्पना ८

पञ्चधैव कषायाणां पूर्वं पूर्वं बलाधिका 

।  
सद्यःसमुद्धृतात् क्षुण्णाद्यः स्रवेत्पटपीडितात् ९

स्वरसः स समुद्दिष्टः कल्कः पिष्टो द्र वाप्लुतः 

।  
चूर्णोऽप्लुतः शृतः क्वाथः शीतो रात्रिं द्र वे स्थितः १०

सद्योऽभिषुतपूतस्तु फाण्टस्तन्मानकल्पने 

।  
युञ्ज्याद्व्याध्यादिबलतस्तथा च वचनं मुनेः ११

मात्राया न व्यवस्थाऽस्ति व्याधिं कोष्ठं बलं वयः 

।  
आलोच्य देशकालौ च योज्या तद्वच्च कल्पना १२

मध्यं तु मानं निर्दिष्टं स्वरसस्य चतुष्पलम् 

।  
पेष्यस्य कर्षमालोड्यं तद् द्र वस्य पलत्रये १३

क्वाथं द्र व्यपले कुर्यात्प्रस्थार्धं पादशेषितम् 

।  
शीतं पले पलैः षड्भिश्चतुर्भिस्तु ततोऽपरम् १४

स्नेहपाके त्वमानोक्तौ चतुर्गुणविवर्धितम् 

।  
कल्कस्नेहद्र वं योज्यमधीते शौनकः पुनः १५

स्नेहे सिद्ध्यति शुद्धाम्बुनिःक्वाथस्वरसैः क्रमात् 

।  
कल्कस्य योजयेदंशं चतुर्थं षष्ठमष्टमम् १६

पृथक् स्नेहसमं दद्यात्पञ्चप्रभृति तु द्र वम् 

।  
नाङ्गुलिग्राहिता कल्के न स्नेहेऽग्नौ सशब्दता १७

वर्णादिसम्पच्च यदा तदैनं शीघ्रमाहरेत् 

।  
घृतस्य फेनोपशमस्तैलस्य तु तदुद्भवः १८

लेहस्य तन्तुमत्ताऽप्सु मज्जनं सरणं न च 

।  
पाकस्तु त्रिविधो मन्दश्चिक्कणः खरचिक्कणः १९

मन्दः कल्कसमे किट्टे चिक्कणो मदनोपमे 

।  
किञ्चित्सीदति कृष्णे च वर्त्य इ\!र्तिइ\! माने च पश्चिमः २०

दग्धोऽत ऊर्ध्वं निष्कार्यः स्यादामस्त्वग्निसादकृत् 

।  
मृदुर्नस्ये खरोऽभ्यङ्गे पाने बस्तौ च चिक्कणः २१

शाणं पाणितलं मुष्टिं कुडवं प्रस्थमाढकम् 

।  
द्रो णं वहं च क्रमशो विजानीयाच्चतुर्गुणम् २२

द्विगुणं योजयेदाद्र रं\! कुडवादि तथा द्र वम् 

।  
पेषणालोडने वारि स्नेहपाके च निर्द्र वे २३

कल्पयेत्सदृशान् भागान् प्रमाणं यत्र नोदितम् 

।  
कल्कीकुर्याच्च भैषज्यमनिरूपितकल्पनम् २४

अङ्गानुक्तौ तु मूलं स्यादप्रसिद्धौ तदेव तु 

।  
षिड्वंश्यस्तु मरीची स्यात् षण्मरीच्यस्तु सर्पषः 

।  
तण्डुलः सर्षषास्त्वष्टौ धान्यमाषस्तु तौ यवः १

तावण्डिका चतुर्भिस्तैर्माषकः शाणकस्तथा 

।  
द्वौ शाणौ वटकः कोलं बदरं द्रं क्षणश्च तौ २५

अक्षं पिचुः पाणितलं सुवर्णं कवलग्रहः 

।  
कर्षो बिडालपदकं तिन्दुकः पाणिमानिका २६

शब्दान्यत्वमभिन्नेऽथे शुक्तिरष्टमिका पिचू 

।  
पलं प्रकुञ्चो बिल्वं च मुष्टिराम्रं चतुर्थिका २७

द्वे पले प्रसृतस्तौ द्वावञ्जलिस्तौ तु मानिका 

।  
आढकं भाजनं कंसोद्रो णः कुम्भो घटोऽमणम् २८

तुला पलशतं तानि विंशतिर्भार उच्यते 

।  
हिमवद्विन्ध्यशैलाभ्यां प्रायो व्याप्ता वसुन्धरा २९

सौम्यं पथ्यं च तत्राद्यमाग्नेयं वैन्ध्यमौषधम् २९॥१२

इति श्रीवैद्यपतिसिंहगुप्तसूनुश्रीमद्वाग्भटविरचितायामष्टाङ्गहृदयसंहितायां
पञ्चमे कल्पसिद्धिस्थानेद्र व्यकल्पो नाम षष्ठोऽध्यायः ६

 

कल्प सिद्धि स्थानम् समाप्तम् 
।  
