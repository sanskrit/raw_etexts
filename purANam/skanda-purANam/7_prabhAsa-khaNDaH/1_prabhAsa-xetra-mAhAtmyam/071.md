+++
title = "०७१"

+++
ततो गच्छेन्महादेवि लिङ्गं तत्रैव संस्थितम् ॥  
दक्षिणे वरुणेशस्य धनुषां त्रितये स्थितम् ॥१॥  
भार्यया वरुणस्यैव उषा नाम्न्या वरानने ॥  
कृत्वा तपो महाघोरं भर्तृदुःखपरीतया ॥ २ ॥  
स्थापितं तु महल्लिङ्गं सर्वसिद्धिप्रदायकम्॥  
उषेश्वरेति विख्यातं सर्वसिद्धिप्रपूजितम् ॥३॥  
यस्तत्पूजयते भक्त्या लिङ्गं पापप्रणाशनम् ॥  
महापापौघयुक्तोऽपि स गच्छेत्परमां गतिम् ॥४॥  
स्त्रीणां सौभाग्यफलदं दुःखदौर्भाग्यना शनम् ॥ ५ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्य उषेश्वरमाहात्म्यवर्णनं नामैकसप्ततितमोऽध्यायः ॥ ७१ ॥