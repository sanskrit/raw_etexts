+++
title = "३२५"

+++
॥ ईश्वर उवाच ॥ ॥  
ततो गच्छेन्महादेवि विनायकमनुत्तमम् ॥  
ऋषितोयातटे रम्ये सर्वविघ्ननिवारणम् ॥ १ ॥  
योऽसौ देवगणाध्यक्षः साक्षाच्च त्रिपुरान्तकः ॥  
गजरूपं समाश्रित्य ह्युन्नते जगति स्थितः ॥  
प्राभासिके महाक्षेत्रे गणानां कोटिभिर्वृतः ॥ २ ॥  
तस्मात्सर्वप्रयत्नेन यात्रा निर्विघ्नहेतवे ॥  
आराध्यो गणनाथश्च पुष्पधूपादिभिः सदा ॥ ३ ॥  
चतुर्थ्यां च चतुर्थ्यां च सर्वैर्नगरवासिभिः ॥  
तस्मिन्महोत्सवः कार्यो राष्ट्रक्षेमार्थ सिद्धये ॥ ४ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्य उन्नतस्वामिमाहात्म्यवर्णनं नाम पञ्चविंशत्युत्तरत्रिशततमोऽध्यायः ॥ ३२५ ॥