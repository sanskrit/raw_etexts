+++
title = "२६९"

+++
॥ ईश्वर उवाच ॥ ॥  
ततो गच्छेन्महादेवि विदुरस्याश्रमं महत् ॥  
यत्राकरोत्तपो रौद्रं विदुरो धर्म मूर्त्तिमान् ॥ १ ॥  
प्रतिष्ठाप्य महादेवं लिङ्गं त्रिभुवनेश्वरम् ॥  
तं दृष्ट्वा मानवो देवि सर्वान्कामानवाप्नुयात् ॥२॥  
विदुराट्टालकं नाम गणगन्धर्वसेवितम् ॥  
द्वादशस्थानकं स्थानं नाल्पपुण्येन लभ्यते ॥ ३ ॥  
नावर्षणं भवेत्तत्र कदाचिदपि पार्वति ॥  
लिङ्गानि तत्र दिव्यानि पश्येत्पापोपशान्तये ॥ ४ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये विदुराश्रम माहात्म्यवर्णनन्नामैकोनसप्तत्युत्तरद्विशततमोऽध्यायः ॥२६९॥