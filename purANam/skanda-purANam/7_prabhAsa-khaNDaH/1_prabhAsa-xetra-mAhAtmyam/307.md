+++
title = "३०७"

+++
॥ ईश्वर उवाच ॥ ॥  
साम्बादित्याच्च पूर्वेण किञ्चिदाग्नेयसंस्थितः ॥  
अपरनारायणोनाम यस्मान्नास्ति परो भुवि ॥ १ ॥  
स तु साम्बस्य देवेशि सूर्यो विष्णुस्वरूपवान् ॥  
अपरां मूर्तिमास्थाय विष्णुरूपो वरं ददौ ॥ २ ॥  
तेनापरेति नाम्ना वै ख्यातो विष्णुः पुराऽभवत् ॥  
फाल्गुनामलपक्षे तु एकादश्यां विधानतः ॥ ३ ॥  
पूजयेत्पुण्डरीकाक्षं तत्र सूर्यस्वरूपिणम् ॥  
मुक्तो भवति पापेभ्यः सर्वकामैः समृध्यते ॥ ४ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभास खण्डे प्रथमे प्रभासक्षेत्रमाहात्स्येऽपरनारायणमाहात्म्यवर्णनन्नाम सप्तोत्तरत्रिशततमोऽध्यायः ॥ ३०७ ॥