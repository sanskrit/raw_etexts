+++
title = "३१०"

+++
॥ ईश्वर उवाच ॥ ॥  
तस्माद्वायव्यदिग्भागे धनुषां द्वितये स्थितम् ॥  
कलम्बेश्वरनामानं सर्वपातकनाशनम् ॥ ॥ १ ॥  
तं दृष्ट्वा पूजयित्वा च मुक्तः स्यात्सर्वकिल्बिषैः॥।  
सोमवारे त्वमावास्या तत्रैव बहुपुण्यदा ॥  
विप्राणां भोजनं देयं तत्र पुण्य फलेप्सुभिः ॥ २ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कलम्बेश्वरमाहात्म्य वर्णनन्नाम दशोत्तरत्रिशततमोऽध्यायः ॥ ३१० ॥