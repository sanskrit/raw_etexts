+++
title = "२६८"

+++
॥ ईश्वर उवाच ॥ ॥  
ततो गच्छेन्महादेवि चमसोद्भेदमुत्तमम् ॥  
यत्र ब्रह्माऽकरोत्सत्रं वर्षाणामयुतं प्रिये ॥ १ ॥  
चमसैः पीतवन्तस्ते सोमं देवा महर्षयः ॥  
चमसोद्भेदनामेति तेन ख्यातं धरातले ॥ २ ॥  
तत्र स्नात्वा सरस्वत्यां पिण्डदानं ददाति यः ॥  
गयाकोटिगुणं पुण्यं वैशाख्यां प्राप्नुयान्नरः ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये चमसोद्भेदमाहात्म्य वर्णनन्नामाष्टषष्ट्युत्तरद्विशततमोऽध्यायः ॥। २६८ ॥