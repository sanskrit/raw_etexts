+++
title = "३५६"

+++
॥ ईश्वर उवाच ॥ ॥  
ततो गच्छेन्महादेवि शृङ्गेश्वरमनुत्तमम् ॥  
शुकस्थानस्य सान्निध्ये सर्वपातकनाशनम् ॥ १ ॥  
स्नात्वा तत्रैव विधिवच्छृङ्गेशं पूजयेन्नरः ॥  
मुक्तः स्यात्पातकैः सर्वैर्ऋष्यशृङ्गो यथा पुरा ॥ २ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये शृङ्गेश्वरमाहात्म्यवर्णनन्नाम षट्पञ्चाशदुत्तरत्रिशततमोऽध्यायः ॥ ३५६ ॥