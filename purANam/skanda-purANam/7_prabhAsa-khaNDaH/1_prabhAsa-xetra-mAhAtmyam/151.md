+++
title = "१५१"

+++
॥ ईश्वर उवाच ॥ ॥  
तस्यैव दक्षिणे भागे तृतीयो भैरवः स्थित ॥  
ब्रह्मकुण्डसमीपे तु सावित्र्या सम्प्रतिष्ठितः ॥ १ ॥  
आराध्य तत्र देवेशं देवानां प्रपितामहम् ॥  
वायुभक्षा निराहारा तोषयामास शङ्करम् ॥ २ ॥  
तुष्टः प्राहेश्वरो देवि शङ्करस्तां वराननाम् ॥ ३ ॥  
योऽस्मिन्कुण्डे नरः स्नात्वा मल्लिङ्गं पूजयिष्यति ॥  
पौर्णमास्यां विधानेन गन्धपुष्पादिभिः क्रमात् ॥ ४ ॥  
दास्यं तस्य वरा निष्टान्मनसाऽभीसिताञ्छुभान् ॥ ५ ॥  
महापातकयुक्तोऽपि मुक्तो भवति पातकैः ॥  
सर्वकामसमृद्धात्मा स भूयाद्वृषभध्वजः ॥ ६ ॥  
इत्येवमुक्त्वा देवेशि ततोऽन्तर्धानमागतः ॥  
सावित्री ब्रह्मलोके तु गता संस्थाप्य शङ्करम् ॥ ७ ॥  
इति सङ्क्षेपतः प्रोक्तं सावित्रीशमहोदयम् ॥  
शृणुयाद्यस्तु मतिमान्स मुक्तः पातकैर्भवेत् ॥ ८ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये ब्रह्मकुण्डमाहात्म्ये सावित्रीश्वरभैरवमाहात्म्य- वर्णनन्नामैकपञ्चाशदुत्तरशततमोऽध्यायः ॥ १५१ ॥