+++
title = "२८४"

+++
॥ ईश्वर उवाच ॥ ॥  
ततो गच्छेन्महादेवि सुकन्यासर उतमम् ॥  
यत्राश्विनौ निमग्नौ तौ च्यवनेन सहाम्बिके ॥  
समानरूपो ह्यभवच्च्यवनो यत्र सोऽश्विना ॥ १ ॥  
यत्र प्राप्तवती कामं सुकन्या वरवर्णिनी ॥  
सरःस्नानप्रभावेन तेन कन्यासरः स्मृतम् ॥  
तत्र स्नाता शुभा नारी तृतीयायां विशेषतः ॥ २ ॥  
सप्तजन्मसहस्राणि गृहभङ्गं न चाप्नुयात् ॥  
दरिद्रो विकलो दीनो नान्धस्तस्या भवेत्पतिः ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये च्यवनेश्वरमाहात्म्ये सुकन्यासरोमाहात्म्यवर्णनन्नाम चतुरशीत्युत्तर द्विशततमोऽध्यायः ॥ २८४ ॥