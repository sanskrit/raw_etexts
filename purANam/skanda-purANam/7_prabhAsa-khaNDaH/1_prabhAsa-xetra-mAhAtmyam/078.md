+++
title = "०७८"

+++
॥ ईश्वर उवाच ॥ ॥  
ततो गच्छेन्महादेवि देवं वैश्वानरेश्वरम् ॥  
तस्यैवाग्नेयकोणस्थं धनुषां पञ्चके स्थितम् ॥ १ ॥  
पापघ्नं सर्वजन्तूनां दर्शनात्स्पर्शनादपि ॥  
तत्र कश्चिच्छुकः पूर्वं नीडं देवि चकार ह ॥ २ ॥  
प्रासादे भार्यया सार्द्धं निवस न्सुचिरं स्थितः ॥  
ततस्तौ दम्पती नित्यं प्रदक्षिणं प्रचक्रतुः ॥ ३ ॥  
कुलायस्य वशाद्देवि न तु भक्त्या कथञ्चन ॥  
कालेन महता तौ च पञ्चत्वं समुपस्थितौ ॥ ४ ॥  
जातौ तेन प्रभावेन उक्तौ जातिस्मरौ भुवि ॥  
लोपामुद्रागस्त्यनामप्रसिद्धिं परमां गतौ ॥ ५ ॥  
अथ गाथा पुरी गीता अगस्त्येन महात्मना ॥  
स्मरता पूर्वदेहं तु विस्मयेनानुभूतिजा ॥ ६ ॥  
कृत्वा प्रदक्षिणं सम्यग्वह्नीशं यः प्रपश्यति ॥  
नूनं प्रसिद्धिमाप्नोति इतश्चाहं यथा पुरा ॥ ७ ॥  
एवं देवि तवाख्यातं माहात्म्यं वह्निदैवतम् ॥  
श्रुतं पापहरं नृणां सर्वकामफलप्रदम् ॥ ८ ॥  
घृतेन तं तु संस्नाप्य विधिना वै समर्चयेत् ॥  
हेम दद्याच्च विप्रेन्द्र सम्यक्छ्रद्धासमन्वितः ॥ ९ ॥  
एवं कृत्वा विधानेन सम्यग्यात्राफलं लभेत् ॥  
वह्निलोकं तु सम्प्राप्य मोदते कालमक्षयम् ॥ 7.1.78.१० ॥  
इति श्रीस्कान्दे महापुराण एकाशीति साहरुया संहितायां सप्तमे प्रभासखण्डे प्रथमे प्रभासक्षेत्रमाहात्म्ये वैश्वानरेश्वरमाहात्म्यवर्णनन्नामाष्टसप्तति तमोऽध्यायः ॥ ७८ ॥