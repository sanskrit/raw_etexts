+++
title = "२१८"

+++
॥ ॥ ईश्वर उवाच ॥ ॥  
तत्रैव मानवं लिङ्गं मनुना सम्प्रतिष्ठितम् ॥  
पूर्वं हत्वा सुतं देवि मनुः पापसमन्वितः ॥ १ ॥  
क्षेत्रं पापहरं ज्ञात्वा तत्र प्रातिष्ठदीश्वरम्॥  
मुक्तश्चैवाभवत्पापात्तस्मात्पुत्रवधोद्भवात्॥२॥  
पूजयेन्मानवो यस्तु स मुक्तः पातकैर्भवेत् ॥ ३ ॥  
इति श्रीस्कान्दे महापुराण एका शीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये मानवेश्वरमाहात्म्यवर्णनन्नामाष्टादशोत्तरद्विशततमोऽध्यायः ॥२१८॥ ॥