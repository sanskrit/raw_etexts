+++
title = "२८६"

+++
॥ ईश्वर उवाच ॥ ॥  
ततो गच्छेन्महादेवि बालार्कं पापनाशनम् ॥  
अगस्त्याश्रमतो देवि उत्तरे नातिदूरतः ॥ १ ॥  
बाल एव तु यत्रार्कस्तपस्तेपे पुरा प्रिये ॥  
तेन बालार्क इत्येतन्नाम ख्यातं धरातले ॥ २ ॥  
तं दृष्ट्वा रविवारेण न कुष्ठी जायते नरः ॥  
बालानां रोगजा पीडा न सम्भूयात्कदाचन ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्र माहात्म्ये बालार्कमाहात्म्यवर्णनन्नाम षडशीत्युत्तरद्विशततमोऽध्यायः ॥ २८६ ॥