+++
title = "२२६"

+++
॥ ईश्वर उवाच ॥ ॥  
तस्यैव पूर्वभागे तु नैर्ऋते पापमोचनात् ॥  
मेघेश्वरेति विख्यातं सर्वपातकनाशनम् ॥ १ ॥  
अनावृष्टिभये जाते शान्तिं तत्रैव कारयेत् ॥  
वारुणीं विप्रमुख्यैस्तु भावयेदुदकैर्महीम् ॥ २ ॥  
मेघैः प्रतिष्ठितं लिङ्गं यत्र नित्यं प्रपूज्यते ॥  
अनावृष्टिभयं किञ्चिन्न च तत्र प्रजायते ॥ ३ ॥  
इति श्रीस्कान्दे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये मेघेश्वरमाहात्म्यवर्णनन्नाम षड्विंशत्युत्तरद्विशततमोऽध्यायः ॥ २२६ ॥ ॥