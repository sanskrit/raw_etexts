+++
title = "१९७"

+++
॥ ईश्वर उवाच ॥ ॥  
ततो गच्छेन्महादेवि जमदग्नीश्वरं शिवम् ॥  
वृद्धप्रभाससामीप्ये नातिदूरे व्यवस्थितम् ॥ १ ॥  
सर्वपापोपशमनं स्थापितं जमदग्निना ॥  
तं दृष्ट्वा मानवो देवि मुच्यते च ऋणत्रयात् ॥ २ ॥  
स्नात्वा निधानवाप्यां च सम्पूज्य प्राप्नुयाद्धनम् ॥  
निधानं पाण्डवैर्लब्धं तत्र स्थाने पुरा प्रिये ॥ ३ ॥  
निधानेनैव सा ख्याता वापी त्रैलोक्यवन्दिता ॥ ४ ॥  
तस्यां स्नात्वा महादेवि दुर्भगा सुभगा भवेत् ॥  
लभते वाञ्छितान्कामानिति प्रोक्तं मया तव ॥ ५ ॥  
इति श्रीस्कान्दे महापुराण एकाशातिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये जमदग्नीश्वरमाहात्म्यवर्णनन्नाम सप्तनवत्युत्तरशततमोऽध्यायः ॥ १९७ ॥ ॥