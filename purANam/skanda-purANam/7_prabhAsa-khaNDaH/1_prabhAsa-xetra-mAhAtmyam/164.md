+++
title = "१६४"

+++
॥ ईश्वर उवाच ॥ ॥  
ततो गच्छेन्महादेवि तस्मात्पूर्वेण संस्थितम् ॥  
महापापौघशमनं पूजितं सर्वकामदम् ॥ १ ॥  
 अश्विनेश्वरनामानं धनुषां पञ्चके स्थितम् ॥  
सर्वरोगप्रशमनं दृष्टं सर्वार्थसाधकम् ॥ २ ॥  
ये केचिद्रोगिणो लोके तेषां तद्भेषजं महत् ॥  
माघमासे द्वितीयायां दर्शनं तस्य दुर्लभम् ॥ ३ ॥  
तस्मात्पश्येच्च तद्भक्त्या यदि श्रेयोऽभिकाङ्क्षितम् ॥  
महापापौघशमनं पूजितं सर्वकामदम् ॥ ४ ॥  
इति लिङ्गद्वयं देवि सूर्यपुत्रप्रतिष्ठितम् ॥  
तस्मिन्नेव दिने पश्येत्संयतात्मा नरोत्तमः ॥ ५ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्येऽश्विनेश्वरमाहात्म्यवर्णनन्नाम चतुःषष्ट्युत्तरशततमोऽध्यायः ॥ १६४ ॥