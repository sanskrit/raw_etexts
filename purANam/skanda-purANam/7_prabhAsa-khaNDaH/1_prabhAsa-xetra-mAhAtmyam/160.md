+++
title = "१६०"

+++
॥ ॥ ईश्वर उवाच ॥ ॥  
ततो गच्छेन्महादेवि राजभट्टारकं परम् ॥  
रैवन्तकं सूर्यपुत्रमश्वारूढं महाबलम् ॥ १ ॥  
संस्थितं क्षेत्रमध्ये तु सावित्र्या नैर्ऋते प्रिये ॥  
तं दृष्ट्वा मानवो देवि सर्वापद्भ्यो विमुच्यते ॥२॥  
रविवारेण सप्तम्यां यस्तं पूजयते नरः ॥  
तस्याऽन्वयेऽपि नो देवि दरिद्री जायते नरः॥३॥  
तस्मात्सर्वप्रयत्नेन तमेवाराधयेन्मनाक् ॥  
निर्विघ्नं क्षेत्रवासार्थं राजा वाऽश्वविवृद्धये ॥ ४ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये रैवन्तकराजभट्टारकमाहात्म्यवर्णनन्नाम षष्ट्युत्तरशततमोऽध्यायः ॥ १६० ॥