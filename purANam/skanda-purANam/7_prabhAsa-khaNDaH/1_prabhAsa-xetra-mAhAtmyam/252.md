+++
title = "२५२"

+++
॥ ईश्वर उवाच.॥ ॥  
ततो गच्छेन्महादेवि लिङ्गं त्रैलोक्यविश्रुतम् ॥  
तत्र शङ्करनाथेति प्रसिद्धं पापनाशनम् ॥ ॥ १ ॥  
स्थापितं भानुना देवि कृत्वा तत्र महत्तपः ॥  
तमर्चयित्वा देवेशं सोपवासो महेश्वरम्॥ २ ॥  
ब्राह्मणान्भोजयेत्तत्र श्राद्धं कुर्याज्जितेन्द्रियः ॥  
शक्त्या हिरण्यं वासांसि विप्रे दद्यात्समाहितः ॥  
स याति परमं स्थानं नात्र कार्या विचारणा ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये शङ्करनाथमाहात्म्यवर्णनन्नाम द्विपञ्चाशदुत्तरद्विशततमोऽध्यायः ॥ २५२ ॥