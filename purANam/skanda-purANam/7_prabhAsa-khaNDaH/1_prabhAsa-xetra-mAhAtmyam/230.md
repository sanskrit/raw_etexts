+++
title = "२३०"

+++
॥ ईश्वर उवाच ॥ ॥  
ततो गच्छेन्महादेवि देवं गणपतिप्रियम् ॥  
तत्रैव संस्थितं सम्यङ्मया तत्र नियोजितः ॥ १ ॥  
गङ्गाया दक्षिणे देवि क्षेत्ररक्षणतत्परः ॥  
माघे कृष्णचतुर्दश्यां यस्तं पूजयते नरः ॥ २ ॥  
दिव्यमोदकनैवेद्यैः पुष्पधूपादिभिः क्रमात् ॥  
न तस्य जायते विघ्नं यावत्क्षेत्रे वसत्यसौ ॥ ३ ॥  
इति श्रीस्कान्दे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गणपतिमाहात्म्यवर्णनन्नाम त्रिंशदुत्तरद्विशततमोऽध्यायः ॥ २३० ॥ ॥