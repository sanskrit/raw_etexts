+++
title = "३२६"

+++
॥ ईश्वर उवाच ॥ ॥  
ततो गच्छेन्महादेवि तस्यैवोत्तरतः स्थितम् ॥  
महाकालेश्वरं देवं सर्वरक्षाकरं परम् ॥ १ ॥  
अधिष्ठाता पुरस्यास्य भैरवो रुद्ररूपधृक् ॥  
दर्शे च पूर्णिमायां च महापूजां प्रकारयेत् ॥ २ ॥  
महोदये नरः स्नात्वा महाकालं प्रपश्यति ॥  
धनाढ्यो जायते लोके सप्तजन्मसहस्रकम् ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभास खण्डे प्रथमे प्रभासक्षेत्रमाहात्म्ये महाकालमाहात्म्यवर्णनन्नाम षड्विंशत्युत्तरत्रिशततमोऽध्यायः ॥ ३२६ ॥