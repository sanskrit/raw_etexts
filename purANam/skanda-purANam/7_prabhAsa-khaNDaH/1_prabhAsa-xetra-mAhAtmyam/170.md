+++
title = "१७०"

+++
॥ ईश्वर उवाच ॥ ॥  
ततो गच्छेन्महादेवि तत्र मातृगणान्सुधीः ॥  
तत्रैव बलदेवीं च नातिदूरे व्यवस्थिताम् ॥ १ ॥  
श्रावण्यां श्रावणे मासि यस्तां पूजयते नरः ॥  
पायसैर्मधुना वापि दिव्यपुष्पोपहारकैः ॥ ॥ २ ॥  
तस्य वर्षं महादेवि सुखं गच्छेत्सुपूजितम् ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये मातृगणबलदेवीमाहात्म्यवर्णनन्नाम सप्तत्युत्तरशततमोध्यायः ॥ १७० ॥