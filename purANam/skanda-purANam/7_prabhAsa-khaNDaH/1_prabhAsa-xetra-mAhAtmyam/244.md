+++
title = "२४४"

+++
॥ ईश्वर उवाच ॥ ॥  
ततो गच्छेन्महादेवि विचित्रेश्वरमुत्तमम् ॥  
हिरण्यातीरनिलयं महापातकनाशनम् ॥ १ ॥  
विचित्रेण महादेवि लेखकेन यमस्य च ॥  
तपः कृत्वा महारौद्रं लिङ्गं तत्र प्रतिष्ठितम्॥ २ ॥  
तं दृष्ट्वा मानवो देवि यमलोकं न पश्यति ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये विचित्रेश्वरमाहात्म्यवर्णनन्नाम चतुश्चत्वारिंशदुत्तरद्विशततमोऽध्यायः ॥ २४४ ॥