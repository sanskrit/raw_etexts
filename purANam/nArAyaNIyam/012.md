---
title: ०१२

---
<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_01.mp3"></div>  
स्वायम्भुवो मनुरथो जनसर्गशीलो  
दृष्ट्वा महीमसमये सलिले निमग्नाम् ।  
स्रष्टारमाप शरणं भवदङ्घ्रिसेवा  
तुष्टाशयं मुनिजनैः सह सत्यलोके ॥ १॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_02.mp3"></div>  
कष्टं प्रजाः सृजति मय्यवन्र्निमग्ना  
स्थानं सरोजभव कल्पय तत्प्रजानाम् ।  
इत्येवमेष कथितो मनुना स्वयम्भू  
रम्भोरुहाक्ष तव पादयुगं व्यचिन्तीत् ॥ २॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_03.mp3"></div>  
हा हा विभो जलमहं न्यपिबं पुरस्ताद्  
अद्यापि मज्जति मही किमहं करोमि ।  
इत्थं त्वदङ्घ्रियुगलं शरणं यतोऽस्य  
नासापुटात्समभवः शिशुकोलरूपी ॥ ३॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_04.mp3"></div>  
अङ्गुष्ठमात्रवपुरुत्पतितः पुरस्तात्  
भूयोऽथ कुम्भिसदृशः समजृम्भथास्त्वम् ।  
अभ्रे तथाविधमुदीक्ष्य भवन्तमुच्चैर्  
विस्मेरतां विधिरगात्सह सूनुभिः स्वैः ॥ ४॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_05.mp3"></div>  
कोऽसावचिन्त्यमहिमा किटिरुत्थितो मे  
नासापुटात्किमु भवेदजितस्य माया ।  
इत्थं विचिन्तयति धातरिशैलमात्रः  
सद्यो भवन्किल जगर्ज्जिथ घोरघोरम् ॥ ५॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_06.mp3"></div>  
तं ते निनादमुपकर्ण्य जनस्तपःस्थाः  
सत्यस्थिताश्च मुनयो नुनुवुर्भवन्तम् ।  
तत्स्तोत्रहर्षुलमनाः परिणद्य भूय  
स्तोयाशयं विपुलमूर्तिरवातरस्त्वम् ॥ ६॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_07.mp3"></div>  
ऊर्ध्वप्रसारिपरिधूम्राविधूतरोमा  
प्रोत्क्षिप्तवालधिरवाङ्मुखघोरघोणः ।  
तूर्णप्रदीर्णजलदः परिघूर्णदक्ष्णा  
स्तोतॄन्मुनीन् शिशिरयन्नवतेरिथ त्वम् ॥ ७॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_08.mp3"></div>  
अन्तर्जलं तदनु सङ्कुलनक्रचक्रं  
भ्राम्यत्तिमिङ्गिलकुलं कलुषोर्मिमालम् ।  
आविश्य भीषणरवेण रसातलस्था  
नाकम्पयन्वसुमतीमगवेषयस्त्वम् ॥ ८॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_09.mp3"></div>  
दृष्ट्वाऽथ दैत्यहतकेन रसातलान्ते  
संवेशितां झटिति कूटकिटिर्विभो त्वम् ।  
आपातुकानविगणय्य सुरारिखेटान्  
दंष्ट्राङ्कुरेण वसुधामदधाः सलीलम् ॥ ९॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/012/012_10.mp3"></div>  
अभ्युद्धरन्नथ धरां दशनाग्रलग्न  
मुस्ताङ्कुराङ्कित इवाधिकपीवरात्मा ।  
उद्धातघोरसलिलाज्जलधेरुदञ्चन्  
क्तीडावराहवपुरीश्वर पाहि रोगात् ॥ १०॥