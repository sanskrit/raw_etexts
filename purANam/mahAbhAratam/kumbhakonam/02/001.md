अध्यायः 001

मयस्यार्जुनम्प्रति प्रत्युपकारप्रार्थना ॥ 1 ॥ कृष्णे उपकृते अहमुपकृत मयम्प्रति अर्जुनस्योक्तिः ॥ 2 ॥ कृष्णाज्ञय मयेन सभानिर्माणारम्भः ॥ 3 ॥
॥ श्रीवेदव्यासाय नमः ॥
\'नारायणं नमस्कृत्य नरं चैव नरोत्तमम् ।	001a  
देवीं सरस्वतीं चैव (व्यासं)ततो जयमुदीरयेत् ॥	001c  
जनमेजय उवाच 	002  
अर्जुनो जयतां श्रेष्ठो मोचयित्वा मयं तदा ।	002a  
किं चकार महातेजास्तन्मे ब्रूहि द्विजोत्तम ॥	002c  
वैशम्पायन उवाच 	003  
शृणु राजन्नवहितश्चरितं पूर्वकस्य ते ।	003a  
मोक्षयित्वा मयं तत्र पार्थः शस्त्रभृतां वरः ॥	003c  
गाण्डिवं कार्मुकश्रेष्ठं तूणी चाक्षयसायकौ ।	004a  
दिव्यान्यस्त्राणि राजेन्द्र दुर्लभानि नृपैर्भुवि ॥	004c  
रथध्वजपताकाश्च श्वेताश्वांश्च स वीर्यवान् ।	005a  
एतानि पावकात्प्राप्य मुदा परमया युतः ।	005c  
तस्थौ पार्थो महावीर्यस्तदा सह मयेन सः\' ॥	005e  
ततोऽब्रवीन्मयः पार्थं वासुदेवस्य सन्निधौ ।	006a  
\'पाण्डवेन परित्रातस्तत्कृतं प्रत्यनुस्मरन्\' ॥	006c  
प्राञ्जलिः श्लक्ष्णया वाचा पूजयित्वा पुनः पुनः ।	007a  
मय उवाच 	007  
अस्माच्च कृष्णात्सङ्क्रुद्धात्पावकाच्च दिधक्षतः ॥	007c  
त्वया त्रातोऽस्मि कौन्तेय ब्रूहि किं करवाणि ते ।	008a  
\'अहं हि विश्वकर्मा वै असुराणां परन्तप ॥	008c  
तस्मात्ते विस्मयं किञ्चित्कुर्यामन्यैः सुदुष्करम् ॥	009ac  
वैशम्पायन उवाच 	010  
एवमुक्तो महावीर्यः पार्थो मायाविदं मयम् ।	010a  
ध्यात्वा मुहूर्तं कौन्तेयः प्रहसन्वाक्यमब्रवीत्\' ॥	010c  
कृतमेव त्वया सर्वं स्वस्ति गच्छ महाऽसुर ।	011a  
प्रीतिमान्भव मे नित्यं प्रीतिमन्तो वयं च ते ॥	011c  
\'प्राप्तोकारादर्थं हि नादास्यामीति मे व्रतम्\' ।	012a  
मय उवाच 	012  
युक्तमेतत्त्वयि विभो यदात्थ पुरुषर्षभ ॥	012c  
प्रीतिपूर्वमहं किञ्चित्कर्तुमिच्छामि तेऽर्जुन ।	013a  
अहं हि विश्वकर्मा वै दानवानां महाकविः ॥	013c  
\'सोऽहं वै त्वत्कृते किञ्चित्कर्तुमिच्छामि पाण्डव ।	014a  
\'दानवानां पुरा पार्थ प्रासादा हि मया कृताः ॥	014c  
रम्याणि सुखगर्भाणि भोगाढ्यानि सहस्रशः ।	015a  
उद्यानानि च रम्याणि सरांसि विविधानि च ॥	015c  
विचित्राणि च वस्त्राणि कामगानि रथानि च ।	016a  
नगराणि विशालानि साट्टप्राकारवन्ति च ॥	016c  
वाहनानि च मुख्यानि विचित्राणि सहस्रशः ।	017a  
बिलानि रमणीयानि सुखयुक्तानि वै भृशम् ।	017c  
एते कृता मया तस्मादिच्छामि फल्गुन\' ॥	017e  
अर्जुन उवाच 	018  
प्राणकृच्छ्राद्विनिर्मुक्तमात्मानं मन्यसे मया ।	018a  
एवं गते न शक्ष्यामि किञ्चित्कारयितुं त्वया ॥	018c  
न चापि तव सङ्कल्पं मोघमिच्छामि दानव ।	019a  
कृष्णस्य क्रियतां किञ्चित्तथा प्रतिकृतं मयि ॥	019c  
वैशम्पायन उवाच 	020  
चोदितो वासुदेवस्तु मयं प्रति नरर्षभ ।	020a  
मुहूर्तमिव सन्दध्यौ किमयं चोद्यतामिति ॥	020c  
ततो विचिन्त्य मनसा लोकनाथः प्रजापितः ।	021a  
चोदयामास तं कृष्णः सभा वै क्रियतामिति ॥	021c  
यदि त्वं कर्तुकामोऽसि प्रियं शिल्पवतां वर ।	022a  
धर्मराजस्य दयितां यादृशीमिह मन्यसे ॥	022c  
यां क्रियां नानुकुर्युस्ते मानवाः प्रेक्ष्य विष्ठिताः ।	023a  
मनुष्यलोके सकले तादृशीं कुरु वै सभाम् ॥	023c  
यत्र द्विव्यानभिप्रायान्पश्येम विहितांस्त्वया ।	024a  
आसुरान्मानुपांश्चैव तादृशीं कुरु वै सभाम् ॥	024c  
वैशम्पायन उवाच 	025  
प्रतिगृह्य तु तद्वाक्यं सम्प्रहृष्टो मयस्तदा ।	025a  
विमानप्रतिमां चक्रे पाण्डवस्य शुभां सभाम् ॥	025c  
ततः कृष्णश्च पार्थश्च धर्मराजे युधिष्ठिरे ।	026a  
सर्वमेतत्समावेद्य दर्शयामासतुर्मयम् ॥	026c  
तस्मै युधिष्ठिरः पूजां यथार्हमकरोत्तदा ।	027a  
स तु तां प्रतिजग्राह मयः सत्कृत्य भारत ॥	027c  
स पूर्वदेवचरितं तदा तत्र विशाम्पते ।	028a  
कथयामास दैतेयः पाण्डुपुत्रेषु भारत ॥	028c  
स कालं कञ्चिदाश्वस्य विश्वकर्मा विचिन्त्य तु ।	029a  
सभां प्रचकमे कर्तुं पाण्डवानां महात्मनाम् ॥	029c  
अभिप्रायेण पार्थानां कृष्णस्य च महात्मनः ।	030a  
पुण्येऽहनि महातेजाः कृतकौतुकमङ्गलः ॥	030c  
तर्पयित्वा द्विजश्रेष्ठान्पायसेन सहस्रशः ।	031a  
धनं बहुविधं दत्त्वा तेभ्य एव च वीर्यवान् ॥	031c  
सर्वर्तुगुणसम्पन्नां दिव्यरूपां मनोरमाम् ।	032a  
दशकिष्कुसहस्रां तां मापयामास सर्वतः ॥ ॥	032c  

इति श्रीमन्महाभारते सभापर्वणि मन्त्रपर्वणि प्रथमोऽध्यायः ॥ 1 ॥

2-1-1 सभाo 2-1-28 पूर्वदेवो वृषपर्वा दानवस्तस्य चरितं बिन्दुसरसि यज्ञकरणादि ॥
