अध्यायः 048

दत्तात्रेयनाम्नाऽवतीर्णस्य हरेः कार्तवीर्यार्जुनस्य वरदानादिकम् ॥ 1 ॥
	
भीष्ण उवाच 	001  
विष्णोः पुनर्महाभागः प्रादुर्भावो महात्मनः ।	001a  
दत्तात्रेय इति ख्यात ऋषिरासीन्महायशाः ॥	001c  
तेन नष्टेषु वेदेषु क्रियासु च मखेषु च ।	002a  
चातुर्वर्ण्ये च सङ्कीर्णे धर्मे शिथिलतां गते ॥	002c  
अभवर्धति चाधर्मे सत्ये नष्टे स्थितेऽनृते ।	003a  
प्रजासु क्षीयमाणासु धर्मे चामूलतां पते ॥	003c  
सयज्ञाः सक्रिया वेदाः प्रत्यानीता हि तेन वै ।	004a  
चातुर्वर्ण्यमसङ्कीर्णं कृतं तेन महात्मना ॥	004c  
स एव वै यदा प्रादाद्धैहयाधिपतेर्वरम् ।	005a  
तं हैहयानामधिपस्त्वर्जुनोऽभिप्रसादयन् ॥	005c  
वनं पर्यचरन्सम्यक्छुश्रूषुरनुसूयकः ।	006a  
निर्ममो निरहङ्कारो दीर्घकालमतोषयत् ॥	006c  
आराध्य दत्तात्रेयं हि अगृङ्णात्स वरानिमान् ।	007a  
आप्तादाप्ततरान्विप्राद्विद्वान्विद्वन्निषेवितात् ॥	007c  
ऋतेऽमरत्वं विप्रेण दत्तात्रेयेण धीमता ।	008a  
वरैश्चतुर्भिः प्रवृत इमान्वव्रे वरान्नृपः ॥	008c  
श्रीमान्मनस्वी बलवान्सत्यवागनसूयकः ।	009a  
सहस्रबाहुर्भूयासमेषु मे प्रथमो वरः ॥	009c  
जरायुजाण्डजं सर्वं सर्वं चैव चराचरम् ।	010a  
शास्तुमिच्छामि धर्मेण द्वितीयस्त्वेष मे वरः ॥	010c  
पितृन्देवानृषीन्विप्रान्यजेयं विपुलैर्मखैः ।	011a  
अमित्रांश्च शितैर्बाणैस्तृतीयो व्रर एष मे ॥	011c  
यस्य नासीन्न भविता न चास्ति सदृशः पुमान् ।	012a  
इह वा दिवि वा लोके स मे हन्ता भवेदिति ॥	012c  
सोऽर्जुनः कृतवीर्यस्य वरः पुत्रोऽभवद्युधि ।	013a  
स सहस्रं सहस्राणां माहिष्मत्यामवर्धत ॥	013c  
स भूमिमखिलां जित्वा द्वीपांश्चापि समुद्रिणः ।	014a  
नभसीवाज्वलत्सूर्यः पुण्यैः कर्मभिर्जुनः ॥	014c  
इन्द्रद्वीपं कशेरुं च कामद्वीपं गभस्तितम् ।	015a  
गन्धर्ववरुणद्वीपं सौहृष्टममितप्रभः ॥	015c  
पूर्वैरजितपूर्वांश्च द्वीपनजयदर्जुनः ।	016a  
इदं तु कार्तवीर्यस्य बभूवासदृशं जनैः ॥	016c  
न पूर्वे नापरे तस्य गमिष्यन्ति गतिं नृपाः ।	017a  
यदर्णवे प्रयातस्य वस्त्रं न परिषिच्यते ॥	017c  
सौवर्णं सर्वमप्यासीद्विमानवरमुत्तमम् ।	018a  
चतुर्धा व्यभजद्राष्ट्रं तद्विभज्यान्वपालयत् ॥	018c  
एकांशेनाहरत्सेनामेकांशेनावसद्गृहान् ।	019a  
यस्तु तस्य तृतीयांशो राज्ञोऽभूज्जनसङ्ग्रहे ॥	019c  
आप्तः परमकल्याणस्तेन यज्ञानकल्पयत् ।	020a  
ये दस्यवो ग्रामचरा अरम्ये च वसन्ति ये ॥	020c  
चतुर्थेन तु सोंऽशेन तान्सर्वान्प्रत्यषेधयत् ।	021a  
द्वाराणि नापिधीयन्ते पुरेषु नगरेषु च ॥	021c  
स एव राष्ट्रपालोऽभूत्स्रीपालोऽभवदर्जुनः ।	022a  
स ----- सः गोपालो विशाम्पते ॥	022c  
शतं वर्षसहस्राणामनुशिष्यार्जुनो महीम् ।	023a  
दत्तात्रेयप्रसादेन एवं राज्यं चकार सः ॥	023c  
एवं बहूनि कर्माणि चक्रे लोकहिताय सः  ।	024a  
दत्तात्रेय इति ख्यातः प्रादुर्भावो ह्ययं हरेः ।	024c  
कथितो भरतश्रेष्ट शृणु भूयो महात्मनः ॥ 	024e  

इति श्रीमन्महाभारते सभापर्वणि अर्घाहरणपर्वणि अष्टचतत्वारिंशोऽध्यायः ॥ 48 ॥
