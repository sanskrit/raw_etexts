अध्यायः 254

अथ दानधर्मपर्व ॥ 1 ॥

भीष्मेण युधिष्ठिरम्प्रति श्रीविष्णुसहस्रनामकथनम् ॥ 1 ॥

वैशम्पायन उवाच ।	001  
श्रुत्वा धर्मानशेषेण पावनानि च सर्वशः ।	001a  
युधिष्ठिरः शान्तनवं पुनरेवाभ्यभाषत ॥	001c  
किमेकं दैवतं लोके किं वाऽप्येकं परायणम् ।	002a  
स्तुवन्तः कं कर्मर्चन्तः प्राप्नुयुर्मानवाः शुभम् ॥	002c  
को धर्मः सर्वधर्माणां भवतः परमो मतः ।	003a  
किं जपन्मुच्यते जन्तुर्जन्मसंसारबन्धनात् ॥	003c  
भीष्म उवाच ।	004  
जगत्प्रभुं देवदेवमनन्तं पुरुषोत्तमम् ।	004a  
स्तुवन्नामसहस्रेण पुरुषः सततोत्थितः ॥	004c  
तमेव चार्चयन्नित्यं भक्त्या पुरुषमव्ययम् ।	005a  
ध्यायन्स्तुवन्नमस्यंश्च यजमानस्तमेव च ॥	005c  
अनादिनिधनं विष्णुं सर्वलोकमहेश्वरम् ।	006a  
लोकाध्यक्षं स्तुवन्नित्यं सर्वदुःखातिगो भवेत् ॥	006c  
ब्रह्मण्यं सर्वधर्मज्ञं लोकानां कीर्तिवर्धनम् ।	007a  
लोकनाथं महद्भूतं सर्वभूतभवोद्भवम् ॥	007c  
एष मे सर्वधर्माणां धर्मोऽधिकतमो मतः ।	008a  
यद्भक्त्या पुण्डरीकाक्षं स्तवैरर्चेन्नरः सदा ॥	008c  
परमं यो महत्तेजः परमं यो महत्तपः ।	009a  
परमं यो महद्ब्रह्म परमं यः परायणम् ॥	009c  
पवित्राणां पवित्रं यो मङ्गलानां च मङ्गलम् ।	010a  
दैवतं देवतानां च भूतानां योऽव्ययः पिता ॥	010c  
यतः सर्वाणि भूतानि भवन्त्यादियुगागमे ।	011a  
यस्मिंश्च प्रलयं यान्ति पुनरेव युगक्षये ॥	011c  
तस्य लोकप्रधानस्य जगन्नाथस्य भूपते ।	012a  
विष्णोर्नामसहस्रं मे शृणु पापभयापहम् ॥	012c  
यानि नामानि गौणानि विख्यातानि महात्मनः ।	013a  
ऋषिभिः परिगीतानि तानि वक्ष्यामि भूतये ॥	013c  
\'ऋषिर्नाम्नां सहस्रस्य वेदव्यासो महामुनिः ।	014a  
छन्दोनुष्टुप्तथा देवो भगवान्देवकीसुतः ॥	014c  
अमुतांशूद्भवो बीजं शक्तिर्देवकिनन्दनः ।	015a  
त्रिसाम हृदयं तस्य शान्त्यर्थे विनियुज्यते ॥\'	015c  
ओं विश्वं विष्णुर्वषट्कारो भूतभव्यभवत्प्रभुः ।	016a  
भूतकृद्भूतभृद्भावो भूतात्मा भूतभावनः ॥	016c  
पूतात्मा परमात्मा च मुक्तानां परमा गतिः ।	017a  
अव्ययः पुरुषः साक्षी क्षेत्रज्ञोऽक्षर एव च ॥	017c  
योगो योगविदान्नेता प्रधानपुरुषेश्वरः ।	018a  
नरसिंहवपुः श्रीमान्केशवः पुरुषोत्तमः ॥	018c  
सर्वः शर्वः शिवः स्थाणुर्भूतादिर्निधिरव्ययः ।	019a  
सम्भवो भावनो भर्ता प्रभवः प्रभुरीश्वरः ॥	019c  
स्वयम्भूः शम्भुरादित्यः पुष्कराक्षो महास्वनः ।	020a  
अनादिनिधनो धाता विधाता धातुरुत्तमः ॥	020c  
अप्रमेयो हृषीकेशः पद्मनाभोऽमरप्रभुः ।	021a  
विश्वकर्मा मनुस्त्वष्टा स्थविष्ठः स्थविरो ध्रुवः ॥	021c  
अग्राह्यः शाश्वतः कृष्णो लोहिताक्षः प्रतर्दनः ।	022a  
प्रभूतस्त्रिककुद्धाम पवित्रं मङ्गलं परम् ॥	022c  
ईशानः प्राणदः प्राणो ज्येष्ठः श्रेष्ठः प्रजापतिः ।	023a  
हिरण्यगर्भो भूगर्भो माघवो मधुसूदनः ॥	023c  
ईश्वरो विक्रमी धन्वी मेधावी विक्रमः क्रमः ।	024a  
अनुत्तमो दुराधर्षः कृतज्ञः कृतिरात्मवान् ॥	024c  
सुरेशः शरणं शर्म विश्वरेताः प्रजाभवः ।	025a  
अहः संवत्सरो व्यालः प्रत्ययः सर्वदर्शनः ॥	025c  
अजः सर्वेश्वरः सिद्धः सिद्धिः सर्वादिरच्युतः ।	026a  
वृषाकपिरमेयात्मा सर्वयोगविनिःसृतः ॥	026c  
वसुर्वसुमनाः सत्यः समात्मा सम्मितः समः ।	027a  
अमोघः पुण्डरीकाक्षो वृषकर्मा वृषाकृतिः ॥	027c  
रुद्रो बहुशिरा बभ्रुर्विश्वयोनिः शुचिश्रवाः ।	028a  
अमृतः शाश्वतः स्थाणुर्वरारोहो महातपाः ॥	028c  
सर्वगः सर्वविद्भानुर्विष्वक्सेनो जनार्दनः ।	029a  
वेदो वेदविदव्यङ्गो वेदाङ्गो वेदवित्कविः ॥	029c  
लोकाध्यक्षः सुराध्यक्षो धर्माध्यक्षः कृताकृतः ।	030a  
चतुरात्मा चतुर्व्यूहश्चतुर्दंष्ट्रश्चतुर्भुजः ॥	030c  
भ्राजिष्णुर्भोजनं भोक्ता सहिष्णुर्जगदादिजः ।	031a  
अनघो विजयो जेता विश्वयोनिः पुनर्वसु ॥	031c  
उपेन्द्रो वामनः प्रांशुरमोघः शुचिरूर्जितः ।	032a  
अतीन्द्रः सङ्ग्रहः सर्गो धृतात्मा नियमोयमः ॥	032c  
वेद्यो वैद्यः सदायोगी वीरहा माधवो मधुः ।	033a  
अतीन्द्रियो महामायो महोत्साहो महाबलः ॥	033c  
महाबुद्धिर्महावीर्यो महाशक्तिर्महाद्युतिः ।	034a  
अनिर्देश्यवपुः श्रीमानमेयात्मा महाद्रिधृक् ॥	034c  
महेष्वासो महीभर्ता श्रीनिवासः सताङ्गतिः ।	035a  
अनिरुद्धः सुरानन्दो गोविन्दो गोविदाम्पतिः ॥	035c  
मरीचिर्दमनो हंसः सुपर्णो भुजगोत्तमः ।	036a  
हिरण्यनाभः सुतपाः पद्मनाभः प्रजापतिः ॥	036c  
अमृत्युः सर्वदृक्सिंहः सन्धाता सन्धिमान्स्थिरः ।	037a  
अजो दुर्मर्षणः शास्ता विश्रुतात्मा सुरारिहा ॥	037c  
गुरुर्गरुतमो धाम सत्यः सत्यपराक्रमः ।	038a  
निमिषोऽनिमिषः स्रग्वी वाचस्पतिरुदारधीः ॥	038c  
अग्रणीर्ग्रामणीः श्रीमान्न्यायो नेता समीरणः ।	039a  
सहस्रमूर्धा विश्वात्मा सहस्राक्षः सहस्रपात् ॥	039c  
आवर्तनो निवृत्तात्मा संवृतः सम्प्रमर्दनः ।	040a  
अहः संवर्तको वह्निरनिलो धरणीधरः ॥	040c  
सुप्रसादः प्रसन्नात्मा विश्वदृग्विश्वभुग्विभुः ।	041a  
सत्कर्ता सत्कृतिः साधुर्जह्नुर्नारायणो नरः ॥	041c  
असङ्ख्येयोप्रमेयात्मा विशिष्टः शिष्टकृच्छुचिः ।	042a  
सिद्धार्थः सिद्धसङ्कल्पः सिद्धिदः सिद्धिसाधनः ॥	042c  
वृषाहिर्वृषभो विष्णुर्वृषपर्वा वृषोदरः ।	043a  
वर्धनो वर्धमानश्च विविक्तः श्रुतिसागरः ॥	043c  
सुभुजो दुर्धरो वाग्मी महेन्द्रो वसुदो वसुः ।	044a  
नैकरूपो बृहद्रूपः शिपिविष्टः प्रकाशनः ॥	044c  
ओजस्तेजोद्युतिधरः प्रकाशात्मा प्रतापनः ।	045a  
ऋद्धः स्पृष्टाक्षरो मन्त्रश्चन्द्रांशुर्भास्करद्युतिः ॥	045c  
अमृतांशूद्भवो भानुः शशबिन्दुः सुरेश्वरः ।	046a  
औषधं जगतः सेतुः सत्यधर्मपराक्रमः ॥	046c  
भूतभव्यभवन्नाथः पवनः पावनोऽनलः ।	047a  
कामहा कामकृत्कान्तः कामः कामप्रदः प्रभुः ॥	047c  
युगादिकृद्युगावर्तो नैकमायो महाशनः ।	048a  
अदृश्यो व्यक्तरूपश्च सहस्रजिदनन्तजित् ॥	048c  
इष्टो विशिष्टः शिष्टेष्ट शिखण्डी नहुषो वृषः ।	049a  
क्रोधहा क्रोधकृत्कर्ता विश्वबाहुर्महीधरः ॥	049c  
अच्युतः प्रथितः प्राणः प्राणदो वासवानुजः ।	050a  
अपान्निधिरधिष्ठानमप्रमत्तः प्रतिष्ठितः ॥	050c  
स्कन्दः स्कन्दधरो धुर्यो वरदो वायुवाहनः ।	051a  
वासुदेवो बृहद्भानुरादिदेवः पुरन्दरः ॥	051c  
अशोकस्तारणस्तारः शूरः शौरिर्जनेश्वरः ।	052a  
अनुकूलः शतावर्तः पद्मी पद्मनिभेक्षणः ॥	052c  
पद्मनाभोऽरविन्दाक्षः पद्मगर्भः शरीरभृत् ।	053a  
महर्द्धिर्ऋद्धो वृद्धात्मा महाक्षो गरुडध्वक्षः ॥	053c  
अतुलः शरभो भीमः समयज्ञो हविर्हरिः ।	054a  
सर्वलक्षणलक्षण्यो लक्ष्मीवान्समितिञ्जयः ॥	054c  
विक्षरो रोहितो मार्गो हेतुर्दामोदरः सहः ।	055a  
महीधरो महाभागो वेगवानमिताशनः ॥	055c  
उद्भवः क्षोभणो देवः श्रीगर्भः परमेश्वरः ।	056a  
करणं कारणं कर्ता विकर्ता गहनो गुहः ॥	056c  
व्यवसायो व्यवस्थानः संस्थानः स्थानदो ध्रुवः ।	057a  
परर्द्धिः परमस्पष्टस्तुष्टः पुष्टः शुभेक्षणः ॥	057c  
रामो विरामो विरजो मार्गो नेयो नयोऽनयः ।	058a  
वीरः शक्तिमतांश्रेष्ठो धर्मो धर्मविदुत्तमः ॥	058c  
वैकुण्ठः पुरुषः प्राणः प्राणदः प्रणवः पृथुः ।	059a  
हिरण्यगर्भः शत्रुघ्नो व्याप्तो वायुरधोक्षजः ॥	059c  
ऋतुः सुदर्शनः कालः परमेष्ठी परिग्रहः ।	060a  
उग्रः संवत्सरो दक्षो विश्रामो विश्वदक्षिणः ॥	060c  
विस्तारः स्थावरः स्थाणुः प्रमाणं बीजमव्ययम् ।	061a  
अर्थोऽनर्थो महाकोशो महाभोगो महाधनः ॥	061c  
अनिर्विण्णः स्थविष्ठो भूर्धर्मयूपो महामखः ।	062a  
नक्षत्रनेमिर्नक्षत्री क्षमः क्षामः समीहनः ॥	062c  
यज्ञ इज्यो महेज्यश्च क्रतुः सत्रं सताङ्गतिः ।	063a  
सर्वदर्शी विमुक्तात्मा सर्वज्ञो ज्ञानमुत्तमम् ॥	063c  
सुव्रतः सुमुखः सूक्ष्मः सुघोषः सुखदः सुहृत् ।	064a  
मनोहरो जितक्रोधो वीरबाहुर्विदारणः ॥	064c  
स्वापनः स्ववशो व्यापी नैकात्मा नैककर्मकृत् ।	065a  
वत्सरो वत्सलो वत्सी रत्नगर्भो धनेश्वरः ॥	065c  
धर्मगुब्धर्मकृद्धर्मी सदसत्क्षरमक्षरम् ।	066a  
अविज्ञाता सहस्रांशुर्विधाता कृतलक्षणः ॥	066c  
गभस्तिनेमिः सत्वस्थः सिंहो भूतमहेश्वरः ।	067a  
आदिदेवो महादेवो देवेशो देवभृद्गुरुः ॥	067c  
उत्तरो गोपतिर्गोप्ता ज्ञानगम्यः पुरातनः ।	068a  
शरीरी भूतभृद्भोक्ता कपीन्द्रो भूरिदक्षिणः ॥	068c  
सोमपोऽमृतपः सोमः पुरुजित्पुरुसत्तमः ।	069a  
विनयोज्यः सत्यसन्धो दाशार्हः सात्वताम्पतिः ॥	069c  
जीवो विनयिता साक्षी मुकुन्दोऽमितविक्रमः ।	070a  
अम्भोनिधिरनन्तात्मा महोदधिशयोऽन्तकः ॥	070c  
अजो महार्हः स्वाभाव्यो जितामित्रः प्रमोदनः ।	071a  
आनन्दो नन्दनो नन्दः सत्यधर्मा त्रिविक्रमः ॥	071c  
महर्षिः कपिलाचार्य कृतज्ञो मेदिनीपतिः ।	072a  
त्रिपदस्त्रिदशाध्यक्षो महाशृङ्गः कृतान्तकृत् ॥	072c  
महावराहो गोविन्दः सुषेणः कनकाङ्गदी ।	073a  
गुह्यो गभीरो गहनो गुप्तश्चक्रगदाधरः ॥	073c  
वेधाः स्वाङ्गोऽजितः कृष्णो दृढः सङ्कर्षणोच्युतः ।	074a  
वरुणो वारुणो वृक्षः पुष्कराक्षो महामनाः ॥	074c  
भगवान्भगहा नन्दी वनमाली हलायुधः ।	075a  
आदित्यो ज्योतिरादित्यः सहिष्णुर्गतिसत्तमः ॥	075c  
सुधन्वा खण्डपरशुर्दारुणो द्रविणप्रदः ।	076a  
दिवस्पृक्सर्वदृग्व्यासो वाचस्पतिरयोनिजः ॥	076c  
त्रिसामा सामगः साम निर्वाणं भेषजं भिषक् ।	077a  
सन्न्यासकृच्छमः शान्तो निष्ठा शान्तिः परायणम् ॥	077c  
शुभाङ्गः शान्तिदः स्रष्टा कुमुदः कुवलेशयः ।	078a  
गोहितो गोपतिर्गोप्ता वृषभाक्षो वृषप्रियः ॥	078c  
अनिवर्ती निवृत्तात्मा सङ्क्षेप्ता क्षेमकृच्छिवः ।	079a  
श्रीवत्सवक्षाः श्रीवासः श्रीपतिः श्रीमतांवरः ॥	079c  
श्रीदः श्रीशः श्रीनिवासः श्रीनिधिः श्रीविभावनः ।	080a  
श्रीधरः श्रीकरः श्रेयः श्रीमाँल्लोकत्रयाश्रयः ॥	080c  
स्वक्षः स्वङ्गः शतानन्दो नन्दिर्ज्योतिर्गणेश्वरः ।	081a  
विजितात्मा विधेयात्मा सत्कीर्तिश्छिन्नसंशयः ॥	081c  
उदीर्णः सर्वतश्चक्षुरनीशः शाश्वतः स्थिरः ।	082a  
भूशयो भूषणो भूतिर्विशोकः शोकनाशनः ॥	082c  
अर्चिष्मानर्चितः कुम्भो विशुद्धात्मा विशोधनः ।	083a  
अनिरुद्धोऽप्रतिरथः प्रद्युम्नोऽमितविक्रमः ॥	083c  
कालनेमिनिहा वीरः शौरिः सूरजनेश्वरः ।	084a  
त्रिलोकात्मा त्रिलोकेशः केशवः केशिहा हरिः ॥	084c  
कामदेवः कामपालः कामी कान्तः कृतागमः ।	085a  
अनिर्देश्यवपुर्विष्णुर्वीरोऽनन्तो धनञ्जयः ॥	085c  
ब्रह्मण्यो ब्रह्मकृद्ब्रह्मा ब्रह्म ब्रह्मविवर्धनः ।	086a  
ब्रह्मविद्ब्राह्मणो ब्रह्मी ब्रह्मज्ञो ब्राह्मणप्रियः ॥	086c  
महाक्रमो महाकर्मा महातेजा महोरगः ।	087a  
महाक्रतुर्महायज्वा महायज्ञो महाहविः ॥	087c  
स्तव्यः स्तवप्रियः स्तोत्रं स्तुतिःस्तोता रणप्रियः ।	088a  
पूर्णः पूरयिता पुण्यः पुण्यकीर्तिरनामयः ॥	088c  
मनोजवस्तीर्थकरो वसुरेता वसुप्रदः ।	089a  
वसुप्रदो वासुदेवो वसुर्वसुमना हविः ॥	089c  
सद्गतिः सत्कृतिः सत्ता सद्भूतिः सत्परायणः ।	090a  
शूरसेनो यदुश्रेष्ठः सन्निवासः सुयामुनः ॥	090c  
भूतावासो वासुदेवः सर्वासुनिलयोऽनलः ।	091a  
दर्पहा दर्पहो दृप्तो दुर्धरोऽद्धाऽपराजितः ॥	091c  
विश्वमूर्तिर्महमूर्तिर्दीप्तमूर्तिरमूर्तिमान् ।	092a  
अनेकमूर्तिरव्यक्तः शतमूर्तिः शताननः ॥	092c  
एको नैकः सवः कः किं यत्तत्पदमनुत्तमम् ।	093a  
लोकबन्धुर्लोकनाथो माधवो भक्तवत्सलः ॥	093c  
सुवर्णवर्णो हेमाङ्गो वराङ्गश्चन्दनाङ्गदी ।	094a  
वीरहा विषमः शून्यो घृताशीरचलश्चलः ॥	094c  
अमानी मानदो मान्यो लोकस्वामी त्रिलोकधृत् ।	095a  
सुमेधा मेधजो धन्यः सत्यमेधा धराधरः ॥	095c  
तेजो वृषो द्युतिधरः सर्वशस्त्रभृतांवरः ।	096a  
प्रग्रहो निग्रहो व्यग्रो नैकशृङ्गो गदाग्रजः ॥	096c  
चतुर्मूर्तिश्चतुर्बाहुश्चतुर्व्यूहश्चतुर्गतिः ।	097a  
चतुरात्मा चतुर्भावश्चतुर्वदविदेकपात् ॥	097c  
समावर्तो निवृत्तात्मा दुर्जयो दुरतिक्रमः ।	098a  
दुर्लभो दुर्गमो दुर्गो दुरावासो दुरारिहा ॥	098c  
शुभाङ्गो लोकसारङ्गः सुतन्तुस्तन्तुवर्धनः ।	099a  
इन्द्रकर्मा महाकर्मा कृतकर्मा कृतागमः ॥	099c  
उद्भवः सुन्दरः सुन्दो रत्ननाभः सुलोचनः ।	100a  
अर्को वाजसनः शृङ्गी जयन्तः सर्वविज्जयी ॥	100c  
सुवर्णबिन्दुरक्षोभ्यः सर्ववागीश्वरेश्वरः ।	101a  
महाह्रदो महागर्तो महाभूतो महानिधिः ॥	101c  
कुमुदः कुन्दरः कुन्दः पर्जन्यः पवनोऽनिलः ।	102a  
अमृतांशोऽमृतवपुः सर्वज्ञः सर्वतोमुखः ॥	102c  
सुलभः सुव्रतः सिद्धः शत्रुजिच्छत्रुतापनः ।	103a  
न्यग्रोधोदुम्बरोश्वत्थश्चाणूरान्ध्रनिषूदनः ॥	103c  
सहस्रार्चिः सप्तजिह्वः सप्तैधाः सप्तवाहनः ।	104a  
अमूर्तिरनघोऽचिन्त्यो भयकृद्भयनाशनः ॥	104c  
अणुर्बृहत्कृशः स्थूलो गुणभृन्नर्गुणो महान् ।	105a  
अधृतः स्वधृतः स्वास्थ्यः प्राग्वंशो वंशवर्धनः ॥	105c  
भारभृत्कथितो योगी योगीशः सर्वकामदः ।	106a  
आश्रमः श्रमणः क्षामः सुपर्णो वायुवाहनः ॥	106c  
धनुर्धरो धनुर्वेदो दण्डो दमयिता दमः ।	107a  
अपराजितः सर्वसहो नियन्ता नियमो यमः ॥	107c  
सत्ववान्सात्विकः सत्यः सत्यधर्मपरायणः ।	108a  
अभिप्रायः प्रियार्होऽर्हः प्रियकृत्प्रीतिवर्धनः ॥	108c  
विहायसगतिर्ज्योतिः सुरुचिर्हुतभुग्विभुः ।	109a  
रविर्विरोचनः सूर्यः सविता रविलोचनः ॥	109c  
अन्तो हुतभुग्भोक्ता सुखदो नैकदोऽग्रजः ।	110a  
अनिर्विण्णः सदामर्षी लोकाधिष्ठानमद्भुतः ॥	110c  
सनात्सनातनतमः कपिलः कपिरप्ययः ।	111a  
स्वस्तिदः स्वस्तिकृत्स्वस्ति स्वस्तिभुक् स्वस्तिदक्षिणः ॥	111c  
अरौद्रः कुण्डली चक्री विक्रम्यूर्जितशासनः ।	112a  
शब्दातिगः शब्दसहः शिशिरः शर्वरीकरः ॥	112c  
अक्रूरः पेशलो दक्षो दक्षिणः क्षमिणांवरः ।	113a  
विद्वत्तमो वीतभयः पुण्यश्रवणकीर्तनः ॥	113c  
उत्तारणो दुष्कृतिहा पुण्यो दुःखप्ननाशनः ।	114a  
वीरहा रक्षणः सन्तो जीवनः पर्यवस्थितः ॥	114c  
अनन्तरूपोऽनन्तश्रीर्जितमन्युर्भयापहः ।	115a  
चतुरस्रो गभीरात्मा विदिशो व्यादिशो दिशः ॥	115c  
अनादिर्भूर्भुवो लक्ष्मीः सुवीरो रुचिराङ्गदः ।	116a  
जननो जनजन्मादिर्भीमो भीमपराक्रमः ॥	116c  
आधारनिलयो धाता पुष्पहासः प्रजागरः ।	117a  
ऊर्ध्वगः सत्पथाचारः प्राणदः प्रणवः पणः ॥	117c  
प्रमाणं प्राणनिलयः प्राणभृत्प्राणजीवनः ।	118a  
तत्त्वं तत्त्वविदेकात्मा जन्ममृत्युजरातिगः ॥	118c  
भूर्भुवःस्वस्तरुस्तारः सविता प्रपितामहः ।	119a  
यज्ञो यज्ञपतिर्यज्वा यज्ञाङ्गो यज्ञवाहनः ॥	119c  
यज्ञभृद्यज्ञकृद्यज्ञी यज्ञभुग्यज्ञसाधनः ।	120a  
यज्ञान्तकृद्यज्ञगुह्यमन्नमन्नाद एव च ॥	120c  
आत्मयोनिः स्वयञ्जातो वैखानः सामगायनः ।	121a  
देवकीनन्दनः स्रष्टा क्षितीशः पापनाशनः ॥	121c  
शङ्खभृन्नन्दकी चक्री शार्ङ्गधन्वा गदाधरः ।	122a  
रथाङ्गपाणिरक्षोभ्यः सर्वप्रहरणायुधः ।	122c  
सर्वप्रहारणायुध ओन्नम इति ॥	122e  
इतीदं कीर्तनीयस्यि केशवस्य महात्मनः ।	123a  
नाम्नां सहस्रं दिव्यानामशेषेण प्रकीर्तितम् ॥	123c  
य इदं शृणुयान्नित्यं यश्चापि परिकीर्तयेत् ।	124a  
नाशुभं प्राप्नुयात्किञ्चित्सोमुत्रेह च मानवः ॥	124c  
वेदान्तगो ब्राह्मणः स्यात्क्षत्रियो विजयी भवेत् ।	125a  
वैश्यो धनसमृद्धः स्याच्छूद्रः सुखमवाप्नुयात् ॥	125c  
धर्मार्थी प्राप्नुयाद्धर्ममर्थार्थी चार्थमाप्नुयात् ।	126a  
कामानवाप्नुयात्कामी प्रजार्थी प्राप्नुयात्प्रजाम् ॥	126c  
भक्तिमान्यः सदोत्थाय शुचिस्तद्गतमानसः ।	127a  
सहस्रं वासुदेवस्य नाम्नातेमत्प्रकीर्तयेत् ॥	127c  
यशः प्राप्नोति विपुलं ज्ञातिप्राधान्यमेव च ।	128a  
अचलां श्रियमाप्नोति श्रेयः प्राप्नोत्यनुत्तमम् ॥	128c  
न भयं क्वचिदाप्नोति वीर्यं तेजश्च विन्दति ।	129a  
भवत्यरोगो द्युतिमान्बलरूपगुणान्वितः ॥	129c  
रोगार्तो मुच्यते रोगाद्बद्धो मुच्येत बन्धनात् ।	130a  
भयान्मुच्येत भीतस्तु मुच्येदापन्न आपदः ॥	130c  
दुर्गाण्यतितरत्याशु पुरुषः पुरुषोत्तमम् ।	131a  
स्तुवन्नामसहस्रेण नित्यं भक्तिसमन्वितः ॥	131c  
वासुदेवाश्रयो मर्त्यो वासुदेवपरायणः ।	132a  
सर्वपापविशुद्धात्मा याति ब्रह्म सनातनम् ॥	132c  
न वासुदेवभक्तानामशुभं विद्यते क्वचित् ।	133a  
जन्ममृत्युजराव्याधिभयं नैवोपजायते ॥	133c  
इमं स्तवमधीयानः श्रद्धाभक्तिसमन्वितः ।	134a  
युज्येतात्मसुखक्षान्तिश्रीधृतिस्मृतिकीर्तिभिः ॥	134c  
न क्रोधो न च मात्सर्यं न लोभो नाशुभा मतिः ।	135a  
भन्ति कृतपुण्यानां भक्तानां पुरुषोत्तमे ॥	135c  
द्यौः सचन्द्रार्कनक्षत्रा खं दिशो भूर्महोदधिः ।	136a  
वासुदेवस्य वीर्येण विधृतानि महात्मनः ॥	136c  
ससुरासुरगन्धर्वं सयक्षोरगराक्षसम् ।	137a  
जगद्वशे वर्ततेदं कृष्णस्य सचराचरम् ॥	137c  
इन्द्रियाणि मनो बुद्धिः सत्वं तेजो बलं धृतिः ।	138a  
वासुदेवात्मकान्याहुः क्षेत्रं क्षेत्रज्ञ एव च ॥	138c  
सर्वागमानामाचारः प्रथमं परिकल्प्यते ।	139a  
आचारप्रभवो धर्मो धर्मस्य प्रभुरच्युतः ॥	139c  
ऋषयः पितरो देवा महाभूतानि धातवः ।	140a  
जङ्गमाजङ्गमं चेदं जगन्नारयणोद्भवम् ॥	140c  
योगो ज्ञानं तथा साङ्ख्यं विद्याः शिल्पादिकर्म च ।	141a  
वेदाः शास्त्राणि विज्ञानमेतत्सर्वं जनार्दनात् ॥	141c  
एको विष्णुर्महद्भूतं पृथग्भूतान्यनेकशः ।	142a  
त्रींल्लोकान्व्याप्य भूतात्मा भुङ्क्ते विश्वभुगव्ययः ॥	142c  
इमं स्तवं भगवतो विष्णोर्व्यासेन कीर्तितम् ।	143a  
पठेद्य इच्छेत्पुरुषः श्रेयः प्राप्तुं सुखानि च ॥	143c  
विश्वेश्वरमजं देवं जगतः प्रभवाप्ययम् ।	144a  
भजन्ति ये पुष्कराक्षं न ते यान्ति पराभवम् ।	144c  
\'न ते यान्ति पराभवम् ओं नम इति ॥	144e  
अर्जुन उवाच ।	145  
पद्मपत्रविशालक्ष पद्मनाभ सुरोत्तम ।	145a  
भक्तानामनुरक्तानां त्राता भव जनार्दन ॥	145c  
भगवानुवाच ।	146  
यो मां नामसहस्रेण स्तोतुमिच्छति पाण्डव ।	146a  
सोहमेकेन श्लोकेन स्तुत एव न संशयः ।	146c  
स्तुत एव न संशय ओं नम इति ॥	146e  
वासनाद्वासुदेवः स्या वासितं ते जगत्त्रयम् ।	147a  
सर्वभूतनिवासोसि वासुदेव नमोस्तु ते ॥	147c  
नमोस्त्वनन्ताय सहस्रमूर्तयेसहस्रपादाक्षिशिरोरुबाहवे ।	148a  
सहस्रनाम्ने पुरुषाय शाश्वतेसहस्रकोटियुगधारिणे नमः ।	148c  
श्रीसहस्रकोटियुगधारिणे नम इति ॥\'	148e  

इति श्रीमन्महाभारते अनुशासनपर्वणि दानधर्मपर्वणि चतुःपञ्चाशदधिकद्विशततमोऽध्यायः ॥ 254 ॥

13-254-41 विश्वधृगिति झ.पाठ. सत्कृतः साधुरिति च ॥ 13-254-58 विरमो विरमः इति क.पाठः, विरतः इति थ.पाठः ॥ 13-254-64 सुघोषः सुहृदः सुहृदिति क.थ.पाठः ॥ 13-254-68 शरीरभूतभृद्भोक्तेति क.ङ.झ.थ.पाठः ॥ 13-254-69 विनयो जयः सत्यसन्धः इति क.ङ.झ.पाठः ॥ 13-254-84 कालनेमिनिहा शौरिर्वीरः शूरो जनेश्वरः इति क.पाठः । कालनेमिनिहा वीरः शूरः शौरिर्जनेश्वरः इति थ.पाठः ॥ 13-254-100 अर्को वाजसनिः शृङ्गी इति थ.पाठः ॥ 13-254-102 अमृताशोऽमृतवपुरिति झ.थ.पाठः ॥ 13-254-110 अनन्तहुतभुग्भोक्तेति क.थ.पाठः ॥ 13-254-119 सपिता प्रपितामहः इति झ.पाठ ॥ 13-254-128 विपुलं याति प्राधान्यमेव चेति क.पाठः ॥
