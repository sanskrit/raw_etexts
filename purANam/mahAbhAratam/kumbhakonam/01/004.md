अध्यायः 004

(अथ पौलोमपर्व ॥ 4 ॥)

सौतिशौनकसंवादमुखेन कथोपोद्धातः ॥ 1 ॥

रोमहर्षणपुत्र उग्रश्रवाः सौतिः पौराणिको नैमिशारण्ये शौनकस्य कुलपतेर्द्वादशवार्षिके सत्रे ऋषीनभ्यागतानुपतस्थे ॥	001A  
पौराणिकः पुराणे कृतश्रमः स कृताञ्जलिस्तानुवाच ।	002A  
मयोत्तङ्कस्य चरितमशेषमुक्तं जनमेजयस्य सार्पसत्रे निमित्तान्तरमिदमपि ।\'	002B  
किं भवन्तः श्रोतुमिच्छन्ति किमहं ब्रवाणीति ॥	002C  
तमृषय ऊचुः ।	003  
परं रौमहर्षणे प्रवक्ष्यामस्त्वां नः प्रतिवक्ष्यसि वचः शुश्रूषतां कथायोगं नः कथायोगे ॥	003A  
तत्र भगवान् कुलपतिस्तु शौनकोऽग्निशरणमध्यास्ते । 	004A  
दीर्घसत्रत्वात्सर्वाः कथाः श्रोतुं कालोस्ति ॥\'	004B  
यौऽसौ दिव्याः कथा वेद देवतासुरसंश्रिताः ।	005a  
मनुष्योरगगन्धर्वकथा वेद च सर्वशः ॥	005c  
स चाप्यस्मिन्मशे सौते विद्वान्कुलपतिर्दिवजः ।	006a  
दक्षो धृतव्रतो धीमाञ्शास्त्रे चारण्यके गुरुः ॥	006c  
सत्यवादी शमपरस्तपस्वी नियतव्रतः ।	007a  
सर्वेषामेव नो मान्यः स तावत्प्रतिपाल्यताम् ॥	007c  
तस्मिन्नध्यासति गुरावासनं परमार्चितम् ।	008a  
ततो वक्ष्यसि यत्त्वां स प्रक्ष्यति द्विजसत्तमः ॥	008c  
सौतिरुवाच ।	009  
एवमस्तु गुरौ तस्मिन्नुपविष्टे महात्मनि ।	009a  
तेन पृष्टः कथाः पुण्या वक्ष्यामि विविधाश्रयाः ॥	009c  
सोऽथ विप्रर्षभः सर्वं कृत्वा कार्यं यथाविधि ।	010a  
देवान्वाग्भिः पितॄनद्भिस्तर्पयित्वाऽऽजगाम ह ॥	010c  
यत्र ब्रह्मर्षयः सिद्धाः सुखासीना धृतव्रताः ।	011a  
यज्ञायतनमाश्रित्य सूतपुत्रपुरस्पराः ॥	011c  
ऋत्विक्ष्वथ सदस्येषु स वै गृहपतिस्तदा ।	012a  
उपविष्टेषूपविष्टः शौनकोऽथाब्रवीदिदम् ॥ ॥	012c  

इति श्रीमन्महाभारते आदिपर्वणि पौलोमपर्वणि चतुर्थोऽध्यायः ॥ 4 ॥

*1-4-7 प्रतिपाल्यतां प्रतीक्ष्यतां ॥ 1-4-10 वाग्भिः ब्रह्मयज्ञीयाभिः ॥ चतुर्थोऽद्यायः ॥ 4 ॥
