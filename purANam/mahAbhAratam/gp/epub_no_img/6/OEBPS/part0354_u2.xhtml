<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0354</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw54092" class="class_92">तृतीयोऽध्यायः</div>
<div class="class_93">राजा धृतराष्ट्रका गान्धारीके साथ वनमें जानेके लिये उद्योग एवं युधिष्ठिरसे अनुमति देनेके लिये अनुरोध तथा युधिष्ठिर और कुन्ती आदिका दुःखी होना</div>
<div class="class_86">वैशम्पायन उवाच</div>
<div class="class_54">युधिष्ठिरस्य नृपतेर्दुर्योधनपितुस्तदा ⁠।</div>
<div class="class_54">नान्तरं ददृशू राज्ये पुरुषाः प्रणयं प्रति ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! राजा युधिष्ठिर और धृतराष्ट्रमें जो पारस्परिक प्रेम था, उसमें राज्यके लोगोंने कभी कोई अन्तर नहीं देखा ⁠।⁠।⁠ १ ⁠।⁠।</div>
<div class="class_54">यदा तु कौरवो राजा पुत्रं सस्मार दुर्मतिम् ⁠।</div>
<div class="class_54">तदा भीमं हृदा राजन्नपध्याति स पार्थिवः ⁠।⁠।⁠ २ ⁠।⁠।</div>
<div class="class_55">राजन्! परंतु वे कुरुवंशी राजा धृतराष्ट्र जब अपने दुर्बुद्धि पुत्र दुर्योधनका स्मरण करते थे, तब मन-ही-मन भीमसेनका अनिष्ट-चिन्तन किया करते थे ⁠।⁠।⁠ २ ⁠।⁠।</div>
<div class="class_54">तथैव भीमसेनोऽपि धृतराष्ट्रं जनाधिपम् ⁠।</div>
<div class="class_54">नामर्षयत राजेन्द्र सदैव दुष्टवद्धृदा ⁠।⁠।⁠ ३ ⁠।⁠।</div>
<div class="class_55">राजेन्द्र! उसी प्रकार भीमसेन भी सदा ही राजा धृतराष्ट्रके प्रति अपने मनमें दुर्भावना रखते थे। वे कभी उन्हें क्षमा नहीं कर पाते थे ⁠।⁠।⁠ ३ ⁠।⁠।</div>
<div class="class_54">अप्रकाशान्यप्रियाणि चकारास्य वृकोदरः ⁠।</div>
<div class="class_54">आज्ञां प्रत्यहरच्चापि कृतज्ञैः पुरुषैः सदा ⁠।⁠।⁠ ४ ⁠।⁠।</div>
<div class="class_55">भीमसेन गुप्त रीतिसे धृतराष्ट्रको अप्रिय लगनेवाले काम किया करते थे तथा अपने द्वारा नियुक्त किये हुए कृतज्ञ पुरुषोंसे उनकी आज्ञा भी भंग करा दिया करते थे ⁠।⁠।</div>
<div class="class_54">स्मरन् दुर्मन्त्रितं तस्य वृत्तान्यप्यस्य कानिचित् ⁠।</div>
<div class="class_54">अथ भीमः सुहृन्मध्ये बाहुशब्दं तथाकरोत् ⁠।⁠।⁠ ५ ⁠।⁠।</div>
<div class="class_54">संश्रवे धृतराष्ट्रस्य गान्धार्याश्चाप्यमर्षणः ⁠।</div>
<div class="class_54">स्मृत्वा दुर्योधनं शत्रुं कर्णदुःशासनावपि ⁠।⁠।⁠ ६ ⁠।⁠।</div>
<div class="class_54">प्रोवाचेदं सुसंरब्धो भीमः स परुषं वचः ⁠।</div>
<div class="class_55">राजा धृतराष्ट्रकी जो दुष्टतापूर्ण मन्त्रणाएँ होती थीं और तदनुसार ही जो उनके कई दुर्बर्ताव हुए थे, उन्हें सदा भीमसेन याद रखते थे। एक दिन अमर्षमें भरे हुए भीमसेनने अपने मित्रोंके बीचमें बारंबार अपनी भुजाओंपर ताल ठोंका और धृतराष्ट्र एवं गान्धारीको सुनाते हुए रोषपूर्वक यह कठोर वचन कहा। वे अपने शत्रु दुर्योधन, कर्ण और दुःशासनको याद करके यों कहने लगे— ⁠।⁠।⁠ ५-६<img src="image_580.jpg" alt="" class="class_58"/> ⁠।⁠।</div>
<div class="class_54">अन्धस्य नृपतेः पुत्रा मया परिघबाहुना ⁠।⁠।⁠ ७ ⁠।⁠।</div>
<div class="class_54">नीता लोकममुं सर्वे नानाशस्त्रास्त्रयोधिनः ⁠।</div>
<div class="class_55">‘मित्रो! मेरी भुजाएँ परिघके समान सुदृढ़ हैं। मैंने ही उस अंधे राजाके समस्त पुत्रोंको, जो नाना प्रकारके अस्त्र-शस्त्रोंद्वारा युद्ध करते थे, यमलोकका अतिथि बनाया है ⁠।⁠।⁠ ७<img src="image_580.jpg" alt="" class="class_58"/> ⁠।⁠।</div>
<div class="class_54">इमौ तौ परिघप्रख्यौ भुजौ मम दुरासदौ ⁠।⁠।⁠ ८ ⁠।⁠।</div>
<div class="class_54">ययोरन्तरमासाद्य धार्तराष्ट्राः क्षयं गताः ⁠।</div>
<div class="class_55">‘देखो, ये हैं मेरे दोनों परिघके समान सुदृढ़ एवं दुर्जय बाहुदण्ड; जिनके बीचमें पड़कर धृतराष्ट्रके बेटे पिस गये हैं ⁠।⁠।⁠ ८<img src="image_580.jpg" alt="" class="class_58"/> ⁠।⁠।</div>
<div class="class_54">ताविमौ चन्दनेनाक्तौ चन्दनार्हौ च मे भुजौ ⁠।⁠।⁠ ९ ⁠।⁠।</div>
<div class="class_54">याभ्यां दुर्योधनो नीतः क्षयं ससुतबान्धवः ⁠।</div>
<div class="class_55">‘ये मेरी दोनों भुजाएँ चन्दनसे चर्चित एवं चन्दन लगानेके ही योग्य हैं, जिनके द्वारा पुत्रों और बन्धु-बान्धवोंसहित राजा दुर्योधन नष्ट कर दिया गया’ ⁠।⁠।⁠ ९<img src="image_580.jpg" alt="" class="class_58"/> ⁠।⁠।</div>
<div class="class_54">एताश्चान्याश्च विविधाः शल्यभूता नराधिपः ⁠।⁠।⁠ १० ⁠।⁠।</div>
<div class="class_54">वृकोदरस्य ता वाचः श्रुत्वा निर्वेदमागमत् ⁠।</div>
<div class="class_55">ये तथा और भी नाना प्रकारकी भीमसेनकी कही हुई कठोर बातें जो हृदयमें काँटोंके समान कसक पैदा करनेवाली थीं, राजा धृतराष्ट्रने सुनीं। सुनकर उन्हें बड़ा खेद हुआ ⁠।⁠।⁠ १०<img src="image_580.jpg" alt="" class="class_58"/> ⁠।⁠।</div>
<div class="class_54">सा च बुद्धिमती देवी कालपर्यायवेदिनी ⁠।⁠।⁠ ११ ⁠।⁠।</div>
<div class="class_54">गान्धारी सर्वधर्मज्ञा तान्यलीकानि शुश्रुवे ⁠।</div>
<div class="class_55">समयके उलट-फेरको समझने और समस्त धर्मोंको जाननेवाली बुद्धिमती गान्धारी देवीने भी इन कठोर वचनोंको सुना था ⁠।⁠।⁠ ११<img src="image_580.jpg" alt="" class="class_58"/> ⁠।⁠।</div>
<div class="class_54">ततः पञ्चदशे वर्षे समतीते नराधिपः ⁠।⁠।⁠ १२ ⁠।⁠।</div>
<div class="class_54">राजा निर्वेदमापेदे भीमवाग्बाणपीडितः ⁠।</div>
<div class="class_55">उस समयतक उन्हें राजा युधिष्ठिरके आश्रयमें रहते पंद्रह वर्ष व्यतीत हो चुके थे। पंद्रहवाँ वर्ष बीतनेपर भीमसेनके वाग्बाणोंसे पीड़ित हुए राजा धृतराष्ट्रको खेद एवं वैराग्य हुआ ⁠।⁠।⁠ १२<img src="image_580.jpg" alt="" class="class_58"/> ⁠।⁠।</div>
<div class="class_54">नान्वबुध्यत तद् राजा कुन्तीपुत्रो युधिष्ठिरः ⁠।⁠।⁠ १३ ⁠।⁠।</div>
<div class="class_54">श्वेताश्वो वाथ कुन्ती वा द्रौपदी वा यशस्विनी ⁠।</div>
<div class="class_55">कुन्तीपुत्र राजा युधिष्ठिरको इस बातकी जानकारी नहीं थी। अर्जुन, कुन्ती तथा यशस्विनी द्रौपदीको भी इसका पता नहीं था ⁠।⁠।⁠ १३<img src="image_580.jpg" alt="" class="class_58"/> ⁠।⁠।</div>
<div class="class_54">माद्रीपुत्रौ च धर्मज्ञौ चित्तं तस्यान्ववर्तताम् ⁠।⁠।⁠ १४ ⁠।⁠।</div>
<div class="class_54">राज्ञस्तु चित्तं रक्षन्तौ नोचतुः किंचिदप्रियम् ⁠।</div>
<div class="class_55">धर्मके ज्ञाता माद्रीपुत्र नकुल-सहदेव सदा राजा धृतराष्ट्रके मनोऽनुकूल ही बर्ताव करते थे। वे उनका मन रखते हुए कभी कोई अप्रिय बात नहीं कहते थे ⁠।⁠।</div>
<div class="class_54">ततः समानयामास धृतराष्ट्रः सुहृज्जनम् ⁠।⁠।⁠ १५ ⁠।⁠।</div>
<div class="class_54">वाष्पसंदिग्धमत्यर्थमिदमाह च तान् भृशम् ⁠।</div>
<div class="class_55">तदनन्तर धृतराष्ट्रने अपने मित्रोंको बुलवाया और नेत्रोंमें आँसू भरकर अत्यन्त गद्‌गद वाणीमें इस प्रकार कहा ⁠।⁠।⁠ १५<img src="image_580.jpg" alt="" class="class_58"/> ⁠।⁠।</div>
<div class="class_59">धृतराष्ट्र उवाच</div>
<div class="class_54">विदितं भवतामेतद् यथा वृत्तः कुरुक्षयः ⁠।⁠।⁠ १६ ⁠।⁠।</div>
<div class="class_54">ममापराधात् तत् सर्वमनुज्ञातं च कौरवैः ⁠।</div>
<div class="class_55"><span class="class_60">धृतराष्ट्र बोले—</span>मित्रो! आपलोगोंको यह मालूम ही है कि कौरववंशका विनाश किस प्रकार हुआ है। समस्त कौरव इस बातको जानते हैं कि मेरे ही अपराधसे सारा अनर्थ हुआ है ⁠।⁠।⁠ १६<img src="image_580.jpg" alt="" class="class_58"/> ⁠।⁠।</div>
<div class="class_54">योऽहं दुष्टमतिं मन्दो ज्ञातीनां भयवर्धनम् ⁠।⁠।⁠ १७ ⁠।⁠।</div>
<div class="class_54">दुर्योधनं कौरवाणामाधिपत्येऽभ्यषेचयम् ⁠।</div>
<div class="class_55">दुर्योधनकी बुद्धिमें दुष्टता भरी थी। वह जाति-भाइयोंका भय बढ़ानेवाला था तो भी मुझ मूर्खने उसे कौरवोंके राजसिंहासनपर अभिषिक्त कर दिया ⁠।⁠।⁠ १७<img src="image_580.jpg" alt="" class="class_58"/> ⁠।⁠।</div>
<div class="class_54">यच्चाहं वासुदेवस्य नाश्रौषं वाक्यमर्थवत् ⁠।⁠।⁠ १८ ⁠।⁠।</div>
<div class="class_54">वध्यतां साध्वयं पापः सामात्य इति दुर्मतिः ⁠।</div>
<div class="class_54">पुत्रस्नेहाभिभूतस्तु हितमुक्तो मनीषिभिः ⁠।⁠।⁠ १९ ⁠।⁠।</div>
<div class="class_55">मैंने वसुदेवनन्दन भगवान् श्रीकृष्णकी अर्थभरी बातें नहीं सुनी। मनीषी पुरुषोंने मुझे यह हितकी बात बतायी थी कि इस खोटी बुद्धिवाले पापी दुर्योधनको मन्त्रियोंसहित मार डाला जाय, इसीमें संसारका हित है; किंतु पुत्रस्नेहके वशीभूत होकर मैंने ऐसा नहीं किया ⁠।⁠।</div>
<div class="class_54">विदुरेणाथ भीष्मेण द्रोणेन च कृपेण च ⁠।</div>
<div class="class_54">पदे पदे भगवता व्यासेन च महात्मना ⁠।⁠।⁠ २० ⁠।⁠।</div>
<div class="class_54">संजयेनाथ गान्धार्या तदिदं तप्यते च माम् ⁠।</div>
<div class="class_55">विदुर, भीष्म, द्रोणाचार्य, कृपाचार्य, महात्मा भगवान् व्यास, संजय और गान्धारी देवीने भी मुझे पग-पगपर उचित सलाह दी, किंतु मैंने किसीकी बात नहीं मानी। यह भूल मुझे सदा संताप देती रहती है ⁠।⁠।⁠ २०<img src="image_580.jpg" alt="" class="class_58"/> ⁠।⁠।</div>
<div class="class_54">यच्चाहं पाण्डुपुत्रेषु गुणवत्सु महात्मसु ⁠।⁠।⁠ २१ ⁠।⁠।</div>
<div class="class_54">न दत्तवान् श्रियं दीप्तां पितृपैतामहीमिमाम् ⁠।</div>
<div class="class_55">महात्मा पाण्डव गुणवान् हैं तथापि उनके बाप-दादोंकी यह उज्ज्वल सम्पत्ति भी मैंने उन्हें नहीं दी ⁠।⁠।</div>
<div class="class_54">विनाशं पश्यमानो हि सर्वराज्ञां गदाग्रजः ⁠।⁠।⁠ २२ ⁠।⁠।</div>
<div class="class_54">एतच्छ्रेयस्तु परमममन्यत जनार्दनः ⁠।</div>
<div class="class_55">समस्त राजाओंका विनाश देखते हुए गदाग्रज भगवान् श्रीकृष्णने यही परम कल्याणकारी माना कि मैं पाण्डवोंका राज्य उन्हें लौटा दूँ; परंतु मैं वैसा नहीं कर सका ⁠।⁠।⁠ २२<img src="image_580.jpg" alt="" class="class_58"/> ⁠।⁠।</div>
<div class="class_54">सोऽहमेतान्यलीकानि निवृत्तान्यात्मनस्तदा ⁠।⁠।⁠ २३ ⁠।⁠।</div>
<div class="class_54">हृदये शल्यभूतानि धारयामि सहस्रशः ⁠।</div>
<div class="class_55">इस तरह अपनी की हुई हजारों भूलें मैं अपने हृदयमें धारण करता हूँ, जो इस समय काँटोंके समान कसक पैदा करती हैं ⁠।⁠।⁠ २३<img src="image_580.jpg" alt="" class="class_58"/> ⁠।⁠।</div>
<div class="class_54">विशेषतस्तु पश्यामि वर्षे पञ्चदशेऽद्य वै ⁠।⁠।⁠ २४ ⁠।⁠।</div>
<div class="class_54">अस्य पापस्य शुद्ध‍यर्थं नियतोऽस्मि सुदुर्मतिः ⁠।</div>
<div class="class_55">विशेषतः पंद्रहवें वर्षमें आज मुझ दुर्बुद्धिकी आँखें खुली हैं और अब मैं इस पापकी शुद्धिके लिये नियमका पालन करने लगा हूँ ⁠।⁠।⁠ २४<img src="image_580.jpg" alt="" class="class_58"/> ⁠।⁠।</div>
<div class="class_54">चतुर्थे नियते काले कदाचिदपि चाष्टमे ⁠।⁠।⁠ २५ ⁠।⁠।</div>
<div class="class_54">तृष्णाविनयनं भुञ्जे गान्धारी वेद तन्मम ⁠।</div>
<div class="class_54">करोत्याहारमिति मां सर्वः परिजनः सदा ⁠।⁠।⁠ २६ ⁠।⁠।</div>
<div class="class_55">कभी चौथे समय (अर्थात् दो दिनपर) और कभी आठवें समय अर्थात् चार दिनपर केवल भूखकी आग बुझानेके लिये मैं थोड़ा-सा आहार करता हूँ। मेरे इस नियमको केवल गान्धारी देवी जानती हैं। अन्य सब लोगोंको यही मालूम है कि मैं प्रतिदिन पूरा भोजन करता हूँ ⁠।⁠।⁠ २५-२६ ⁠।⁠।</div>
<div class="class_54">युधिष्ठिरभयादेति भृशं तप्यति पाण्डवः ⁠।</div>
<div class="class_54">भूमौ शये जप्यपरो दर्भेष्वजिनसंवृतः ⁠।⁠।⁠ २७ ⁠।⁠।</div>
<div class="class_54">नियमव्यपदेशेन गान्धारी च यशस्विनी ⁠।</div>
<div class="class_55">लोग युधिष्ठिरके भयसे मेरे पास आते हैं। पाण्डुपुत्र युधिष्ठिर मुझे आराम देनेके लिये अत्यन्त चिन्तित रहते हैं। मैं और यशस्विनी गान्धारी दोनों नियम-पालनके व्याजसे मृगचर्म पहन कुशासनपर बैठकर मन्त्रजप करते और भूमिपर सोते हैं ⁠।⁠।⁠ २७<img src="image_580.jpg" alt="" class="class_58"/> ⁠।⁠।</div>
<div class="class_54">हतं शतं तु पुत्राणां ययोर्युद्धेऽपलायिनाम् ⁠।⁠।⁠ २८ ⁠।⁠।</div>
<div class="class_54">नानुतप्यामि तच्चाहं क्षत्रधर्मं हि ते विदुः ⁠।</div>
<div class="class_55">हम दोनोंके युद्धमें पीठ न दिखानेवाले सौ पुत्र मारे गये हैं, किंतु उनके लिये मुझे दुःख नहीं है; क्योंकि वे क्षत्रिय-धर्मको जानते थे (और उसीके अनुसार उन्होंने युद्धमें प्राण-त्याग किया है) ⁠।⁠।⁠ २८<img src="image_580.jpg" alt="" class="class_58"/> ⁠।⁠।</div>
<div class="class_54">इत्युक्त्वा धर्मराजानमभ्यभाषत कौरवः ⁠।⁠।⁠ २९ ⁠।⁠।</div>
<div class="class_54">भद्रं ते यादवीमातर्वचश्चेदं निबोध मे ⁠।</div>
<div class="class_55">अपने सुहृदोंसे ऐसा कहकर धृतराष्ट्र राजा युधिष्ठिरसे बोले—‘कुन्तीनन्दन! तुम्हारा कल्याण हो। तुम मेरी यह बात सुनो ⁠।⁠।⁠ २९<img src="image_580.jpg" alt="" class="class_58"/> ⁠।⁠।</div>
<div class="class_54">सुखमस्म्युषितः पुत्र त्वया सुपरिपालितः ⁠।⁠।⁠ ३० ⁠।⁠।</div>
<div class="class_54">महादानानि दत्तानि श्राद्धानि च पुनः पुनः ⁠।</div>
<div class="class_55">‘बेटा! तुम्हारे द्वारा सुरक्षित होकर मैं यहाँ बड़े सुखसे रहा हूँ। मैंने बड़े-बड़े दान दिये हैं और बारंबार श्राद्धकर्मोंका अनुष्ठान किया है ⁠।⁠।⁠ ३०<img src="image_580.jpg" alt="" class="class_58"/> ⁠।⁠।</div>
<div class="class_54">प्रकृष्टं च यया पुत्र पुण्यं चीर्णं यथाबलम् ⁠।⁠।⁠ ३१ ⁠।⁠।</div>
<div class="class_54">गान्धारी हतपुत्रेयं धैर्येणोदीक्षते च माम् ⁠।</div>
<div class="class_55">‘पुत्र! जिसने अपनी शक्तिके अनुसार उत्कृष्ट पुण्यका अनुष्ठान किया है और जिसके सौ पुत्र मारे गये हैं, वही यह गान्धारीदेवी धैर्यपूर्वक मेरी देख-भाल करती है ⁠।⁠।⁠ ३१<img src="image_580.jpg" alt="" class="class_58"/> ⁠।⁠।</div>
<div class="class_54">द्रौपद्या ह्यपकर्तारस्तव चैश्वर्यहारिणः ⁠।⁠।⁠ ३२ ⁠।⁠।</div>
<div class="class_54">समतीता नृशंसास्ते स्वधर्मेण हता युधि ⁠।</div>
<div class="class_54">न तेषु प्रतिकर्तव्यं पश्यामि कुरुनन्दन ⁠।⁠।⁠ ३३ ⁠।⁠।</div>
<div class="class_55">‘कुरुनन्दन! जिन्होंने द्रौपदीके साथ अत्याचार किया, तुम्हारे ऐश्वर्यका अपहरण किया, वे क्रूरकर्मी मेरे पुत्र क्षत्रियधर्मके अनुसार युद्धमें मारे गये हैं। अब उनके लिये कुछ करनेकी आवश्यकता नहीं दिखायी देती है ⁠।⁠।⁠ ३२-३३ ⁠।⁠।</div>
<div class="class_54">सर्वे शस्त्रभृतां लोकान् गतास्तेऽभिमुखं हताः ⁠।</div>
<div class="class_54">आत्मनस्तु हितं पुण्यं प्रतिकर्तव्यमद्य वै ⁠।⁠।⁠ ३४ ⁠।⁠।</div>
<div class="class_54">गान्धार्याश्चैव राजेन्द्र तदनुज्ञातुमर्हसि ⁠।</div>
<div class="class_55">‘वे सब युद्धमें सम्मुख मारे गये हैं, अतः शस्त्रधारियोंको मिलनेवाले लोकोंमें गये हैं। राजेन्द्र! अब तो मुझे और गान्धारीदेवीको अपने हितके लिये पवित्र तप करना है; अतः इसके लिये हमें अनुमति दो ⁠।⁠।⁠ ३४<img src="image_580.jpg" alt="" class="class_58"/> ⁠।⁠।</div>
<div class="class_54">त्वं तु शस्त्रभृतां श्रेष्ठः सततं धर्मवत्सलः ⁠।⁠।⁠ ३५ ⁠।⁠।</div>
<div class="class_54">राजा गुरुः प्राणभृतां तस्मादेतद् ब्रवीम्यहम् ⁠।</div>
<div class="class_54">अनुज्ञातस्त्वया वीर संश्रयेयं वनान्यहम् ⁠।⁠।⁠ ३६ ⁠।⁠।</div>
<div class="class_55">‘तुम शस्त्रधारियोंमें श्रेष्ठ और सदा धर्मपर अनुराग रखनेवाले हो। राजा समस्त प्राणियोंके लिये गुरुजनकी भाँति आदरणीय होता है। इसलिये तुमसे ऐसा अनुरोध करता हूँ। वीर! तुम्हारी अनुमति मिल जानेपर मैं वनको चला जाऊँगा ⁠।⁠।⁠ ३५-३६ ⁠।⁠।</div>
<div class="class_54">चीरवल्कलभृद् राजन् गान्धार्या सहितोऽनया ⁠।</div>
<div class="class_54">तवाशिषः प्रयुञ्जानो भविष्यामि वनेचरः ⁠।⁠।⁠ ३७ ⁠।⁠।</div>
<div class="class_55">‘राजन्! वहाँ मैं चीर और वल्कल धारण करके इस गान्धारीके साथ वनमें विचरूँगा और तुम्हें आशीर्वाद देता रहूँगा ⁠।⁠।⁠ ३७ ⁠।⁠।</div>
<div class="class_54">उचितं नः कुले तात सर्वेषां भरतर्षभ ⁠।</div>
<div class="class_54">पुत्रेष्वैश्वर्यमाधाय वयसोऽन्ते वनं नृप ⁠।⁠।⁠ ३८ ⁠।⁠।</div>
<div class="class_55">‘तात! भरतश्रेष्ठ नरेश्वर! हमारे कुलके सभी राजाओंके लिये यही उचित है कि वे अन्तिम अवस्थामें पुत्रोंको राज्य देकर स्वयं वनमें पधारें ⁠।⁠।⁠ ३८ ⁠।⁠।</div>
<div class="class_54">तत्राहं वायुभक्षो वा निराहारोऽपि वा वसन् ⁠।</div>
<div class="class_54">पत्न्या सहानया वीर चरिष्यामि तपः परम् ⁠।⁠।⁠ ३९ ⁠।⁠।</div>
<div class="class_55">‘वीर! वहाँ मैं वायु पीकर अथवा उपवास करके रहूँगा तथा अपनी इस धर्मपत्नीके साथ उत्तम तपस्या करूँगा ⁠।⁠।⁠ ३९ ⁠।⁠।</div>
<div class="class_54">त्वं चापि फलभाक् तात तपसः पार्थिवो ह्यसि ⁠।</div>
<div class="class_54">फलभाजो हि राजानः कल्याणस्येतरस्य वा ⁠।⁠।⁠ ४० ⁠।⁠।</div>
<div class="class_55">‘बेटा! तुम भी उस तपस्याके उत्तम फलके भागी बनोगे; क्योंकि तुम राजा हो और राजा अपने राज्यके भीतर होनेवाले भले-बुरे सभी कर्मोंके फलभागी होते हैं’ ⁠।⁠।⁠ ४० ⁠।⁠।</div>
<div class="class_59">युधिष्ठिर उवाच</div>
<div class="class_54">न मां प्रीणयते राज्यं त्वय्येवं दुःखिते नृप ⁠।</div>
<div class="class_54">धिङ्‌मामस्तु सुदुर्बुद्धिं राज्यसक्तं प्रमादिनम् ⁠।⁠।⁠ ४१ ⁠।⁠।</div>
<div class="class_55"><span class="class_60">युधिष्ठिरने कहा—</span>महाराज! आप यहाँ रहकर इस प्रकार दुःख उठा रहे थे और मुझे इसकी जानकारी न हो सकी, इसलिये अब यह राज्य मुझे प्रसन्न नहीं रख सकता। हाय! मेरी बुद्धि कितनी खराब है? मुझ-जैसे प्रमादी और राज्यासक्त पुरुषको धिक्कार है ⁠।⁠।⁠ ४१ ⁠।⁠।</div>
<div class="class_54">योऽहं भवन्तं दुःखार्तमुपवासकृशं भृशम् ⁠।</div>
<div class="class_54">जिताहारं क्षितिशयं न विन्दे भ्रातृभिः सह ⁠।⁠।⁠ ४२ ⁠।⁠।</div>
<div class="class_55">आप दुःखसे आतुर और उपवास करनेके कारण अत्यन्त दुर्बल होकर पृथ्वीपर शयन कर रहे हैं तथा भोजनपर भी संयम कर लिया है और मैं भाइयोंसहित आपकी इस अवस्थाका पता ही न पा सका ⁠।⁠।⁠ ४२ ⁠।⁠।</div>
<div class="class_54">अहोऽस्मि वञ्चितो मूढो भवता गूढबुद्धिना ⁠।</div>
<div class="class_54">विश्वासयित्वा पूर्वं मां यदिदं दुःखमश्नुथाः ⁠।⁠।⁠ ४३ ⁠।⁠।</div>
<div class="class_55">अहो! आपने अपने विचारोंको छिपाकर मुझ मूर्खको अबतक धोखेमें ही डाल रखा था; क्योंकि पहले मुझे यह विश्वास दिलाकर कि मैं सुखी हूँ, आप आजतक यह दुःख भोगते रहे ⁠।⁠।⁠ ४३ ⁠।⁠।</div>
<div class="class_54">किं मे राज्येन भोगैर्वा किं यज्ञैः किं सुखेन वा ⁠।</div>
<div class="class_54">यस्य मे त्वं महीपाल दुःखान्येतान्यवाप्तवान् ⁠।⁠।⁠ ४४ ⁠।⁠।</div>
<div class="class_55">महाराज! इस राज्यसे, इन भोगोंसे, इन यज्ञोंसे अथवा इस सुख-सामग्रीसे मुझे क्या लाभ हुआ? जब कि मेरे ही पास रहकर आपको इतने दुःख उठाने पड़े ⁠।⁠।</div>
<div class="class_54">पीडितं चापि जानामि राज्यमात्मानमेव च ⁠।</div>
<div class="class_54">अनेन वचसा तुभ्यं दुःखितस्य जनेश्वर ⁠।⁠।⁠ ४५ ⁠।⁠।</div>
<div class="class_55">जनेश्वर! आप दुःखी होकर जो ऐसी बात कह रहे हैं, इससे मैं उस समस्त राज्यको और अपनेको भी दुःखित समझता हूँ ⁠।⁠।⁠ ४५ ⁠।⁠।</div>
<div class="class_54">भवान् पिता भवान्‌ माता भवान्‌ नः परमो गुरुः ⁠।</div>
<div class="class_54">भवता विप्रहीणा वै क्व नु तिष्ठामहे वयम् ⁠।⁠।⁠ ४६ ⁠।⁠।</div>
<div class="class_55">आप ही हमारे पिता, आप ही माता और आप ही हमारे परम गुरु हैं। आपसे विलग होकर हम कहाँ रहेंगे ⁠।⁠।⁠ ४६ ⁠।⁠।</div>
<div class="class_54">औरसो भवतः पुत्रो युयुत्सुर्नृपसत्तम ⁠।</div>
<div class="class_54">अस्तु राजा महाराज यमन्यं मन्यते भवान् ⁠।⁠।⁠ ४७ ⁠।⁠।</div>
<div class="class_54">अहं वनं गमिष्यामि भवान् राज्यं प्रशासतु ⁠।</div>
<div class="class_54">न मामयशसा दग्धं भूयस्त्वं दग्धुमर्हसि ⁠।⁠।⁠ ४८ ⁠।⁠।</div>
<div class="class_55">नृपश्रेष्ठ! महाराज! युयुत्सु आपके औरस पुत्र हैं; ये ही राजा हों अथवा और किसीको जिसे आप उचित समझते हों, राजा बना दें या स्वयं ही इस राज्यका शासन करें। मैं ही वनको चला जाऊँगा। पिताजी! मैं पहलेसे ही अपयशकी आगमें जल चुका हूँ, अब पुनः आप भी मुझे न जलाइये ⁠।⁠।⁠ ४७ -४८ ⁠।⁠।</div>
<div class="class_54">नाहं राजा भवान् राजा भवतः परवानहम् ⁠।</div>
<div class="class_54">कथं गुरुं त्वां धर्मज्ञमनुज्ञातुमिहोत्सहे ⁠।⁠।⁠ ४९ ⁠।⁠।</div>
<div class="class_55">मैं राजा नहीं, आप ही राजा हैं। मैं तो आपकी आज्ञाके अधीन रहनेवाला सेवक हूँ। आप धर्मके ज्ञाता गुरु हैं। मैं आपको कैसे आज्ञा दे सकता हूँ ⁠।⁠।⁠ ४९ ⁠।⁠।</div>
<div class="class_54">न मन्युर्हृदि नः कश्चित् सुयोधनकृतेऽनघ ⁠।</div>
<div class="class_54">भवितव्यं तथा तद्धि वयं चान्ये च मोहिताः ⁠।⁠।⁠ ५० ⁠।⁠।</div>
<div class="class_55">निष्पाप नरेश! दुर्योधनने जो कुछ किया है, उसके लिये हमारे हृदयमें तनिक भी क्रोध नहीं है। जो कुछ हुआ है, वैसी ही होनहार थी। हम और दूसरे लोग उसीसे मोहित थे ⁠।⁠।⁠ ५० ⁠।⁠।</div>
<div class="class_54">वयं पुत्रा हि भवतो यथा दुर्योधनादयः ⁠।</div>
<div class="class_54">गान्धारी चैव कुन्ती च निर्विशेषे मते मम ⁠।⁠।⁠ ५१ ⁠।⁠।</div>
<div class="class_55">जैसे दुर्योधन आदि आपके पुत्र थे, वैसे ही हम भी हैं। मेरे लिये गान्धारी और कुन्तीमें कोई अन्तर नहीं है ⁠।⁠।⁠ ५१ ⁠।⁠।</div>
<div class="class_54">स मां त्वं यदि राजेन्द्र परित्यज्य गमिष्यसि ⁠।</div>
<div class="class_54">पृष्ठतस्त्वनुयास्यामि सत्यमात्मानमालभे ⁠।⁠।⁠ ५२ ⁠।⁠।</div>
<div class="class_55">राजन्! यदि आप मुझे छोड़कर चले जायँगे तो मैं अपनी सौगन्ध खाकर सत्य कहता हूँ कि मैं भी आपके पीछे-पीछे चल दूँगा ⁠।⁠।⁠ ५२ ⁠।⁠।</div>
<div class="class_54">इयं हि वसुसम्पूर्णा मही सागरमेखला ⁠।</div>
<div class="class_54">भवता विप्रहीणस्य न मे प्रीतिकरी भवेत् ⁠।⁠।⁠ ५३ ⁠।⁠।</div>
<div class="class_55">आपके त्याग देनेपर यह धन-धान्यसे परिपूर्ण समुद्रसे घिरी हुई सारी पृथ्वीका राज्य भी मुझे प्रसन्न नहीं रख सकता ⁠।⁠।⁠ ५३ ⁠।⁠।</div>
<div class="class_54">भवदीयमिदं सर्वं शिरसा त्वां प्रसादये ⁠।</div>
<div class="class_54">त्वदधीनाः स्म राजेन्द्र व्येतु ते मानसो ज्वरः ⁠।⁠।⁠ ५४ ⁠।⁠।</div>
<div class="class_55">राजेन्द्र! यह सब कुछ आपका है। मैं आपके चरणोंपर मस्तक रखकर प्रार्थना करता हूँ कि आप प्रसन्न हो जाइये। हम सब लोग आपके अधीन हैं। आपकी मानसिक चिन्ता दूर हो जानी चाहिये ⁠।⁠।⁠ ५४ ⁠।⁠।</div>
<div class="class_54">भवितव्यमनुप्राप्तो मन्ये त्वं वसुधाधिप ⁠।</div>
<div class="class_54">दिष्ट्‌या शुश्रूषमाणस्त्वां मोक्षिष्ये मनसो ज्वरम् ⁠।⁠।⁠ ५५ ⁠।⁠।</div>
<div class="class_55">पृथ्वीनाथ! मैं समझता हूँ कि आप भवितव्यताके वशमें पड़ गये थे। यदि सौभाग्यवश मुझे आपकी सेवाका अवसर मिलता रहा तो मेरी मानसिक चिन्ता दूर हो जायगी ⁠।⁠।⁠ ५५ ⁠।⁠।</div>
<div class="class_59">धृतराष्ट्र उवाच</div>
<div class="class_54">तापस्ये मे मनस्तात वर्तते कुरुनन्दन ⁠।</div>
<div class="class_54">उचितं च कुलेऽस्माकमरण्यगमनं प्रभो ⁠।⁠।⁠ ५६ ⁠।⁠।</div>
<div class="class_55"><span class="class_60">धृतराष्ट्र बोले—</span>बेटा! कुरुनन्दन! अब मेरा मन तपस्यामें ही लग रहा है। प्रभो! जीवनकी अन्तिम अवस्थामें वनको जाना हमारे कुलके लिये उचित भी है ⁠।⁠।⁠ ५६ ⁠।⁠।</div>
<div class="class_54">चिरमस्म्युषितः पुत्र चिरं शुश्रूषितस्त्वया ⁠।</div>
<div class="class_54">वृद्धं मामप्यनुज्ञातुमर्हसि त्वं नराधिप ⁠।⁠।⁠ ५७ ⁠।⁠।</div>
<div class="class_55">पुत्र! नरेश्वर! मैं दीर्घकालतक तुम्हारे पास रह चुका और तुमने भी बहुत दिनोंतक मेरी सेवा-शुश्रूषा की। अब मेरी वृद्धावस्था आ गयी। अब तो मुझे वनमें जानेकी अनुमति देनी ही चाहिये ⁠।⁠।⁠ ५७ ⁠।⁠।</div>
<div class="class_59">वैशम्पायन उवाच</div>
<div class="class_54">इत्युक्त्वा धर्मराजानं वेपमानं कृताञ्जलिम् ⁠।</div>
<div class="class_54">उवाच वचनं राजा धृतराष्ट्रोऽम्बिकासुतः ⁠।⁠।⁠ ५८ ⁠।⁠।</div>
<div class="class_54">संजयं च महात्मानं कृपं चापि महारथम् ⁠।</div>
<div class="class_54">अनुनेतुमिहेच्छामि भवद्भिर्वसुधाधिपम् ⁠।⁠।⁠ ५९ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>राजन्! धृतराष्ट्रकी यह बात सुनकर धर्मराज युधिष्ठिर काँपने लगे और हाथ जोड़कर चुपचाप बैठे रहे। अम्बिकानन्दन राजा धृतराष्ट्रने उनसे उपर्युक्त बात कहकर महात्मा संजय और महारथी कृपाचार्यसे कहा—‘मैं आपलोगोंके द्वारा राजा युधिष्ठिरको समझाना चाहता हूँ’ ⁠।⁠।⁠ ५८—५९ ⁠।⁠।</div>
<div class="class_54">म्लायते मे मनो हीदं मुखं च परिशुष्यति ⁠।</div>
<div class="class_54">वयसा च प्रकृष्टेन वाग्व्यायामेन चैव ह ⁠।⁠।⁠ ६० ⁠।⁠।</div>
<div class="class_55">‘एक तो मेरी वृद्धावस्था और दूसरे बोलनेका परिश्रम, इन कारणोंसे मेरा जी घबरा रहा है और मुँह सूखा जाता है’ ⁠।⁠।⁠ ६० ⁠।⁠।</div>
<div class="class_54">इत्युक्त्वा स तु धर्मात्मा वृद्धो राजा कुरूद्वहः ⁠।</div>
<div class="class_54">गान्धारीं शिश्रिये धीमान् सहसैव गतासुवत् ⁠।⁠।⁠ ६१ ⁠।⁠।</div>
<div class="class_55">ऐसा कहकर धर्मात्मा बूढ़े राजा कुरुकुलशिरोमणि बुद्धिमान् धृतराष्ट्रने सहसा ही निर्जीवकी भाँति गान्धारीका सहारा ले लिया ⁠।⁠।⁠ ६१ ⁠।⁠।</div>
<div class="class_41"><img src="image_47486.jpg" alt="" class="class_210"/></div>
<div class="class_54">तं तु दृष्ट्वा समासीनं विसंज्ञमिव कौरवम् ⁠।</div>
<div class="class_54">आर्तिं राजागमत् तीव्रां कौन्तेयः परवीरहा ⁠।⁠।⁠ ६२ ⁠।⁠।</div>
<div class="class_55">कुरुराज धृतराष्ट्रको संज्ञाहीन-सा बैठा देख शत्रुवीरोंका संहार करनेवाले कुन्तीकुमार राजा युधिष्ठिरको बड़ा दुःख हुआ ⁠।⁠।⁠ ६२ ⁠।⁠।</div>
<div class="class_59">युधिष्ठिर उवाच</div>
<div class="class_54">यस्य नागसहस्रेण शतसंख्येन वै बलम् ⁠।</div>
<div class="class_54">सोऽयं नारीं व्यपाश्रित्य शेते राजा गतासुवत् ⁠।⁠।⁠ ६३ ⁠।⁠।</div>
<div class="class_55"><span class="class_60">युधिष्ठिरने कहा—</span>ओह! जिसमें एक लाख हाथियोंके समान बल था, वे ही ये राजा धृतराष्ट्र आज प्राणहीन-से होकर स्त्रीका सहारा लिये सो रहे हैं ⁠।⁠।⁠ ६३ ⁠।⁠।</div>
<div class="class_54">आयसी प्रतिमा येन भीमसेनस्य सा पुरा ⁠।</div>
<div class="class_54">चूर्णीकृता बलवता सोऽबलामाश्रितः स्त्रियम् ⁠।⁠।⁠ ६४ ⁠।⁠।</div>
<div class="class_55">जिन बलवान् नरेशने पहले भीमसेनकी लोहमयी प्रतिमाको चूर्ण कर डाला था, वे आज अबला नारीके सहारे पड़े हैं ⁠।⁠।⁠ ६४ ⁠।⁠।</div>
<div class="class_54">धिगस्तु मामधर्मज्ञं धिग् बुद्धिं धिक् च मे श्रुतम् ⁠।</div>
<div class="class_54">यत्कृते पृथिवीपालः शेतेऽयमतथोचितः ⁠।⁠।⁠ ६५ ⁠।⁠।</div>
<div class="class_55">मुझे धर्मका कोई ज्ञान नहीं है। मुझे धिक्कार है। मेरी बुद्धि और विद्याको भी धिक्कार है, जिसके कारण ये महाराज इस समय अपने लिये अयोग्य अवस्थामें पड़े हुए हैं ⁠।⁠।⁠ ६५ ⁠।⁠।</div>
<div class="class_54">अहमप्युपवत्स्यामि यथैवायं गुरुर्मम ⁠।</div>
<div class="class_54">यदि राजा न भुङ्क्तेऽयं गान्धारी च यशस्विनी ⁠।⁠।⁠ ६६ ⁠।⁠।</div>
<div class="class_55">यदि यशस्विनी गान्धारी देवी और राजा धृतराष्ट्र भोजन नहीं करते हैं तो अपने इन गुरुजनोंकी भाँति मैं भी उपवास करूँगा ⁠।⁠।⁠ ६६ ⁠।⁠।</div>
<div class="class_59">वैशम्पायन उवाच</div>
<div class="class_54">ततोऽस्य पाणिना राजन् जलशीतेन पाण्डवः ⁠।</div>
<div class="class_54">उरो मुखं च शनकैः पर्यमार्जत धर्मवित् ⁠।⁠।⁠ ६७ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>राजन्! यह कहकर धर्मके ज्ञाता पाण्डुपुत्र युधिष्ठिरने जलसे शीतल किये हुए हाथसे धृतराष्ट्रकी छाती और मुँहको धीरे-धीरे पोंछा ⁠।⁠।⁠ ६७ ⁠।⁠।</div>
<div class="class_54">तेन रत्नौषधिमता पुण्येन च सुगन्धिना ⁠।</div>
<div class="class_54">पाणिस्पर्शेन राज्ञः स राजा संज्ञामवाप ह ⁠।⁠।⁠ ६८ ⁠।⁠।</div>
<div class="class_55">महाराज युधिष्ठिरके रत्नौषधिसम्पन्न उस पवित्र एवं सुगन्धित कर-स्पर्शसे राजा धृतराष्ट्रकी चेतना लौट आयी ⁠।⁠।⁠ ६८ ⁠।⁠।</div>
<div class="class_59">धृतराष्ट्र उवाच</div>
<div class="class_54">स्पृश मां पाणिना भूयः परिष्वज च पाण्डव ⁠।</div>
<div class="class_54">जीवामीवातिसंस्पर्शात् तव राजीवलोचन ⁠।⁠।⁠ ६९ ⁠।⁠।</div>
<div class="class_55"><span class="class_60">धृतराष्ट्र बोले—</span>कमलनयन पाण्डुनन्दन! तुम फिरसे मेरे शरीरपर अपना हाथ फेरो और मुझे छातीसे लगा लो। तुम्हारे सुखदायक स्पर्शसे मानो मेरे शरीरमें प्राण आ जाते हैं ⁠।⁠।⁠ ६९ ⁠।⁠।</div>
<div class="class_54">मूर्धानं च तवाघ्रातुमिच्छामि मनुजाधिप ⁠।</div>
<div class="class_54">पाणिभ्यां हि परिस्प्रष्टुं प्रीणनं हि महन्मम ⁠।⁠।⁠ ७० ⁠।⁠।</div>
<div class="class_55">नरेश्वर! मैं तुम्हारा मस्तक सूँघना चाहता हूँ और अपने दोनों हाथोंसे तुम्हें स्पर्श करनेकी इच्छा रखता हूँ। इससे मुझे परम तृप्ति मिल रही है ⁠।⁠।⁠ ७० ⁠।⁠।</div>
<div class="class_54">अष्टमो ह्यद्य कालोऽयमाहारस्य कृतस्य मे ⁠।</div>
<div class="class_54">येनाहं कुरुशार्दूल शक्नोमि न विचेष्टितुम् ⁠।⁠।⁠ ७१ ⁠।⁠।</div>
<div class="class_55">पिछले दिनों जब मैंने भोजन किया था, तबसे आज यह आठवाँ समय—चौथा दिन पूरा हो गया है। कुरुश्रेष्ठ! इसीसे शिथिल होकर मैं कोई चेष्टा नहीं कर पाता ⁠।⁠।⁠ ७१ ⁠।⁠।</div>
<div class="class_54">व्यायामश्चायमत्यर्थं कृतस्त्वामभियाचता ⁠।</div>
<div class="class_54">ततो ग्लानमनास्तात नष्टसंज्ञ इवाभवम् ⁠।⁠।⁠ ७२ ⁠।⁠।</div>
<div class="class_55">तात! तुमसे अनुरोध करनेके लिये बोलते समय मुझे बड़ा भारी परिश्रम करना पड़ा है। अतः क्षीणशक्ति होकर मैं अचेत-सा हो गया था ⁠।⁠।⁠ ७२ ⁠।⁠।</div>
<div class="class_54">तवामृतरसप्रख्यं हस्तस्पर्शमिमं प्रभो ⁠।</div>
<div class="class_54">लब्ध्वा संजीवितोऽस्मीति मन्ये कुरुकुलोद्वह ⁠।⁠।⁠ ७३ ⁠।⁠।</div>
<div class="class_55">प्रभो! तुम्हारे हाथोंका यह स्पर्श अमृत-रसके समान शीतल एवं सुखद है। कुरुकुलनाथ! इसे पाकर मुझमें नया जीवन आ गया है, मैं ऐसा मानता हूँ ⁠।⁠।⁠ ७३ ⁠।⁠।</div>
<div class="class_59">वैशम्पायन उवाच</div>
<div class="class_54">एवमुक्तस्तु कौन्तेयः पित्रा ज्येष्ठेन भारत ⁠।</div>
<div class="class_54">पस्पर्श सर्वगात्रेषु सौहार्दात् तं शनैस्तदा ⁠।⁠।⁠ ७४ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>भारत! अपने ज्येष्ठ पितृव्य धृतराष्ट्रके ऐसा कहनेपर कुन्तीनन्दन युधिष्ठिरने बड़े स्नेहके साथ उनके समस्त अंगोंपर धीरे-धीरे हाथ फेरा ⁠।⁠।⁠ ७४ ⁠।⁠।</div>
<div class="class_54">उपलभ्य ततः प्राणान् धृतराष्ट्रो महीपतिः ⁠।</div>
<div class="class_54">बाहुभ्यां सम्परिष्वज्य मूर्ध्न्याजिघ्रत पाण्डवम् ⁠।⁠।⁠ ७५ ⁠।⁠।</div>
<div class="class_55">उनके स्पर्शसे राजा धृतराष्ट्रके शरीरमें मानो नूतन प्राण आ गये और उन्होंने अपनी दोनों भुजाओंसे युधिष्ठिरको छातीसे लगाकर उनका मस्तक सूँघा ⁠।⁠।⁠ ७५ ⁠।⁠।</div>
<div class="class_54">विदुरादयश्च ते सर्वे रुरुदुर्दुःखिता भृशम् ⁠।</div>
<div class="class_54">अतिदुःखात्‌ तु राजानं नोचुः किंचन पाण्डवम् ⁠।⁠।⁠ ७६ ⁠।⁠।</div>
<div class="class_55">यह करुण दृश्य देखकर विदुर आदि सब लोग अत्यन्त दुःखी हो रोने लगे। अधिक दुःखके कारण वे लोग पाण्डुपुत्र राजा युधिष्ठिरसे कुछ न बोले ⁠।⁠।⁠ ७६ ⁠।⁠।</div>
<div class="class_54">गान्धारी त्वेव धर्मज्ञा मनसोद्वहती भृशम् ⁠।</div>
<div class="class_54">दुःखान्यधारयद् राजन् मैवमित्येव चाब्रवीत् ⁠।⁠।⁠ ७७ ⁠।⁠।</div>
<div class="class_55">धर्मको जाननेवाली गान्धारी अपने मनमें दुःखका बड़ा भारी बोझ ढो रही थी। उसने दुःखोंको मनमें ही दबा लिया और रोते हुए लोगोंसे कहा—‘ऐसा न करो’ ⁠।⁠।</div>
<div class="class_54">इतरास्तु स्त्रियः सर्वाः कुन्त्या सह सुदुःखिताः ⁠।</div>
<div class="class_54">नेत्रैरागतविक्लेदैः परिवार्य स्थिताऽभवन् ⁠।⁠।⁠ ७८ ⁠।⁠।</div>
<div class="class_55">कुन्तीके साथ कुरुकुलकी अन्य स्त्रियाँ भी अत्यन्त दुःखी हो नेत्रोंसे आँसू बहाती हुई उन्हें घेरकर खड़ी हो गयीं ⁠।⁠।⁠ ७८ ⁠।⁠।</div>
<div class="class_54">अथाब्रवीत् पुनर्वाक्यं धृतराष्ट्रो युधिष्ठिरम् ⁠।</div>
<div class="class_54">अनुजानीहि मां राजंस्तापस्ये भरतर्षभ ⁠।⁠।⁠ ७९ ⁠।⁠।</div>
<div class="class_55">तदनन्तर धृतराष्ट्रने पुनः युधिष्ठिरसे कहा—‘राजन्! भरतश्रेष्ठ! मुझे तपस्याके लिये अनुमति दे दो ⁠।⁠।⁠ ७९ ⁠।⁠।</div>
<div class="class_54">ग्लायते मे मनस्तात भूयो भूयः प्रजल्पतः ⁠।</div>
<div class="class_54">न मामतः परं पुत्र परिक्लेष्टुमिहार्हसि ⁠।⁠।⁠ ८० ⁠।⁠।</div>
<div class="class_55">‘तात! बार-बार बोलनेसे मेरा जी घबराता है, अतः बेटा! अब मुझे अधिक कष्टमें न डालो’ ⁠।⁠।⁠ ८० ⁠।⁠।</div>
<div class="class_54">तस्मिंस्तु कौरवेन्द्रे तं तथा ब्रुवति पाण्डवम् ⁠।</div>
<div class="class_54">सर्वेषामेव योधानामार्तनादो महानभूत् ⁠।⁠।⁠ ८१ ⁠।⁠।</div>
<div class="class_55">कौरवराज धृतराष्ट्र जब पाण्डुपुत्र युधिष्ठिरसे ऐसी बात कह रहे थे, उस समय वहाँ उपस्थित हुए समस्त योद्धा महान् आर्तनाद (हाहाकार) करने लगे ⁠।⁠।⁠ ८१ ⁠।⁠।</div>
<div class="class_54">दृष्ट्वा कृशं विवर्णं च राजानमतथोचितम् ⁠।</div>
<div class="class_54">उपवासपरिश्रान्तं त्वगस्थिपरिवारणम् ⁠।⁠।⁠ ८२ ⁠।⁠।</div>
<div class="class_54">धर्मपुत्रः स्वपितरं परिष्वज्य महाप्रभुम् ⁠।</div>
<div class="class_54">शोकजं बाष्पमुत्सृज्य पुनर्वचनमब्रवीत् ⁠।⁠।⁠ ८३ ⁠।⁠।</div>
<div class="class_55">अपने ताऊ महाप्रभु राजा धृतराष्ट्रको इस प्रकार उपवास करनेके कारण थके हुए, दुर्बल, कान्तिहीन, अस्थिचर्मावशिष्ट और अयोग्य अवस्थामें स्थित देख धर्मपुत्र युधिष्ठिर क्षोभजनित आँसू बहाते हुए उनसे इस प्रकार बोले— ⁠।⁠।⁠ ८२-८३ ⁠।⁠।</div>
<div class="class_54">न कामये नरश्रेष्ठ जीवितं पृथिवीं तथा ⁠।</div>
<div class="class_54">यथा तव प्रियं राजंश्चिकीर्षामि परंतप ⁠।⁠।⁠ ८४ ⁠।⁠।</div>
<div class="class_55">’नरश्रेष्ठ! मैं न तो जीवन चाहता हूँ न पृथ्वीका राज्य। परंतप नरेश! जिस तरह भी आपका प्रिय हो, वही मैं करना चाहता हूँ ⁠।⁠।⁠ ८४ ⁠।⁠।</div>
<div class="class_54">यदि चाहमनुग्राह्यो भवतो दयितोऽपि वा ⁠।</div>
<div class="class_54">क्रियतां तावदाहारस्ततो वेत्स्याम्यहं परम् ⁠।⁠।⁠ ८५ ⁠।⁠।</div>
<div class="class_55">‘यदि आप मुझे अपनी कृपाका पात्र समझते हों और यदि मैं आपका प्रिय होऊँ तो मेरी प्रार्थनासे इस समय भोजन कीजिये। इसके बाद मैं आगेकी बात सोचूँगा’ ⁠।⁠।</div>
<div class="class_54">ततोऽब्रवीन्महातेजा धृतराष्ट्रो युधिष्ठिरम् ⁠।</div>
<div class="class_54">अनुज्ञातस्त्वया पुत्र भुञ्जीयामिति कामये ⁠।⁠।⁠ ८६ ⁠।⁠।</div>
<div class="class_55">तब महातेजस्वी धृतराष्ट्रने युधिष्ठिरसे कहा—‘बेटा! तुम मुझे वनमें जानेकी अनुमति दे दो तो मैं भोजन करूँ; यही मेरी इच्छा है’ ⁠।⁠।⁠ ८६ ⁠।⁠।</div>
<div class="class_54">इति ब्रुवति राजेन्द्रे धृतराष्ट्रे युधिष्ठिरम् ⁠।</div>
<div class="class_54">ऋषिः सत्यवतीपुत्रो व्यासोऽभ्येत्य वचोऽब्रवीत् ⁠।⁠।⁠ ८७ ⁠।⁠।</div>
<div class="class_55">महाराज धृतराष्ट्र युधिष्ठिरसे ये बातें कह ही रहे थे कि सत्यवतीनन्दन महर्षि व्यासजी वहाँ आ पहुँचे और इस प्रकार कहने लगे ⁠।⁠।⁠ ८७ ⁠।⁠।</div>
<div class="class_87">इति श्रीमहाभारते आश्रमवासिके पर्वणि आश्रमवासपर्वणि धृतराष्ट्रनिर्वेदे तृतीयोऽध्यायः ⁠।⁠।⁠ ३ ⁠।⁠।</div>
<div class="class_88">इस प्रकार श्रीमहाभारत आश्रमवासिकपर्वके अन्तर्गत आश्रमवासपर्वमें धृतराष्ट्रका निर्वेदविषयक तीसरा अध्याय पूरा हुआ ⁠।⁠।⁠ ३ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
