<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0051</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div id="F4tba5Z1Rm61l8k_k_WAeg71936" class="class_92">षट्त्रिंशोऽध्यायः</div>
<div class="class_93">अभिमन्युका उत्साह तथा उसके द्वारा कौरवोंकी चतुरंगिणी सेनाका संहार</div>
<div class="class_86">संजय उवाच</div>
<div class="class_54">सौभद्रस्तद् वचः श्रुत्वा धर्मराजस्य धीमतः ⁠।</div>
<div class="class_54">अचोदयत यन्तारं द्रोणानीकाय भारत ⁠।⁠।⁠ १ ⁠।⁠।</div>
<div class="class_55"><span class="class_60">संजय कहते हैं—</span>भारत! बुद्धिमान् युधिष्ठिरका पूर्वोक्त वचन सुनकर सुभद्राकुमार अभिमन्युने अपने सारथि-को द्रोणाचार्यकी सेनाकी ओर चलनेका आदेश दिया ⁠।⁠।⁠ १ ⁠।⁠।</div>
<div class="class_54">तेन संचोद्यमानस्तु याहि याहीति सारथिः ⁠।</div>
<div class="class_54">प्रत्युवाच ततो राजन्नभिमन्युमिदं वचः ⁠।⁠।⁠ २ ⁠।⁠।</div>
<div class="class_55">राजन्! ‘चलो, चलो’ ऐसा कहकर अभिमन्युके बारंबार प्रेरित करनेपर सारथिने उससे इस प्रकार कहा— ⁠।⁠।⁠ २ ⁠।⁠।</div>
<div class="class_54">अतिभारोऽयमायुष्मन्नाहितस्त्वयि पाण्डवैः ⁠।</div>
<div class="class_54">सम्प्रधार्य क्षणं बुद्ध्या ततस्त्वं योद्धुमर्हसि ⁠।⁠।⁠ ३ ⁠।⁠।</div>
<div class="class_55">‘आयुष्मन्! पाण्डवोंने आपके ऊपर यह बहुत बड़ा भार रख दिया है। पहले आप क्षणभर रुककर बुद्धिपूर्वक अपने कर्तव्यका निश्चय कर लीजिये। उसके बाद युद्ध कीजिये ⁠।⁠।⁠ ३ ⁠।⁠।</div>
<div class="class_54">आचार्यो हि कृती द्रोणः परमास्त्रे कृतश्रमः ⁠।</div>
<div class="class_54">अत्यन्तसुखसंवृद्धस्त्वं चायुद्धविशारदः ⁠।⁠।⁠ ४ ⁠।⁠।</div>
<div class="class_55">‘द्रोणाचार्य अस्त्रविद्याके विद्वान् हैं और उत्तम अस्त्रोंके अभ्यासके लिये उन्होंने विशेष परिश्रम किया है। इधर आप अत्यन्त सुख एवं लाड़-प्यारमें पले हैं। युद्धकी कलामें आप उनके-जैसे विज्ञ नहीं हैं’ ⁠।⁠।⁠ ४ ⁠।⁠।</div>
<div class="class_41"><img src="image_6192.jpg" alt="" class="class_333"/></div>
<div class="class_54">ततोऽभिमन्युः प्रहसन् सारथिं वाक्यमब्रवीत् ⁠।</div>
<div class="class_54">सारथे को न्वयं द्रोणः समग्रं क्षत्रमेव वा ⁠।⁠।⁠ ५ ⁠।⁠।</div>
<div class="class_54">ऐरावतगतं शक्रं सहामरगणैरहम् ⁠।</div>
<div class="class_54">अथवा रुद्रमीशानं सर्वभूतगणार्चितम् ⁠।</div>
<div class="class_54">योधयेयं रणमुखे न मे क्षत्रेऽद्य विस्मयः ⁠।⁠।⁠ ६ ⁠।⁠।</div>
<div class="class_55">तब अभिमन्युने हँसते-हँसते सारथिसे इस प्रकार कहा—‘सारथे! इन द्रोणाचार्य अथवा सम्पूर्ण क्षत्रिय-मण्डलकी तो बात ही क्या, मैं तो ऐरावत पर चढ़े हुए सम्पूर्ण देवगणों-सहित इन्द्रके अथवा समस्त प्राणियोंद्वारा पूजित एवं सबके ईश्वर रुद्रदेवके साथ भी सामने खड़ा होकर युद्ध कर सकता हूँ। अतः इस समय इस क्षत्रियसमूहके साथ युद्ध करनेमें मुझे आज कोई आश्चर्य नहीं हो रहा है ⁠।⁠।⁠ ५-६ ⁠।⁠।</div>
<div class="class_54">न ममैतद् द्विषत्सैन्यं कलामर्हति षोडशीम् ⁠।</div>
<div class="class_54">अपि विश्वजितं विष्णुं मातुलं प्राप्य सूतज ⁠।⁠।⁠ ७ ⁠।⁠।</div>
<div class="class_54">पितरं चार्जुनं युद्धे न भीर्मामुपयास्यति ⁠।</div>
<div class="class_55">‘शत्रुओंकी यह सारी सेना मेरी सोलहवीं कलाके बराबर भी नहीं है। सूतनन्दन! विश्वविजयी विष्णुस्वरूप मामा श्रीकृष्णको तथा पिता अर्जुनको भी युद्धमें विपक्षीके रूपमें सामने पाकर मुझे भय नहीं होगा’ ⁠।⁠।⁠ ७<img src="image_740.jpg" alt="" class="class_58"/> ⁠।⁠।</div>
<div class="class_54">अभिमन्युश्च तां वाचं कदर्थीकृत्य सारथेः ⁠।⁠।⁠ ८ ⁠।⁠।</div>
<div class="class_54">याहीत्येवाब्रवीदेनं द्रोणानीकाय मा चिरम् ⁠।</div>
<div class="class_55">अभिमन्युने सारथिके पूर्वोक्त कथनकी अवहेलना करके उससे यही कहा—‘तुम शीघ्र द्रोणाचार्यकी सेनाकी ओर चलो’ ⁠।⁠।⁠ ८<img src="image_740.jpg" alt="" class="class_58"/> ⁠।⁠।</div>
<div class="class_54">ततः संनोदयामास हयानाशु त्रिहायनान् ⁠।⁠।⁠ ९ ⁠।⁠।</div>
<div class="class_54">नातिहृष्टमनाः सूतो हेमभाण्डपरिच्छदान् ⁠।</div>
<div class="class_55">तब सारथिने सुवर्णमय आभूषणोंसे भूषित तथा तीन वर्षकी अवस्थावाले घोड़ोंको शीघ्र आगे बढ़ाया। उस समय उसका मन अधिक प्रसन्न नहीं था ⁠।⁠।⁠ ९<img src="image_740.jpg" alt="" class="class_58"/> ⁠।⁠।</div>
<div class="class_54">ते प्रेषिताः सुमित्रेण द्रोणानीकाय वाजिनः ⁠।⁠।⁠ १० ⁠।⁠।</div>
<div class="class_54">द्रोणमभ्यद्रवन् राजन् महावेगपराक्रमम् ⁠।</div>
<div class="class_55">राजन्! सारथि सुमित्रद्वारा द्रोणाचार्यकी सेनाकी ओर हाँके हुए वे घोड़े महान् वेगशाली और पराक्रमी द्रोणकी ओर दौड़े ⁠।⁠।⁠ १०<img src="image_740.jpg" alt="" class="class_58"/> ⁠।⁠।</div>
<div class="class_54">तमुदीक्ष्य तथाऽऽयान्तं सर्वे द्रोणपुरोगमाः ⁠।</div>
<div class="class_54">अभ्यवर्तन्त कौरव्याः पाण्डवाश्च तमन्वयुः ⁠।⁠।⁠ ११ ⁠।⁠।</div>
<div class="class_55">अभिमन्युको इस प्रकार आते देख द्रोणाचार्य आदि कौरव-वीर उनके सामने आकर खड़े हो गये और पाण्डव-योद्धा उनका अनुसरण करने लगे ⁠।⁠।⁠ ११ ⁠।⁠।</div>
<div class="class_54">स कर्णिकारप्रवरोच्छ्रितध्वजः</div>
<div class="class_57">सुवर्णवर्मार्जुनिरर्जुनाद् वरः ⁠।</div>
<div class="class_54">युयुत्सया द्रोणमुखान् महारथान्</div>
<div class="class_57">समासदत् सिंहशिशुर्यथा द्विपान् ⁠।⁠।⁠ १२ ⁠।⁠।</div>
<div class="class_55">अभिमन्युके ऊँचे एवं श्रेष्ठ ध्वजपर कर्णिकारका चिह्न बना हुआ था। उसने सुवर्णका कवच धारण कर रखा था। वह अर्जुनकुमार अपने पिता अर्जुनसे भी श्रेष्ठ वीर था। जैसे सिंहका बच्चा हाथियोंपर आक्रमण करता है, उसी प्रकार अभिमन्युने युद्धकी इच्छासे द्रोण आदि महारथियोंपर धावा किया ⁠।⁠।⁠ १२ ⁠।⁠।</div>
<div class="class_54">ते विंशतिपदे यत्ताः सम्प्रहारं प्रचक्रिरे ⁠।</div>
<div class="class_54">आसीद् गाङ्ग इवावर्तो मुहूर्तमुदधाविव ⁠।⁠।⁠ १३ ⁠।⁠।</div>
<div class="class_55">अभिमन्यु बीस पग ही आगे बढ़े थे कि सामना करनेके लिये उद्यत हुए द्रोणाचार्य आदि योद्धा उनपर प्रहार करने लगे। उस समय उस सैन्यसागरमें अभिमन्युके प्रवेश करनेसे दो घड़ीतक सेनाकी वही दशा रही, जैसी कि समुद्रमें गंगाकी भँवरोंसे युक्त जलराशिके मिलनेसे होती है ⁠।⁠।⁠ १३ ⁠।⁠।</div>
<div class="class_54">शूराणां युध्यमानानां निघ्नतामितेरतरम् ⁠।</div>
<div class="class_54">संग्रामस्तुमुलो राजन् प्रावर्तत सुदारुणः ⁠।⁠।⁠ १४ ⁠।⁠।</div>
<div class="class_55">राजन्! युद्धमें तत्पर हो एक-दूसरेपर घातक प्रहार करते हुए उन शूरवीरोंमें अत्यन्त दारुण एवं भयंकर संघर्ष होने लगा ⁠।⁠।⁠ १४ ⁠।⁠।</div>
<div class="class_54">प्रवर्तमाने संग्रामे तस्मिन्नतिभयंकरे ⁠।</div>
<div class="class_54">द्रोणस्य मिषतो व्यूहं भित्वा प्राविशदार्जुनिः ⁠।⁠।⁠ १५ ⁠।⁠।</div>
<div class="class_55">वह अति भयंकर संग्राम चल ही रहा था कि द्रोणाचार्यके देखते-देखते अर्जुनकुमार अभिमन्यु व्यूह तोड़कर भीतर घुस गया ⁠।⁠।⁠ १५ ⁠।⁠।</div>
<div class="class_54">(तदभेद्यमनाधृष्यं द्रोणानीकं सुदुर्जयम् ⁠।</div>
<div class="class_54">भित्त्वाऽऽर्जुनिरसम्भ्रान्तो विवेशाचिन्त्यविक्रमः ⁠।⁠।)</div>
<div class="class_55">अभिमन्युका पराक्रम अचिन्त्य था। उसने बिना किसी घबराहटके द्रोणाचार्यके अत्यन्त दुर्जय एवं दुर्धर्ष सैन्य-व्यूहको भंग करके उसके भीतर प्रवेश किया।</div>
<div class="class_54">तं प्रविष्टं विनिघ्नन्तं शत्रुसंघान् महाबलम् ⁠।</div>
<div class="class_54">हस्त्यश्वरथपत्त्यौघाः परिवव्रुरुदायुधाः ⁠।⁠।⁠ १६ ⁠।⁠।</div>
<div class="class_55">व्यूहके भीतर घुसकर शत्रुसमूहोंका विनाश करते हुए महाबली अभिमन्युको हाथोंमें अस्त्र-शस्त्र लिये गजारोही, अश्वारोही, रथी और पैदल योद्धाओंके भिन्न-भिन्न दलोंने चारों ओरसे घेर लिया ⁠।⁠।⁠ १६ ⁠।⁠।</div>
<div class="class_54">नानावादित्रनिनदैः क्ष्वेडितोत्क्रुष्टगर्जितैः ⁠।</div>
<div class="class_54">हुंकारैः सिंहनादैश्च तिष्ठ तिष्ठेति निःस्वनैः ⁠।⁠।⁠ १७ ⁠।⁠।</div>
<div class="class_54">घोरैर्हलहलाशब्दैर्मा गास्तिष्ठैहि मामिति ⁠।</div>
<div class="class_54">असावहममुत्रेति प्रवदन्तो मुहुर्मुहुः ⁠।⁠।⁠ १८ ⁠।⁠।</div>
<div class="class_54">बृंहितैः सिंजितैर्हासैः करनेमिस्वनैरपि ⁠।</div>
<div class="class_54">संनादयन्तो वसुधामभिदुद्रुवुरार्जुनिम् ⁠।⁠।⁠ १९ ⁠।⁠।</div>
<div class="class_55">नाना प्रकारके वाद्योंकी ध्वनि, कोलाहल, ललकार, गर्जना, हुंकार, सिंहनाद, ‘ठहरो, ठहरो’ की आवाज और घोर हलहला शब्दके साथ ‘न जाओ, खड़े रहो, मेरे पास आओ, तुम्हारा शत्रु मैं तो यहाँ हूँ’ इत्यादि बातें बारंबार कहते हुए वीर सैनिक हाथियोंके चिग्घाड़, घुँघुरुओंकी रुनझुन, अट्टाहास, हाथोंकी तालीके शब्द तथा पहियोंकी घर्घराहटसे सारी वसुधाको गुँजाते हुए अर्जुनकुमारपर टूट पड़े ⁠।⁠।⁠ १७—१९ ⁠।⁠।</div>
<div class="class_54">तेषामापततां वीरः शीघ्रयोधी महाबलः ⁠।</div>
<div class="class_54">क्षिप्रास्त्रो न्यवधीद् राजन् मर्मज्ञो मर्मभेदिभिः ⁠।⁠।⁠ २० ⁠।⁠।</div>
<div class="class_55">राजन्! महाबली वीर अभिमन्यु शीघ्रतापूर्वक युद्ध करनेमें कुशल, जल्दी-जल्दी अस्त्र चलानेवाला और शत्रुओंके मर्मस्थानोंको जाननेवाला था। वह अपनी ओर आते हुए शत्रु-सैनिकोंका मर्मभेदी बाणोंद्वारा वध करने लगा ⁠।⁠।⁠ २० ⁠।⁠।</div>
<div class="class_54">ते हन्यमाना विवशा नानालिङ्गैः शितैः शरैः ⁠।</div>
<div class="class_54">अभिपेतुः सुबहुशः शलभा इव पावकम् ⁠।⁠।⁠ २१ ⁠।⁠।</div>
<div class="class_55">नाना प्रकारके चिह्नोंसे सुशोभित पैने बाणोंकी मार खाकर वे बहुसंख्यक कौरववीर विवश हो धरतीपर गिर पड़े, मानो ढेर-के-ढेर फतिंगे जलती आगमें पड़ गये हों ⁠।⁠।⁠ २१ ⁠।⁠।</div>
<div class="class_54">ततस्तेषां शरीरैश्च शरीरावयवैश्च सः ⁠।</div>
<div class="class_54">संतस्तार क्षितिं क्षिप्रं कुशैर्वेदिमिवाध्वरे ⁠।⁠।⁠ २२ ⁠।⁠।</div>
<div class="class_55">जैसे यज्ञमें वेदीके ऊपर कुश बिछाये जाते हैं, उसी प्रकार अभिमन्युने तुरंत ही शत्रुओंके शरीरों तथा विभिन्न अवयवोंके द्वारा सारी रणभूमिको पाट दिया ⁠।⁠।⁠ २२ ⁠।⁠।</div>
<div class="class_54">बद्धगोधाङ्‌गुलित्राणान् सशरासनसायकान् ⁠।</div>
<div class="class_54">सासिचर्माङ्कुशाभीषून् सतोमरपरश्वधान् ⁠।⁠।⁠ २३ ⁠।⁠।</div>
<div class="class_54">सगदायोगुडप्रासान् सर्ष्टितोमरपट्टिशान् ⁠।</div>
<div class="class_54">सभिन्दिपालपरिघान् सशक्तिवरकम्पनान् ⁠।⁠।⁠ २४ ⁠।⁠।</div>
<div class="class_54">सप्रतोदमहाशङ्खान् सकुन्तान् सकचग्रहान् ⁠।</div>
<div class="class_54">समुद्‌गरक्षेपणीयान् सपाशपरिघोपलान् ⁠।⁠।⁠ २५ ⁠।⁠।</div>
<div class="class_54">सकेयूराङ्गदान् बाहून् हृद्यगन्धानुलेपनान् ⁠।</div>
<div class="class_54">संचिच्छेदार्जुनिस्तूर्णं त्वदीयानां सहस्रशः ⁠।⁠।⁠ २६ ⁠।⁠।</div>
<div class="class_55">महाराज! अर्जुनकुमार अभिमन्युने आपके सहस्रों सैनिकोंकी उन भुजाओंको तुरंत काट डाला, जिनमें मनोहर सुगन्धयुक्त चन्दनका लेप लगा हुआ था। वीरोंकी उन भुजाओंमें गोहके चमड़ेसे बने हुए दस्ताने बँधे हुए थे। धनुष और बाण शोभा पाते थे। किन्हीं भुजाओंमें ढाल, तलवार, अंकुश और बागडोर दिखायी देती थीं। किन्हींमें तोमर और फरसे शोभा पाते थे। किन्हींमें गदा, लोहेकी गोलियाँ, प्रास, ऋष्टि, तोमर, पट्टिश, भिन्दिपाल, परिघ, श्रेष्ठ शक्ति, कम्पन, प्रतोद, महाशंख और कुन्त दृष्टिगोचर हो रहे थे। किन्हीं-किन्हीं भुजाओंने शत्रुओंकी चोटियाँ पकड़ रखी थीं। किन्हींमें मुद्‌गर फेंकनेयोग्य अन्यान्य अस्त्र, पाश, परिघ तथा प्रस्तरखण्ड दिखायी देते थे। वीरोंकी वे सभी भुजाएँ केयूर और अंगद आदि आभूषणोंसे विभूषित थीं ⁠।⁠।⁠ २३—२६ ⁠।⁠।</div>
<div class="class_54">तैः स्फुरद्भिर्महाराज शुशुभे भूः सुलोहितैः ⁠।</div>
<div class="class_54">पञ्चास्यैः पन्नगैश्छिन्नैर्गरुडेनेव मारिष ⁠।⁠।⁠ २७ ⁠।⁠।</div>
<div class="class_55">आदरणीय महाराज! खूनसे लथपथ होकर तड़पती हुई उन भुजाओंसे इस पृथ्वीकी वैसी ही शोभा हो रही थी, जैसे गरुड़के द्वारा छिन्न-भिन्न किये हुए पाँच मुखवाले सर्पोंके शरीरोंसे आच्छादित हुई वसुधा सुशोभित होती है ⁠।⁠।⁠ २७ ⁠।⁠।</div>
<div class="class_54">सुनासाननकेशान्तैरव्रणैश्चारुकुण्डलैः ⁠।</div>
<div class="class_54">संदष्टौष्ठपुटैः क्रोधात् क्षरद्भिः शोणितं बहु ⁠।⁠।⁠ २८ ⁠।⁠।</div>
<div class="class_54">स चारुमुकुटोष्णीषैर्मणिरत्नविभूषितैः ⁠।</div>
<div class="class_54">विनालनलिनाकारैर्दिवाकरशशिप्रभैः ⁠।⁠।⁠ २९ ⁠।⁠।</div>
<div class="class_54">हितप्रियंवदैः काले बहुभिः पुण्यगन्धिभिः ⁠।</div>
<div class="class_54">द्विषच्छिरोभिः पृथिवीं स वै तस्तार फाल्गुनिः ⁠।⁠।⁠ ३० ⁠।⁠।</div>
<div class="class_55">जिनमें सुन्दर नासिका, सुन्दर मुख और सुन्दर केशान्त भागकी अद्भुत शोभा हो रही थी, जिनमें फोड़े-फुंसी या घावके चिह्न नहीं थे, जो मनोहर कुण्डलोंसे प्रकाशित हो रहे थे, जिनके ओष्ठपुट क्रोधके कारण दाँतों तले दबे हुए थे, जो अधिकाधिक रक्तकी धारा बहा रहे थे, जिनके ऊपर मनोहर मुकुट और पगड़ीकी शोभा होती थी, जो मणिरत्नमय आभूषणोंसे विभूषित थे, जिनकी प्रभा सूर्य और चन्द्रमाके समान जान पड़ती थी, जो बिना नालके प्रफुल्ल कमलके समान प्रतीत होते थे, जो समय-समयपर हित एवं प्रियकी बातें बताते थे, जिनकी संख्या बहुत अधिक थी तथा जो पवित्र सुगन्धसे सुवासित थे, शत्रुओंके उन मस्तकोंद्वारा अभिमन्युने वहाँकी सारी पृथ्वीको पाट दिया ⁠।⁠।⁠ २८—३० ⁠।⁠।</div>
<div id="F4tba5Z1Rm61l8k_k_WAeg72360" class="class_89"><img src="image_6277.jpg" alt="" class="class_7"/></div>
<div class="class_62">अभिमन्युके द्वारा कौरव-सेनाके प्रमुख वीरोंका संहार</div>
<div class="class_54">गन्धर्वनगराकारान् विधिवत्‌ कल्पितान् रथान् ⁠।</div>
<div class="class_54">वीषामुखान् द्वित्रिवेणून् न्यस्तदण्डकबन्धुरान् ⁠।⁠।⁠ ३१ ⁠।⁠।</div>
<div class="class_54">विजङ्घाकूबरांस्तत्र विनेमिदशनानपि ⁠।</div>
<div class="class_54">विचक्रोपस्करोपस्थान् भग्नोपकरणानपि ⁠।⁠।⁠ ३२ ⁠।⁠।</div>
<div class="class_54">प्रपातितोपस्तरणान् हतयोधान् सहस्रशः ⁠।</div>
<div class="class_54">शरैर्विशकलीकुर्वन् दिक्षु सर्वास्वदृश्यत ⁠।⁠।⁠ ३३ ⁠।⁠।</div>
<div class="class_55">इसी प्रकार अभिमन्यु अपने बाणोंसे शत्रुओंके गन्धर्वनगरके समान विशाल तथा विधिपूर्वक सुसज्जित बहुसंख्यक रथोंके टुकड़े-टुकड़े करता हुआ सम्पूर्ण दिशाओंमें दृष्टिगोचर हो रहा था। उन रथोंके प्रधान ईषादण्ड नष्ट हो गये थे। त्रिवेणु चूर-चूर हो गये थे। स्तम्भदण्ड उखड़ गये थे। उसके बन्धन टूट गये थे। जंघा (नीचेका स्थान) और कूबर (जूएका आधारभूत काष्ठ) टूट-फूट गये थे। पहियोंके ऊपरी भाग और अरे चौपट कर दिये गये थे। पहिये, रथकी सजावटके समान और बैठकें नष्ट-भ्रष्ट हो गयी थीं। सारी सामग्री तथा रथके अवयव चूर-चूर हो गये थे। रथकी छतरी और आवरणको गिरा दिया गया था तथा उन रथोंके समस्त योद्धा मार डाले गये थे। इस तरह सहस्रों रथोंकी धज्जियाँ उड़ गयी थीं ⁠।⁠।⁠ ३१—३३ ⁠।⁠।</div>
<div class="class_54">पुनर्द्विपान् द्विपारोहान् वैजयन्त्यङ्कुशध्वजान् ⁠।</div>
<div class="class_54">तूणान् वर्माण्यथो कक्ष्या ग्रैवेयांश्च सकम्बलान् ⁠।⁠।⁠ ३४ ⁠।⁠।</div>
<div class="class_54">घण्टाःशुण्डाविषाणाग्रान् छत्रमालाः पदानुगान् ⁠।</div>
<div class="class_54">शरैर्निशितधाराग्रैः शात्रवाणामशातयत् ⁠।⁠।⁠ ३५ ⁠।⁠।</div>
<div class="class_55">रथोंका संहार करके अभिमन्युने पुनः तीखी धारवाले बाणोंद्वारा शत्रुओंके हाथियों, गजारोहियों, उनके झंडों, अंकुशों, ध्वजाओं, तूणीरों, कवचों, रस्सों, कण्ठाभूषणों, झूलों, घंटों, सूँड़ों, दाँतों, छत्रों, मालाओं और पादरक्षकों को भी काट डाला ⁠।⁠।⁠ ३४-३५ ⁠।⁠।</div>
<div class="class_54">वनायुजान् पर्वतीयान् काम्बोजानथ बाह्लिकान् ⁠।</div>
<div class="class_54">स्थिरबालधिकर्णाक्षाञ्जवनान् साधुवाहिनः ⁠।⁠।⁠ ३६ ⁠।⁠।</div>
<div class="class_54">आरूढाञ्शिक्षितैर्योधैः शक्त्यृष्टिप्रासयोधिभिः ⁠।</div>
<div class="class_54">विध्वस्तचामरमुखान् विप्रविद्धप्रकीर्णकान् ⁠।⁠।⁠ ३७ ⁠।⁠।</div>
<div class="class_54">निरस्तजिह्वानयनान् निष्कीर्णान्त्रयकृद्‌घनान् ⁠।</div>
<div class="class_54">हतारोहांश्छिन्नघण्टान् क्रव्यादगणमोदकान् ⁠।⁠।⁠ ३८ ⁠।⁠।</div>
<div class="class_54">निकृत्तचर्मकवचान् शकृन्मूत्रासृगाप्लुतान् ⁠।</div>
<div class="class_54">निपातयन्नश्ववरांस्तावकान् स व्यरोचत ⁠।⁠।⁠ ३९ ⁠।⁠।</div>
<div class="class_54">एको विष्णुरिवाचिन्त्यं कृत्वा कर्म सुदुष्करम् ⁠।</div>
<div class="class_55">राजन्! आपके वनायुज, पर्वतीय, काम्बोज तथा बाह्लिक देशीय श्रेष्ठ घोड़ोंको, जो पूँछ, कान और नेत्रोंको निश्चल करके दौड़नेवाले, वेगवान् और अच्छी तरह सवारीका काम देनेवाले थे तथा जिनके ऊपर शक्ति, ऋष्टि एवं प्रासद्वारा युद्ध करनेवाले सुशिक्षित योद्धा सवार थे, धराशायी करता हुआ अकेला वीर अभिमन्यु एकमात्र भगवान् विष्णुकी भाँति अचिन्त्य एवं दुष्कर कर्म करके बड़ी शोभा पा रहा था। उन घोड़ोंके मस्तक और गर्दनके चँवरके समान बड़े-बड़े बाल और मुख बाणोंके आघातसे नष्ट हो गये थे। वे सब-के-सब घायल हो गये थे। कितने ही अश्वोंके सिर छिन्न-भिन्न होकर बिखर गये थे। कितनोंकी जिह्वा और नेत्र बाहर निकल आये थे। आँत और जिगरके टुकड़े-टुकड़े हो गये थे। उन सबके सवार मार डाले गये थे। उनके गलेके घुँघुरू कटकर गिर गये थे। वे घोड़े मृत्युके अधीन होकर मांसभक्षी प्राणियोंका हर्ष बढ़ा रहे थे। उनके चमड़े और कवच टूक-टूक हो गये थे और वे मल-मूत्र तथा रक्तमें डूबे हुए थे ⁠।⁠।⁠ ३६—३९<img src="image_740.jpg" alt="" class="class_58"/> ⁠।⁠।</div>
<div class="class_54">तथा निर्मथितं तेन त्र्यङ्गं तव बलं महत् ⁠।⁠।⁠ ४० ⁠।⁠।</div>
<div class="class_54">यथासुरबलं घोरं त्र्यम्बकेण महौजसा ⁠।</div>
<div class="class_55">जैसे महान् तेजस्वी त्रिनेत्रधारी भगवान् रुद्रने असुरोंकी सेनाको मथ डाला था, उसी प्रकार अभिमन्युने रथ, हाथी और घोड़े—इन तीन अंगोंसे युक्त आपकी विशाल सेनाको रौंद डाला ⁠।⁠।⁠ ४०<img src="image_740.jpg" alt="" class="class_58"/> ⁠।⁠।</div>
<div class="class_54">कृत्वा कर्म रणेऽसह्यं परैरार्जुनिराहवे ⁠।⁠।⁠ ४१ ⁠।⁠।</div>
<div class="class_54">अभिनच्च पदात्योघांस्त्वदीयानेव सर्वशः ⁠।</div>
<div class="class_55">इस प्रकार अर्जुनकुमार अभिमन्युने रणक्षेत्रमें शत्रुओंके लिये असह्य पराक्रम करके आपके पैदल योद्धाओंके समूहोंका सभी प्रकारसे विनाश आरम्भ किया ⁠।⁠।⁠ ४१<img src="image_740.jpg" alt="" class="class_58"/> ⁠।⁠।</div>
<div class="class_54">एवमेकेन तां सेनां सौभद्रेण शितैः शरैः ⁠।⁠।⁠ ४२ ⁠।⁠।</div>
<div class="class_54">भृशं विप्रहतां दृष्ट्वा स्कन्देनेवासुरीं चमूम् ⁠।</div>
<div class="class_54">त्वदीयास्तव पुत्राश्च वीक्षमाणा दिशो दश ⁠।⁠।⁠ ४३ ⁠।⁠।</div>
<div class="class_54">संशुष्कास्याश्चलन्नेत्राः प्रस्विन्ना रोमहर्षिणः ⁠।</div>
<div class="class_54">पलायनकृतोत्साहा निरुत्साहा द्विषज्जये ⁠।⁠।⁠ ४४ ⁠।⁠।</div>
<div class="class_55">जैसे कार्तिकेयने असुरोंकी सेनाको नष्ट-भ्रष्ट कर दिया था, उसी प्रकार एकमात्र सुभद्राकुमार अभिमन्युने अपने तीखे बाणोंद्वारा समस्त कौरव-सेनाको अत्यन्त छिन्न-भिन्न कर डाला है; यह देखकर आपके पुत्र और सैनिक भयभीत हो दसों दिशाओंकी ओर देखने लगे। उनके मुख सूख गये थे, नेत्र चंचल हो उठे थे, सारे अंगोंमें पसीना हो आया था और उनके रोंगटे खड़े हो गये थे। अब वे भागनेमें उत्साह दिखाने लगे। शत्रुओंको जीतनेके लिये उनके मनमें तनिक भी उत्साह नहीं रह गया था ⁠।⁠।⁠ ४२—४४ ⁠।⁠।</div>
<div class="class_54">गोत्रनामभिरन्योन्यं क्रन्दन्तो जीवितैषिणः ⁠।</div>
<div class="class_54">हतान् पुत्रान् पितॄन् भ्रातॄन् बन्धून् सम्बन्धिनस्तथा ⁠।⁠।⁠ ४५ ⁠।⁠।</div>
<div class="class_54">प्रातिष्ठन्त समुत्सृज्य त्वरयन्तो हयद्विपान् ⁠।⁠।⁠ ४६ ⁠।⁠।</div>
<div class="class_55">वे जीवनकी इच्छा रखकर अपने-अपने सगे-सम्बन्धियोंके गोत्र और नामका उच्चारण करके एक-दूसरेके लिये क्रन्दन कर रहे थे। उस समय आपके सैनिक इतने डर गये थे कि वहाँ मारे गये अपने पुत्रों, पितृतुल्य सम्बन्धियों, भाई-बन्धुओं तथा नातेदारोंको भी छोड़कर अपने घोड़ों और हाथियोंको उतावलीके साथ हाँकते हुए रणभूमिसे पलायन कर गये ⁠।⁠।⁠ ४५-४६ ⁠।⁠।</div>
<div class="class_87">इति श्रीमहाभारते द्रोणपर्वणि अभिमन्युवधपर्वणि अभिमन्युपराक्रमे षट्त्रिंशोऽध्यायः ⁠।⁠।⁠ ३६ ⁠।⁠।</div>
<div class="class_88">इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें अभिमन्युका पराक्रमविषयक छत्तीसवाँ अध्याय पूरा हुआ ⁠।⁠।⁠ ३६ ⁠।⁠।</div>
<div class="class_47">(दाक्षिणात्य अधिक पाठका १ श्लोक मिलाकर कुल ४७ श्लोक हैं।)</div>
<div class="class_41"><img src="image_84.jpg" alt="" class="class_42"/></div>
</body>
</html>
