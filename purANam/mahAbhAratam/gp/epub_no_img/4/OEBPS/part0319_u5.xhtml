<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0319</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div id="F4tba5Z1Rm61l8k_k_WAeg72177" class="class_92">एकोनसप्ततितमोऽध्यायः</div>
<div class="class_93">युधिष्ठिरका वध करनेके लिये उद्यत हुए अर्जुनको भगवान् श्रीकृष्णका बलाकव्याध और कौशिक मुनिकी कथा सुनाते हुए धर्मका तत्त्व बताकर समझाना</div>
<div class="class_86">संजय उवाच</div>
<div class="class_54">युधिष्ठिरेणैवमुक्तः कौन्तेयः श्वेतवाहनः ⁠।</div>
<div class="class_54">असिं जग्राह संक्रुद्धो जिघांसुर्भरतर्षभम् ⁠।⁠।⁠ १ ⁠।⁠।</div>
<div class="class_55"><span class="class_60">संजय कहते हैं—</span>राजन्! युधिष्ठिरके ऐसा कहनेपर श्वेतवाहन कुन्तीकुमार अर्जुनको बड़ा क्रोध हुआ। उन्होंने भरतश्रेष्ठ युधिष्ठिरको मार डालनेकी इच्छासे तलवार उठा ली ⁠।⁠।⁠ १ ⁠।⁠।</div>
<div class="class_54">तस्य कोपं समुद्वीक्ष्य चित्तज्ञः केशवस्तदा ⁠।</div>
<div class="class_54">उवाच किमिदं पार्थ गृहीतः खड्ग इत्युत ⁠।⁠।⁠ २ ⁠।⁠।</div>
<div class="class_55">उस समय उनका क्रोध देखकर सबके मनकी बात जाननेवाले भगवान् श्रीकृष्णने पूछा—‘पार्थ! यह क्या? तुमने तलवार कैसे उठा ली? ⁠।⁠।⁠ २ ⁠।⁠।</div>
<div class="class_54">न हि पश्यामि योद्धव्यं त्वया किञ्चिद् धनंजय ⁠।</div>
<div class="class_54">ते ग्रस्ता धार्तराष्ट्रा हि भीमसेनेन धीमता ⁠।⁠।⁠ ३ ⁠।⁠।</div>
<div class="class_55">‘धनंजय! यहाँ तुम्हें किसीके साथ युद्ध करना हो, ऐसा तो नहीं दिखायी देता; क्योंकि धृतराष्ट्रके पुत्रोंको बुद्धिमान् भीमसेनने कालका ग्रास बना रखा है ⁠।⁠।⁠ ३ ⁠।⁠।</div>
<div class="class_54">अपयातोऽसि कौन्तेय राजा द्रष्टव्य इत्यपि ⁠।</div>
<div class="class_54">स राजा भवता दृष्टः कुशली च युधिष्ठिरः ⁠।⁠।⁠ ४ ⁠।⁠।</div>
<div class="class_55">‘कुन्तीनन्दन! तुम तो यह सोचकर युद्धसे हट आये थे कि राजा युधिष्ठिरका दर्शन कर लूँ। सो तुमने राजाका दर्शन कर लिया। राजा युधिष्ठिर सब प्रकारसे सकुशल हैं ⁠।⁠।⁠ ४ ⁠।⁠।</div>
<div class="class_54">स दृष्ट्वा नृपशार्दूलं शार्दूलसमविक्रमम् ⁠।</div>
<div class="class_54">हर्षकाले च सम्प्राप्ते किमिदं मोहकारितम् ⁠।⁠।⁠ ५ ⁠।⁠।</div>
<div class="class_55">‘सिंहके समान पराक्रमी नृपश्रेष्ठ युधिष्ठिरको स्वस्थ देखकर जब तुम्हारे लिये हर्षका अवसर आया है, ऐसे समयमें यह मोहकारित कौन-सा कृत्य होने जा रहा है? ⁠।⁠।⁠ ५ ⁠।⁠।</div>
<div class="class_54">न तं पश्यामि कौन्तेय यस्ते वध्यो भविष्यति ⁠।</div>
<div class="class_54">प्रहर्तुमिच्छसे कस्मात् किं वा ते चित्तविभ्रमः ⁠।⁠।⁠ ६ ⁠।⁠।</div>
<div class="class_55">‘कुन्तीनन्दन! मैं किसी ऐसे मनुष्यको भी यहाँ नहीं देखता, जो तुम्हारे द्वारा वध करनेके योग्य हो। फिर तुम प्रहार क्यों करना चाहते हो? तुम्हारे चित्तमें भ्रम तो नहीं हो गया है? ⁠।⁠।⁠ ६ ⁠।⁠।</div>
<div class="class_54">कस्माद् भवान् महाखड्गं परिगृह्णाति सत्वरः ⁠।</div>
<div class="class_54">तत् त्वां पृच्छामि कौन्तेय किमिदं ते चिकीर्षितम् ⁠।⁠।⁠ ७ ⁠।⁠।</div>
<div class="class_54">परामृशसि यत् क्रुद्धः खड्‌गमद्भुतविक्रम ⁠।</div>
<div class="class_55">‘पार्थ! तुम क्यों इतने उतावले होकर विशाल खड्ग हाथमें ले रहे हो। अद्‌भुत पराक्रमी वीर! मैं तुमसे पूछता हूँ, बताओ, इस समय तुम्हें यह क्या करनेकी इच्छा हुई है, जिससे कुपित होकर तलवार उठा रहे हो?’ ⁠।⁠।⁠ ७<img src="image_740.jpg" alt="" class="class_58"/> ⁠।⁠।</div>
<div class="class_54">एवमुक्तस्तु कृष्णेन प्रेक्षमाणो युधिष्ठिरम् ⁠।⁠।⁠ ८ ⁠।⁠।</div>
<div class="class_54">अर्जुनः प्राह गोविन्दं क्रुद्धः सर्प इव श्वसन् ⁠।</div>
<div class="class_55">भगवान् श्रीकृष्णके इस प्रकार पूछनेपर अर्जुनने क्रोधमें भरकर फुफकारते हुए सर्पके समान युधिष्ठिरकी ओर देखकर श्रीकृष्णसे कहा— ⁠।⁠।⁠ ८<img src="image_740.jpg" alt="" class="class_58"/> ⁠।⁠।</div>
<div class="class_54">अन्यस्मै देहि गाण्डीवमिति मां योऽभिचोदयेत् ⁠।⁠।⁠ ९ ⁠।⁠।</div>
<div class="class_54">भिन्द्यामहं तस्य शिर इत्युपांशुव्रतं मम ⁠।</div>
<div class="class_54">तदुक्तं मम चानेन राज्ञामितपराक्रम ⁠।⁠।⁠ १० ⁠।⁠।</div>
<div class="class_54">समक्षं तव गोविन्द न तत् क्षन्तुमिहोत्सहे ⁠।</div>
<div class="class_54">तस्मादेनं वधिष्यामि राजानं धर्मभीरुकम् ⁠।⁠।⁠ ११ ⁠।⁠।</div>
<div class="class_55">‘जो मुझसे यह कह दे कि तुम अपना गाण्डीव धनुष दूसरेको दे दो, उसका मैं सिर काट लूँगा।’ मैंने मन-ही-मन यह प्रतिज्ञा कर रखी है। अनन्त पराक्रमी गोविन्द! आपके सामने ही इन महाराजने मुझसे वह बात कही है, अतः मैं इन्हें क्षमा नहीं कर सकता; इन धर्मभीरु नरेशका वध करूँगा ⁠।⁠।⁠ ९—११ ⁠।⁠।</div>
<div class="class_54">प्रतिज्ञां पालयिष्यामि हत्वैनं नरसत्तमम् ⁠।</div>
<div class="class_54">एतदर्थं मया खड्‌गो गृहीतो यदुनन्दन ⁠।⁠।⁠ १२ ⁠।⁠।</div>
<div class="class_55">‘यदुनन्दन! इन नरश्रेष्ठका वध करके मैं अपनी प्रतिज्ञाका पालन करूँगा; इसीलिये मैंने यह खड्ग हाथमें लिया है ⁠।⁠।⁠ १२ ⁠।⁠।</div>
<div class="class_54">सोऽहं युधिष्ठिरं हत्वा सत्यस्यानृण्यतां गतः ⁠।</div>
<div class="class_54">विशोको विज्वरश्चापि भविष्यामि जनार्दन ⁠।⁠।⁠ १३ ⁠।⁠।</div>
<div class="class_55">‘जनार्दन! मैं युधिष्ठिरका वध करके उस सच्ची प्रतिज्ञाके भारसे उऋण हो शोक और चिन्तासे मुक्त हो जाऊँगा ⁠।⁠।⁠ १३ ⁠।⁠।</div>
<div class="class_54">किं वा त्वं मन्यसे प्राप्तमस्मिन्‌ काल उपस्थिते ⁠।</div>
<div class="class_54">त्वमस्य जगतस्तात वेत्थ सर्वं गतागतम् ⁠।⁠।⁠ १४ ⁠।⁠।</div>
<div class="class_54">तत्‌ तथा प्रकरिष्यामि यथा मां वक्ष्यते भवान् ⁠।</div>
<div class="class_55">‘तात! आप इस अवसरपर क्या करना उचित समझते हैं? आप ही इस जगत्‌के भूत और भविष्यको जानते हैं, अतः आप मुझे जैसी आज्ञा देंगे, वैसा ही करूँगा’ ⁠।⁠।⁠ १४<img src="image_740.jpg" alt="" class="class_58"/> ⁠।⁠।</div>
<div class="class_59">संजय उवाच</div>
<div class="class_54">धिग् धिगित्येव गोविन्दः पार्थमुक्त्वाब्रवीत्‌ पुनः ⁠।⁠।⁠ १५ ⁠।⁠।</div>
<div class="class_55"><span class="class_60">संजय कहते हैं—</span>राजन्! यह सुनकर भगवान् श्रीकृष्ण अर्जुनसे ‘धिक्कार है! धिक्कार है!!’ ऐसा कहकर पुनः इस प्रकार बोले ⁠।⁠।⁠ १५ ⁠।⁠।</div>
<div class="class_59">श्रीकृष्ण उवाच</div>
<div class="class_54">इदानीं पार्थ जानामि न वृद्धाः सेवितास्त्वया ⁠।</div>
<div class="class_54">काले न पुरुषव्याघ्र संरम्भं यद् भवानगात् ⁠।⁠।⁠ १६ ⁠।⁠।</div>
<div class="class_55"><span class="class_60">श्रीकृष्णने कहा—</span>पार्थ! इस समय मैं समझता हूँ कि तुमने वृद्ध पुरुषोंकी सेवा नहीं की है। पुरुषसिंह! इसीलिये तुम्हें बिना अवसरके ही क्रोध आ गया है ⁠।⁠।</div>
<div class="class_54">न हि धर्मविभागज्ञः कुर्यादेवं धनंजय ⁠।</div>
<div class="class_54">यथा त्वं पाण्डवाद्येह धर्मभीरुरपण्डितः ⁠।⁠।⁠ १७ ⁠।⁠।</div>
<div class="class_55">पाण्डुपुत्र धनंजय! जो धर्मके विभागको जाननेवाला है, वह कभी ऐसा नहीं कर सकता, जैसा कि यहाँ आज तुम करना चाहते हो। वास्तवमें तुम धर्मभीरु होनेके साथ ही बुद्धिहीन भी हो ⁠।⁠।⁠ १७ ⁠।⁠।</div>
<div class="class_54">अकार्याणां क्रियाणां च संयोगं यः करोति वै ⁠।</div>
<div class="class_54">कार्याणामक्रियाणां च स पार्थ पुरुषाधमः ⁠।⁠।⁠ १८ ⁠।⁠।</div>
<div class="class_55">पार्थ! जो करनेयोग्य होनेपर भी असाध्य हों तथा जो साध्य होनेपर भी निषिद्ध हों ऐसे कर्मोंसे जो सम्बन्ध जोड़ता है, वह पुरुषोंमें अधम माना गया है ⁠।⁠।⁠ १८ ⁠।⁠।</div>
<div class="class_54">अनुसृत्य तु ये धर्मं कथयेयुरुपस्थिताः ⁠।</div>
<div class="class_54">समासविस्तरविदां न तेषां वेत्सि निश्चयम् ⁠।⁠।⁠ १९ ⁠।⁠।</div>
<div class="class_55">जो स्वयं धर्मका अनुसरण एवं आचरण करके शिष्योंद्वारा उपासित होकर उन्हें धर्मका उपदेश देते हैं; धर्मके संक्षेप एवं विस्तारको जाननेवाले उन गुरुजनोंका इस विषयमें क्या निर्णय है, इसे तुम नहीं जानते ⁠।⁠।⁠ १९ ⁠।⁠।</div>
<div class="class_54">अनिश्चयज्ञो हि नरः कार्याकार्यविनिश्चये ⁠।</div>
<div class="class_54">अवशो मुह्यते पार्थ यथा त्वं मूढ एव तु ⁠।⁠।⁠ २० ⁠।⁠।</div>
<div class="class_55">पार्थ! उस निर्णयको न जाननेवाला मनुष्य कर्तव्य और अकर्तव्यके निश्चयमें तुम्हारे ही समान असमर्थ, विवेकशून्य एवं मोहित हो जाता है ⁠।⁠।⁠ २० ⁠।⁠।</div>
<div class="class_54">न हि कार्यमकार्यं वा सुखं ज्ञातुं कथंचन ⁠।</div>
<div class="class_54">श्रुतेन ज्ञायते सर्वं तच्च त्वं नावबुध्यसे ⁠।⁠।⁠ २१ ⁠।⁠।</div>
<div class="class_55">कर्तव्य और अकर्तव्यका ज्ञान किसी तरह भी अनायास ही नहीं हो जाता है। वह सब शास्त्रसे जाना जाता है और शास्त्रका तुम्हें पता ही नहीं है ⁠।⁠।⁠ २१ ⁠।⁠।</div>
<div class="class_54">अविज्ञानाद् भवान् यच्च धर्मं रक्षति धर्मवित् ⁠।</div>
<div class="class_54">प्राणिनां त्वं वधं पार्थ धार्मिको नावबुध्यसे ⁠।⁠।⁠ २२ ⁠।⁠।</div>
<div class="class_55">कुन्तीनन्दन! तुम अज्ञानवश अपनेको धर्मज्ञ मानकर जो धर्मकी रक्षा करने चले हो, उसमें प्राणिहिंसाका पाप है, यह बात तुम्हारे-जैसे धार्मिककी समझमें नहीं आती है ⁠।⁠।⁠ २२ ⁠।⁠।</div>
<div class="class_54">प्राणिनामवधस्तात सर्वज्यायान् मतो मम ⁠।</div>
<div class="class_54">अनृतां वा वदेद्‌ वाचं न तु हिंस्यात् कथंचन ⁠।⁠।⁠ २३ ⁠।⁠।</div>
<div class="class_55">तात! मेरे विचारसे प्राणियोंकी हिंसा न करना ही सबसे श्रेष्ठ धर्म है। किसीकी प्राणरक्षाके लिये झूठ बोलना पड़े तो बोल दे, किंतु उसकी हिंसा किसी तरह न होने दे ⁠।⁠।⁠ २३ ⁠।⁠।</div>
<div class="class_54">स कथं भ्रातरं ज्येष्ठं राजानं धर्मकोविदम् ⁠।</div>
<div class="class_54">हन्याद् भवान् नरश्रेष्ठ प्राकृतोऽन्यः पुमानिव ⁠।⁠।⁠ २४ ⁠।⁠।</div>
<div class="class_55">नरश्रेष्ठ! तुम दूसरे गवाँर मनुष्यके समान अपने बड़े भाई धर्मज्ञ नरेशका वध कैसे करोगे? ⁠।⁠।⁠ २४ ⁠।⁠।</div>
<div class="class_54">अयुध्यमानस्य वधस्तथाशत्रोश्च मानद ⁠।</div>
<div class="class_54">पराङ्‌मुखस्य द्रवतः शरणं चापि गच्छतः ⁠।⁠।⁠ २५ ⁠।⁠।</div>
<div class="class_54">कृताञ्जलेः प्रपन्नस्य प्रमत्तस्य तथैव च ⁠।</div>
<div class="class_54">न वधः पूज्यते सद्भिस्तच्च सर्वं गुरौ तव ⁠।⁠।⁠ २६ ⁠।⁠।</div>
<div class="class_55">मानद! जो युद्ध न करता हो, शत्रुता न रखता हो, संग्रामसे विमुख होकर भागा जा रहा हो, शरणमें आता हो, हाथ जोड़कर आश्रयमें आ पड़ा हो तथा असावधान हो, ऐसे मनुष्यका वध करना श्रेष्ठ पुरुष अच्छा नहीं समझते हैं। तुम्हारे बड़े भाईमें उपर्युक्त सभी बातें हैं ⁠।⁠।⁠ २५-२६ ⁠।⁠।</div>
<div class="class_54">त्वया चैवं व्रतं पार्थ बालेनेव कृतं पुरा ⁠।</div>
<div class="class_54">तस्मादधर्मसंयुक्तं मौर्ख्यात् कर्म व्यवस्यसि ⁠।⁠।⁠ २७ ⁠।⁠।</div>
<div class="class_55">पार्थ! तुमने नासमझ बालकके समान पहले कोई प्रतिज्ञा कर ली थी, इसीलिये तुम मूर्खतावश अधर्मयुक्त कार्य करनेको तैयार हो गये हो ⁠।⁠।⁠ २७ ⁠।⁠।</div>
<div class="class_54">स गुरुं पार्थ कस्मात् त्वं हन्तुकामोऽभिधावसि ⁠।</div>
<div class="class_54">असम्प्रधार्य धर्माणां गतिं सूक्ष्मां दुरत्ययाम् ⁠।⁠।⁠ २८ ⁠।⁠।</div>
<div class="class_55">कुन्तीकुमार! बताओ तो तुम धर्मके सूक्ष्म एवं दुर्बोध स्वरूपका अच्छी तरह विचार किये बिना ही अपने ज्येष्ठ भ्राताका वध करनेके लिये कैसे दौड़ पड़े? ⁠।⁠।</div>
<div class="class_54">इदं धर्मरहस्यं च तव वक्ष्यामि पाण्डव ⁠।</div>
<div class="class_54">यद् ब्रूयात्‌ तव भीष्मो हि पाण्डवो वा युधिष्ठिरः ⁠।⁠।⁠ २९ ⁠।⁠।</div>
<div class="class_54">विदुरो वा तथा क्षत्ता कुन्ती वापि यशस्विनी ⁠।</div>
<div class="class_54">तत् ते वक्ष्यामि तत्त्वेन निबोधैतद् धनंजय ⁠।⁠।⁠ ३० ⁠।⁠।</div>
<div class="class_55">पाण्डुनन्दन! मैं तुम्हें यह धर्मका रहस्य बता रहा हूँ। धनंजय! पितामह भीष्म, पाण्डुपुत्र युधिष्ठिर, विदुरजी अथवा यशस्विनी कुन्तीदेवी—ये लोग तुम्हें धर्मके जिस तत्त्वका उपदेश कर सकते हैं, उसीको मैं ठीक-ठीक बता रहा हूँ। इसे ध्यान देकर सुनो ⁠।⁠।⁠ २९-३० ⁠।⁠।</div>
<div class="class_54">सत्यस्य वचनं साधु न सत्याद् विद्यते परम् ⁠।</div>
<div class="class_54">तत्त्वेनैव सुदुर्ज्ञेयं पश्य सत्यमनुष्ठितम् ⁠।⁠।⁠ ३१ ⁠।⁠।</div>
<div class="class_55">सत्य बोलना उत्तम है। सत्यसे बढ़कर दूसरा कुछ नहीं है; परंतु यह समझ लो कि सत्पुरुषोंद्वारा आचरणमें लाये हुए सत्यके यथार्थ स्वरूपका ज्ञान अत्यन्त कठिन होता है ⁠।⁠।⁠ ३१ ⁠।⁠।</div>
<div class="class_54">भवेत् सत्यमवक्तव्यं वक्तव्यमनृतं भवेत् ⁠।</div>
<div class="class_54">यत्रानृतं भवेत् सत्यं सत्यं चाप्यनृतं भवेत् ⁠।⁠।⁠ ३२ ⁠।⁠।</div>
<div class="class_55">जहाँ मिथ्या बोलनेका परिणाम सत्य बोलनेके समान मंगलकारक हो अथवा जहाँ सत्य बोलनेका परिणाम असत्यभाषणके समान अनिष्टकारी हो, वहाँ सत्य नहीं बोलना चाहिये। वहाँ असत्य बोलना ही उचित होगा ⁠।⁠।⁠ ३२ ⁠।⁠।</div>
<div class="class_54">विवाहकाले रतिसम्प्रयोगे</div>
<div class="class_57">प्राणात्यये सर्वधनापहारे ⁠।</div>
<div class="class_54">विप्रस्य चार्थे ह्यनृतं वदेत</div>
<div class="class_57">पञ्चानृतान्याहुरपातकानि ⁠।⁠।⁠ ३३ ⁠।⁠।</div>
<div class="class_55">विवाहकालमें, स्त्रीप्रसंगके समय, किसीके प्राणोंपर संकट आनेपर, सर्वस्वका अपहरण होते समय तथा ब्राह्मणकी भलाईके लिये आवश्यकता हो तो असत्य बोल दे; इन पाँच अवसरोंपर झूठ बोलनेसे पाप नहीं होता ⁠।⁠।⁠ ३३ ⁠।⁠।</div>
<div class="class_54">सर्वस्वस्यापहारे तु वक्तव्यमनृतं भवेत् ⁠।</div>
<div class="class_54">तत्रानृतं भवेत् सत्यं सत्यं चाप्यनृतं भवेत् ⁠।⁠।⁠ ३४ ⁠।⁠।</div>
<div class="class_54">तादृशं पश्यते बालो यस्य सत्यमनुष्ठितम् ⁠।</div>
<div class="class_55">जब किसीका सर्वस्व छीना जा रहा हो तो उसे बचानेके लिये झूठ बोलना कर्तव्य है। वहाँ असत्य ही सत्य और सत्य ही असत्य हो जाता है। जो मूर्ख है, वही यथाकथंचित् व्यवहारमें लाये हुए एक-जैसे सत्यको सर्वत्र आवश्यक समझता है ⁠।⁠।⁠ ३४<img src="image_740.jpg" alt="" class="class_58"/> ⁠।⁠।</div>
<div class="class_54">भवेत् सत्यमवक्तव्यं न वक्तव्यमनुष्ठितम् ⁠।</div>
<div class="class_54">सत्यानृते विनिश्चित्य ततो भवति धर्मवित् ⁠।⁠।⁠ ३५ ⁠।⁠।</div>
<div class="class_55">केवल अनुष्ठानमें लाया गया असत्यरूप सत्य बोलनेयोग्य नहीं होता, अतः वैसा सत्य न बोले। पहले सत्य और असत्यका अच्छी तरह निर्णय करके जो परिणाममें सत्य हो उसका पालन करे। जो ऐसा करता है, वही धर्मका ज्ञाता है ⁠।⁠।⁠ ३५ ⁠।⁠।</div>
<div class="class_54">किमाश्चर्यं कृतप्रज्ञः पुरुषोऽपि सुदारुणः ⁠।</div>
<div class="class_54">सुमहत् प्राप्नुयात् पुण्यं बलाकोऽन्धवधादिव ⁠।⁠।⁠ ३६ ⁠।⁠।</div>
<div class="class_55">जिसकी बुद्धि शुद्ध (निष्काम) है, वह पुरुष यदि अत्यन्त कठोर होकर भी, जैसे अंधे पशुको मार देनेसे बलाक नामक व्याध पुण्यका भागी हुआ था, उसी प्रकार महान् पुण्य प्राप्त कर ले तो क्या आश्चर्य है? ⁠।⁠।</div>
<div class="class_54">किमाश्चर्यं पुनर्मूढो धर्मकामो ह्यपण्डितः ⁠।</div>
<div class="class_54">सुमहत् प्राप्नुयात् पापमापगास्विव कौशिकः ⁠।⁠।⁠ ३७ ⁠।⁠।</div>
<div class="class_55">इसी तरह जो धर्मकी इच्छा तो रखता है, पर है मूर्ख और अज्ञानी, वह नदियोंके संगमपर बसे हुए कौशिक मुनिकी भाँति यदि अज्ञानपूर्वक धर्म करके भी महान् पापका भागी हो जाय तो क्या आश्चर्य है? ⁠।⁠।⁠ ३७ ⁠।⁠।</div>
<div class="class_59">अर्जुन उवाच</div>
<div class="class_54">आचक्ष्व भगवन्नेतद् यथा विन्दाम्यहं तथा ⁠।</div>
<div class="class_54">बलाकस्यानुसम्बन्धं नदीनां कौशिकस्य च ⁠।⁠।⁠ ३८ ⁠।⁠।</div>
<div class="class_55"><span class="class_60">अर्जुन बोले—</span>भगवन्! बलाक नामक व्याध और नदियोंके संगमपर रहनेवाले कौशिक मुनिकी कथा कहिये, जिससे मैं इस विषयको अच्छी तरह समझ सकूँ ⁠।⁠।</div>
<div class="class_59">वासुदेव उवाच</div>
<div class="class_54">पुरा व्याधोऽभवत् कश्चिद् बलाको नाम भारत ⁠।</div>
<div class="class_54">यात्रार्थं पुत्रदारस्य मृगान् हन्ति न कामतः ⁠।⁠।⁠ ३९ ⁠।⁠।</div>
<div class="class_55"><span class="class_60">भगवान् श्रीकृष्णने कहा—</span>भारत! प्राचीनकालमें बलाक नामसे प्रसिद्ध एक व्याध रहता था, जो अपनी स्त्री और पुत्रोंकी जीवनरक्षाके लिये ही हिंसक पशुओंको मारा करता था, कामनावश नहीं ⁠।⁠।⁠ ३९ ⁠।⁠।</div>
<div class="class_54">वृद्धौ च मातापितरौ बिभर्त्यन्यांश्च संश्रितान् ⁠।</div>
<div class="class_54">स्वधर्मनिरतो नित्यं सत्यवागनसूयकः ⁠।⁠।⁠ ४० ⁠।⁠।</div>
<div class="class_55">वह बूढ़े माता-पिता तथा अन्य आश्रित जनोंका पालन-पोषण किया करता था। सदा अपने धर्ममें लगा रहता, सत्य बोलता और किसीकी निन्दा नहीं करता था ⁠।⁠।</div>
<div class="class_54">स कदाचिन्मृगं लिप्सुर्नाभ्यविन्दन्मृगं क्वचित् ⁠।</div>
<div class="class_54">अपः पिबन्तं ददृशे श्वापदं घ्राणचक्षुषम् ⁠।⁠।⁠ ४१ ⁠।⁠।</div>
<div class="class_55">एक दिन वह पशुको मार लानेके लिये वनमें गया; किंतु कहीं किसी हिंसक पशुको न पा सका। इतनेहीमें उसे एक पानी पीता हुआ हिंसक जानवर दिखायी दिया, जो अंधा था, नाकसे सूँघकर ही आँखका काम निकाला करता था ⁠।⁠।⁠ ४१ ⁠।⁠।</div>
<div class="class_54">अदृष्टपूर्वमपि तत् सत्त्वं तेन हतं तदा ⁠।</div>
<div class="class_54">अन्धे हते ततो व्योम्नः पुष्पवर्षं पपात च ⁠।⁠।⁠ ४२ ⁠।⁠।</div>
<div class="class_55">यद्यपि वैसे जानवरको व्याधने पहले कभी नहीं देखा था, तो भी उस समय उसने मार डाला। उस अंधे पशुके मारे जाते ही आकाशसे व्याधपर फूलोंकी वर्षा होने लगी ⁠।⁠।⁠ ४२ ⁠।⁠।</div>
<div class="class_54">अप्सरोगीतवादित्रैर्नादितं च मनोरमम् ⁠।</div>
<div class="class_54">विमानमगमत् स्वर्गान्मृगव्याधनिनीषया ⁠।⁠।⁠ ४३ ⁠।⁠।</div>
<div class="class_55">साथ ही उस हिंसक पशुओंको मारनेवाले व्याधको ले जानेके लिये स्वर्गसे एक सुन्दर विमान उतर आया, जो अप्सराओंके गीतों और वाद्योंकी मधुर ध्वनिसे मुखरित होनेके कारण बड़ा मनोरम जान पड़ता था ⁠।⁠।</div>
<div class="class_54">तद् भूतं सर्वभूतानामभावाय किलार्जुन ⁠।</div>
<div class="class_54">तपस्तप्त्वा वरं प्राप्तं कृतमन्धं स्वयम्भुवा ⁠।⁠।⁠ ४४ ⁠।⁠।</div>
<div class="class_55">अर्जुन! लोग कहते हैं कि उस जन्तुने पूर्वजन्ममें तप करके सम्पूर्ण प्राणियोंका संहार कर डालनेके लिये वर प्राप्त किया था; इसीलिये ब्रह्माजीने उसे अन्धा बना दिया था ⁠।⁠।⁠ ४४ ⁠।⁠।</div>
<div class="class_54">तद्धत्वा सर्वभूतानामभावकृतनिश्चयम् ⁠।</div>
<div class="class_54">ततो बलाकः स्वरगादेवं धर्मः सुदुर्विदः ⁠।⁠।⁠ ४५ ⁠।⁠।</div>
<div class="class_55">इस प्रकार समस्त प्राणियोंका अन्त कर देनेके निश्चयसे युता उस जन्तुको मारकर बलाक स्वर्गलोकमें चला गया; अतः धर्मका स्वरूप अत्यन्त दुर्ज्ञेय है ⁠।⁠।⁠ ४५ ⁠।⁠।</div>
<div class="class_54">कौशिकोऽप्यभवद् विप्रस्तपस्वी नो बहुश्रुतः ⁠।</div>
<div class="class_54">नदीनां संगमे ग्रामाददूरात् स किलावसत् ⁠।⁠।⁠ ४६ ⁠।⁠।</div>
<div class="class_55">इसी तरह कौशिक नामका एक तपस्वी ब्राह्मण था, जो बहुत पढ़ा-लिखा या शास्त्रज्ञ नहीं था। वह गाँवके पास ही नदियोंके संगमपर निवास करता था ⁠।⁠।⁠ ४६ ⁠।⁠।</div>
<div class="class_54">सत्यं मया सदा वाच्यमिति तस्याभवद् व्रतम् ⁠।</div>
<div class="class_54">सत्यवादीति विख्यातः स तदाऽऽसीद् धनंजय ⁠।⁠।⁠ ४७ ⁠।⁠।</div>
<div class="class_55">धनंजय! उसने यह नियम ले लिया था कि मैं सदा सत्य ही बोलूँगा। इसलिये उन दिनों वह सत्यवादीके नामसे विख्यात हो गया था ⁠।⁠।⁠ ४७ ⁠।⁠।</div>
<div class="class_54">अथ दस्युभयात्‌ केचित्‌ तदा तद् वनमाविशन् ⁠।</div>
<div class="class_54">तत्रापि दस्यवः क्रुद्धास्तानमार्गन्त यत्नतः ⁠।⁠।⁠ ४८ ⁠।⁠।</div>
<div class="class_55">एक दिनकी बात है, कुछ लोग लुटेरोंके भयसे छिपनेके लिये उस वनमें घुस गये; परंतु वे लुटेरे कुपित हो वहाँ भी उन लोगोंका यत्नपूर्वक अनुसंधान करने लगे ⁠।⁠।⁠ ४८ ⁠।⁠।</div>
<div class="class_54">अथ कौशिकमभ्येत्य प्राहुस्ते सत्यवादिनम् ⁠।</div>
<div class="class_54">कतमेन पथा याता भगवन् बहवो जनाः ⁠।⁠।⁠ ४९ ⁠।⁠।</div>
<div class="class_54">सत्येन पृष्टः प्रब्रूहि यदि तान् वेत्थ शंस नः ⁠।</div>
<div class="class_55">उन्होंने सत्यवादी कौशिक मुनिके पास आकर पूछा—‘भगवन्! बहुत-से लोग जो इधर ही आये हैं, किस रास्तेसे गये हैं? मैं सत्यकी साक्षीसे पूछता हूँ। यदि आप उन्हें जानते हों तो बताइये’ ⁠।⁠।⁠ ४९<img src="image_740.jpg" alt="" class="class_58"/> ⁠।⁠।</div>
<div class="class_54">स पृष्टः कौशिकः सत्यं वचनं तानुवाच ह ⁠।⁠।⁠ ५० ⁠।⁠।</div>
<div class="class_54">बहुवृक्षलतागुल्ममेतद् वनमुपाश्रिताः ⁠।</div>
<div class="class_54">इति तान् ख्यापयामास तेभ्यस्तत्त्वं स कौशिकः ⁠।⁠।⁠ ५१ ⁠।⁠।</div>
<div class="class_55">उनके इस प्रकार पूछनेपर कौशिक मुनिने उन्हें सच्ची बात बता दी—‘इस वनमें जहाँ बहुत-से वृक्ष, लताएँ और झाड़ियाँ हैं, वहीं वे गये हैं।’ इस प्रकार कौशिकने उन दस्युओंको यथार्थ बात बता दी ⁠।⁠।</div>
<div class="class_54">ततस्ते तान् समासाद्य क्रूरा जघ्नुरिति श्रुतिः ⁠।</div>
<div class="class_54">तेनाधर्मेण महता वाग्दुरुक्तेन कौशिकः ⁠।⁠।⁠ ५२ ⁠।⁠।</div>
<div class="class_54">गतः स कष्टं नरकं सूक्ष्मधर्मेष्वकोविदः ⁠।</div>
<div class="class_55">तब उन निर्दयी डाकुओंने उन सबका पता पाकर उन्हें मार डाला, ऐसा सुना गया है। इस तरह वाणीका दुरुपयोग करनेसे कौशिकको महान् पाप लगा, जिससे उसे नरकका कष्ट भोगना पड़ा; क्योंकि वह धर्मके सूक्ष्म स्वरूपको समझनेमें कुशल नहीं था ⁠।⁠।⁠ ५२<img src="image_740.jpg" alt="" class="class_58"/> ⁠।⁠।</div>
<div class="class_54">यथा चाल्पश्रुतो मूढो धर्माणामविभागवित् ⁠।⁠।⁠ ५३ ⁠।⁠।</div>
<div class="class_54">वृद्धानपृष्ट्वा संदेहं महच्छ्‌वभ्रमिवार्हति ⁠।</div>
<div class="class_55">जिसे शास्त्रोंका बहुत थोड़ा ज्ञान है, जो विवेकशून्य होनेके कारण धर्मोंके विभागको ठीक-ठीक नहीं जानता, वह मनुष्य यदि वृद्ध पुरुषोंसे अपने संदेह नहीं पूछता तो अनुचित कर्म कर बैठनेके कारण वह महान् नरकके सदृश कष्ट भोगनेके योग्य हो जाता है ⁠।⁠।⁠ ५३<img src="image_740.jpg" alt="" class="class_58"/> ⁠।⁠।</div>
<div class="class_54">तत्र ते लक्षणोद्देशः कश्चिदेवं भविष्यति ⁠।⁠।⁠ ५४ ⁠।⁠।</div>
<div class="class_54">दुष्करं परमं ज्ञानं तर्केणानुव्यवस्यति ⁠।</div>
<div class="class_54">श्रुतेर्धर्म इति ह्येके वदन्ति बहवो जनाः ⁠।⁠।⁠ ५५ ⁠।⁠।</div>
<div class="class_55">धर्माधर्मके निर्णयके लिये तुम्हें संक्षेपसे कोई संकेत बताना पड़ेगा, जो इस प्रकार होगा। कुछ लोग परम ज्ञानरूप दुष्कर धर्मको तर्कके द्वारा जाननेका प्रयत्न करते हैं; परंतु एक श्रेणीके बहुसंख्यक मनुष्य ऐसा कहते हैं कि धर्मका ज्ञान वेदोंसे होता है ⁠।⁠।⁠ ५४-५५ ⁠।⁠।</div>
<div class="class_54">तत् ते न प्रत्यसूयामि न च सर्वं विधीयते ⁠।</div>
<div class="class_54">प्रभवार्थाय भूतानां धर्मप्रवचनं कृतम् ⁠।⁠।⁠ ५६ ⁠।⁠।</div>
<div class="class_55">किंतु मैं तुम्हारे निकट इन दोनों मतोंके ऊपर कोई दोषारोपण नहीं करता; परंतु केवल वेदोंके द्वारा सभी धर्म-कर्मोंका विधान नहीं होता; इसीलिये धर्मज्ञ महर्षियोंने समस्त प्राणियोंके अभ्युदय और निःश्रेयसके लिये उत्तम धर्मका प्रतिपादन किया है ⁠।⁠।⁠ ५६ ⁠।⁠।</div>
<div class="class_54">यत् स्यादहिंसासंयुक्तं स धर्म इति निश्चयः ⁠।</div>
<div class="class_54">अहिंसार्थाय भूतानां धर्मप्रवचनं कृतम् ⁠।⁠।⁠ ५७ ⁠।⁠।</div>
<div class="class_55">सिद्धान्त यह है कि जिस कार्यमें हिंसा न हो, वही धर्म है। महर्षियोंने प्राणियोंकी हिंसा न होने देनेके लिये ही उत्तम धर्मका प्रवचन किया है ⁠।⁠।⁠ ५७ ⁠।⁠।</div>
<div class="class_54">धारणाद् धर्ममित्याहुर्धर्मो धारयते प्रजाः ⁠।</div>
<div class="class_54">यत् स्याद् धारणसंयुक्तं स धर्म इति निश्चयः ⁠।⁠।⁠ ५८ ⁠।⁠।</div>
<div class="class_55">धर्म ही प्रजाको धारण करता है और धारण करनेके कारण ही उसे धर्म कहते हैं। इसलिये जो धारण—प्राण-रक्षासे युक्त हो—जिसमें किसी भी जीवकी हिंसा न की जाती हो, वही धर्म है। ऐसा ही धर्म-शास्त्रोंका सिद्धान्त है ⁠।⁠।⁠ ५८ ⁠।⁠।</div>
<div class="class_54">येऽन्यायेन जिहीर्षन्तो धर्ममिच्छन्ति कर्हिचित् ⁠।</div>
<div class="class_54">अकूजनेन मोक्षं वा नानुकूजेत् कथंचन ⁠।⁠।⁠ ५९ ⁠।⁠।</div>
<div class="class_55">जो लोग अन्यायपूर्वक दूसरोंके धन आदिका अपहरण कर लेना चाहते हैं, वे कभी अपने स्वार्थकी सिद्धिके लिये दूसरोंसे सत्यभाषणरूप धर्मका पालन कराना चाहते हों तो वहाँ उनके समक्ष मौन रहकर उनसे पिण्ड छुड़ानेकी चेष्टा करे, किसी तरह कुछ बोले ही नहीं ⁠।⁠।</div>
<div class="class_54">अवश्यं कूजितव्ये वा शङ्केरन्नप्यकूजतः ⁠।</div>
<div class="class_54">श्रेयस्तत्रानृतं वक्तुं तत् सत्यमविचारितम् ⁠।⁠।⁠ ६० ⁠।⁠।</div>
<div class="class_55">किंतु यदि बोलना अनिवार्य हो जाय अथवा न बोलनेसे लुटेरोंको संदेह होने लगे तो वहाँ असत्य बोलना ही ठीक है। ऐसे अवसरपर उस असत्यको ही बिना विचारे सत्य समझो ⁠।⁠।⁠ ६० ⁠।⁠।</div>
<div class="class_54">यः कार्येभ्यो व्रतं कृत्वा तस्य नानोपपादयेत् ⁠।</div>
<div class="class_54">न तत्कलमवाप्नोति एवमाहुर्मनीषिणः ⁠।⁠।⁠ ६१ ⁠।⁠।</div>
<div class="class_55">जो मनुष्य किसी कार्यके लिये प्रतिज्ञा करके उसका प्रकारान्तरसे उपपादन करता है, वह दम्भी होनेके कारण उसका फल नहीं पाता, ऐसा मनीषी पुरुषोंका कथन है ⁠।⁠।</div>
<div class="class_54">प्राणात्यये विवाहे वा सर्वज्ञातिवधात्यये ⁠।</div>
<div class="class_54">नर्मण्यभिप्रवृत्ते वा न च प्रोक्तं मृषा भवेत् ⁠।⁠।⁠ ६२ ⁠।⁠।</div>
<div class="class_54">अधर्मं नात्र पश्यन्ति धर्मतत्त्वार्थदर्शिनः ⁠।</div>
<div class="class_55">प्राणसंकटकालमें, विवाहमें, समस्त कुटुम्बियोंके प्राणान्तका समय उपस्थित होनेपर तथा हँसी-परिहास आरम्भ होनेपर यदि असत्य बोला गया हो तो वह असत्य नहीं माना जाता। धर्मके तत्त्वको जाननेवाले विद्वान् उक्त अवसरोंपर मिथ्या बोलनेमें पाप नहीं समझते ⁠।⁠।</div>
<div class="class_54">यः स्तेनैः सह सम्बन्धान्मुच्यते शपथैरपि ⁠।⁠।⁠ ६३ ⁠।⁠।</div>
<div class="class_54">श्रेयस्तत्रानृतं वक्तुं तत् सत्यमविचारितम् ⁠।</div>
<div class="class_55">जो झूठी शपथ खानेपर भी लुटेरोंके साथ बन्धनमें पड़नेसे छुटकारा पा सके, उसके लिये वहाँ असत्य बोलना ही ठीक है। उसे बिना विचारे सत्य समझना चाहिये ⁠।⁠।⁠ ६३<img src="image_740.jpg" alt="" class="class_58"/> ⁠।⁠।</div>
<div class="class_54">न च तेभ्यो धनं देयं शक्ये सति कथंचन ⁠।⁠।⁠ ६४ ⁠।⁠।</div>
<div class="class_54">पापेभ्यो हि धनं दत्तं दातारमपि पीडयेत् ⁠।</div>
<div class="class_55">जहाँतक वश चले, किसी तरह उन लुटेरोंको धन नहीं देना चाहिये; क्योंकि पापियोंको दिया हुआ धन दाताको भी दुःख देता है ⁠।⁠।⁠ ६४<img src="image_740.jpg" alt="" class="class_58"/> ⁠।⁠।</div>
<div class="class_54">तस्माद् धर्मार्थमनृतमुक्त्वा नानृतभाग् भवेत् ⁠।⁠।⁠ ६५ ⁠।⁠।</div>
<div class="class_54">एष ते लक्षणोद्देशो मयोद्दिष्टो यथाविधि ⁠।</div>
<div class="class_54">यथाधर्मं यथाबुद्धि मयाद्य वै हितार्थिना ⁠।⁠।⁠ ६६ ⁠।⁠।</div>
<div class="class_54">एतच्छ्रुत्वा ब्रूहि पार्थ यदि वध्यो युधिष्ठिरः ⁠।</div>
<div class="class_55">अतः धर्मके लिये झूठ बोलनेपर मनुष्य असत्यभाषणके दोषका भागी नहीं होता। अर्जुन! मैं तुम्हारा हित चाहता हूँ, इसलिये आज मैंने अपनी बुद्धि और धर्मके अनुसार संक्षेपसे तुम्हारे लिये यह विधिपूर्वक धर्माधर्मके निर्णयका संकेत बताया है। यह सुनकर अब तुम्हीं बताओ, क्या अब भी राजा युधिष्ठिर तुम्हारे वध्य हैं ⁠।⁠।⁠ ६५-६६<img src="image_740.jpg" alt="" class="class_58"/> ⁠।⁠।</div>
<div class="class_59">अर्जुन उवाच</div>
<div class="class_54">यथा ब्रूयान्महाप्राज्ञो यथा ब्रूयान्महामतिः ⁠।⁠।⁠ ६७ ⁠।⁠।</div>
<div class="class_54">हितं चैव यथास्माकं तथैतद् वचनं तव ⁠।</div>
<div class="class_55"><span class="class_60">अर्जुन बोले—</span>प्रभो! कोई बहुत बड़ा विद्वान् और परम बुद्धिमान् मनुष्य जैसा उपदेश दे सकता है तथा जिसके अनुसार आचरण करनेसे हमलोगोंका हित हो सकता है, वैसा ही आपका यह भाषण हुआ है ⁠।⁠।</div>
<div class="class_54">भवान् मातृसमोऽस्माकं तथा पितृसमोऽपि च ⁠।⁠।⁠ ६८ ⁠।⁠।</div>
<div class="class_54">गतिश्च परमा कृष्ण त्वमेव च परायणम् ⁠।</div>
<div class="class_55">श्रीकृष्ण! आप हमारे माता-पिताके तुल्य हैं। आप ही परमगति और परम आश्रय हैं ⁠।⁠।⁠ ६८<img src="image_740.jpg" alt="" class="class_58"/> ⁠।⁠।</div>
<div class="class_54">न हि ते त्रिषु लोकेषु विद्यतेऽविदितं क्वचित् ⁠।⁠।⁠ ६९ ⁠।⁠।</div>
<div class="class_54">तस्माद् भवान् परं धर्मं वेद सर्वं यथातथम् ⁠।</div>
<div class="class_55">तीनों लोकोंमें कहीं कोई भी ऐसी बात नहीं है जो आपको विदित न हो; अतः आप ही परम धर्मको सम्पूर्ण और यथार्थरूपसे जानते हैं ⁠।⁠।⁠ ६९<img src="image_740.jpg" alt="" class="class_58"/> ⁠।⁠।</div>
<div class="class_54">अवध्यं पाण्डवं मन्ये धर्मराजं युधिष्ठिरम् ⁠।⁠।⁠ ७० ⁠।⁠।</div>
<div class="class_54">अस्मिंस्तु मम संकल्पे ब्रूहि किंचिदनुग्रहम् ⁠।</div>
<div class="class_54">इदं वा परमत्रैव शृणु हृत्स्थं विवक्षितम् ⁠।⁠।⁠ ७१ ⁠।⁠।</div>
<div class="class_55">अब मैं पाण्डुनन्दन धर्मराज युधिष्ठिरको वधके योग्य नहीं मानता। मेरी इस मानसिक प्रतिज्ञाके विषयमें आप ही कोई अनुग्रह (भाईका वध किये बिना ही प्रतिज्ञाकी रक्षाका उपाय) बताइये। मेरे मनमें जो यहाँ कहनेयोग्य उत्तम बात है, इसे पुनः सुन लीजिये ⁠।⁠।⁠ ७०-७१ ⁠।⁠।</div>
<div class="class_54">जानासि दाशार्ह मम व्रतं त्वं</div>
<div class="class_57">यो मां ब्रूयात् कश्चन मानुषेषु ⁠।</div>
<div class="class_54">अन्यस्मै त्वं गाण्डिवं देहि पार्थ</div>
<div class="class_57">त्वत्तोऽस्त्रैर्वा वीर्यतो वा विशिष्टः ⁠।⁠।⁠ ७२ ⁠।⁠।</div>
<div class="class_54">हन्यामहं केशव तं प्रसह्य</div>
<div class="class_57">भीमो हन्यात् तूबरकेति चोक्तः ⁠।</div>
<div class="class_54">तन्मे राजा प्रोक्तवांस्ते समक्षं</div>
<div class="class_57">धनुर्देहीत्यसकृद् वृष्णिवीर ⁠।⁠।⁠ ७३ ⁠।⁠।</div>
<div class="class_55">दशार्हकुलनन्दन! आप तो यह जानते ही हैं कि मेरा व्रत क्या है? मनुष्योंमेंसे जो कोई भी मुझसे यह कह दे कि ‘पार्थ! तुम अपना गाण्डीव धनुष किसी दूसरे ऐसे पुरुषको दे दो जो अस्त्रोंके ज्ञान अथवा बलमें तुमसे बढ़कर हो; तो केशव! मैं उसे बलपूर्वक मार डालूँ।’ इसी प्रकार भीमसेनको कोई ‘मूँछ-दाढ़ीरहित’ कह दे तो वे उसे मार डालेंगे, वृष्णिवीर! राजा युधिष्ठिरने आपके सामने ही बारंबार मुझसे कहा है कि ‘तुम अपना धनुष दूसरेको दे दो’ ⁠।⁠।⁠ ७२-७३ ⁠।⁠।</div>
<div class="class_54">तं हन्यां चेत् केशव जीवलोके</div>
<div class="class_57">स्थाता नाहं कालमप्यल्पमात्रम् ⁠।</div>
<div class="class_54">ध्यात्वा नूनं ह्येनसा चापि मुक्तो</div>
<div class="class_57">वधं राज्ञो भ्रष्टवीर्यो विचेताः ⁠।⁠।⁠ ७४ ⁠।⁠।</div>
<div class="class_55">केशव! यदि मैं युधिष्ठिरको मार डालूँ तो इस जीव-जगत्‌मे थोड़ी देर भी मैं जीवित नहीं रह सकता। यदि किसी तरह पापसे छूट जाऊँ तो भी राजा युधिष्ठिरके वधका चिन्तन करके जी नहीं सकता। निश्चय ही इस समय मैं किंकर्तव्यविमूढ़ होकर पराक्रमशून्य और अचेत-सा हो गया हूँ ⁠।⁠।⁠ ७४ ⁠।⁠।</div>
<div class="class_54">यथा प्रतिज्ञा मम लोकबुद्धौ</div>
<div class="class_57">भवेत् सत्या धर्मभृतां वरिष्ठ ⁠।</div>
<div class="class_54">यथा जीवेत् पाण्डवोऽहं च कृष्ण</div>
<div class="class_57">तथा बुद्धिं दातुमप्यर्हसि त्वम् ⁠।⁠।⁠ ७५ ⁠।⁠।</div>
<div class="class_55">धर्मात्माओंमें श्रेष्ठ श्रीकृष्ण! संसारके लोगोंकी समझमें जिस प्रकार मेरी प्रतिज्ञा सच्ची हो जाय और जिस प्रकार पाण्डुपुत्र राजा युधिष्ठिर और मैं दोनों जीवित रह सकें, वैसी कोई सलाह आप मुझे देनेकी कृपा करें ⁠।⁠।⁠ ७५ ⁠।⁠।</div>
<div class="class_59">वासुदेव उवाच</div>
<div class="class_54">राजा श्रान्तो विक्षतो दुःखितश्च</div>
<div class="class_57">कर्णेन संख्ये निशितैर्बाणसंघैः ⁠।</div>
<div class="class_54">यश्चानिशं सूतपुत्रेण वीर</div>
<div class="class_57">शरैर्भृशं ताडितोऽयुध्यमानः ⁠।⁠।⁠ ७६ ⁠।⁠।</div>
<div class="class_55"><span class="class_60">श्रीकृष्णने कहा—</span>वीर! राजा युधिष्ठिर थक गये हैं। कर्णने युद्धस्थलमें अपने तीखे बाणसमूहोंद्वारा इन्हें क्षत-विक्षत कर दिया है, इसलिये ये बहुत दुःखी हैं। इतना ही नहीं, जब ये युद्ध नहीं कर रहे थे, उस समय भी सूतपुत्रने इनके ऊपर लगातार बाणोंकी वर्षा करके इन्हें अत्यन्त घायल कर दिया था ⁠।⁠।⁠ ७६ ⁠।⁠।</div>
<div class="class_54">अतस्त्वमेतेन सरोषमुक्तो</div>
<div class="class_57">दुःखान्वितेनेदमयुक्तरूपम् ⁠।</div>
<div class="class_54">अकोपितो ह्येष यदि स्म संख्ये</div>
<div class="class_57">कर्णं न हन्यादिति चाब्रवीत् सः ⁠।⁠।⁠ ७७ ⁠।⁠।</div>
<div class="class_55">इसीलिये दुःखी होनेके कारण इन्होंने तुम्हारे प्रति रोषपूर्वक ये अनुचित बातें कही हैं। इन्होंने यह भी सोचा है कि यदि अर्जुनको क्रोध न दिलाया गया तो ये युद्धमें कर्णको नहीं मार सकेंगे, इस कारणसे भी वैसी बातें कह दी हैं ⁠।⁠।⁠ ७७ ⁠।⁠।</div>
<div class="class_54">जानाति तं पाण्डव एष चापि</div>
<div class="class_57">पापं लोके कर्णमसह्यमन्यैः ⁠।</div>
<div class="class_54">ततस्त्वमुक्तो भृशरोषितेन</div>
<div class="class_57">राज्ञा समक्षं परुषाणि पार्थ ⁠।⁠।⁠ ७८ ⁠।⁠।</div>
<div class="class_55">ये पाण्डुनन्दन राजा युधिष्ठिर जानते हैं कि संसारमें पापी कर्णका सामना करना तुम्हारे सिवा दूसरोंके लिये असम्भव है। पार्थ! इसीलिये अत्यन्त रोषमें भरे हुए राजाने मेरे सामने तुम्हें कटु वचन सुनाये हैं ⁠।⁠।⁠ ७८ ⁠।⁠।</div>
<div class="class_54">नित्योद्युक्ते सततं चाप्रसह्ये</div>
<div class="class_57">कर्णे द्यूतं ह्यद्य रणे निबद्धम् ⁠।</div>
<div class="class_54">तस्मिन् हते कुरवो निर्जिताः स्यु-</div>
<div class="class_57">रेवं बुद्धिः पार्थिवे धर्मपुत्रे ⁠।⁠।⁠ ७९ ⁠।⁠।</div>
<div class="class_55">कर्ण नित्य-निरन्तर युद्धके लिये उद्यत और शत्रुओंके लिये असह्य है। आज रणभूमिमें हार-जीतका जूआ कर्णपर ही अवलम्बित है। कर्णके मारे जानेपर अन्य कौरव शीघ्र ही परास्त हो सकते हैं। धर्मपुत्र राजा युधिष्ठिरके मनमें ऐसा ही विचार काम कर रहा था ⁠।⁠।</div>
<div class="class_54">ततो वधं नार्हति धर्मपुत्र-</div>
<div class="class_57">स्त्वया प्रतिज्ञार्जुन पालनीया ⁠।</div>
<div class="class_54">जीवन्नयं येन मृतो भवेद्धि</div>
<div class="class_57">तन्मे निबोधेह तवानुरूपम् ⁠।⁠।⁠ ८० ⁠।⁠।</div>
<div class="class_55">अर्जुन! इसलिये धर्मपुत्र युधिष्ठिर वधके योग्य नहीं हैं। इधर तुम्हें अपनी प्रतिज्ञाका पालन भी करना है। अतः जिस उपायसे ये जीवित रहते हुए भी मरेके समान हो जायँ, वही तुम्हारे अनुरूप होगा। उसे बताता हूँ, सुनो ⁠।⁠।⁠ ८० ⁠।⁠।</div>
<div class="class_54">यदा मानं लभते माननार्ह-</div>
<div class="class_57">स्तदा स वै जीवति जीवलोके ⁠।</div>
<div class="class_54">यदावमानं लभते महान्तं</div>
<div class="class_57">तदा जीवन्मृत इत्युच्यते सः ⁠।⁠।⁠ ८१ ⁠।⁠।</div>
<div class="class_55">इस जीवजगत्‌में माननीय पुरुष जबतक सम्मान पाता है, तभीतक वह वास्तवमें जीवित है। जब वह महान् अपमान पाने लगता है, तब वह जीते-जी मरा हुआ कहलाता है ⁠।⁠।⁠ ८१ ⁠।⁠।</div>
<div class="class_54">सम्मानितः पार्थिवोऽयं सदैव</div>
<div class="class_57">त्वया च भीमेन तथा यमाभ्याम् ⁠।</div>
<div class="class_54">वृद्धैश्च लोके पुरुषैश्च शूरै-</div>
<div class="class_57">स्तस्यापमानं कलया प्रयुङ्क्ष्व ⁠।⁠।⁠ ८२ ⁠।⁠।</div>
<div class="class_55">तुमने, भीमसेनने, नकुल-सहदेवने तथा अन्य वृद्ध पुरुषों एवं शूरवीरोंने जगत्‌में राजा युधिष्ठिरका सदा सम्मान किया है; किंतु इस समय तुम उनका थोड़ा-सा अपमान कर दो ⁠।⁠।⁠ ८२ ⁠।⁠।</div>
<div class="class_54">त्वमित्यत्रभवन्तं हि ब्रूहि पार्थ युधिष्ठिरम् ⁠।</div>
<div class="class_54">त्वमित्युक्तो हि निहतो गुरुर्भवति भारत ⁠।⁠।⁠ ८३ ⁠।⁠।</div>
<div class="class_55">पार्थ! तुम युधिष्ठिरको सदा आप कहते आये हो, आज उन्हें ‘तू’ कह दो। भारत! यदि किसी गुरुजनको ‘तू’ कह दिया जाय तो यह साधु पुरुषोंकी दृष्टिमें उसका वध ही हो जाता है ⁠।⁠।⁠ ८३ ⁠।⁠।</div>
<div class="class_54">एवमाचर कौन्तेय धर्मराजे युधिष्ठिरे ⁠।</div>
<div class="class_54">अधर्मयुक्तं संयोगं कुरुष्वैनं कुरूद्वह ⁠।⁠।⁠ ८४ ⁠।⁠।</div>
<div class="class_55">कुन्तीनन्दन! तुम धर्मराज युधिष्ठिरके प्रति ऐसा ही बर्ताव करो। कुरुश्रेष्ठ! उनके लिये इस समय अधर्मयुक्त वाक्यका प्रयोग करो ⁠।⁠।⁠ ८४ ⁠।⁠।</div>
<div class="class_54">अथर्वाङ्गिरसी ह्येषा श्रुतीनामुत्तमा श्रुतिः ⁠।</div>
<div class="class_54">अविचार्यैव कार्यैषा श्रेयस्कामैर्नरैः सदा ⁠।⁠।⁠ ८५ ⁠।⁠।</div>
<div class="class_55">जिसके देवता अथर्वा और अंगिरा हैं, ऐसी एक श्रुति है, जो सब श्रुतियोंमें उत्तम है। अपनी भलाई चाहनेवाले मनुष्योंको सदा बिना विचारे ही इस श्रुतिके अनुसार बर्ताव करना चाहिये ⁠।⁠।⁠ ८५ ⁠।⁠।</div>
<div class="class_54">अवधेन वधः प्रोक्तो यद् गुरुस्त्वमिति प्रभुः ⁠।</div>
<div class="class_54">तद् ब्रूहि त्वं यन्मयोक्तं धर्मराजस्य धर्मवित् ⁠।⁠।⁠ ८६ ⁠।⁠।</div>
<div class="class_55">उस श्रुतिका भाव यह है—‘गुरुको तू कह देना उसे बिना मारे ही मार डालना है।’ तुम धर्मज्ञ हो तो भी जैसा मैंने बताया है, उसके अनुसार धर्मराजके लिये ‘तू’ शब्दका प्रयोग करो ⁠।⁠।⁠ ८६ ⁠।⁠।</div>
<div class="class_54">वधं ह्ययं पाण्डव धर्मराज-</div>
<div class="class_57">स्त्वत्तोऽयुक्तं वेत्स्यते चैवमेषः ⁠।</div>
<div class="class_54">ततोऽस्य पादावभिवाद्य पश्चात्</div>
<div class="class_57">समं ब्रूयाः सान्त्वयित्वा च पार्थम् ⁠।⁠।⁠ ८७ ⁠।⁠।</div>
<div class="class_55">पाण्डुनन्दन! तुम्हारे द्वारा किये गये इस अनुचित शब्दके प्रयोगको सुनकर ये धर्मराज अपना वध हुआ ही समझेंगे। इसके बाद तुम इनके चरणोंमें प्रणाम करके इन्हें सान्त्वना देते हुए क्षमा माँग लेना और इनके प्रति न्यायोचित वचन बोलना ⁠।⁠।⁠ ८७ ⁠।⁠।</div>
<div class="class_54">भ्राता प्राज्ञस्तव कोपं न जातु</div>
<div class="class_57">कुर्याद् राजा धर्ममवेक्ष्य चापि ⁠।</div>
<div class="class_54">मुक्तोऽनृताद् भ्रातृवधाच्च पार्थ</div>
<div class="class_57">हृष्टः कर्णं त्वं जहि सूतपुत्रम् ⁠।⁠।⁠ ८८ ⁠।⁠।</div>
<div class="class_55">कुन्तीनन्दन! तुम्हारे भाई राजा युधिष्ठिर समझदार हैं। ये धर्मका खयाल करके भी तुमपर कभी क्रोध नहीं करेंगे। इस प्रकार तुम मिथ्याभाषण और भ्रातृ-वधके पापसे मुक्त हो बड़े हर्षके साथ सूतपुत्र कर्णका वध करना ⁠।⁠।⁠ ८८ ⁠।⁠।</div>
<div class="class_87">इति श्रीमहाभारते कर्णपर्वणि कृष्णार्जुनसंवादे एकोनसप्ततितमोऽध्यायः ⁠।⁠।⁠ ६९ ⁠।⁠।</div>
<div class="class_88">इस प्रकार श्रीमहाभारत कर्णपर्वमें श्रीकृष्ण और अर्जुनका संवादविषयक उनहत्तरवाँ अध्याय पूरा हुआ ⁠।⁠।⁠ ६९ ⁠।⁠।</div>
<div class="class_41"><img src="image_84.jpg" alt="" class="class_42"/></div>
</body>
</html>
