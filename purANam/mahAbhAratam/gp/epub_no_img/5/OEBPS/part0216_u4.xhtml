<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0216</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49987" class="class_92">एकनवत्यधिकशततमोऽध्यायः</div>
<div class="class_93">ब्रह्मचर्य और गार्हस्थ्य आश्रमोंके धर्मका वर्णन</div>
<div class="class_86">भरद्वाज उवाच</div>
<div class="class_54">दानस्य किं फलं प्राहुर्धर्मस्य चरितस्य च ⁠।</div>
<div class="class_54">तपसश्च सुतप्तस्य स्वाध्यायस्य हुतस्य वा ⁠।⁠।⁠ १ ⁠।⁠।</div>
<div class="class_55"><span class="class_60">भरद्वाजने पूछा—</span>ब्रह्मन्! आचरणमें लाये हुए दानरूप धर्मका, भलीभाँति की हुई तपस्याका तथा स्वाध्याय और अग्निहोत्रका क्या फल बताया गया है? ⁠।⁠।⁠ १ ⁠।⁠।</div>
<div class="class_59">भृगुरुवाच</div>
<div class="class_54">हुतेन शाम्यते पापं स्वाध्यायैः शान्तिरुत्तमा ⁠।</div>
<div class="class_54">दानेन भोगानित्याहुस्तपसा स्वर्गमाप्नुयात् ⁠।⁠।⁠ २ ⁠।⁠।</div>
<div class="class_55"><span class="class_60">भृगुजीने कहा—</span>मुने! अग्निहोत्रसे पापका निवारण किया जाता है, स्वाध्यायसे उत्तम शान्ति मिलती है, दानसे भोगोंकी प्राप्ति बतायी गयी है और तपस्यासे मनुष्य स्वर्गलोक प्राप्त कर लेता है ⁠।⁠।⁠ २ ⁠।⁠।</div>
<div class="class_54">दानं तु द्विविधं प्राहुः परत्रार्थमिहैव च ⁠।</div>
<div class="class_54">सद्भ‍यो यद् दीयते किंचित् तत्परत्रोपतिष्ठते ⁠।⁠।⁠ ३ ⁠।⁠।</div>
<div class="class_54">असद्भ‍यो दीयते यत्तु तद् दानमिह भुज्यते ⁠।</div>
<div class="class_54">यादृशं दीयते दानं तादृशं फलमश्नुते ⁠।⁠।⁠ ४ ⁠।⁠।</div>
<div class="class_55">दान दो प्रकारका बताया जाता है—एक परलोकके लिये है और दूसरा इहलोकके लिये। सत्पुरुषोंको जो कुछ दिया जाता है, वह दान परलोकमें अपना फल देनेके लिये उपस्थित होता है और असत्पुरुषोंको जो दान दिया जाता है, उसका फल यहीं भोगा जाता है। जैसा दान दिया जाता है, वैसा ही उसका फल भी भोगनेमें आता है ⁠।⁠।⁠ ३-४ ⁠।⁠।</div>
<div class="class_59">भरद्वाज उवाच</div>
<div class="class_54">किं कस्य धर्माचरणं किं वा धर्मस्य लक्षणम् ⁠।</div>
<div class="class_54">धर्मः कतिविधो वापि तद् भवान् वक्तुमर्हति ⁠।⁠।⁠ ५ ⁠।⁠।</div>
<div class="class_55"><span class="class_60">भरद्वाजने पूछा—</span>ब्रह्मन्! किसका धर्माचरण कैसा होता है अथवा धर्मका लक्षण क्या है? या धर्मके कितने भेद हैं? यह सब आप मुझे बतानेकी कृपा करें ⁠।⁠।</div>
<div class="class_59">भृगुरुवाच</div>
<div class="class_54">स्वधर्माचरणे युक्ता ये भवन्ति मनीषिणः ⁠।</div>
<div class="class_54">तेषां स्वर्गफलावाप्तिर्योऽन्यथा स विमुह्यते ⁠।⁠।⁠ ६ ⁠।⁠।</div>
<div class="class_55"><span class="class_60">भृगुजीने कहा—</span>मुने! जो मनीषी पुरुष अपने वर्णाश्रमोचित धर्मके आचरणमें सावधानीके साथ लगे रहते हैं, उन्हें स्वर्गरूपी फलकी प्राप्ति होती है। जो इसके विपरीत अधर्मका आचरण करता है, वह मोहके वशीभूत होता है<span id="XWxTL2lbS6mOOjE0kR7G-g50392"></span><a href="part0216_u4.xhtml#XWxTL2lbS6mOOjE0kR7G-g50460" class="class_56">*</a> ⁠।⁠।⁠ ६ ⁠।⁠।</div>
<div class="class_59">भरद्वाज उवाच</div>
<div class="class_54">यदेतच्चातुराश्रम्यं ब्रह्मर्षिविहितं पुरा ⁠।</div>
<div class="class_54">तेषां स्वे स्वे समाचारास्तान् मे वक्तुमिहार्हसि ⁠।⁠।⁠ ७ ⁠।⁠।</div>
<div class="class_55"><span class="class_60">भरद्वाज ऋषिने पूछा—</span>भगवन्! ब्रह्मर्षियोंने पूर्वकालमें जो चार आश्रमोंका विभाग किया है, उनके अपने-अपने धर्म क्या हैं? उन्हें बतानेकी कृपा कीजिये ⁠।⁠।⁠ ७ ⁠।⁠।</div>
<div class="class_59">भृगुरुवाच</div>
<div class="class_24">पूर्वमेव भगवता ब्रह्मणा लोकहितमनुतिष्ठता धर्मसंरक्षणार्थमाश्रमाश्चत्वारोऽभिनिर्दिष्टाः ⁠। तत्र गुरुकुलवासमेव प्रथममाश्रममुदाहरन्ति ⁠। सम्यग् यत्र शौचसंस्कारनियमव्रतविनियतात्मा उभे संध्ये भास्कराग्निदैवतान्युपस्थाय विहाय तन्द्र्यालस्ये गुरोरभिवादनवेदाभ्यासश्रवणपवित्रीकृतान्तरात्मा त्रिषवणमुपस्पृश्य ब्रह्मचर्याग्निपरिचरणगुरुशुश्रूषानि-त्यभिक्षाभैक्ष्यादि सर्वनिवेदितान्तरात्मा गुरुवचननि-र्देशानुष्ठानाप्रतिकूलो गुरुप्रसादलब्धस्वाध्यायतत्परः स्यात् ⁠।⁠।⁠ ८ ⁠।⁠।</div>
<div class="class_55"><span class="class_60">भृगुजीने कहा—</span>मुने! जगत्‌का कल्याण करनेवाले भगवान् ब्रह्माने पूर्वकालमें ही धर्मकी रक्षाके लिये चार आश्रमोंका निर्देश किया था। उनमेंसे ब्रह्मचर्यपालनपूर्वक गुरुकुलवासको ही पहला आश्रम कहते हैं। उसमें रहनेवाले ब्रह्मचारीको बाहर-भीतरकी शुद्धि, वैदिक संस्कार तथा व्रत-नियमोंका पालन करते हुए अपने मनको वशमें रखना चाहिये। सुबह और शाम दोनों संध्याओंके समय संध्योपासना, सूर्योपस्थान और अग्निहोत्रके द्वारा अग्निदेवकी आराधना करनी चाहिये। तन्द्रा और आलस्यको त्यागकर प्रतिदिन गुरुको प्रणाम करे और वेदोंके अभ्यास तथा श्रवणसे अपनी अन्तरात्माको पवित्र करे। सबेरे, शाम और दोपहर तीनों समय स्नान करे। ब्रह्मचर्यका पालन, अग्निकी उपासना और गुरुकी सेवा करे। प्रतिदिन भिक्षा माँगकर लाये। भिक्षामें जो कुछ प्राप्त हो, वह सब गुरुको अर्पण कर दे। अपनी अन्तरात्माको भी गुरुके चरणोंमें निछावर कर दे। गुरुजी जो कुछ कहें जिसके लिये संकेत करें और जिस कार्यके निमित्त स्पष्ट शब्दोंमें आज्ञा दें, उसके विपरीत आचरण न करे। गुरुके कृपाप्रसादसे मिले हुए स्वाध्यायमें तत्पर होवे ⁠।⁠।⁠ ८ ⁠।⁠।</div>
<div class="class_24">भवति चात्र श्लोकः—</div>
<div class="class_54">गुरुं यस्तु समाराध्य द्विजो वेदमवाप्नुयात् ⁠।</div>
<div class="class_54">तस्य स्वर्गफलावाप्तिः सिध्यते चास्य मानसमिति ⁠।⁠।⁠ ९ ⁠।⁠।</div>
<div class="class_55">इस विषयमें यह श्लोक है—</div>
<div class="class_55">जो द्विज गुरुकी आराधना करके वेदाध्ययन करता है, उसे स्वर्गलोककी प्राप्ति होती है और उसका मानसिक संकल्प सिद्ध होता है ⁠।⁠।⁠ ९ ⁠।⁠।</div>
<div class="class_24">गार्हस्थ्यं खलु द्वितीयमाश्रमं वदन्ति ⁠। तस्य समुदाचारलक्षणं सर्वमनुव्याख्यास्यामः ⁠। समावृत्तानां सदाचाराणां सहधर्मचर्यफलार्थिना गृहाश्रमो विधीयते ⁠। धर्मार्थकामावाप्तिर्ह्यत्र त्रिवर्गसाधनमपेक्ष्यागर्हितेन कर्मणा धनान्यादाय स्वाध्यायोपलब्धप्रकर्षेण वा ब्रह्मर्षिनिर्मितेन वा अद्रिसारगतेन वा ⁠। हव्यकव्यनियमाभ्यासदैवत-प्रसादोपलब्धेन वा धनेन गृहस्थो गार्हस्थ्यं वर्तयेत् ⁠। तद्धि सर्वाश्रमाणां मूलमुदाहरन्ति ⁠। गुरुकुलनिवासिनः परिव्राजका ये चान्ये संकल्पितव्रतनियम-धर्मानुष्ठायिनस्तेषामप्यत एव भिक्षाबलिसंविभागाः प्रवर्तन्ते ⁠।⁠।⁠ १० ⁠।⁠।</div>
<div class="class_55">गार्हस्थ्यको दूसरा आश्रम कहते हैं। अब हम उसमें पालन करने योग्य समस्त उत्तम आचरणोंकी व्याख्या करेंगे। जो सदाचारका पालन करनेवाले ब्रह्मचारी विद्या पढ़कर गुरुकुलसे स्नातक होकर लौटते हैं, उन्हें यदि सहधर्मिणीके साथ रहकर धर्माचरण करने और उसका फल पानेकी इच्छा हो तो उनके लिये गृहस्थाश्रममें प्रवेश करनेकी विधि है। इस आश्रममें धर्म, अर्थ और काम तीनोंकी प्राप्ति होती है; इसलिये त्रिवर्गसाधनकी इच्छा रखकर गृहस्थको उत्तम कर्मके द्वारा धन संग्रह करना चाहिये, अर्थात् वह स्वाध्यायसे प्राप्त हुई विशिष्ट योग्यतासे, ब्रह्मर्षियोंद्वारा धर्मशास्त्रोंमें निश्चित किये हुए मार्गसे अथवा पर्वतसे उपलब्ध हुए उसके सारभूत मणि रत्न, दिव्यौषधि एवं स्वर्ण आदिसे धनका संचय करे। अथवा हव्य (यज्ञ), कव्य (श्राद्ध), नियम, वेदाभ्यास तथा देवताओंकी प्रसन्नतासे प्राप्त धनके द्वारा गृहस्थ पुरुष अपनी गृहस्थीका निर्वाह करे; क्योंकि गृहस्थ आश्रमको सब आश्रमोंका मूल कहते हैं। गुरुकुलमें निवास करनेवाले ब्रह्मचारी, वनमें रहकर संकल्पके अनुसार व्रत, नियम तथा धर्मोंका पालन करनेवाले अन्यान्य वानप्रस्थ एवं सब कुछ त्यागकर सर्वत्र विचरनेवाले संन्यासी भी इस गृहस्थाश्रमसे ही भिक्षा, भेंट, उपहार तथा दान आदि पाकर अपने-अपने धर्मके पालनमें प्रवृत्त होते हैं ⁠।⁠।⁠ १० ⁠।⁠।</div>
<div class="class_24">वानप्रस्थानां च द्रव्योपस्कार इति प्रायशः खल्वेते साधवः साधुपथ्यौदनाः स्वाध्यायप्रसङ्गिन-स्तीर्थाभिगमनदेशदर्शनार्थं पृथिवीं पर्यटन्ति ⁠। तेषां प्रत्युत्थानाभिगमनाभिवादनानसूयवाक्‌प्रदानसुखश-क्त्यासनसुखशयनाभ्यवहारसत्क्रिया चेति ⁠।⁠।⁠ ११ ⁠।⁠।</div>
<div class="class_55">वानप्रस्थोंके लिये धनका संग्रह करना निषिद्ध है। ये श्रेष्ठ लोग प्रायः शुद्ध एवं हितकर अन्नमात्रके इच्छुक होकर स्वाध्याय, तीर्थयात्रा एवं देश-दर्शनके निमित्त सारी पृथ्वीपर घूमते-फिरते हैं। ये घरपर पधारें तो उठकर, आगे बढ़कर इनका स्वागत करे। इनके चरणोंमें मस्तक झुकावे, दोषदृष्टि न रखकर उनसे उत्तम वचन बोले। यथाशक्ति सुखद आसन दे, सुखद शय्यापर उन्हें सुलावे और उत्तम भोजन करावे। इस प्रकार उनका पूर्ण सत्कार करे। यही उन श्रेष्ठ पुरुषके प्रति गृहस्थका कर्तव्य है ⁠।⁠।⁠ ११ ⁠।⁠।</div>
<div class="class_24">भवन्ति चात्र श्लोकाः—</div>
<div class="class_54">अतिथिर्यस्य भग्नाशो गृहात् प्रतिनिवर्तते ⁠।</div>
<div class="class_54">स दत्त्वा दुष्कृतं तस्मै पुण्यमादाय गच्छति ⁠।⁠।⁠ १२ ⁠।⁠।</div>
<div class="class_55">इस विषयमें ये श्लोक प्रसिद्ध हैं—</div>
<div class="class_55">जिस गृहस्थके दरवाजेसे कोई अतिथि भिक्षा न पानेके कारण निराश होकर लौट जाता है, वह उस गृहस्थको अपना पाप दे उसका पुण्य लेकर चला जाता है ⁠।⁠।</div>
<div class="class_54">अपि चात्र यज्ञक्रियाभिर्देवताः प्रीयन्ते ⁠।</div>
<div class="class_54">निवापेन पितरो विद्याभ्यासश्रवणधारणेन ऋषयः ⁠।</div>
<div class="class_54">अपत्योत्पादनेन प्रजापतिरिति ⁠।⁠।⁠ १३ ⁠।⁠।</div>
<div class="class_55">इसके सिवा गृहस्थाश्रममें रहकर यज्ञ करनेसे देवता, श्राद्ध-तर्पण करनेसे पितर, वेद-शास्त्रोंके श्रवण, अभ्यास और धारणसे ऋषि तथा संतानोत्पादनसे प्रजापति प्रसन्न होते हैं ⁠।⁠।⁠ १३ ⁠।⁠।</div>
<div class="class_24">श्लोकौ चात्र भवतः—</div>
<div class="class_54">वात्सल्यात्सर्वभूतेभ्यो वाच्याः श्रोत्रसुखा गिरः ⁠।</div>
<div class="class_54">परितापोपघातश्च पारुष्यं चात्र गर्हितम् ⁠।⁠।⁠ १४ ⁠।⁠।</div>
<div class="class_55">इस विषयमें ये दो श्लोक प्रसिद्ध हैं—</div>
<div class="class_55">वाणी ऐसी बोलनी चाहिये, जिसमें सब प्राणियोंके प्रति स्नेह भरा हो तथा जो सुनते समय कानोंको सुखद जान पड़े। दूसरोंको पीड़ा देना, मारना और कटुवचन सुनाना—ये सब निन्दित कार्य हैं ⁠।⁠।⁠ १४ ⁠।⁠।</div>
<div class="class_54">अवज्ञानमहंकारो दम्भश्चैव विगर्हितः ⁠।</div>
<div class="class_54">अहिंसा सत्यमक्रोधः सर्वाश्रमगतं तपः ⁠।⁠।⁠ १५ ⁠।⁠।</div>
<div class="class_55">किसीका अनादर करना, अहंकार दिखाना और ढोंग करना—इन दुर्गुणोंकी भी विशेष निन्दा की गयी है। किसी भी प्राणीकी हिंसा न करना, सत्य बोलना और मनमें क्रोध न आने देना—यह सभी आश्रमवालोंके लिये उपयोगी तप है ⁠।⁠।⁠ १५ ⁠।⁠।</div>
<div class="class_24">अपि चात्र माल्याभरणवस्त्राभ्यङ्गनित्योपभोग-नृत्यगीतवादित्रश्रुतिसुखनयनाभिरामदर्शनानां प्राप्तिर्भ-क्ष्यभोज्यलेह्यपेयचोष्याणामभ्यवहार्याणां विविधाना-मुपभोगः ⁠। स्वविहारसंतोषः कामसुखा-वाप्तिरिति ⁠।⁠।⁠ १६ ⁠।⁠।</div>
<div class="class_55">इसके सिवा इस गृहस्थ-आश्रममें फूलोंकी माला, नाना प्रकारके आभूषण, वस्त्र, अंगराग (तेल-उबटन), नित्य उपभोगकी वस्तु, नृत्य, गीत, वाद्य, श्रवणसुखद शब्द और नयनाभिराम रूपके दर्शनकी भी प्राप्ति होती है। भक्ष्य, भोज्य, लेह्य, पेय और चोष्यरूप नानाप्रकारके भोजनसम्बन्धी पदार्थ खाने-पीनेको भी मिलते हैं। अपने उद्यानमें घूमने-फिरनेका आनन्द प्राप्त होता है और कामसुखकी भी उपलब्धि होती है ⁠।⁠।⁠ १६ ⁠।⁠।</div>
<div class="class_54">त्रिवर्गगुणनिर्वृत्तिर्यस्य नित्यं गृहाश्रमे ⁠।</div>
<div class="class_54">स सुखान्यनुभूयेह शिष्टानां गतिमाप्नुयात् ⁠।⁠।⁠ १७ ⁠।⁠।</div>
<div class="class_55">जिस पुरुषको गृहस्थाश्रममें सदा धर्म, अर्थ और कामके गुणोंकी सिद्धि होती रहती है, वह इस लोकमें सुखका अनुभव करके अन्तमें शिष्ट पुरुषोंकी गतिको प्राप्त कर लेता है ⁠।⁠।⁠ १७ ⁠।⁠।</div>
<div class="class_54">उञ्छवृत्तिर्गृहस्थो यः स्वधर्माचरणे रतः ⁠।</div>
<div class="class_54">त्यक्तकामसुखारम्भः स्वर्गस्तस्य न दुर्लभः ⁠।⁠।⁠ १८ ⁠।⁠।</div>
<div class="class_55">जो गृहस्थ ब्राह्मण अपने धर्मके आचरणमें तत्पर हो उञ्छवृत्तिसे (खेत या बाजारमें बिखरे हुए अनाजके एक-एक दानेको बीनकर) जीविका चलाता है तथा काम-सुखका परित्याग कर देता है, उसके लिये स्वर्ग कोई दुर्लभ वस्तु नहीं है ⁠।⁠।⁠ १८ ⁠।⁠।</div>
<div class="class_87">इति श्रीमहाभारते शान्तिपर्वणि मोक्षधर्मपर्वणि भृगुभरद्वाजसंवादे एकनवत्यधिकशततमोऽध्यायः ⁠।⁠।⁠ १९१ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें भृगु-भरद्वाजसंवादविषयक एक सौ इक्यानबेवाँ अध्याय पूरा हुआ ⁠।⁠।⁠ १९१ ⁠।⁠।</div>
<div class="class_89"><img src="image_454.jpg" alt="" class="class_42"/></div>
<hr class="class_90"/>
<div id="XWxTL2lbS6mOOjE0kR7G-g50460" class="class_91"><a href="part0216_u4.xhtml#XWxTL2lbS6mOOjE0kR7G-g50392" class="class_80">*</a> इस श्लोकमें पूर्वोक्त तीनों प्रश्नोंका एक साथ ही सामान्य उत्तर दे दिया गया है। जो जिस वर्ण अथवा आश्रमका है, उसका धर्माचरण भी वैसा ही है। धर्मका लक्षण है—स्वर्गप्राप्ति करानेवाला वर्णाश्रमोचित आचार। वर्ण और आश्रमके जितने भेद हैं, उतने ही उनके धर्मके भी हैं।</div>
</body>
</html>
