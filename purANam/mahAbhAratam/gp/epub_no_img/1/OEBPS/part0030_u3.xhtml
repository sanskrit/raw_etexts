<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0030</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles1.css"/>
</head>
  <body class="class">
<div id="id_6Bxum8OiSPiVdmtAlKU3Tw45396" class="class_95">(आस्तीकपर्व)</div>
<div id="id_6Bxum8OiSPiVdmtAlKU3Tw45397" class="class_95">त्रयोदशोऽध्यायः</div>
<div class="class_96">जरत्कारुका अपने पितरोंके अनुरोधसे विवाहके लिये उद्यत होना</div>
<div class="class_97">शौनक उवाच</div>
<div class="class_66">किमर्थं राजशार्दूलः स राजा जनमेजयः ⁠।</div>
<div class="class_66">सर्पसत्रेण सर्पाणां गतोऽन्तं तद् वदस्व मे ⁠।⁠।⁠ १ ⁠।⁠।</div>
<div class="class_66">निखिलेन यथातत्त्वं सौते सर्वमशेषतः ⁠।</div>
<div class="class_66">आस्तीकश्च द्विजश्रेष्ठः किमर्थं जपतां वरः ⁠।⁠।⁠ २ ⁠।⁠।</div>
<div class="class_66">मोक्षयामास भुजगान् प्रदीप्ताद् वसुरेतसः ⁠।</div>
<div class="class_66">कस्य पुत्रः स राजासीत् सर्पसत्रं य आहरत् ⁠।⁠।⁠ ३ ⁠।⁠।</div>
<div class="class_66">स च द्विजातिप्रवरः कस्य पुत्रोऽभिधत्स्व मे ⁠।</div>
<div class="class_68"><span class="class_60">शौनकजीने पूछा—</span>सूतजी! राजाओंमें श्रेष्ठ जनमेजयने किसलिये सर्पसत्रद्वारा सर्पोंका अन्त किया? यह प्रसंग मुझसे कहिये। सूतनन्दन! इस विषयकी सब बातोंका यथार्थरूपसे वर्णन कीजिये। जप-यज्ञ करनेवाले पुरुषोंमें श्रेष्ठ विप्रवर आस्तीकने किसलिये सर्पोंको प्रज्वलित अग्निमें जलनेसे बचाया और वे राजा जनमेजय, जिन्होंने सर्पसत्रका आयोजन किया था, किसके पुत्र थे? तथा द्विजवंशशिरोमणि आस्तीक भी किसके पुत्र थे? यह मुझे बताइये ⁠।⁠।⁠ १—३<img src="image_562.jpg" alt="" class="class_58"/> ⁠।⁠।</div>
<div class="class_69">सौतिरुवाच</div>
<div class="class_66">महदाख्यानमास्तीकं यथैतत् प्रोच्यते द्विज ⁠।⁠।⁠ ४ ⁠।⁠।</div>
<div class="class_66">सर्वमेतदशेषेण शृणु मे वदतां वर ⁠।</div>
<div class="class_68"><span class="class_60">उग्रश्रवाजीने कहा—</span>ब्रह्मन्! आस्तीकका उपाख्यान बहुत बड़ा है। वक्ताओंमें श्रेष्ठ! यह प्रसंग जैसे कहा जाता है, वह सब पूरा-पूरा सुनो ⁠।⁠।⁠ ४<img src="image_562.jpg" alt="" class="class_58"/> ⁠।⁠।</div>
<div class="class_69">शौनक उवाच</div>
<div class="class_66">श्रोतुमिच्छाम्यशेषेण कथामेतां मनोरमाम् ⁠।⁠।⁠ ५ ⁠।⁠।</div>
<div class="class_66">आस्तीकस्य पुराणर्षेर्ब्राह्मणस्य यशस्विनः ⁠।</div>
<div class="class_68"><span class="class_60">शौनकजीने कहा—</span>सूतनन्दन! पुरातन ऋषि एवं यशस्वी ब्राह्मण आस्तीककी इस मनोरम कथाको मैं पूर्णरूपसे सुनना चाहता हूँ ⁠।⁠।⁠ ५<img src="image_562.jpg" alt="" class="class_58"/> ⁠।⁠।</div>
<div class="class_69">सौतिरुवाच</div>
<div class="class_66">इतिहासमिमं विप्राः पुराणं परिचक्षते ⁠।⁠।⁠ ६ ⁠।⁠।</div>
<div class="class_66">कृष्णद्वैपायनप्रोक्तं नैमिषारण्यवासिषु ⁠।</div>
<div class="class_66">पूर्वं प्रचोदितः सूतः पिता मे लोमहर्षणः ⁠।⁠।⁠ ७ ⁠।⁠।</div>
<div class="class_66">शिष्यो व्यासस्य मेधावी ब्राह्मणेष्विदमुक्तवान् ⁠।</div>
<div class="class_66">तस्मादहमुपश्रुत्य प्रवक्ष्यामि यथातथम् ⁠।⁠।⁠ ८ ⁠।⁠।</div>
<div class="class_68"><span class="class_60">उग्रश्रवाजीने कहा—</span>शौनकजी! ब्राह्मणलोग इस इतिहासको बहुत पुराना बताते हैं। पहले मेरे पिता लोमहर्षणजीने, जो व्यासजीके मेधावी शिष्य थे, ऋषियोंके पूछनेपर साक्षात् श्रीकृष्णद्वैपायन (व्यास)-के कहे हुए इस इतिहासका नैमिषारण्यवासी ब्राह्मणोंके समुदायमें वर्णन किया था। उन्हींके मुखसे सुनकर मैं भी इसका यथावत् वर्णन करता हूँ ⁠।⁠।⁠ ६—८ ⁠।⁠।</div>
<div class="class_66">इदमास्तीकमाख्यानं तुभ्यं शौनक पृच्छते ⁠।</div>
<div class="class_66">कथयिष्याम्यशेषेण सर्वपापप्रणाशनम् ⁠।⁠।⁠ ९ ⁠।⁠।</div>
<div class="class_68">शौनकजी! यह आस्तीक मुनिका उपाख्यान सब पापोंका नाश करनेवाला है। आपके पूछनेपर मैं इसका पूरा-पूरा वर्णन कर रहा हूँ ⁠।⁠।⁠ ९ ⁠।⁠।</div>
<div class="class_66">आस्तीकस्य पिता ह्यासीत् प्रजापतिसमः प्रभुः ⁠।</div>
<div class="class_66">ब्रह्मचारी यताहारस्तपस्युग्रे रतः सदा ⁠।⁠।⁠ १० ⁠।⁠।</div>
<div class="class_68">आस्तीकके पिता प्रजापतिके समान प्रभावशाली थे। ब्रह्मचारी होनेके साथ ही उन्होंने आहारपर भी संयम कर लिया था। वे सदा उग्र तपस्यामें संलग्न रहते थे ⁠।⁠।⁠ १० ⁠।⁠।</div>
<div class="class_66">जरत्कारुरिति ख्यात ऊर्ध्वरेता महातपाः ⁠।</div>
<div class="class_66">यायावराणां प्रवरो धर्मज्ञः संशितव्रतः ⁠।⁠।⁠ ११ ⁠।⁠।</div>
<div class="class_66">स कदाचिन्महाभागस्तपोबलसमन्वितः ⁠।</div>
<div class="class_66">चचार पृथिवीं सर्वां यत्रसायंगृहो मुनिः ⁠।⁠।⁠ १२ ⁠।⁠।</div>
<div class="class_68">उनका नाम था जरत्कारु। वे ऊर्ध्वरेता और महान् ऋषि थे। यायावरोंमें<span id="id_6Bxum8OiSPiVdmtAlKU3Tw45857"></span><a href="part0030_u3.xhtml#id_6Bxum8OiSPiVdmtAlKU3Tw45980" class="class_56">१</a> उनका स्थान सबसे ऊँचा था। वे धर्मके ज्ञाता थे। एक समय तपोबलसे सम्पन्न उन महाभाग जरत्कारुने यात्रा प्रारम्भ की। वे मुनि-वृत्तिसे रहते हुए जहाँ शाम होती वहीं डेरा डाल देते थे ⁠।⁠।⁠ ११-१२ ⁠।⁠।</div>
<div class="class_66">तीर्थेषु च समाप्लावं कुर्वन्नटति सर्वशः ⁠।</div>
<div class="class_66">चरन् दीक्षां महातेजा दुश्चरामकृतात्मभिः ⁠।⁠।⁠ १३ ⁠।⁠।</div>
<div class="class_68">वे सब तीर्थोंमें स्नान करते हुए घूमते थे। उन महातेजस्वी मुनिने कठोर व्रतोंकी ऐसी दीक्षा लेकर यात्रा प्रारम्भ की थी, जो अजितेन्द्रिय पुरुषोंके लिये अत्यन्त दुःसाध्य थी ⁠।⁠।⁠ १३ ⁠।⁠।</div>
<div class="class_66">वायुभक्षो निराहारः शुष्यन्ननिमिषो मुनिः ⁠।</div>
<div class="class_66">इतस्ततः परिचरन् दीप्तपावकसप्रभः ⁠।⁠।⁠ १४ ⁠।⁠।</div>
<div class="class_66">अटमानः कदाचित् स्वान् स ददर्श पितामहान् ⁠।</div>
<div class="class_66">लम्बमानान् महागर्ते पादैरूर्ध्वैरवाङ्‌मुखान् ⁠।⁠।⁠ १५ ⁠।⁠।</div>
<div class="class_68">वे कभी वायु पीकर रहते और कभी भोजनका सर्वथा त्याग करके अपने शरीरको सुखाते रहते थे। उन महर्षिने निद्रापर भी विजय प्राप्त कर ली थी, इसलिये उनकी पलक नहीं लगती थी। इधर-उधर विचरण करते हुए वे प्रज्वलित अग्निके समान तेजस्वी जान पड़ते थे। घूमते-घूमते किसी समय उन्होंने अपने पितामहोंको देखा जो ऊपरको पैर और नीचेको सिर किये एक विशाल गड्‌ढेमें लटक रहे थे ⁠।⁠।⁠ १४-१५ ⁠।⁠।</div>
<div class="class_66">तानब्रवीत् स दृष्ट्वैव जरत्कारुः पितामहान् ⁠।</div>
<div class="class_66">के भवन्तोऽवलम्बन्ते गर्ते ह्यस्मिन्नधोमुखाः ⁠।⁠।⁠ १६ ⁠।⁠।</div>
<div class="class_68">उन्हें देखते ही जरत्कारुने उनसे पूछा—‘आपलोग कौन हैं, जो इस गड्‌ढेमें नीचेको मुख किये लटक रहे हैं ⁠।⁠।⁠ १६ ⁠।⁠।</div>
<div class="class_66">वीरणस्तम्बके लग्नाः सर्वतः परिभक्षिते ⁠।</div>
<div class="class_66">मूषकेन निगूढेन गर्तेऽस्मिन् नित्यवासिना ⁠।⁠।⁠ १७ ⁠।⁠।</div>
<div class="class_68">‘आप जिस वीरणस्तम्ब (खस नामक तिनकोंके समूह) -को पकड़कर लटक रहे हैं, उसे इस गड्‌ढेमें गुप्तरूपसे नित्य निवास करनेवाले चूहेने सब ओरसे प्रायः खा लिया है’ ⁠।⁠।⁠ १७ ⁠।⁠।<span id="id_6Bxum8OiSPiVdmtAlKU3Tw45996"></span><a href="part0030_u3.xhtml#id_6Bxum8OiSPiVdmtAlKU3Tw45736" class="class_56">२</a></div>
<div class="class_69">पितर ऊचुः</div>
<div class="class_66">यायावरा नाम वयमृषयः संशितव्रताः ⁠।</div>
<div class="class_66">संतानप्रक्षयाद् ब्रह्मन्नधो गच्छाम मेदिनीम् ⁠।⁠।⁠ १८ ⁠।⁠।</div>
<div class="class_68"><span class="class_60">पितर बोले—</span>ब्रह्मन्! हमलोग कठोर व्रतका पालन करनेवाले यायावर नामक मुनि हैं। अपनी संतान-परम्पराका नाश होनेसे हम नीचे—पृथ्वीपर गिरना चाहते हैं ⁠।⁠।⁠ १८ ⁠।⁠।</div>
<div class="class_66">अस्माकं संततिस्त्वेको जरत्कारुरिति स्मृतः ⁠।</div>
<div class="class_66">मन्दभाग्योऽल्पभाग्यानां तप एव समास्थितः ⁠।⁠।⁠ १९ ⁠।⁠।</div>
<div class="class_68">हमारी एक संतति बच गयी है, जिसका नाम है जरत्कारु। हम भाग्यहीनोंकी वह अभागी संतान केवल तपस्यामें ही संलग्न है ⁠।⁠।⁠ १९ ⁠।⁠।</div>
<div class="class_66">न स पुत्राञ्जनयितुं दारान् मूढश्चिकीर्षति ⁠।</div>
<div class="class_66">तेन लम्बामहे गर्ते संतानस्य क्षयादिह ⁠।⁠।⁠ २० ⁠।⁠।</div>
<div class="class_66">अनाथास्तेन नाथेन यया दुष्कृतिनस्तथा ⁠।</div>
<div class="class_66">कस्त्वं बन्धुरिवास्माकमनुशोचसि सत्तम ⁠।⁠।⁠ २१ ⁠।⁠।</div>
<div class="class_66">ज्ञातुमिच्छामहे ब्रह्मन् को भवानिह नः स्थितः ⁠।</div>
<div class="class_66">किमर्थं चैव नः शोच्याननुशोचसि सत्तम ⁠।⁠।⁠ २२ ⁠।⁠।</div>
<div class="class_68">वह मूढ़ पुत्र उत्पन्न करनेके लिये किसी स्त्रीसे विवाह करना नहीं चाहता है। अतः वंशपरम्पराका विनाश होनेसे हम यहाँ इस गड्‌ढेमें लटक रहे हैं। हमारी रक्षा करनेवाला वह वंशधर मौजूद है, तो भी पापकर्मी मनुष्योंकी भाँति हम अनाथ हो गये हैं। साधुशिरोमणे! तुम कौन हो जो हमारे बन्धु-बान्धवोंकी भाँति हमलोगोंकी इस दयनीय दशाके लिये शोक कर रहे हो? ब्रह्मन्! हम यह जानना चाहते हैं कि तुम कौन हो जो आत्मीयकी भाँति यहाँ हमारे पास खड़े हो? सत्पुरुषोंमें श्रेष्ठ! हम शोचनीय प्राणियोंके लिये तुम क्यों शोकमग्न होते हो ⁠।⁠।⁠ २०—२२ ⁠।⁠।</div>
<div class="class_69">जरत्कारुरुवाच</div>
<div class="class_66">मम पूर्वे भवन्तो वै पितरः सपितामहाः ⁠।</div>
<div class="class_66">ब्रूत किं करवाण्यद्य जरत्कारुरहं स्वयम् ⁠।⁠।⁠ २३ ⁠।⁠।</div>
<div class="class_68"><span class="class_60">जरत्कारुने कहा—</span>महात्माओ! आपलोग मेरे ही पितामह और पूर्वज पितृगण हैं। स्वयं मैं ही जरत्कारु हूँ। बताइये, आज आपकी क्या सेवा करूँ? ⁠।⁠।⁠ २३ ⁠।⁠।</div>
<div class="class_69">पितर ऊचुः</div>
<div class="class_66">यतस्व यत्नवांस्तात संतानाय कुलस्य नः ⁠।</div>
<div class="class_66">आत्मनोऽर्थेऽस्मदर्थे च धर्म इत्येव वा विभो ⁠।⁠।⁠ २४ ⁠।⁠।</div>
<div class="class_68"><span class="class_60">पितर बोले—</span>तात! तुम हमारे कुलकी संतान-परम्पराको बनाये रखनेके लिये निरन्तर यत्नशील रहकर विवाहके लिये प्रयत्न करो। प्रभो! तुम अपने लिये, हमारे लिये अथवा धर्मका पालन हो, इस उद्देश्यसे पुत्रकी उत्पत्तिके लिये यत्न करो ⁠।⁠।⁠ २४ ⁠।⁠।</div>
<div class="class_66">न हि धर्मफलैस्तात न तपोभिः सुसंचितैः ⁠।</div>
<div class="class_66">तां गतिं प्राप्नुवन्तीह पुत्रिणो यां व्रजन्ति वै ⁠।⁠।⁠ २५ ⁠।⁠।</div>
<div class="class_68">तात! पुत्रवाले मनुष्य इस लोकमें जिस उत्तम गतिको प्राप्त होते हैं, उसे अन्य लोग धर्मानुकूल फल देनेवाले भलीभाँति संचित किये हुए तपसे भी नहीं पाते ⁠।⁠।⁠ २५ ⁠।⁠।</div>
<div class="class_66">तद् दारग्रहणे यत्नं संतत्यां च मनः कुरु ⁠।</div>
<div class="class_66">पुत्रकास्मन्नियोगात् त्वमेतन्नः परमं हितम् ⁠।⁠।⁠ २६ ⁠।⁠।</div>
<div class="class_68">अतः बेटा! तुम हमारी आज्ञासे विवाह करनेका प्रयत्न करो और संतानोत्पादनकी ओर ध्यान दो। यही हमारे लिये सर्वोत्तम हितकी बात होगी ⁠।⁠।⁠ २६ ⁠।⁠।</div>
<div class="class_69">जरत्कारुरुवाच</div>
<div class="class_66">न दारान् वै करिष्येऽहं न धनं जीवितार्थतः ⁠।</div>
<div class="class_66">भवतां तु हितार्थाय करिष्ये दारसंग्रहम् ⁠।⁠।⁠ २७ ⁠।⁠।</div>
<div class="class_68"><span class="class_60">जरत्कारुने कहा—</span>पितामहगण! मैंने अपने मनमें यह निश्चय कर लिया था कि मैं जीवनके सुख-भोगके लिये कभी न तो पत्नीका परिग्रह करूँगा और न धनका संग्रह ही; परंतु यदि ऐसा करनेसे आपलोगोंका हित होता है तो उसके लिये अवश्य विवाह कर लूँगा ⁠।⁠।⁠ २७ ⁠।⁠।</div>
<div class="class_66">समयेन च कर्ताहमनेन विधिपूर्वकम् ⁠।</div>
<div class="class_66">तथा यद्युपलप्स्यामि करिष्ये नान्यथा ह्यहम् ⁠।⁠।⁠ २८ ⁠।⁠।</div>
<div class="class_68">किंतु एक शर्तके साथ मुझे विधिपूर्वक विवाह करना है। यदि उस शर्तके अनुसार किसी कुमारी कन्याको पाऊँगा, तभी उससे विवाह करूँगा, अन्यथा विवाह करूँगा ही नहीं ⁠।⁠।⁠ २८ ⁠।⁠।</div>
<div class="class_66">सनाम्नी या भवित्री मे दित्सिता चैव बन्धुभिः ⁠।</div>
<div class="class_66">भैक्ष्यवत्तामहं कन्यामुपयंस्ये विधानतः ⁠।⁠।⁠ २९ ⁠।⁠।</div>
<div class="class_68">(वह शर्त यों है—) जिस कन्याका नाम मेरे नामके ही समान हो, जिसे उसके भाई-बन्धु स्वयं मुझे देनेकी इच्छासे रखते हों और जो भिक्षाकी भाँति स्वयं प्राप्त हुई हो, उसी कन्याका मैं शास्त्रीय विधिके अनुसार पाणिग्रहण करूँगा ⁠।⁠।⁠ २९ ⁠।⁠।</div>
<div class="class_66">दरिद्राय हि मे भार्यां को दास्यति विशेषतः ⁠।</div>
<div class="class_66">प्रतिग्रहीष्ये भिक्षां तु यदि कश्चित् प्रदास्यति ⁠।⁠।⁠ ३० ⁠।⁠।</div>
<div class="class_68">विशेष बात तो यह है कि मैं दरिद्र हूँ, भला मुझे माँगनेपर भी कौन अपनी कन्या पत्नीरूपमें प्रदान करेगा? इसलिये मेरा विचार है कि यदि कोई भिक्षाके तौरपर अपनी कन्या देगा तो उसे ग्रहण करूँगा ⁠।⁠।⁠ ३० ⁠।⁠।</div>
<div class="class_66">एवं दारक्रियाहेतोः प्रयतिष्ये पितामहाः ⁠।</div>
<div class="class_66">अनेन विधिना शश्वन्न करिष्येऽहमन्यथा ⁠।⁠।⁠ ३१ ⁠।⁠।</div>
<div class="class_68">पितामहो! मैं इसी प्रकार, इसी विधिसे विवाहके लिये सदा प्रयत्न करता रहूँगा। इसके विपरीत कुछ नहीं करूँगा ⁠।⁠।⁠ ३१ ⁠।⁠।</div>
<div class="class_66">तत्र चोत्पत्स्यते जन्तुर्भवतां तारणाय वै ⁠।</div>
<div class="class_66">शाश्वतं स्थानमासाद्य मोदन्तां पितरो मम ⁠।⁠।⁠ ३२ ⁠।⁠।</div>
<div class="class_68">इस प्रकार मिली हुई पत्नीके गर्भसे यदि कोई प्राणी जन्म लेगा तो वह आपलोगोंका उद्धार करेगा, अतः आप मेरे पितर अपने सनातन स्थानपर जाकर वहाँ प्रसन्नतापूर्वक रहें ⁠।⁠।⁠ ३२ ⁠।⁠।</div>
<div class="class_70">इति श्रीमहाभारते आदिपर्वणि आस्तीकपर्वणि जरत्कारुतत्पितृसंवादे त्रयोदशोऽध्यायः ⁠।⁠।⁠ १३ ⁠।⁠।</div>
<div class="class_71">इस प्रकार श्रीमहाभारत आदिपर्वके अन्तर्गत आस्तीकपर्वमें जरत्कारु तथा उनके पितरोंका संवाद नामक तेरहवाँ अध्याय पूरा हुआ ⁠।⁠।⁠ १३ ⁠।⁠।</div>
<div class="class_98"><img src="image_361.jpg" alt="" class="class_42"/></div>
<hr class="class_75"/>
<div id="id_6Bxum8OiSPiVdmtAlKU3Tw45980" class="class_81"><div class="class_82"><a href="part0030_u3.xhtml#id_6Bxum8OiSPiVdmtAlKU3Tw45857" class="class_36">१</a>. यायावरका अर्थ है सदा विचरनेवाला मुनि। मुनिवृत्तिसे रहते हुए सदा इधर-उधर घूमते रहनेवाले गृहस्थ ब्राह्मणोंके एक समूहविशेषकी यायावर संज्ञा है। ये लोग एक गाँवमें एक रातसे अधिक नहीं ठहरते और पक्षमें एक बार अग्निहोत्र करते हैं। पक्षहोम सम्प्रदायकी प्रवृत्ति इन्हींसे हुई है। इनके विषयमें भारद्वाजका वचन इस प्रकार मिलता है—</div><div class="class_84">यायावरा नाम ब्राह्मणा आसंस्ते अर्धमासादग्निहोत्रमजुह्वन् ⁠।</div><div class="class_99">यायावरलोग घूमते-घूमते जहाँ संध्या हो जाती है वहीं ठहर जाते हैं।</div></div>
<div id="id_6Bxum8OiSPiVdmtAlKU3Tw45736" class="class_78"><a href="part0030_u3.xhtml#id_6Bxum8OiSPiVdmtAlKU3Tw45996" class="class_36">२</a>. यहाँ भूलोक ही गड्‌ढा है। स्वर्गवासी पितरोंको जो नीचे गिरनेका भय लगा रहता है उसीको सूचित करनेके लिये यह कहा गया है कि उनके पैर ऊपर थे और सिर नीचे। काल ही चूहा है और वंशपरम्परा ही वीरणस्तम्ब (खस नामक तिनकोंका समुदाय) है। उस वंशमें केवल जरत्कारु बच गये थे और अन्य सब पुरुष कालके अधीन हो चुके थे। यही व्यक्त करनेके लिये चूहेके द्वारा तिनकोंके समुदायको सब ओरसे खाया हुआ बताया गया है। जरत्कारुके विवाह न करनेसे उस वंशका वह शेष अंश भी नष्ट होना चाहता था। इसीलिये पितर व्याकुल थे और जरत्कारुको इसका बोध करानेके लिये उन्होंने इस प्रकार दर्शन दिया था।</div>
</body>
</html>
