---
title: 097 Rama pacifies Lakshmana who is angry with Bharata
title_english: 097 Rama pacifies Lakshmana who is angry with Bharata

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-097-Lakshmana_Pari_Santvanam.mp3"></div>

सुसम्रब्धम् तु सौमित्रिम् लक्ष्मणम् क्रोध मूर्चितम् ।  
रामः तु परिसान्त्व्य अथ वचनम् च इदम् अब्रवीत् ॥ २-९७-१  
किम् अत्र धनुषा कार्यम् असिना वा सचर्मणा ।  
महा इष्वासे महा प्राज्ने भरते स्वयम् आगते ॥ २-९७-२  
पितुस्सत्यं प्रतिश्रुत्य हत्वा भरतमागतम् ।  
किम् करिष्यामि राज्येन सापवादेन लक्ष्मण ॥ २-९७-३  
यद्द्रव्यं बान्दवानां वा मित्राणां वाक्षये भवत् ।  
नाहं तप्त्प्रतिगृह्णीयां भक्षान्विषकृतानिव २-९७-४  
धर्ममर्थं च कामं च पृथिवीं चापि लक्षण ।  
इच्छामि भवतामर्थे एतत् प्रतिशृणोमि ते ॥ २-९७-५  
भ्रातृइणां सङ्ग्रहार्थं च सुखार्थं चापि लक्ष्मण ।  
राज्यमप्यहमिच्छामि सत्येनायुधमालभे ॥ २-९७-६  
नेयं मम मही सौम्य दुर्लभा सागराम्बरा ।  
न हीच्छेयमधर्मेण शक्रत्वमपि लक्ष्मण ॥ २-९७-७  
यद्विना भरतं त्वां च शत्रुघ्नं चापि मानद ।  
भवेन्मम सुखं किञ्चिद्भस्म तत्कुरुतां शिखी ॥ २-९७-८  
मन्येऽहमागतोऽयेध्यां भरतो भ्रातृवत्सलः ।  
मम प्राणात्र्पियतरः कुलधर्ममनुस्मरन् ॥ २-९७-९  
श्रुत्वा प्रव्राजितं मां हि जटावल्कलधारिणम् ।  
जानक्यासहितं वीर त्वया च पुरुषर्षभ ॥ २-९७-१०  
स्नेहेनाक्रान्तहृदयः शिकेनाकुलितेन्द्रियः ।  
द्रष्टुमभ्यागतो ह्येष भरतो नान्यथऽऽगतः ॥ २-९७-११  
अम्बाअं च कैकयीं रुष्य परुषं चाप्रियं वदन् ।  
प्रसाद्य पितरं स्रीमान् राज्यं मे दातुमागतः ॥ २-९७-१२  
प्राप्त कालम् यद् एषो अस्मान् भरतो द्रष्टुम् इग्च्छति ।  
अस्मासु मनसा अप्य् एष न अहितम् किञ्चिद् आचरेत् ॥ २-९७-१३  
विप्रियम् कृत पूर्वम् ते भरतेन कदा न किम् ।  
ईदृशम् वा भयम् ते अद्य भरतम् यो अत्र शन्कसे ॥ २-९७-१४  
न हि ते निष्ठुरम् वाच्यो भरतो न अप्रियम् वचः ।  
अहम् ह्य् अप्रियम् उक्तः स्याम् भरतस्य अप्रिये कृते ॥ २-९७-१५  
कथम् नु पुत्राः पितरम् हन्युः कस्याञ्चिद् आपदि ।  
भ्राता वा भ्रातरम् हन्यात् सौमित्रे प्राणम् आत्मनः ॥ २-९७-१६  
यदि राज्यस्य हेतोः त्वम् इमाम् वाचम् प्रभाषसे ।  
वक्ष्यामि भरतम् दृष्ट्वा राज्यम् अस्मै प्रदीयताम् ॥ २-९७-१७  
उच्यमानो हि भरतो मया लक्ष्मण तत्त्वतः ।  
राज्यम् अस्मै प्रयग्च्छ इति बाढम् इत्य् एव वक्ष्यति ॥ २-९७-१८  
तथा उक्तो धर्म शीलेन भ्रात्रा तस्य हिते रतः ।  
लक्ष्मणः प्रविवेश इव स्वानि गात्राणि लज्जया ॥ २-९७-१९  
तद्वाक्यं लक्ष्मणः श्रुत्वा व्रीशितः प्रत्युवाच ह ।  
त्व मन्ये द्रष्टुमायातः पिता दशरथः स्वयम् ॥ २-९७-२०  
व्रीडितम् लक्ष्मणम् दृष्ट्वा राघवः प्रत्युवाच ह ।  
एष मन्ये महा बाहुर् इह अस्मान् द्रष्टुम् आगतः ॥ २-९७-२१  
अथवा नौ ध्रुवं मन्ये मन्यमानः सुखोचितौ ।  
वन वासम् अनुध्याय गृहाय प्रतिनेष्यति ॥ २-९७-२२  
इमाम् वा अप्य् एश वैदेहीम् अत्यन्त सुख सेविनीम् ।  
एतौ तौ सम्प्रकाशेते गोत्रवन्तौ मनो रमौ ॥ २-९७-२३  
एतौ तौ सम्प्रकाशेते गोत्रवन्तौ मनोरमौ ।  
वायु वेग समौ वीर जवनौ तुरग उत्तमौ ॥ २-९७-२४  
स एष सुमहा कायः कम्पते वाहिनी मुखे ।  
नागः शत्रुम्जयो नाम वृद्धः तातस्य धीमतः ॥ २-९७-२५  
न तु पश्यामि तच्छत्रं पाण्डरं लोकसत्कृअम् ।  
पितुर्दिव्यं महाबाहो संशयो भवतीह मे २-९७-२६  
वृक्षाग्रादवरोह त्वं कुरु लक्ष्म्मण मद्वचः ।  
इतीव रामो धर्मात्मा सौमित्रिं तमुवाच ह ॥ २-९७-२७  
अवतीर्य तु साल अग्रात् तस्मात् स समितिम् जयः ।  
लक्ष्मणः प्रान्जलिर् भूत्वा तस्थौ रामस्य पार्श्वतः ॥ २-९७-२८  
भरतेन अथ सन्दिष्टा सम्मर्दो न भवेद् इति ।  
समन्तात् तस्य शैलस्य सेना वासम् अकल्पयत् ॥ २-९७-२९  
अध्यर्धम् इष्क्वाकु चमूर् योजनम् पर्वतस्य सा ।  
पार्श्वे न्यविशद् आवृत्य गज वाजि रथ आकुला ॥ २-९७-३०  
सा चित्र कूटे भरतेन सेना ।  
धर्मम् पुरः कृत्य विधूय दर्पम् ।  
प्रसादन अर्थम् रघु नन्दनस्य ।  
विरोचते नीतिमता प्रणीता ॥ २-९७-३१  
इत्यार्षे श्रीमद्रामायने आदिकावे अयोध्याकाण्डे सप्तनवतितमः सर्गः