---
title: 029 Hanuma s advise to Sugreeva
title_english: 029 Hanuma s advise to Sugreeva

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-029-Hanumath_Sugreeva_Samvadaha.mp3"></div>

समीक्ष्य विमलम् व्योम गत विद्युत् बलाहकम् ।  
सारसा आकुल सङ्घुष्टम् रम्य ज्योत्स्ना अनुलेपनम् ॥ ४-२९-१  
समृद्ध अर्थम् च सुग्रीवम् मन्द धर्मार्थ सङ्ग्रहम् ।  
अत्यर्थम् च असताम् मार्गम् एकान्त गत मानसम् ॥ ४-२९-२  
निवृत्त कार्यम् सिद्धार्थम् प्रमद अभिरतम् सदा ।  
प्राप्तवन्तम् अभिप्रेतान् सर्वान् एव मनोरथान् ॥ ४-२९-३  
स्वाम् च पात्नीम् अभिप्रेताम् ताराम् च अपि समीप्सिताम् ।  
विहरन्तम् अहो रात्रम् कृतार्थम् विगत ज्वरम् ॥ ४-२९-४  
क्रीडन्तम् इव देवेशम् गन्धर्व अप्सरसाम् गणैः ।  
मन्त्रिषु न्यस्त कार्यम् च मन्त्रिणाम् अनवेक्षकम् ॥ ४-२९-५  
उच्छिन्न राज्य सन्देहम् काम वृत्तम् इव स्थितम् ।  
निश्चित अर्थो अर्थ तत्त्वज्ञः काल धर्म विशेष वित् ॥ ४-२९-६  
प्रसाद्य वाक्यैः मधुरैः हेतुमद्भिः मनो रमैः ।  
वाक्यवित् वाक्य तत्त्वज्ञम् हरीशम् मारुतात्मजः ॥ ४-२९-७  
हितम् तथ्यम् च पथ्यम् च साम धर्म अर्थ नीतिमत् ।  
प्रणय प्रीति संयुक्तम् विश्वास कृत निश्चयम् ॥ ४-२९-८  
हरीश्वरम् उपागम्य हनुमान् वाक्यम् अब्रवीत् ।  
राज्यम् प्राप्तम् यशः चैव कौली श्रीः अभिवर्थिता ॥ ४-२९-९  
मित्राणाम् सङ्ग्रहः शेषः तत् भवान् कर्तुम् अर्हति ।  
यो हि मित्रेषु कालज्ञः सततम् साधु वर्तते ॥ ४-२९-१०  
तस्य राज्यम् च कीर्तिः च प्रतापः च अपि वर्धते ।  
यस्य कोशः च दण्डः च मित्राणि आत्मा च भूमिप ।  
समानि एतानि सर्वाणि स राज्यम् महत् अश्नुते ॥ ४-२९-११  
तत् भवान् वृत्त सम्पन्नः स्थितः पथि निरत्यये ।  
मित्रार्थम् अभिनीतार्थम् यथावत् कर्तुम् अर्हति ॥ ४-२९-१२  
सन्त्यज्य सर्व कर्माणि मित्रार्थम् यो न वर्तते ।  
सम्भ्रमात् हि कृत उत्साहः सः अनर्थेन अवरुध्यते ॥ ४-२९-१३  
यो हि काल व्यतीतेषु मित्र कार्येषु वर्तते ।  
स कृत्वा महतो अपि अर्थान् न मित्रार्थेन युज्यते ॥ ४-२९-१४  
तत् इदम् मित्रकार्यम् नः काल अतीतम् अरिन्दम ।  
क्रियताम् राघवस्य एतत् वैदेह्याः परिमार्गणम् ॥ ४-२९-१५  
न च कालम् अतीतम् ते निवेदयति कालवित् ।  
त्वरमाणो अपि स प्राज्ञः तव राजन् वशानुगः ॥ ४-२९-१६  
कुलस्य हेतुः स्फीतस्य दीर्घ बन्धुः च राघवः ।  
अप्रमेय प्रभावः च स्वयम् च अप्रतिमो गुणैः ॥ ४-२९-१७  
तस्य त्वम् कुरु वै कार्यम् पूर्वम् तेन कृतम् तव ।  
हरीश्वर हरि श्रेष्ठान् आज्ञापयितुम् अर्हसि ॥ ४-२९-१८  
न हि तावत् भवेत् कालो व्यतीतः चोदनात् ऋते ।  
चोदितस्य हि कार्यस्य भवेत् काल व्यतिक्रमः ॥ ४-२९-१९  
अकर्तुर् अपि कार्यस्य भवान् कर्ता हरीश्वर ।  
किम् पुनः प्रतिकर्तुः ते राज्येन च वधेन च ॥ ४-२९-२०  
शक्तिमान् अतिविक्रान्तो वानर ऋष्क गण ईश्वर ।  
कर्तुम् दाशरथेः प्रीतिम् आज्ञायाम् किम् नु सज्जसे ॥ ४-२९-२१  
कामम् खलु शरैः शक्तः सुर असुर महा उरगान् ।  
वशे दाशरथिः कर्तुम् त्वत् प्रतिज्ञाम् अवेक्षते ॥ ४-२९-२२  
प्राण त्याग अविशङ्केन कृतम् तेन महत् प्रियम् ।  
तस्य मार्गाम वैदेहीम् पृथिव्याम् अपि च अम्बरे ॥ ४-२९-२३  
न देवा न च गन्धर्वा न असुरा न मरुत् गणाः ।  
न च यक्षा भयम् तस्य कुर्युः किम् इव राक्षसाः ॥ ४-२९-२४  
तत् एवम् शक्ति युक्तस्य पूर्वम् प्रिय कृतः तथा ।  
रामस्य अर्हसि पिङ्गेश कर्तुम् सर्व आत्मना प्रियम् ॥ ४-२९-२५  
न अधस्तात् अवनौ न अप्सु गतिः न उपरि च अम्बरे ।  
कस्यचित् सज्जते अस्माकम् कपीश्वर तव आज्ञया ॥ ४-२९-२६  
तत् आज्ञापय कः किम् ते कुतो वा अपि व्यवस्यतु ।  
हरयो हि अप्रधृष्याः ते सन्ति कोटि अग्रतो अनघ ॥ ४-२९-२७  
तस्य तद् वचनम् श्रुत्वा काले साधु निरूपितम् ।  
सुग्रीवः सत्त्व सम्पन्नः चकार मतिम् उत्तमाम् ॥ ४-२९-२८  
सन्दिदेश अति मति मान् नीलम् नित्य कृत उद्यमम् ।  
दिक्षु सर्वासु सर्वेषाम् सैन्यानाम् उपसङ्ग्रहे ॥ ४-२९-२९  
यथा सेना समग्रा मे यूथपालाः च सर्वशः ।  
समागच्छन्ति असङ्गेन सेनाग्राणि तथा कुरु ॥ ४-२९-३०  
ये तु अन्तपालाः प्लवगाः शीघ्रगा व्यवसायिनः ।  
समानयन्तु ते शीघ्रम् त्वरिताः शासनात् मम ।  
स्वयम् च अनन्तरम् सैन्यम् भवान् एव अनुपश्यतु ॥ ४-२९-३१  
त्रि पञ्च रात्रात् ऊर्ध्वम् यः प्राप्नुयात् इह वानरः ।  
तस्य प्राण अन्तिको दण्डो न अत्र कार्या विचारणा ॥ ४-२९-३२  
हरीन् च वृद्धान् उपयातु स अङ्गदो  
भवान् मम आज्ञाम् अधिकृत्य निश्चितम् ।  
इति व्यवस्थाम् हरि पुङ्गव ईश्वरो  
विधाय वेश्म प्रविवेश वीर्यवान् ॥ ४-२९-३३  
इति वाल्मीकि रामायणे आदि काव्ये किष्किन्ध काण्डे एकोन त्रिंश सर्गः