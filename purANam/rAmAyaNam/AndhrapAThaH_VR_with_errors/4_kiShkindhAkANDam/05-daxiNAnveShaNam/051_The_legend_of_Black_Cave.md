---
title: 051 The legend of Black Cave
title_english: 051 The legend of Black Cave

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-051-Swayam_Prabha_Vruthantha_Kathanam.mp3"></div>

इति उक्त्वा हनुमान् तत्र पुनः कृष्ण अजिन अम्बराम् ।  
अब्रवीत् ताम् महाभागाम् तापसीम् धर्म चारिणीम् ॥ ४-५१-१  
इदम् प्रविष्टाः सहसा बिलम् तिमिर संवृतम् ।  
क्षुत् पिपासा परिश्रान्ताः परिखिन्नाः च सर्वशः ॥ ४-५१-२  
महत् धरण्या विवरम् प्रविष्टाः स्म पिपासिताः ।  
इमाम् तु एवम् विधान् भावान् विविधान् अद्भुत उपमान् ॥ ४-५१-३  
दृष्ट्वा वयम् प्रव्यथिताः सम्भ्रान्ता नष्ट चेतसः ।  
कस्य एते काञ्चना वृक्षाः तरुण आदित्य सन्निभाः ॥ ४-५१-४  
शुचीनि अभ्यवहार्याणि मूलानि च फलानि च ।  
काञ्चनानि विमानानि राजतानि गृहाणि च ॥ ४-५१-५  
तपनीय गव अक्षाणि मणि जाल आवृतानि च ।  
पुष्पिताः फालवन्तः च पुण्याः सुरभि गन्धयः ॥ ४-५१-६  
इमे जाम्बूनदमयाः पादपाः कस्य तेजसा ।  
काञ्चनानि च पद्मानि जातानि विमले जले ॥ ४-५१-७  
कथम् मत्स्याः च सौवर्णा दृश्यन्ते सह कच्छपैः ।  
आत्मानः अनुभावात् वा कस्य वै एतत् तपो बलम् ॥ ४-५१-८  
अजानताम् नः सर्वेषाम् सर्वम् आख्यातुम् अर्हसि ।  
एवम् उक्ता हनुमता तापसी धर्म चारिणी ॥ ४-५१-९  
प्रति उवाच हनूमन्तम् सर्व भूत हिते रता ।  
मयो नाम महातेजा मायावी दानवर्षभः ॥ ४-५१-१०  
तेन इदम् निर्मितम् सर्वम् मायया काञ्चनम् वनम् ।  
पुरा दानव मुख्यानाम् विश्वकर्मा बभूव ह ॥ ४-५१-११  
येन इदम् काञ्चनम् दिव्यम् निर्मितम् भवन उत्तमम् ।  
स तु वर्ष सहस्राणि तपः तप्त्वा महत् वने ॥ ४-५१-१२  
पितामहात् वरम् लेभे सर्वम् औशसनम् धनम् ।  
ओर्  
विधाय सर्वम् बलवान् सर्व काम ईश्वरः तदा ॥ ४-५१-१३  
उवास सुखितः कालम् कञ्चित् अस्मिन् महावने ।  
तम् अप्सरसि हेमायाम् सक्तम् दानव पुङ्गवम् ॥ ४-५१-१४  
विक्रम्य एव अशनिम् गृह्य जघान ईशः पुरन्दरः ।  
इदम् च ब्रह्मणा दत्तम् हेमायै वनम् उत्तमम् ॥ ४-५१-१५  
शाश्वतः काम भोगः च गृहम् च इदम् हिरण्मयम् ।  
दुहिता मेरुसावर्णेः अहम् तस्याः स्वयम्प्रभा ॥ ४-५१-१६  
इदम् रक्षामि भवनम् हेमाया वानरोत्तम ।  
मम प्रिय सखी हेमा नृत्त गीत विशारदा ॥ ४-५१-१७  
तया दत्त वरा च अस्मि रक्षामि भवनम् महान् ।  
किम् कार्यम् कस्य वा हेतोः कान्ताराणि प्रपद्यथ ॥ ४-५१-१८  
कथम् च इदम् वनम् दुर्गम् युष्माभिः उपलक्षितम् ।  
शुचीनि अभ्यवहार्याणि मूलानि च फलानि च ।  
भुक्त्वा पीत्वा च पानीयम् सर्वम् मे वक्तुम् अर्हथ ॥ ४-५१-१९  
इति वाल्मीकि रामायणे आदि काव्ये किष्किन्ध काण्डे एक पञ्चाशः सर्गः