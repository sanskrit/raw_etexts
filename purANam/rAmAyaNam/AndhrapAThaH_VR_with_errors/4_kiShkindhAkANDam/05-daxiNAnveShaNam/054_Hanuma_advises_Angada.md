---
title: 054 Hanuma advises Angada
title_english: 054 Hanuma advises Angada

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-054-Hanuma_advises_Angada.mp3"></div>

तथा ब्रुवति तारे तु तारा अधिपति वर्चसि ।  
अथ मेने हृतम् राज्यम् हनुमान् अङ्गदेन तत् ॥ ४५४१  
बुद्ध्या हि अष्ट अङ्गया युक्तम् चतुर् बल समन्वितम् ।  
चतुर् दश गुणम् मेने हनुमान् वालिनः सुतम् ॥ ४५४२  
आपूर्यमाणम् शश्वत् च तेजो बल पराक्रमैः ।  
शशिनम् शुक्ल पक्ष आदौ वर्धमानम् इव श्रिया ॥ ४५४३  
बृहस्पति समम् बुद्ध्या विक्रमे सदृशम् पितुः ।  
शुश्रूषमाणम् तारस्य शुक्रस्य इव पुरन्दरम् ॥ ४५४४  
भर्तुः अर्थे परिश्रान्तम् सर्व शास्त्र विशारदः ।  
अभिसन्धातुम् आरेभे हनुमान् अङ्गदम् ततः ॥ ४५४५  
स चतुर्णाम् उपायानाम् तृतीयम् उपवर्णयन् ।  
भेदयामास तान् सर्वान् वानरान् वाक्य सम्पदा ॥ ४५४६  
तेषु सर्वेषु भिन्नेषु ततो अभीषय अङ्गदम् ।  
भीषणैः विविधैः वाक्यैः कोप उपाय समन्वितैः ॥ ४५४७  
त्वम् समर्थ तरः पित्रा युद्धे तारेय वै ध्रुवम् ।  
दृढम् धारयितुम् शक्तः कपि राज्यम् यथा पिता ॥ ४५४८  
नित्यम् अस्थिर चित्ता हि कपयो हरि पुङ्गव ।  
न आज्ञाप्यम् विषहिष्यन्ति पुत्र दारान् विना त्वया ॥ ४५४९  
त्वाम् न एते हि अनुयुञ्जेयुः प्रत्यक्षम् प्रवदामि ते ।  
यथा अयम् जाम्बवान् नीलः सुहोत्रः च महाकपिः ॥ ४५४१०  
न हि अहम् ते इमे सर्वे साम दान आदिभिः गुणैः ।  
दण्डेन न त्वया शक्याः सुग्रीवात् अपकर्षितुम् ॥ ४५४११  
विगृह्य आसनम् अपि आहुः दुर्बलेन बलीयसा ।  
आत्म रक्षा करः तस्मात् न विगृह्णीत दुर्बलः ॥ ४५४१२  
याम् च इमाम् मन्यसे धात्रीम् एतत् बिलम् इति श्रुतम् ।  
एतत् लक्ष्मण बाणानाम् ईषत् कार्यम् विदारणे ॥ ४५४१३  
स्वल्पम् हि कृतम् इन्द्रेण क्षिपता हि अशनिम् पुरा ।  
लक्ष्मणो निशितैः बाणैः भिन्द्यात् पत्र पुटम् यथा ॥ ४५४१४  
लक्ष्मणस्य च नाराचा बहवः सन्ति तत् विधाः ।  
वज्र अशनि सम स्पर्शा गिरीणाम् अपि दारकाः ॥ ४५४१५  
अवस्थाने यदा एव त्वम् आसिष्यसि परन्तप ।  
तदा एव हरयः सर्वे त्यक्ष्यन्ति कृत निश्चयाः ॥ ४५४१६  
स्मरन्तः पुत्र दाराणाम् नित्य उद्विग्ना बुभुक्षिताः ।  
खेदिता दुःख शय्याभिः त्वाम् करिष्यन्ति पृष्ठतः ॥ ४५४१७  
स त्वम् हीनः सुहृद्भिः च हित कामैः च बन्धुभिः ।  
तृणात् अपि भृश उद्विग्नः स्पन्दमानात् भविष्यसि ॥ ४५४१८  
अति उग्र वेगा निशिता घोरा लक्ष्मण सायकाः ।  
अपवृत्तम् जिघांसन्तो महावेगा दुरासदाः ॥ ४५४१९  
अस्माभिः तु गतम् सार्धम् विनीतवत् उपस्थितम् ।  
आनुपूर्व्यात् तु सुग्रीवो राज्ये त्वाम् स्थापयिष्यति ॥ ४५४२०  
धर्म राजः पितृव्यः ते प्रीति कामो दृढ व्रतः ।  
शुचिः सत्य प्रतिज्ञः च स त्वाम् जातु न नाशयेत् ॥ ४५४२१  
प्रिय कामः च ते मातुः तत् अर्थम् च अस्य जीवितम् ।  
तस्य अपत्यम् च न अस्ति अन्यत् तस्मात् अङ्गद गम्यताम् ॥ ४५४२२  
इति वाल्मीकि रामायणे आदि काव्ये किष्किन्ध काण्डे चतुः पञ्चाशः सर्गः