---
title: 022 Vali s death time advises
title_english: 022 Vali s death time advises

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-022-Vali_Maranam.mp3"></div>

वीक्षमाणः तु मन्दासुः सर्वतो मन्दम् उच्छ्वसन् ।  
आदौ एव तु सुग्रीवम् ददर्श अनुजम् अग्रतः ॥ ४-२२-१  
तम् प्राप्त विजयम् वाली सुग्रीवम् प्लवग ईश्वरम् ।  
आभाष्य व्यक्तया वाचा सस्नेहम् इदम् अब्रवीत् ॥ ४-२२-२  
सुग्रीव दोषेण न माम् गन्तुम् अर्हसि किल्बिषात् ।  
कृष्यमाणम् भविष्येण बुद्धि मोहेन माम् बलात् ॥ ४-२२-३  
युगपद् विहितम् तात न मन्ये सुखम् अवयोः ।  
सौहार्दम् भ्रातृ युक्तम् हि तद् इदम् जातम् अन्यथा ॥ ४-२२-४  
प्रतिपद्य त्वम् अद्य एव राज्यम् एषाम् वन ओकसाम् ।  
माम् अपि अद्य एव गच्छन्तम् विद्धि वैवस्वत क्षयम् ॥ ४-२२-५  
जीवितम् च हि राज्यम् च श्रियम् च विपुलाम् इमाम् ।  
प्रजहामि एष वै तूर्णम् अहम् च अगर्हितम् यशः ॥ ४-२२-४-२२-६  
अस्याम् त्वम् अहम् अवस्थायाम् वीर वक्ष्यामि यद् वचः ।  
यदि अपि असुकरम् राजन् कर्तुम् एव तद् अर्हसि ॥ ४-२२-७  
सुखार्हम् सुख संवृद्धम् बालम् एनम् अबालिशम् ।  
बाष्प पूर्ण मुखम् पश्य भूमौ पतितम् अङ्गदम् ॥ ४-२२-८  
मम प्राणैः प्रियतरम् पुत्रम् पुत्रम् इव औरसम् ।  
मया हीनम् अहीनार्थम् सर्वतः परिपालय ॥ ४-२२-९  
त्वम् अपि अस्य पिता दाता च परित्राता च सर्वतः ।  
भयेषु अभयदः चैव यथा अहम् प्लवगेश्वर ॥ ४-२२-१०  
एष तारात्मजः श्रीमान् त्वया तुल्य पराक्रमः ।  
रक्षसाम् च वधे तेषाम् अग्रतः ते भविष्यति ॥ ४-२२-११  
अनुरूपाणि कर्माणि विक्रम्य बलवान् रणे ।  
करिष्यति एष तारेयः तरस्वी तरुणो अङ्गदः ॥ ४-२२-१२  
सुषेण दुहिता च इयम् अर्थ सूक्ष्म विनिश्चये ।  
औत्पातिके च विविधे सर्वतः परिनिष्ठिता ॥ ४-२२-१३  
यद् एष साधु इति ब्रूयात् कार्यम् तन् मुक्त संशयम् ।  
न हि तारा मतम् किञ्चित् अन्यथा परिवर्तते ॥ ४-२२-१४  
राघवस्य च ते कार्यम् कर्तव्यम् अविशङ्कया ।  
स्यात् अधर्मो हि अकरणे त्वाम् च हिंस्यात् अमानितः ॥ ४-२२-१५  
इमाम् च मालाम् आधत्स्व दिव्याम् सुग्रीव काञ्चनीम् ।  
उदारा श्रीः स्थिता हि अस्याम् सम्प्रजह्यात् मृते मयि ॥ ४-२२-१६  
इति एवम् उक्तः सुग्रीवो वालिना भ्रातृ सौहृदात् ।  
हर्षम् त्यक्त्वा पुनर् दीनो ग्रह ग्रस्त इव उडु राट् ॥ ४-२२-१७  
तत् वालि वचनात् शान्तः कुर्वन् युक्तम् अतन्द्रितः ।  
जग्राह सो अभ्यनुज्ञातो मालाम् ताम् चैव काञ्चनीम् ॥ ४-२२-१८  
ताम् मालाम् काञ्चनीम् दत्त्वा वाली दृष्ट्वा आत्मजम् स्थितम् ।  
संसिद्धः प्रेत्य भावाय स्नेहात् अङ्गदम् अब्रवीत् ॥ ४-२२-१९  
देश कालौ भजस्व अद्य क्षममाणः प्रिय अप्रिये ।  
सुख दुःख सहः काले सुग्रीव वशगो भव ॥ ४-२२-२०  
यथा हि त्वम् महाबाहो लालितः सततम् मया ।  
न तथा वर्तमानम् त्वाम् सुग्रीवो बहु मन्यते ॥ ४-२२-२१  
ना अस्य अमित्रैः गतम् गच्छेः मा शत्रुभिः अरिन्दम ।  
भर्तुः अर्थ परो दान्तः सुग्रीव वशगो भव ॥ ४-२२-२२  
न च अतिप्रणयः कार्यः कर्तव्यो अप्रणयः च ते ।  
उभयम् हि महादोषम् तस्मात् अन्तर दृक् भव ॥ ४-२२-२३  
इति उक्त्वा अथ विवृत्त अक्षः शर सम्पीडितो भृशम् ।  
विवृतैः दशनैः भीमैः बभूव उत्क्रान्त जीवितः ॥ ४-२२-२४  
ततो विचुक्रुशुर् तत्र वानरा हत यूथपाः ।  
परिदेवयमानाः ते सर्वे प्लवग सत्तमाः ॥ ४-२२-२५  
किष्किन्धा हि अथ शून्या च स्वर् गते वानरेश्वरे ।  
उद्यानानि च शून्यानि पर्वताः कानानि च ॥ ४-२२-२६  
हते प्लवग शार्दूले निष् प्रभा वानराः कृताः ।  
यस्य वेगेन महता काननानि वनानि च ॥ ४-२२-२७  
पुष्प ओघेण अनुबद्धन्ते करिष्यति तत् अद्य कहः ।  
येन दत्तम् महत् युद्धम् गन्धर्वस्य महात्मनः ॥ ४-२२-२८  
गोलभस्य महाबाहुः दश वर्षाणि पञ्च च ।  
न एव रात्रौ न दिवसे तत् युद्धम् उपशाम्यति ॥ ४-२२-२९  
ततः षोडशमे वर्षे गोलभो विनिपातितः ।  
तम् हत्वा दुर्विनीतिम् तु वाली दंष्ट्र करालवान् ।  
सर्वा अभयम् करः अस्माकम् कथम् एष निपातितः ॥ ४-२२-३०  
हते तु वीरे प्लवगाधिपे तदा  
प्लवङ्गमाः तत्र न शर्म लेभिरे ।  
वने चराः सिंह युते महावने  
यथा हि गावो निहते गवाम् पतौ ॥ ४-२२-३१  
ततः तु तारा व्यसन अर्णव प्लुता  
मृतस्या भर्तुर् वदनम् समीक्ष्य सा ।  
जगाम भूमिम् परिरभ्य वालिनम्  
महा द्रुमम् छिन्नम् इव आश्रिता लता ॥ ४-२२-३२  
End Note  
इति वाल्मीकि रामायणे आदि काव्ये किष्किन्ध काण्डे द्वा विंशः सर्गः