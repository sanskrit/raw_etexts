---
title: 018 Vibhishana joins as an associate in Rama s side
title_english: 018 Vibhishana joins as an associate in Rama s side

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-018-Vibhishana_joins_as_an_associate_in_Rama_s_side.mp3"></div>

अथ रामः प्रसन्न आत्मा श्रुत्वा वायु सुतस्य ह ।  
प्रत्यभाषत दुर्धर्षः श्रुतवान् आत्मनि स्थितम् ॥६-१८-१  
मम अपि तु विवक्षा अस्ति काचित् प्रति विभीषणम् ।  
श्रुतम् इच्चामि तत् सर्वम् भवद्भिः श्रेयसि स्थितैः ॥६-१८-२  
मित्र भावेन सम्प्राप्तम् न त्यजेयम् कथञ्चन ।  
दोषो यदि अपि तस्य स्यात् सताम् एतद् अगर्हितम् ॥६-१८-३  
सुग्रीवस्त्वथ तद्वाक्यमाभाष्य च विमृश्य च ।  
ततः शुभतरम् वाक्यमुवाच हरिपुङ्गवः ॥६-१८-४  
सुदुष्टो वाप्यदुष्टो वा किम्मेष रजनीचरः ।  
ईदृशम् व्यसनम् प्राप्तम् भ्रातरम् यः परित्यजेत् ॥६-१८-५  
को वाम स भवेत्तस्य यमेष न परित्यजेत् ।  
वानराधिपते र्वाक्यम् श्रुत्वा सर्वानुदीक्स्य तु ॥६-१८-६  
ईषदुत्स्मयमानस्तु लक्स्मणम् पुण्यलक्षणम् ।  
इति होवाच काकुत्थ्सो वाक्यम् सत्यपराक्रमः ॥६-१८-७  
अनधीत्य च शास्त्राणि वृद्धाननुपसेव्य च ।  
न शक्यमीदृशम् वक्तुम् यदुवाच हरीश्वरः ॥६-१८-८  
अस्ति सूक्ष्मतरम् किञ्चिद्यदत्र प्रतिभाति मा ।  
प्रत्यक्षम् लौकिकम् चापि वर्तते सर्वराजसु ॥६-१८-९  
अमित्रास्तत्कुलीनाश्च प्रातिदेश्याश्च कीर्तिता ।  
व्यसनेषु प्रहर्तारस्तस्मादयमिहागतः ॥६-१८-१०  
अपापास्तत्कुलीवाश्च मानयन्ति स्वकान् हितान् ।  
एष प्रायो नरेन्द्राणाम् शङ्कनीयस्तु शोभनः ॥६-१८-११  
यस्तु दोषस्त्वया प्रोक्तो ह्यादानेर्इबलस्य च ।  
तत्र ते कीर्तयुष्यामि यथाशास्त्रमिदम् शृणु ॥६-१८-१२  
न वयम् तत्कुलीनाश्च राज्यकाम्क्षी च राक्षसः ।  
पण्डिता हि भविष्यन्ति तस्माद्ग्राह्यो विभीषणः ॥६-१८-१३  
अव्यग्राश्च प्रहृष्टाश्च न भविष्यन्ति सम्गताः ।  
प्रणादश्च महानेष ततोऽस्य भयमागतम् ॥६-१८-१४  
इति भेदम् गमिष्यन्ति तस्मात्प्रोप्तो विभीषणः ।  
न सर्वे भ्रातरस्तात भवन्ति भरतोपमाः ॥६-१८-१५  
मद्विधा ना पितुः पुत्राः सुहृदो वा भवद्विधाः ।  
एवमुक्तस्तु रामेण सुग्रीवः सहलक्स्मणः ॥६-१८-१६  
उत्थाअयोदम् महाप्राज्ञः प्रणतो वाक्यमब्रवीत् ।  
रावणेन प्रणिहितम् तमवेहि निशाचरम् ॥६-१८-१७  
तस्याहम् निग्रहम् मन्ये क्षमम् क्षमवताम् वर ।  
राक्षसो जिह्मया बुद्ध्या सन्दिष्टोऽय मिहागतः ॥६-१८-१८  
प्रहर्तुम् त्वयि विश्वस्ते विश्वस्ते मयि वानघ ।  
लक्ष्मणे वा महाबाहो स बध्यः सचिवैः सह ॥६-१८-१९  
रावणस्य नृशंसस्य भ्राता ह्येष विभीषणः ।  
एवमुक्त्वा रघुश्रेष्टं सुग्रीवो वाहिनीपतिः ॥ ६-१८-२०  
वाक्यज्ञो वाक्यकुशलं ततो मौनमुपागमत् ।  
स सुग्रीवस्य तद् वाक्यय्म् रामः श्रुत्वा विमृश्य च ॥६-१८-२१  
ततः शुभतरम् वाक्यम् उवाच हरि पुम्गवम् ।  
सुदुष्टो वा अपि अदुष्टो वा किम् एष रजनी चरः ॥६-१८-२२  
सूक्ष्मम् अपि अहितम् कर्तुम् मम अशक्तः कथञ्चन ।  
पिशाचान् दानवान् यक्षान् पृथिव्याम् चैव राक्षसान् ॥६-१८-२३  
अन्गुलि अग्रेण तान् हन्याम् इच्चन् हरि गण ईश्वर ।  
श्रूयते हि कपोतेन शत्रुः शरणम् आगतः ॥६-१८-२४  
अर्चितः च यथा न्यायम् स्वैः च मांसैर् निमन्त्रितः ।  
स हि तम् प्रतिजग्राह भार्या हर्तारम् आगतम् ॥६-१८-२५  
कपोतो वानर श्रेष्ठ किम् पुनर् मद् विधो जनः ।  
ऋषेः कण्वस्य पुत्रेण कण्डुना परम ऋषिणा ॥६-१८-२६  
शृणु गाथाम् पुरा गीताम् धर्मिष्ठाम् सत्य वादिना ।  
बद्ध अन्जलि पुटम् दीनम् याचन्तम् शरण आगतम् ॥६-१८-२७  
न हन्याद् आनृशंस्य अर्थम् अपि शत्रुम् परम् पत ।  
अर्तो वा यदि वा दृप्तः परेषाम् शरणम् गतः ॥६-१८-२८  
अरिः प्राणान् परित्यज्य रक्षितव्यः कृत आत्मना ।  
स चेद् भयाद् वा मोहाद् वा कामाद् वा अपि न रक्षति ॥६-१८-२९  
स्वया शक्त्या यथा तत्त्वम् तत् पापम् लोक गर्हितम् ।  
विनष्टः पश्यतस् तस्य रक्षिणः शरण आगतः ॥६-१८-३०  
आदाय सुकृतम् तस्य सर्वम् गच्चेद् अरक्षितः ।  
एवम् दोषो महान् अत्र प्रपन्नानाम् अरक्षणे ॥६-१८-३१  
अस्वर्ग्यम् च अयशस्यम् च बल वीर्य विनाशनम्  
करिष्यामि यथा अर्थम् तु कण्डोर् वचनम् उत्तमम् ॥६-१८-३२  
धर्मिष्ठम् च यशस्यम् च स्वर्ग्यम् स्यात् तु फल उदये ।  
सकृद् एव प्रपन्नाय तव अस्मि इति च याचते ॥६-१८-३३  
अभयम् सर्व भूतेभ्यो ददामि एतद् व्रतम् मम ।  
आनय एनम् हरि श्रेष्ठ दत्तम् अस्य अभयम् मया ॥६-१८-३४  
विभीषणो वा सुग्रीव यदि वा रावणः स्वयम् ।  
रामस्य वचनम् श्रुत्वा सुग्रीवः प्लवग ईश्वरः ॥६-१८-३५  
प्रत्यभाषत काकुत्स्थम् सौहार्देन अभिचोदितः ।  
किम् अत्र चित्रम् धर्मज्ञ लोक नाथ शिखा मणे ॥६-१८-३६  
यत् त्वम् आर्यम् प्रभाषेथाः सत्त्ववान् सपथे स्थितः ।  
मम च अपि अन्तर् आत्मा अयम् शुद्धिम् वेत्ति विभीषणम् ॥६-१८-३७  
अनुमनाच् च भावाच् च सर्वतः सुपरीक्षितः ।  
तस्मात् क्षिप्रम् सह अस्माभिस् तुल्यो भवतु राघव ॥६-१८-३८  
विभीषणो महाप्राज्ञः सखित्वम् च अभ्युपैतु नः ।  
ततस् तु सुग्रीव वचो निशम्यत।  
हरि ईश्वरेण अभिहितम् नर ईश्वरः ।  
विभीषणेन आशु जगाम सम्गमम् ।  
पतत्रि राजेन यथा पुरम् दरः ॥६-१८-३९  
इत्यार्षे श्रीमद्रामायणे आदिकाव्ये युद्धकाण्डे अष्टादशः सर्गः