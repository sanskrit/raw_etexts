---
title: 016 Lakshmana s description of vasanta season
title_english: 016 Lakshmana s description of vasanta season

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-016-Hemantharthu_Varnanam.mp3"></div>

वसतः तस्य तु सुखम् राघवस्य महात्मनः ।  
शरद् व्यपाये हेमन्तऋतुर् इष्टः प्रवर्तत ॥ ४-१६-१  
स कदाचित् प्रभातायाम् शर्वर्याम् रघुनन्दनः ।  
प्रययाव अभिषेकार्थम् रम्यम् गोदावरीम् नदीम् ॥ ४-१६-२  
प्रह्वः कलश हसतः तम् सीतया सह वीर्यवान् ।  
पृष्ठतो अनुव्रजन् भ्राता सौमित्रिर् इदम् अब्रवीत् ॥ ४-१६-३  
अयम् स कालः सम्प्राप्तः प्रियो यः ते प्रियंवद ।  
अलङ्कृत इव आभाति येन संवत्सरः शुभः ॥ ४-१६-४  
नीहार परुषो लोकः पृथिवी सस्य मालिनी ।  
जलानि अनुपभोग्यानि सुभगो हव्य वाहनः ॥ ४-१६-५  
नव आग्रयण पूजाभिर् अभ्यर्च्य पितृ देवताः ।  
कृत आग्रयणकाः काले सन्तो विगत कल्मषाः ॥ ४-१६-६  
प्राज्यकामा जनपदाः सम्पन्नतर गो रसाः ।  
विचरन्ति महीपाला यात्र अर्थम् विजिगीषवः ॥ ४-१६-७  
सेवमाने दृढम् सूर्ये दिशम् अन्तक सेविताम् ।  
विहीन तिलका इव स्त्री न उत्तरा दिक् प्रकाशते ॥ ४-१६-८  
प्रकृत्या हिम कोश आढ्यो दूर सूर्याः च साम्प्रतम् ।  
यथार्थ नामा सुव्यक्तम् हिमवान् हिमवान् गिरिः ॥ ४-१६-९  
अत्यन्त सुख सञ्चारा मध्याह्ने स्पर्शतः सुखाः ।  
दिवसाः सुभग आदित्याअः छ्हाया सलिल दुर्भगाः ॥ ४-१६-१०  
मृदु सूर्याः सनीहाराः पटु शीताः समारुताः ।  
शून्य अरण्या हिम ध्वस्ता दिवसा भान्ति साम्प्रतम् ॥ ४-१६-११  
निवृत्त आकाश शयनाः पुष्यनीता हिम अरुणाः ।  
शीता वृद्धतर आयामः त्रि यामा यान्ति साम्प्रतम् ॥ ४-१६-१२  
रवि सङ्क्रान्त सौभाग्यः तुषार अरुण मण्डलः ।  
निःश्वास अन्ध इव आदर्शाः चन्द्रमा न प्रकाशते ॥ ४-१६-१३  
ज्योत्स्ना तुषार मलिना पौर्णमास्याम् न राजते ।  
सीता इव च आतप श्यामा लक्ष्यते न तु शोभते ॥ ४-१६-१४  
प्रकृत्या शीतल स्पर्शो हिम विद्धाः च साम्प्रतम् ।  
प्रवाति पश्चिमो वायुः काले द्वि गुण शीतलः ॥ ४-१६-१५  
बाष्प च्छ्हन्नानि अरण्यानि यव गोधूमवन्ति च ।  
शोभन्ते अभ्युदिते सूर्ये नदद्भिः क्रौन्च सारसैः ॥ ४-१६-१६  
खर्जूर पुष्प आकृतिभिः शिरोभिः पूर्ण तण्डुलैः ।  
शोभन्ते किञ्चिद् आलम्बाः शालयः कनक प्रभाः ॥ ४-१६-१७  
मयूखैः उपसर्पद्भिः हिम नीहार संवृतैः ।  
दूरम् अभ्युदितः सूर्यः शशाङ्क इव लक्ष्यते ॥ ४-१६-१८  
अग्राह्य वीर्यः पूर्वाह्णे मध्याह्ने स्पर्शतः सुखः ।  
संरक्तः किञ्चिद् आपाण्डुः आतपः शोभते क्षितौ ॥ ४-१६-१९  
अवश्याय निपातेन किञ्चित् प्रक्लिन्न शाद्वला ।  
वनानाम् शोभते भूमिर् निविष्ट तरुण आतपा ॥ ४-१६-२०  
स्पृशन् तु सुविपुलम् शीतम् उदकम् द्विरदः सुखम् ।  
अत्यन्त तृषितो वन्यः प्रतिसंहरते करम् ॥ ४-१६-२१  
एते हि समुपासीना विहगा जलचारिणः ।  
न अवगाहन्ति सलिलम् अप्रगल्भा इव आवहम् ॥ ४-१६-२२  
अवश्याय तमो नद्धा नीहार तमसा आवृताः ।  
प्रसुप्ता इव लक्ष्यन्ते विपुष्पा वन राजयः ॥ ४-१६-२३  
बाष्प सञ्चन्न सलिला रुत विज्ञेय सारसाः ।  
हिमाअर्द्र वालुकैः तीरैः सरितो भान्ति साम्प्रतम् ॥ ४-१६-२४  
तुषार पतनात् चैव मृदुत्वात् भास्करस्य च ।  
शैत्यात् अग अग्रस्थम् अपि प्रायेण रसवत् जलम् ॥ ४-१६-२५  
जरा जर्जरितैः पत्रैः शीर्ण केसर कर्णिकैः ।  
नाल शेषा हिम ध्वस्ता न भान्ति कमलाकराः ॥ ४-१६-२६  
अस्मिन् तु पुरुषव्याघ्र काले दुःख समन्वितः ।  
तपश्चरति धर्मात्मा त्वत् भक्त्या भरतः पुरे ॥ ४-१६-२७  
त्यक्त्वा राज्यम् च मानम् च भोगांश्च विविधान् बहून् ।  
तपस्वी नियताहारः शेते शीते महीतले ॥ ४-१६-२८  
सोऽपि वेलाम् इमाम् नूनम् अभिषेक अर्थम् उद्यतः ।  
वृतः प्रकृतिभिर् नित्यम् प्रयाति सरयूम् नदीम् ॥ ४-१६-२९  
अत्यन्त सुख संवृद्धः सुकुमारो हिमार्दितः ।  
कथम् तु अपर रात्रेषु सरयूम् अवगाहते ॥ ४-१६-३०  
पद्मपत्रेक्षणः श्यामः श्रीमान् निरुदरो महान् ।  
धर्मज्ञः सत्यवादी च ह्री निषेधो जितेन्द्रियः ॥ ४-१६-३१  
प्रियाभिभाषी मधुरो दीर्घबाहुः अरिन्दमः ।  
सन्त्यज्य विविधान् भोगान् आर्यम् सर्वात्मना आश्रितः ॥ ४-१६-३२  
जितः स्वर्गः तव भ्रात्रा भरतेन महात्मना ।  
वनस्थम् अपि तापस्ये यः त्वाम् अनुविधीयते ॥ ४-१६-३३  
न पित्र्यम् अनुवर्न्तन्ते मातृकम् द्विपदा इति ।  
ख्यातो लोक प्रवादो अयम् भरतेन अन्यथा कृतः ॥ ४-१६-३४  
भर्ता दशरथो यस्याः साधुः च भरतः सुतः ।  
कथम् नु सा अम्बा कैकेयी तादृशी क्रूरदर्शिनी ॥ ४-१६-३५  
इति एवम् लक्ष्मणे वाक्यम् स्नेहात् वदति धर्मिके ।  
परिवादम् जनन्यः तम् असहन् राघवो अब्रवीत् ॥ ४-१६-३६  
न ते अम्बा मध्यमा तात गर्हितव्या कथञ्चन ।  
ताम् एव इक्ष्वाकु नाथस्य भरतस्य कथाम् कुरु ॥ ४-१६-३७  
निश्चिता एव हि मे बुद्धिः वन वासे दृढ व्रता ।  
भरत स्नेह सन्तप्ता बालिशी क्रियते पुनः ॥ ४-१६-३८  
संस्मरामि अस्य वाक्यानि प्रियाणि मधुराणि च ।  
हृद्यानि अमृत कल्पानि मनः प्रह्लादानि च ॥ ४-१६-३९  
कदा हि अहम् समेष्यामि भरतेन महात्मना ।  
शत्रुघ्नेन च वीरेण त्वया च रघुनन्दन ॥ ४-१६-४०  
इति एवम् विलपन् तत्र प्राप्य गोदावरीम् नदीम् ।  
चक्रे अभिषेकम् काकुत्स्थः सानुजः सह सीतया ॥ ४-१६-४१  
तर्पयित्वा अथ सलिलैः तैः पितॄन् दैवतानि च ।  
स्तुवन्ति स्म उदितम् सूर्यम् देवताअः च तथा अनघाः॥ ४-१६-४२  
कृताभिषेकः स रराज रामः  
सीता द्वितीयः सह लक्ष्मणेन ।  
कृत अभिषेको तु अग राज पुत्र्या  
रुद्रः स नन्दिः भगवान् इव ईशः ॥ ४-१६-४३  
एक्ष्तोल्लिङ्ग् सेअसोन्स् इन् एपिच्स्  
इति वाल्मीकि रामायणे आदि काव्ये अरण्य काण्डे षोडशः सर्गः