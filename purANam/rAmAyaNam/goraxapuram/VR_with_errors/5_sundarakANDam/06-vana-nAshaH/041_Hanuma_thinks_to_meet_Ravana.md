---
title: 041 Hanuma thinks to meet Ravana
title_english: 041 Hanuma thinks to meet Ravana

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-041-Hanuma_thinks_to_meet_Ravana.mp3"></div>

स च वाग्भिः प्रशस्ताभिः गमिष्यन् पूजितः तया ।  
तस्मात् देशात् अपक्रम्य चिन्तयामास वानरः ॥ ५-४१-१  
अल्प शेषम् इदम् कार्यम् दृष्टा इयम् असित ईक्षणा ।  
त्रीन् उपायान् अतिक्रम्य चतुर्थ इह दृश्यते ॥ ५-४१-२  
न साम रक्षह्सु गुणाय कल्पते ।  
न दनम् अर्थ उपचितेषु वर्तते ।  
न भेद साध्या बल दर्पिता जनाः ।  
पराक्रमः तु एष मम इह रोचते ॥ ५-४१-३  
न च अस्य कार्यस्य पराक्रमात् ऋते ।  
विनिश्चयः कश्चित् इह उपपद्यते ।  
हृत प्रवीराः तु रणे हि राक्षसाः ।  
कथञ्चित् ईयुः यत् इह अद्य मार्दवम् ॥ ५-४१-४  
कार्ये कर्मणि निर्दिष्टः यो बहूनि अपि साधयेत् ।  
पूर्व कार्य विरोधेन स कार्यम् कर्तुम् अर्हति ॥ ५-४१-५  
न हि एकः साधको हेतुः स्वल्पस्य अपि इह कर्मणः ।  
यो हि अर्थम् बहुधा वेद स समर्थो अर्थ साधने ॥ ५-४१-६  
इह एव तावत् कृत निश्चयो हि अहम् ।  
यदि व्रजेयम् प्लवग ईश्वर आलयम् ।  
पर आत्म सम्मर्द विशेष तत्त्ववित् ।  
ततः कृतम् स्यान् मम भर्तृ शासनम् ॥ ५-४१-७  
कथम् नु खल्व् अद्य भवेत् सुख आगतम् ।  
प्रसह्य युद्धम् मम राक्षसैः सह ।  
तथैव खल्व् आत्म बलम् च सारवत् ।  
समानयेन् माम् च रणे दश आननः ॥ ५-४१-८  
ततः समासाद्य रणे दशाननं ।  
समन्त्रिवर्गम् सबलप्रयायिनम् ।  
हृदि स्थितम् तस्य मतम् बलं च वै ।  
सुखेन मत्त्वाऽहमितः पुनर्व्रजे ॥ ५-४१-९  
इदम् अस्य नृशंसस्य नन्दन उपमम् उत्तमम् ।  
वनम् नेत्र मनः कान्तम् नाना द्रुम लता युतम् ॥ ५-४१-१०  
इदम् विध्वंसयिष्यामि शुष्कम् वनम् इव अनलः ।  
अस्मिन् भग्ने ततः कोपम् करिष्यति स रावणः ॥ ५-४१-११  
ततो महत् साश्व महारथ द्विपम् ।  
बलम् समानेष्व् अपि राक्षस अधिपः ।  
त्रिशूल काल आयस पट्टिश आयुधम् ।  
ततो महत् युद्धम् इदम् भविष्यति ॥ ५-४१-१२  
अहम् तु तैः सम्यति चण्ड विक्रमैः ।  
समेत्य रक्षोभिः असम्ग विक्रमः ।  
निहत्य तत् रावण चोदितम् बलम् ।  
सुखम् गमिष्यामि कपि ईश्वर आलयम् ॥ ५-४१-१३  
ततो मारुतवत् क्रुद्धो मारुतिः भीम विक्रमः ।  
ऊरु वेगेन महता द्रुमान् क्षेप्तुम् अथ आरभत् ॥ ५-४१-१४  
ततः तद्त् हनुमान् वीरो बभन्ज प्रमदा वनम् ।  
मत्त द्विज समाघुष्टम् नाना द्रुम लता युतम् ॥ ५-४१-१५  
तत् वनम् मथितैः वृक्षैः भिन्नैः च सलिल आशयैः ।  
चूर्णितैः पर्वत अग्रैः च बभूव अप्रिय दर्शनम् ॥ ५-४१-१६  
नानाशकुन्तविरुतैः प्रभिन्नैः सलिलाशयैः ।  
ताम्रैः किलसयैः क्लान्तैः क्लान्तद्रुमलतायितम् ॥ ५-४१-१७  
न बभौ तद्वनम् तत्र दावानलहतम् यथा ।  
व्याकुलावरणा रेजुर्विह्वला इव ता लताः ॥ ५-४१-१८  
लता गृहैः चित्र गृहैः च नाशितैः ।  
महाउरगैः व्याल मृगैः च निर्धुतैः ।  
शिला गृहैः उन्मथितैः तथा गृहैः ।  
प्रनष्ट रूपम् तत् अभून् महत् वनम् ॥ ५-४१-१९  
साविह्वलाऽशोकलताप्रताना ।  
वनस्थली शोकलताप्रताना ।  
जाता दशास्यप्रमदावनस्य ।  
कपेर्बलाद्धि प्रमदावनस्य ॥ ५-४१-२०  
स तस्य कृत्वा जगतीपतेर्महा ।  
न्महत् व्यलीकम् मनसो महात्मनः ।  
युयुत्सुः एको बहुभिः महाबलैः ।  
श्रिया ज्वलन् तोरणम् आश्रितः कपिः ॥ ५-४१-२१  
इत्यार्षे श्रीमद्रामायणे आदिकाव्ये सुन्दरकाण्डे एकचत्वारिंशः सर्गः