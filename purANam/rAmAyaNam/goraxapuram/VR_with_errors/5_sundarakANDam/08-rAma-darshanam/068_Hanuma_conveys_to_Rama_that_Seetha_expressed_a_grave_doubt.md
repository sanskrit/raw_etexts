---
title: 068 Hanuma conveys to Rama that Seetha expressed a grave doubt
title_english: 068 Hanuma conveys to Rama that Seetha expressed a grave doubt

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-068-Seetha_expressed_her_grave_doubt.mp3"></div>

अथ अहम् उत्तरम् देव्या पुनः उक्तः ससम्भ्रमम् ।  
तव स्नेहान् नर व्याघ्र सौहार्यात् अनुमान्य च ॥ ५-६८-१  
एवम् बहु विधम् वाच्यो रामो दाशरथिः त्वया ।  
यथा माम् आप्नुयात् शीघ्रम् हत्वा रावणम् आहवे ॥ ५-६८-२  
यदि वा मन्यसे वीर वस एका अहम् अरिम् दम ।  
कस्मिंश्चित् सम्वृते देशे विश्रान्तः श्वो गमिष्यसि ॥ ५-६८-३  
मम च अपि अल्प भाग्यायाः साम्निध्यात् तव वानर ।  
अस्य शोक विपाकस्य मुहूर्तम् स्यात् विमोक्षणम् ॥ ५-६८-४  
गते हि त्वयि विक्रान्ते पुनः आगमनाय वै ।  
प्राणानाम् अपि सन्देहो मम स्यान् न अत्र संशयः ॥ ५-६८-५  
तव अदर्शनजः शोको भूयो माम् परितापयेत् ।  
दुह्खात् दुह्ख पराभूताम् दुर्गताम् दुह्ख भागिनीम् ॥ ५-६८-६  
अयम् तु वीर सन्देहः तिष्ठति इव मम अग्रतः ।  
सुमहान् त्वत् सहायेषु हरि ऋक्षेषु असंशयः ॥ ५-६८-७  
कथम् नु खलु दुष्पारम् तरिष्यन्ति महाउदधिम् ।  
तानि हरि ऋक्ष सैन्यानि तौ वा नर वर आत्मजौ ॥ ५-६८-८  
त्रयाणाम् एव भूतानाम् सागरस्य अस्य लन्घने ।  
शक्तिः स्यात् वैनतेयस्य वायोः वा तव वा अनघ ॥ ५-६८-९  
तत् अस्मिन् कार्य नियोगे वीर एवम् दुरतिक्रमे ।  
किम् पश्यसि समाधानम् ब्रूहि कार्यविदाम् वर ॥ ५-६८-१०  
कामम् अस्य त्वम् एव एकः कार्यस्य परिसाधने ॥  
पर्याप्तः पर वीरघ्न यशस्यः ते बल उदयः ॥ ५-६८-११  
बलैः समग्रैः यदि माम् हत्वा रावणम् आहवे ।  
विजयी स्वाम् पुरीम् रामो नयेत् तत् स्यात् यशः करम् ॥ ५-६८-१२  
यथा अहम् तस्य वीरस्य वनात् उपधिना हृता ।  
रक्षसा तत् भयात् एव तथा न अर्हति राघवः ॥ ५-६८-१३  
बलैः तु सम्कुलाम् कृत्वा लन्काम् पर बल अर्दनः ।  
माम् नयेत् यदि काकुत्स्थः तत् तस्य सदृशम् भवेत् ॥ ५-६८-१४  
तत् यथा तस्य विक्रान्तम् अनुरूपम् महात्मनः ।  
भवति आहव शूरस्य तथा त्वम् उपपादय ॥ ५-६८-१५  
तत् अर्थ उपहितम् वाक्यम् प्रश्रितम् हेतु सम्हितम् ।  
निशम्य अहम् ततः शेषम् वाक्यम् उत्तरम् अब्रुवम् ॥ ५-६८-१६  
देवि हरि ऋक्ष सैन्यानाम् ईश्वरः प्लवताम् वरः ।  
सुग्रीवः सत्त्व सम्पन्नः तव अर्थे कृत निश्चयः ॥ ५-६८-१७  
तस्य विक्रम सम्पन्नाः सत्त्ववन्तो महाबलाः ।  
मनः सम्कल्प सम्पाता निदेशे हरयः स्थिताः ॥ ५-६८-१८  
येषाम् न उपरि न अधस्तान् न तिर्यक् सज्जते गतिः ।  
न च कर्मसु सीदन्ति महत्स्व् अमित तेजसः ॥ ५-६८-१९  
असकृत् तैः महाभागैः वानरैः बल सम्युतैः ।  
प्रदक्षिणी कृता भूमिः वायु मार्ग अनुसारिभिः ॥ ५-६८-२०  
मत् विशिष्टाः च तुल्याः च सन्ति तत्र वन ओकसः ।  
मत्तः प्रत्यवरः कश्चिन् न अस्ति सुग्रीव सम्निधौ ॥ ५-६८-२१  
अहम् तावत् इह प्राप्तः किम् पुनः ते महाबलाः ।  
न हि प्रकृष्टाः प्रेष्यन्ते प्रेष्यन्ते हि इतरे जनाः ॥ ५-६८-२२  
तत् अलम् परितापेन देवि मन्युः व्यपैतु ते ।  
एक उत्पातेन ते लन्काम् एष्यन्ति हरि यूथपाः ॥ ५-६८-२३  
मम पृष्ठ गतौ तौ च चन्द्र सूर्याव् इव उदितौ ।  
त्वत् सकाशम् महाभागे नृ सिम्हाव् आगमिष्यतः ॥ ५-६८-२४  
अरिघ्नम् सिम्ह सम्काशम् क्षिप्रम् द्रक्ष्यसि राघवम् ।  
लक्ष्मणम् च धनुष् पाणिम् लन्का द्वारम् उपस्थितम् ॥ ५-६८-२५  
नख दम्ष्ट्र आयुधान् वीरान् सिम्ह शार्दूल विक्रमान् ।  
वानरान् वानर इन्द्र आभान् क्षिप्रम् द्रक्ष्यसि सम्गतान् ॥ ५-६८-२६  
शैल अम्बुदन् निकाशानाम् लन्का मलय सानुषु ।  
नर्दताम् कपि मुख्यानाम् अचिरात् शोष्यसे स्वनम् ॥ ५-६८-२७  
निवृत्त वन वासम् च त्वया सार्धम् अरिम् दमम् ।  
अभिषिक्तम् अयोध्यायाम् क्षिप्रम् द्रक्ष्यसि राघवम् ॥ ५-६८-२८  
ततो मया वाग्भिः अदीन भाषिणी ।  
शिवाभिः इष्टाभिः अभिप्रसादिता ।  
जगाम शान्तिम् मम मैथिल आत्मजा ।  
तव अपि शोकेन तथा अभिपीडिता ॥ ५-६८-२९  
इत्यार्षे श्रीमद्रामायणे आदिकाव्ये सुन्दरकाण्डे अष्टषष्टितमः सर्गः