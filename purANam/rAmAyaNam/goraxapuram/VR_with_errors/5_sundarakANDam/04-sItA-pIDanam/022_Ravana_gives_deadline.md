---
title: 022 Ravana gives deadline
title_english: 022 Ravana gives deadline

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-022-Ravana_gives_deadline.mp3"></div>

सीताय वचनं श्रुत्वा परुषं राक्षसेश्वरः ।  
प्रत्युवाच ततः सीतां विप्रियं प्रियदर्शनम् ॥ ५-२२-१  
यथा यथा सान्त्वयिता वश्यः स्त्रीणां तथा तथा ।  
यथा यथा प्रियम् वक्ता परिBहूतस्तथा तहा ॥ ५-२२-२  
सन्नियच्चति मे क्रोधं त्वयि कामः समुत्थितः ।  
द्रवतोऽमार्गमासाद्य हयानिव सुसारथिः ॥ ५-२२-३  
वामः कामो मनुष्याणाम् यस्मिन् किल निबध्यते ।  
जने तस्मिंस्त्वनुक्रोशः स्नेहश्च किल जायते ॥ ५-२२-४  
एतस्मात्कारणान्न त्वां घातयामि वरानने ।  
वधार्हमवमानार्हां मिथ्याप्रव्रजिते रताम् ॥ ५-२२-५  
परुषाणीह वाक्यानि यानि यानि ब्रवीषि माम् ।  
तेषु तेषु वधो युक्तस्तव मैथिलि दारुणः ॥ ५-२२-६  
एकमुक्त्वा तु विअदेशीं रावणो राक्षसाधिपः ।  
क्रोधसंरम्भसम्युक्तः सीतामुत्तरमब्रवीत् ॥ ५-२२-७  
द्वौ मासौ रक्षितव्यौ मे योऽवधिस्ते मया कृतः ।  
ततः शयनमारोह मम त्वं वरवर्णिनि ॥ ५-२२-८  
ऊर्ध्वं द्वाभ्यां तु मासाभ्यां भर्तारम् मामनिच्चतीम् ।  
मम त्वां प्रातराशार्थमालभन्ते महानसे ॥ ५-२२-९  
तां तर्ज्यमानां सम्प्रेक्ष्य राक्षसेन्द्रेण जानकीम् ।  
देवगन्धर्वकन्यास्ता विषेदुर्विकृतेक्षणाः ॥ ५-२२-१०  
औष्ठप्रकारैरपरा वक्त्रनेत्रैस्तथापराः ।  
सीतामाश्वासयामासुस्तर्जितां तेन रक्षसा ॥ ५-२२-११  
ताभिराश्वासिता सीता रावणम् राक्षसाधिपम् ।  
उवाचात्महितं वाक्यं वृत्तशौण्डीर्यगर्वितम् ॥ ५-२२-१२  
नूनम् न ते जनः कश्चिदस्ति निःश्रेयसे स्थितः ।  
निवारयति यो न त्वां कर्मणोऽस्माद्विगर्हितात् ॥ ५-२२-१३  
मां हि धर्मात्मनः पत्नीं शचीमिव शचीपतेः ।  
त्वदन्यस्त्रिषु लोकेषु प्रार्थयेन्मनसापि कः ॥ ५-२२-१४  
राक्षसाधम रामस्य भार्याममिततेजसः ।  
उक्तवानसि यत्पापं क्व गतस्तस्य मोक्ष्यसे ॥ ५-२२-१५  
यथा दृप्तश्च मातङ्गः शशश्च सहितौ वने ।  
तथा द्विरदवद्रामस्त्वं नीच शशवत् स्मृतः ॥ ५-२२-१६  
स त्वमिक्ष्वाकुनाथम् वै क्षिपन्निह न लज्जसे ।  
चक्षुषोर्विषयम् तस्य न तावदुपगच्छसि ॥ ५-२२-१७  
इवे ते नयने क्रूते विरूपे कृष्णपिङ्गले ।  
क्षितौ न पतिते कस्मान्मामनार्य निरीक्षतः ॥ ५-२२-१८  
तस्य धर्मात्मनः पत्नीं स्नुषां दशरथस्य च ।  
कथं व्याहरतो मां ते न जिह्वा व्यवशीर्यते ॥ ५-२२-१९  
असन्देशात्तु रामस्य तपसश्चामपालनात् ।  
न त्वां कुर्मि दशग्रीव भस्म भर्मार्ह तेजसा ॥ ५-२२-२०  
नापहर्तुमहं शक्या त्वया रामस्य धीमतः ।  
विधिस्तव वधार्थाय विहितो नात्र संशयः ॥ ५-२२-२१  
शूरेण धनदभ्रात्रा बलैः समुदितेन च ।  
अपिह्य रामं कस्माद्धि दारचौर्यं त्वया कृतम् ॥ ५-२२-२२  
सीताया वचनं श्रुत्वा रावणो राक्षसाधिपः ।  
विनृत्य नयने क्रूरे जानकीमन्ववैक्षत ॥ ५-२२-२३  
नीलजीमूतसम्काशो महाभुजशिरोधरः ।  
सिंहसत्त्वगतिः श्रीमान् दीप्त जिह्वग्रलोचनः ॥ ५-२२-२४  
चलाग्रमकुटप्रांशुश्चित्रमाल्यानुलेपनः ।  
रक्तमाल्याम्बरधरस्तप्ताङ्गदविभूषणः ॥ ५-२२-२५  
श्रोणिसूत्रेण महता मेचकेन सुसम्वृतः ।  
अमृतोत्पादनद्धेन भुजगेनेव मन्दरः ॥ ५-२२-२६  
ताभ्यां स परिपूर्णाभ्यां भुजाभ्यां राक्षसेश्वरः ।  
शुशुभेऽचलसङ्काशः शृङ्गाभ्यामिव मन्दरः ॥ ५-२२-२७  
तरुणादित्यवर्णाभ्यां कुण्डलाभ्यां विभूषितः ।  
रक्तपल्लवपुष्पाभ्यामशोकाभ्यामिवाचलः ॥ ५-२२-२८  
स कल्पवृक्षप्रतिमो वसन्त इव मूर्तिमान् ।  
श्मशानचैत्यप्रतिमो भूषितोऽपि भयम्करः ॥ ५-२२-२९  
अवेक्षमाणो वैदेहीं कोपसम्रक्तलोचनः ।  
उवाच रावणः सीतां भुजङ्ग इव निःश्वसन् ॥ ५-२२-३०  
अनयेनाभिसम्पन्नमर्थहीनमनुव्रते ।  
नाशयाम्यहमद्य त्वां सूर्यः सन्ध्यामिवौजसा ॥ ५-२२-३१  
इत्युक्त्वा मैथिलीम् राजा रावणः शत्रुरावणः ।  
सन्दिदेश ततः सर्वा राक्षसीर्गोरदर्शनाः ॥ ५-२२-३२  
एकाक्षीमेककर्णां च कर्णप्रावरणां तथा ।  
गोकर्णीं हस्तिकर्णीम् च लम्बकर्णीमकर्णिकाम् ॥ ५-२२-३३  
हस्तिपाद्यश्वपाद्यौ च गोपादीं पादचूळिकाम् ।  
एकाक्षीमेकपादीं च पृथुपादीमपादिकाम् ॥ ५-२२-३४  
अतिमात्रशिरोग्रीवामतिमात्रकुचोदरीम् ।  
अतिमात्रास्यनेत्राम् च दीर्घजिह्वमजिह्विकाम् ॥ ५-२२-३५  
अनासिकां सिम्हमुखीं गोमुखीम् सूकरीमुखीम् ।  
यथा मद्वशगा सीता क्ष्प्रं भवति जानकी ॥ ५-२२-३६  
तथा कुरुत राक्षस्यः सर्वाः क्षिप्रं समेत्य च ।  
प्रतिलोमानुलोमैश्च सामदानादिभेदनैः ॥ ५-२२-३७  
अवर्जयत वैदेहीं दण्डस्योद्यमनेन च ।  
इति प्रतिसमादिश्य राक्षसेन्द्रः पुनः पुनः ॥ ५-२२-३८  
काममन्युपरीतात्मा जानकीं पर्यतर्जयत् ।  
उपगम्य ततः शीघ्रं राक्षसी धान्यमालिनी ॥ ५-२२-३९  
परिष्वज्य दशग्रीवमिदं वचनमब्रवीत् ।  
मया क्रीड महाराज सीतया किं तवानया ॥ ५-२२-४०  
विवर्णया कृपणया मानुष्या राक्षसेश्वर ।  
नूनमस्या महाराज न दिव्यान् भोगसत्तमान् ॥ ५-२२-४१  
विदधात्यमरश्रेष्ठस्तव बाहुबलार्जितान् ।  
अकामां कामयानस्य शरीरमुपतप्यते ॥ ५-२२-४२  
इच्छन्तीं कामयानस्य प्रीतिर्भवति शोभना ।  
एवमुक्तस्तु राक्षस्या समुत्क्षिप्तस्ततो बली ॥ ५-२२-४३  
प्रहसन्मेघसम्काशो राक्षसः स न्यवर्तत ।  
प्रस्थितः स दशग्रीवः कम्पयन्निव मेदिनीम् ॥ ५-२२-४४  
ज्वलद्भास्करवर्णाभम् प्रविवेश निवेशनम् ।  
देवगन्धर्वकन्याश्च नागकन्याश्च सर्वतः ॥ ५-२२-४५  
परिवार्य दशग्रीवं विविशुस्तं गृहोत्तमम् ।  
स मैथिलीं ध्रम परामवस्थितां ।  
प्रवेपमानां परिभर्स्य रावणः ।  
विहाय सीतां मदनेन मोहितः ।  
स्वमेव वेश्म प्रविवेश भास्वरम् ॥ ५-२२-४६  
इत्यार्षे शीर्मद्रामायणे आदिकाव्ये सुन्दरकाण्डे द्वाविंशः सर्गः