---
title: 066 Lakshmana s advisory words to Rama
title_english: 066 Lakshmana s advisory words to Rama

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-066-Rama_Sama_Shwasanam.mp3"></div>

तम् तथा शोक सन्तप्तम् विलपन्तम् अनाथवत् ।  
मोहेन महता आविष्टम् परिद्यूनम् अचेतनम् ॥ ४-६६-१  
ततः सौमित्रिः आश्वास्य मुहूर्तात् इव लक्ष्मणः ।  
रामम् सम्बोधयामास चरणौ च अभिपीडयन् ॥ ४-६६-२  
महता तपसा राम महता च अपि कर्मणा ।  
राज्ञा दशरथेन असि लब्धो अमृतम् इव अमरैः ॥ ४-६६-३  
तव चैव गुणैः बद्धः त्वत् वियोगात् महिपतिः ।  
राजा देवत्वम् आपन्नो भरतस्य यथा श्रुतम् ॥ ४-६६-४  
यदि दुःखम् इदम् प्राप्तम् काकुत्स्थ न सहिष्यसे ।  
प्राकृतः च अल्प सत्त्वः च इतरः कः सहिष्यति ॥ ४-६६-५  
आश्वसिहि नरश्रेष्ठ प्राणिनः कस्य न आपद ।  
संस्पृशन्ति अग्निवत् राजन् क्षणेन व्यपयान्ति च ॥ ४-६६-६  
दुःखितो हि भवान् लोकान् तेजसा यदि धक्ष्यते ।  
आर्ताः प्रजा नर व्याघ्र क्व नु यास्यन्ति निर्वृतिम् ॥ ४-६६-७  
लोक स्वभाव एव एष ययातिः नहुष आत्मजः ।  
गतः शक्रेण सालोक्यम् अनयः तम् समस्पृशत् ॥ ४-६६-८  
महाऋषि यः वसिष्ठः तु यः पितुः नः पुरोहितः ।  
अह्ना पुत्र शतम् जज्ञे तथैव अस्य पुनर् हतम् ॥ ४-६६-९  
या च इयम् जगतो माता सर्व लोक नमस्कृता ।  
अस्याः च चलनम् भूमेः दृश्यते कोसलेश्वर ॥ ४-६६-१०  
यौ धर्मौ जगताम् नेत्रे यत्र सर्वम् प्रतिष्ठितम् ।  
आदित्य चन्द्रौ ग्रहणम् अभ्युपेतौ महाबलौ ॥ ४-६६-११  
सुमहान्ति अपि भूतानि देवाः च पुरुष ऋषभ ।  
न दैवस्य प्रमुञ्चन्ति सर्व भूतानि देहिनः ॥ ४-६६-१२  
शक्र आदिषु अपि देवेषु वर्तमानौ नय अनयौ ।  
श्रूयेते नर शार्दूल न त्वम् व्यथितुम् अर्हसि ॥ ४-६६-१३  
हृतायाम् अपि वैदेह्याम् नष्टायाम् अपि राघव ।  
शोचितुम् न अर्हसे वीर यथा अन्यः प्राकृतः तथा ॥ ४-६६-१४  
त्वत् विधा नहि शोचन्ति सततम् सर्व दर्शिनः ।  
सुमहत्सु अपि कृच्छ्रेषु राम अनिर्विण्ण दर्शनाः ॥ ४-६६-१५  
तत्त्वतो हि नरश्रेष्ठ बुद्ध्या समनुचिन्तय ।  
बुद्ध्या युक्ता महाप्राज्ञा विजानन्ति शुभ अशुभे ॥ ४-६६-१६  
अदृष्ट गुण दोषाणाम् अधृवाणाम् च कर्मणाम् ।  
न अन्तरेण क्रियाम् तेषाम् फलम् इष्टम् च वर्तते ॥ ४-६६-१७  
माम् एवम् हि पुरा वीर त्वम् एव बहुशो उक्तवान् ।  
अनुशिष्यात् हि को नु त्वाम् अपि साक्षात् बृहस्पतिः ॥ ४-६६-१८  
बुद्धिः च ते महाप्राज्ञ देवैः अपि दुर्अन्वया ।  
शोकेन अभिप्रसुप्तम् ते ज्ञानम् सम्बोधयामि अहम् ॥ ४-६६-१९  
दिव्यम् च मानुषम् च एवम् आत्मनः च पराक्रमम् ।  
इक्ष्वाकु वृषभ अवेक्ष्य यतस्व द्विषताम् वधे ॥ ४-६६-२०  
ओर्  
किम् ते सर्व विनाशेन कृतेन पुरुष ऋषभ ।  
तम् एव तु रिपुम् पापम् विज्ञाय उद्धर्तुम् अर्हसि ॥ ४-६६-२१  
इति वाल्मीकि रामायणे आदि काव्ये अरण्य काण्डे षट्स् षष्टितमः सर्गः