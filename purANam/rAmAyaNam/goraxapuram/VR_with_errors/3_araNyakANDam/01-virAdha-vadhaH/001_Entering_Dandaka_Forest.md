---
title: 001 Entering Dandaka Forest
title_english: 001 Entering Dandaka Forest

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-001-Rusheenam_Abhaya_Prathanam.mp3"></div>

ॐ शान्ति शान्ति शान्तिः  
प्रविश्य तु महारण्यं दण्डकारण्यमात्मवान् ।  
रामो ददर्श दुर्धर्षस्तापसाश्रममण्डलम् ॥ ३-१-१  
कुशचीरपरिक्षिप्तं ब्राह्म्यां लक्ष्यासमावृतम् ।  
यथा प्रदीप्तं दुर्दर्शं गगने सूर्यमण्डलम् ॥ ३-१-२  
शरण्यं सर्वभूतानां सुसम्मृष्टाजिरं सद ।  
मृगैर्बहुभिराकीर्णं पक्षिसम्मैः समातम् ॥ ३-१-३  
पूजितं चोपनृत्तं च नित्यमप्सरसाम् गणैः ।  
विशालैरग्निशरणैः स्रुग्भाण्डैरजिनैः कुशैः ॥ ३-१-४  
समिद्भिस्तोयकलशैः फलमूलश्च शोभितम् ।  
आरण्यैः च महा वृक्षैः पुण्यैः स्वादु फलैर् वृतम् ॥ ३-१-५  
बलिहोमार्चितं पुण्यं ब्रह्मघोषनिनादितम् ।  
पुष्पैश्चान्यैः परिक्षिप्तं पद्मिन्या च सपद्मया ॥ ३-१-६  
फलमूलाशनैर्दान्तैस्चीरकृष्णाजिनाम्बरैः ।  
सूर्यवैश्वानराभश्च पुराणैर्मुनिभिर्युतम् ॥ ३-१-७  
पुण्यैश्च नियताहारैः शोभितं परमर्षिभिः ।  
तद् ब्रह्मभवनप्रख्यां ब्रह्मघोषनिनादितम् ॥ ३-१-८  
ब्रह्मविर्भिर्महाभागैर्ब्राह्मणैरुपशोभितम् ।  
तद्दृष्ट्वा राघवः श्रीमांस्तापसाश्रममण्डलम् ॥ ३-१-९  
अभ्यगच्छन्महातेजा विज्यं कृत्वा महद्धनुः ।  
दिव्यज्ञानोपपन्नास्ते रामं दृष्ःट्वा महर्षयः ॥ ३-१-१०  
अभिजग्मुस्तदा प्रीता वैदेहीं च यशस्विनीम् ।  
ते तु सोममिवोद्यन्तं द्इष्ट्वा वै धर्मचारिणम् ॥ ३-१-११  
लक्ष्मणं चैव दृष्ट्वातु वैदेहीं च यशस्विनीम् ।  
मङ्गलानि प्रयञ्जानाः प्रत्यगृह्णान् दृढव्रताः ॥ ३-१-१२  
रूपसंहननं लक्ष्मीं सौकुमार्यं सुवेषताम् ।  
ददृशुर्विस्मिताकारा रामस्य वनवासिनः ॥ ३-१-१३  
वैदेहीं लक्ष्मणं रामं नेत्रैरनिमिषैरिव ।  
आश्चरभूतान् ददृशुः सर्वे ते पनवासिनः ॥ ३-१-१४  
आत्रैनं हि महाभागाः सर्वभूतहिते रताः ।  
अतिथिं पर्णशालायां राघवं सन्न्यवेशयन् ॥ ३-१-१५  
ततो रामस्य सत्कृत्य विधिना पावकोपमाः ।  
अजह्रुस्ते महाभागाः सलिलं धर्मचारिणः ॥ ३-१-१६  
मङ्गलानि प्रयुञ्जना मुदा परमया युताः ।  
मूलं पुष्पं फलं सर्वमाश्रमं च महात्मनः ॥ ३-१-१७  
निवेदयित्वा ध्र्मज्ञास्ते तु प्राञ्जलयोऽब्रुवन् ।  
धर्मपालो जनस्यास्य शरण्यश्च महायशाः ॥ ३-१-१८  
पूजनीयश्च मान्यश्च राजा दण्डधरो गुरुः ।  
इन्द्रस्यव चतुर्भागः प्रजा रक्षति राघव ॥ ३-१-१९  
राजा तस्माद् वरान् भोगान् रम्यान् भुङ्कै नम ।  
ते वयं भवता रक्ष्या भवद्विषयवासिनः ।  
नगरस्थो वनस्थोवा त्वं नो राजा जनेश्वरः ॥ ३-१-२०  
न्यस्तदण्डा वयं राजञ्जितक्रोधा जित्रेन्द्रियाः ।  
रक्षणीयास्त्वया श्श्वद्गर्भभूतास्तपोधनाः ॥ ३-१-२१  
एवमुक्त्वा फलैर्मुलैह् पुष्पैरन्यैश्च राघवम् ।  
वन्यैश्च विविधाहारैः सलक्ष्मणमपूजयन् ॥ ३-१-२२  
तथान्ये तापसाः सिद्धा रामं वैश्वानरोपमाः ।  
न्यायवृत्ता यथान्यायं तर्पयामासुरीश्वरम् ॥ ३-१-२३  
इति वाल्मीकि रामायणे आदि काव्ये अरण्य काण्डे प्रथमः सर्गः