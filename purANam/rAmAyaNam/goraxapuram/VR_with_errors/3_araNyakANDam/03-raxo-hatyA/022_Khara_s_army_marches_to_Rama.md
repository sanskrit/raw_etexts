---
title: 022 Khara s army marches to Rama
title_english: 022 Khara s army marches to Rama

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-022-Kharasya_Yudhdha_Sidhathaa.mp3"></div>

एवम् आधर्षितः शूरः शूर्पणख्या खरः ततः ।  
उवाच रक्षसाम् मध्ये खरः खरतरम् वचः ॥ ३-२२-१  
तव अपमान प्रभवः क्रोधो अयम् अतुलो मम ।  
न शक्यते धारयितुम् लवण अम्भ इव उल्बणम् ॥ ३-२२-२  
न रामम् गणये वीर्यान् मानुषम् क्षीण जीवितम् ।  
आत्म दुश्चरितैः प्राणान् हतो यो अद्य विमोक्ष्यति ॥ ३-२२-३  
बाष्पः सन्धार्यताम् एष सम्भ्रमः च विमुच्यताम् ।  
अहम् रामम् सह भ्रात्रा नयामि यम सादनम् ॥ ३-२२-४  
परश्वध हतस्य अद्य मन्द प्राणस्य भू तले ।  
रामस्य रुधिरम् रक्तम् उष्णम् पास्यसि राक्षसि ॥ ३-२२-५  
सा प्रहृष्ट्वा वचः श्रुत्वा खरस्य वदनात् च्युतम् ।  
प्रशशंस पुनर् मौर्ख्यात् भ्रातरम् रक्षसाम् वरम् ॥ ३-२२-६  
तया परुषितः पूर्वम् पुनर् एव प्रशंसितः ।  
अब्रवीत् दूषणम् नाम खरः सेना पतिम् तदा ॥ ३-२२-७  
चतुर्दश सहस्राणि मम चित्त अनुवर्तिनाम् ।  
रक्षसाम् भीम वेगानाम् समरेषु अनिवर्तिनाम् ॥ ३-२२-८  
उपस्थापय मे क्षिप्रम् रथम् सौम्य धनूंषि च ।  
शरान् च चित्रान् खड्गां च शक्ती च विविधाः शिताः ॥ ३-२२-१०  
अग्रे निर्यातुम् इच्छ्हामि पौलस्त्यानाम् महात्मनाम् ।  
वधार्थम् दुर्विनीतस्य रामस्य रण कोविद ॥ ३-२२-११  
इति तस्य ब्रुवाणस्य सूर्य वर्णम् महारथम् ।  
सत् अश्वैः शबलैः युक्तम् आचचक्षे अथ दूषणः ॥ ३-२२-१२  
तम् मेरु शिखर आकारम् तप्त काञ्चन भूषणम् ।  
हेम चक्रम् असम्बाधम् वैदूर्यमय कूबरम् ॥ ३-२२-१३  
मत्स्यैः पुष्पैः द्रुमैः शैलैः चन्द्र सूर्यैः च काञ्चनैः ।  
मा.ङ्गल्यैः पक्षि सम्घैः च ताराभिः च समावृतम् ॥ ३-२२-१४  
ध्वज निस्त्रिंश सम्पन्नम् किङ्किणी वर भूषितम् ।  
सत् अश्व युक्तम् सः अमर्षात् आरुरोह खरः तदा ॥ ३-२२-१५  
खरः तु तान् महत् सैन्याम् रथ चर्म आयुध ध्वजान् ।  
निर्यात इति अब्रवीत् प्रेक्ष्य दूषणः सर्व राक्षसान् ॥ ३-२२-१६  
ततः तद् राक्षसम् सैन्यम् घोर चर्म आयुध ध्वजम् ।  
निर्जगाम जन स्थानात् महानादम् महाजवम् ॥ ३-२२-१७  
मुद्गरैः पट्टिशैः शूलैः सुतीक्ष्णैः च परश्वधैः ।  
खड्गैः चक्रैः च हस्तस्थैः भ्राजमानैः स तोमरैः ॥ ३-२२-१८  
शक्तिभिः परिघैः घोरैः अतिमात्रैः च कार्मुकैः ।  
गदा असि मुसलैः वज्रैः गृहीतैः भीम दर्शनैः ॥ ३-२२-१९  
राक्षसानाम् सुघोराणाम् सहस्राणि चतुर्दश ।  
निर्यातानि जन स्थानात् खर चित्त अनुवर्तिनाम् ॥ ३-२२-२०  
तान् तु निर्धावतो दृष्ट्वा राक्षसान् भीम दर्शनम् ।  
खरस्य अथ रथः किञ्चित् जगाम तत् अनन्तरम् ॥ ३-२२-२१  
ततः तान् शबलान् अश्वान् तप्त काञ्चन भूषितान् ।  
खरस्य मतम् आज्ञाय सारथिः पर्यचोदयत् ॥ ३-२२-२२  
सञ्चोदितो रथः शीघ्रम् खरस्य रिपु घातिनः ।  
शब्देन आपूरयामास दिशः स प्रदिशः तथा ॥ ३-२२-२३  
प्रवृद्ध मन्युः तु खरः खर स्वरे  
रिपोः वध अर्थम् त्वरितो यथा अन्तकः ।  
अचूचुदत् सारथिम् उन्नदन् पुनर्  
महाबलो मेघ इव अश्म वर्षवान् ॥ ३-२२-२४  
इति वाल्मीकि रामायणे आदि काव्ये किष्किन्ध काण्डे द्वा विंशः सर्गः