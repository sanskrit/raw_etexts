---
title: 025 Suka explains the strength of the enemy s army to Ravana
title_english: 025 Suka explains the strength of the enemy s army to Ravana

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-025-Suka_explains_the_strength_of_the_enemy_s_army_to_Ravana_0.mp3"></div>

सबले सागरम् तीर्णे रामे दशरथ आत्मजे ।  
अमात्यौ रावणः श्रीमान् अब्रवीत् शुक सारणौ ॥ ६-२५-१  
समग्रम् सागरम् तीर्णम् दुस्तरम् वानरम् बलम् ।  
अभूत पूर्वम् रामेण सागरे सेतु बन्धनम् ॥ ६-२५-२  
सागरे सेतु बन्धम् तु न श्रद्दध्याम् कथञ्चन ।  
अवश्यम् च अपि सम्ख्येयम् तन् मया वानरम् बलम् ॥ ६-२५-३  
भवन्तौ वानरम् सैन्यम् प्रविश्य अनुपलक्षितौ ।  
परिमाणम् च वीर्यम् च ये च मुख्याः प्लवम् गमाः ॥ ६-२५-४  
मन्त्रिणो ये च रामस्य सुग्रीवस्य च सम्मताः ।  
ये पूर्वम् अभिवर्तन्ते ये च शूराः प्लवम् गमाः ॥ ६-२५-५  
स च सेतुर् यथा बद्धः सागरे सलिल अर्णवे ।  
निवेशः च यथा तेषाम् वानराणाम् महात्मनाम् ॥ ६-२५-६  
रामस्य व्यवसायम् च वीर्यम् प्रहरणानि च ।  
लक्ष्मणस्य च वीरस्य तत्त्वतो ज्ञातुम् अर्हथ ॥ ६-२५-७  
कः च सेना पतिस् तेषाम् वानराणाम् महाओजसाम् ।  
एतज् ज्ञात्वा यथा तत्त्वम् शीघ्रम् अगन्तुम् अर्हथः ॥ ६-२५-८  
इति प्रतिसमादिष्टौ राक्षसौ शुक सारणौ ।  
हरि रूप धरौ वीरौ प्रविष्टौ वानरम् बलम् ॥ ६-२५-९  
ततस् तद् वानरम् सैन्यम् अचिन्त्यम् लोम हर्षणम् ।  
सम्ख्यातुम् न अध्यगच्चेताम् तदा तौ शुक सारणौ ॥ ६-२५-१०  
तत् स्थितम् पर्वत अग्रेषु निर्दरेषु गुहासु च ।  
समुद्रस्य च तीरेषु वनेषु उपवनेषु च ॥ ६-२५-११  
तरमाणम् च तीर्णम् च तर्तु कामम् च सर्वशः ।  
निविष्टम् निविशच् चैव भीम नादम् महाबलम् ॥ ६-२५-१२  
तद्बलार्णवमक्षोभ्यम् ददृशाते निशाचरौ ।  
तौ ददर्श महातेजाः प्रच्चन्नौ च विभीषणः ॥ ६-२५-१३  
आचचक्षे अथ रामाय गृहीत्वा शुक सारणौ ।  
तस्यैतौ राक्षसेन्द्रस्य मन्त्रिणौ शुक्सारणौ ॥ ६-२५-१४  
लङ्कायाः समनुप्राप्तौ चारौ पर पुरम् जयौ ।  
तौ दृष्ट्वा व्यथितौ रामम् निराशौ जीविते तदा ॥ ६-२५-१५  
कृत अन्जलि पुटौ भीतौ वचनम् च इदम् ऊचतुः ।  
आवाम् इह आगतौ सौम्य रावण प्रहिताव् उभौ ॥ ६-२५-१६  
परिज्ञातुम् बलम् कृत्स्नम् तव इदम् रघु नन्दन ।  
तयोस् तद् वचनम् श्रुत्वा रामो दशरथ आत्मजः ॥ ६-२५-१७  
अब्रवीत् प्रहसन् वाक्यम् सर्व भूत हिते रतः ।  
यदि दृष्टम् बलम् कृत्स्नम् वयम् वा सुसमीक्षिताः ॥ ६-२५-१८  
यथा उक्तम् वा कृतम् कार्यम् चन्दतः प्रतिगम्यताम् ।  
अथ किञ्चिददृष्टम् वा भूयस्तद्द्रष्टुमर्हथः ॥ ६-२५-१९  
विभीषनो वा कार्त्स्न्येन पुनः सन्दर्शयिष्यति ।  
न चेदम् ग्रहम् णम् प्रप्य भेतव्यम् जीवितम् प्रति ॥ ६-२५-२०  
व्यस्तशस्त्रौ गृहीतौ च न दूतौ वधमर्हतः ।  
प्रच्चन्नौ च विमुञ्चएमौ चारौ रात्रिञ्च रावुभौ ॥ ६-२५-२१  
शत्रुपक्षस्य सततम् विभीषण विकर्षिणौ ।  
प्रविश्य नगरीम् लङ्काम् भवद्भ्याम् धनद अनुजः ॥ ६-२५-२२  
वक्तव्यो रक्षसाम् राजा यथा उक्तम् वचनम् मम ।  
यद् बलम् च समाश्रित्य सीताम् मे हृतवान् असि ॥ ६-२५-२३  
तद् दर्शय यथा कामम् ससैन्यः सह बान्धवः ।  
श्वः काले नगरीम् लङ्काम् सप्राकाराम् सतोरणाम् ॥ ६-२५-२४  
राक्षसम् च बलम् पश्य शरैर् विध्वंसितम् मया ।  
खोधम् भीममहम् मोक्ष्ये बलम् धारय रावण ॥ ६-२५-२५  
श्वः काले वज्रवान् वज्रम् दानवेष्व् इव वासवः ।  
इति प्रतिसमादिष्टौ राक्षसौ शुक सारणौ ॥ ६-२५-२६  
जयेति प्रतिनन्द्यैनम् राघवम् धर्मवत्सलम् ।  
आगम्य नगरीम् लङ्काम् अब्रूताम् राक्षस अधिपम् ॥ ६-२५-२७  
विभीषण गृहीतौ तु वध अर्हौ राक्षस ईश्वर ।  
दृष्ट्वा धर्म आत्मना मुक्तौ रामेण अमित तेजसा ॥ ६-२५-२८  
एक स्थान गता यत्र चत्वारः पुरुष ऋषभाः ।  
लोक पाल उपमाः शूराः कृत अस्त्रा दृढ विक्रमाः ॥ ६-२५-२९  
रामो दाशरथिः श्रीमाम्ल् लक्ष्मणः च विभीषणः ।  
सुग्रीवः च महातेजा महाइन्द्र सम विक्रमः ॥ ६-२५-३०  
एते शक्ताः पुरीम् लङ्काम् सप्राकाराम् सतोरणाम् ।  
उत्पाट्य सम्क्रामयितुम् सर्वे तिष्ठन्तु वानराः ॥ ६-२५-३१  
यादृशम् तस्य रामस्य रूपम् प्रहरणानि च ।  
वधिष्यति पुरीम् लङ्काम् एकस् तिष्ठन्तु ते त्रयः ॥ ६-२५-३२  
राम लक्ष्मण गुप्ता सा सुग्रीवेण च वाहिनी ।  
बभूव दुर्धर्षतरा सर्वैर् अपि सुर असुरैः ॥ ६-२५-३३  
प्रहृष्ट रूपा ध्वजिनी वन ओकसाम् ।  
वनौकसाम् सम्प्रति योद्धुम् इच्चताम् ।  
अलम् विरोधेन शमो विधीयताम् ।  
प्रदीयताम् दाशरथाय मैथिली ॥ ६-२५-३४  
इत्यार्षे श्रीमद्रामायणे आदिकाव्ये युद्धकाण्डे पञ्चविंशः सर्गः