---
title: 067 Hanuma asserts his capabilities to leap the ocean
title_english: 067 Hanuma asserts his capabilities to leap the ocean

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-067-Hanuma_asserts_his_capabilities_to_leap_the_ocean.mp3"></div>

तम् दृष्ट्वा जृम्भमाणम् ते क्रमितुम् शत योजनम् ।  
वेगेन आपूर्यमाणम् च सहसा वानरोत्तमम् ॥ ४-६७-१  
सहसा शोकम् उत्सृज्य प्रहर्षेण समन्विताः ।  
विनेदुः तुष्टुवुः च अपि हनूमन्तम् महाबलम् ॥ ४-६७-२  
प्रहृष्टा विस्मिताः च अपि ते वीक्षन्ते समन्ततः ।  
त्रिविक्रम कृत उत्साहम् नारायणम् इव प्रजाः ॥ ४-६७-३  
संस्तूयमानो हनुमान् व्यवर्धत महाबलः ।  
समाविद्ध्य च लाङ्गूलम् हर्षात् बलम् उपेयिवान् ॥ ४-६७-४  
तस्य संस्तूयमानस्य सर्वैः वनर पुङ्गवैः ।  
तेजसा आपूर्यमाणस्य रूपम् आसीत् अनुत्तमम् ॥ ४-६७-५  
यथा विजृम्भते सिंहो विवृते गिरि गह्वरे ।  
मारुतस्य औरसः पुत्रः तथा सम्प्रति जृम्भते ॥ ४-६७-६  
अशोभत मुखम् तस्य जृम्भमाणस्य धीमतः ।  
अम्बरीष उपमम् दीप्तम् विधूम इव पावकः ॥ ४-६७-७  
हरीणाम् उत्थितो मध्यात् सम्प्रहृष्ट तनू रुहः ।  
अभिवाद्य हरीन् वृद्धान् हनुमान् इदम् अब्रवीत् ॥ ४-६७-८  
अरुजन् पर्वत अग्राणि हुताशन सखो अनिलः ।  
बलवान् अप्रमेयः च वायुः आकाश गोचरः ॥ ४-६७-९  
तस्य अहम् शीघ्र वेगस्य शीघ्र गस्य महात्मनः ।  
मारुतस्य औरसः पुत्रः प्लवने च अस्मि तत् समः ॥ ४-६७-१०  
उत्सहेयम् हि विस्तीर्णम् आलिखन्तम् इव अम्बरम् ।  
मेरुम् गिरिम् असङ्गेन परिगन्तुम् सहस्रशः ॥ ४-६७-११  
बाहु वेग प्रणुन्नेन सागरेण अहम् उत्सहे ।  
समाप्लावयितुम् लोकम् स पर्वत नदी ह्रदम् ॥ ४-६७-१२  
मम ऊरु जन्घा वेगेन भविष्यति समुत्थितः ।  
समुत्थित महा ग्राहः समुद्रो वरुण आलयः ॥ ४-६७-१३  
पन्नग अशनम् आकाशे पतन्तम् पक्षि सेवितम् ।  
वैनतेयम् अहम् शक्तः परिगन्तुम् सहस्रशः ॥ ४-६७-१४  
उदयात् प्रस्थितम् वा अपि ज्वलन्तम् रश्मि मालिनम् ।  
अन् अस्तमितम् आदित्यम् अभिगन्तुम् समुत्सहे ॥ ४-६७-१५  
ततो भूमिम् असंस्पृष्ट्वा पुनः आगन्तुम् उत्सहे ।  
प्रवेगेन एव महता भीमेन प्लवगर्षभाः ॥ ४-६७-१६  
उत्सहेयम् अतिक्रान्तुम् सर्वान् आकाश गोचरान् ।  
सागरम् शोषयिष्यामि दारयिष्यामि मेदिनीम् ॥ ४-६७-१७  
पर्वतान् चूर्णष्यामि प्लवमानः प्लवङ्गमाः ।  
हरिष्यामि ऊरु वेगेन प्लवमानो महाअर्णवम् ॥ ४-६७-१८  
लतानाम् विविधाम् पुष्पम् पादपानाम् च सर्वशः ।  
अनुयास्यति माम् अद्य प्लवमानम् विहायसा ॥ ४-६७-१९  
भविष्यति हि मे पन्थाः स्वातेः पन्था इव अम्बरे ।  
चरन्तम् घोरम् आकाशम् उत्पतिष्यन्तम् एव च ॥ ४-६७-२०  
द्रक्ष्यन्ति निपतन्तम् च सर्व भूतानि वानराः ।  
महा मेरु प्रतीकाशम् माम् द्रक्ष्यध्वम् प्लवङ्गमाः ॥ ४-६७-२१  
दिवम् आवृत्य गच्छन्तम् ग्रसमानम् इव अम्बरम् ।  
विधमिष्यामि जीमूतान् कम्पयिष्यामि पर्वतान् ।  
सागरम् शोषयिष्यामि प्लवमानः समाहितः ॥ ४-६७-२२  
वैनतेयस्य वा शक्तिः मम वा मारुतस्य वा ।  
ऋते सुपर्ण राजानम् मारुतम् वा महाबलम् ।  
न तत् भूतम् प्रपश्यामि यत् माम् प्लुतम् अनुव्रजेत् ॥ ४-६७-२३  
निमेष अन्तर मात्रेण निरालम्बनम् अम्बरम् ।  
सहसा निपतिष्यामि घनात् विद्युत् इव उत्थिता ॥ ४-६७-२४  
भविष्यति हि मे रूपम् प्लवमानस्य सागरम् ।  
विष्णोः प्रक्रममाणस्य तदा त्रीन् विक्रमान् इव ॥ ४-६७-२५  
बुद्ध्या च अहम् प्रपश्यामि मनः चेष्टा च मे तथा ।  
अहम् द्रक्ष्यामि वैदेहीम् प्रमोदध्वम् प्लवङ्गमाः ॥ ४-६७-२६  
मारुतस्य समो वेगे गरुडस्य समो जवे ।  
अयुतम् योजनानाम् तु गमिष्यामि इति मे मतिः ॥ ४-६७-२७  
वासवस्य स वज्रस्य ब्रह्मणो वा स्वयम्भुवः ।  
विक्रम्य सहसा हस्तात् अमृतम् तत् इह आनये ॥ ४-६७-२८  
लङ्काम् वा अपि समुत्क्षिप्य गच्छेयम् इति मे मतिः ।  
तम् एवम् वानर श्रेष्ठम् गर्जन्तम् अमित प्रभम् ॥ ४-६७-२९  
प्रहृष्टा हरयः तत्र समुदैक्षन्त विस्मिताः ।  
तत् च अस्य वचनम् श्रुत्वा ज्ञातीनाम् शोक नाशनम् ॥ ४-६७-३०  
उवाच परिसंहृष्टो जाम्बवान् प्लवगेश्वरः ।  
वीर केसरिणः पुत्र वेगवन् मारुत आत्मज ॥ ४-६७-३१  
ज्ञातीनाम् विपुलः शोकः त्वया तात प्रणाशितः ।  
तव कल्याण रुचयः कपि मुख्याः समागताः ॥ ४-६७-३२  
मङ्गलम् कार्य सिद्धि अर्थम् करिष्यन्ति समाहिताः ।  
ऋषीणाम् च प्रसादेन कपि वृद्ध मतेन च ॥ ४-६७-३३  
गुरूणाम् च प्रसादेन प्लवस्व त्वम् महाअर्णवम् ।  
स्थास्यामः च एक पादेन यावत् आगमनम् तव ॥ ४-६७-३४  
त्वत् गतानि च सर्वेषाम् जीवितानि वन ओकसाम् ।  
ततः च हरि शार्दूलः तान् उवाच वन ओकसः ॥ ४-६७-३५  
को अपि लोके न मे वेगम् प्लवने धारयिष्यति ।  
एतानि हि नगस्य अस्य शिला सङ्कट शालिनः ॥ ४-६७-३६  
शिखराणि महेन्द्रस्य स्थिराणि च महान्ति च ।  
येषु वेगम् गमिष्यामि महेन्द्र शिखरेषु अहम् ॥ ४-६७-३७  
नाना द्रुम विकीर्णेषु धातु निष्पन्द शोभिषु ।  
एतानि मम वेगम् हि शिखराणि महान्ति च ॥ ४-६७-३८  
प्लवतो धारयिष्यन्ति योजनानाम् इतः शतम् ।  
ततः तु मारुत प्रख्यः स हरिः मारुत आत्मजः ।  
आरुरोह नग श्रेष्ठम् मह्न्द्रम् अरिंअर्दमः ॥ ४-६७-३९  
वृतम् नाना विधैः पुष्पैः मृग सेवित शाद्वलम् ।  
लता कुसुम सम्बाधम् नित्य पुष्प फल द्रुमम् ॥ ४-६७-४०  
सिंह शार्दूल चरितम् मत्त मातङ्ग सेवितम् ।  
मत्त द्विज गण उद् धुष्टम् सलिल उत्पीड सङ्कुलम् ॥ ४-६७-४१  
महद्भिः उच्छ्रितम् शृन्गैः महेन्द्रम् स महाबलः ।  
विचचार हरिश्रेष्ठो महेन्द्र साम विक्रमः ॥ ४-६७-४२  
बाहुभ्याम् पीडितः तेन महाशैलो महात्मना ।  
ररास सिंह अभिहतो महान् मत्त इव द्विपः ॥ ४-६७-४३  
मुमोच सलिल उत्पीडान् विप्रकीर्ण शिलौच्चयः ।  
वित्रस्त मृग मातङ्गः प्रकम्पित महा द्रुमः ॥ ४-६७-४४  
नानागन्धर्वमिथुनैर्पानसंसर्गकर्कशैः ।  
उत्पतद्भिर्विहङ्गैश्चविद्याधरगणैरपि - यद्वा -  
नाना गन्धर्व मिथुनैः पान संसर्ग कर्कशैः ।  
उत् पतद्भिः विहङ्गैः च विद्याधर गणैः अपि ॥ ४-६७-४५  
त्यज्यमान महा सानुः सन्निलीन महा उरगः ।  
शैल शृन्ग शिला उत्पातः तदा अभूत् स महा गिरिः ॥ ४-६७-४६  
निःश्वसद्भिस्तदातैतुभुजगैरर्धनिःसृतैः ।  
सपताकैवाभातिसतदाधरणीधरः ॥ - यद्वा -  
निःश्वसद्भिः तदा तैः तु भुजगैः अर्ध निःसृतैः ।  
स पताक इव आभाति स तदा धरणी धरः ॥ ४-६७-४७  
ऋषिभित्राससम्भ्रान्तैस्त्यज्यमानश्शिलोच्चयः - यद्वा -  
ऋषिभिः त्रास सम्भ्रान्तैः त्यज्यमानः शिला उच्चयः ।  
सीदन् महति कान्तारे सार्थ हीन इव अध्व गः ॥ ४-६७-४८  
स वेगवान् वेग समाहित आत्मा  
हरि प्रवीरः पर वीर हन्ता ।  
मनः समाधाय महाअनुभावो  
जगाम लङ्काम् मनसा मनस्वी ॥ ४-६७-४९  
इति वाल्मीकि रामायणे आदि काव्ये किष्किन्ध काण्डे सप्त षष्टितमः सर्गः