---
title: 036 Sugreeva s apology pacifies Lakshmana
title_english: 036 Sugreeva s apology pacifies Lakshmana

---
<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-036-Sugreeva_Krutham_Lakshmana_Samashvasanam.mp3"></div>

इति उक्तः तारया वाक्यम् प्रश्रितम् धर्म संहितम् ।  
मृदु स्वभावः सौमित्रिः प्रतिजग्राह तत् वचः ॥ ४-३६-१  
तस्मिन् प्रतिगृहीते तु वाक्ये हरि गण ईश्वरः ।  
लक्ष्मणात् सुमहत् त्रासम् वस्त्रम् क्लिन्नम् इव अत्यजत् ॥ ४-३६-२  
ततः कण्ठ गतम् माल्यम् चित्रम् बहु गुणम् महत् ।  
चिच्छेद विमदः च आसीत् सुग्रीवो वानर ईश्वरः ॥ ४-३६-३  
स लक्ष्मणम् भीम बलम् सर्व वानर सत्तमः ।  
अब्रवीत् प्रश्रितम् वाक्यम् सुग्रीवः सम्प्रहर्षयन् ॥ ४-३६-४  
प्रनष्टा श्रीः च कीर्तिः च कपि राज्यम् च शाश्वतम् ।  
राम प्रसादात् सौमित्रे पुनः च आप्तम् इदम् मया ॥ ४-३६-५  
कः शक्तः तस्य देवस्य ख्यातस्य स्वेन कर्मणा ।  
तादृशम् प्रतिकुर्वीत अंशेन अपि नृपात्मज ॥ ४-३६-६  
सीताम् प्राप्स्यति धर्मात्मा वधिष्यति च रावणम् ।  
सहाय मात्रेण मया राघवः स्वेन तेजसा ॥ ४-३६-७  
सहाय कृत्यम् किम् तस्य येन सप्त महाद्रुमाः ।  
शैलः च वसुधा चैव बाणेन एकेन दारिताः ॥ ४-३६-८  
धनुर् विस्फारमाणस्य यस्य शब्देन लक्ष्मण ।  
स शैला कम्पिता भूमिः सहायैः किम् नु तस्य वै ॥ ४-३६-९  
अनुयात्राम् नर इन्द्रस्य करिष्ये अहम् नरषभ ।  
गच्छतो रावणम् हन्तुम् वैरिणम् स पुरःसरम् ॥ ४-३६-१०  
यदि किञ्चित् अतिक्रान्तम् विश्वासात् प्रणयेन वा ।  
प्रेष्यस्य क्षमितव्यम् मे न कश्चिन् न अपराध्यति ॥ ४-३६-११  
इति तस्य ब्रुवाणस्य सुग्रीवस्य महात्मनः ।  
अभवत् लक्ष्मणः प्रीतः प्रेम्णा च इदम् उवाच ह ॥ ४-३६-१२  
सर्वथा हि मम भ्राता स नाथो वानरेश्वर ।  
त्वया नाथेन सुग्रीव प्रश्रितेन विशेषतः ॥ ४-३६-१३  
यः ते प्रभावः सुग्रीव यत् च ते शौचम् ईदृशम् ।  
अर्हः तम् कपि राज्यस्य श्रियम् भोक्तुम् अनुत्तमाम् ॥ ४-३६-१४  
सहायेन च सुग्रीव त्वया रामः प्रतापवान् ।  
वधिष्यति रणे शत्रून् अचिरात् न अत्र संशयः ॥ ४-३६-१५  
धर्मज्ञस्य कृतज्ञस्य सङ्ग्रामेषु अनिवर्तिनः ।  
उपपन्नम् च युक्तम् च सुग्रीव तव भाषितम् ॥ ४-३६-१६  
दोषज्ञः सति सामर्थ्ये को अन्यो भाषितुम् अर्हति ।  
वर्जयित्वा मम ज्येष्ठम् त्वाम् च वानर सत्तम ॥ ४-३६-१७  
सदृशः च असि रामस्य विक्रमेण बलेन च ।  
सहायो दैवतैः दत्तः चिराय हरि पुङ्गव ॥ ४-३६-१८  
किम् तु शीघ्रम् इतो वीर निष्क्राम त्वम् मया सह ।  
सान्त्वयस्व वयस्यम् च भार्या हरण दुःखितम् ॥ ४-३६-१९  
यत् च शोक अभिभूतस्य श्रुत्वा रामस्य भाषितम् ।  
मया त्वम् परुषाणि उक्तः तत् क्षमस्व सखे मम ॥ ४-३६-२०  
इति वाल्मीकि रामायणे आदि काव्ये किष्किन्ध काण्डे षट् त्रिंशः सर्गः