

  
अभिवाद्य तु कौसल्याम्रामः सम्प्रस्थितो वनम् ।कृत स्वस्त्ययनो मात्रा धर्मिष्ठे वर्त्मनि स्थितः  ॥   
विराजयन् राज सुतो राज मार्गन्नरैर्वृतम् ।हृदयाम्य् आममन्थेव जनस्य गुणवत्तया  ॥   
वैदेही चापि तत् सर्वन्न शुश्राव तपस्विनी ।तद् एव हृदि तस्याश् च यौवराज्याभिषेचनम्  ॥   
देव कार्यंस्म सा कृत्वा कृतज्ञा हृष्ट चेतना ।अभिज्ञा राज धर्मानाम्राज पुत्रम्प्रतीक्षते  ॥   
प्रविवेशाथ रामस् तु स्व वेश्म सुविभूषितम् ।प्रहृष्ट जन सम्पूर्णंह्रिया किञ्चिद् अवान् मुखः  ॥   
अथ सीता समुत्पत्य वेपमाना च तम्पतिम् ।अपश्यच् शोक सन्तप्तञ्चिन्ता व्याकुलिलेन्द्रियम्  ॥   
विवर्ण वदनन्दृष्ट्वा तम्प्रस्विन्नम् अमर्षणम् ।आह दुह्खाभिसन्तप्ता किम् इदानीम् इदम्प्रभो  ॥   
अद्य बार्हस्पतः श्रीमान् युक्तः पुष्यो न राघव ।प्रोच्यते ब्राह्मणैःप्राज्ञैःकेन त्वम् असि दुर्मनाः  ॥   
न ते शत शलाकेन जल फेन निभेन च ।आवृतंवदनंवल्गु छत्रेणाभिविराजते  ॥   
व्यजनाभ्याम्च मुख्याभ्याम्शत पत्र निभेक्षणम् ।चन्द्र हंस प्रकाशाभ्याम्वीज्यते न तवाननम्  ॥   
वाग्मिनो बन्दिनश् चापि प्रहृष्टास् त्वन्नरर्षभ ।स्तुवन्तो नाद्य दृश्यन्ते मङ्गलैःसूत मागधाः  ॥   
न ते क्षौद्रञ्च दधि च ब्राह्मणा वेद पारगाः ।मूर्ध्नि मूर्धावसिक्तस्य दधति स्म विधानतः  ॥   
न त्वाम्प्रकृतयः सर्वा श्रेणी मुख्याश् च भूषिताः ।अनुव्रजितुम् इच्छन्ति पौर जापपदास् तथा  ॥   
चतुर्भिर्वेग सम्पन्नैर् हयैःकाञ्चन भूषणैः ।मुख्यः पुष्य रथो युक्तः किम्न गच्छति तेऽग्रतः  ॥   
न हस्ती चाग्रतः श्रीमाम्स् तव लक्षण पूजितः ।प्रयाणे लक्ष्यते वीर कृष्ण मेघ गिरि प्रभः  ॥   
न च काञ्चन चित्रन्ते पश्यामि प्रिय दर्शन ।भद्रासनम्पुरस् कृत्य यान्तंवीर पुरह्सरम्  ॥   
अभिषेको यदा सज्जः किम् इदानीम् इदन्तव ।अपूर्वो मुख वर्णश् च न प्रहर्षश् च लक्ष्यते  ॥   
इतीव विलपन्तीम्ताम्प्रोवाच रघु नन्दनः ।सीते तत्रभवाम्स् तात प्रव्राजयति माम्वनम्  ॥   
कुले महति सम्भूते धर्मज्ञे धर्म चारिणि ।शृणु जानकि येनेदङ्क्रमेणाभ्यागतम्मम  ॥   
राज्ञा सत्य प्रतिज्ञेन पित्रा दशरथेन मे ।कैकेय्यै प्रीत मनसा पुरा दत्तौ महा वरौ  ॥   
तयाद्य मम सज्जेऽस्मिन्न् अभिषेके नृपोद्यते ।प्रचोदितः स समयो धर्मेण प्रतिनिर्जितः  ॥   
चतुर्दश हि वर्षाणि वस्तव्यन्दण्डके मया ।पित्रा मे भरतश् चापि यौवराज्ये नियोजितः ।सोऽहन्त्वाम् आगतो द्रष्टुम्प्रस्थितो विजनंवनम्  ॥   
भरतस्य समीपे ते नाहङ्कथ्यः कदाचन ।ऋद्धि युक्ता हि पुरुषा न सहन्ते पर स्तवम् ।तस्मान् न ते गुणाःकथ्या भरतस्याग्रतो मम  ॥   
नापि त्वन्तेन भर्तव्या विशेषेण कदाचन ।अनुकूलतया शक्यंसमीपे तस्य वर्तितुम्  ॥   
अहञ्चापि प्रतिज्ञाम्ताम्गुरोःसमनुपालयन् ।वनम् अद्यैव यास्यामि स्थिरा भव मनस्विनि  ॥   
याते च मयि कल्याणि वनम्मुनि निषेवितम् ।व्रतोपवास रतया भवितव्यन्त्वयानघे  ॥   
काल्यम् उत्थाय देवानाम्कृत्वा पूजाम्यथा विधि ।वन्दितव्यो दशरथः पिता मम नरेश्वरः  ॥   
माता च मम कौसल्या वृद्धा सन्ताप कर्शिता ।धर्मम् एवाग्रतः कृत्वा त्वत्तः सम्मानम् अर्हति  ॥   
वन्दितव्याश् च ते नित्यंयाःशेषा मम मातरः ।स्नेह प्रणय सम्भोगैःसमा हि मम मातरः  ॥   
भ्रातृ पुत्र समौ चापि द्रष्टव्यौ च विशेषतः ।त्वया लक्ष्मण शत्रुघ्नौ प्राणैःप्रियतरौ मम  ॥   
विप्रियन्न च कर्तव्यम्भरतस्य कदाचन ।स हि राजा प्रभुश् चैव देशस्य च कुलस्य च  ॥   
आराधिता हि शीलेन प्रयत्नैश् चोपसेविताः ।राजानः सम्प्रसीदन्ति प्रकुप्यन्ति विपर्यये  ॥   
औरसान् अपि पुत्रान् हि त्यजन्त्य् अहित कारिणः ।समर्थान् सम्प्रगृह्णन्ति जनान् अपि नराधिपाः  ॥   
अहङ्गमिष्यामि महा वनम्प्रिये;अहङ्गमिष्यामि महा वनम्प्रिये ।(Gem)त्वया हि वस्तव्यम् इहैव भामिनि त्वया हि वस्तव्यम् इहैव भामिनि ।(Gem)यथा व्यलीकङ्कुरुषे न कस्यचित् यथा व्यलीकङ्कुरुषे न कस्यचित् ।(Gem)तथा त्वया कार्यम् इदंवचो मम तथा त्वया कार्यम् इदंवचो मम  ॥ (E)(Gem)  
