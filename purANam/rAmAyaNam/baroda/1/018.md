

  
तच् श्रुत्वा राज सिम्हस्य वाक्यम् अद्भुत विस्तरम् ।हृष्ट रोमा महा तेजा विश्वामित्रोऽभ्यभाषत  ॥   
सदृशंराज शार्दूल तवैतद् भुवि नाम्यतः ।महा वंश प्रसूतस्य वसिष्ठ व्यपदेशिनः  ॥   
यत् तु मे हृद् गतंवाक्यन्तस्य कार्यस्य निश्चयम् ।कुरुष्व राज शार्दूल भव सत्य प्रतिश्रवः  ॥   
अहन्नियमम् आतिष्ठ सिध्द्य् अर्थम्पुरुषर्षभ ।तस्य विघ्न करौ द्वौ तु राक्षसौ काम रूपिणौ  ॥   
व्रते मे बहुशश् चीर्णे समाप्त्याम्राक्षसाव् इमौ ।मारीचश् च सुबाहुश् च वीर्यवन्तौ सुशिक्षितौ ।तौ माम्स रुधिरौघेण वेदिम्ताम् अभ्यवर्षताम्  ॥   
अवधूते तथा भूते तस्मिन् नियम निश्चये ।कृत श्रमो निरुत्साहस् तस्माद् देशाद् अपाक्रमे  ॥   
न च मे क्रोधम् उत्स्रष्टुम्बुद्धिर्भवति पार्थिव ।तथा भूता हि सा चर्या न शापस् तत्र मुच्यते  ॥   
स्व पुत्रंराज शार्दूल रामंसत्य पराक्रमम् ।काक पक्ष धरंशूरञ्ज्येष्ठम्मे दातुम् अर्हसि  ॥   
शक्तो ह्य् एष मया गुप्तो दिव्येन स्वेन तेजसा ।राक्षसा ये विकर्तारस् तेषाम् अपि विनाशने  ॥   
श्रेयश् चास्मै प्रदास्यामि बहु रूपन्न संशयः ।त्रयाणाम् अपि लोकानाम्येन ख्यातिम्गमिष्यति  ॥   
न च तौ रामम् आसाद्य शक्तौ स्थातुम्कथञ्चन ।न च तौ राघवाद् अंयो हन्तुम् उत्सहते पुमान्  ॥   
वीर्योत्सिक्तौ हि तौ पापौ काल पाश वशङ्गतौ ।रामस्य राज शार्दूल न पर्याप्तौ महात्मनः  ॥   
न च पुत्र कृतंस्नेहङ्कर्तुम् अर्हसि पार्थिव ।अहन्ते प्रतिजानामि हतौ तौ विद्धि राक्षसौ  ॥   
अहंवेद्मि महात्मानंरामंसत्य पराक्रमम् ।वसिष्ठोऽपि महा तेजा ये चेमे तपसि स्थिताः  ॥   
यदि ते धर्म लाभञ्च यशश् च परमम्भुवि ।स्थिरम् इच्छसि राजेन्द्र रामम्मे दातुम् अर्हसि  ॥   
यद्य् अभ्यनुज्ञाम्काकुत्स्थ ददते तव मन्त्रिणः ।वसिष्ठ प्रमुखाःसर्वे ततो रामंविसर्जय  ॥   
अभिप्रेतम् असंसक्तम् आत्मजन्दातुम् अर्हसि ।दश रात्रंहि यज्ञस्य रामंराजीव लोचनम्  ॥   
नात्येति कालो यज्ञस्य यथायम्मम राघव ।तथा कुरुष्व भद्रन्ते मा च शोके मनः कृथाः  ॥   
इत्य् एवम् उक्त्वा धर्मात्मा धर्मार्थ सहितंवचः ।विरराम महा तेजा विश्वामित्रो महा मुनिः  ॥   
इति हृदय मनो विदारणम्मुनि वचनन्तद् अतीव शुश्रुवान् ।नर पतिर् अगमद् भयम्महद् व्यथित मनाःप्रचचाल चासनात्  ॥ (E)  
