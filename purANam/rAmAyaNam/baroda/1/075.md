

  
श्रुत्वा तज् जामदग्म्यस्य वाक्यन्दाशरथिस् तदा ।गौरवाद् यन्त्रित कथः पितू रामम् अथाब्रवीत्  ॥   
श्रुतवान् अस्मि यत् कर्म कृतवान् असि भार्गव ।अनुरुन्ध्यामहे ब्रह्मन् पितुर् आनृम्यम् आस्थितः  ॥   
वीर्य हीनम् इवाशक्तङ्क्षत्र धर्मेण भार्गव ।अवजानामि मे तेजः पश्य मेऽद्य पराक्रमम्  ॥   
इत्य् उक्त्वा राघवः क्रुद्धो भार्गवस्य वरायुधम् ।शरञ्च प्रतिसङ्गृह्य हस्ताल् लघु पराक्रमः ।  
आरोप्य स धनू रामः शरंसज्यञ्चकार ह  ॥ जामदग्म्यन्ततो रामंरामः क्रुद्धोऽब्रवीद् वचः  ॥   
ब्राह्मणोऽसीति पूज्यो मे विश्वामित्र कृतेन च ।तस्माच् शक्तो न ते राम मोक्तुम्प्राण हरंशरम्  ॥   
इमाम्वा त्वद् गतिम्राम तपो बल समार्जितान् ।लोकान् अप्रतिमान् वापि हनिष्यामि यद् इच्छसि  ॥   
न ह्य् अयंवैष्णवो दिव्यः शरः पर पुरञ्जयः ।मोघः पतति वीर्येण बल दर्प विनाशनः  ॥   
वरायुध धरंराम द्रष्टुम्सृषि गणाःसुराः ।पितामहम्पुरस् कृत्य समेतास् तत्र सङ्घशः  ॥   
गन्धर्वाप्सरसश् चैव सिद्ध चारण किन्नराः ।यक्ष राक्षस नागाश् च तद् द्रष्टुम्महद् अद्भुतम्  ॥   
जडी कृते तदा लोके रामे वर धनुर्धरे ।निर्वीर्यो जामदग्म्योऽसौ रमो रामम् उदैक्षत  ॥   
तेजोभिर् हत वीर्यत्वाज् जामदग्म्यो जडी कृतः ।रामङ्कमल पत्राक्षम्मन्दम्मन्दम् उवाच ह  ॥   
काश्यपाय मया दत्ता यदा पूर्वंवसुन्धरा ।विषये मे न वस्तव्यम् इति माम्काश्यपोऽब्रवीत्  ॥   
सोऽहङ्गुरु वचः कुर्वन् पृथिव्याम्न वसे निशाम् ।इति प्रतिज्ञा काकुत्स्थ कृता वै काश्यपस्य ह  ॥   
तद् इमाम्त्वङ्गतिम्वीर हन्तुम्नार्हसि राघव ।मनो जवङ्गमिष्यामि महेन्द्रम्पर्वतोत्तमम्  ॥   
लोकास् त्व् अप्रतिमा राम निर्जितास् तपसा मया ।जहि ताञ् शर मुख्येन मा भूत् कालस्य पर्ययः  ॥   
अक्षय्यम्मधु हन्तारञ्जानामि त्वाम्सुरेश्वरम् ।धनुषोऽस्य परामर्शात् स्वस्ति तेऽस्तु परन्तप  ॥   
एते सुर गणाःसर्वे निरीक्षन्ते समागताः ।त्वाम् अप्रतिम कर्माणम् अप्रतिद्वन्द्वम् आहवे  ॥   
न चेयम्मम काकुत्स्थ व्रीडा भवितुम् अर्हति ।त्वया त्रैलोक्य नाथेन यद् अहंविमुखी कृतः  ॥   
शरम् अप्रतिमंराम मोक्तुम् अर्हसि सुव्रत ।शर मोक्षे गमिष्यामि महेन्द्रम्पर्वतोत्तमम्  ॥   
तथा ब्रुवति रामे तु जामदग्म्ये प्रतापवान् ।रामो दाशरथिःश्रीमाम्श् चिक्षेप शरम् उत्तमम्  ॥   
ततो वितिमिराःसर्वा दिशा चोपदिशस् तथा ।सुराःसर्षि गणा रामम्प्रशशंसुर् उदायुधम्  ॥   
रामन्दाशरथिम्रामो जामदग्म्यः प्रशस्य च ।ततः प्रदक्षिणी कृत्य जगामात्म गतिम्प्रभुः  ॥ (E)  
