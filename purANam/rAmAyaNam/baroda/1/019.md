

  
तच् श्रुत्वा राज शार्दूल विश्वामित्रस्य भाषितम् ।मुहूर्तम् इव निह्सञ्ज्ञः सञ्ज्ञावान् इदम् अब्रवीत्  ॥   
ऊन षोडश वर्षो मे रामो राजीव लोचनः ।न युद्ध योग्यताम् अस्य पश्यामि सह राक्षसैः  ॥   
इयम् अक्षौहिणी पूर्णा यस्याहम्पतिर् ईश्वरः ।अनया संवृतो गत्वा योधाहन्तैर्निशा चरैः  ॥   
इमे शूराश् च विक्रान्ता भृत्या मेऽस्त्र विशारदाः ।योग्या रक्षो गणैर्योद्धुम्न रामन्नेतुम् अर्हसि  ॥   
अहम् एव धनुष् पाणिर्गोप्ता समर मूर्धनि ।यावत् प्राणान् धरिष्यामि तावद् योत्स्ये निशा चरैः  ॥   
निर्विघ्ना व्रत वर्या सा भविष्यति सुरक्षिता ।अहन्तत्र गमिष्यामिल् न राम नेतुम् अर्हसि  ॥   
बालो ह्य् अकृत विद्यश् च न च वेत्ति बलाबलम् ।न चास्त्र बल संयुक्तो न च युद्ध विशारदः ।न चासौ रक्षसाम्योग्यः कूट युद्धा हि ते ध्रुवम्  ॥   
विप्रयुक्तो हि रामेण मुहूर्तम् अपि नोत्सहे ।जीवितुम्मुनि शार्दूल न रामन्नेतुम् अर्हसि  ॥   
यदि वा राघवम्ब्रह्मन् नेतुम् इच्छसि सुव्रत ।चतुर् अङ्ग समायुक्तम्मया सह च तन्नय  ॥   
षष्टिर्वर्ष सहस्राणि जातस्य मम कौशिकः ।दुह्खेनोत्पादितश् चायन्न रामन्नेतुम् अर्हसि  ॥   
चतुर्णाम् आत्मजानाम्हि प्रीतिष्परमिका मम ।ज्येष्ठन्धर्म प्रधानञ्च न रामन्नेतुम् अर्हसि  ॥   
किम्वीर्या राक्षसास् ते च कस्य पुत्राश् च के च ते ।कथम्प्रमाणाःके चैतान् रक्षन्ति मुनि पुङ्गव  ॥   
कथञ्च प्रतिकर्तव्यन्तेषाम्रामेण रक्षसाम् ।मामकैर्वा बलैर्ब्रह्मन् मया वा कूट योधिनाम्  ॥   
सर्वम्मे शंस भगवन् कथन्तेषाम्मया रणे ।स्थातव्यन्दुष्ट भावानाम्वीर्योत्सिक्ता हि राक्षसाः  ॥   
तस्य तद् वचनंश्रुत्वा विश्वामित्रोऽभ्यभाषत ।पौलस्त्य वंश प्रभवो रावणो नाम राक्षसः  ॥   
स ब्रह्मणा दत्त वरस् त्रैलोक्यम्बाधते भृशम् ।महा बलो महा वीर्यो राक्षसैर्बहुभिर्वृतः  ॥   
श्रूयते हि महा वीर्यो रावणो राक्षसाधिपः ।साक्षाद् वैश्रवण भ्राता पुत्रो विश्वरसो मुनेः  ॥   
यदा स्वयन्न यज्ञस्य विघ्न कर्ता महा बलः ।तेन सञ्चोदितौ तौ तु राक्षसौ सुमहा बलौ ।मारीचश् च सुबाहुश् च यज्ञ विघ्नङ्करिष्यतः  ॥   
इत्य् उक्तो मुनिना तेन राजोवाच मुनिम्तदा ।न हि शक्तोऽस्मि सङ्ग्रामे स्थातुम्तस्य दुरात्मनः  ॥   
स त्वम्प्रसादन्धर्मज्ञ कुरुष्व मम पुत्रके ।देव दानव गन्धर्वा यक्षाःपतग पन्नगाः ।  
न शक्ता रावणंसोढुम्किम्पुनर्मानवा युधि  ॥ स हि वीर्यवताम्वीर्यम् आदत्ते युधि राक्षसः ।  
तेन चाहन्न शक्तोऽस्मि संयोद्धुम्तस्य वा बलैः ।सबलो वा मुनि श्रेष्ठ सहितो वा ममात्मजैः  ॥   
कथम् अप्य् अमर प्रख्यंसङ्ग्रामाणाम् अकोविदम् ।बालम्मे तनयम्ब्रह्मन् नैव दास्यामि पुत्रकम्  ॥   
अथ कालोपमौ युद्धे सुतौ सुन्दोपसुन्दयोः ।यज्ञ विघ्न करौ तौ ते नैव दास्यामि पुत्रकम्  ॥   
मारीचश् च सुबाहुश् च वीर्यवन्तौ सुशिक्षितौ ।तयोर् अंयतरेणाहंयोद्धा स्याम्ससुहृद् गणः  ॥ (E)  
