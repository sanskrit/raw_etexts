

  
कृतोद्वाहे गते तस्मिन् ब्रह्म दत्ते च राघव ।अपुत्रः पुत्र लाभाय पौत्रीम् इष्टिम् अकल्पयत्  ॥   
इष्ट्याम्तु वर्तमानायाम्कुश नाभम्मही पतिम् ।उवाच परम प्रीतः कुशो ब्रह्म सुतस् तदा  ॥   
पुत्रस् ते सदृशः पुत्र भविष्यति सुधार्मिकः ।गाधिम्प्राप्स्यसि तेन त्वङ्कीर्तिम्लोके च शाश्वतीम्  ॥   
एवम् उक्त्वा कुशो राम कुश नाभम्मही पतिम् ।जगामाकाशम् आविश्य ब्रह्म लोकंसनातनम्  ॥   
कस्यचित् त्व् अथ कालस्य कुश नाभस्य धीमतः ।जज्ञे परम धर्मिष्ठो गाधिर् इत्य् एव नामतः  ॥   
स पिता मम काकुत्स्थ गाधिष्परम धार्मिकः ।कुश वंश प्रसूतोऽस्मि कौशिको रघु नन्दन  ॥   
पूर्वजा भगिनी चापि मम राघव सुव्रता ।नान्ना सत्यवती नाम;ऋचीके प्रतिपादिता  ॥   
सशरीरा गता स्वर्गम्भर्तारम् अनुवर्तिनी ।कौशिकी परमोदारा सा प्रवृत्ता महा नदी  ॥   
दिव्या पुम्योदका रंया हिमवन्तम् उपाश्रिता ।लोकस्य हित कामार्थम्प्रवृत्ता भगिनी मम  ॥   
ततोऽहंहिमवत् पार्श्वे वसामि नियतः सुखम् ।भगिम्याःस्नेह संयुक्तः कौशिक्या रघु नन्दन  ॥   
सा तु सत्यवती पुम्या सत्ये धर्मे प्रतिष्ठिता ।पति व्रता महा भागा कौशिकी सरिताम्वरा  ॥   
अहंहि नियमाद् राम हित्वा ताम्समुपागतः ।सिद्धाश्रमम् अनुप्राप्य सिद्धोऽस्मि तव तेजसा  ॥   
एषा राम ममोत्पत्तिःस्वस्य वंशस्य कीर्तिता ।देशस्य च महा बाहो यन् माम्त्वम्परिपृच्छसि  ॥   
गतोऽर्ध रात्रः काकुत्स्थ कथाःकथयतो मम ।निद्राम् अभ्येहि भद्रन्ते मा भूद् विघ्नोऽध्वनीह नः  ॥   
निष्पन्दास् तरवः सर्वे निलीना मृग पक्षिणः ।नैशेन तमसा व्याप्ता दिशश् च रघु नन्दन  ॥   
शनैर्वियुज्यते सन्ध्या नभो नेत्रैर् इवावृतम् ।नक्षत्र तारा गहनञ्ज्योतिर्भिर् अवभासते  ॥   
उत्तिष्ठति च शीताम्शुःशशी लोक तमो नुदः ।ह्लादयन् प्राणिनाम्लोके मनाम्सि प्रभया विभो  ॥   
नैशानि सर्व भूतानि प्रचरन्ति ततस् ततः ।यक्ष राक्षस सङ्घाश् च रौद्राश् च पिशिताशनाः  ॥   
एवम् उक्त्वा महा तेजा विरराम महा मुनिः ।साधु साध्व् इति तंसर्वे मुनयो ह्य् अभ्यपूजयन्  ॥   
रामोऽपि सह सौमित्रिष्किञ्चिद् आगत विस्मयः ।प्रशस्य मुनि शार्दूलन्निद्राम्समुपसेवते  ॥ (E)  
