

  
राम दाशरथे वीर वीर्यन्ते श्रूयतेऽधुतम् ।धनुषो भेदनञ्चैव निखिलेन मया श्रुतम्  ॥   
तद् अद्भुतम् अचिन्त्यञ्च भेदनन्धनुषस् त्वया ।तच् श्रुत्वाहम् अनुप्राप्तो धनुर्गृह्यापरंशुभम्  ॥   
तद् इदङ्घोर सङ्काशञ्जामदग्म्यम्महद् धनुः ।पूरयस्व शरेणैव स्व बलन्दर्शयस्व च  ॥   
तद् अहन्ते बलन्दृष्ट्वा धनुषोऽस्य प्रपूरणे ।द्वन्द्व युद्धम्प्रदास्यामि वीर्य श्लाघ्यम् इदन्तव  ॥   
तस्य तद् वचनंश्रुत्वा राजा दशरतह्स् तदा ।विषण्ण वदनो दीनः प्राञ्जलिर्वाक्यम् अब्रवीत्  ॥   
क्षत्र रोषात् प्रशान्तस् त्वम्ब्राह्मणस्य महा यशाः ।बालानाम्मम पुत्राणाम् अभयन्दातुम् अर्हसि  ॥   
भार्गवाणाम्कुले जातः स्वाध्याय व्रत शालिनाम् ।सहस्राक्षे प्रतिज्ञाय शस्त्रन्निक्षिप्तवान् असि  ॥   
स त्वन्धर्म परो भूत्वा काश्यपाय वसुन्धराम् ।दत्त्वा वनम् उपागंय महेन्द्र कृत केतनः  ॥   
मम सर्व विनाशाय सम्प्राप्तस् त्वम्महा मुने ।न चैकस्मिन् हते रामे सर्वे जीवामहे वयम्  ॥   
ब्रुवत्य् एवन्दशरथे जामदग्म्यः प्रतापवान् ।अनादृत्यैव तद् वाक्यंरामम् एवाभ्यभाषत  ॥   
इमे द्वे धनुषी श्रेष्ठे दिव्ये लोकाभिविश्रुते ।दृढे बलवती मुख्ये सुकृते विश्व कर्मणा  ॥   
अतिसृष्टंसुरैर् एकन्त्र्यम्बकाय युयुत्सवे ।त्रिपुरघ्नन्नर श्रेष्ठ भग्नङ्काकुत्स्ह यत् त्वया  ॥   
इदन्द्वितीयन्दुर्धर्षंविष्णोर्दत्तंसुरोत्तमैः ।समान सारङ्काकुत्स्थ रौद्रेण धनुषा त्व् इदम्  ॥   
तदा तु देवताःसर्वाःपृच्छन्ति स्म पितामहम् ।शिति कण्ठस्य विष्णोश् च बलाबल निरीक्षया  ॥   
अभिप्रायन्तु विज्ञाय देवतानाम्पितामहः ।विरोधञ्जनयाम् आस तयोःसत्यवताम्वरः  ॥   
विरोधे च महद् युद्धम् अभवद् रोम हर्षणम् ।शिति कण्ठस्य विष्णोश् च परस्पर जयैषिणोः  ॥   
तदा तज् जृम्भितंशैवन्धनुर्भीम पराक्रमम् ।हुम्कारेण महा देवः स्तम्भितोऽथ त्रिलोचनः  ॥   
देवैस् तदा समागंय सर्षि सङ्घैःसचारणैः ।याचितौ प्रशमन्तत्र जग्मतुस् तौ सुरोत्तमौ  ॥   
जृम्भितन्तद् धनुर्दृष्ट्वा शैवंविष्णु पराक्रमैः ।अधिकम्मेनिरे विष्णुम्देवाःसर्षृइ गणास् तदा  ॥   
धनू रुद्रस् तु सङ्क्रुद्धो विदेहेषु महा यशाः ।देव रातस्य राजर्षेर्ददौ हस्ते ससायकम्  ॥   
इदञ्च विष्णवंराम धनुष्पर पुरञ्जयम् ।ऋचीके भार्गवे प्रादाद् विष्णुःस म्यासम् उत्तमम्  ॥   
ऋचीकस् तु महा तेजाःपुत्रस्याप्रतिकर्मणः ।पितुर्मम ददौ दिव्यञ्जमदग्नेर्महात्मनः  ॥   
म्यस्त शस्त्रे पितरि मे तपो बल समंविते ।अर्जुनो विदधे मृत्युम्प्राकृताम्बुद्धिम् आस्थितः  ॥   
वधम् अप्रतिरूपन्तु पितुःश्रुत्वा सुदारुणम् ।क्षत्रम् उत्सादयंरोषाज् जातञ्जातम् अनेकशः  ॥   
पृथिवीम्चाखिलाम्प्राप्य काश्यपाय महात्मने ।यज्ञस्यान्ते तदा राम दक्षिणाम्पुम्य कर्मणे  ॥   
दत्त्वा महेन्द्र निलयस् तपो बल समंवितः ।श्रुतवान् धनुषो भेदन्ततोऽहन्द्रुतम् आगतः  ॥   
तद् इदंवैष्णवंराम पितृ पैतामहम्महत् ।क्षत्र धर्मम्पुरस् कृत्य गृह्णीष्व धनुर् उत्तमम्  ॥   
योजयस्व धनुःश्रेष्ठे शरम्पर पुरञ्जयम् ।यदि शक्नोषि काकुत्स्थ द्वन्द्वन्दास्यामि ते ततः  ॥ (E)  
