

  
स गत्वा सागरंराजा गङ्गयानुगतस् तदा ।प्रविवेश तलम्भूमेर्यत्र ते भस्म सात्कृताः  ॥   
भस्मंय् अथाप्लुते राम गङ्गायाःसलिलेन वै ।सर्व लोक प्रभुर्ब्रह्मा राजानम् इदम् अब्रवीत्  ॥   
तारिता नर शार्दूल दिवंयाताश् च देववत् ।षष्टिष्पुत्र सहस्राणि सगरस्य महात्मनः  ॥   
सागरस्य जलंलोके यावत् स्थास्यति पार्थिव ।सगरस्यात्मजास् तावत् स्वर्गे स्थास्यन्ति देववत्  ॥   
इयञ्च दुहिता ज्येष्ठा तव गङ्गा भविष्यति ।त्वत् कृतेन च नान्ना वै लोके स्थास्यति विश्रुता  ॥   
गङ्गा त्रिपथगा नाम दिव्या भागीरथीति च ।त्रिपथो भावयन्तीति ततस् त्रिपथगा स्मृता  ॥   
पितामहानाम्सर्वेषाम्त्वम् अत्र मनुजाधिप ।कुरुष्व सलिलंराजन् प्रतिज्ञाम् अपवर्जय  ॥   
पूर्वकेण हि ते राजंस् तेनातियशसा तदा ।धर्मिणाम्प्रवरेणाथ नैष प्राप्तो मनो रथः  ॥   
तथैवाम्शुमता तात लोकेऽप्रतिम तेजसा ।गङ्गाम्प्रार्थयता नेतुम्प्रतिज्ञा नापवर्जिता  ॥   
राजर्षिणा गुणवता महर्षि सम तेजसा ।मत् तुल्य तपसा चैव क्षत्र धर्म स्थितेन च  ॥   
दिलीपेन महा भाग तव पित्रातितेजसा ।पुनर्न शङ्किता नेतुम्गङ्गाम्प्रार्थयतानघ  ॥   
सा त्वया समतिक्रान्ता प्रतिज्ञा पुरुषर्षभ ।प्राप्तोऽसि परमंलोके यशः परम सम्मतम्  ॥   
यच् च गङ्गावतरणन्त्वया कृतम् अरिम्दम ।अनेन च भवान् प्राप्तो धर्मस्यायतनम्महत्  ॥   
प्लावयस्व त्वम् आत्मानन्नरोत्तम सदोचिते ।सलिले पुरुष व्याघ्र शुचिष्पुम्य फलो भव  ॥   
पितामहानाम्सर्वेषाम्कुरुष्व सलिल क्रियाम् ।स्वस्ति तेऽस्तु गमिष्यामि स्वंलोकङ्गंयताम्नृप  ॥   
इत्य् एवम् उक्त्वा देवेशः सर्व लोक पितामहः ।यथागतन्तथागच्छद् देव लोकम्महा यशाः  ॥   
भगीरथोऽपि राजर्षिष्कृत्वा सलिलम् उत्तमम् ।यथा क्रमंयथा म्यायंसागराणाम्महा यशाः ।कृतोदकः शुची राजा स्व पुरम्प्रविवेश ह  ॥   
समृद्धार्थो नर श्रेष्ठ स्व राज्यम्प्रशशास ह ।प्रमुमोद च लोकस् तन्नृपम् आसाद्य राघव ।नष्ट शोकः समृद्धार्थो बभूव विगत ज्वरः  ॥   
एषेष ते राम गङ्गाया विस्तरोऽभिहितो मया ।स्वस्ति प्राप्नुहि भद्रन्ते सन्ध्या कालोऽतिवर्तते  ॥   
धंयंयशस्यम् आयुष्यंस्वर्ग्यम्पुत्र्यम् अथापि च ।इदम् आख्यानम् आख्यातङ्गङ्गावतरणम्मया  ॥ (E)  
