

  
ततः प्राग् उत्तराम्गत्वा रामः सौमित्रिणा सह ।विश्वामित्रम्पुरस् कृत्य यज्ञ वाटम् उपागमत्  ॥   
रामस् तु मुनि शार्दूलम् उवाच सह लक्ष्मणः ।साध्वी यज्ञ समृद्धिर् हि जनकस्य महात्मनः  ॥   
बहूनीह सहस्राणि नाना देश निवासिनाम् ।ब्राह्मणानाम्महा भाग वेदाध्ययन शालिनाम्  ॥   
ऋषि वाटाश् च दृश्यन्ते शकटी शत सङ्कुलाः ।देशो विधीयताम्ब्रह्मन् यत्र वत्स्यामहे वयम्  ॥   
रामस्य वचनंश्रुत्वा विश्वामित्रो महा मुनिः ।निवेशम् अकरोद् देशे विविक्ते सलिलायुते  ॥   
विश्वामित्रम्मुनि श्रेष्ठंश्रुत्वा स नृपतिस् तदा ।शतानन्दम्पुरस् कृत्य पुरोहितम् अनिन्दितम्  ॥   
ऋत्विजोऽपि महात्मानस् त्व् अर्घ्यम् आदाय सत्वरम् ।विश्वामित्राय धर्मेण ददुर्मन्त्र पुरस्कृतम्  ॥   
प्रतिगृह्य तु ताम्पूजाम्जनकस्य महात्मनः ।पप्रच्छ कुशलंराज्ञो यज्ञस्य च निरामयम्  ॥   
स ताम्श् चापि मुनीन् पृष्ट्वा सोपाध्याय पुरोधसः ।यथा म्यायन्ततः सर्वैःसमागच्छत् प्रहृष्टवान्  ॥   
अथ राजा मुनि श्रेष्ठङ्कृताञ्जलिर् अभाषत ।आसने भगवान् आस्ताम्सहैभिर्मुनि सत्तमैः  ॥   
जनकस्य वचः श्रुत्वा निषसाद महा मुनिः ।पुरोधा;ऋत्विजश् चैव राजा च सह मन्त्रिभिः  ॥   
आसनेषु यथा म्यायम् उपविष्टान् समन्ततः ।दृष्ट्वा स नृपतिस् तत्र विश्वामित्रम् अथाब्रवीत्  ॥   
अद्य यज्ञ समृद्धिर्मे सफला दैवतैःकृता ।अद्य यज्ञ फलम्प्राप्तम्भगवद् दर्शनान् मया  ॥   
धंयोऽस्म्य् अनुगृहीतोऽस्मि यस्य मे मुनि पुङ्गव ।यज्ञोपसदनम्ब्रह्मन् प्राप्तोऽसि मुनिभिःसह  ॥   
द्वादशाहन्तु ब्रह्मर्षे शेषम् आहुर्मनीषिणः ।ततो भागार्थिनो देवान् द्रष्टुम् अर्हसि कौशिक  ॥   
इत्य् उक्त्वा मुनि शार्दूलम्प्रहृष्ट वदनस् तदा ।पुनस् तम्परिपप्रच्छ प्राञ्जलिष्प्रयतो नृपः  ॥   
इमौ कुमारौ भद्रन्ते देव तुल्य पराक्रमौ ।गज सिम्ह गती वीरौ शार्दूल वृषभोपमौ  ॥   
पद्म पत्र विशालाक्षौ खड्ग तूणी धनुर्धरौ ।अश्विनाव् इव रूपेण समुपस्थित यौवनौ  ॥   
यदृच्छयैव गाम्प्राप्तौ देव लोकाद् इवामरौ ।कथम्पद्भ्याम् इह प्राप्तौ किम् अर्थङ्कस्य वा मुने  ॥   
वरायुध धरौ वीरौ कस्य पुत्रौ महा मुने ।भूषयन्ताव् इमन्देशञ्चन्द्र सूर्याव् इवाम्बरम्  ॥   
परस्परस्य सदृशौ प्रमाणेङ्गित चेष्टितैः ।काक पक्ष धरौ वीरौ श्रोतुम् इच्छामि तत्त्वतः  ॥   
तस्य तद् वचनंश्रुत्वा जनकस्य महात्मनः ।म्यवेदयन् महात्मानौ पुत्रौ दशरथस्य तौ  ॥   
सिद्धाश्रम निवासञ्च राक्षसानाम्वधन्तथा ।तच् चागमनम् अव्यग्रंविशालायाश् च दर्शनम्  ॥   
अहल्या दर्शनञ्चैव गौतमेन समागमम् ।महा धनुषि जिज्ञासाम्कर्तुम् आगमनन्तथा  ॥   
एतत् सर्वम्महा तेजा जनकाय महात्मने ।निवेद्य विररामाथ विश्वामित्रो महा मुनिः  ॥ (E)  
