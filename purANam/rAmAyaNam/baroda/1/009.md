

  
सुमन्त्रश् चोदितो राज्ञा प्रोवाचेदंवचस् तदा ।यथर्ष्यशृङ्गस् त्व् आनीतः शृणु मे मन्त्रिभिःसह  ॥   
रोम पादम् उवाचेदंसहामात्यः पुरोहितः ।उपायो निरपायोऽयम् अस्माभिर् अभिचिन्तितः  ॥   
ऋष्यशृङ्गो वन चरस् तपः स्वाध्यायने रतः ।अनभिज्ञः स नारीणाम्विषयाणाम्सुखस्य च  ॥   
इन्द्रियार्थैर् अभिमतैर्नर चित्त प्रमाथिभिः ।पुरम् आनाययिष्यामः क्षिप्रञ्चाध्यवसीयताम्  ॥   
गणिकास् तत्र गच्छन्तु रूपवत्यः स्वलङ्कृताः ।प्रलोभ्य विविधोपायैर् आनेष्यन्तीह सत्कृताः  ॥   
श्रुत्वा तथेति राजा च प्रत्युवाच पुरोहितम् ।पुरोहितो मन्त्रिणश् च तथा चक्रुश् च ते तदा  ॥   
वारमुख्यास् तु तच् श्रुत्वा वनम्प्रविविशुर्महत् ।आश्रमस्याविदूरेऽस्मिन् यत्नङ्कुर्वन्ति दर्शने  ॥   
ऋषि पुत्रस्य घोरस्य नित्यम् आश्रम वासिनः ।पितुःस नित्य सन्तुष्टो नातिचक्राम चाश्रमात्  ॥   
न तेन जम्म प्रभृति दृष्ट पूर्वन्तपस्विना ।स्त्री वा पुमान् वा यच् चाम्यत् सत्त्वन्नगर राष्ट्रजम्  ॥   
ततः कदाचित् तन्देशम् आजगाम यदृच्छया ।विभाण्डक सुतस् तत्र ताश् चापश्यद् वराङ्गनाः  ॥   
ताश् चित्र वेषाःप्रमदा गायन्त्यो मधुर स्वरैः ।ऋषि पुत्रम् उपागंय सर्वा वचनम् अब्रुवन्  ॥   
कस् त्वङ्किम्वर्तसे ब्रह्मञ् ज्ञातुम् इच्छामहे वयम् ।एकस् त्वंविजने घोरे वने चरसि शंस नः  ॥   
अदृष्ट रूपास् तास् तेन काम्य रूपा वने स्त्रियः ।हार्दात् तस्य मतिर्जाता;आख्यातुम्पितरंस्वकम्  ॥   
पिता विभाण्डकोऽस्माकन्तस्याहंसुत;औरसः ।ऋष्यशृङ्ग;इति ख्यातन्नाम कर्म च मे भुवि  ॥   
इहाश्रम पदोऽस्माकंसमीपे शुभ दर्शनाः ।करिष्ये वोऽत्र पूजाम्वै सर्वेषाम्विधि पूर्वकम्  ॥   
ऋषि पुत्र वचः श्रुत्वा सर्वासाम्मतिर् आस वै ।तद् आश्रम पदन्द्रष्टुम्जग्मुःसर्वाश् च तेन ह  ॥   
गतानाम्तु ततः पूजाम् ऋषि पुत्रश् चकार ह ।इदम् अर्घ्यम् इदम्पाद्यम् इदम्मूलम्फलञ्च नः  ॥   
प्रतिगृह्य तु ताम्पूजाम्सर्वा;एव समुत्सुकाः ।ऋषेर्भीताश् च शीघ्रन्तु गमनाय मतिम्दधुः  ॥   
अस्माकम् अपि मुख्यानि फलानीमानि वै द्विज ।गृहाण प्रति भद्रन्ते भक्षयस्व च मा चिरम्  ॥   
ततस् तास् तंसमालिङ्ग्य सर्वा हर्ष समंविताः ।मोदकान् प्रददुस् तस्मै भक्ष्याम्श् च विविधाञ् शुभान्  ॥   
तानि चास्वाद्य तेजस्वी फलानीति स्म मंयते ।अनास्वादित पूर्वाणि वने नित्य निवासिनाम्  ॥   
आपृच्छ्य च तदा विप्रंव्रत चर्याम्निवेद्य च ।गच्छन्ति स्मापदेशात् ता भीतास् तस्य पितुःस्त्रियः  ॥   
गतासु तासु सर्वासु काश्यपस्यात्मजो द्विजः ।अस्वस्थ हृदयश् चासीद् दुह्खंस्म परिवर्तते  ॥   
ततोऽपरेद्युस् तन्देशम् आजगाम स वीर्यवान् ।मनोज्ञा यत्र ता दृष्टा वारमुख्याःस्वलङ्कृताः  ॥   
दृष्ट्वैव च तदा विप्रम् आयान्तंहृष्ट मानसाः ।उपसृत्य ततः सर्वास् तास् तम् ऊचुर् इदंवचः  ॥   
एह्य् आश्रम पदंसौम्य;अस्माकम् इति चाब्रुवन् ।तत्राप्य् एष विधिःश्रीमान् विशेषेण भविष्यति  ॥   
श्रुत्वा तु वचनन्तासाम्सर्वासाम्हृदयङ्गमम् ।गमनाय मतिम्चक्रे तञ्च निम्युस् तदा स्त्रियः  ॥   
तत्र चानीयमाने तु विप्रे तस्मिन् महात्मनि ।ववर्ष सहसा देवो जगत् प्रह्लादयंस् तदा  ॥   
वर्षेणैवागतंविप्रंविषयंस्वन्नराधिपः ।प्रत्युद्गंय मुनिम्प्रह्वः शिरसा च महीम्गतः  ॥   
अर्घ्यञ्च प्रददौ तस्मै म्यायतः सुसमाहितः ।वव्रे प्रसादंविप्रेन्द्रान् मा विप्रम्मंयुर् आविशेत्  ॥   
अन्तः पुरम्प्रविश्यास्मै कंयाम्दत्त्वा यथा विधि ।शान्ताम्शान्तेन मनसा राजा हर्षम् अवाप सः  ॥   
एवंस म्यवसत् तत्र सर्व कामैःसुपूजितः ।ऋष्यशृङ्गो महा तेजाःशान्तया सह भार्यया  ॥ (E)  
