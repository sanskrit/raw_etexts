

  
एवम् उक्ता वसिष्ठेन शबला शत्रु सूदन ।विदधे काम धुक् कामान् यस्य यस्य यथेप्सितम्  ॥   
इक्षून् मधूम्स् तथा लाजान् मैरेयाम्श् च वरासवान् ।पानानि च महार्हाणि भक्ष्याम्श् चोच्चावचाम्स् तथा  ॥   
उष्णाढ्यस्यौदनस्यापि राशयः पर्वतोपमाः ।मृष्टान्नानि च सूपाश् च दधि कुल्यास् तथैव च  ॥   
नाना स्वादु रसानाम्च षाडवानाम्तथैव च ।भाजनानि सुपूर्णानि गौडानि च सहस्रशः  ॥   
सर्वम् आसीत् सुसन्तुष्टंहृष्ट पुष्ट जनाकुलम् ।विश्वामित्र बलंराम वसिष्ठेनाभितर्पितम्  ॥   
विश्वामित्रोऽपि राजर्षिर् हृष्ट पुष्टस् तदाभवत् ।सान्तः पुर वरो राजा सब्राह्मण पुरोहितः  ॥   
सामात्यो मन्त्रि सहितः सभृत्यः पूजितस् तदा ।युक्तः परेण हर्षेण वसिष्ठम् इदम् अब्रवीत्  ॥   
पूजितोऽहन्त्वया ब्रह्मन् पूजार्हेण सुसत्कृतः ।श्रूयताम् अभिधास्यामि वाक्यंवाक्य विशारद  ॥   
गवाम्शत सहस्रेण दीयताम्शबला मम ।रत्नंहि भगवन्न् एतद् रत्न हारी च पार्थिवः ।तस्मान् मे शबलाम्देहि ममैषा धर्मतो द्विज  ॥   
एवम् उक्तस् तु भगवान् वसिष्ठो मुनि सत्तमः ।विश्वामित्रेण धर्मात्मा प्रत्युवाच मही पतिम्  ॥   
नाहंशत सहस्रेण नापि कोटि शतैर्गवाम् ।राजन् दास्यामि शबलाम्राशिभी रजतस्य वा  ॥   
न परित्यागम् अर्हेयम्मत् सकाशाद् अरिम्दम ।शाश्वती शबला मह्यङ्कीर्तिर् आत्मवतो यथा  ॥   
अस्याम्हव्यञ्च कव्यञ्च प्राण यात्रा तथैव च ।आयत्तम् अग्नि होत्रञ्च बलिर् होमस् तथैव च  ॥   
स्वाहा कार वषट् कारौ विद्याश् च विविधास् तथा ।आयत्तम् अत्र राजर्षे सर्वम् एतन् न संशयः  ॥   
सर्व स्वम् एतत् सत्येन मम तुष्टि करी सदा ।कारणैर्बहुभी राजन् न दास्ये शबलाम्तव  ॥   
वसिष्ठेनैवम् उक्तस् तु विश्वामित्रोऽब्रवीत् ततः ।संरब्धतरम् अत्यर्थंवाक्यंवाक्य विशारदः  ॥   
हैरंय कक्ष्या ग्रैवेयान् सुवर्णाङ्कुश भूषितान् ।ददामि कुञ्जराणाम्ते सहस्राणि चतुर्दश  ॥   
हैरंयानाम्रथानाम्च श्वेताश्वानाम्चतुर्युजाम् ।ददामि ते शताम्य् अष्टौ किङ्किणीक विभूषितान्  ॥   
हयानाम्देश जातानाम्कुलजानाम्महौजसाम् ।सहस्रम् एकन्दश च ददामि तव सुव्रत  ॥   
नाना वर्ण विभक्तानाम्वयह्स्थानाम्तथैव च ।ददाम्य् एकाम्गवाम्कोटिम्शबला दीयताम्मम  ॥   
एवम् उक्तस् तु भगवान् विश्वामित्रेण धीमता ।न दास्यामीति शबलाम्प्राह राजन् कथञ्चन  ॥   
एतद् एव हि मे रत्नम् एतद् एव हि मे धनम् ।एतद् एव हि सर्व स्वम् एतद् एव हि जीवितम्  ॥   
दर्शश् च पूर्ण मासश् च यज्ञाश् चैवाप्त दक्षिणाः ।एतद् एव हि मे राजन् विविधाश् च क्रियास् तथा  ॥   
अदो मूलाःक्रियाःसर्वा मम राजन् न संशयः ।बहूनाम्किम्प्रलापेन न दास्ये काम दोहिनीम्  ॥ (E)  
