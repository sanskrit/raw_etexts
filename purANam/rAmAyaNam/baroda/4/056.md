

  
एवन्तु क्रुद्धया राजा राम मात्रा सशोकया ।श्रावितः परुषंवाक्यञ्चिन्तयाम् आस दुह्खितः  ॥   
तस्य चिन्तयमानस्य प्रत्यभात् कर्म दुष्कृतम् ।यद् अनेन कृतम्पूर्वम् अज्ञानाच् शब्द वेधिना  ॥   
अमनास् तेन शोकेन राम शोकेन च प्रभुः ।दह्यमानस् तु शोकाभ्याम्कौसल्याम् आह भू पतिः  ॥   
प्रसादये त्वाम्कौसल्ये रचितोऽयम्मयाञ्जलिः ।वत्सला चानृशंसा च त्वंहि नित्यम्परेष्व् अपि  ॥   
भर्ता तु खलु नारीणाम्गुणवान् निर्गुणोऽपि वा ।धर्मंविमृशमानानाम्प्रत्यक्षन्देवि दैवतम्  ॥   
सा त्वन्धर्म परा नित्यन्दृष्ट लोक परावर ।नार्हसे विप्रियंवक्तुम्दुह्खितापि सुदुह्खितम्  ॥   
तद् वाक्यङ्करुणंराज्ञः श्रुत्वा दीनस्य भाषितम् ।कौसल्या व्यसृजद् बाष्पम्प्रणालीव नवोदकम्  ॥   
स मूद्र्ह्नि बद्ध्वा रुदती राज्ञः पद्मम् इवाञ्जलिम् ।सम्भ्रमाद् अब्रवीत् त्रस्ता त्वरमाणाक्षरंवचः  ॥   
प्रसीद शिरसा याचे भूमौ निततितास्मि ते ।याचितास्मि हता देव हन्तव्याहन्न हि त्वया  ॥   
नैषा हि सा स्त्री भवति श्लाघनीयेन धीमता ।उभयोर्लोकयोर्वीर पत्या या सम्प्रसाद्यते  ॥   
जानामि धर्मन्धर्मज्ञ त्वाम्जाने सत्य वादिनम् ।पुत्र शोकार्तया तत् तु मया किम् अपि भाषितम्  ॥   
शोको नाशयते धैर्यंशोको नाशयते श्रुतम् ।शोको नाशयते सर्वन्नास्ति शोक समो रिपुः  ॥   
शयम् आपतितः सोढुम्प्रहरो रिपु हस्ततः ।सोढुम् आपतितः शोकः सुसूक्ष्मोऽपि न शक्यते  ॥   
वन वासाय रामस्य पञ्च रात्रोऽद्य गंयते ।यः शोक हत हर्षायाःपञ्च वर्षोपमो मम  ॥   
तंहि चिन्तयमानायाःशोकोऽयंहृदि वर्धते ।अदीनाम् इव वेगेन समुद्र सलिलम्महत्  ॥   
एवंहि कथयन्त्यास् तु कौसल्यायाःशुभंवचः ।मन्द रश्मिर् अभूत् सुर्यो रजनी चाभ्यवर्तत  ॥   
अथ प्रह्लादितो वाक्यैर्देव्या कौसल्यया नृपः ।शोकेन च समाक्रान्तो निद्राया वशम् एयिवान्  ॥ (E)  
