

  
अथ तस्याप्रमेयस्य मुनेर्वचनम् उत्तमम् ।श्रुत्वा पुरुष शार्दूलः प्रत्युवाच शुभाम्गिरम्  ॥   
अल्प वीर्या यदा यक्षाःश्रूयन्ते मुनि पुङ्गव ।कथन्नाग सहस्रस्य धारयत्य् अबला बलम्  ॥   
विश्वामित्रोऽब्रवीद् वाक्यंशृणु येन बलोत्तरा ।वर दान कृतंवीर्यन्धारयत्य् अबला बलम्  ॥   
पूर्वम् आसीन् महा यक्षः सुकेतुर्नाम वीर्यवान् ।अनपत्यः शुभाचारः स च तेपे महत् तपः  ॥   
पितामहस् तु सुप्रीतस् तस्य यक्ष पतेस् तदा ।कंया रत्नन्ददौ राम ताटकाम्नाम नामतः  ॥   
ददौ नाग सहस्रस्य बलञ्चास्याःपितामहः ।न त्व् एव पुत्रंयक्षाय ददौ ब्रह्मा महा यशाः  ॥   
ताम्तु जाताम्विवर्धन्तीम्रूप यौवन शालिनीम् ।जम्भ पुत्राय सुन्दाय ददौ भार्याम्यशस्विनीम्  ॥   
कस्यचित् त्व् अथ कालल्स्य यक्षी पुत्रंव्यजायत ।मारीचन्नाम दुर्धर्षंयः शापाद् राक्षसोऽभवत्  ॥   
सुन्दे तु निहते राम;अगस्त्यम् ऋषि सत्तमम् ।ताटका सह पुत्रेण प्रधर्षयितुम् इच्छति  ॥   
राक्षसत्वम्भजस्वेति मारीचंव्याजहार सः ।अगस्त्यः परम क्रुद्धस् ताटकाम् अपि शप्तवान्  ॥   
पुरुषादी महा यक्षी विरूपा विकृतानना ।इदंरूपम् अपहाय दारुणंरूपम् अस्तु ते  ॥   
सैषा शाप कृतामर्षा ताटका क्रोध मूर्छिता ।देशम् उत्सादयत्य् एनम् अगस्त्य चरितंशुभम्  ॥   
एनाम्राघव दुर्वृत्ताम्यक्षीम्परम दारुणाम् ।गो ब्राह्मण हितार्थाय जहि दुष्ट पराक्रमाम्  ॥   
न ह्य् एनाम्शाप संसृष्टाम्कश्चिद् उत्सहते पुमान् ।निहन्तुम्त्रिषु लोकेषु त्वाम् ऋते रघु नन्दन  ॥   
न हि ते स्त्री वध कृते घृणा कार्या नरोत्तम ।चातुर्वर्म्य हितार्थाय कर्तव्यंराज सूनुना  ॥   
राज्य भार नियुक्तानाम् एष धर्मः सनातनः ।अधर्म्याम्जहि काकुत्स्ह धर्मो ह्य् अस्या न विद्यते  ॥   
श्रूयते हि पुरा शक्रो विरोचन सुताम्नृप ।पृथिवीम्हन्तुम् इच्छन्तीम्मन्थराम् अभ्यसूदयत्  ॥   
विष्णुना च पुरा राम भृगु पत्नी दृढ व्रता ।अनिन्द्रंलोकम् इच्छन्ती काव्य माता निषूदिता  ॥   
एतैश् चाम्यैश् च बहुभी राज पुत्र महात्मभिः ।अधर्म निरता नार्यो हताःपुरुष सत्तमैः  ॥ (E)  
