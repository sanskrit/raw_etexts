

  
आघ्राय रामस् तम्मूर्ध्नि परिष्वज्य च राघवः ।अङ्के भरतम् आरोप्य पर्यपृच्छत् समाहितः  ॥   
क्व नु तेऽभूत् पिता तात यद् अरंयन्त्वम् आगतः ।न हि त्वञ्जीवतस् तस्य वनम् आगन्तुम् अर्हसि  ॥   
चिरस्य बत पश्यामि दूराद् भरतम् आगतम् ।दुष्प्रतीकम् अरंयेऽस्मिन् किम्तात वनम् आगतः  ॥   
कच्चिद् दशरथो राजा कुशली सत्य सङ्गरः ।राज सूयाश्व मेधानाम् आहर्ता धर्म निश्चयः  ॥   
स कच्चिद् ब्राह्मणो विद्वान् धर्म नित्यो महा द्युतिः ।इक्ष्वाकूणाम् उपाध्यायो यथावत् तात पूज्यते  ॥   
तात कच्चिच् च कौसल्या सुमित्रा च प्रजावती ।सुखिनी कच्चिद् आर्या च देवी नन्दति कैकयी  ॥   
कच्चिद् विनय सम्पन्नः कुल पुत्रो बहु श्रुतः ।अनसूयुर् अनुद्रष्टा सत्कृतस् ते पुरोहितः  ॥   
कच्चिद् अग्निषु ते युक्तो विधिज्ञो मतिमान् ऋजुः ।हुतञ्च होष्यमाणञ्च काले वेदयते सदा  ॥   
इष्व् अस्त्र वर सम्पन्नम् अर्थ शास्त्र विशारदम् ।सुधंवानम् उपाध्यायङ्कच्चित् त्वन्तात मंयसे  ॥   
कच्चिद् आत्म समाःशूराःश्रुतवन्तो जितेन्द्रियाः ।कुलीनाश् चेङ्गितज्ञाश् च कृतास् ते तात मन्त्रिणः  ॥   
मन्त्रो विजय मूलंहि राज्ञाम्भवति राघव ।सुसंवृतो मन्त्र धरैर् अमात्यैःशास्त्र कोविदैः  ॥   
कच्चिन् निद्रा वशन्नैषि कच्चित् काले विबुध्यसे ।कच्चिञ् चापर रात्रिषु चिन्तयस्य् अर्थ नैपुणम्  ॥   
कच्चिन् मन्त्रयसे नैकः कच्चिन् न बहुभिःसह ।कच्चित् ते मन्त्रितो मन्त्रो राष्ट्रन्न परिधावति  ॥   
कच्चिद् अर्थंविनिश्चित्य लघु मूलम्महोदयम् ।क्षिप्रम् आरभसे कर्तुम्न दीर्घयसि राघव  ॥   
कच्चित् तु सुकृताम्य् एव कृत रूपाणि वा पुनः ।विदुस् ते सर्व कार्याणि न कर्तव्यानि पार्थिवाः  ॥   
कच्चिन् न तर्कैर्युक्त्वा वा ये चाप्य् अपरिकीर्तिताः ।त्वया वा तव वामात्यैर्बुध्यते तात मन्त्रितम्  ॥   
कच्चित् सहस्रान् मूर्खाणाम् एकम् इच्छसि पण्डितम् ।पण्डितो ह्य् अर्थ कृच्छ्रेषु कुर्यान् निह्श्रेयसम्महत्  ॥   
सहस्राम्य् अपि मूर्खाणाम्यद्य् उपास्ते मही पतिः ।अथ वाप्य् अयुताम्य् एव नास्ति तेषु सहायता  ॥   
एकोऽप्य् अमात्यो मेधावी शूरो दक्षो विचक्षणः ।राजानंराज मात्रंवा प्रापयेन् महतीम्श्रियम्  ॥   
कच्चिन् मुख्या महत्स्व् एव मध्यमेषु च मध्यमाः ।जघंयाश् च जघंयेषु भृत्याःकर्मसु योजिताः  ॥   
अमात्यान् उपधातीतान् पितृ पैतामहाञ् शुचीन् ।श्रेष्ठाञ् श्रेष्ठेषु कच्चित् त्वन्नियोजयसि कर्मसु  ॥   
कच्चित् त्वाम्नावजानन्ति याजकाःपतितंयथा ।उग्र प्रतिग्रहीतारङ्कामयानम् इव स्त्रियः  ॥   
उपाय कुशलंवैद्यम्भृत्य सन्दूषणे रतम् ।शूरम् ऐश्वर्य कामञ्च यो न हन्ति स वध्यते  ॥   
कच्चिद्द् हृष्टश् च शूरश् च धृतिमान् मतिमाञ् शुचिः ।कुलीनश् चानुरक्तश् च दक्षः सेना पतिष्कृतः  ॥   
बलवन्तश् च कच्चित् ते मुख्या युद्ध विशारदाः ।दृष्टापदाना विक्रान्तास् त्वया सत्कृत्य मानिताः  ॥   
कचिद् बलस्य भक्तञ्च वेतनञ्च यथोचितम् ।सम्प्राप्त कालन्दातव्यन्ददासि न विलम्बसे  ॥   
कालातिक्रमणे ह्य् एव भक्त वेतनयोर्भृताः ।भर्तुष्कुप्यन्ति दुष्यन्ति सोऽनर्थः सुमहान् स्मृतः  ॥   
कच्चित् सर्वेऽनुरक्तास् त्वाम्कुल पुत्राःप्रधानतः ।कच्चित् प्राणाम्स् तवार्थेषु सन्त्यजन्ति समाहिताः  ॥   
कच्चिज् जानपदो विद्वान् दक्षिणः प्रतिभानवान् ।यथोक्त वादी दूतस् ते कृतो भरत पण्डितः  ॥   
कच्चिद् अष्टादशाम्य् एषु स्व पक्षे दश पञ्च च ।त्रिभिस् त्रिभिर् अविज्ञातैर्वेत्सि तीर्थानि चारकैः  ॥   
कच्चिद् व्यपास्तान् अहितान् प्रतियाताम्श् च सर्वदा ।दुर्बलान् अनवज्ञाय वर्तसे रिपु सूदन  ॥   
कच्चिन् न लोकायतिकान् ब्राह्मणाम्स् तात सेवसे ।अनर्थ कुशला ह्य् एते बालाःपण्डित मानिनः  ॥   
धर्म शास्त्रेषु मुख्येषु विद्यमानेषु दुर्बुधाः ।बुद्धिमान् वीक्षिकीम्प्राप्य निरर्थम्प्रवदन्ति ते  ॥   
वीरैर् अध्युषिताम्पूर्वम् अस्माकन्तात पूर्वकैः ।सत्य नामाम्दृढ द्वाराम्हस्त्य् अश्व रथ सङ्कुलाम्  ॥   
ब्राह्मणैःक्षत्रियैर्वैश्यैःस्व कर्म निरतैःसदा ।जितेन्द्रियैर्महोत्साहैर्वृतामात्यैःसहस्रशः  ॥   
प्रासादैर्विविधाकारैर्वृताम्वैद्य जनाकुलाम् ।कच्चित् समुदिताम्स्फीताम् अयोध्याम्परिरक्षसि  ॥   
कच्चिच् चैत्य शतैर्जुष्टः सुनिविष्ट जनाकुलः ।देव स्थानैःप्रपाभिश् च तडागैश् चोपशोभितः  ॥   
प्रहृष्ट नर नारीकः समाजोत्सव शोभितः ।सुकृष्ट सीमा पशुमान् हिम्साभिर् अभिवर्जितः  ॥   
अदेव मातृको रंयः श्वा पदैःपरिवर्जितः ।कच्चिज् जन पदः स्फीतः सुखंवसति राघव  ॥   
कच्चित् ते दयिताःसर्वे कृषि गो रक्ष जीविनः ।वार्तायाम्संश्रितस् तात लोको हि सुखम् एधते  ॥   
तेषाम्गुप्ति परीहारैःकच्चित् ते भरणङ्कृतम् ।रक्ष्या हि राज्ञा धर्मेण सर्वे विषय वासिनः  ॥   
कच्चित् स्त्रियः सान्त्वयसि कच्चित् ताश् च सुरक्षिताः ।कच्चिन् न श्रद्दधास्यासाम्कच्चिद् गुह्यन्न भाषसे  ॥   
कच्चिन् नाग वनङ्गुप्तङ्कुञ्जराणञ्च तृप्यसि ।(kunjaraaNa Txt)कच्चिद् दर्शयसे नित्यम्मनुष्याणाम्विभूषितम् ।उत्थायोत्थाय पूर्वाह्णे राज पुत्रो महा पथे  ॥   
कच्चित् सर्वाणि दुर्गाणि धन धाम्यायुधोदकैः ।यन्त्रैश् च परिपूर्णानि तथा शिल्पि धनुर्धरैः  ॥   
आयस् ते विपुलः कच्चित् कच्चिद् अल्पतरो व्ययः ।अपात्रेषु न ते कच्चित् कोशो गच्छति राघव  ॥   
देवतार्थे च पित्र् अर्थे ब्राह्मणाभ्यागतेषु च ।योधेषु मित्र वर्गेषु कच्चिद् गच्छति ते व्ययः  ॥   
कच्चिद् आर्यो विशुद्धात्मा क्षारितश् चोर कर्मणा ।अपृष्टः शास्त्र कुशलैर्न लोभाद् बध्यते शुचिः  ॥   
गृहीतश् चैव पृष्टश् च काले दृष्टः सकारणः ।कच्चिन् न मुच्यते चोरो धन लोभान् नरर्षभ  ॥   
व्यसने कच्चिद् आढ्यस्य दुगतस्य च राघव ।अर्थंविरागाःपश्यन्ति तवामात्या बहु श्रुताः  ॥   
यानि मिथ्याभिशस्तानाम्पतन्त्य् अस्राणि राघव ।तानि पुत्र पशून् घ्नन्ति प्रीत्य् अर्थम् अनुशासतः  ॥   
कच्चिद् वृधाम्श् च बालाम्श् च वैद्य मुख्याम्श् च राघव ।दानेन मनसा वाचा त्रिभिर् एतैर्बुभूषसे  ॥   
कच्चिद् गुरूम्श् च वृद्धाम्श् च तापसान् देवतातिथीन् ।चैत्याम्श् च सर्वान् सिद्धार्थान् ब्राह्मणाम्श् च नमस्यसि  ॥   
कच्चिद् अर्थेन वा धर्मन्धर्मन्धर्मेण वा पुनः ।उभौ वा प्रीति लोभेन कामेन न विबाधसे  ॥   
कच्चिद् अर्थञ्च धर्मञ्च कामञ्च जयताम्वर ।विभज्य काले कालज्ञ सर्वान् भरत सेवसे  ॥   
कच्चित् ते ब्राह्मणाःशर्म सर्व शास्त्रार्थ कोविदः ।आशंसन्ते महा प्राज्ञ पौर जानपदैःसह  ॥   
नास्तिक्यम् अनृतङ्क्रोधम्प्रमादन्दीर्घ सूत्रताम् ।अदर्शनञ्ज्ञानवताम् आलस्यम्पञ्च वृत्तिताम्  ॥   
एक चिन्तनम् अर्थानाम् अनर्थज्ञैश् च मन्त्रणम् ।निश्चितानाम् अनारम्भम्मन्त्रस्यापरिलक्षणम्  ॥   
मङ्गलस्याप्रयोगञ्च प्रत्युत्थानञ्च सर्वशः ।कच्चित् त्वंवर्जयस्य् एतान् राज दोषाम्श् चतुर्दश  ॥ (#)  
कच्चित् स्वादु कृतम्भोज्यम् एको नाश्नासि राघव ।कच्चिद् आशंसमानेभ्यो मित्रेभ्यः सम्प्रयच्छसि  ॥ (E)  
