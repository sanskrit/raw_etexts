

  
मुनेर्वचनम् अक्लीबंश्रुत्वा नर वरात्मजः ।राघवः प्राञ्जलिर्भूत्वा प्रत्युवाच दृढ व्रतः  ॥   
पितुर्वचन निर्देशात् पितुर्वचन गौरवात् ।वचनङ्कौशिकस्येति कर्तव्यम् अविशङ्कया  ॥   
अनुशिष्टोऽस्म्य् अयोध्यायाम्गुरु मध्ये महात्मना ।पित्रा दशरथेनाहन्नावज्ञेयञ्च तद् वचः  ॥   
सोऽहम्पितुर्वचः श्रुत्वा शासनाद् ब्रह्म वादिनः ।करिष्यामि न सन्देहस् ताटका वधम् उत्तमम्  ॥   
गो ब्राह्मण हितार्थाय देशस्यास्य सुखाय च ।तव चैवाप्रमेयस्य वचनङ्कर्तुम् उद्यतः  ॥   
एवम् उक्त्वा धनुर्मध्ये बद्ध्वा मुष्टिम् अरिन्दमः ।ज्या शब्दम् अकरोत् तीव्रन्दिशः शब्देन पूरयन्  ॥   
तेन शब्देन वित्रस्तास् ताटका वन वासिनः ।ताटका च सुसङ्क्रुद्धा तेन शब्देन मोहिता  ॥   
तंशब्दम् अभिनिध्याय राक्षसी क्रोध मूर्छिता ।श्रुत्वा चाभ्यद्रवद् वेगाद् यतः शब्दो विनिह्सृतः  ॥   
ताम्दृष्ट्वा राघवः क्रुद्धाम्विकृताम्विकृताननाम् ।प्रमाणेनातिवृद्धाम्च लक्ष्मणंसोऽभ्यभाषत  ॥   
पश्य लक्ष्मण यक्षिम्या भैरवन्दारुणंवपुः ।भिद्येरन् दर्शनाद् अस्या भीरूणाम्हृदयानि च  ॥   
एनाम्पश्य दुराधर्षाम्माया बल समंविताम् ।विनिवृत्ताम्करोम्य् अद्य हृत कर्णाग्र नासिकाम्  ॥   
न ह्य् एनाम् उत्सहे हन्तुम्स्त्री स्वभावेन रक्षिताम् ।वीर्यञ्चास्या गतिम्चापि हनिष्यामीति मे मतिः  ॥   
एवम्ब्रुवाणे रामे तु ताटका क्रोध मूर्छिता ।उद्यंय बाहू गर्जन्ती रामम् एवाभ्यधावत  ॥   
ताम् आपतन्तीम्वेगेन विक्रान्ताम् अशनीम् इव ।शरेणोरसि विव्याध सा पपात ममार च  ॥   
ताम्हताम्भीम सङ्काशाम्दृष्ट्वा सुर पतिस् तदा ।साधु साध्व् इति काकुत्स्थंसुराश् च समपूजयन्  ॥   
उवाच परम प्रीतः सहस्राक्षः पुरन्दरः ।सुराश् च सर्वे संहृष्टा विश्वामित्रम् अथाब्रुवन्  ॥   
मुने कौशिके भद्रन्ते सेन्द्राःसर्वे मरुद् गणाः ।तोषिताःकर्मणानेन स्नेहन्दर्शय राघवे  ॥   
प्रजापतेर्भृशाश्वस्य पुत्रान् सत्य पराक्रमान् ।तपो बलभृतान् ब्रह्मन् राघवाय निवेदय  ॥   
पात्र भूतश् च ते ब्रह्मंस् तवानुगमने धृतः ।कर्तव्यञ्च महत् कर्म सुराणाम्राज सूनुना  ॥   
एवम् उक्त्वा सुराःसर्वे हृष्टा जग्मुर्यथागतम् ।विश्वामित्रम्पूजयित्वा ततः सन्ध्या प्रवर्तते  ॥   
ततो मुनि वरः प्रीतिस् ताटका वध तोषितः ।मूर्ध्नि रामम् उपाघ्राय;इदंवचनम् अब्रवीत्  ॥   
इहाद्य रजनीम्राम वसेम शुभ दर्शन ।श्वः प्रभाते गमिष्यामस् तद् आश्रम पदम्मम  ॥ (E)  
