

  
अथ संवत्सरे पूर्णे तस्मिन् प्राप्ते तुरङ्गमे ।सरय्वाश् चोत्तरे तीरे राज्ञो यज्ञोऽभ्यवर्तत  ॥   
ऋष्यशृङ्गम्पुरस् कृत्य कर्म चक्रुर्द्विजर्षभाः ।अश्व मेधे महा यज्ञे राज्ञोऽस्य सुमहात्मनः  ॥   
कर्म कुर्वन्ति विधिवद् याजका वेद पारगाः ।यथा विधि यथा म्यायम्परिक्रामन्ति शास्त्रतः  ॥   
प्रवर्ग्यंशास्त्रतः कृत्वा तथैवोपसदन्द्विजाः ।चक्रुश् च विधिवत् सर्वम् अधिकङ्कर्म शास्त्रतः  ॥   
अभिपूज्य ततो हृष्टाःसर्वे चक्रुर्यथा विधि ।प्रातः सवन पूर्वाणि कर्माणि मुनि पुङ्गवाः  ॥   
न चाहुतम् अभूत् तत्र स्खलितंवापि किञ्चन ।दृश्यते ब्रह्मवत् सर्वङ्क्षेम युक्तंहि चक्रिरे  ॥   
न तेष्व् अहह्सु श्रान्तो वा क्षुधितो वापि दृश्यते ।नाविद्वान् ब्राह्मणस् तत्र नाशतानुचरस् तथा  ॥   
ब्राह्मणा भुञ्जते नित्यन्नाथवन्तश् च भुञ्जते ।तापसा भुजते चापि श्रमणा भुञ्जते तथा  ॥   
वृद्धाश् च व्याधिताश् चैव स्त्रियो बालास् तथैव च ।अनिशम्भुञ्जमानानाम्न तृप्तिर् उपलभ्यते  ॥   
दीयताम्दीयताम् अन्नंवासाम्सि विविधानि च ।इति सञ्चोदितास् तत्र तथा चक्रुर् अनेकशः  ॥   
अन्न कूटाश् च बहवो दृश्यन्ते पर्वतोपमाः ।दिवसे दिवसे तत्र सिद्धस्य विधिवत् तदा  ॥   
अन्नंहि विधिवत् स्वादु प्रशंसन्ति द्विजर्षभाः ।अहो तृप्ताःस्म भद्रन्ते;इति शुश्राव राघवः  ॥   
स्वलङ्कृताश् च पुरुषा ब्राह्मणान् पर्यवेषयन् ।उपासते च तान् अंये सुमृष्ट मणि कुण्डलाः  ॥   
कर्मान्तरे तदा विप्रा हेतु वादान् बहून् अपि ।प्राहुःसुवाग्मिनो धीराःपरस्पर जिगीषया  ॥   
दिवसे दिवसे तत्र संस्तरे कुशला द्विजाः ।सर्व कर्माणि चक्रुस् ते यथा शास्त्रम्प्रचोदिताः  ॥   
नाषड् अङ्गविद् अत्रासीन् नाव्रतो नाबहु श्रुतः ।सदस्यस् तस्य वै राज्ञो नावाद कुशलो द्विजः  ॥   
प्राप्ते यूपोच्छ्रये तस्मिण् षड् बैल्वाःखादिरास् तथा ।तावन्तो बिल्व सहिताःपर्णिनश् च तथापरे  ॥   
श्लेष्मातकमयो दिष्टो देव दारुमयस् तथा ।द्वाव् एव तत्र विहितौ बाहु व्यस्त परिग्रहौ  ॥   
कारिताःसर्व;एवैते शास्त्रज्ञैर्यज्ञ कोविदैः ।शोभार्थन्तस्य यज्ञस्य काञ्चनालङ्कृता भवन्  ॥ (?)  
विम्यस्ता विधिवत् सर्वे शिल्पिभिःसुकृता दृढाः ।अष्टाश्रयः सर्व;एव श्लक्ष्ण रूप समंविताः  ॥   
आच्छादितास् ते वासोभिष्पुष्पैर्गन्धैश् च भूषिताः ।सप्तर्षयो दीप्तिमन्तो विराजन्ते यथा दिवि  ॥   
इष्टकाश् च यथा म्यायङ्कारिताश् च प्रमाणतः ।चितोऽग्निर्ब्राह्मणैस् तत्र कुशलैःशुल्ब कर्मणि ।स चित्यो राज सिम्हस्य सञ्चितः कुशलैर्द्विजैः  ॥   
गरुडो रुक्म पक्षो वै त्रिगुणोऽष्टादशात्मकः ।नियुक्तास् तत्र पशवस् तत् तद् उद्दिश्य दैवतम्  ॥   
उरगाःपक्षिणश् चैव यथा शास्त्रम्प्रचोदिताः ।शामित्रे तु हयस् तत्र तथा जल चराश् च ये  ॥   
ऋत्विग्भिःसर्वम् एवैतन् नियुक्तंशास्त्रतस् तदा ।पशूनाम्त्रिशतन्तत्र यूपेषु नियतन्तदा ।अश्व रत्नोत्तमन्तस्य राज्ञो दशरथस्य ह  ॥   
कौसल्या तंहयन्तत्र परिचर्य समन्ततः ।कृपाणैर्विशशासैनन्त्रिभिष्परमया मुदा  ॥   
पतत्रिणा तदा सार्धंसुस्थितेन च चेतसा ।अवसद् रजनीम् एकाम्कौसल्या धर्म काम्यया  ॥   
होताध्वर्युस् तथोद्गाता हयेन समयोजयन् ।महिष्या परिवृत्थ्याथ वावाताम् अपराम्तथा  ॥ (?)  
पतत्रिणस् तस्य वपाम् उद्धृत्य नियतेन्द्रियः ।ऋत्विक् परम सम्पन्नः श्रपयाम् आस शास्त्रतः  ॥   
धूम गन्धंवपायास् तु जिघ्रति स्म नराधिपः ।यथा कालंयथा म्यायन्निर्णुदन् पापम् आत्मनः  ॥   
हयस्य यानि चाङ्गानि तानि सर्वाणि ब्राह्मणाः ।अग्नौ प्रास्यन्ति विधिवत् समस्ताःषोडशर्त्विजः  ॥   
प्लक्ष शाखासु यज्ञानाम् अंयेषाम्क्रियते हविः ।अश्व मेधस्य चैकस्य वैतसो भाग;इष्यते  ॥   
त्र्यहोऽश्व मेधः सङ्ख्यातः कल्प सूत्रेण ब्राह्मणैः ।चतुष्टोमम् अहस् तस्य प्रथमम्परिकल्पितम्  ॥   
उक्थ्यन्द्वितीयंसङ्ख्यातम् अतिरात्रन्तथोत्तरम् ।कारितास् तत्र बहवो विहिताःशास्त्र दर्शनात्  ॥   
ज्योतिष्टोमायुषी चैव;अतिरात्रौ च निर्मितौ ।अभिजिद् विश्वजिच् चैव;अप्तोर्यामो महा क्रतुः  ॥   
प्राचीम्होत्रे ददौ राजा दिशंस्व कुल वर्धनः ।अध्वर्यवे प्रतीचीम्तु ब्रह्मणे दक्षिणाम्दिशम्  ॥   
उद्गात्रे तु तथोदीचीम्दक्षिणैषा विनिर्मिता ।अश्व मेधे महा यज्ञे स्वयम्भु विहिते पुरा  ॥   
क्रतुम्समाप्य तु तदा म्यायतः पुरुषर्षभः ।ऋत्विग्भ्यो हि ददौ राजा धराम्ताम्क्रतु वर्धनः  ॥   
ऋत्विजस् त्व् अब्रुवन् सर्वे राजानङ्गत कल्मषम् ।भवान् एव महीम्कृत्स्नाम् एको रक्षितुम् अर्हति  ॥   
न भूम्या कार्यम् अस्माकन्न हि शक्ताःस्म पालने ।रताःस्वाध्याय करणे वयन्नित्यंहि भूमिप ।निष्क्रयङ्किञ्चिद् एवेह प्रयच्छतु भवान् इति  ॥   
गवाम्शत सहस्राणि दश तेभ्यो ददौ नृपः ।दश कोटिम्सुवर्णस्य रजतस्य चतुर्गुणम्  ॥   
ऋत्विजस् तु ततः सर्वे प्रददुःसहिता वसु ।ऋष्यशृङ्गाय मुनये वसिष्ठाय च धीमते  ॥   
ततस् ते म्यायतः कृत्वा प्रविभागन्द्विजोत्तमाः ।सुप्रीत मनसः सर्वे प्रत्यूचुर्मुदिता भृशम्  ॥   
ततः प्रीत मना राजा प्राप्य यज्ञम् अनुत्तमम् ।पापापहंस्वर्नयनन्दुस्तरम्पार्थिवर्षभैः  ॥   
ततोऽब्रवीद् ऋष्यशृङ्गंराजा दशरथस् तदा ।कुलस्य वर्धनन्तत् तु कर्तुम् अर्हसि सुव्रत  ॥   
तथेति च स राजानम् उवाच द्विज सत्तमः ।भविष्यन्ति सुता राजंश् चत्वारस् ते कुलोद्वहाः  ॥ (E)  
