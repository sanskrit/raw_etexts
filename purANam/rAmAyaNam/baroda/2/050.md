

  
तस्य तद् वचनंश्रुत्वा विश्वामित्रस्य धीमतः ।हृष्ट रोमा महा तेजाःशतानन्दो महा तपाः  ॥   
गौतमस्य सुतो ज्येष्ठस् तपसा द्योतित प्रभः ।राम सन्दर्शनाद् एव परंविस्मयम् आगतः  ॥   
स तौ निषण्णौ सम्प्रेक्ष्य सुखासीनौ नृपात्मजौ ।शतानन्दो मुनि श्रेष्ठंविश्वामित्रम् अथाब्रवीत्  ॥   
अपि ते मुनि शार्दूल मम माता यशस्विनी ।दर्शिता राज पुत्राय तपो दीर्घम् उपागता  ॥   
अपि रामे महा तेजो मम माता यशस्विनी ।वंयैर् उपाहरत् पूजाम्पूजार्हे सर्व देहिनाम्  ॥   
अपि रामाय कथितंयथा वृत्तम्पुरातनम् ।मम मातुर्महा तेजो देवेन दुरनुष्ठितम्  ॥   
अपि कौशिक भद्रन्ते गुरुणा मम सङ्गता ।माता मम मुनि श्रेष्ठ राम सन्दर्शनाद् इतः  ॥   
अपि मे गुरुणा रामः पूजितः कुशिकात्मज ।इहागतो महा तेजाःपूजाम्प्राप्य महात्मनः  ॥   
अपि शान्तेन मनसा गुरुर्मे कुशिकात्मज ।इहागतेन रामेण प्रयतेनाभिवादितः  ॥   
तच् श्रुत्वा वचनन्तस्य विश्वामित्रो महा मुनिः ।प्रत्युवाच शतानन्दंवाक्यज्ञो वाक्य कोविदम्  ॥   
नातिक्रान्तम्मुनि श्रेष्ठ यत् कर्तव्यङ्कृतम्मया ।सङ्गता मुनिना पत्नी भार्गवेणेव रेणुका  ॥   
तच् श्रुत्वा वचनन्तस्य विश्वामित्रस्य धीमतः ।शतानन्दो महा तेजा रामंवचनम् अब्रवीत्  ॥   
स्वागतन्ते नर श्रेष्ठ दिष्ट्या प्राप्तोऽसि राघव ।विश्वामित्रम्पुरस् कृत्य महर्षिम् अपराजितम्  ॥   
अचिन्त्य कर्मा तपसा ब्रह्मर्षिर् अमित प्रभः ।विश्वामित्रो महा तेजा वेत्स्य् एनम्परमाम्गतिम्  ॥   
नास्ति धंयतरो राम त्वत्तोऽम्यो भुवि कश्चन ।गोप्ता कुशिक पुत्रस् ते येन तप्तम्महत् तपः  ॥   
श्रूयताम्चाभिदास्यामि कौशिकस्य महात्मनः ।यथा बलंयथा वृत्तन्तन् मे निगदतः शृणु  ॥   
राजाभूद् एष धर्मात्मा दीर्घ कालम् अरिम्दमः ।धर्मज्ञः कृत विद्यश् च प्रजानाम्च हिते रतः  ॥   
प्रजापति सुतस् त्व् आसीत् कुशो नाम मही पतिः ।कुशस्य पुत्रो बलवान् कुश नाभः सुधार्मिकः  ॥   
कुश नाभ सुतस् त्व् आसीद् गाधिर् इत्य् एव विश्रुतः ।गाधेःपुत्रो महा तेजा विश्वामित्रो महा मुनिः  ॥   
विश्वमित्रो महा तेजाःपालयाम् आस मेदिनीम् ।बहु वर्ष सहस्राणि राजा राज्यम् अकारयत्  ॥   
कदाचित् तु महा तेजा योजयित्वा वरूथिनीम् ।अक्षौहिणी परिवृतः परिचक्राम मेदिनीम्  ॥   
नगराणि च राष्ट्रानि सरितश् च तथा गिरीन् ।आश्रमान् क्रमशो राजा विचरन्न् आजगामह  ॥   
वसिष्ठस्याश्रम पदन्नाना पुष्प फल द्रुमम् ।नाना मृग गणाकीर्णंसिद्ध चारण सेवितम्  ॥   
देव दानव गन्धर्वैःकिन्नरैर् उपशोभितम् ।प्रशान्त हरिणाकीर्णन्द्विज सङ्घ निषेवितम्  ॥   
ब्रह्मृषि गण सङ्कीर्णन्देवर्षि गण सेवितम् ।तपश् चरण संसिद्धैर् अग्नि कल्पैर्महात्मभिः  ॥   
सततंसङ्कुलंश्रीमद् ब्रह्म कल्पैर्महात्मभिः ।अब् भक्षैर्वायु भक्षैश् च शीर्ण पर्णाशनैस् तथा  ॥   
फल मूलाशनैर्दान्तैर्जित रोषैर्जितेन्द्रियैः ।ऋषिभिर्वालखिल्यैश् च जप होम परायणैः  ॥   
वसिष्ठस्याश्रम पदम्ब्रह्म लोकम् इवापरम् ।ददर्श जयताम्श्रेष्ठ विश्वामित्रो महा बलः  ॥ (E)  
