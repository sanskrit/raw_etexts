

  
अथ तौ देश कालज्ञौ राज पुत्राव् अरिम्दमौ ।देशे काले च वाक्यज्ञाव् अब्रूताम्कौशिकंवचः  ॥   
भगवञ् श्रोतुम् इच्छावो यस्मिन् काले निशा चरौ ।संरक्षणीयौ तौ ब्रह्मन् नातिवर्तेत तत् क्षणम्  ॥   
एवम्ब्रुवाणौ काकुत्स्थौ त्वरमाणौ युयुत्सया ।सर्वे ते मुनयः प्रीताःप्रशशंसुर्नृपात्मजौ  ॥   
अद्य प्रभृति षड् रात्रंरक्षतंराघवौ युवाम् ।दीक्षाम्गतो ह्य् एष मुनिर्मौनित्वञ्च गमिष्यति  ॥   
तौ तु तद् वचनंश्रुत्वा राज पुत्रौ यशस्विनौ ।अनिद्रौ षड् अहोरात्रन्तपो वनम् अरक्षताम्  ॥   
उपासाम्चक्रतुर्वीरौ यत्तौ परम धंविनौ ।ररक्षतुर्मुनि वरंविश्वामित्रम् अरिम्दमौ  ॥   
अथ काले गते तस्मिण् षष्ठेऽहनि समागते ।सौमित्रम् अब्रवीद् रामो यत्तो भव समाहितः  ॥   
रामस्यैवम्ब्रुवाणस्य त्वरितस्य युयुत्सया ।प्रजज्वाल ततो वेदिःसोपाध्याय पुरोहिता  ॥   
मन्त्रवच् च यथा म्यायंयज्ञोऽसौ सम्प्रवर्तते ।आकाशे च महाञ् शब्दः प्रादुर् आसीद् भयानकः  ॥   
आवार्य गगनम्मेघो यथा प्रावृषि निर्गतः ।तथा मायाम्विकुर्वाणौ राक्षसाव् अभ्यधावताम्  ॥   
मारीचश् च सुबाहुश् च तयोर् अनुचरास् तथा ।आगंय भीम सङ्काशा रुधिरौघान् अवासृजन्  ॥   
ताव् आपतन्तौ सहसा दृष्ट्वा राजीव लोचनः ।लक्ष्मणन्त्व् अभिसम्प्रेक्ष्य रामो वचनम् अब्रवीत्  ॥   
पश्य लक्ष्मण दुर्वृत्तान् राक्षसान् पिशिताशनान् ।मानवास्त्र समाधूतान् अनिलेन यथा घनान्  ॥   
मानवम्परमोदारम् अस्त्रम्परम भास्वरम् ।चिक्षेप परम क्रुद्धो मारीचोर् असि राघवः  ॥   
स तेन परमास्त्रेण मानवेन समाहितः ।सम्पूर्णंयोजन शतङ्क्षिप्तः सागर सम्प्लवे  ॥   
विचेतनंविघूर्णन्तंशीतेषु बल पीडितम् ।निरस्तन्दृश्य मारीचंरामो लक्ष्मणम् अब्रवीत्  ॥   
पश्य लक्ष्मण शीतेषुम्मानवन्धर्म संहितम् ।मोहयित्वा नयत्य् एनन्न च प्राणैर्वियुज्यते  ॥   
इमान् अपि वधिष्यामि निर्घृणान् दुष्ट चारिणः ।राक्षसान् पाप कर्मस्थान् यज्ञघ्नान् रुधिराशनान्  ॥   
विगृह्य सुमहच् चास्त्रम् आग्नेयंरघु नन्दनः ।सुबाहुर् असि चिक्षेप स विद्धः प्रापतद् भुवि  ॥   
शेषान् वायव्यम् आदाय निजघान महा यशाः ।राघवः परमोदारो मुनीनाम्मुदम् आवहन्  ॥   
स हत्वा राक्षसान् सर्वान् यज्ञघ्नान् रघु नन्दनः ।ऋषिभिष्पूजितस् तत्र यथेन्द्रो विजये पुरा  ॥   
अथ यज्ञे समाप्ते तु विश्वामित्रो महा मुनिः ।निरीतिका दिशो दृष्ट्वा काकुत्स्थम् इदम् अब्रवीत्  ॥   
कृतार्थोऽस्मि महा बाहो कृतङ्गुरु वचस् त्वया ।सिद्धाश्रमम् इदंसत्यङ्कृतंराम महा यशः  ॥ (E)  
