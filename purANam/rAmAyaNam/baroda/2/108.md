

  
प्रतिप्रयाते भरते वसन् रामस् तपो वने ।लक्षयाम् आस सोद्वेगम् अथौत्सुक्यन्तपस्विनाम्  ॥   
ये तत्र चित्र कूटस्य पुरस्तात् तापसाश्रमे ।रामम् आश्रित्य निरतास् तान् अलक्षयद् उत्सुकान्  ॥   
नयनैर्भृकुटीभिश् च रामन्निर्दिश्य शङ्किताः ।अंयोम्यम् उपजल्पन्तः शनैश् चक्रुर्मिथः कथाः  ॥   
तेषाम् औत्सुक्यम् आलक्ष्य रामस् त्व् आत्मनि शङ्कितः ।कृताञ्जलिर् उवाचेदम् ऋषिम्कुल पतिम्ततः  ॥   
न कच्चिद् भगवन् किञ्चित् पूर्व वृत्तम् इदम्मयि ।दृश्यते विकृतंयेन विक्रियन्ते तपस्विनः  ॥   
प्रमादाच् चरितङ्कच्चित् किञ्चिन् नावरजस्य मे ।लक्ष्मणस्यर्षिभिर्दृष्टन्नानुरूपम् इवात्मनः  ॥   
कच्चिच् शुश्रूषमाणा वः शुश्रूषण परा मयि ।प्रमदाभ्युचिताम्वृत्तिम्सीता युक्तन्न वर्तते  ॥   
अथर्षिर्जरया वृद्धस् तपसा च जराम्गतः ।वेपमान;इवोवाच रामम्भूत दया परम्  ॥   
कुतः कल्याण सत्त्वायाःकल्याणाभिरतेस् तथा ।चलनन्तात वैदेह्यास् तपस्विषु विशेषतः  ॥   
त्वन् निमित्तम् इदन्तावत् तापसान् प्रति वर्तते ।रक्षोभ्यस् तेन संविग्नाःकथयन्ति मिथः कथाः  ॥   
रावणावरजः कश्चित् खरो नामेह राक्षसः ।उत्पाट्य तापसान् सर्वाञ् जन स्थान निकेतनान्  ॥   
धृष्टश् च जित काशी च नृशंसः पुरुषादकः ।अवलिप्तश् च पापश् च त्वाम्च तात न मृष्यते  ॥   
त्वंयदा प्रभृति ह्य् अस्मिन्न् आश्रमे तात वर्तसे ।तदा प्रभृति रक्षाम्सि विप्रकुर्वन्ति तापसान्  ॥   
दर्शयन्ति हि बीभत्सैःक्रूरैर्भीषणकैर् अपि ।नाना रूपैर्विरूपैश् च रूपैर् असुख दर्शनैः  ॥   
अप्रशस्तैर् अशुचिभिःसम्प्रयोज्य च तापसान् ।प्रतिघ्नन्त्य् अपरान् क्षिप्रम् अनार्याःपुरतः स्थितः  ॥   
तेषु तेष्व् आश्रमस्थानेष्व् अबुद्धम् अवलीय च ।रमन्ते तापसाम्स् तत्र नाशयन्तोऽल्प चेतसः  ॥   
अपक्षिपन्ति स्रुग् भाण्डान् अग्नीन् सिञ्चन्ति वारिणा ।कलशाम्श् च प्रमृद्नन्ति हवने समुपस्थिते  ॥   
तैर्दुरात्मभिर् आविष्टान् आश्रमान् प्रजिहासवः ।गमनायाम्य देशस्य चोदयन्त्य् ऋषयोऽद्य माम्  ॥   
तत् पुरा राम शारीराम् उपहिम्साम्तपस्विषु ।दर्शयति हि दुष्टास् ते त्यक्ष्याम;इमम् आश्रमम्  ॥   
बहु मूल फलञ्चित्रम् अविदूराद् इतो वनम् ।पुराणाश्रमम् एवाहंश्रयिष्ये सगणः पुनः  ॥   
खरस् त्वय्य् अपि चायुक्तम्पुरा तात प्रवर्तते ।सहास्माभिर् इतो गच्छ यदि बुद्धिष्प्रवर्तते  ॥   
सकलत्रस्य सन्देहो नित्यंयत् तस्य राघव ।समर्थस्यापि हि सतो वासो दुह्ख;इहाद्य ते  ॥   
इत्य् उक्तवन्तंरामस् तंराज पुत्रस् तपस्विनम् ।न शशाकोत्तरैर्वाक्यैर् अवरोद्धुम्समुत्सुकम्  ॥   
अभिनन्द्य समापृच्छ्य समाधाय च राघवम् ।स जगामाश्रमन्त्यक्त्वा कुलैःकुल पतिःसह  ॥   
रामः संसाध्य त्व् ऋषि गणम् अनुगमनाद् देशात् तस्माच्चित् कुल पतिम् अभिवाद्यर्षिम् ।संयक् प्रीतैस् तैर् अनुमत;उपदिष्टार्थः पुम्यंवासाय स्व निलयम् उपसम्पेदे  ॥   
आश्रमन्त्व् ऋषि विरहितम्प्रभुष्क्षणम् अपि न जहौ स राघवः ।राघवंहि सततम् अनुगतास् तापसाश् चर्षि चरित धृत गुणाः  ॥ (E)  
