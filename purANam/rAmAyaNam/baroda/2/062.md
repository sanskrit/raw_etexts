

  
पूर्णे वर्ष सहस्रे तु व्रत स्नातम्महा मुनिम् ।अभ्यागच्छन् सुराःसर्वे तपः फल चिकीर्षवः  ॥   
अब्रवीत् सुमहा तेजा ब्रह्मा सुरुचिरंवचः ।ऋषिस् त्वम् असि भद्रन्ते स्वार्जितैःकर्मभिःशुभैः  ॥   
तम् एवम् उक्त्वा देवेशस् त्रिदिवम्पुनर् अभ्यगात् ।विश्वामित्रो महा तेजा भूयस् तेपे महत् तपः  ॥   
ततः कालेन महता मेनका परमाप्सराः ।पुष्करेषु नर श्रेष्ठ स्नातुम्समुपचक्रमे  ॥   
ताम्ददर्श महा तेजा मेनकाम्कुशिकात्मजः ।रूपेणाप्रतिमाम्तत्र विद्युतञ्जलदे यथा  ॥   
दृष्ट्वा कन्दर्प वशगो मुनिस् ताम् इदम् अब्रवीत् ।अप्सरः स्वागतन्तेऽस्तु वस चेह ममाश्रमे ।अनुगृह्णीष्व भद्रन्ते मदनेन सुमोहितम्  ॥   
इत्य् उक्ता सा वरारोहा तत्रावासम् अथाकरोत् ।तपसो हि महा विघ्नो विश्वामित्रम् उपागतः  ॥   
तस्याम्वसन्त्याम्वर्षाणि पञ्च पञ्च च राघव ।विश्वामित्राश्रमे सौम्य सुखेन व्यतिचक्रमुः  ॥   
अथ काले गते तस्मिन् विश्वामित्रो महा मुनिः ।सव्रीड;इव संवृत्तश् चिन्ता शोक परायणः  ॥   
बुद्धिर्मुनेःसमुत्पन्ना सामर्षा रघु नन्दन ।सर्वंसुराणाम्कर्मैतत् तपोऽपहरणम्महत्  ॥   
अहो रात्रापदेशेन गताःसंवत्सरा दश ।काम मोहाभिभूतस्य विघ्नोऽयम्प्रत्युपस्थितः  ॥   
  
भीताम् अप्सरसन्दृष्ट्वा वेपन्तीम्प्राञ्जलिम्स्थिताम् ।मेनकाम्मधुरैर्वाक्यैर्विसृज्य कुशिकात्मजः ।उत्तरम्पर्वतंराम विश्वामित्रो जगाम ह  ॥   
स कृत्वा नैष्ठिकीम्बुद्धिम्जेतु कामो महा यशाः ।कौशिकी तीरम् आसाद्य तपस् तेपे सुदारुणम्  ॥   
तस्य वर्ष सहस्रन्तु घोरन्तप;उपासतः ।उत्तरे पर्वते राम देवतानाम् अभूद् भयम्  ॥   
अमन्त्रयन् समागंय सर्वे सर्षि गणाःसुराः ।महर्षि शब्दंलभताम्साध्व् अयङ्कुशिकात्मजः  ॥   
देवतानाम्वचः श्रुत्वा सर्व लोक पितामहः ।अब्रवीन् मधुरंवाक्यंविश्वामित्रन्तपो धनम्  ॥   
महर्षे स्वागतंवत्स तपसोग्रेण तोषितः ।महत्त्वम् ऋषि मुख्यत्वन्ददामि तव कौशिक  ॥   
ब्रह्मणः स वचः श्रुत्वा विश्वामित्रस् तपो धनः ।प्राञ्जलिष्प्रणतो भूत्वा प्रत्युवाच पितामहम्  ॥   
ब्रह्मर्षि शब्दम् अतुलंस्वार्जितैःकर्मभिःशुभैः ।यदि मे भगवान् आह ततोऽहंविजितेन्द्रियः  ॥   
तम् उवाच ततो ब्रह्मा न तावत् त्वञ्जितेन्द्रियः ।यतस्व मुनि शार्दूल;इत्य् उक्त्वा त्रिदिवङ्गतः  ॥   
विप्रस्थितेषु देवेषु विश्वामित्रो महा मुनिः ।ऊर्ध्व बाहुर्निरालम्बो वायु भक्षस् तपश् चरन्  ॥   
धर्मे पञ्च तपा भूत्वा वर्षास्व् आकाश संश्रयः ।शिशिरे सलिल स्थायी रात्र्य् अहानि तपो धनः  ॥   
एवंवर्ष सहस्रंहि तपो घोरम् उपागमत्  ॥ तस्मिन् सन्तप्यमाने तु विश्वामित्रे महा मुनौ ।  
सम्भ्रमः सुमहान् आसीत् सुराणाम्वासवस्य च  ॥ रम्भाम् अप्सरसंशक्रः सह सर्वैर्मरुद् गणैः ।  
  
