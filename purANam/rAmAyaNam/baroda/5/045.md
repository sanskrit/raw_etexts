

  
तञ्जाग्रतम् अदम्भेन भ्रातुर् अर्थाय लक्ष्मणम् ।गुहः सन्ताप सन्तप्तो राघवंवाक्यम् अब्रवीत्  ॥   
इयन्तात सुखा शय्या त्वद् अर्थम् उपकल्पिता ।प्रत्याश्वसिहि साध्व् अस्याम्राज पुत्र यथा सुखम्  ॥   
उचितोऽयञ्जनः सर्वः क्लेशानाम्त्वंसुखोचितः ।गुप्त्य् अर्थञ्जागरिष्यामः काकुत्स्थस्य वयन्निशाम्  ॥   
न हि रामात् प्रियतरो ममास्ति भुवि कश्चन ।ब्रवीम्य् एतद् अहंसत्यंसत्येनैव च ते शपे  ॥   
अस्य प्रसादाद् आशंसे लोकेऽस्मिन् सुमहद् यशः ।धर्मावाप्तिम्च विपुलाम् अर्थावाप्तिम्च केवलाम्  ॥   
सोऽहम्प्रिय सखंरामंशयानंसह सीतया ।रक्षिष्यामि धनुष् पाणिःसर्वतो ज्ञातिभिःसह  ॥   
न हि मेऽविदितङ्किञ्चिद् वनेऽस्मिम्श् चरतः सदा ।चतुर् अङ्गंह्य् अपि बलंसुमहत् प्रसहेमहि  ॥   
लक्ष्मणस् तन्तदोवाच रक्ष्यमाणास् त्वयानघ ।नात्र भीता वयंसर्वे धर्मम् एवानुपश्यता  ॥   
कथन्दाशरथौ भूमौ शयाने सह सीतया ।शक्या निद्रा मया लब्धुम्जीवितंवा सुखानि वा  ॥   
यो न देवासुरैःसर्वैःशक्यः प्रसहितुम्युधि ।तम्पश्य सुख संविष्टन्तृणेषु सह सीतया  ॥   
यो मन्त्र तपसा लब्धो विविधैश् च परिश्रमैः ।एको दशरथस्यैष पुत्रः सदृश लक्षणः  ॥   
अस्मिन् प्रव्रजितो राजा न चिरंवर्तयिष्यति ।विधवा मेदिनी नूनङ्क्षिप्रम् एव भविष्यति  ॥   
विनद्य सुमहा नादंश्रमेणोपरताःस्त्रियः ।निर्घोषोपरतन्तात मंये राज निवेशनम्  ॥   
कौसल्या चैव राजा च तथैव जननी मम ।नाशंसे यदि जीवन्ति सर्वे ते शर्वरीम् इमाम्  ॥   
जीवेद् अपि हि मे माता शत्रुघ्नस्याम्ववेक्षया ।तद् दुह्खंयत् तु कौसल्या वीरसूर्विनशिष्यति  ॥   
अनुरक्त जनाकीर्णा सुखालोक प्रियावहा ।राज व्यसन संसृष्टा सा पुरी विनशिष्यति  ॥   
अतिक्रान्तम् अतिक्रान्तम् अनवाप्य मनोरथम् ।राज्ये रामम् अनिक्षिप्य पिता मे विनशिष्यति  ॥   
सिद्धार्थाःपितरंवृत्तन्तस्मिन् काले ह्य् उपस्थिते ।प्रेत कार्येषु सर्वेषु संस्करिष्यन्ति भूमिपम्  ॥   
रंय चत्वर संस्थानाम्सुविभक्त महा पथाम् ।हर्म्य प्रसाद सम्पन्नाम्गणिका वर शोभिताम्  ॥   
रथाश्व गज सम्बाधाम्तूर्य नाद विनादिताम् ।सर्व कल्याण सम्पूर्णाम्हृष्ट पुष्ट जनाकुलाम्  ॥   
आरामोद्यान सम्पन्नाम्समाजोत्सव शालिनीम् ।सुखिता विचरिष्यन्ति राज धानीम्पितुर्मम  ॥   
अपि सत्य प्रतिज्ञेन सार्धङ्कुशलिना वयम् ।निवृत्ते वन वासेऽस्मिन्न् अयोध्याम्प्रविशेमहि  ॥   
परिदेवयमानस्य दुह्खार्तस्य महात्मनः ।तिष्ठतो राज पुत्रस्य शर्वरी सात्यवर्तत  ॥   
तथा हि सत्यम्ब्रुवति प्रजा हिते तथा हि सत्यम्ब्रुवति प्रजा हिते ।(Gem)नरेन्द्र पुत्रे गुरु सौहृदाद् गुहो नरेन्द्र पुत्रे गुरु सौहृदाद् गुहः ।(Gem)मुमोच बाष्पंव्यसनाभिपीडितो मुमोच बाष्पंव्यसनाभिपीडितो ।(Gem)ज्वरातुरो नाग;इव व्यथातुरो ज्वरातुरो नाग;इव व्यथातुरः  ॥ (E)(Gem)  
