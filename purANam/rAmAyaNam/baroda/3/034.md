

  
रामस्य तु वचः श्रुत्वा मुनि वेष धरञ्च तम् ।समीक्ष्य सह भार्याभी राजा विगत चेतनः  ॥   
नैनन्दुह्खेन सन्तप्तः प्रत्यवैक्षत राघवम् ।न चैनम् अभिसम्प्रेक्ष्य प्रत्यभाषत दुर्मनाः  ॥   
स मुहूर्तम् इवासञ्ज्ञो दुह्खितश् च मही पतिः ।विललाप महा बाहू रामम् एवानुचिन्तयन्  ॥   
मंये खलु मया पूर्वंविवत्सा बहवः कृताः ।प्राणिनो हिम्सिता वापि तस्माद् इदम् उपस्थितम्  ॥   
न त्व् एवानागते काले देहाच् च्यवति जीवितम् ।कैकेय्या क्लिश्यमानस्य मृत्युर्मम न विद्यते  ॥   
योऽहम्पावक सङ्काशम्पश्यामि पुरतः स्थितम् ।विहाय वसने सूक्ष्मे तापसाच्छादम् आत्मजम्  ॥   
एकस्याःखलु कैकेय्याःकृतेऽयङ्क्लिश्यते जनः ।स्वार्थे प्रयतमानायाःसंश्रित्य निकृतिम्त्व् इमाम्  ॥   
एवम् उक्त्वा तु वचनम्बाष्पेण पिहितेक्ष्णह ।रामेति सकृद् एवोक्त्वा व्याहर्तुम्न शशाक ह  ॥   
सञ्ज्ञाम्तु प्रतिलभ्यैव मुहूर्तात् स मही पतिः ।नेत्राभ्याम् अश्रु पूर्णाभ्याम्सुमन्त्रम् इदम् अब्रवीत्  ॥   
औपवाह्यंरथंयुक्त्वा त्वम् आयाहि हयोत्तमैः ।प्रापयैनम्महा भागम् इतो जन पदात् परम्  ॥   
एवम्मंये गुणवताम्गुणानाम्फलम् उच्यते ।पित्रा मात्रा च यत् साधुर्वीरो निर्वास्यते वनम्  ॥   
राज्ञो वचनम् आज्ञाय सुमन्त्रः शीघ्र विक्रमः ।योजयित्वाययौ तत्र रथम् अश्वैर् अलङ्कृतम्  ॥   
तंरथंराज पुत्राय सूतः कनक भूषितम् ।आचचक्षेऽञ्जलिम्कृत्वा युक्तम्परम वाजिभिः  ॥   
राजा सत्वरम् आहूय व्यापृतंवित्त सञ्चये ।उवाच देश कालज्ञो निश्चितंसर्वतः शुचि  ॥   
वासाम्सि च महार्हाणि भूषणानि वराणि च ।वर्षाम्य् एतानि सङ्ख्याय वैदेह्याःक्षिप्रम् आनय  ॥   
नरेन्द्रेणैवम् उक्तस् तु गत्वा कोश गृहन्ततः ।प्रायच्छत् सर्वम् आहृत्य सीतायै क्षिप्रम् एव तत्  ॥   
सा सुजाता सुजातानि वैदेही प्रस्थिता वनम् ।भूषयाम् आस गात्राणि तैर्विचित्रैर्विभूषणैः  ॥   
व्यराजयत वैदेही वेश्म तत् सुविभूषिता ।उद्यतोऽम्शुमतः काले खम्प्रभेव विवस्वतः  ॥   
ताम्भुजाभ्याम्परिष्वज्य श्वश्रूर्वचनम् अब्रवीत् ।अनाचरन्तीम्कृपणम्मूध्म्य् उपाघ्राय मैथिलीम्  ॥   
असत्यः सर्व लोकेऽस्मिन् सततंसत्कृताःप्रियैः ।भर्तारन्नानुमंयन्ते विनिपात गतंस्त्रियः  ॥   
स त्वया नावमन्तव्यः पुत्रः प्रव्राजितो मम ।तव दैवतम् अस्त्व् एष निर्धनः सधनोऽपि वा  ॥   
विज्ञाय वचनंसीता तस्या धर्मार्थ संहितम् ।कृताञ्जलिर् उवाचेदंश्वश्रूम् अभिमुखे स्थिता  ॥   
करिष्ये सर्वम् एवाहम् आर्या यद् अनुशास्ति माम् ।अभिज्ञास्मि यथा भर्तुर्वर्तितव्यंश्रुतञ्च मे  ॥   
न माम् असज् जनेनार्या समानयितुम् अर्हति ।धर्माद् विचलितुम्नाहम् अलञ्चन्द्राद् इव प्रभा  ॥   
नातन्त्री वाद्यते वीणा नाचक्रो वर्तते रथः ।नापतिःसुखम् एधते या स्याद् अपि शतात्मजा  ॥   
मितन्ददाति हि पिता मितम्माता मितंसुतः ।अमितस्य हि दातारम्भर्तारङ्का न पूजयेत्  ॥   
साहम् एवङ्गता श्रेष्ठा श्रुत धर्म परावरा ।आर्ये किम् अवमंयेयंस्त्रीणाम्भर्ता हि दैवतम्  ॥   
सीताया वचनंश्रुत्वा कौसल्या हृदयङ्गमम् ।शुद्ध सत्त्वा मुमोचाश्रु सहसा दुह्ख हर्षजम्  ॥   
ताम्प्राञ्जलिर् अभिक्रंय मातृ मध्येऽतिसत्कृताम् ।रामः परम धर्मज्ञो मातरंवाक्यम् अब्रवीत्  ॥   
अम्ब मा दुह्खिता भूस् त्वम्पश्य त्वम्पितरम्मम ।क्षयो हि वन वासस्य क्षिप्रम् एव भविष्यति  ॥   
सुप्तायास् ते गमिष्यन्ति नव वर्षाणि पञ्च च ।सा समग्रम् इह प्राप्तम्माम्द्रक्ष्यसि सुहृद् वृतम्  ॥   
एतावद् अभिनीतार्थम् उक्त्वा स जननीम्वचः ।त्रयः शत शतार्धा हि ददर्शावेक्ष्य मातरः  ॥   
ताश् चापि स तथैवार्ता मातॄर्दशरथात्मजः ।धर्म युक्तम् इदंवाक्यन्निजगाद कृताञ्जलिः  ॥   
संवासात् परुषङ्किञ्चिद् अज्ञानाद् वापि यत् कृतम् ।तन् मे समनुजानीत सर्वाश् चामन्त्रयामि वः  ॥   
जज्ञेऽथ तासाम्सन्नादः क्रौञ्चीनाम् इव निह्स्वनः ।मानवेन्द्रस्य भार्याणाम् एवंवदति राघवे  ॥   
मुरज पणव मेघ घोषवद् दशरथ वेश्म बभूव यत् पुरा ।विलपित परिदेवनाकुलंव्यसन गतन्तद् अभूत् सुदुह्खितम्  ॥ (E)  
