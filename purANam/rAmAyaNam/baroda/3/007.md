

  
ज्ञाति दासी यतो जाता कैकेय्यास् तु सहोषिता ।प्रासादञ्चन्द्र सङ्काशम् आरुरोह यदृच्छया  ॥   
सिक्त राज पथाम्कृत्स्नाम्प्रकीर्ण कमलोत्पलाम् ।अयोध्याम्मन्थरा तस्मात् प्रासादाद् अंववैक्षत  ॥   
पताकाभिर्वरार्हाभिर्ध्वजैश् च समलङ्कृताम् ।सिक्ताम्चन्दन तोयैश् च शिरः स्नात जनैर्वृताम्  ॥   
अविदूरे स्थिताम्दृष्ट्वा धात्रीम्पप्रच्छ मन्थरा ।उत्तमेनाभिसंयुक्ता हर्षेणार्थ परा सती  ॥   
राम माता धनङ्किम्नु जनेभ्यः सम्प्रयच्छति ।अतिमात्रम्प्रहर्षोऽयङ्किम्जनस्य च शंस मे ।कारयिष्यति किम्वापि सम्प्रहृष्टो मही पतिः  ॥   
विदीर्यमाणा हर्षेण धात्री परमया मुदा ।आचचक्षेऽथ कुब्जायै भूयसीम्राघवे श्रियम्  ॥   
श्वः पुष्येण जित क्रोधंयौवराज्येन राघवम् ।राजा दशरथो रामम् अभिषेचयितानघम्  ॥   
धात्र्यास् तु वचनंश्रुत्वा कुब्जा क्षिप्रम् अमर्षिता ।कैलास शिखराकारात् प्रासादाद् अवरोहत  ॥   
सा दह्यमाना कोपेन मन्थरा पाप दर्शिनी ।शयानाम् एत्य कैकेयीम् इदंवचनम् अब्रवीत्  ॥   
उत्तिष्ठ मूढे किम्शेषे भयन्त्वाम् अभिवर्तते ।उपप्लुत महौघेन किम् आत्मानन्न बुध्यसे  ॥   
अनिष्टे सुभगाकारे सौभाग्येन विकत्थसे ।चलंहि तव सौभाग्यन्नद्यः स्रोत;इवोष्णगे  ॥   
एवम् उक्ता तु कैकेयी रुष्टया परुषंवचः ।कुब्जया पाप दर्शिम्या विषादम् अगमत् परम्  ॥   
कैकेयी त्व् अब्रवीत् कुब्जाम्कच्चित् क्षेमन्न मन्थरे ।विषण्ण वदनाम्हि त्वाम्लक्षये भृश दुह्खिताम्  ॥   
मन्थरा तु वचः श्रुत्वा कैकेय्या मधुराक्षरम् ।उवाच क्रोध संयुक्ता वाक्यंवाक्य विशारदा  ॥   
सा विषण्णतरा भूत्वा कुब्जा तस्या हितैषिणी ।विषादयन्ती प्रोवाच भेदयन्ती च राघवम्  ॥   
अक्षेमंसुमहद् देवि प्रवृत्तन्त्वद् विनाशनम् ।रामन्दशरथो राजा यौवराज्येऽभिषेक्ष्यति  ॥   
सास्म्य् अगाधे भये मग्ना दुह्ख शोक समंविता ।दह्यमानानलेनेव त्वद्द् हितार्थम् इहागता  ॥   
तव दुह्खेन कैकेयि मम दुह्खम्महद् भवेत् ।त्वद् वृद्धौ मम वृद्धिश् च भवेद् अत्र न संशयः  ॥   
नराधिप कुले जाता महिषी त्वम्मही पतेः ।उग्रत्वंराज धर्माणाम्कथन्देवि न बुध्यसे  ॥   
धर्म वादी शठो भर्ता श्लक्ष्ण वादी च दारुणः ।शुद्ध भावे न जानीषे तेनैवम् अतिसन्धिता  ॥   
उपस्थितम्पयुञ्जानस् त्वयि सान्त्वम् अनर्थकम् ।अर्थेनैवाद्य ते भर्ता कौसल्याम्योजयिष्यति  ॥   
अपवाह्य स दुष्टात्मा भरतन्तव बन्धुषु ।काल्यंस्थापयिता रामंराज्ये निहत कण्टके  ॥   
शत्रुष्पति प्रवादेन मात्रेव हित काम्यया ।आशी विष;इवाङ्केन बाले परिधृतस् त्वया  ॥   
यथा हि कुर्यात् सर्पो वा शत्रुर्वा प्रत्युपेक्षितः ।राज्ञा दशरथेनाद्य सपुत्रा त्वन्तथा कृता  ॥   
पापेनानृत सन्त्वेन बाले नित्यंसुखोचिते ।रामंस्थापयता राज्ये सानुबन्धा हता ह्य् असि  ॥   
सा प्राप्त कालङ्कैकेयि क्षिप्रङ्कुरु हितन्तव ।त्रायस्व पुत्रम् आत्मानम्माम्च विस्मय दर्शने  ॥   
मन्थराया वचः श्रुत्वा शयनात् स शुभानना ।एवम् आभरणन्तस्यै कुब्जायै प्रददौ शुभम्  ॥   
दत्त्वा त्व् आभरणन्तस्यै कुब्जायै प्रमदोत्तमा ।कैकेयी मन्थराम्हृष्टा पुनर् एवाब्रवीद् इदम्  ॥   
इदन्तु मन्थरे मह्यम् आख्यासि परमम्प्रियम् ।एतन् मे प्रियम् आख्यातुष्किम्वा भूयः करोमि ते  ॥   
रामे वा भरते वाहंविशेषन्नोपलक्षये ।तस्मात् तुष्टास्मि यद् राजा रामंराज्येऽभिषेक्ष्यति  ॥   
न मे परङ्किञ्चिद् इतस् त्वया पुनो न मे परङ्किञ्चिद् इतस् त्वया पुनः ।(Gem)प्रियम्प्रियार्हे सुवचंवचो वरम्प्रियम्प्रियार्हे सुवचंवचो वरम् ।(Gem)तथा ह्य् अवोचस् त्वम् अतः प्रियोत्तरन्तथा ह्य् अवोचस् त्वम् अतः प्रियोत्तरम् ।(Gem)वरम्परन्ते प्रददामि तंवृणु वरम्परन्ते प्रददामि तंवृणु  ॥ (E)(Gem)  
