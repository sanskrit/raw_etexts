+++
title = "०६० जाम्बवता मार्गदर्शनम्"
title_english = "060 Jambavan s wise guidelines"

+++


  
तस्य तद्वचनं श्रुत्वा वालिसूनुरभाषत ॥ 5.60.1 ॥   
अयुक्तं तु विना देवीं दृष्टवद्भिश्च वानराः।  
समीपं गन्तुमस्माभी राघवस्य महात्मनः ॥ 5.60.2 ॥   
दृष्टा देवी न चानीता इति तत्र निवेदनम्।  
अयुक्तमिव पश्यामि भवद्भिः ख्यातविक्रमैः ॥ 5.60.3 ॥   
न हि नः प्लवने कश्चिन्नापि कश्चित्पराक्रमे।  
तुल्यः सामरदैत्येषु लोकेषु हरिसत्तमाः ॥ 5.60.4 ॥   
तेष्वेवं हतवीरेषु राक्षसेषु हनूमता।  
किमन्यदत्र कर्तव्यं गृहीत्वा याम जानकीम् ॥ 5.60.5 ॥   
तमेवं कृतसङ्कल्पं जाम्बवान् हरिसत्तमः।  
उवाच परमप्रीतो वाक्यमर्थवदर्थवित् ॥ 5.60.6 ॥   
न तावदेषा मतिरक्षमा नो यथा भवान् पश्यति राजपुत्र।  
यथा तु रामस्य मतिर्निविष्टा तथा भवान् पश्यतु कार्यसिद्धम् ॥ 5.60.7 ॥   
