<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0005</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="text" class="class_193">।⁠।⁠ ॐ श्रीपरमात्मने नमः ⁠।⁠।</div>
<div class="class_322">श्रीमहाभारतम्</div>
<div id="v7pkro8USAGLqgkLFywhAw53783" class="class_49">अनुशासनपर्व</div>
<div id="v7pkro8USAGLqgkLFywhAw53784" class="class_50"><span class="class_196">दानधर्मपर्व</span></div>
<div id="v7pkro8USAGLqgkLFywhAw53785" class="class_52">प्रथमोऽध्यायः</div>
<div class="class_53">युधिष्ठिरको सान्त्वना देनेके लिये भीष्मजीके द्वारा गौतमी ब्राह्मणी, व्याध, सर्प, मृत्यु और कालके संवादका वर्णन</div>
<div class="class_54">नारायणं नमस्कृत्य नरं चैव नरोत्तमम् ⁠।</div>
<div class="class_54">देवीं सरस्वतीं व्यासं ततो जयमुदीरयेत् ⁠।⁠।</div>
<div class="class_55">अन्तर्यामी नारायणस्वरूप भगवान् श्रीकृष्ण, (उनके नित्य सखा) नरस्वरूप नरश्रेष्ठ अर्जुन, (उनकी लीला प्रकट करनेवाली) भगवती सरस्वती और (उन लीलाओंका संकलन करनेवाले) महर्षि वेदव्यासको नमस्कार करके जय (महाभारत) का पाठ करना चाहिये ⁠।⁠।</div>
<div class="class_59">युधिष्ठिर उवाच</div>
<div class="class_54">शमो बहुविधाकारः सूक्ष्म उक्तः पितामह ⁠।</div>
<div class="class_54">न च मे हृदये शान्तिरस्ति श्रुत्वेदमीदृशम् ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने कहा—</span>पितामह! आपने नाना प्रकारसे शान्तिके सूक्ष्म स्वरूपका (शोकसे मुक्त होनेके विविध उपायोंका) वर्णन किया; परंतु आपका यह ऐसा उपदेश सुनकर भी मेरे हृदयमें शान्ति नहीं है ⁠।⁠।⁠ १ ⁠।⁠।</div>
<div class="class_54">अस्मिन्नर्थे बहुविधा शान्तिरुक्ता पितामह ⁠।</div>
<div class="class_54">स्वकृते का नु शान्तिः स्याच्छमाद् बहुविधादपि ⁠।⁠।⁠ २ ⁠।⁠।</div>
<div class="class_55">दादाजी! आपने इस विषयमें शान्तिके बहुत-से उपाय बताये, परंतु इन नाना प्रकारके शान्तिदायक उपायोंको सुनकर भी स्वयं ही किये गये अपराधसे मनको शान्ति कैसे प्राप्त हो सकती है ⁠।⁠।⁠ २ ⁠।⁠।</div>
<div class="class_54">शराचितशरीरं हि तीव्रव्रणमुदीक्ष्य च ⁠।</div>
<div class="class_54">शर्म नोपलभे वीर दुष्कृतान्येव चिन्तयन् ⁠।⁠।⁠ ३ ⁠।⁠।</div>
<div class="class_55">वीरवर! बाणोंसे भरे हुए आपके शरीर और इसके गहरे घावको देखकर मैं बार-बार अपने पापोंका ही चिन्तन करता हूँ; अतः मुझे तनिक भी चैन नहीं मिलता है ⁠।⁠।⁠ ३ ⁠।⁠।</div>
<div class="class_54">रुधिरेणावसिक्ताङ्गं प्रस्रवन्तं यथाचलम् ⁠।</div>
<div class="class_54">त्वां दृष्ट्वा पुरुषव्याघ्र सीदे वर्षास्विवाम्बुजम् ⁠।⁠।⁠ ४ ⁠।⁠।</div>
<div class="class_55">पुरुषसिंह! पर्वतसे गिरनेवाले झरनेकी तरह आपके शरीरसे रक्तकी धारा बह रही है—आपके सारे अङ्ग खूनसे लथपथ हो रहे हैं ⁠। इस अवस्थामें आपको देखकर मैं वर्षाकालके कमलकी तरह गला (दुःखित होता) जाता हूँ ⁠।⁠।⁠ ४ ⁠।⁠।</div>
<div class="class_54">अतः कष्टतरं किं नु मत्कृते यत् पितामहः ⁠।</div>
<div class="class_54">इमामवस्थां गमितः प्रत्यमित्रै रणाजिरे ⁠।⁠।⁠ ५ ⁠।⁠।</div>
<div class="class_55">मेरे ही कारण समराङ्गणमें शत्रुओंने जो पितामहको इस अवस्थामें पहुँचा दिया, इससे बढ़कर कष्टकी बात और क्या हो सकती है? ⁠।⁠।⁠ ५ ⁠।⁠।</div>
<div class="class_54">तथा चान्ये नृपतयः सहपुत्राः सबान्धवाः ⁠।</div>
<div class="class_54">मत्कृते निधनं प्राप्ताः किं नु कष्टतरं ततः ⁠।⁠।⁠ ६ ⁠।⁠।</div>
<div class="class_55">आपके सिवा और भी बहुत-से नरेश मेरे ही कारण अपने पुत्रों और बान्धवोंसहित युद्धमें मारे गये हैं। इससे बढ़कर दुःखकी बात और क्या होगी? ⁠।⁠।⁠ ६ ⁠।⁠।</div>
<div class="class_54">वयं हि धार्तराष्ट्राश्च कालमन्युवशंगताः ⁠।</div>
<div class="class_54">कृत्वेदं निन्दितं कर्म प्राप्स्यामः कां गतिं नृप ⁠।⁠।⁠ ७ ⁠।⁠।</div>
<div class="class_55">नरेश्वर! हम पाण्डव और धृतराष्ट्रके सभी पुत्र काल और क्रोधके वशीभूत हो यह निन्दित कर्म करके न जाने किस दुर्गतिको प्राप्त होंगे! ⁠।⁠।⁠ ७ ⁠।⁠।</div>
<div class="class_54">इदं तु धार्तराष्ट्रस्य श्रेयो मन्ये जनाधिप ⁠।</div>
<div class="class_54">इमामवस्थां सम्प्राप्तं यदसौ त्वां न पश्यति ⁠।⁠।⁠ ८ ⁠।⁠।</div>
<div class="class_55">नरेश्वर! मैं राजा दुर्योधनके लिये उसकी मृत्युको श्रेष्ठ समझता हूँ, जिससे कि वह आपको इस अवस्थामें पड़ा हुआ नहीं देखता है ⁠।⁠।⁠ ८ ⁠।⁠।</div>
<div class="class_54">सोऽहं तव ह्यन्तकरः सुहृद्‌वधकरस्तथा ⁠।</div>
<div class="class_54">न शान्तिमधिगच्छामि पश्यंस्त्वां दुःखितं क्षितौ ⁠।⁠।⁠ ९ ⁠।⁠।</div>
<div class="class_55">मैं ही आपके जीवनका अन्त करनेवाला हूँ और मैं ही दूसरे-दूसरे सुहृदोंका भी वध करनेवाला हूँ। आपको इस दुःखमयी दुरवस्थामें भूमिपर पड़ा देख मुझे शान्ति नहीं मिलती है ⁠।⁠।⁠ ९ ⁠।⁠।</div>
<div class="class_54">दुर्योधनो हि समरे सहसैन्यः सहानुजः ⁠।</div>
<div class="class_54">निहतः क्षत्रधर्मेऽस्मिन् दुरात्मा कुलपांसनः ⁠।⁠।⁠ १० ⁠।⁠।</div>
<div class="class_55">दुरात्मा एवं कुलाङ्गार दुर्योधन सेना और बन्धुओं सहित क्षत्रियधर्मके अनुसार होनेवाले इस युद्धमें मारा गया ⁠।⁠।⁠ १० ⁠।⁠।</div>
<div class="class_54">न स पश्यति दुष्टात्मा त्वामद्य पतितं क्षितौ ⁠।</div>
<div class="class_54">अतः श्रेयो मृतं मन्ये नेह जीवितमात्मनः ⁠।⁠।⁠ ११ ⁠।⁠।</div>
<div class="class_55">वह दुष्टात्मा आज आपको इस तरह भूमिपर पड़ा हुआ नहीं देख रहा है, अतः उसकी मृत्युको ही मैं यहाँ श्रेष्ठ मानता हूँ; किन्तु अपने इस जीवनको नहीं ⁠।⁠।⁠ ११ ⁠।⁠।</div>
<div class="class_54">अहं हि समरे वीर गमितः शत्रुभिः क्षयम् ⁠।</div>
<div class="class_54">अभविष्यं यदि पुरा सह भ्रातृभिरच्युत ⁠।⁠।⁠ १२ ⁠।⁠।</div>
<div class="class_54">न त्वामेवं सुदुःखार्तमद्राक्षं सायकार्दितम् ⁠।</div>
<div class="class_55">अपनी मर्यादासे कभी नीचे न गिरनेवाले वीरवर! यदि भाइयोंसहित मैं शत्रुओंद्वारा पहले ही युद्धमें मार डाला गया होता तो आपको इस प्रकार सायकोंसे पीड़ित और अत्यन्त दुःखसे आतुर अवस्थामें नहीं देखता ⁠।⁠।⁠ १२<img src="image_580.jpg" alt="" class="class_58"/> ⁠।⁠।</div>
<div class="class_54">नूनं हि पापकर्माणो धात्रा सृष्टाः स्म हे नृप ⁠।⁠।⁠ १३ ⁠।⁠।</div>
<div class="class_54">अन्यस्मिन्नपि लोके वै यथा मुच्येम किल्बिषात् ⁠।</div>
<div class="class_54">तथा प्रशाधि मां राजन् मम चेदिच्छसि प्रियम् ⁠।⁠।⁠ १४ ⁠।⁠।</div>
<div class="class_55">नरेश्वर! निश्चय ही विधाताने हमें पापी ही रचा है। राजन्! यदि आप मेरा प्रिय करना चाहते हैं तो मुझे ऐसा उपदेश दीजिये, जिससे परलोकमें भी मुझे इस पापसे छुटकारा मिल सके ⁠।⁠।⁠ १३-१४ ⁠।⁠।</div>
<div class="class_59">भीष्म उवाच</div>
<div class="class_54">परतन्त्रं कथं हेतुमात्मानमनुपश्यसि ⁠।</div>
<div class="class_54">कर्मणां हि महाभाग सूक्ष्मं ह्येतदतीन्द्रियम् ⁠।⁠।⁠ १५ ⁠।⁠।</div>
<div class="class_55"><span class="class_60">भीष्मजी कहते हैं—</span>महाभाग! तुम तो सदा परतन्त्र हो (काल, अदृष्ट और ईश्वरके अधीन हो), फिर अपनेको शुभाशुभ कर्मोंका कारण क्यों समझते हो? वास्तवमें कर्मोंका कारण क्या है, यह विषय अत्यन्त सूक्ष्म तथा इन्द्रियोंकी पहुँचसे बाहर है ⁠।⁠।⁠ १५ ⁠।⁠।</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">संवादं मृत्युगौतम्योः काललुब्धकपन्नगैः ⁠।⁠।⁠ १६ ⁠।⁠।</div>
<div class="class_55">इस विषयमें विद्वान् पुरुष गौतमी ब्राह्मणी, व्याध, सर्प, मृत्यु और कालके संवादरूप इस प्राचीन इतिहासका उदाहरण दिया करते हैं ⁠।⁠।⁠ १६ ⁠।⁠।</div>
<div class="class_54">गौतमी नाम कौन्तेय स्थविरा शमसंयुता ⁠।</div>
<div class="class_54">सर्पेण दष्टं स्वं पुत्रमपश्यद्‌गतचेतनम् ⁠।⁠।⁠ १७ ⁠।⁠।</div>
<div class="class_55">कुन्तीनन्दन! पूर्वकालमें गौतमी नामवाली एक बूढ़ी ब्राह्मणी थी, जो शान्तिके साधनमें संलग्न रहती थी। एक दिन उसने देखा, उसके इकलौते बेटेको साँपने डँस लिया और उसकी चेतनाशक्ति लुप्त हो गयी ⁠।⁠।</div>
<div class="class_54">अथ तं स्नायुपाशेन बद्ध्वा सर्पममर्षितः ⁠।</div>
<div class="class_54">लुब्धकोऽर्जुनको नाम गौतम्याः समुपानयत् ⁠।⁠।⁠ १८ ⁠।⁠।</div>
<div class="class_55">इतनेहीमें अर्जुनक नामवाले एक व्याधने उस साँपको ताँतके फाँसमें बाँध लिया और अमर्षवश वह उसे गौतमीके पास ले आया ⁠।⁠।⁠ १८ ⁠।⁠।</div>
<div class="class_54">स चाब्रवीदयं ते स पुत्रहा पन्नगाधमः ⁠।</div>
<div class="class_54">ब्रूहि क्षिप्रं महाभागे वध्यतां केन हेतुना ⁠।⁠।⁠ १९ ⁠।⁠।</div>
<div class="class_55">लाकर उसने कहा—‘महाभागे! यही वह नीच सर्प है, जिसने तुम्हारे पुत्रको मार डाला है। जल्दी बताओ, मैं किस तरह इसका वध करूँ? ⁠।⁠।⁠ १९ ⁠।⁠।</div>
<div class="class_54">अग्नौ प्रक्षिप्यतामेष च्छिद्यतां खण्डशोऽपि वा ⁠।</div>
<div class="class_54">न ह्ययं बालहा पापश्चिरं जीवितुमर्हति ⁠।⁠।⁠ २० ⁠।⁠।</div>
<div class="class_55">‘मैं इसे आगमें झोंक दूँ या इसके टुकड़े-टुकड़े कर डालूँ? बालककी हत्या करनेवाला यह पापी सर्प अब अधिक समयतक जीवित रहने योग्य नहीं है’ ⁠।⁠।</div>
<div class="class_59">गौतम्युवाच</div>
<div class="class_54">विसृजैनमबुद्धिस्त्वमवध्योऽर्जुनक त्वया ⁠।</div>
<div class="class_54">को ह्यात्मानं गुरुं कुर्यात् प्राप्तव्यमविचिन्तयन् ⁠।⁠।⁠ २१ ⁠।⁠।</div>
<div class="class_55"><span class="class_60">गौतमी बोली—</span>अर्जुनक! छोड़ दे इस सर्पको। तू अभी नादान है। तुझे इस सर्पको नहीं मारना चाहिये। होनहारको कोई टाल नहीं सकता—इस बातको जानते हुए भी इसकी उपेक्षा करके कौन अपने ऊपर पापका भारी बोझ लादेगा? ⁠।⁠।⁠ २१ ⁠।⁠।</div>
<div class="class_54">प्लवन्ते धर्मलघवो लोकेऽम्भसि यथा प्लवाः ⁠।</div>
<div class="class_54">मज्जन्ति पापगुरवः शस्त्रं स्कन्नमिवोदके ⁠।⁠।⁠ २२ ⁠।⁠।</div>
<div class="class_55">संसारमें धर्माचरण करके जो अपनेको हलके रखते हैं (अपने ऊपर पापका भारी बोझ नहीं लादते हैं), वे पानीके ऊपर चलनेवाली नौकाके समान भवसागरसे पार हो जाते हैं; परंतु जो पापके बोझसे अपनेको बोझिल बना लेते हैं, वे जलमें फेंके हुए हथियारकी भाँति नरक-समुद्रमें डूब जाते हैं ⁠।⁠।⁠ २२ ⁠।⁠।</div>
<div class="class_54">हत्वा चैनं नामृतः स्यादयं मे</div>
<div class="class_57">जीवत्यस्मिन् कोऽत्ययःस्यादयं ते ⁠।</div>
<div class="class_54">अस्योत्सर्गे प्राणयुक्तस्य जन्तो-</div>
<div class="class_57">र्मृत्योर्लोकं को नु गच्छेदनन्तम् ⁠।⁠।⁠ २३ ⁠।⁠।</div>
<div class="class_55">इसको मार डालनेसे मेरा यह पुत्र जीवित नहीं हो सकता और इस सर्पके जीवित रहनेपर भी तुम्हारी क्या हानि हो सकती है? ऐसी दशामें इस जीवित प्राणीके प्राणोंका नाश करके कौन यमराजके अनन्त लोकमें जाय? ⁠।⁠।⁠ २३ ⁠।⁠।</div>
<div class="class_59">लुब्धक उवाच</div>
<div class="class_54">जानाम्यहं देवि गुणागुणज्ञे</div>
<div class="class_57">सर्वार्तियुक्ता गुरवो भवन्ति ⁠।</div>
<div class="class_54">स्वस्थस्यैते तूपदेशा भवन्ति</div>
<div class="class_57">तस्मात् क्षुद्रं सर्पमेनं हनिष्ये ⁠।⁠।⁠ २४ ⁠।⁠।</div>
<div class="class_55"><span class="class_60">व्याधने कहा—</span>गुण और अवगुणको जाननेवाली देवि! मैं जानता हूँ कि बड़े-बूढ़े लोग किसी भी प्राणीको कष्टमें पड़ा देख इसी तरह दुःखी हो जाते हैं। परंतु ये उपदेश तो स्वस्थ पुरुषके लिये हैं (दुःखी मनुष्यके मनपर इनका कोई प्रभाव नहीं पड़ता)। अतः मैं इस नीच सर्पको अवश्य मार डालूँगा ⁠।⁠।⁠ २४ ⁠।⁠।</div>
<div class="class_54">शमार्थिनः कालगतिं वदन्ति</div>
<div class="class_57">सद्यः शुचं त्वर्थविदस्त्यजन्ति ⁠।</div>
<div class="class_54">श्रेयःक्षयं शोचति नित्यमोहात्</div>
<div class="class_57">तस्माच्छुचं मुञ्च हते भुजङ्गे ⁠।⁠।⁠ २५ ⁠।⁠।</div>
<div class="class_55">शान्ति चाहनेवाले पुरुष कालकी गति बताते हैं (अर्थात् कालने ही इसका नाश कर दिया है, ऐसा कहते हुए शोकका त्याग करके संतोष धारण करते हैं)। परंतु जो अर्थवेत्ता हैं—बदला लेना जानते हैं, वे शत्रुका नाश करके तुरंत ही शोक छोड़ देते हैं। दूसरे लोग श्रेयका नाश होनेपर मोहवश सदा उसके लिये शोक करते रहते हैं; अतः इस शत्रुभूत सर्पके मारे जानेपर तुम भी तत्काल ही अपने पुत्र-शोकको त्याग देना ⁠।⁠।⁠ २५ ⁠।⁠।</div>
<div class="class_59">गौतम्युवाच</div>
<div class="class_54">आर्तिर्नैवं विद्यतेऽस्मद्विधानां</div>
<div class="class_57">धर्मात्मानः सर्वदा सज्जना हि ⁠।</div>
<div class="class_54">नित्यायस्तो बालकोऽप्यस्य तस्मा-</div>
<div class="class_57">दीशे नाहं पन्नगस्य प्रमाथे ⁠।⁠।⁠ २६ ⁠।⁠।</div>
<div class="class_55"><span class="class_60">गौतमी बोली—</span>अर्जुनक! हम-जैसे लोगोंको कभी किसी तरहकी हानिसे भी पीड़ा नहीं होती। धर्मात्मा सज्जन पुरुष सदा धर्ममें ही लगे रहते हैं। मेरा यह बालक सर्वथा मरनेहीवाला था; इसलिये मैं इस सर्पको मारनेमें असमर्थ हूँ ⁠।⁠।⁠ २६ ⁠।⁠।</div>
<div class="class_54">न ब्राह्मणानां कोपोऽस्ति कुतः कोपाच्च यातनाम् ⁠।</div>
<div class="class_54">मार्दवात् क्षम्यतां साधो मुच्यतामेष पन्नगः ⁠।⁠।⁠ २७ ⁠।⁠।</div>
<div class="class_55">ब्राह्मणोंको क्रोध नहीं होता; फिर वे क्रोधवश दूसरोंको पीड़ा कैसे दे सकते हैं; अतः साधो! तू भी कोमलताका आश्रय लेकर इस सर्पके अपराधको क्षमा कर और इसे छोड़ दे ⁠।⁠।⁠ २७ ⁠।⁠।</div>
<div class="class_59">लुब्धक उवाच</div>
<div class="class_54">हत्वा लाभः श्रेय एवाव्ययः स्या-</div>
<div class="class_57">ल्लभ्यो लाभ्यः स्याद् बलिभ्यः प्रशस्तः ⁠।</div>
<div class="class_54">कालाल्लाभो यस्तु सत्यो भवेत</div>
<div class="class_57">श्रेयोलाभः कुत्सितेऽस्मिन्न ते स्यात् ⁠।⁠।⁠ २८ ⁠।⁠।</div>
<div class="class_55"><span class="class_60">व्याधने कहा—</span>देवि! इस सर्पको मार डालनेसे जो बहुतोंका भला होगा, यही अक्षय लाभ है। बलवानोंसे बलपूर्वक लाभ उठाना ही उत्तम लाभ है। कालसे जो लाभ होता है वही सच्चा लाभ है। इस नीच सर्पके जीवित रहनेसे तुम्हें कोई श्रेय नहीं मिल सकता ⁠।⁠।⁠ २८ ⁠।⁠।</div>
<div class="class_59">गौतम्युवाच</div>
<div class="class_54">का नु प्राप्तिर्गृह्य शत्रुं निहत्य</div>
<div class="class_57">का कामाप्तिः प्राप्य शत्रुं न मुक्त्वा ⁠।</div>
<div class="class_54">कस्मात् सौम्याहं न क्षमे नो भुजङ्गे</div>
<div class="class_57">मोक्षार्थं वा कस्य हेतोर्न कुर्याम् ⁠।⁠।⁠ २९ ⁠।⁠।</div>
<div class="class_55"><span class="class_60">गौतमी बोली—</span>अर्जुनक! शत्रुको कैद करके उसे मार डालनेसे क्या लाभ होता है; तथा शत्रुको अपने हाथमें पाकर उसे न छोड़नेसे किस अभीष्ट मनोरथकी प्राप्ति हो जाती है? सौम्य! क्या कारण है कि मैं इस सर्पके अपराधको क्षमा न करूँ? तथा किसलिये इसको छुटकारा दिलानेका प्रयत्न न करूँ? ⁠।⁠।⁠ २९ ⁠।⁠।</div>
<div class="class_59">लुब्धक उवाच</div>
<div class="class_54">अस्मादेकाद् बहवो रक्षितव्या</div>
<div class="class_57">नैको बहुभ्यो गौतमि रक्षितव्यः ⁠।</div>
<div class="class_54">कृतागसं धर्मविदस्त्यजन्ति</div>
<div class="class_57">सरीसृपं पापमिमं जहि त्वम् ⁠।⁠।⁠ ३० ⁠।⁠।</div>
<div class="class_55"><span class="class_60">व्याधने कहा—</span>गौतमी! इस एक सर्पसे बहुतेरे मनुष्योंके जीवनकी रक्षा करनी चाहिये। (क्योंकि यदि यह जीवित रहा तो बहुतोंको काटेगा।) अनेकोंकी जान लेकर एककी रक्षा करना कदापि उचित नहीं है। धर्मज्ञ पुरुष अपराधीको त्याग देते हैं; इसलिये तुम भी इस पापी सर्पको मार डालो ⁠।⁠।⁠ ३० ⁠।⁠।</div>
<div class="class_59">गौतम्युवाच</div>
<div class="class_54">नास्मिन् हते पन्नगे पुत्रको मे</div>
<div class="class_57">सम्प्राप्स्यते लुब्धक जीवितं वै ⁠।</div>
<div class="class_54">गुणं चान्यं नास्य वधे प्रपश्ये</div>
<div class="class_57">तस्मात् सर्पं लुब्धक मुञ्च जीवम् ⁠।⁠।⁠ ३१ ⁠।⁠।</div>
<div class="class_55"><span class="class_60">गौतमी बोली—</span>व्याध! इस सर्पके मारे जानेपर मेरा पुत्र पुनः जीवन प्राप्त कर लेगा, ऐसी बात नहीं है। इसका वध करनेसे दूसरा कोई लाभ भी मुझे नहीं दिखायी देता है। इसलिये इस सर्पको तुम जीवित छोड़ दो ⁠।⁠।⁠ ३१ ⁠।⁠।</div>
<div class="class_59">लुब्धक उवाच</div>
<div class="class_54">वृत्रं हत्वा देवराट् श्रेष्ठभाग् वै</div>
<div class="class_57">यज्ञं हत्वा भागमवाप चैव ⁠।</div>
<div class="class_54">शूली देवो देववृत्तं चर त्वं</div>
<div class="class_57">क्षिप्रं सर्पं जहि मा भूत् ते विशङ्का ⁠।⁠।⁠ ३२ ⁠।⁠।</div>
<div class="class_55"><span class="class_60">व्याधने कहा—</span>देवि! वृत्रासुरका वध करके देवराज इन्द्र श्रेष्ठ पदके भागी हुए और त्रिशूलधारी रुद्रदेवने दक्षके यज्ञका विध्वंस करके उसमें अपने लिये भाग प्राप्त किया। तुम भी देवताओंद्वारा किये गये इस बर्तावका ही पालन करो। इस सर्पको शीघ्र ही मार डालो। इस कार्यमें तुम्हें शंका नहीं करनी चाहिये ⁠।⁠।⁠ ३२ ⁠।⁠।</div>
<div class="class_59">भीष्म उवाच</div>
<div class="class_54">असकृत् प्रोच्यमानापि गौतमी भुजगं प्रति ⁠।</div>
<div class="class_54">लुब्धकेन महाभागा पापे नैवाकरोन्मतिम् ⁠।⁠।⁠ ३३ ⁠।⁠।</div>
<div class="class_55"><span class="class_60">भीष्मजी कहते हैं—</span>राजन्! व्याधके बार-बार कहने और उकसानेपर भी महाभागा गौतमीने सर्पको मारनेका विचार नहीं किया ⁠।⁠।⁠ ३३ ⁠।⁠।</div>
<div class="class_54">ईषदुच्छ्‌वसमानस्तु कृच्छ्रात् संस्तभ्य पन्नगः ⁠।</div>
<div class="class_54">उत्ससर्ज गिरं मन्दां मानुषीं पाशपीडितः ⁠।⁠।⁠ ३४ ⁠।⁠।</div>
<div class="class_55">उस समय बन्धनसे पीड़ित होकर धीरे-धीरे साँस लेता हुआ वह साँप बड़ी कठिनाईसे अपनेको सँभालकर मन्दस्वरसे मनुष्यकी वाणीमें बोला ⁠।⁠।⁠ ३४ ⁠।⁠।</div>
<div class="class_59">सर्प उवाच</div>
<div class="class_54">को न्वर्जुनक दोषोऽत्र विद्यते मम बालिश ⁠।</div>
<div class="class_54">अस्वतन्त्रं हि मां मृत्युर्विवशं यदचूचुदत् ⁠।⁠।⁠ ३५ ⁠।⁠।</div>
<div class="class_55"><span class="class_60">सर्पने कहा—</span>ओ नादान अर्जुनक! इसमें मेरा क्या दोष है? मैं तो पराधीन हूँ। मृत्युने मुझे विवश करके इस कार्यके लिये प्रेरित किया था ⁠।⁠।⁠ ३५ ⁠।⁠।</div>
<div class="class_54">तस्यायं वचनाद् दष्टो न कोपेन न काम्यया ⁠।</div>
<div class="class_54">तस्य तत्किल्बिषं लुब्ध विद्यते यदि किल्बिषम् ⁠।⁠।⁠ ३६ ⁠।⁠।</div>
<div class="class_55">उसके कहनेसे ही मैंने इस बालकको डँसा है, क्रोधसे और कामनासे नहीं। व्याध! यदि इसमें कुछ अपराध है तो वह मेरा नहीं, मृत्युका है ⁠।⁠।⁠ ३६ ⁠।⁠।</div>
<div class="class_59">लुब्धक उवाच</div>
<div class="class_54">यद्यन्यवशगेनेदं कृतं ते पन्नगाशुभम् ⁠।</div>
<div class="class_54">कारणं वै त्वमप्यत्र तस्मात् त्वमपि किल्बिषी ⁠।⁠।⁠ ३७ ⁠।⁠।</div>
<div class="class_55"><span class="class_60">व्याधने कहा—</span>ओ सर्प! यद्यपि तूने दूसरेके अधीन होकर यह पाप किया है तथापि तू भी तो इसमें कारण है ही; इसलिये तू भी अपराधी है ⁠।⁠।⁠ ३७ ⁠।⁠।</div>
<div class="class_54">मृत्पात्रस्य क्रियायां हि दण्डचक्रादयो यथा ⁠।</div>
<div class="class_54">कारणत्वे प्रकल्प्यन्ते तथा त्वमपि पन्नग ⁠।⁠।⁠ ३८ ⁠।⁠।</div>
<div class="class_55">सर्प! जैसे मिट्‌टीका बर्तन बनाते समय दण्ड और चाक आदिको भी उसमें कारण माना जाता है, उसी प्रकार तू भी इस बालकके वधमें कारण है ⁠।⁠।⁠ ३८ ⁠।⁠।</div>
<div class="class_54">किल्बिषी चापि मे वध्यः किल्बिषी चासि पन्नग ⁠।</div>
<div class="class_54">आत्मानं कारणं ह्यत्र त्वमाख्यासि भुजङ्गम ⁠।⁠।⁠ ३९ ⁠।⁠।</div>
<div class="class_55">भुजंगम! जो भी अपराधी हो, वह मेरे लिये वध्य है; पन्नग! तू भी अपराधी है ही; क्योंकि तू स्वयं अपने आपको इसके वधमें कारण बताता है ⁠।⁠।⁠ ३९ ⁠।⁠।</div>
<div class="class_59">सर्प उवाच</div>
<div class="class_54">सर्व एते ह्यस्ववशा दण्डचक्रादयो यथा ⁠।</div>
<div class="class_54">तथाहमपि तस्मान्मे नैष दोषो मतस्तव ⁠।⁠।⁠ ४० ⁠।⁠।</div>
<div class="class_55"><span class="class_60">सर्पने कहा—</span>व्याध! जैसे मिट्‌टीका बर्तन बनानेमें ये दण्ड-चक्र आदि सभी कारण पराधीन होते हैं, उसी प्रकार मैं भी मृत्युके अधीन हूँ। इसलिये तुमने जो मुझपर दोष लगाया है, वह ठीक नहीं है ⁠।⁠।⁠ ४० ⁠।⁠।</div>
<div class="class_54">अथवा मतमेतत्ते तेऽप्यन्योन्यप्रयोजकाः ⁠।</div>
<div class="class_54">कार्यकारणसंदेहो भवत्यन्योन्यचोदनात् ⁠।⁠।⁠ ४१ ⁠।⁠।</div>
<div class="class_55">अथवा यदि तुम्हारा यह मत हो कि ये दण्ड-चक्र आदि भी एक-दूसरेके प्रयोजक होते हैं; इसलिये कारण हैं ही। किंतु ऐसा माननेसे एक-दूसरेको प्रेरणा देनेवाला होनेके कारण कार्य-कारणभावके निर्णयमें संदेह हो जाता है ⁠।⁠।⁠ ४१ ⁠।⁠।</div>
<div class="class_54">एवं सति न दोषो मे नास्मि वध्यो न किल्बिषी ⁠।</div>
<div class="class_54">किल्विषं समवाये स्यान्मन्यसे यदि किल्बिषम् ⁠।⁠।⁠ ४२ ⁠।⁠।</div>
<div class="class_55">ऐसी दशामें न तो मेरा कोई दोष है और न मैं वध्य अथवा अपराधी ही हूँ। यदि तुम किसीका अपराध समझते हो तो वह सारे कारणोंके समूहपर ही लागू होता है ⁠।⁠।⁠ ४२ ⁠।⁠।</div>
<div class="class_59">लुब्धक उवाच</div>
<div class="class_54">कारणं यदि न स्याद् वै न कर्ता स्यास्त्वमप्युत ⁠।</div>
<div class="class_54">विनाशकारणं त्वं च तस्माद् वध्योऽसि मे मतः ⁠।⁠।⁠ ४३ ⁠।⁠।</div>
<div class="class_55"><span class="class_60">व्याधने कहा—</span>सर्प! यदि मान भी लें कि तू अपराधका न तो कारण है और न कर्ता ही है तो भी इस बालककी मृत्यु तो तेरे ही कारण हुई है, इसलिये मैं तुझे मारने योग्य समझता हूँ ⁠।⁠।⁠ ४३ ⁠।⁠।</div>
<div class="class_54">असत्यपि कृते कार्ये नेह पन्नग लिप्यते ⁠।</div>
<div class="class_54">तस्मान्नात्रैव हेतुः स्याद् वध्यः किं बहु भाषसे ⁠।⁠।⁠ ४४ ⁠।⁠।</div>
<div class="class_55">सर्प! तेरे मतके अनुसार यदि दुष्टतापूर्ण कार्य करके भी कर्ता उस दोषसे लिप्त नहीं होता है, तब तो चोर या हत्यारे आदि जो अपने अपराधोंके कारण राजाओंके यहाँ वध्य होते हैं, उन्हें भी वास्तवमें अपराधी या दोषका भागी नहीं होना चाहिये। (फिर तो पाप और उसका दण्ड भी व्यर्थ ही होगा) अतः तू क्यों बहुत बकवाद कर रहा है ⁠।⁠।</div>
<div class="class_59">सर्प उवाच</div>
<div class="class_54">कार्याभावे क्रिया न स्यात् सत्यसत्यपि कारणे ⁠।</div>
<div class="class_54">तस्मात् समेऽस्मिन् हेतौ मे वाच्यो हेतुर्विशेषतः ⁠।⁠।⁠ ४५ ⁠।⁠।</div>
<div class="class_54">यद्यहं कारणत्वेन मतो लुब्धक तत्त्वतः ⁠।</div>
<div class="class_54">अन्यः प्रयोगे स्यादत्र किल्बिषी जन्तुनाशने ⁠।⁠।⁠ ४६ ⁠।⁠।</div>
<div class="class_55"><span class="class_60">सर्पने कहा—</span>व्याध! प्रयोजक (प्रेरक) कर्ता रहे या न रहे, प्रयोज्य कर्ताके बिना क्रिया नहीं होती; इसलिये यहाँ यद्यपि हमलोग (मैं और मृत्यु) समानरूपसे हेतु हैं; तो भी प्रयोजक होनेके कारण मृत्युपर ही विशेषरूपसे यह अपराध लगाया जा सकता है। यदि तुम मुझे इस बालककी मृत्युका वस्तुतः कारण मानते हो तो यह तुम्हारी भूल है। वास्तवमें विचार करनेपर प्रेरणा करनेके कारण दूसरा ही (मृत्यु ही) अपराधी सिद्ध होगा; क्योंकि वही प्राणियोंके विनाशमें अपराधी है ⁠।⁠।⁠ ४५-४६ ⁠।⁠।</div>
<div class="class_59">लुब्धक उवाच</div>
<div class="class_54">वध्यस्त्वं मम दुर्बुद्धे बालघाती नृशंसकृत् ⁠।</div>
<div class="class_54">भाषसे किं बहु पुनर्वध्यः सन् पन्नगाधम ⁠।⁠।⁠ ४७ ⁠।⁠।</div>
<div class="class_55"><span class="class_60">व्याधने कहा—</span>खोटी बुद्धिवाले नीच सर्प! तू बालहत्यारा और क्रूरतापूर्ण कर्म करनेवाला है; अतः निश्चय ही मेरे हाथसे वधके योग्य है। तू वध्य होकर भी अपनेको निर्दोष सिद्ध करनेके लिये क्यों बहुत बातें बना रहा है? ⁠।⁠।⁠ ४७ ⁠।⁠।</div>
<div class="class_59">सर्प उवाच</div>
<div class="class_54">यथा हवींषि जुह्वाना मखे वै लुब्धकर्त्विजः ⁠।</div>
<div class="class_54">न फलं प्राप्नुवन्त्यत्र फलयोगे तथा ह्यहम् ⁠।⁠।⁠ ४८ ⁠।⁠।</div>
<div class="class_55"><span class="class_60">सर्पने कहा—</span>व्याध! जैसे यजमानके यहाँ यज्ञमें ऋत्विज् लोग अग्निमें आहुति डालते हैं; किंतु उसका फल उन्हें नहीं मिलता। इसी प्रकार इस अपराधके फल या दण्डको भोगनेमें मुझे नहीं सम्मिलित करना चाहिये (क्योंकि वास्तवमें मृत्यु ही अपराधी है) ⁠।⁠।⁠ ४८ ⁠।⁠।</div>
<div class="class_59">भीष्म उवाच</div>
<div class="class_54">तथा ब्रुवति तस्मिंस्तु पन्नगे मृत्युचोदिते ⁠।</div>
<div class="class_54">आजगाम ततो मृत्युः पन्नगं चाब्रवीदिदम् ⁠।⁠।⁠ ४९ ⁠।⁠।</div>
<div class="class_55"><span class="class_60">भीष्मजी कहते हैं—</span>राजन्! मृत्युकी प्रेरणासे बालकको डँसनेवाला सर्प जब बारंबार अपनेको निर्दोष और मृत्युको दोषी बताने लगा तब मृत्यु देवता भी वहाँ आ पहुँचा और सर्पसे इस प्रकार बोला ⁠।⁠।⁠ ४९ ⁠।⁠।</div>
<div class="class_59">मृत्युरुवाच</div>
<div class="class_54">प्रचोदितोऽहं कालेन पन्नग त्वामचूचुदम् ⁠।</div>
<div class="class_54">विनाशहेतुर्नास्य त्वमहं न प्राणिनः शिशोः ⁠।⁠।⁠ ५० ⁠।⁠।</div>
<div class="class_55"><span class="class_60">मृत्युने कहा—</span>सर्प! कालसे प्रेरित होकर ही मैंने तुझे इस बालकको डँसनेके लिये प्रेरणा दी थी; अतः इस शिशुप्राणीके विनाशमें न तो तू कारण है और न मैं ही कारण हूँ ⁠।⁠।⁠ ५० ⁠।⁠।</div>
<div class="class_54">यथा वायुर्जलधरान् विकर्षति ततस्ततः ⁠।</div>
<div class="class_54">तद्वज्जलदवत् सर्प कालस्याहं वशानुगः ⁠।⁠।⁠ ५१ ⁠।⁠।</div>
<div class="class_55">सर्प! जैसे हवा बादलोंको इधर-उधर उड़ा ले जाती है, उन बादलोंकी ही भाँति मैं भी कालके वशमें हूँ ⁠।⁠।⁠ ५१ ⁠।⁠।</div>
<div class="class_54">सात्त्विका राजसाश्चैव तामसा ये च केचन ⁠।</div>
<div class="class_54">भावाः कालात्मकाः सर्वे प्रवर्तन्ते ह जन्तुषु ⁠।⁠।⁠ ५२ ⁠।⁠।</div>
<div class="class_55">सात्त्विक, राजस और तामस जितने भी भाव हैं, वे सब कालात्मक हैं और कालकी ही प्रेरणासे प्राणियोंको प्राप्त होते हैं ⁠।⁠।⁠ ५२ ⁠।⁠।</div>
<div class="class_54">जङ्गमाः स्थावराश्चैव दिवि वा यदि वा भुवि ⁠।</div>
<div class="class_54">सर्वे कालात्मकाः सर्प कालात्मकमिदं जगत् ⁠।⁠।⁠ ५३ ⁠।⁠।</div>
<div class="class_55">सर्प! पृथ्वी अथवा स्वर्गलोकमें जितने भी स्थावर-जङ्गम पदार्थ हैं, वे सभी कालके अधीन हैं। यह सारा जगत् ही कालस्वरूप है ⁠।⁠।⁠ ५३ ⁠।⁠।</div>
<div class="class_54">प्रवृत्तयश्च लोकेऽस्मिंस्तथैव च निवृत्तयः ⁠।</div>
<div class="class_54">तासां विकृतयो याश्च सर्वं कालात्मकं स्मृतम् ⁠।⁠।⁠ ५४ ⁠।⁠।</div>
<div class="class_55">इस लोकमें जितने प्रकारकी प्रवृत्ति-निवृत्ति तथा उनकी विकृतियाँ (फल) हैं, ये सब कालके ही स्वरूप हैं ⁠।⁠।⁠ ५४ ⁠।⁠।</div>
<div class="class_54">आदित्यश्चन्द्रमा विष्णुरापो वायुः शतक्रतुः ⁠।</div>
<div class="class_54">अग्निःखं पृथिवी मित्रः पर्जन्यो वसवोऽदितिः ⁠।⁠।⁠ ५५ ⁠।⁠।</div>
<div class="class_54">सरितः सागराश्चैव भावाभावौ च पन्नग ⁠।</div>
<div class="class_54">सर्वे कालेन सृज्यन्ते ह्रियन्ते च पुनः पुनः ⁠।⁠।⁠ ५६ ⁠।⁠।</div>
<div class="class_55">पन्नग! सूर्य, चन्द्रमा, जल, वायु, इन्द्र, अग्नि, आकाश, पृथ्वी, मित्र, पर्जन्य, वसु, अदिति, नदी, समुद्र तथा भाव और अभाव—ये सभी कालके द्वारा ही रचे जाते हैं और काल ही इनका संहार कर देता है ⁠।⁠।</div>
<div class="class_54">एवं ज्ञात्वा कथं मां त्वं सदोषं सर्प मन्यसे ⁠।</div>
<div class="class_54">अथ चैवंगते दोषे मयि त्वमपि दोषवान् ⁠।⁠।⁠ ५७ ⁠।⁠।</div>
<div class="class_55">सर्प! यह सब जानकर भी तुम मुझे कैसे दोषी मानते हो? और यदि ऐसी स्थितिमें भी मुझपर दोषारोपण हो सकता है, तब तो तू भी दोषी ही है ⁠।⁠।</div>
<div class="class_59">सर्प उवाच</div>
<div class="class_54">निर्दोषं दोषवन्तं वा न त्वां मृत्यो ब्रवीम्यहम् ⁠।</div>
<div class="class_54">त्वयाहं चोदित इति ब्रवीम्येतावदेव तु ⁠।⁠।⁠ ५८ ⁠।⁠।</div>
<div class="class_55"><span class="class_60">सर्पने कहा—</span>मृत्यो! मैं तुम्हें न तो निर्दोष बताता हूँ और न दोषी ही। मैं तो इतना ही कह रहा हूँ कि इस बालकको डँसनेके लिये तूने ही मुझे प्रेरित किया था ⁠।⁠।⁠ ५८ ⁠।⁠।</div>
<div class="class_54">यदि काले तु दोषोऽस्ति यदि तत्रापि नेष्यते ⁠।</div>
<div class="class_54">दोषो नैव परीक्ष्यो मे न ह्यत्राधिकृता वयम् ⁠।⁠।⁠ ५९ ⁠।⁠।</div>
<div class="class_55">इस विषयमें यदि कालका दोष है अथवा यदि वह भी निर्दोष है तो हो, मुझे किसीके दोषकी जाँच नहीं करनी है और जाँच करनेका मुझे कोई अधिकार भी नहीं है ⁠।⁠।⁠ ५९ ⁠।⁠।</div>
<div class="class_54">निर्मोक्षस्त्वस्य दोषस्य मया कार्या यथा तथा ⁠।</div>
<div class="class_54">मृत्योरपि न दोषः स्यादिति मेऽत्र प्रयोजनम् ⁠।⁠।⁠ ६० ⁠।⁠।</div>
<div class="class_55">परंतु मेरे ऊपर जो दोष लगाया गया है, उसका निवारण तो मुझे जैसे-तैसे करना ही है। मेरे कहनेका यह प्रयोजन नहीं है कि मृत्युका भी दोष सिद्ध हो जाय ⁠।⁠।⁠ ६० ⁠।⁠।</div>
<div class="class_59">भीष्म उवाच</div>
<div class="class_54">सर्पोऽथार्जुनकं प्राह श्रुतं ते मृत्युभाषितम् ⁠।</div>
<div class="class_54">नानागसं मां पाशेन संतापयितुमर्हसि ⁠।⁠।⁠ ६१ ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! तदनन्तर सर्पने अर्जुनकसे कहा—‘तुमने मृत्युकी बात तो सुन ली न? अब मुझ निरपराधको बन्धनमें बाँधकर कष्ट देना तुम्हारे लिये उचित नहीं है ⁠।⁠।⁠ ६१ ⁠।⁠।</div>
<div class="class_59">लुब्धक उवाच</div>
<div class="class_54">मृत्योः श्रुतं मे वचनं तव चैव भुजङ्गम ⁠।</div>
<div class="class_54">नैव तावददोषत्वं भवति त्वयि पन्नग ⁠।⁠।⁠ ६२ ⁠।⁠।</div>
<div class="class_55"><span class="class_60">व्याधने कहा—</span>पन्नग! मैंने मृत्युकी और तेरी—दोनोंकी बातें सुन लीं; किंतु भुजंगम! इससे तेरी निर्दोषता नहीं सिद्ध हो रही है ⁠।⁠।⁠ ६२ ⁠।⁠।</div>
<div class="class_54">मृत्युस्त्वं चैव हेतुर्हि बालस्यास्य विनाशने ⁠।</div>
<div class="class_54">उभयं कारणं मन्ये न कारणमकारणम् ⁠।⁠।⁠ ६३ ⁠।⁠।</div>
<div class="class_55">इस बालकके विनाशमें तू और मृत्यु—दोनों ही कारण हो; अतः मैं दोनोंको ही कारण या अपराधी मानता हूँ, किसी एकको अपराधी या निरपराध नहीं मानता ⁠।⁠।⁠ ६३ ⁠।⁠।</div>
<div class="class_54">धिङ्‌मृत्युं च दुरात्मानं क्रूरं दुःखकरं सताम् ⁠।</div>
<div class="class_54">त्वां चैवाहं वधिष्यामि पापं पापस्य कारणम् ⁠।⁠।⁠ ६४ ⁠।⁠।</div>
<div class="class_55">श्रेष्ठ पुरुषोंको दुःख देनेवाले इस क्रूर एवं दुरात्मा मृत्युको धिक्कार है और तू तो इस पापका कारण है ही; इसलिये तुझ पापात्माका वध मैं अवश्य करूँगा ⁠।⁠।⁠ ६४ ⁠।⁠।</div>
<div class="class_59">मृत्युरुवाच</div>
<div class="class_54">विवशौ कालवशगावावां निर्दिष्टकारिणौ ⁠।</div>
<div class="class_54">नावां दोषेण गन्तव्यौ यदि सम्यक् प्रपश्यसि ⁠।⁠।⁠ ६५ ⁠।⁠।</div>
<div class="class_55"><span class="class_60">मृत्युने कहा—</span>व्याध! हम दोनों कालके अधीन होनेके कारण विवश हैं। हम तो केवल उसके आदेशका पालनमात्र करते हैं। यदि तुम अच्छी तरह विचार करोगे तो हमलोगोंपर दोषारोपण नहीं करोगे ⁠।⁠।</div>
<div class="class_59">लुब्धक उवाच</div>
<div class="class_54">युवामुभौ कालवशौ यदि मे मृत्युपन्नगौ ⁠।</div>
<div class="class_54">हर्षक्रोधौ यथा स्यातामेतदिच्छामि वेदितुम् ⁠।⁠।⁠ ६६ ⁠।⁠।</div>
<div class="class_55"><span class="class_60">व्याधने कहा—</span>मृत्यु और सर्प! यदि तुम दोनों कालके अधीन हो तो मुझ तटस्थ व्यक्तिको परोपकारीके प्रति हर्ष और दूसरोंका अपकार करनेवाले तुम दोनोंपर क्रोध क्यों होता है, यह मैं जानना चाहता हूँ ⁠।⁠।⁠ ६६ ⁠।⁠।</div>
<div class="class_59">मृत्युरुवाच</div>
<div class="class_54">या काचिदेव चेष्टा स्यात् सर्वा कालप्रचोदिता ⁠।</div>
<div class="class_54">पूर्वमेवैतदुक्तं हि मया लुब्धक कालतः ⁠।⁠।⁠ ६७ ⁠।⁠।</div>
<div class="class_55"><span class="class_60">मृत्युने कहा—</span>व्याध! जगत्‌में जो कोई भी चेष्टा हो रही है, वह सब कालकी प्रेरणासे ही होती है। यह बात मैंने तुमसे पहले ही बता दी है ⁠।⁠।⁠ ६७ ⁠।⁠।</div>
<div class="class_54">तस्मादुभौ कालवशावावां निर्दिष्टकारिणौ ⁠।</div>
<div class="class_54">नावां दोषेण गन्तव्यौ त्वया लुब्धक कर्हिचित् ⁠।⁠।⁠ ६८ ⁠।⁠।</div>
<div class="class_55">अतः व्याध! हम दोनोंको कालके अधीन और कालके ही आदेशका पालक समझकर तुम्हें कभी हमारे ऊपर दोषारोपण नहीं करना चाहिये ⁠।⁠।⁠ ६८ ⁠।⁠।</div>
<div class="class_59">भीष्म उवाच</div>
<div class="class_54">अथोपगम्य कालस्तु तस्मिन् धर्मार्थसंशये ⁠।</div>
<div class="class_54">अब्रवीत् पन्नगं मृत्युं लुब्धं चार्जुनकं तथा ⁠।⁠।⁠ ६९ ⁠।⁠।</div>
<div class="class_55"><span class="class_60">भीष्मजी कहते हैं—</span>युधिष्ठिर! तदनन्तर धार्मिक विषयमें संदेह उपस्थित होनेपर काल भी वहाँ आ पहुँचा; तथा सर्प, मृत्यु एवं अर्जुनक व्याधसे इस प्रकार बोला ⁠।⁠।⁠ ६९ ⁠।⁠।</div>
<div class="class_59">काल उवाच</div>
<div class="class_54">न ह्यहं नाप्ययं मृत्युर्नायं लुब्धक पन्नगः ⁠।</div>
<div class="class_54">किल्बिषी जन्तुमरणे न वयं हि प्रयोजकाः ⁠।⁠।⁠ ७० ⁠।⁠।</div>
<div class="class_55"><span class="class_60">कालने कहा—</span>व्याध! न तो मैं, न यह मृत्यु और न यह सर्प ही इस जीवकी मृत्युमें अपराधी हैं। हमलोग किसीकी मृत्युमें प्रेरक या प्रयोजक भी नहीं हैं ⁠।⁠।⁠ ७० ⁠।⁠।</div>
<div class="class_54">अकरोद् यदयं कर्म तन्नोऽर्जुनक चोदकम् ⁠।</div>
<div class="class_54">विनाशहेतुर्नान्योऽस्य वध्यतेऽयं स्वकर्मणा ⁠।⁠।⁠ ७१ ⁠।⁠।</div>
<div class="class_55">अर्जुनक! इस बालकने जो कर्म किया है वही इसकी मृत्युमें प्रेरक हुआ है, दूसरा कोई इसके विनाशका कारण नहीं है। यह जीव अपने कर्मसे ही मरता है ⁠।⁠।⁠ ७१ ⁠।⁠।</div>
<div class="class_54">यदनेन कृतं कर्म तेनायं निधनं गतः ⁠।</div>
<div class="class_54">विनाशहेतुः कर्मास्य सर्वे कर्मवशा वयम् ⁠।⁠।⁠ ७२ ⁠।⁠।</div>
<div class="class_55">इस बालकने जो कर्म किया है, उसीसे यह मृत्युको प्राप्त हुआ है। इसका कर्म ही इसके विनाशका कारण है। हम सब लोग कर्मके ही अधीन हैं ⁠।⁠।⁠ ७२ ⁠।⁠।</div>
<div class="class_54">कर्मदायादवाँल्लोकः कर्मसम्बन्धलक्षणः ⁠।</div>
<div class="class_54">कर्माणि चोदयन्तीह यथान्योन्यं तथा वयम् ⁠।⁠।⁠ ७३ ⁠।⁠।</div>
<div class="class_55">संसारमें कर्म ही मनुष्योंका पुत्र-पौत्रके समान अनुगमन करनेवाला है। कर्म ही दुःख-सुखके सम्बन्धका सूचक है। इस जगत्‌में कर्म ही जैसे परस्पर एक-दूसरेको प्रेरित करते हैं, वैसे ही हम भी कर्मोंसे ही प्रेरित हुए हैं ⁠।⁠।⁠ ७३ ⁠।⁠।</div>
<div class="class_54">यथा मृत्पिण्डतः कर्ता कुरुते यद् यदिच्छति ⁠।</div>
<div class="class_54">एवमात्मकृतं कर्म मानवः प्रतिपद्यते ⁠।⁠।⁠ ७४ ⁠।⁠।</div>
<div class="class_55">जैसे कुम्हार मिट्‌टीके लोंदेसे जो-जो बर्तन चाहता है वही बना लेता है। उसी प्रकार मनुष्य अपने किये हुए कर्मके अनुसार ही सब कुछ पाता है ⁠।⁠।⁠ ७४ ⁠।⁠।</div>
<div class="class_54">यथा च्छायातपौ नित्यं सुसम्बद्धौ निरन्तरम् ⁠।</div>
<div class="class_54">तथा कर्म च कर्ता च सम्बद्धावात्मकर्मभिः ⁠।⁠।⁠ ७५ ⁠।⁠।</div>
<div class="class_55">जैसे धूप और छाया दोनों नित्य-निरन्तर एक-दूसरेसे मिले रहते हैं, उसी प्रकार कर्म और कर्ता दोनों अपने कर्मानुसार एक-दूसरेसे सम्बद्ध होते हैं ⁠।⁠।⁠ ७५ ⁠।⁠।</div>
<div class="class_54">एवं नाहं न वै मृत्युने सर्पो न तथा भवान् ⁠।</div>
<div class="class_54">न चेयं ब्राह्मणी वृद्धा शिशुरेवात्र कारणम् ⁠।⁠।⁠ ७६ ⁠।⁠।</div>
<div class="class_55">इस प्रकार विचार करनेसे न मैं, न मृत्यु, न सर्प, न तुम (व्याध) और न यह बूढ़ी ब्राह्मणी ही इस बालककी मृत्युमें कारण है। यह शिशु स्वयं ही कर्मके अनुसार अपनी मृत्युमें कारण हुआ है ⁠।⁠।⁠ ७६ ⁠।⁠।</div>
<div class="class_54">तस्मिंस्तथा ब्रुवाणे तु ब्राह्मणी गौतमी नृप ⁠।</div>
<div class="class_54">स्वकर्मप्रत्ययाँल्लोकान् मत्वार्जुनकमब्रवीत् ⁠।⁠।⁠ ७७ ⁠।⁠।</div>
<div class="class_55">नरेश्वर! कालके इस प्रकार कहनेपर गौतमी ब्राह्मणीको यह निश्चय हो गया कि मनुष्यको अपने कर्मोंके अनुसार ही फल मिलता है। फिर वह अर्जुनकसे बोली ⁠।⁠।</div>
<div class="class_59">गौतम्युवाच</div>
<div class="class_54">नैव कालो न भुजगो न मृत्युरिह कारणम् ⁠।</div>
<div class="class_54">स्वकर्मभिरयं बालः कालेन निधनं गतः ⁠।⁠।⁠ ७८ ⁠।⁠।</div>
<div class="class_55"><span class="class_60">गौतमीने कहा—</span>व्याध! न यह काल, न सर्प और न मृत्यु ही यहाँ कारण हैं। यह बालक अपने कर्मोंसे ही प्रेरित हो कालके द्वारा विनाशको प्राप्त हुआ है ⁠।⁠।⁠ ७८ ⁠।⁠।</div>
<div class="class_54">मया च तत् कृतं कर्म येनायं मे मृतः सुतः ⁠।</div>
<div class="class_54">यातु कालस्तथा मृत्युर्मुञ्चार्जुनक पन्नगम् ⁠।⁠।⁠ ७९ ⁠।⁠।</div>
<div class="class_55">अर्जुनक! मैंने भी वैसा कर्म किया था जिससे मेरा पुत्र मर गया है। अतः काल और मृत्यु अपने-अपने स्थानको पधारें; और तू इस सर्पको छोड़ दे ⁠।⁠।⁠ ७९ ⁠।⁠।</div>
<div class="class_59">भीष्म उवाच</div>
<div class="class_54">ततो यथागतं जग्मुर्मृत्युः कालोऽथ पन्नगः ⁠।</div>
<div class="class_54">अभूद् विशोकोऽर्जुनको विशोका चैव गौतमी ⁠।⁠।⁠ ८० ⁠।⁠।</div>
<div class="class_55"><span class="class_60">भीष्मजी कहते हैं—</span>राजन्! तदनन्तर काल, मृत्यु और सर्प जैसे आये थे वैसे ही चले गये; और अर्जुनक तथा गौतमी ब्राह्मणीका भी शोक दूर हो गया ⁠।⁠।</div>
<div class="class_54">एतत् श्रुत्वा शमं गच्छ मा भूः शोकपरो नृप ⁠।</div>
<div class="class_54">स्वकर्मप्रत्ययाँल्लोकान् सर्वे गच्छन्ति वै नृप ⁠।⁠।⁠ ८१ ⁠।⁠।</div>
<div class="class_55">नरेश्वर! इस उपाख्यानको सुनकर तुम शान्ति धारण करो, शोकमें न पड़ो। सब मनुष्य अपने-अपने कर्मोंके अनुसार प्राप्त होनेवाले लोकोंमें ही जाते हैं ⁠।⁠।</div>
<div class="class_54">नैव त्वया कृतं कर्म नापि दुर्योधनेन वै ⁠।</div>
<div class="class_54">कालेनैतत् कृतं विद्धि निहता येन पार्थिवाः ⁠।⁠।⁠ ८२ ⁠।⁠।</div>
<div class="class_55">तुमने या दुर्योधनने कुछ नहीं किया है। कालकी ही यह सारी करतूत समझो, जिससे समस्त भूपाल मारे गये हैं ⁠।⁠।⁠ ८२ ⁠।⁠।</div>
<div class="class_59">वैशम्पायन उवाच</div>
<div class="class_54">इत्येतद् वचनं श्रुत्व बभूव विगतज्वरः ⁠।</div>
<div class="class_54">युधिष्ठिरो महातेजाः पप्रच्छेदं च धर्मवित् ⁠।⁠।⁠ ८३ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! भीष्मकी यह बात सुनकर महातेजस्वी धर्मज्ञ राजा युधिष्ठिरकी चिन्ता दूर हो गयी; तथा उन्होंने पुनः इस प्रकार प्रश्न किया ⁠।⁠।⁠ ८३ ⁠।⁠।</div>
<div class="class_87">इति श्रीमहाभारते अनुशासनपर्वणि दानधर्मपर्वणि गौतमीलुब्धकव्यालमृत्युकालसंवादे प्रथमोऽध्यायः ⁠।⁠।⁠ १ ⁠।⁠।</div>
<div class="class_88">इस प्रकार श्रीमहाभारत अनुशासनपर्वके अन्तर्गत दानधर्मपर्वमें गौतमी ब्राह्मणी, व्याध, सर्प, मृत्यु और कालका संवादविषयक पहला अध्याय पूरा हुआ ⁠।⁠।⁠ १ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
