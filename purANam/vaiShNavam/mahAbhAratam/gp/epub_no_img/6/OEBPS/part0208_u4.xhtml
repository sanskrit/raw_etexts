<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0208</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw53959" class="class_92">अष्टपञ्चाशदधिकशततमोऽध्यायः</div>
<div class="class_93">भीष्मजीके द्वारा भगवान् श्रीकृष्णकी महिमाका वर्णन</div>
<div class="class_86">युधिष्ठिर उवाच</div>
<div class="class_54">ब्राह्मणानर्चसे राजन् सततं संशितव्रतान् ⁠।</div>
<div class="class_54">कं तु कर्मोदयं दृष्ट्‌वा तानर्चसि जनाधिप ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>राजन्! आप सदा उत्तम व्रतका पालन करनेवाले ब्राह्मणोंकी पूजा किया करते थे। अतः जनेश्वर! मैं यह जानना चाहता हूँ कि आप कौन-सा लाभ देखकर उनका पूजन करते थे? ⁠।⁠।⁠ १ ⁠।⁠।</div>
<div class="class_54">कां वा ब्राह्मणपूजायां व्युष्टिं दृष्ट्‌वा महाव्रत ⁠।</div>
<div class="class_54">तानर्चसि महाबाहो सर्वमेतद् वदस्व मे ⁠।⁠।⁠ २ ⁠।⁠।</div>
<div class="class_55">महान् व्रतधारी महाबाहो! ब्राह्मणोंकी पूजासे भविष्यमें मिलनेवाले किस फलकी ओर दृष्टि रखकर आप उनकी आराधना करते थे? यह सब मुझे बताइये ⁠।⁠।⁠ २ ⁠।⁠।</div>
<div class="class_59">भीष्म उवाच</div>
<div class="class_54">एष ते केशवः सर्वमाख्यास्यति महामतिः ⁠।</div>
<div class="class_54">व्युष्टिं ब्राह्मणपूजायां दृष्टव्युष्टिर्महाव्रतः ⁠।⁠।⁠ ३ ⁠।⁠।</div>
<div class="class_55"><span class="class_60">भीष्मजीने कहा—</span>युधिष्ठिर! ये महान् व्रतधारी परम बुद्धिमान् भगवान् श्रीकृष्ण ब्राह्मण-पूजासे होनेवाले लाभका प्रत्यक्ष अनुभव कर चुके हैं; अतः वही तुमसे इस विषयकी सारी बातें बतायेंगे ⁠।⁠।⁠ ३ ⁠।⁠।</div>
<div class="class_54">बलं श्रोत्रे वाङ्‌मनश्चक्षुषी च</div>
<div class="class_57">ज्ञानं तथा सविशुद्धं ममाद्य ⁠।</div>
<div class="class_54">देहन्यासो नातिचिरान्मतो मे</div>
<div class="class_57">न चाति तूर्णं सविताद्य याति ⁠।⁠।⁠ ४ ⁠।⁠।</div>
<div class="class_55">आज मेरा बल, मेरे कान, मेरी वाणी, मेरा मन और मेरे दोनों नेत्र तथा मेरा विशुद्ध ज्ञान भी सब एकत्रित हो गये हैं। अतः जान पड़ता है कि अब मेरा शरीर छूटनेमें अधिक विलम्ब नहीं है। आज सूर्यदेव अधिक तेजीसे नहीं चलते हैं ⁠।⁠।⁠ ४ ⁠।⁠।</div>
<div class="class_54">उक्ता धर्मा ये पुराणे महान्तो</div>
<div class="class_57">राजन् विप्राणां क्षत्रियाणां विशां च ⁠।</div>
<div class="class_54">तथा शूद्राणां धर्ममुपासते च</div>
<div class="class_57">शेषं कृष्णादुपशिक्षस्व पार्थ ⁠।⁠।⁠ ५ ⁠।⁠।</div>
<div class="class_55">पार्थ! पुराणोंमें जो ब्राह्मण, क्षत्रिय, वैश्य और शूद्रोंके (अलग-अलग) धर्म बतलाये गये हैं तथा सब वर्णोंके लोग जिस-जिस धर्मकी उपासना करते हैं, वह सब मैंने तुम्हें सुना दिया है। अब जो कुछ बाकी रह गया हो, उसकी भगवान् श्रीकृष्णसे शिक्षा लो ⁠।⁠।⁠ ५ ⁠।⁠।</div>
<div class="class_54">अहं ह्येनं वेद्मि तत्त्वेन कृष्णं</div>
<div class="class_57">योऽयं हि यच्चास्य बलं पुराणम् ⁠।</div>
<div class="class_54">अमेयात्मा केशवः कौरवेन्द्र</div>
<div class="class_57">सोऽयं धर्मं वक्ष्यति संशयेषु ⁠।⁠।⁠ ६ ⁠।⁠।</div>
<div class="class_55">इन श्रीकृष्णका जो स्वरूप है और जो इनका पुरातन बल है, उसे ठीक-ठीक मैं जानता हूँ। कौरवराज! भगवान् श्रीकृष्ण अप्रमेय हैं; अतः तुम्हारे मनमें संदेह होनेपर यही तुम्हें धर्मका उपदेश करेंगे ⁠।⁠।⁠ ६ ⁠।⁠।</div>
<div class="class_54">कृष्णः पृथ्वीमसृजत् खं दिवं च</div>
<div class="class_57">कृष्णस्य देहान्मेदिनी सम्बभूव ⁠।</div>
<div class="class_54">वराहोऽयं भीमबलः पुराणः</div>
<div class="class_57">स पर्वतान् व्यसृजद् वै दिशश्च ⁠।⁠।⁠ ७ ⁠।⁠।</div>
<div class="class_55">श्रीकृष्णने ही इस पृथ्वी, आकाश और स्वर्गकी सृष्टि की है। इन्हींके शरीरसे पृथ्वीका प्रादुर्भाव हुआ है। यही भयंकर बलवाले वराहके रूपमें प्रकट हुए थे तथा इन्हीं पुराण-पुरुषने पर्वतों और दिशाओंको उत्पन्न किया है ⁠।⁠।⁠ ७ ⁠।⁠।</div>
<div class="class_54">अस्य चाधोऽथान्तरिक्षं दिवं च</div>
<div class="class_57">दिशश्चतस्रो विदिशश्चतस्रः ⁠।</div>
<div class="class_54">सृष्टिस्तथैवेयमनुप्रसूता</div>
<div class="class_57">स निर्ममे विश्वमिदं पुराणम् ⁠।⁠।⁠ ८ ⁠।⁠।</div>
<div class="class_55">अन्तरिक्ष, स्वर्ग, चारों दिशाएँ तथा चारों कोण—ये सब भगवान् श्रीकृष्णसे नीचे हैं। इन्हींसे सृष्टिकी परम्परा प्रचलित हुई है तथा इन्होंने ही इस प्राचीन विश्वका निर्माण किया है ⁠।⁠।⁠ ८ ⁠।⁠।</div>
<div class="class_54">अस्य नाभ्यां पुष्करं सम्प्रसूतं</div>
<div class="class_57">यत्रोत्पन्नः स्वयमेवामितौजाः ⁠।</div>
<div class="class_54">तेनाच्छिन्नं तत् तमः पार्थ घोरं</div>
<div class="class_57">यत् तत् तिष्ठत्यर्णवं तर्जयानम् ⁠।⁠।⁠ ९ ⁠।⁠।</div>
<div class="class_55">कुन्तीनन्दन! सृष्टिके आरम्भमें इनकी नाभिसे कमल उत्पन्न हुआ और उसीके भीतर अमित तेजस्वी ब्रह्माजी स्वतः प्रकट हुए। जिन्होंने उस घोर अन्धकारका नाश किया है, जो समुद्रको भी डाँट बताता हुआ सब ओर व्याप्त हो रहा था (अर्थात् जो अगाध और अपार था) ⁠।⁠।⁠ ९ ⁠।⁠।</div>
<div class="class_54">कृते युगे धर्म आसीत् समग्र-</div>
<div class="class_57">स्त्रेताकाले ज्ञानमनुप्रपन्नः ⁠।</div>
<div class="class_54">बलं त्वासीद् द्वापरे पार्थ कृष्णः</div>
<div class="class_57">कलौ त्वधर्मः क्षितिमेवाजगाम ⁠।⁠।⁠ १० ⁠।⁠।</div>
<div class="class_55">पार्थ! सत्ययुगमें श्रीकृष्ण सम्पूर्ण धर्मरूपसे विराजमान थे, त्रेतामें पूर्णज्ञान या विवेकरूपमें स्थित थे, द्वापरमें बलरूपसे स्थित हुए थे और कलियुगमें अधर्मरूपसे इस पृथ्वीपर आयेंगे (अर्थात् उस समय अधर्म ही बलवान् होगा) ⁠।⁠।⁠ १० ⁠।⁠।</div>
<div class="class_54">स एव पूर्वं निजघान दैत्यान्</div>
<div class="class_57">स पूर्वदेवश्च बभूव सम्राट् ⁠।</div>
<div class="class_54">स भूतानां भावनो भूतभव्यः</div>
<div class="class_57">स विश्वस्यास्य जगतश्चाभिगोप्ता ⁠।⁠।⁠ ११ ⁠।⁠।</div>
<div class="class_55">इन्होंने ही प्रचीनकालमें दैत्योंका संहार किया और ये ही दैत्यसम्राट् बलिके रूपमें प्रकट हुए। ये भूतभावन प्रभु ही भूत और भविष्य इनके ही स्वरूप हैं तथा ये ही इस सम्पूर्ण जगत्‌के रक्षा करनेवाले हैं ⁠।⁠।⁠ ११ ⁠।⁠।</div>
<div class="class_54">यदा धर्मो ग्लाति वंशे सुराणां</div>
<div class="class_57">तदा कृष्णो जायते मानुषेषु ⁠।</div>
<div class="class_54">धर्मे स्थित्वा स तु वै भावितात्मा</div>
<div class="class_57">परांश्च लोकानपरांश्च पाति ⁠।⁠।⁠ १२ ⁠।⁠।</div>
<div class="class_55">जब धर्मका ह्रास होने लगता है, तब ये शुद्ध अन्तःकरणवाले श्रीकृष्ण देवताओं तथा मनुष्योंके कुलमें अवतार लेकर स्वयं धर्ममें स्थित हो उसका आचरण करते हुए उसकी स्थापना तथा पर और अपर लोकोंकी रक्षा करते हैं ⁠।⁠।⁠ १२ ⁠।⁠।</div>
<div class="class_54">त्याज्यं त्यक्त्वा चासुराणां वधाय</div>
<div class="class_57">कार्याकार्ये कारणं चैव पार्थ ⁠।</div>
<div class="class_54">कृतं करिष्यत् क्रियते च देवो</div>
<div class="class_57">राहुं सोमं विद्धि च शक्रमेनम् ⁠।⁠।⁠ १३ ⁠।⁠।</div>
<div class="class_55">कुन्तीनन्दन! ये त्याज्य वस्तुका त्याग करके असुरोंका वध करनेके लिये स्वयं कारण बनते हैं। कार्य, अकार्य और कारण सब इन्हींके स्वरूप हैं। ये नारायणदेव ही भूत, भविष्य और वर्तमान कालमें किये जानेवाले कर्मरूप हैं। तुम इन्हींको राहु, चन्द्रमा और इन्द्र समझो ⁠।⁠।⁠ १३ ⁠।⁠।</div>
<div class="class_54">स विश्वकर्मा स हि विश्वरूपः</div>
<div class="class_57">स विश्वभुग् विश्वसृग् विश्वजिच्च ⁠।</div>
<div class="class_54">स शूलभृच्छोणितभृत् कराल-</div>
<div class="class_57">स्तं कर्मभिर्विदितं वै स्तुवन्ति ⁠।⁠।⁠ १४ ⁠।⁠।</div>
<div class="class_55">श्रीकृष्ण ही विश्वकर्मा, विश्वरूप, विश्वभोक्ता, विश्वविधाता और विश्वविजेता हैं। वे ही एक हाथमें त्रिशूल और दूसरे हाथमें रक्तसे भरा खप्पर लिये विकरालरूप धारण करते हैं। अपने नाना प्रकारके कर्मोंसे जगत्‌में विख्यात हुए श्रीकृष्णकी ही सब लोग स्तुति करते हैं ⁠।⁠।⁠ १४ ⁠।⁠।</div>
<div class="class_54">तं गन्धर्वाणामप्सरसां च नित्य-</div>
<div class="class_57">मुपतिष्ठन्ते विबुधानां शतानि ⁠।</div>
<div class="class_54">तं राक्षसाश्च परिसंवदन्ति</div>
<div class="class_57">रायस्पोषः स विजिगीषुरेकः ⁠।⁠।⁠ १५ ⁠।⁠।</div>
<div class="class_55">सैकड़ों गन्धर्व, अप्सराएँ तथा देवता सदा इनकी सेवामें उपस्थित रहते हैं। राक्षस भी इनसे सम्मति लिया करते हैं। एकमात्र ये ही धनके रक्षक और विजयके अभिलाषी हैं ⁠।⁠।⁠ १५ ⁠।⁠।</div>
<div class="class_54">तमध्वरे शंसितारः स्तुवन्ति</div>
<div class="class_57">रथन्तरे सामगाश्च स्तुवन्ति ⁠।</div>
<div class="class_54">तं ब्राह्मणा ब्रह्ममन्त्रैः स्तुवन्ति</div>
<div class="class_57">तस्मै हविरध्वर्यवः कल्पयन्ति ⁠।⁠।⁠ १६ ⁠।⁠।</div>
<div class="class_55">यज्ञमें स्तोतालोग इन्हींकी स्तुति करते हैं। सामगान करनेवाले विद्वान् रथन्तर साममें इन्हींके गुण गाते हैं। वेदवेत्ता ब्राह्मण वेदके मन्त्रोंसे इन्हींका स्तवन करते हैं और यजुर्वेदी अध्वर्यु यज्ञमें इन्हींको हविष्यका भाग देते हैं ⁠।⁠।⁠ १६ ⁠।⁠।</div>
<div class="class_54">स पौराणीं ब्रह्मगुहां प्रविष्टो</div>
<div class="class_57">महीसत्रं भारताग्रे ददर्श ⁠।</div>
<div class="class_54">स चैव गामुद्दधाराग्र‍यकर्मा</div>
<div class="class_57">विक्षोभ्य दैत्यानुरगान् दानवांश्च ⁠।⁠।⁠ १७ ⁠।⁠।</div>
<div class="class_55">भारत! इन्होंने ही पूर्वकालमें ब्रह्मरूप पुरातन गुहामें प्रवेश करके इस पृथ्वीका जलमें प्रलय होना देखा है। इन सृष्टिकर्म करनेवाले श्रीकृष्णने दैत्यों, दानवों तथा नागोंको विक्षुब्ध करके इस पृथ्वीका रसातलसे उद्धार किया है ⁠।⁠।⁠ १७ ⁠।⁠।</div>
<div class="class_54">तं घोषार्थे गीर्भिरिन्द्राः स्तुवन्ति</div>
<div class="class_57">स चापीशो भारतैकः पशूनाम् ⁠।</div>
<div class="class_54">तस्य भक्षान् विविधान् वेदयन्ति</div>
<div class="class_57">तमेवाजौ वाहनं वेदयन्ति ⁠।⁠।⁠ १८ ⁠।⁠।</div>
<div class="class_55">व्रजकी रक्षाके लिये गोवर्द्धन पर्वत उठानेके समय इन्द्र आदि देवताओंने इनकी स्तुति की थी। भरतनन्दन! ये एकमात्र श्रीकृष्ण ही समस्त पशुओं (जीवों)-के अधिपति हैं। इनको नाना प्रकारके भोजन अर्पित किये जाते हैं। युद्धमें ये ही विजय दिलानेवाले माने जाते हैं ⁠।⁠।⁠ १८ ⁠।⁠।</div>
<div class="class_54">तस्यान्तरिक्षं पृथिवी दिवं च</div>
<div class="class_57">सर्वं वशे तिष्ठति शाश्वतस्य ⁠।</div>
<div class="class_54">स कुम्भे रेतः ससृजे सुराणां</div>
<div class="class_57">यत्रोत्पन्नमृषिमाहुर्वसिष्ठम् ⁠।⁠।⁠ १९ ⁠।⁠।</div>
<div class="class_55">पृथ्वी, आकाश और स्वर्गलोक सभी इन सनातन पुरुष श्रीकृष्णके वशमें रहते हैं। इन्होंने कुम्भमें देवताओं (मित्र और वरुण)-का वीर्य स्थापित किया था; जिससे महर्षि वसिष्ठकी उत्पत्ति हुई बतायी जाती है ⁠।⁠।⁠ १९ ⁠।⁠।</div>
<div class="class_54">स मातरिश्वा विभुरश्ववाजी</div>
<div class="class_57">स रश्मिवान् सविता चादिदेवः ⁠।</div>
<div class="class_54">तेनासुरा विजिताः सर्व एव</div>
<div class="class_57">तद्विक्रान्तैर्विजितानीह त्रीणि ⁠।⁠।⁠ २० ⁠।⁠।</div>
<div class="class_55">ये ही सर्वत्र विचरनेवाले वायु हैं, तीव्रगामी अश्व हैं, सर्वव्यापी हैं, अंशुमाली सूर्य और आदि देवता हैं। इन्होंने ही समस्त असुरोंपर विजय पायी तथा इन्होंने ही अपने तीन पदोंसे तीनों लोकोंको नाप लिया था ⁠।⁠।⁠ २० ⁠।⁠।</div>
<div class="class_54">स देवानां मानुषाणां पितॄणां</div>
<div class="class_57">तमेवाहुर्यज्ञविदां वितानम् ⁠।</div>
<div class="class_54">स एव कालं विभजन्नुदेति</div>
<div class="class_57">तस्योत्तरं दक्षिणं चायने द्वे ⁠।⁠।⁠ २१ ⁠।⁠।</div>
<div class="class_55">ये श्रीकृष्ण सम्पूर्ण देवताओं, पितरों और मनुष्योंके आत्मा हैं। इन्हींको यज्ञवेत्ताओंका यज्ञ कहा गया है। ये ही दिन और रातका विभाग करते हुए सूर्यरूपमें उदित होते हैं। उत्तरायण और दक्षिणायन इन्हींके दो मार्ग हैं ⁠।⁠।⁠ २१ ⁠।⁠।</div>
<div class="class_54">तस्यैवोर्ध्वं तिर्यगधश्चरन्ति</div>
<div class="class_57">गभस्तयो मेदिनीं भासयन्तः ⁠।</div>
<div class="class_54">तं ब्राह्मणा वेदविदो जुषन्ति</div>
<div class="class_57">तस्यादित्यो भामुपयुज्य भाति ⁠।⁠।⁠ २२ ⁠।⁠।</div>
<div class="class_55">इन्हींके ऊपर-नीचे तथा अगल-बगलमें पृथ्वीको प्रकाशित करनेवाली किरणें फैलती हैं। वेदवेत्ता ब्राह्मण इन्हींकी सेवा करते हैं और इन्हींके प्रकाशका सहारा लेकर सूर्यदेव प्रकाशित होते हैं ⁠।⁠।⁠ २२ ⁠।⁠।</div>
<div class="class_54">स मासि मास्यध्वरकृद् विधत्ते</div>
<div class="class_57">तमध्वरे वेदविदः पठन्ति ⁠।</div>
<div class="class_54">स एवोक्तश्चक्रमिदं त्रिनाभि</div>
<div class="class_57">सप्ताश्वयुक्तं वहते वै त्रिधाम ⁠।⁠।⁠ २३ ⁠।⁠।</div>
<div class="class_55">ये यज्ञकर्ता श्रीकृष्ण प्रत्येक मासमें यज्ञ करते हैं। प्रत्येक यज्ञमें वेदज्ञ ब्राह्मण इन्हींके गुण गाते हैं। ये ही तीन नाभियों, तीन धामों और सात अश्वोंसे युक्त इस संवत्सर-चक्रको धारण करते हैं ⁠।⁠।⁠ २३ ⁠।⁠।</div>
<div class="class_54">महातेजाः सर्वगः सर्वसिंहः</div>
<div class="class_57">कृष्णो लोकान् धारयते यथैकः ⁠।</div>
<div class="class_54">हंसं तमोघ्नं च तमेव वीर</div>
<div class="class_57">कृष्णं सदा पार्थ कर्तारमेहि ⁠।⁠।⁠ २४ ⁠।⁠।</div>
<div class="class_55">वीर कुन्तीनन्दन! ये महातेजस्वी और सर्वत्र व्याप्त रहनेवाले सर्वसिंह श्रीकृष्ण अकेले ही सम्पूर्ण जगत्‌को धारण करते हैं। तुम इन श्रीकृष्णको ही अन्धकारनाशक सूर्य और समस्त कार्योंका कर्ता समझो ⁠।⁠।⁠ २४ ⁠।⁠।</div>
<div class="class_54">स एकदा कक्षगतो महात्मा</div>
<div class="class_57">तुष्टो विभुः खाण्डवे धूमकेतुः ⁠।</div>
<div class="class_54">स राक्षसानुरगांश्चावजित्य</div>
<div class="class_57">सर्वत्रगः सर्वमग्नौ जुहोति ⁠।⁠।⁠ २५ ⁠।⁠।</div>
<div class="class_55">इन्हीं महात्मा वासुदेवने एक बार अग्निस्वरूप होकर खाण्डव वनकी सूखी लकड़ियोंमें व्याप्त हो पूर्णतः तृप्तिका अनुभव किया था। ये सर्वव्यापी प्रभु ही राक्षसों और नागोंको जीतकर सबको अग्निमें ही होम देते हैं ⁠।⁠।⁠ २५ ⁠।⁠।</div>
<div class="class_54">स एव पार्थाय श्वेतमश्वं प्रायच्छत्</div>
<div class="class_57">स एवाश्वानथ सर्वांश्चकार ⁠।</div>
<div class="class_54">स बन्धुरस्तस्य रथस्त्रिचक्र-</div>
<div class="class_57">स्त्रिवृच्छिराश्चतुरश्वस्त्रिनाभिः ⁠।⁠।⁠ २६ ⁠।⁠।</div>
<div class="class_55">इन्होंने ही अर्जुनको श्वेत अश्व प्रदान किया था। इन्होंने ही समस्त अश्वोंकी सृष्टि की थी। ये ही संसाररूपी रथको बाँधनेवाले बन्धन हैं। सत्त्व, रज और तम—ये तीन गुण ही इस रथके चक्र हैं। ऊर्ध्व, मध्य और अधः—जिसकी गति है। काल, अदृष्ट, इच्छा और संकल्प—ये चार जिसके घोड़े हैं। सफेद, काला और लाल रंगका त्रिविध कर्म ही जिसकी नाभि है। वह संसार-रथ इन श्रीकृष्णके ही अधिकारमें है ⁠।⁠।⁠ २६ ⁠।⁠।</div>
<div class="class_54">स विहायो व्यदधात् पञ्चनाभिः</div>
<div class="class_57">स निर्ममे गां दिवमन्तरिक्षम् ⁠।</div>
<div class="class_54">सोऽरण्यानि व्यसृजत् पर्वतांश्च</div>
<div class="class_57">हृषीकेशोऽमितदीप्ताग्नितेजाः ⁠।⁠।⁠ २७ ⁠।⁠।</div>
<div class="class_55">पाँचों भूतोंके आश्रयरूप श्रीकृष्णने ही आकाशकी सृष्टि की है। इन्होंने ही पृथ्वी, स्वर्गलोक और अन्तरिक्षकी रचना की है, अत्यन्त प्रज्वलित अग्निके समान तेजस्वी इन हृषीकेशने ही वन और पर्वतोंको उत्पन्न किया है ⁠।⁠।⁠ २७ ⁠।⁠।</div>
<div class="class_54">अलंघयद् वै सरितो जिघांसन्</div>
<div class="class_57">शक्रं वज्रं प्रहरन्तं निरास ⁠।</div>
<div class="class_54">स महेन्द्रः स्तूयते वै महाध्वरे</div>
<div class="class_57">विप्रैरेको ऋक्सहस्रैः पुराणैः ⁠।⁠।⁠ २८ ⁠।⁠।</div>
<div class="class_55">इन्हीं वासुदेवने वज्रका प्रहार करनेके लिये उद्यत हुए इन्द्रको मार डालनेकी इच्छासे कितनी ही सरिताओंको लाँघा और उन्हें परास्त किया था। वे ही महेन्द्ररूप हैं। ब्राह्मण बड़े-बड़े यज्ञोंमें सहस्रों पुरानी ऋचाओंद्वारा एकमात्र इन्हींकी स्तुति करते हैं ⁠।⁠।⁠ २८ ⁠।⁠।</div>
<div class="class_54">दुर्वासा वै तेन नान्येन शक्यो</div>
<div class="class_57">गृहे राजन् वासयितुं महौजाः ⁠।</div>
<div class="class_54">तमेवाहुर्ऋषिमेकं पुराणं</div>
<div class="class_57">स विश्वकृद्‌ विदधात्यात्मभावान् ⁠।⁠।⁠ २९ ⁠।⁠।</div>
<div class="class_55">राजन्! इन श्रीकृष्णके सिवा दूसरा कोई ऐसा नहीं है जो अपने घरमें महातेजस्वी दुर्वासाको ठहरा सके। इनको ही अद्वितीय पुरातन ऋषि कहते हैं। ये ही विश्वनिर्माता हैं और अपने स्वरूपसे ही अनेक पदार्थोंकी सृष्टि करते रहते हैं ⁠।⁠।⁠ २९ ⁠।⁠।</div>
<div class="class_54">वेदांश्च यो वेदयतेऽधिदेवो</div>
<div class="class_57">विधींश्च यश्चाश्रयते पुराणान् ⁠।</div>
<div class="class_54">कामे वेदे लौकिके यत्कलं च</div>
<div class="class_57">विष्वक्सेनः सर्वमेतत् प्रतीहि ⁠।⁠।⁠ ३० ⁠।⁠।</div>
<div class="class_55">ये देवताओंके देवता होकर भी वेदोंका अध्ययन करते और प्राचीन विधियोंका आश्रय लेते हैं। लौकिक और वैदिक कर्मका जो फल है, वह सब श्रीकृष्ण ही हैं ऐसा विश्वास करो ⁠।⁠।⁠ ३० ⁠।⁠।</div>
<div class="class_54">ज्योतींषि शुक्लानि हि सर्वलोके</div>
<div class="class_57">त्रयो लोका लोकपालास्त्रयश्च ⁠।</div>
<div class="class_54">त्रयोऽग्नयो व्याहृतयश्च तिस्रः</div>
<div class="class_57">सर्वे देवा देवकीपुत्र एव ⁠।⁠।⁠ ३१ ⁠।⁠।</div>
<div class="class_55">ये ही सम्पूर्ण लोकोंकी शुक्लज्योति हैं तथा तीनों लोक, तीनों लोकपाल, त्रिविध अग्नि, तीनों व्याहृतियाँ और सम्पूर्ण देवता भी ये देवकीनन्दन श्रीकृष्ण ही हैं ⁠।⁠।⁠ ३१ ⁠।⁠।</div>
<div class="class_54">स वत्सरः स ऋतुः सोऽर्धमासः</div>
<div class="class_57">सोऽहोरात्रः स कला वै स काष्ठाः ⁠।</div>
<div class="class_54">मात्रा मुहूर्ताश्च लवाः क्षणाश्च</div>
<div class="class_57">विष्वक्सेनः सर्वमेतत् प्रतीहि ⁠।⁠।⁠ ३२ ⁠।⁠।</div>
<div class="class_55">संवत्सर, ऋतु, पक्ष, दिन-रात, कला, काष्ठा, मात्रा, मुहूर्त, लव और क्षण—इन सबको श्रीकृष्णका ही स्वरूप समझो ⁠।⁠।⁠ ३२ ⁠।⁠।</div>
<div class="class_54">चन्द्रादित्यौ ग्रहनक्षत्रताराः</div>
<div class="class_57">सर्वाणि दर्शान्यथ पौर्णमासम् ⁠।</div>
<div class="class_54">नक्षत्रयोगा ऋतवश्च पार्थ</div>
<div class="class_57">विष्वक्सेनात् सर्वमेतत् प्रसूतम् ⁠।⁠।⁠ ३३ ⁠।⁠।</div>
<div class="class_55">पार्थ! चन्द्रमा, सूर्य, ग्रह, नक्षत्र, तारा, अमावास्या, पौर्णमासी, नक्षत्रयोग तथा ऋतु—इन सबकी उत्पत्ति श्रीकृष्णसे ही हुई है ⁠।⁠।⁠ ३३ ⁠।⁠।</div>
<div class="class_54">रुद्रादित्या वसवोऽथाश्विनौ च</div>
<div class="class_57">साध्याश्च विश्वे मरुतां गणाश्च ⁠।</div>
<div class="class_54">प्रजापतिर्देवमातादितिश्च</div>
<div class="class_57">सर्वे कृष्णादृषयश्चैव सप्त ⁠।⁠।⁠ ३४ ⁠।⁠।</div>
<div class="class_55">रुद्र, आदित्य, वसु अश्विनीकुमार, साध्य, विश्वेदेव, मरुद्‌गण, प्रजापति, देवमाता अदिति और सप्तर्षि—ये सब-के-सब श्रीकृष्णसे ही प्रकट हुए हैं ⁠।⁠।⁠ ३४ ⁠।⁠।</div>
<div class="class_54">वायुर्भूत्वा विक्षिपते च विश्व-</div>
<div class="class_57">मग्निर्भूत्वा दहते विश्वरूपः ⁠।</div>
<div class="class_54">आपो भूत्वा मज्जयते च सर्वं</div>
<div class="class_57">ब्रह्मा भूत्वा सृजते विश्वसंघान् ⁠।⁠।⁠ ३५ ⁠।⁠।</div>
<div class="class_55">ये विश्वरूप श्रीकृष्ण ही वायुरूप धारण करके संसारको चेष्टा प्रदान करते हैं, अग्निरूप होकर सबको भस्म करते हैं, झलका रूप धारण करके जगत्‌को डुबाते हैं और ब्रह्मा होकर सम्पूर्ण विश्वकी सृष्टि करते हैं ⁠।⁠।⁠ ३५ ⁠।⁠।</div>
<div class="class_54">वेद्यं च यद् वेदयते च वेद्यं</div>
<div class="class_57">विधिश्च यश्च श्रयते विधेयम् ⁠।</div>
<div class="class_54">धर्मे च वेदे च बले च सर्वं</div>
<div class="class_57">चराचरं केशवं त्वं प्रतीहि ⁠।⁠।⁠ ३६ ⁠।⁠।</div>
<div class="class_55">ये स्वयं वेद्यस्वरूप होकर भी वेदवेद्य तत्त्वको जाननेका प्रयत्न करते हैं। विधिरूप होकर भी विहित कर्मोंका आश्रय लेते हैं। ये ही धर्म, वेद और बलमें स्थित हैं। तुम यह विश्वास करो कि सारा चराचर जगत् श्रीकृष्णका ही स्वरूप है ⁠।⁠।⁠ ३६ ⁠।⁠।</div>
<div class="class_54">ज्योतिर्भूतः परमोऽसौ पुरस्तात्</div>
<div class="class_57">प्रकाशते यत्प्रभया विश्वरूपः ⁠।</div>
<div class="class_54">अपः सृष्ट्‌वा सर्वभूतात्मयोनिः</div>
<div class="class_57">पुराकरोत् सर्वमेवाथ विश्वम् ⁠।⁠।⁠ ३७ ⁠।⁠।</div>
<div class="class_55">ये विश्वरूपधारी श्रीकृष्ण परम ज्योतिर्मय सूर्यका रूप धारण करके पूर्व दिशामें प्रकट होते हैं। जिनकी प्रभासे सारा जगत् प्रकाशित होता है। ये समस्त प्राणियोंकी उत्पत्तिके स्थान हैं। इन्होंने पूर्वकालमें पहले जलकी सृष्टि करके फिर सम्पूर्ण जगत्‌को उत्पन्न किया था ⁠।⁠।⁠ ३७ ⁠।⁠।</div>
<div class="class_54">ऋतूनुत्पातान् विविधान्यद्‌भूतानि</div>
<div class="class_57">मेघान् विद्युत्सर्वमैरावतं च ⁠।</div>
<div class="class_54">सर्वं कृष्णात् स्थावरं जङ्गमं च</div>
<div class="class_57">विश्वात्मानं विष्णुमेनं प्रतीहि ⁠।⁠।⁠ ३८ ⁠।⁠।</div>
<div class="class_55">ऋतु, नाना प्रकारके उत्पात, अनेकानेक अद्‌भुत पदार्थ, मेघ, बिजली, ऐरावत और सम्पूर्ण चराचर जगत्‌की इन्हींसे उत्पत्ति हुई है। तुम इन्हींको समस्त विश्वका आत्मा—विष्णु समझो ⁠।⁠।⁠ ३८ ⁠।⁠।</div>
<div class="class_54">विश्वावासं निर्गुणं वासुदेवं</div>
<div class="class_57">संकर्षणं जीवभूतं वदन्ति ⁠।</div>
<div class="class_54">ततः प्रद्युम्नमनिरुद्धं चतुर्थ-</div>
<div class="class_57">माज्ञापयत्यात्मयोनिर्महात्मा ⁠।⁠।⁠ ३१ ⁠।⁠।</div>
<div class="class_55">ये विश्वके निवासस्थान और निर्गुण हैं। इन्हींको वासुदेव, जीवभूत संकर्षण, प्रद्युम्न और चौथा अनिरुद्ध कहते हैं। ये आत्मयोनि परमात्मा सबको अपनी आज्ञाके अधीन रखते हैं ⁠।⁠।⁠ ३९ ⁠।⁠।</div>
<div class="class_54">स पञ्चाधा पञ्चजनोपपन्नं</div>
<div class="class_57">संचोदयन् विश्वमिदं सिसुक्षुः ⁠।</div>
<div class="class_54">ततश्चकारावनिमारुतौ च</div>
<div class="class_57">खं ज्योतिरम्भश्च तथैव पार्थ ⁠।⁠।⁠ ४० ⁠।⁠।</div>
<div class="class_55">कुन्तीकुमार! ये देवता, असुर, मनुष्य, पितर और तिर्यग् रूपसे पाँच प्रकारके संसारकी सृष्टि करनेकी इच्छा रखकर पञ्चभूतोंसे युक्त जगत्‌के प्रेरक होकर सबको अपने अधीन रखते हैं। उन्होंने ही क्रमशः पृथ्वी, जल, तेज, वायु और आकाशकी सृष्टि की है ⁠।⁠।⁠ ४० ⁠।⁠।</div>
<div class="class_54">स स्थावरं जङ्गमं चैवमेत-</div>
<div class="class_57">च्चतुर्विधं लोकमिमं च कृत्वा ⁠।</div>
<div class="class_54">ततो भूमिं व्यदधात् पञ्चबीजां</div>
<div class="class_57">द्यौः पृथिव्यां धास्यति भूरि वारि ⁠।⁠।⁠ ४१ ⁠।⁠।</div>
<div class="class_55">इन्होंने जरायुज आदि चार प्रकारके प्राणियोंसे युक्त इस चराचर जगत्‌की सृष्टि करके चतुर्विध भूत-समुदाय और कर्म—इन पाँचोंकी बीजरूपा भूमिका निर्माण किया। ये ही आकाशस्वरूप बनकर इस पृथ्वीपर प्रचुर जलकी वर्षा करते हैं ⁠।⁠।⁠ ४१ ⁠।⁠।</div>
<div class="class_54">तेन विश्वं कृतमेतद्धि राजन्</div>
<div class="class_57">स जीवयत्यात्मनैवात्मयोनिः ⁠।</div>
<div class="class_54">ततो देवानसुरान् मानवांश्च</div>
<div class="class_57">लोकानृषींश्चापि पितॄन् प्रजाश्च ⁠।</div>
<div class="class_54">समासेन विधिवत्प्राणिलोकान्</div>
<div class="class_57">सर्वान् सदा भूतपतिः सिसृक्षुः ⁠।⁠।⁠ ४२ ⁠।⁠।</div>
<div class="class_55">राजन्! इन्होंने ही इस विश्वको उत्पन्न किया है और ये ही आत्मयोनि श्रीकृष्ण अपनी ही शक्तिसे सबको जीवन प्रदान करते हैं। देवता, असुर, मनुष्य, लोक, ऋषि, पितर, प्रजा और संक्षेपतः सम्पूर्ण प्राणियोंको इन्हींसे जीवन मिलता है। ये भगवान् भूतनाथ ही सदा विधिपूर्वक समस्त भूतोंकी सृष्टिकी इच्छा रखते हैं ⁠।⁠।⁠ ४२ ⁠।⁠।</div>
<div class="class_54">शुभाशुभं स्थावरं जङ्गमं च</div>
<div class="class_57">विष्वक्सेनात् सर्वमेतत् प्रतीहि ⁠।</div>
<div class="class_54">यद् वर्तते यच्च भविष्यतीह</div>
<div class="class_57">सर्वं ह्येतत् केशवं त्वं प्रतीहि ⁠।⁠।⁠ ४३ ⁠।⁠।</div>
<div class="class_55">शुभ-अशुभ और स्थावर-जंगमरूप यह सारा जगत् श्रीकृष्णसे उत्पन्न हुआ है, इस बातपर विश्वास करो। भूत, भविष्य और वर्तमान सब श्रीकृष्णका ही स्वरूप है। यह तुम्हें अच्छी तरह समझ लेना चाहिये ⁠।⁠।⁠ ४३ ⁠।⁠।</div>
<div class="class_54">मृत्युश्चैव प्राणिनामन्तकाले</div>
<div class="class_57">साक्षात्‌ कृष्णः शाश्वतो धर्मवाहः ⁠।</div>
<div class="class_54">भूतं च यच्चेह न विद्या किंचिद्</div>
<div class="class_57">विष्वक्सेनात् सर्वमेतत् प्रतीहि ⁠।⁠।⁠ ४४ ⁠।⁠।</div>
<div class="class_55">प्राणियोंका अन्तकाल आनेपर साक्षात् श्रीकृष्ण ही मृत्युरूप बन जाते हैं। ये धर्मके सनातन रक्षक हैं। जो बात बीत चुकी है तथा जिसका अभी कोई पता नहीं है, वे सब श्रीकृष्णसे ही प्रकट होते हैं, यह निश्चितरूपसे जान लो ⁠।⁠।⁠ ४४ ⁠।⁠।</div>
<div class="class_54">यत् प्रशस्तं च लोकेषु पुण्यं यच्च शुभाशुभम् ⁠।</div>
<div class="class_54">तत्सर्वं केशवोऽचिन्त्यो विपरीतमतः परम् ⁠।⁠।⁠ ४५ ⁠।⁠।</div>
<div class="class_55">तीनों लोकोंमें जो कुछ भी उत्तम, पवित्र तथा शुभ या अशुभ वस्तु है, वह सब अचिन्त्य भगवान् श्रीकृष्णका ही स्वरूप है, श्रीकृष्णसे भिन्न कोई वस्तु है, ऐसा सोचना अपनी विपरीत बुद्धिका ही परिचय देना है ⁠।⁠।⁠ ४५ ⁠।⁠।</div>
<div class="class_54">एतादृशः केशवोऽतश्च भूयो</div>
<div class="class_57">नारायणः परमश्चाव्ययश्च ⁠।</div>
<div class="class_54">मध्याद्यन्तस्य जगतस्तस्थुषश्च</div>
<div class="class_57">बुभूषतां प्रभवश्चाव्ययश्च ⁠।⁠।⁠ ४६ ⁠।⁠।</div>
<div class="class_55">भगवान् श्रीकृष्णकी ऐसी ही महिमा है। बल्कि ये इससे भी अधिक प्रभावशाली हैं। ये ही परम पुरुष अविनाशी नारायण हैं। ये ही स्थावर-जंगमरूप जगत्‌के आदि, मध्य और अन्त हैं तथा संसारमें जन्म लेनेकी इच्छावाले प्राणियोंकी उत्पत्तिके कारण भी ये ही हैं। इन्हींको अविकारी परमात्मा कहते हैं ⁠।⁠।⁠ ४६ ⁠।⁠।</div>
<div class="class_87">इति श्रीमहाभारते अनुशासनपर्वणि दानधर्मपर्वणि महापुरुषमाहात्म्ये अष्टपञ्चाशदधिकशततमोऽध्यायः ⁠।⁠।⁠ १५८ ⁠।⁠।</div>
<div class="class_88">इस प्रकार श्रीमहाभारत अनुशासनपर्वके अन्तर्गत दानधर्मपर्वमें महापुरुषमाहात्म्यविषयक एक सौ अट्ठावनवाँ अध्याय पूरा हुआ ⁠।⁠।⁠ १५८ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
