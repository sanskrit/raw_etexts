<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0250</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw53999" class="class_92">षड्‌विंशोऽध्यायः</div>
<div class="class_93">अन्तर्यामीकी प्रधानता</div>
<div class="class_86">ब्राह्मण उवाच</div>
<div class="class_54">एकः शास्ता न द्वितीयोऽस्ति शास्ता</div>
<div class="class_57">यो हृच्छयस्तमहमनुब्रवीमि ⁠।</div>
<div class="class_54">तेनैव युक्तः प्रवणादिवोदकं</div>
<div class="class_57">यथा नियुक्तोऽस्मि तथा वहामि ⁠।⁠।⁠ १ ⁠।⁠।</div>
<div class="class_55"><span class="class_60">ब्राह्मणने कहा—</span>प्रिये! जगत्‌का शासक एक ही है, दूसरा नहीं। जो हृदयके भीतर विराजमान है, उस परमात्माको ही मैं सबका शासक बतला रहा हूँ। जैसे पानी ढालू स्थानसे नीचेकी ओर प्रवाहित होता है, वैसे ही उस—परमात्माकी प्रेरणासे मैं जिस तरहके कार्यमें नियुक्त होता हूँ, उसीका पालन करता रहता हूँ ⁠।⁠।⁠ १ ⁠।⁠।</div>
<div class="class_54">एको गुरुर्नास्ति ततो द्वितीयो</div>
<div class="class_57">यो हृच्छयस्तमहमनुब्रवीमि ⁠।</div>
<div class="class_54">तेनानुशिष्टा गुरुणा सदैव</div>
<div class="class_57">पराभूता दानवाः सर्व एव ⁠।⁠।⁠ २ ⁠।⁠।</div>
<div class="class_55">एक ही गुरु है दूसरा नहीं। जो हृदयमें स्थित है, उस परमात्माको ही मैं गुरु बतला रहा हूँ। उसी गुरुके अनुशासनसे समस्त दानव हार गये हैं ⁠।⁠।⁠ २ ⁠।⁠।</div>
<div class="class_54">एको बन्धुर्नास्ति ततो द्वितीयो</div>
<div class="class_57">यो हृच्छयस्तमहमनुब्रवीमि ⁠।</div>
<div class="class_54">तेनानुशिष्टा बान्धवा बन्धुमन्तः</div>
<div class="class_57">सप्तर्षयश्चैव दिवि प्रभान्ति ⁠।⁠।⁠ ३ ⁠।⁠।</div>
<div class="class_55">एक ही बन्धु है, उससे भिन्न दूसरा कोई बन्धु नहीं है। जो हृदयमें स्थित है, उस परमात्माको ही मैं बन्धु कहता हूँ। उसीके उपदेशसे बान्धवगण बन्धुमान् होते हैं और सप्तर्षि लोग आकाशमें प्रकाशित होते हैं ⁠।⁠।⁠ ३ ⁠।⁠।</div>
<div class="class_54">एकः श्रोता नास्ति ततो द्वितीयो</div>
<div class="class_57">यो हृच्छयस्तमहमनुब्रवीमि ⁠।</div>
<div class="class_54">तस्मिन् गुरौ गुरुवासं निरुष्य</div>
<div class="class_57">शक्रो गतः सर्वलोकामरत्वम् ⁠।⁠।⁠ ४ ⁠।⁠।</div>
<div class="class_55">एक ही श्रोता है, दूसरा नहीं। जो हृदयमें स्थित परमात्मा है, उसीको मैं श्रोता कहता हूँ। इन्द्रने उसीको गुरु मानकर गुरुकुलवासका नियम पूरा किया अर्थात् शिष्यभावसे वे उस अन्तर्यामीकी ही शरणमें गये। इससे उन्हें सम्पूर्ण लोकोंका साम्राज्य और अमरत्व प्राप्त हुआ ⁠।⁠।⁠ ४ ⁠।⁠।</div>
<div class="class_54">एको द्वेष्टा नास्ति ततो द्वितीयो</div>
<div class="class_57">यो हृच्छयस्तमहमनुब्रवीमि ⁠।</div>
<div class="class_54">तेनानुशिष्टा गुरुणा सदैव</div>
<div class="class_57">लोके द्विष्टाः पन्नगाः सर्व एव ⁠।⁠।⁠ ५ ⁠।⁠।</div>
<div class="class_55">एक ही शत्रु है दूसरा नहीं। जो हृदयमें स्थित है, उस परमात्माको ही मैं गुरु बतला रहा हूँ। उसी गुरुकी प्रेरणासे जगत्‌के सारे साँप सदा द्वेषभावसे युक्त रहते हैं ⁠।⁠।⁠ ५ ⁠।⁠।</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">प्रजापतौ पन्नगानां देवर्षीणां च संविदम् ⁠।⁠।⁠ ६ ⁠।⁠।</div>
<div class="class_55">पूर्वकालमें सर्पों, देवताओं और ऋषियोंकी प्रजापतिके साथ जो बातचीत हुई थी, उस प्राचीन इतिहासके जानकार लोग उस विषयमें उदाहरण दिया करते हैं ⁠।⁠।⁠ ६ ⁠।⁠।</div>
<div class="class_54">देवर्षयश्च नागाश्चाप्यसुराश्च प्रजापतिम् ⁠।</div>
<div class="class_54">पर्यपृच्छन्नुपासीनाः श्रेयो नः प्रोच्यतामिति ⁠।⁠।⁠ ७ ⁠।⁠।</div>
<div class="class_55">एक बार देवता, ऋषि, नाग और असुरोंने प्रजापतिके पास बैठकर पूछा—‘भगवन्! हमारे कल्याणका क्या उपाय है? यह बताइये’ ⁠।⁠।⁠ ७ ⁠।⁠।</div>
<div class="class_54">तेषां प्रोवाच भगवान् श्रेयः समनुपृच्छताम् ⁠।</div>
<div class="class_54">ओमित्येकाक्षरं ब्रह्म ते श्रुत्वा प्राद्रवन् दिशः ⁠।⁠।⁠ ८ ⁠।⁠।</div>
<div class="class_55">कल्याणकी बात पूछनेवाले उन महानुभावोंका प्रश्न सुनकर भगवान् प्रजापति ब्रह्माजीने एकाक्षर ब्रह्म—ॐकारका उच्चारण किया। उनका प्रणवनाद सुनकर सब लोग अपनी-अपनी दिशा (अपने-अपने स्थान)-की ओर भाग चले ⁠।⁠।⁠ ८ ⁠।⁠।</div>
<div class="class_54">तेषां प्रद्रवमाणानामुपदेशार्थमात्मनः ⁠।</div>
<div class="class_54">सर्पाणां दंशने भावः प्रवृत्तः पूर्वमेव तु ⁠।⁠।⁠ ९ ⁠।⁠।</div>
<div class="class_54">असुराणां प्रवृत्तस्तु दम्भभावः स्वभावजः ⁠।</div>
<div class="class_54">दानं देवा व्यवसिता दममेव महर्षयः ⁠।⁠।⁠ १० ⁠।⁠।</div>
<div class="class_55">फिर उन्होंने उस उपदेशके अर्थपर जब विचार किया, तब सबसे पहले सर्पोंके मनमें दूसरोंके डँसनेका भाव पैदा हुआ, असुरोंमें स्वाभाविक दम्भका आविर्भाव हुआ तथा देवताओंने दानको और महर्षियोंने दमको ही अपनानेका निश्चय किया ⁠।⁠।⁠ ९-१० ⁠।⁠।</div>
<div class="class_54">एकं शास्तारमासाद्य शब्देनैकेन संस्कृताः ⁠।</div>
<div class="class_54">नाना व्यवसिताः सर्वे सर्पदेवर्षिदानवाः ⁠।⁠।⁠ ११ ⁠।⁠।</div>
<div class="class_55">इस प्रकार सर्प, देवता, ऋषि और दानव—ये सब एक ही उपदेशक गुरुके पास गये थे और एक ही शब्दके उपदेशसे उनकी बुद्धिका संस्कार हुआ तो भी उनके मनमें भिन्न-भिन्न प्रकारके भाव उत्पन्न हो गये ⁠।⁠।⁠ ११ ⁠।⁠।</div>
<div class="class_54">शृणोत्ययं प्रोच्यमानं गृह्णाति च यथातथम् ⁠।</div>
<div class="class_54">पृच्छातस्तदतो भूयो गुरुरन्यो न विद्यते ⁠।⁠।⁠ १२ ⁠।⁠।</div>
<div class="class_55">श्रोता गुरुके कहे हुए उपदेशको सुनता है और उसको जैसे-तैसे (भिन्न-भिन्न रूपमें) ग्रहण करता है। अतः प्रश्न पूछनेवाले शिष्यके लिये अपने अन्तर्यामीसे बढ़कर दूसरा कोई गुरु नहीं है ⁠।⁠।⁠ १२ ⁠।⁠।</div>
<div class="class_54">तस्य चानुमते कर्म ततः पश्चात् प्रवर्तते ⁠।</div>
<div class="class_54">गुरुर्बोद्धा च श्रोता च द्वेष्टा च हृदि निःसृतः ⁠।⁠।⁠ १३ ⁠।⁠।</div>
<div class="class_55">पहले वह कर्मका अनुमोदन करता है, उसके बाद जीवकी उस कर्ममें प्रवृत्ति होती है। इस प्रकार हृदयमें प्रकट होनेवाला परमात्मा ही गुरु, ज्ञानी, श्रोता और द्वेष्टा है ⁠।⁠।⁠ १३ ⁠।⁠।</div>
<div class="class_54">पापेन विचरल्लोँके पापचारी भवत्ययम् ⁠।</div>
<div class="class_54">शुभेन विचरल्लोँके शुभचारी भवत्युत ⁠।⁠।⁠ १४ ⁠।⁠।</div>
<div class="class_55">संसारमें जो पाप करते हुए विचरता है, वह पापाचारी और जो शुभ कर्मोंका आचरण करता है, वह शुभाचारी कहलाता है ⁠।⁠।⁠ १४ ⁠।⁠।</div>
<div class="class_54">कामचारी तु कामेन य इन्द्रियसुखे रतः ⁠।</div>
<div class="class_54">ब्रह्मचारी सदैवैष य इन्द्रियजये रतः ⁠।⁠।⁠ १५ ⁠।⁠।</div>
<div class="class_55">इसी तरह कामनाओंके द्वारा इन्द्रियसुखमें परायण मनुष्य कामचारी और इन्द्रियसंयममें प्रवृत्त रहनेवाला पुरुष सदा ही ब्रह्मचारी है ⁠।⁠।⁠ १५ ⁠।⁠।</div>
<div class="class_54">अपेतव्रतकर्मा तु केवलं ब्रह्मणि स्थितः ⁠।</div>
<div class="class_54">ब्रह्मभूतश्चरल्लोँके ब्रह्मचारी भवत्ययम् ⁠।⁠।⁠ १६ ⁠।⁠।</div>
<div class="class_55">जो व्रत और कर्मोंका त्याग करके केवल ब्रह्ममें स्थित है, वह ब्रह्मस्वरूप होकर संसारमें विचरता रहता है, वही मुख्य ब्रह्मचारी है ⁠।⁠।⁠ १६ ⁠।⁠।</div>
<div class="class_54">ब्रह्मैव समिधस्तस्य ब्रह्माग्निर्ब्रह्मसम्भवः ⁠।</div>
<div class="class_54">आपो ब्रह्म गुरुर्ब्रह्म स ब्रह्मणि समाहितः ⁠।⁠।⁠ १७ ⁠।⁠।</div>
<div class="class_55">ब्रह्म ही उसकी समिधा है, ब्रह्म ही अग्नि है, ब्रह्मसे ही वह उत्पन्न हुआ है, ब्रह्म ही उसका जल और ब्रह्म ही गुरु है। उसकी चित्तवृत्तियाँ सदा ब्रह्ममें ही लीन रहती हैं ⁠।⁠।⁠ १७ ⁠।⁠।</div>
<div class="class_54">एतदेवेदृशं सूक्ष्मं ब्रह्मचर्यं विदुर्बुधाः ⁠।</div>
<div class="class_54">विदित्वा चान्वपद्यन्त क्षेत्रज्ञेनानुदर्शिताः ⁠।⁠।⁠ १८ ⁠।⁠।</div>
<div class="class_55">विद्वानोंने इसीको सूक्ष्म ब्रह्मचर्य बतलाया है। तत्त्वदर्शीका उपदेश पाकर प्रबुद्ध हुए आत्मज्ञानी पुरुष इस ब्रह्मचर्यके स्वरूपको जानकर सदा उसका पालन करते रहते हैं ⁠।⁠।⁠ १८ ⁠।⁠।</div>
<div class="class_87">इति श्रीमहाभारते आश्वमेधिके पर्वणि अनुगीतापर्वणि ब्राह्मणगीतासु षड्‌विंशोऽध्यायः ⁠।⁠।⁠ २६ ⁠।⁠।</div>
<div class="class_88">इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें ब्राह्मणगीताविषयक छब्बीसवाँ अध्याय पूरा हुआ ⁠।⁠।⁠ २६ ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
