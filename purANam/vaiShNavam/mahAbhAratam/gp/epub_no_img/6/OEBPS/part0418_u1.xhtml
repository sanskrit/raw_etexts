<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0418</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw54151" class="class_390">महाभारत-माहात्म्य</div>
<div class="class_54">पाराशर्यवचःसरोजममलं गीतार्थगन्धोत्कटं</div>
<div class="class_54">नानाख्यानककेसरं हरिकथासंबोधनाबोधितम् ⁠।</div>
<div class="class_54">लोके सज्जनषट्‌पदैरहरहः पेपीयमानं मुदा</div>
<div class="class_54">भूयाद् भारतपङ्कजं कलिमलप्रध्वंसि नः श्रेयसे ⁠।⁠।</div>
<div class="class_55">पराशरके पुत्र महर्षि व्यासकी वाणीरूपी सरोवरमें उदित यह महाभारतरूपी अमल कमल जो गीतार्थरूपी तीव्र सुगन्धसे युक्त, नाना प्रकारके आख्यानरूपी केसरसे सम्पन्न तथा हरिकथारूपी सूर्यतापसे प्रफुल्लित है, सज्जनरूपी भ्रमर इस लोकमें जिसके रसका निरन्तर प्रमुदित होकर पान किया करते हैं और जो कलिकालके पापरूपी मलका नाश करनेवाला है, सदा हमारा कल्याण करनेवाला हो ⁠।⁠।</div>
<div class="class_54">यत्र विष्णुकथा दिव्याः श्रुतयश्च सनातनाः।</div>
<div class="class_54">तत् क्षोतव्यं मनुष्येण परं पदमिहेच्छता ⁠।⁠।</div>
<div class="class_54">श्रूयतां सिंहनादोऽयमृषेस्तस्य महात्मनः ⁠।</div>
<div class="class_54">अष्टादशपुराणानां कर्तुर्वेदमहोदधेः ⁠।⁠।</div>
<div class="class_55">जिसमें भगवान् विष्णुकी दिव्य कथाओंका वर्णन है और जिसमें कल्याणमयी श्रुतियोंका सार दिया गया है, इस लोकमें परमपदकी इच्छा करनेवाले मनुष्यको उस महाभारतका श्रवण करना चाहिये। अष्टादश पुराणोंके रचयिता और वेद (ज्ञान)-के महान् समुद्र महात्मा श्रीव्यासदेवका यह सिंहनाद है कि ‘तुम नित्य महाभारतका श्रवण करो ⁠।⁠।⁠ ’</div>
<div class="class_54">धर्मशास्त्रमिदं पुण्यमर्थशास्त्रमिदं परम् ⁠।</div>
<div class="class_54">मोक्षशास्त्रमिदं प्रोक्तं व्यासेनामितबुद्धिना ⁠।⁠।</div>
<div class="class_54">भारतं सर्वशास्त्राणामुत्तमं भरतर्षभ ⁠।</div>
<div class="class_54">सम्प्रत्याचक्षते चेदं तथा श्रोष्यन्ति चापरे ⁠।⁠।</div>
<div class="class_55">अपरिमितबुद्धि भगवान् व्यासदेवके द्वारा कथित यह महाभारत पवित्र धर्मशास्त्र है, श्रेष्ठ अर्थशास्त्र है और सर्वोत्तम मोक्षशास्त्र भी है। हे भरतश्रेष्ठ! महाभारत समस्त शास्त्रोंका शिरोमणि है, इसीसे सम्प्रति विद्वान् लोग इसका पठन-श्रवण करते हैं और आगे भी करेंगे ⁠।⁠।</div>
<div class="class_54">योऽधीते भारतं पुण्यं ब्राह्मणो नियतव्रतः ⁠।</div>
<div class="class_54">चतुरो वार्षिकान् मासान् सर्वपापैः प्रमुच्यते ⁠।⁠।</div>
<div class="class_54">कुरूणां प्रथितं वंशं कीर्तयन् सततं शुचिः ⁠।</div>
<div class="class_54">वंशमाप्नोति विपुलं लोके पूज्यतमो भवेत् ⁠।⁠।</div>
<div class="class_55">जो ब्राह्मण नियमित व्रतका पालन करता हुआ वर्षाऋतुके चार महीनोंमें पवित्र भारतका पाठ करता है वह सब पापोंसे मुक्त हो जाता है। जो पुरुष शुद्ध होकर कुरुके प्रसिद्ध वंशका सदा कीर्तन करता है उसके वंशका विपुल विस्तार होता है; और लोकमें वह पूज्यतम बन जाता है ⁠।⁠।</div>
<div class="class_54">अनागतश्च मोक्षश्च कृष्णद्वैपायनः प्रभुः ⁠।</div>
<div class="class_54">संदर्भं भारतस्यास्य कृतवान् धर्मकाम्यया ⁠।⁠।</div>
<div class="class_54">धर्मे चार्थे च कामे च मोक्षे च भरतर्षभ ⁠।</div>
<div class="class_54">यदिहास्ति तदन्यत्र यन्नेहास्ति न कुत्रचित् ⁠।⁠।</div>
<div class="class_55">दीर्घदृष्टि तथा मोक्षरूप भगवान् श्रीकृष्णद्वैपायन व्यासने केवल धर्मकी कामनासे ही इस महाभारतको रचा है। हे भरतर्षभ! धर्म, अर्थ, काम और मोक्षके सम्बन्धमें जो कुछ इस (महाभारत)-में कहा गया है वही अन्य शास्त्रोंमें भी कहा गया है। जो इसमें नहीं कहा गया, वह कहीं नहीं कहा गया है ⁠।⁠।</div>
<div class="class_54">एतत् पवित्रं परममेतद् धर्मनिदर्शनम् ⁠।</div>
<div class="class_54">एतत् सर्वगुणोपेतं श्रोतव्यं भूतिमिच्छता ⁠।⁠।</div>
<div class="class_54">कायिकं वाचिकं चैव मनसा समुपार्जितम् ⁠।</div>
<div class="class_54">तत् सर्वं नाशमायाति तमः सूर्योदये यथा ⁠।⁠।</div>
<div class="class_55">यह महाभारत परम पवित्र है, धर्मके लिये प्रमाणरूप है, समस्त गुणोंसे सम्पन्न है; कल्याणकी इच्छा करनेवाले मनुष्यको इसे अवश्य सुनना चाहिये। क्योंकि, जैसे सूर्यके उदय होनेपर अन्धकारका नाश हो जाता है, वैसे ही इस महाभारतसे तन, वचन और मनसे किये हुए सब पाप नष्ट हो जाते हैं ⁠।⁠।</div>
<div class="class_54">य इदं मानवो लोके पुण्यार्थे ब्राह्मणान्‌ शुचीन् ⁠।</div>
<div class="class_54">श्रावयेत महापुण्यं तस्य धर्मः सनातनः ⁠।⁠।</div>
<div class="class_54">महाभारतमाख्यानं क्षितिं गां च सरस्वतीम् ⁠।</div>
<div class="class_54">ब्राह्मणान् केशवं चैव कीर्तयन्नावसीदति ⁠।⁠।</div>
<div class="class_55">जो मनुष्य महान् पवित्र इस इतिहासको पुण्यार्थ पवित्र ब्राह्मणोंको श्रवण कराता है वह सनातन धर्मको प्राप्त होता है। महाभारतके आख्यान, पृथ्वी, गौ, सरस्वती, ब्राह्मण तथा भगवान् केशव—इनका कीर्तन करनेवाला मनुष्य कभी दुखी नहीं होता ⁠।⁠।</div>
<div class="class_54">शृणोति श्रावयेद् वापि सततं चैव यो नरः ⁠।</div>
<div class="class_54">सर्वपापविनिर्मुक्तो वैष्णवं पदमाप्नुयात् ⁠।⁠।</div>
<div class="class_54">पितॄनुद्धरते सर्वानेकादशसमुद्भवान् ⁠।</div>
<div class="class_54">आत्मानं ससुतं चैव स्त्रियं च भरतर्षभ ⁠।⁠।</div>
<div class="class_55">जो मनुष्य निरन्तर श्रीमहाभारत सुनता है या सुनाता है वह सब पापोंसे मुक्त होकर विष्णु-पदको प्राप्त होता है। इतना ही नहीं, वह पुरुष अपनी ग्यारह पीढ़ीके समस्त पितरोंका तथा पुत्र और पत्नीसहित अपना भी उद्धार करता है ⁠।⁠।</div>
<div class="class_54">यथा समुद्रो भगवान् यथा मेरुर्महान् गिरिः ⁠।</div>
<div class="class_54">उभौ ख्यातौ रत्ननिधी तथा भारतमुच्यते ⁠।⁠।</div>
<div class="class_54">न तां स्वर्गगतिं प्राप्य तुष्टि प्राप्नोति मानवः ⁠।</div>
<div class="class_54">यां श्रुत्वैव महापुण्यमितिहासमुपाश्नुते ⁠।⁠।</div>
<div class="class_55">जैसे समुद्र तथा महापर्वत सुमेरु दोनों रत्ननिधिके नामसे विख्यात हैं, वैसे ही यह महाभारत भी रत्नोंका भंडार कहा गया है। मनुष्यको इस महान् पवित्र इतिहासके पढ़ने-सुननेसे जैसी तुष्टि प्राप्त होती है वैसी स्वर्गमें जानेसे भी नहीं प्राप्त होती ⁠।⁠।</div>
<div class="class_54">शरीरेण कृतं पापं वाचा च मनसैव च ⁠।</div>
<div class="class_54">सर्वं संत्यजति क्षिप्रं य इदं शृणुयान्नरः ⁠।⁠।</div>
<div class="class_54">भरतानां महज्जन्म शृण्वतामनसूयताम् ⁠।</div>
<div class="class_54">नास्ति व्याधिभयं तेषां परलोकभयं कुतः ⁠।⁠।</div>
<div class="class_55">जो मनुष्य इस महाभारतको पढ़ता-सुनता है, वह शरीर, वाणी तथा मनसे किये हुए सब पापोंका निःशेषरूपसे त्याग कर देता है। अर्थात् उसके ये सब पाप नष्ट हो जाते हैं। जो मनुष्य दोषबुद्धिका त्याग करके भरतवंशियोंके महान् जीवनकी बातोंको पढ़ते-सुनते हैं उनको यहाँ व्याधिका भी भय नहीं रहता, फिर परलोकका भय तो रहता ही कहाँसे? ⁠।⁠।</div>
<div class="class_54">इदं हि वेदैः समितं पवित्रमपि चोत्तमम् ⁠।</div>
<div class="class_54">श्राव्यं श्रुतिसुखं चैव पावनं शीलवर्धनम् ⁠।⁠।</div>
<div class="class_54">य इदं भारतं राजन् वाचकाय प्रयच्छति ⁠।</div>
<div class="class_54">तेन सर्वा मही दत्ता भवेत् सागरमेखला ⁠।⁠।</div>
<div class="class_55">यह महाभारत वेदसदृश (पंचम वेद) है, उत्तम है, साथ ही पवित्र भी है, श्रवण करने योग्य है, कानोंको सुख देनेवाला है, पवित्र शीलको बढ़ानेवाला है। अतएव हे राजन्! जो मनुष्य यह भारत ग्रन्थ पढ़नेवालेको दान करता है उसको समुद्रपर्यन्त सारी पृथ्वीके दानका फल मिलता है ⁠।⁠।</div>
<div class="class_54">अष्टादश पुराणानि धर्मशास्त्राणि सर्वशः ⁠।</div>
<div class="class_54">वेदाः साङ्गास्तथैकत्र भारतं चैकतः स्थितम् ⁠।⁠।</div>
<div class="class_54">महत्त्वाद् भारवत्त्वाच्च महाभारतमुच्चते ⁠।</div>
<div class="class_54">निरुक्तमस्य यो वेद सर्वपापैः प्रमुच्यते ⁠।⁠।</div>
<div class="class_55">अठारहों पुराण, समस्त धर्मशास्त्र, अंगोंसहित वेद—इन सबकी बराबरी अकेला महाभारत कर सकता है। क्योंकि यह ग्रन्थ महत्त्वपूर्ण है और रहस्यरूपी असाधारण भारसे युक्त है, इसीसे इसे महाभारत कहा जाता है। जो पुरुष ‘महाभारत’ शब्दके इस अर्थको जानता है, वह सब पापोंसे छूट जाता है ⁠।⁠।</div>
<div class="class_54">जयो नामेतिहासोऽयं श्रोतव्यो मोक्षमिच्छता ⁠।</div>
<div class="class_54">ब्राह्मणेन च राज्ञा च गर्भिण्या चैव योषिता ⁠।⁠।</div>
<div class="class_54">स्वर्गकामो लभेत् स्वर्गं जयकामो लभेज्जयम् ⁠।</div>
<div class="class_54">गर्भिणी लभते पुत्रं कन्यां वा बहुभागिनीम् ⁠।⁠।</div>
<div class="class_55">‘जय’ नामक यह इतिहास मोक्षकी इच्छा रखनेवाले, ब्राह्मण, राजा और गर्भवती स्त्रियोंको तो अवश्य सुनना चाहिये। इसके सुननेसे स्वर्गकी इच्छा करनेवालेको स्वर्ग, जयकी इच्छावालेको जय और गर्भवती स्त्रीको पुत्र या बड़े भाग्यवाली कन्या प्राप्त होती है ⁠।⁠।</div>
<div class="class_54">यो गोशतं कनकशृङ्गमयं ददाति</div>
<div class="class_57">विप्राय वेदविदुषे सुबहुश्रुलाय ⁠।</div>
<div class="class_54">पुण्यां च भारतकथां सततं शृणोति</div>
<div class="class_57">तुल्यं फलं भवति तस्य च तस्य चैव ⁠।⁠।</div>
<div class="class_55">वेदको जाननेवाले बहुश्रुत ब्राह्मणको कोई सुवर्णसे मँढ़े सींगोंवाली सौ गौदान दे, और दूसरा कोई निरन्तर महाभारतकी कथा सुने तो इन दोनोंको समान फलकी प्राप्ति होती है ⁠।⁠।</div>
<div class="class_54">कार्ष्णं वेदमिमं सर्वं शृणुयाद् यः समाहितः ⁠।</div>
<div class="class_54">ब्रह्महत्यादिपापानां कोटिस्तस्य विनश्यति ⁠।⁠।</div>
<div class="class_54">पुत्राः शुश्रूषवः सन्ति प्रेष्याश्च प्रियकारिणः ⁠।</div>
<div class="class_54">भरतानां महज्जन्म महाभारतमुच्यते ⁠।⁠।</div>
<div class="class_55">व्यासदेवरचित इस (पञ्चम) वेदरूप महाभारतका जो समाहितचित्तसे आद्योपान्त श्रवण करता है, उसके ब्रह्महत्या आदि करोड़ों पाप नष्ट हो जाते हैं। फिर, इस इतिहासको सुननेवाले पुत्र माता-पिताके सेवकोन्मुख, तथा सेवक अपने स्वामीका प्रिय कार्य करनेवाले बन जाते हैं। इसमें महान् भरतवंशियोंकी जीवन-कथाका वर्णन है, इससे भी इसको महाभारत कहते हैं ⁠।⁠।</div>
<div class="class_54">देवा राजर्षयो ह्यात्र पुण्या ब्रह्मर्षयस्तथा ⁠।</div>
<div class="class_54">कीर्त्यन्ते धूतपाप्मानः कीर्त्यते केशवस्तथा ⁠।⁠।</div>
<div class="class_54">भगवांश्चापि देवेशो यत्र देवी च कीर्त्यते ⁠।</div>
<div class="class_54">अनेकजननो यत्र कार्तिकेयस्य सम्भवः ⁠।⁠।</div>
<div class="class_55">इस महाभारतमें पवित्र देवताओं, राजर्षियों और पुण्यस्वरूप ब्रह्मर्षियोंका वर्णन है; इसमें भगवान् केशवके चरित्रोंका कीर्तन है, इसमें भगवान् महादेव तथा देवी पार्वतीका वर्णन है। और इसमें अनेक माताओंवाले कार्तिकेयके जन्मका भी वर्णन है ⁠।⁠।</div>
<div class="class_54">ब्राह्मणानां गवां चैव माहात्म्यं यत्र कीर्त्यते ⁠।</div>
<div class="class_54">सर्वं श्रुतिसमूहोऽयं श्रोतव्यो धर्मबुद्धिभिः ⁠।⁠।</div>
<div class="class_54">मुच्यते सर्वपापेभ्यो राहुणा चन्द्रमा यथा ⁠।</div>
<div class="class_54">जयो नामेतिहासोऽयं श्रोतव्यो विजिगीषुणा ⁠।⁠।</div>
<div class="class_55">फिर इस इतिहासमें ब्राह्मणों तथा गौओंका माहात्म्य बतलाया गया है। और यह समस्त श्रुतियोंका समूहरूप है। अतः धर्मबुद्धि मनुष्योंको इसे पढ़ना-सुनना चाहिये। विजयकी इच्छा करनेवालोंको यह ‘जय’ नामक इतिहास अवश्य सुनना चाहिये। इसके सुननेसे मनुष्य सब पापोंसे वैसे ही मुक्त हो जाता है जैसे राहुके ग्रहणसे चन्द्रमा मुक्त हो जाता है ⁠।⁠।</div>
<div class="class_54">अस्मिन्नर्थश्च कामश्च निखिलेनोपदेक्ष्यते ⁠।</div>
<div class="class_54">इतिहासे महापुण्ये बुद्धिश्च परिनैष्ठिकी ⁠।⁠।</div>
<div class="class_54">भारतं शृणुयान्नित्यं भारतं परिकीर्तयेत् ⁠।</div>
<div class="class_54">भारतं भवने यस्य तस्य हस्तगतो जयः ⁠।⁠।</div>
<div class="class_55">इस महान् पवित्र इतिहासमें अर्थ और कामका ऐसा सर्वांगपूर्ण उपदेश है कि जिससे इसे पढ़ने-सुननेवालेकी बुद्धि परमात्मामें परिनिष्ठित हो जाती है। अतएव महाभारतका श्रवण-कीर्तन सदा करना चाहिये। जिसके घर महाभारतका श्रवण-कीर्तन होता है उसके विजय तो हस्तगत ही है ⁠।⁠।</div>
<div class="class_54">पुण्योऽयमितिहासाख्यः पवित्रं चेदमुत्तमम् ⁠।</div>
<div class="class_54">कृष्णेन मुनिना विप्रनिर्मितं सत्यवादिना ⁠।⁠।</div>
<div class="class_54">सर्वज्ञेन विधिज्ञेन धर्मज्ञानवता सता ⁠।</div>
<div class="class_54">अतीन्द्रियेण शुचिना तपसा भावितात्मना ⁠।⁠।</div>
<div class="class_54">ऐश्वर्ये वर्तता चैव सांख्ययोगवता तथा ⁠।</div>
<div class="class_54">नैकतन्त्रविबुद्धेन दृष्ट्वा दिव्येन चक्षुषा ⁠।⁠।</div>
<div class="class_54">कीर्तिं प्रथयता लोके पाण्डवानां महात्मनाम् ⁠।</div>
<div class="class_54">अन्येषां क्षत्रियाणां च भूरिद्रविणतेजसाम् ⁠।⁠।</div>
<div class="class_55">श्रीकृष्णद्वैपायन व्यासजी सत्यवादी, सर्वज्ञ, शास्त्र-विधिके ज्ञाता, धर्मज्ञानयुक्त संत, अतीन्द्रियज्ञानी, पवित्र, तपस्याके द्वारा शुद्धचित्त, ऐश्वर्यवान्, सांख्ययोगी, योगनिष्ठ तथा अनेक शास्त्रोंके ज्ञाता तथा दिव्यदृष्टिसम्पन्न हैं। उन्होंने अपनी दिव्यदृष्टिसे देखकर ही महात्मा पाण्डव तथा अन्यान्य महान् तेजस्वी एवं ऐश्वर्यशाली क्षत्रियोंकी कीर्तिको जगत्‌में प्रसिद्ध किया है। उन्हींने ‘इतिहास’ नामसे प्रसिद्ध इस पुण्यमय पवित्र महाभारतकी रचना की है, इसीसे यह ऐसा उत्तम हुआ है ⁠।⁠।</div>
<div class="class_54">अष्टादशपुराणानां श्रवणाद् यत् फलं भवेत् ⁠।</div>
<div class="class_54">तत् फलं समवाप्नोति वैष्णवो नात्र संशयः ⁠।⁠।</div>
<div class="class_54">स्त्रियश्च पुरुषाश्चैव वैष्णवं पदमाप्नुयुः ⁠।</div>
<div class="class_54">स्त्रीभिश्च पुत्रकामाभिः श्रोतव्यं वैष्णवं यशः ⁠।⁠।</div>
<div class="class_55">अठारह पुराणोंके श्रवणसे जो फल होता है, वही फल महाभारतके श्रवणसे वैष्णवोंको प्राप्त होता है—इसमें संदेह नहीं है। स्त्री और पुरुष इस महाभारतके श्रवणसे वैष्णव पदको प्राप्त कर सकते हैं। पुत्रकी इच्छावाली स्त्रियोंको तो भगवान् विष्णुकी कीर्तिरूप महाभारत अवश्य सुनना चाहिये ⁠।⁠।</div>
<div class="class_54">नरेण धर्मकामेन सर्वः श्रोतव्य इत्यपि ⁠।</div>
<div class="class_54">निखिलेनेतिहासोऽयं ततः सिद्धिमवाप्नुयात् ⁠।⁠।</div>
<div class="class_54">शृण्वन् श्राद्धः पुण्यशीलः श्रावयंश्चेदमद्‌भुतम् ⁠।</div>
<div class="class_54">नरः फलमवाप्नोति राजसूयाश्वमेधयोः ⁠।⁠।</div>
<div class="class_55">धर्मकी कामनावाले मनुष्यको यह सम्पूर्ण इतिहास सुनना चाहिये, इससे सिद्धिकी प्राप्ति होती है। जो मनुष्य श्रद्धायुक्त और पुण्यस्वभाव होकर इस अद्‌भुत इतिहासका श्रवण करता है या कराता है, वह राजसूय और अश्वमेधयज्ञका फल प्राप्त करता है ⁠।⁠।</div>
<div class="class_54">त्रिभिर्वर्षैर्लब्धकामः कृष्णद्वैपायनो मुनिः ⁠।</div>
<div class="class_54">नित्योत्थितः शुचिः शक्तो महाभारतमादितः ⁠।⁠।</div>
<div class="class_54">तपो नियममास्थाय कृतमेतन्महर्षिणा ⁠।</div>
<div class="class_54">तस्मान्नियमसंयुक्तैः श्रोतव्यं ब्राह्मणैरिदम् ⁠।⁠।</div>
<div class="class_55">शक्तिशाली श्रीकृष्णद्वैपायन व्यासदेव पवित्रताके साथ तीन वर्ष लगातार लगे रहकर इसकी प्रारम्भसे रचना करके पूर्णमनोरथ हुए थे। महर्षि व्यासने तप और नियम धारण करके इसकी रचना की थी। अतएव ब्राह्मणोंको भी नियमयुक्त होकर ही इसका श्रवण-कीर्तन करना चाहिये ⁠।⁠।</div>
<div class="class_54">महीं विजयते राजा शत्रूंश्चापि पराजयेत् ⁠।</div>
<div class="class_54">इदं पुंसवनं श्रेष्ठमिदं स्वस्त्ययनं महत् ⁠।⁠।</div>
<div class="class_54">महिषीयुवराजाभ्यां श्रोतव्यं बहुशस्तथा ⁠।</div>
<div class="class_54">वीरं जनयते पुत्रं कन्यां वा राज्यभागिनीम् ⁠।⁠।</div>
<div class="class_55">इस इतिहासके सुननेसे राजा पृथ्वीपर विजय प्राप्त करता तथा शत्रुओंको पराजित करता है। उसे श्रेष्ठ पुत्रकी प्राप्ति और महान् कल्याण होता है। यह इतिहास राजरानियोंको अपने युवराजके साथ बार-बार सुनना चाहिये। इससे वीर पुत्रका जन्म होता है अथवा राज्यभागिनी कन्या होती है ⁠।⁠।</div>
<div class="class_54">यश्चेदं श्रावयेद् विद्वान् सदा पर्वणि पर्वणि ⁠।</div>
<div class="class_54">धूतपाप्मा जितस्वर्गो ब्रह्मभूयाय कल्पते ⁠।⁠।</div>
<div class="class_54">यश्चेदं श्रावयेत् श्राद्धे ब्राह्मणान् पादमन्ततः ⁠।</div>
<div class="class_54">अक्षय्यमन्नपानं वै पितॄंस्तस्योपतिष्ठते ⁠।⁠।</div>
<div class="class_55">जो विद्वान् पुरुष सदा प्रत्येक पर्वपर इसका श्रवण कराता है, वह पापरहित और स्वर्गविजयी होकर ब्रह्मको प्राप्त होता है। जो पुरुष श्राद्धके अवसरपर ब्राह्मणोंको इसका एक पाद भी श्रवण कराता है, उसके पितृगण अक्षय अन्नपानको प्राप्त करते हैं ⁠।⁠।</div>
<div class="class_54">इतिहासमिमं पुण्यं महार्थं वेदसम्मितम् ⁠।</div>
<div class="class_54">व्यासोक्तं श्रूयते येन कृत्वा ब्राह्मणमग्रतः ⁠।⁠।</div>
<div class="class_54">स नरः सर्वकामांश्च कीर्तिं प्राप्येह शौनक ⁠।</div>
<div class="class_54">गच्छेत् परमिकां सिद्धिमत्र मे नास्ति संशयः ⁠।⁠।</div>
<div class="class_55">हे शौनक! जो मनुष्य व्यासजीके द्वारा कथित महान् अर्थमय और वेदतुल्य इस पवित्र इतिहासका श्रेष्ठ ब्राह्मणके द्वारा श्रवण करता है, वह इस लोकमें सब मनोरथोंको और कीर्तिको प्राप्त करता है और अन्तमें परमसिद्धि मोक्षको प्राप्त होता है, इसमें संदेह नहीं है।</div>
<div class="class_54">श्रावयेद् ब्राह्मणान् श्राद्धे यश्चैनं पादमन्ततः ⁠।</div>
<div class="class_54">अक्षय्यं तस्य तत् श्राद्धमुपावर्तेत् पितॄनिह ⁠।⁠।</div>
<div class="class_54">भारतं परमं पुण्यं भारते विविधाः कथाः ⁠।</div>
<div class="class_54">भारतं सेव्यते देवैर्भारतं परमं पदम् ⁠।⁠।</div>
<div class="class_55">जो मनुष्य श्राद्धके अन्तमें इसका कम-से-कम एक पाद भी ब्राह्मणोंको सुनाता है, उसका श्राद्ध उसके पितृगणको अक्षय होकर प्राप्त होता है। महाभारत परमपुण्यदायक है, इसमें विविध कथाएँ हैं, देवता भी महाभारतका सेवन करते हैं; क्योंकि महाभारतसे परम-पदकी प्राप्ति होती है ⁠।⁠।</div>
<div class="class_54">भारतं सर्वशास्त्राणामुत्तमं भरतर्षभ ⁠।</div>
<div class="class_54">भारतात् प्राप्यते मोक्षस्तत्त्वमेतद् ब्रवीमि तत् ⁠।⁠।</div>
<div class="class_54">एवमेतन्महाराज नात्र कार्या विचारणा ⁠।</div>
<div class="class_54">श्रद्दधानेन वै भाव्यमेवमाह गुरुर्मम ⁠।⁠।</div>
<div class="class_55">हे भरतश्रेष्ठ! मैं तुमसे सत्य कहता हूँ कि महाभारत सभी शास्त्रोंमें उत्तम है, और उसके श्रवण-कीर्तनसे मोक्षकी प्राप्ति होती है—यह मैं तुमसे यथार्थ कहता हूँ। हे महाराज! मैंने जो कुछ कहा है, वह ऐसा ही है; यहाँ कोई विचार-वितर्क नहीं करना है। मेरे गुरुने भी मुझसे यही कहा है कि महाभारतपर मनुष्यको श्रद्धावान् होना चाहिये ⁠।⁠।</div>
<div class="class_54">वेदे रामायणे पुण्ये भारते भरतर्षभ ⁠।</div>
<div class="class_54">आदौ चान्ते च मध्ये च हरिः सर्वत्र गीयते ⁠।⁠।</div>
<div class="class_54">भारतश्रवणे राजन् पारणे च नृपोत्तम ⁠।</div>
<div class="class_54">सदा यत्नवता भाव्यं श्रेयस्तु परमिच्छता ⁠।⁠।</div>
<div class="class_55">हे भरतर्षभ! वेद, रामायण और पवित्र महाभारत—इन सबमें आदि, मध्य और अन्तमें सर्वत्र श्रीहरिका ही कीर्तन किया गया है। अतः हे नृपश्रेष्ठ! उत्तम श्रेय—मोक्षकी इच्छा रखनेवाले प्रत्येक पुरुषको महाभारतका श्रवण और पारायण करनेमें सदा प्रयत्नवान् रहना चाहिये ⁠।⁠।</div>
<div class="class_41"><img src="image_279.jpg" alt="" class="class_42"/></div>
</body>
</html>
