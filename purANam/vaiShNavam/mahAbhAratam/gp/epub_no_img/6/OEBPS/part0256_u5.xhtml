<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0256</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles6.css"/>
</head>
  <body class="class">
<div id="v7pkro8USAGLqgkLFywhAw54005" class="class_92">द्वात्रिंशोऽध्यायः</div>
<div class="class_93">ब्राह्मणरूपधारी धर्म और जनकका ममत्वत्यागविषयक संवाद</div>
<div class="class_86">ब्राह्मण उवाच</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">ब्राह्मणस्य च संवादं जनकस्य च भाविनि ⁠।⁠।⁠ १ ⁠।⁠।</div>
<div class="class_55"><span class="class_60">ब्राह्मणने कहा—</span>भामिनि! इसी प्रसंगमें एक ब्राह्मण और राजा जनकके संवादरूप प्राचीन इतिहासका उदाहरण दिया जाता है ⁠।⁠।⁠ १ ⁠।⁠।</div>
<div class="class_54">ब्राह्मणं जनको राजा सन्नं कस्मिंश्चिदागसि ⁠।</div>
<div class="class_54">विषये मे न वस्तव्यमिति शिष्ट्यर्थमब्रवीत् ⁠।⁠।⁠ २ ⁠।⁠।</div>
<div class="class_55">एक समय राजा जनकने किसी अपराधमें पकड़े हुए ब्राह्मणको दण्ड देते हुए कहा—‘ब्रह्मन्! आप मेरे देशसे बाहर चले जाइये’ ⁠।⁠।⁠ २ ⁠।⁠।</div>
<div class="class_54">इत्युक्तः प्रत्युवाचाथ ब्राह्मणो राजसत्तमम् ⁠।</div>
<div class="class_54">आचक्ष्व विषयं राजन् यावांस्तव वशे स्थितः ⁠।⁠।⁠ ३ ⁠।⁠।</div>
<div class="class_41"><img src="image_36235.jpg" alt="" class="class_207"/></div>
<div class="class_55">यह सुनकर ब्राह्मणने उस श्रेष्ठ राजाको उत्तर दिया—‘महाराज! आपके अधिकारमें जितना देश है, उसकी सीमा बताइये ⁠।⁠।⁠ ३ ⁠।⁠।</div>
<div class="class_54">सोऽन्यस्य विषये राज्ञो वस्तुमिच्छाम्यहं विभो ⁠।</div>
<div class="class_54">वचस्ते कर्तुमिच्छामि यथाशास्त्रं महीपते ⁠।⁠।⁠ ४ ⁠।⁠।</div>
<div class="class_55">‘सामर्थ्यशाली नरेश! इस बातको जानकर मैं दूसरे राजाके राज्यमें निवास करना चाहता हूँ और शास्त्रके अनुसार आपकी आज्ञाका पालन करना चाहता हूँ’ ⁠।⁠।⁠ ४ ⁠।⁠।</div>
<div class="class_54">इत्युक्तस्तु तदा राजा ब्राह्मणेन यशस्विना ⁠।</div>
<div class="class_54">मुहुरुष्णं विनिःश्वस्य न किंचित् प्रत्यभाषत ⁠।⁠।⁠ ५ ⁠।⁠।</div>
<div class="class_55">उस यशस्वी ब्राह्मणके ऐसा कहनेपर राजा जनक बार-बार गरम उच्छ्‌वास लेने लगे, कुछ जवाब न दे सके ⁠।⁠।⁠ ५ ⁠।⁠।</div>
<div class="class_54">तमासीनं ध्यायमानं राजानममितौजसम् ⁠।</div>
<div class="class_54">कश्मलं सहसागच्छद् भानुमन्तमिव ग्रहः ⁠।⁠।⁠ ६ ⁠।⁠।</div>
<div class="class_55">वे अमित तेजस्वी राजा जनक बैठे हुए विचार कर रहे थे, उस समय उनको उसी प्रकार मोहने सहसा घेर लिया जैसे राहु ग्रह सूर्यको घेर लेता है ⁠।⁠।⁠ ६ ⁠।⁠।</div>
<div class="class_54">समाश्वास्य ततो राजा विगते कश्मले तदा ⁠।</div>
<div class="class_54">ततो मुहूर्तादिव तं ब्राह्मणं वाक्यमब्रवीत् ⁠।⁠।⁠ ७ ⁠।⁠।</div>
<div class="class_55">जब राजा जनक विश्राम कर चुके और उनके मोहका नाश हो गया, तब थोड़ी देर चुप रहनेके बाद वे ब्राह्मणसे बोले ⁠।⁠।⁠ ७ ⁠।⁠।</div>
<div class="class_59">जनक उवाच</div>
<div class="class_54">पितृपैतामहे राज्ये वश्ये जनपदे सति ⁠।</div>
<div class="class_54">विषयं नाधिगच्छामि विचिन्वन् पृथिवीमहम् ⁠।⁠।⁠ ८ ⁠।⁠।</div>
<div class="class_55"><span class="class_60">जनकने कहा—</span>ब्रह्मन्! यद्यपि बाप-दादोंके समयसे ही मिथिला-प्रान्तके राज्यपर मेरा अधिकार है, तथापि जब मैं विचारदृष्टिसे देखता हूँ तो सारी पृथ्वीमें खोजनेपर भी कहीं मुझे अपना देश नहीं दिखायी देता ⁠।⁠।⁠ ८ ⁠।⁠।</div>
<div class="class_54">नाधिगच्छं यदा पृथ्व्यां मिथिला मार्गिता मया ⁠।</div>
<div class="class_54">नाध्यगच्छं यदा तस्यां स्वप्रजा मार्गिता मया ⁠।⁠।⁠ ९ ⁠।⁠।</div>
<div class="class_54">नाध्यगच्छं तदा तस्यां तदा मे कश्मलोऽभवत् ⁠।</div>
<div class="class_55">जब पृथ्वीपर अपने राज्यका पता न पा सका तो मैंने मिथिलामें खोज की। जब वहाँसे भी निराशा हुई तो अपनी प्रजापर अपने अधिकारका पता लगाया, किंतु उनपर भी अपने अधिकारका निश्चय न हुआ, तब मुझे मोह हो गया ⁠।⁠।⁠ ९<img src="image_580.jpg" alt="" class="class_58"/> ⁠।⁠।</div>
<div class="class_54">ततो मे कश्मलस्यान्ते मतिः पुनरुपस्थिता ⁠।⁠।⁠ १० ⁠।⁠।</div>
<div class="class_54">तदा न विषयं मन्ये सर्वो वा विषयो मम ⁠।</div>
<div class="class_54">आत्मापि चायं न मम सर्वा वा पृथिवी मम ⁠।⁠।⁠ ११ ⁠।⁠।</div>
<div class="class_55">फिर विचारके द्वारा उस मोहका नाश होनेपर मैं इस नतीजेपर पहुँचा हूँ कि कहीं भी मेरा राज्य नहीं है अथवा सर्वत्र मेरा ही राज्य है। एक दृष्टिसे यह शरीर भी मेरा नहीं है और दूसरी दृष्टिसे यह सारी पृथ्वी ही मेरी है ⁠।⁠।⁠ १०-११ ⁠।⁠।</div>
<div class="class_54">यथा मम तथान्येषामिति मन्ये द्विजोत्तम ⁠।</div>
<div class="class_54">उष्यतां यावदुत्साहो भुज्यतां यावदुष्यते ⁠।⁠।⁠ १२ ⁠।⁠।</div>
<div class="class_55">यह जिस तरह मेरी है, उसी तरह दूसरोंकी भी है—ऐसा मैं मानता हूँ। इसलिये द्विजोत्तम! अब आपकी जहाँ इच्छा हो, रहिये एवं जहाँ रहें, उसी स्थानका उपभोग कीजिये ⁠।⁠।⁠ १२ ⁠।⁠।</div>
<div class="class_59">ब्राह्मण उवाच</div>
<div class="class_54">पितृपैतामहे राज्ये वश्ये जनपदे सति ⁠।</div>
<div class="class_54">ब्रूहि कां मतिमास्थाय ममत्वं वर्जितं त्वया ⁠।⁠।⁠ १३ ⁠।⁠।</div>
<div class="class_55"><span class="class_60">ब्राह्मणने कहा—</span>राजन्! जब बाप-दादोंके समयसे ही मिथिला-प्रान्कके राज्यपर आपका अधिकार है, तब बताइये, किस बुद्धिका आश्रय लेकर आपने इसके प्रति अपनी ममताको त्याग दिया है? ⁠।⁠।⁠ १३ ⁠।⁠।</div>
<div class="class_54">कां वै बुद्धिं समाश्रित्य सर्वो वै विषयस्तव ⁠।</div>
<div class="class_54">नावैषि विषयं येन सर्वो वा विषयस्तव ⁠।⁠।⁠ १४ ⁠।⁠।</div>
<div class="class_55">किस बुद्धिका आश्रय लेकर आप सर्वत्र अपना ही राज्य मानते हैं और किस तरह कहीं भी अपना राज्य नहीं समझते एवं किस तरह सारी पृथ्वीको ही अपना देश समझते हैं? ⁠।⁠।⁠ १४ ⁠।⁠।</div>
<div class="class_59">जनक उवाच</div>
<div class="class_54">अन्तवन्त इहावस्था विदिताः सर्वकर्मसु ⁠।</div>
<div class="class_54">नाध्यगच्छमहं तस्मान्ममेदमिति यद् भवेत् ⁠।⁠।⁠ १५ ⁠।⁠।</div>
<div class="class_55"><span class="class_60">जनकने कहा—</span>ब्रह्मन्! इस संसारमें कर्मोंके अनुसार प्राप्त होनेवाली सभी अवस्थाएँ आदि-अन्तवाली हैं, यह बात मुझे अच्छी तरह मालूम है। इसलिये मुझे ऐसी कोई वस्तु नहीं प्रतीत होती जो मेरी हो सके ⁠।⁠।⁠ १५ ⁠।⁠।</div>
<div class="class_54">कस्येदमिति कस्य स्वमिति वेदवचस्तथा ⁠।</div>
<div class="class_54">नाध्यगच्छमहं बुद्‍‌ध्या ममेदमिति यद् भवेत् ⁠।⁠।⁠ १६ ⁠।⁠।</div>
<div class="class_55">वेद भी कहता है—‘यह वस्तु किसकी है? यह किसका धन है?<span id="v7pkro8USAGLqgkLFywhAw54317"></span><a href="part0256_u5.xhtml#v7pkro8USAGLqgkLFywhAw54183" class="class_56">*</a> (अर्थात् किसीका नहीं है)’ इसलिये जब मैं अपनी बुद्धिसे विचार करता हूँ, तब कोई भी वस्तु ऐसी नहीं जान पड़ती, जिसे अपनी कह सकें ⁠।⁠।⁠ १६ ⁠।⁠।</div>
<div class="class_54">एतां बुद्धिं समाश्रित्य ममत्वं वर्जितं मया ⁠।</div>
<div class="class_54">शृणु बुद्धिं च यां ज्ञात्वा सर्वत्र विषयो मम ⁠।⁠।⁠ १७ ⁠।⁠।</div>
<div class="class_55">इसी बुद्धिका आश्रय लेकर मैंने मिथिलाके राज्यसे अपना ममत्व हटा लिया है। अब जिस बुद्धिका आश्रय लेकर मैं सर्वत्र अपना ही राज्य समझता हूँ, उसको सुनो ⁠।⁠।⁠ १७ ⁠।⁠।</div>
<div class="class_54">नाहमात्मार्थमिच्छामि गन्धान् घ्राणगतानपि ⁠।</div>
<div class="class_54">तस्मान्मे निर्जिता भूमिर्वशे तिष्ठति नित्यदा ⁠।⁠।⁠ १८ ⁠।⁠।</div>
<div class="class_55">मैं अपनी नासिकामें पहुँची हुई सुगन्धको भी अपने सुखके लिये नहीं ग्रहण करना चाहता। इसलिये मैंने पृथ्वीको जीत लिया है और वह सदा ही मेरे वशमें रहती है ⁠।⁠।⁠ १८ ⁠।⁠।</div>
<div class="class_54">नाहमात्मार्थमिच्छामि रसानास्येऽपि वर्ततः ⁠।</div>
<div class="class_54">आपो मे निर्जितास्तस्माद् वशे तिष्ठन्ति नित्यदा ⁠।⁠।⁠ १९ ⁠।⁠।</div>
<div class="class_55">मुखमें पड़े हुए रसोंका भी मैं अपनी तृप्तिके लिये नहीं आस्वादन करना चाहता, इसलिये जलतत्त्वपर भी मैं विजय पा चुका हूँ और वह सदा मेरे अधीन रहता है ⁠।⁠।⁠ १९ ⁠।⁠।</div>
<div class="class_54">नाहमात्मार्थमिच्छामि रूपं ज्योतिश्च चक्षुषः ⁠।</div>
<div class="class_54">तस्मान्मे निर्जितं ज्योतिर्वशे तिष्ठति नित्यदा ⁠।⁠।⁠ २० ⁠।⁠।</div>
<div class="class_55">मैं नेत्रके विषयभूत रूप और ज्योतिका अपने सुखके लिये अनुभव नहीं करना चाहता, इसलिये मैंने तेजको जीत लिया है और वह सदा मेरे अधीन रहता है ⁠।⁠।⁠ २० ⁠।⁠।</div>
<div class="class_54">नाहमात्मार्थमिच्छामि स्पर्शांस्त्वचि गताश्च ये ⁠।</div>
<div class="class_54">तस्मान्मे निर्जितो वायुर्वशे तिष्ठति नित्यदा ⁠।⁠।⁠ २१ ⁠।⁠।</div>
<div class="class_55">तथा मैं त्वचाके संसर्गसे प्राप्त हुए स्पर्शजनित सुखोंको अपने लिये नहीं चाहता, अतः मेरे द्वारा जीता हुआ वायु सदा मेरे वशमें रहता है ⁠।⁠।⁠ २१ ⁠।⁠।</div>
<div class="class_54">नाहमात्मार्थमिच्छामि शब्दान् श्रोत्रगतानपि ⁠।</div>
<div class="class_54">तस्मान्मे निर्जिताः शब्दा वशे तिष्ठन्ति नित्यदा ⁠।⁠।⁠ २२ ⁠।⁠।</div>
<div class="class_55">मैं कानोंमें पड़े हुए शब्दोंको भी अपने सुखके लिये नहीं ग्रहण करना चाहता, इसलिये वे मेरे द्वारा जीते हुए शब्द सदा मेरे अधीन रहते हैं ⁠।⁠।⁠ २२ ⁠।⁠।</div>
<div class="class_54">नाहमात्मार्थमिच्छामि मनो नित्यं मनोऽन्तरे ⁠।</div>
<div class="class_54">मनो मे निर्जितं तस्माद् वशे तिष्ठति नित्यदा ⁠।⁠।⁠ २३ ⁠।⁠।</div>
<div class="class_55">मैं मनमें आये हुए मन्तव्य विषयोंका भी अपने सुखके लिये अनुभव करना नहीं चाहता, इसलिये मेरे द्वारा जीता हुआ मन सदा मेरे वशमें रहता है ⁠।⁠।⁠ २३ ⁠।⁠।</div>
<div class="class_54">देवेभ्यश्च पितृभ्यश्च भूतेभ्योऽतिथिभिः सह ⁠।</div>
<div class="class_54">इत्यर्थं सर्व एवेति समारम्भा भवन्ति वै ⁠।⁠।⁠ २४ ⁠।⁠।</div>
<div class="class_55">मेरे समस्त कार्योंका आरम्भ देवता, पितर, भूत और अतिथियोंके निमित्त होता है ⁠।⁠।⁠ २४ ⁠।⁠।</div>
<div class="class_54">ततः प्रहस्य जनकं ब्राह्मणः पुनरब्रवीत् ⁠।</div>
<div class="class_54">त्वज्जिज्ञासार्थमद्येह विद्धि मां धर्ममागतम् ⁠।⁠।⁠ २५ ⁠।⁠।</div>
<div class="class_55">जनककी ये बातें सुनकर वह ब्राह्मण हँसा और फिर कहने लगा—‘महाराज! आपको मालूम होना चाहिये कि मैं धर्म हूँ और आपकी परीक्षा लेनेके लिये ब्राह्मणका रूप धारण करके यहाँ आया हूँ ⁠।⁠।⁠ २५ ⁠।⁠।</div>
<div class="class_54">त्वमस्य ब्रह्मलाभस्य दुर्वारस्यानिवर्तिनः ⁠।</div>
<div class="class_54">सत्त्वनेमिनिरुद्धस्य चक्रस्यैकः प्रवर्तकः ⁠।⁠।⁠ २६ ⁠।⁠।</div>
<div class="class_55">‘अब मुझे निश्चय हो गया कि संसारमें सत्त्वगुणरूप नेमिसे घिरे हुए और कभी पीछेकी ओर न लौटनेवाले इस ब्रह्मप्राप्तिरूप दुर्निवार चक्रका संचालन करनेवाले एकमात्र आप ही हैं’ ⁠।⁠।⁠ २६ ⁠।⁠।</div>
<div class="class_87">इति श्रीमहाभारते आश्वमेधिकेपर्वणि अनुगीतापर्वणि ब्राह्मणगीतासु द्वात्रिंशोऽध्यायः ⁠।⁠।⁠ ३२ ⁠।⁠।</div>
<div class="class_88">इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें ब्राह्मणगीताविषयक बत्तीसवाँ अध्याय पूरा हुआ ⁠।⁠।⁠ ३२ ⁠।⁠।</div>
<div class="class_89"><img src="image_279.jpg" alt="" class="class_42"/></div>
<hr class="class_90"/>
<div id="v7pkro8USAGLqgkLFywhAw54183" class="class_91"><a href="part0256_u5.xhtml#v7pkro8USAGLqgkLFywhAw54317" class="class_80">*</a> मा गृधः कस्य स्विद्धनम् ⁠। (ईशावास्योपनिषद् १)</div>
</body>
</html>
