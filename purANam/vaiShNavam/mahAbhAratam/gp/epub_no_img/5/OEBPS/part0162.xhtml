<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0162</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49935" class="class_52">चत्वारिंशदधिकशततमोऽध्यायः</div>
<div class="class_85">भारद्वाज कणिकका सौराष्ट्रदेशके राजाको कूटनीतिका उपदेश</div>
<div class="class_86">युधिष्ठिर उवाच</div>
<div class="class_54">युगक्षयात् परिक्षीणो धर्मे लोके च भारत ⁠।</div>
<div class="class_54">दस्युभिः पीड्यमाने च कथं स्थेयं पितामह ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिरने पूछा—</span>भरतनन्दन! पितामह! सत्ययुग, त्रेता और द्वापर-ये तीनों युग प्रायः समाप्त हो रहे हैं, इसलिये जगत्‌में धर्मका क्षय हो चला है। डाकू और लुटेरे इस धर्ममें और भी बाधा डाल रहे हैं; ऐसे समयमें किस तरह रहना चाहिये? ⁠।⁠।⁠ १ ⁠।⁠।</div>
<div class="class_59">भीष्म उवाच</div>
<div class="class_54">अत्र ते वर्तयिष्यामि नीतिमापत्सु भारत ⁠।</div>
<div class="class_54">उत्सृज्यापि घृणां काले यथा वर्तेत भूमिपः ⁠।⁠।⁠ २ ⁠।⁠।</div>
<div class="class_55"><span class="class_60">भीष्मजीने कहा—</span>भरतनन्दन! ऐसे समयमें मैं तुम्हें आपत्तिकालकी वह नीति बता रहा हूँ, जिसके अनुसार भूमिपालको दयाका परित्याग करके भी समयोचित बर्ताव करना चाहिये ⁠।⁠।⁠ २ ⁠।⁠।</div>
<div class="class_54">अत्राप्युदाहरन्तीममितिहासं पुरातनम् ⁠।</div>
<div class="class_54">भारद्वाजस्य संवादं राज्ञः शत्रुंजयस्य च ⁠।⁠।⁠ ३ ⁠।⁠।</div>
<div class="class_55">इस विषयमें भारद्वाज कणिक तथा राजा शत्रुंजयके संवादरूप एक प्रचीन इतिहासका उदाहरण दिया जाता है ⁠।⁠।⁠ ३ ⁠।⁠।</div>
<div class="class_54">राजा शत्रुंजयो नाम सौवीरेषु महारथः ⁠।</div>
<div class="class_54">भारद्वाजमुपागम्य पप्रच्छार्थविनिश्चयम् ⁠।⁠।⁠ ४ ⁠।⁠।</div>
<div class="class_55">सौवीरदेशमें शत्रुंजय नामसे प्रसिद्ध एक महारथी राजा थे। उन्होंने भारद्वाज कणिकके पास जाकर अपने कर्तव्यका निश्चय करनेके लिये उनसे इस प्रकार प्रश्न किया— ⁠।⁠।⁠ ४ ⁠।⁠।</div>
<div class="class_54">अलब्धस्य कथं लिप्सा लब्धं केन विवर्धते ⁠।</div>
<div class="class_54">वर्धितं पाल्यते केन पालितं प्रणयेत् कथम् ⁠।⁠।⁠ ५ ⁠।⁠।</div>
<div class="class_55">‘अप्राप्त वस्तुकी प्राप्ति कैसे होती है? प्राप्त द्रव्यकी वृद्धि किस प्रकार हो सकती है? बढ़े हुए द्रव्यकी रक्षा किससे की जाती है? और उस सुरक्षित द्रव्यका सदुपयोग कैसे किया जाना चाहिये?’ ⁠।⁠।⁠ ५ ⁠।⁠।</div>
<div class="class_54">तस्मै विनिश्चितार्थाय परिपृष्टोऽर्थनिश्चयम् ⁠।</div>
<div class="class_54">उवाच ब्राह्मणो वाक्यमिदं हेतुमदुत्तमम् ⁠।⁠।⁠ ६ ⁠।⁠।</div>
<div class="class_55">राजा शत्रुंजयको शास्त्रका तात्पर्य निश्चितरूपसे ज्ञात था। उन्होंने जब कर्तव्य-निश्चयके लिये प्रश्न उपस्थित किया, तब ब्राह्मण भारद्वाज कणिकने यह युक्तियुक्त उत्तम वचन बोलना आस्मभ किया— ⁠।⁠।⁠ ६ ⁠।⁠।</div>
<div class="class_54">नित्यमुद्यतदण्डः स्यान्नित्यं विवृतपौरुषः ⁠।</div>
<div class="class_54">अच्छिद्रश्छिद्रदर्शी च परेषां विवरानुगः ⁠।⁠।⁠ ७ ⁠।⁠।</div>
<div class="class_55">‘राजाको सर्वदा दण्ड देनेके लिये उद्यत रहना चाहिये और सदा ही पुरुषार्थ प्रकट करना चाहिये। राजा अपनेमें छिद्र अर्थात् दुर्बलता न रहने दे। शत्रुपक्षके छिद्र या दुर्बलतापर सदा ही दृष्टि रखे और यदि शत्रुओंकी दुर्बलताका पता चल जाय तो उनपर आक्रमण कर दे ⁠।⁠।⁠ ७ ⁠।⁠।</div>
<div class="class_54">नित्यमुद्यतदण्डस्य भृशमुद्विजते नरः ⁠।</div>
<div class="class_54">तस्मात् सर्वाणि भूतानि दण्डेनैव प्रसाधयेत् ⁠।⁠।⁠ ८ ⁠।⁠।</div>
<div class="class_55">‘जो सदा दण्ड देनेके लिये उद्यत रहता है, उससे प्रजाजन बहुत डरते हैं, इसलिये समस्त प्राणियोंको दण्डके द्वारा ही काबूमें करे ⁠।⁠।⁠ ८ ⁠।⁠।</div>
<div class="class_54">एवं दण्डं प्रशंसन्ति पण्डितास्तत्त्वदर्शिनः ⁠।</div>
<div class="class_54">तस्माच्चतुष्टये तस्मिन् प्रधानो दण्ड उच्यते ⁠।⁠।⁠ ९ ⁠।⁠।</div>
<div class="class_55">‘इस प्रकार तत्त्वदर्शी विद्वान् दण्डकी प्रशंसा करते हैं; अतः साम, दान आदि चारों उपायोंमें दण्डको ही प्रधान बताया जाता है ⁠।⁠।⁠ ९ ⁠।⁠।</div>
<div class="class_54">छिन्नमूले त्वधिष्ठाने सर्वेषां जीवनं हतम् ⁠।</div>
<div class="class_54">कथं हि शाखास्तिष्ठेयुश्छिन्नमूले वनस्पतौ ⁠।⁠।⁠ १० ⁠।⁠।</div>
<div class="class_55">‘यदि मूल आधार नष्ट हो जाय तो उसके आश्रयसे जीवननिर्वाह करनेवाले सभी शत्रुओंका जीवन नष्ट हो जाता है। यदि वृक्षकी जड़ काट दी जाय तो उसकी शाखाएँ कैसे रह सकती हैं? ⁠।⁠।⁠ १० ⁠।⁠।</div>
<div class="class_54">मूलमेवादितश्छिन्द्यात् परपक्षस्य पण्डितः ⁠।</div>
<div class="class_54">ततः सहायान् पक्षं च मूलमेवानुसाधयेत् ⁠।⁠।⁠ ११ ⁠।⁠।</div>
<div class="class_55">‘विद्वान् पुरुष पहले शत्रुपक्षके मूलका ही उच्छेद कर डाले। तत्पश्चात् उसके सहायकों और पक्षपातियोंको भी उस मूलके पथका ही अनुसरण करावे ⁠।⁠।⁠ ११ ⁠।⁠।</div>
<div class="class_54">सुमन्त्रितं सुविक्रान्तं सुयुद्धं सुपलायितम् ⁠।</div>
<div class="class_54">आपदास्पदकाले तु कुर्वीत न विचारयेत् ⁠।⁠।⁠ १२ ⁠।⁠।</div>
<div class="class_55">‘संकटकाल उपस्थित होनेपर राजा सुन्दर मन्त्रणा, उत्तम पराक्रम एवं उत्साहपूर्वक युद्ध करे तथा अवसर आ जाय तो सुन्दर ढंगसे पलायन भी करे। आपत्कालके समय आवश्यक कर्म ही करना चाहिये, पर सोच-विचार नहीं करना चाहिये ⁠।⁠।⁠ १२ ⁠।⁠।</div>
<div class="class_54">वाङ्‌मात्रेण विनीतः स्याद् हृदयेन यथा क्षुरः ⁠।</div>
<div class="class_54">श्लक्ष्णपूर्वाभिभाषी च कामक्रोधौ विवर्जयेत् ⁠।⁠।⁠ १३ ⁠।⁠।</div>
<div class="class_55">‘राजा केवल बातचीतमें ही अत्यन्त विनयशील हो, हृदयको छूरेके समान तीखा बनाये रखे; पहले मुसकराकर मीठे वचन बोले तथा काम-क्रोधको त्याग दे ⁠।⁠।⁠ १३ ⁠।⁠।</div>
<div class="class_54">सपत्नसहिते कार्ये कृत्वा सन्धिं न विश्वसेत् ⁠।</div>
<div class="class_54">अपक्रामेत् ततः शीघ्रं कृतकार्यो विचक्षणः ⁠।⁠।⁠ १४ ⁠।⁠।</div>
<div class="class_55">‘शत्रुके साथ किये जानेवाले समझौते आदि कार्यमें संधि करके भी उसपर विश्वास न करे। अपना काम बना लेनेपर बुद्धिमान् पुरुष शीघ्र ही वहाँसे हट जाय ⁠।⁠।⁠ १४ ⁠।⁠।</div>
<div class="class_54">शत्रुं च मित्ररूपेण सान्त्वेनैवाभिसान्त्वयेत् ⁠।</div>
<div class="class_54">नित्यशश्चोद्विजेत् तस्माद् गृहात् सर्पयुतादिव ⁠।⁠।⁠ १५ ⁠।⁠।</div>
<div class="class_55">‘शत्रुको उसका मित्र बनकर मीठे वचनोंसे ही सान्त्वना देता रहे; परंतु जैसे सर्पयुक्त गृहसे मनुष्य डरता है, उसी प्रकार उस शत्रुसे भी सदा उद्विग्न रहे ⁠।⁠।</div>
<div class="class_54">यस्य बुद्धिः परिभवेत् तमतीतेन सान्त्वयेत् ⁠।</div>
<div class="class_54">अनागतेन दुष्प्रज्ञं प्रत्युत्पन्नेन पण्डितम् ⁠।⁠।⁠ १६ ⁠।⁠।</div>
<div class="class_55">‘जिसकी बुद्धि संकटमें पड़कर शोकाभिभूत हो जाय, उसे भूतकालकी बातें (राजा नल तथा भगवान् श्रीराम आदिके जीवन-वृत्तान्त) सुनाकर सान्त्वना दे, जिसकी बुद्धि अच्छी नहीं है, उसे भविष्यमें लाभकी आशा दिलाकर तथा विद्वान् पुरुषको तत्काल ही धन आदि देकर शान्त करे ⁠।⁠।⁠ १६ ⁠।⁠।</div>
<div class="class_54">अञ्जलिं शपथं सान्त्वं प्रणम्य शिरसा वदेत् ⁠।</div>
<div class="class_54">अश्रुप्रमार्जनं चैव कर्तव्यं भूतिमिच्छता ⁠।⁠।⁠ १७ ⁠।⁠।</div>
<div class="class_55">‘ऐश्वर्य चाहनेवाले राजाको चाहिये कि वह अवसर देखकर शत्रुके सामने हाथ जोड़े, शपथ खाय, आश्वासन दे और चरणोंमें सिर झुकाकर बातचीत करे। इतना ही नहीं, वह धीरज देकर उसके आँसूतक पोंछे ⁠।⁠।⁠ १७ ⁠।⁠।</div>
<div class="class_54">वहेदमित्रं स्कन्धेन यावत्कालस्य पर्ययः ⁠।</div>
<div class="class_54">प्राप्तकालं तु विज्ञाय भिन्द्याद् घटमिवाश्मनि ⁠।⁠।⁠ १८ ⁠।⁠।</div>
<div class="class_55">‘जबतक समय बदलकर अपने अनुकूल न हो जाय, तबतक शत्रुको कंधेपर बिठाकर ढोना पड़े तो वह भी करे; परंतु जब अनुकूल समय आ जाय, तब उसे उसी प्रकार नष्ट कर दे, जैसे घड़ेको पत्थरपर पटककर फोड़ दिया जाता है ⁠।⁠।⁠ १८ ⁠।⁠।</div>
<div class="class_54">मुहूर्तमपि राजेन्द्र तिन्दुकालातवज्ज्वलेत् ⁠।</div>
<div class="class_54">न तुषाग्निरिवानर्चिर्धूमायेत चिरं नरः ⁠।⁠।⁠ १९ ⁠।⁠।</div>
<div class="class_55">‘राजेन्द्र! दो ही घड़ी सही, मनुष्य तिन्दुककी लकड़ीकी मशालके समान जोर-जोरसे प्रज्वलित हो उठे (शत्रुके सामने घोर पराक्रम प्रकट करे), दीर्घकालतक भूसीकी आगके समान बिना ज्वालाके ही धूआँ न उठावे (मन्द पराक्रमका परिचय न दे) ⁠।⁠।⁠ १९ ⁠।⁠।</div>
<div class="class_54">नानार्थिकोऽर्थसम्बन्धं कृतघ्नेन समाचरेत् ⁠।</div>
<div class="class_54">अर्थी तु शक्यते भोक्तुं कृतकार्योऽवमन्यते ⁠।</div>
<div class="class_54">तस्मात् सर्वाणि कार्याणि सावशेषाणि कारयेत् ⁠।⁠।⁠ २० ⁠।⁠।</div>
<div class="class_55">‘अनेक प्रकारके प्रयोजन रखनेवाला मनुष्य कृतघ्नके साथ आर्थिक सम्बन्ध न जोड़े, किसीका भी काम पूरा न करे, क्योंकि जो अर्थी (प्रयोजन-सिद्धिकी इच्छावाला) होता है, उससे तो बारंबार काम लिया जा सकता है; परंतु जिसका प्रयोजन सिद्ध हो जाता है, वह अपने उपकारी पुरुषकी उपेक्षा कर देता है; इसलिये दूसरोंके सारे कार्य (जो अपने द्वारा होनेवाले हों) अधूरे ही रखने चाहिये ⁠।⁠।⁠ २० ⁠।⁠।</div>
<div class="class_54">कोकिलस्य वराहस्य मेरोः शून्यस्य वेश्मनः ⁠।</div>
<div class="class_54">नटस्य भक्तिमित्रस्य यच्छ्रेयस्तत् समाचरेत् ⁠।⁠।⁠ २१ ⁠।⁠।</div>
<div class="class_55">‘कोयल, सूअर, सुमेरु पर्वत, शून्यगृह, नट तथा अनुरक्त सुहृद्—इनमें जो श्रेष्ठ गुण या विशेषताएँ हैं, उन्हें राजा काममें लावे<span id="XWxTL2lbS6mOOjE0kR7G-g50297"></span><a href="part0162.xhtml#XWxTL2lbS6mOOjE0kR7G-g50458" class="class_56">*</a> ⁠।⁠।⁠ २१ ⁠।⁠।</div>
<div class="class_54">उत्थायोत्थाय गच्छेत नित्ययुक्तो रिपोर्गृहान् ⁠।</div>
<div class="class_54">कुशलं चास्य पृच्छेत यद्यप्यकुशलं भवेत् ⁠।⁠।⁠ २२ ⁠।⁠।</div>
<div class="class_55">‘राजाको चाहिये कि वह प्रतिदिन उठ-उठकर पूर्ण सावधान हो शत्रुके घर जाय और उसका अमंगल ही क्यों न हो रहा हो, सदा उसकी कुशल पूछे और मंगल कामना करे ⁠।⁠।⁠ २२ ⁠।⁠।</div>
<div class="class_54">नालसाः प्राप्नुवन्त्यर्थान् न क्लीबा नाभिमानिनः ⁠।</div>
<div class="class_54">न च लोकरवाद् भीता न वै शश्वत् प्रतीक्षिणः ⁠।⁠।⁠ २३ ⁠।⁠।</div>
<div class="class_55">‘जो आलसी हैं, कायर हैं, अभिमानी हैं, लोक-चर्चासे डरनेवाले और सदा समयकी प्रतीक्षामें बैठे रहनेवाले हैं, ऐसे लोग अपने अभीष्ट अर्थको नहीं पा सकते ⁠।⁠।⁠ २३ ⁠।⁠।</div>
<div class="class_54">नात्मच्छिद्रं रिपुर्विद्याद् विद्याच्छिद्रं परस्य तु ⁠।</div>
<div class="class_54">गूहेत् कूर्म इवाङ्गानि रक्षेद् विवरमात्मनः ⁠।⁠।⁠ २४ ⁠।⁠।</div>
<div class="class_55">‘राजा इस तरह सतर्क रहे कि उसके छिद्रका शत्रुको पता न चले, परंतु वह शत्रुके छिद्रको जान ले। जैसे कछुआ अपने सब अंगोंको समेटकर छिपा लेता है, उसी प्रकार राजा अपने छिद्रोंको छिपाये रखे ⁠।⁠।⁠ २४ ⁠।⁠।</div>
<div class="class_54">बकवच्चिन्तयेदर्थान् सिंहवच्च पराक्रमेत् ⁠।</div>
<div class="class_54">वृकवच्चावलुम्पेत शरवच्च विनिष्पतेत् ⁠।⁠।⁠ २५ ⁠।⁠।</div>
<div class="class_55">‘राजा बगुलेके समान एकाग्रचित्त होकर कर्तव्य-विषयका चिन्तन करे। सिंहके समान पराक्रम प्रकट करे। भेड़ियेकी भाँति सहसा आक्रमण करके शत्रुका धन लूट ले तथा बाणकी भाँति शत्रुओंपर टूट पड़े ⁠।⁠।⁠ २५ ⁠।⁠।</div>
<div class="class_54">पानमक्षास्तथा नार्यो मृगया गीतवादितम् ⁠।</div>
<div class="class_54">एतानि युक्त्या सेवेत प्रसंगो ह्यत्र दोषवान् ⁠।⁠।⁠ २६ ⁠।⁠।</div>
<div class="class_55">‘पान, जूआ, स्त्री, शिकार, तथा गाना-बजाना—इन सबका संयमपूर्वक अनासक्तभावसे सेवन करे; क्योंकि इनमें आसक्ति होना अनिष्टकारक है ⁠।⁠।⁠ २६ ⁠।⁠।</div>
<div class="class_54">कुर्यात् तृणमयं चापं शयीत मृगशायिकाम् ⁠।</div>
<div class="class_54">अन्धः स्यादन्धवेलायां बाधिर्यमपि संश्रयेत् ⁠।⁠।⁠ २७ ⁠।⁠।</div>
<div class="class_55">‘राजा बाँसका धनुष बनावे, हिरनके समान चौकन्ना होकर सोये, अंधा बने रहनेयोग्य समय हो तो अंधेका भाव किये रहे और अवसरके अनुसार बहरेका भाव भी स्वीकार कर ले ⁠।⁠।⁠ २७ ⁠।⁠।</div>
<div class="class_54">देशकालौ समासाद्य विक्रमेत विचक्षणः ⁠।</div>
<div class="class_54">देशकालव्यतीतो हि विक्रमो निष्फलो भवेत् ⁠।⁠।⁠ २८ ⁠।⁠।</div>
<div class="class_55">‘बुद्धिमान् पुरुष देश और कालको अपने अनुकूल पाकर पराक्रम प्रकट करे। देशकालकी अनुकूलता न होनेपर किया गया पराक्रम निष्फल होता है ⁠।⁠।⁠ २८ ⁠।⁠।</div>
<div class="class_54">कालाकालौ सम्प्रधार्य बलाबलमथात्मनः ⁠।</div>
<div class="class_54">परस्य च बलं ज्ञात्वा तत्रात्मानं नियोजयेत् ⁠।⁠।⁠ २९ ⁠।⁠।</div>
<div class="class_55">‘अपने लिये समय अच्छा है या खराब? अपना पक्ष प्रबल है या निर्बल? इन सब बातोंका निश्चय करके तथा शत्रुके भी बलको समझकर युद्ध या संधि के कार्यमें अपने आपको लगावे ⁠।⁠।⁠ २९ ⁠।⁠।</div>
<div class="class_54">दण्डेनोपनतं शत्रुं यो राजा न नियच्छति ⁠।</div>
<div class="class_54">स मृत्युमुपगह्णाति गर्भमश्वतरी यथा ⁠।⁠।⁠ ३० ⁠।⁠।</div>
<div class="class_55">‘जो राजा दण्डसे नतमस्तक हुए शत्रुको पाकर भी उसे नष्ट नहीं कर देता, वह अपनी मृत्युको आमन्त्रित करता है। ठीक उसी तरह जैसे, खच्चरी मौतके लिये ही गर्भ धारण करती है ⁠।⁠।⁠ ३० ⁠।⁠।</div>
<div class="class_54">सुपुष्पितः स्यादफलः फलवान् स्याद्‌ दुरारुहः ⁠।</div>
<div class="class_54">आमः स्यात्‌ पक्वसंकाशो न च शीर्येत कस्यचित् ⁠।⁠।⁠ ३१ ⁠।⁠।</div>
<div class="class_55">‘नीतिज्ञ राजा ऐसे वृक्षके समान रहे, जिसमें फूल तो खूब लगे हों, परंतु फल न हो। फल लगनेपर भी उसपर चढ़ना अत्यन्त कठिन हो, वह रहे तो कच्चा, पर दीखे पकेके समान तथा स्वयं कभी जीर्ण-शीर्ण न हो ⁠।⁠।⁠ ३१ ⁠।⁠।</div>
<div class="class_54">आशां कालवतीं कुर्यात्‌ तां च विघ्नेन योजयेत् ⁠।</div>
<div class="class_54">विघ्नं निमित्ततो ब्रूयान्निमित्तं चापि हेतुतः ⁠।⁠।⁠ ३२ ⁠।⁠।</div>
<div class="class_55">‘राजा शत्रुकी आशा पूर्ण होनेमें विलम्ब पैदा करे, उसमें विघ्न डाल दे। उस विघ्नका कुछ कारण बता दे और उस कारणको युक्तिसंगत सिद्ध कर दे ⁠।⁠।⁠ ३२ ⁠।⁠।</div>
<div class="class_54">भीतवत् संविधातव्यं यावद् भयमनागतम् ⁠।</div>
<div class="class_54">आगतं तु भयं दृष्ट्‌वा प्रहर्तव्यमभीतवत् ⁠।⁠।⁠ ३३ ⁠।⁠।</div>
<div class="class_55">‘जबतक अपने ऊपर भय न आया हो, तबतक डरे हुएकी भाँति उसे टालनेका प्रयत्न करना चाहिये; परंतु जब भयको सामने आया हुआ देखे तो निडर होकर शत्रुपर प्रहार करना चाहिये ⁠।⁠।⁠ ३३ ⁠।⁠।</div>
<div class="class_54">न संशयमनारुह्य नरो भद्राणि पश्यति ⁠।</div>
<div class="class_54">संशयं पुनरारुह्य यदि जीवति पश्यति ⁠।⁠।⁠ ३४ ⁠।⁠।</div>
<div class="class_55">‘जहाँ प्राणोंका संशय हो, ऐसे कष्टको स्वीकार किये बिना मनुष्य कल्याणका दर्शन नहीं कर पाता। प्राण-संकटमें पड़ कर यदि वह पुनः जीवित रह जाता है तो अपना भला देखता है ⁠।⁠।⁠ ३४ ⁠।⁠।</div>
<div class="class_54">अनागतं विजानीयाद् यच्छेद् भयमुपस्थितम् ⁠।</div>
<div class="class_54">पुनर्वृद्धिभयात् किंचिदनिवृत्तं निशामयेत् ⁠।⁠।⁠ ३५ ⁠।⁠।</div>
<div class="class_55">‘भविष्यमें जो संकट आनेवाले हों, उन्हें पहलेसे ही जाननेका प्रयत्न करे और जो भय सामने उपस्थित हो जाय, उसे दबानेकी चेष्टा करे। दबा हुआ भय भी पुनः बढ़ सकता है, इस डरसे यही समझे कि अभी वह निवृत्त ही नहीं हुआ है (और ऐसा समझकर सतत सावधान रहे) ⁠।⁠।⁠ ३५ ⁠।⁠।</div>
<div class="class_54">प्रत्युपस्थितकालस्य सुखस्य परिवर्जनम् ⁠।</div>
<div class="class_54">अनागतसुखाशा च नैव बुद्धिमतां नयः ⁠।⁠।⁠ ३६ ⁠।⁠।</div>
<div class="class_55">‘जिसके सुलभ होनेका समय आ गया हो, उस सुखको त्याग देना और भविष्यमें मिलनेवाले सुखकी आशा करना—यह बुद्धिमानोंकी नीति नहीं है ⁠।⁠।⁠ ३६ ⁠।⁠।</div>
<div class="class_54">योऽरिणा सह संधाय सुखं स्वपिति विश्वसन् ⁠।</div>
<div class="class_54">स वृक्षाग्रे प्रसुप्तो वा पतितः प्रतिबुद्ध‍यते ⁠।⁠।⁠ ३७ ⁠।⁠।</div>
<div class="class_55">‘जो शत्रुके साथ संधि करके विश्वासपूर्वक सुखसे सोता है, वह उसी मनुष्यके समान है, जो वृक्षकी शाखापर गाढ़ी नींदमें सो गया हो। ऐसा पुरुष नीचे गिरने (शत्रुद्वारा संकटमें पड़ने) पर ही सजग या सचेत होता है ⁠।⁠।⁠ ३७ ⁠।⁠।</div>
<div class="class_54">कर्मणा येन तेनैव मृदुना दारुणेन च ⁠।</div>
<div class="class_54">उद्धरेद् दीनमात्मानं समर्थो धर्ममाचरेत् ⁠।⁠।⁠ ३८ ⁠।⁠।</div>
<div class="class_55">‘मनुष्य कोमल या कठोर, जिस किसी भी उपायसे सम्भव हो, दीनदशासे अपना उद्धार करे। इसके बाद शक्तिशाली हो पुनः धर्माचरण करे ⁠।⁠।⁠ ३८ ⁠।⁠।</div>
<div class="class_54">ये सपत्नाः सपत्नानां सर्वांस्तानुपसेवयेत् ⁠।</div>
<div class="class_54">आत्मनश्चापि बोद्धव्याश्चारा विनिहताः परैः ⁠।⁠।⁠ ३९ ⁠।⁠।</div>
<div class="class_55">‘जो लोग शत्रुके शत्रु हों, उन सबका सेवन करना चाहिये। अपने ऊपर शत्रुओंद्वारा जो गुप्तचर नियुक्त किये गये हों, उनको भी पहचाननेका प्रयत्न करे ⁠।⁠।⁠ ३९ ⁠।⁠।</div>
<div class="class_54">चारस्त्वविदितः कार्य आत्मनोऽथ परस्य च ⁠।</div>
<div class="class_54">पाषण्डांस्तापसादींश्च परराष्ट्रे प्रवेशयेत् ⁠।⁠।⁠ ४० ⁠।⁠।</div>
<div class="class_55">‘अपने तथा शत्रुके राज्यमें ऐसे गुप्तचर नियुक्त करे जिसको कोई जानता-पहचानता न हो। शत्रुके राज्योंमें पाखण्डवेषधारी और तपस्वी आदिको ही गुप्तचर बनाकर भेजना चाहिये ⁠।⁠।⁠ ४० ⁠।⁠।</div>
<div class="class_54">उद्यानेषु विहारेषु प्रपास्वावसथेषु च ⁠।</div>
<div class="class_54">पानागारे प्रवेशेषु तीर्थेषु च सभासु च ⁠।⁠।⁠ ४१ ⁠।⁠।</div>
<div class="class_55">‘वे गुप्तचर बगीचा, घूमने-फिरनेके स्थान, पौंसला, धर्मशाला, मदबिक्रीके स्थान, नगरके प्रवेशद्वार, तीर्थस्थान और सभाभवन—इन सब स्थलोंमें विचरें ⁠।⁠।⁠ ४१ ⁠।⁠।</div>
<div class="class_54">धर्माभिचारिणः पापाश्चौरा लोकस्य कण्टकाः ⁠।</div>
<div class="class_54">समागच्छन्ति तान् बुद्ध्‌वा नियच्छेच्छमयीत च ⁠।⁠।⁠ ४२ ⁠।⁠।</div>
<div class="class_55">‘कपटपूर्ण धर्मका आचरण करनेवाले, पापात्मा, चोर तथा जगत्‌के लिये कण्टकरूप मनुष्य वहाँ छद्मवेष धारण करके आते रहते हैं, उन सबका पता लगाकर उन्हें कैद कर ले अथवा भय दिखाकर उनकी पापवृत्ति शान्त कर दे ⁠।⁠।⁠ ४२ ⁠।⁠।</div>
<div class="class_54">न विश्वसेदविश्वस्ते विश्वस्ते नातिविश्वसेत् ⁠।</div>
<div class="class_54">विश्वासाद् भयमभ्येति नापरीक्ष्य च विश्वसेद् ⁠।⁠।⁠ ४३ ⁠।⁠।</div>
<div class="class_55">‘जो विश्वासपात्र नहीं है, उसपर कभी विश्वास न करे, परंतु जो विश्वासपात्र है, उसपर भी अधिक विश्वास न करे; क्योंकि अधिक विश्वाससे भय उत्पन्न होता है अतः बिना जाँचे-बूझे किसीपर भी विश्वास न करे ⁠।⁠।</div>
<div class="class_54">विश्वासयित्वा तु परं तत्त्वभूतेन हेतुना ⁠।</div>
<div class="class_54">अथास्य प्रहरेत् काले किंचिद् विचलिते पदे ⁠।⁠।⁠ ४४ ⁠।⁠।</div>
<div class="class_55">‘किसी यथार्थ कारणसे शत्रुके मनमें विश्वास उत्पन्न करके जब कभी उसका पैर लड़खड़ाता देखे अर्थात् उसे कमजोर समझे तभी उसपर प्रहार कर दे ⁠।⁠।</div>
<div class="class_54">अशङ्क्यमपि शङ्केत नित्यं शङ्केत शङ्कितात् ⁠।</div>
<div class="class_54">भयं ह्यशङ्किताज्जातं समूलमपि कृन्तति ⁠।⁠।⁠ ४५ ⁠।⁠।</div>
<div class="class_55">‘जो संदेह करने योग्य न हो, ऐसे व्यक्तिपर भी संदेह करे—उसकी ओरसे चौकन्ना रहे और जिससे भयकी आशंका हो, उसकी ओरसे तो सदा सब प्रकारसे सावधान रहे ही; क्योंकि जिसकी ओरसे भयकी आशंका नहीं है, उसकी ओरसे यदि भय उत्पन्न होता है तो वह जड़मूलसहित नष्ट कर देता है ⁠।⁠।</div>
<div class="class_54">अवधानेन मौनेन काषायेण जटाजिनैः ⁠।</div>
<div class="class_54">विश्वासयित्वा द्वेष्टारमवलुम्पेद् यथा वृकः ⁠।⁠।⁠ ४६ ⁠।⁠।</div>
<div class="class_55">‘शत्रुके हितके प्रति मनोयोग दिखाकर, मौनव्रत लेकर, गेरुआ वस्त्र पहनकर तथा जटा और मृगचर्म धारण करके अपने प्रति विश्वास उत्पन्न करे और जब विश्वास हो जाय तो मौका देखकर भूखे भेड़ियेकी तरह शत्रुपर टूट पड़े ⁠।⁠।⁠ ४६ ⁠।⁠।</div>
<div class="class_54">पुत्रो वा यदि वा भ्राता पिता वा यदि वा सुहृत् ⁠।</div>
<div class="class_54">अर्थस्य विघ्नं कुर्वाणा हन्तव्या भूतिमिच्छता ⁠।⁠।⁠ ४७ ⁠।⁠।</div>
<div class="class_55">‘पुत्र, भाई, पिता अथवा मित्र जो भी अर्थप्राप्तिमें विघ्न डालनेवाले हों, उन्हें ऐश्वर्य चाहनेवाला राजा अवश्य मार डाले ⁠।⁠।⁠ ४७ ⁠।⁠।</div>
<div class="class_54">गुरोरप्यवलिप्तस्य कार्याकार्यमजानतः ⁠।</div>
<div class="class_54">उत्पथं प्रतिपन्नस्य दण्डो भवति शासनम् ⁠।⁠।⁠ ४८ ⁠।⁠।</div>
<div class="class_55">‘यदि गुरु भी घंमडमें भरकर कर्तव्य और अकर्तव्यको नहीं समझ रहा हो और बुरे मार्गपर चलता हो तो उसके लिये भी दण्ड देना उचित है; दण्ड उसे राहपर लाता है ⁠।⁠।⁠ ४८ ⁠।⁠।</div>
<div class="class_54">अभ्युत्थानाभिवादाभ्यां सम्प्रदानेन केनचित् ⁠।</div>
<div class="class_54">प्रतिपुष्पफलाघाती तीक्ष्णतुण्ड इव द्विजः ⁠।⁠।⁠ ४९ ⁠।⁠।</div>
<div class="class_55">‘शत्रुके आनेपर उठकर उसका स्वागत करे, उसे प्रणाम करे और कोई अपूर्व उपहार दे। इन सब बर्तावोंके द्वारा पहले उसे वशमें करे। इसके बाद ठीक वैसे ही जैसे तीखी चोंचवाला पक्षी वृक्षके प्रत्येक फूल और फलपर चोंच मारता है, उसी प्रकार उसके साधन और साध्यपर आघात करे ⁠।⁠।⁠ ४९ ⁠।⁠।</div>
<div class="class_54">नाच्छित्त्वा परमर्माणि नाकृत्वा कर्म दारुणम् ⁠।</div>
<div class="class_54">नाहत्वा मत्स्यघातीव प्राप्नोति महतीं श्रियम् ⁠।⁠।⁠ ५० ⁠।⁠।</div>
<div class="class_55">‘राजा मछलीमारोंकी भाँति दूसरोंके मर्म विदीर्ण किये बिना, अत्यन्त क्रूर कर्म किये बिना तथा बहुतोंके प्राण लिये बिना बड़ी भारी सम्पत्ति नहीं पा सकता है ⁠।⁠।</div>
<div class="class_54">नास्ति जात्या रिपुर्नाम मित्रं वापि न विद्यते ⁠।</div>
<div class="class_54">सामर्थ्ययोगाज्जायन्ते मित्राणि रिपवस्तथा ⁠।⁠।⁠ ५१ ⁠।⁠।</div>
<div class="class_55">‘कोई जन्मसे ही मित्र अथवा शत्रु नहीं होता है। सामर्थ्ययोगसे ही शत्रु और मित्र उत्पन्न होते रहते हैं ⁠।⁠।</div>
<div class="class_54">अमित्रं नैव मुञ्चेत वदन्तं करुणान्यपि ⁠।</div>
<div class="class_54">दुःखं तत्र न कर्तव्यं हन्यात् पूर्वापकारिणम् ⁠।⁠।⁠ ५२ ⁠।⁠।</div>
<div class="class_55">‘शत्रु करुणाजनक वचन बोल रहा हो तो भी उसे मारे बिना न छोड़े। जिसने पहले अपना अपकार किया हो, उसको अवश्य मार डाले और उसमें दुःख न माने ⁠।⁠।</div>
<div class="class_54">संग्रहानुग्रहे यत्नः सदा कार्योऽनसूयता ⁠।</div>
<div class="class_54">निग्रहश्चापि यत्नेन कर्तव्यो भूतिमिच्छता ⁠।⁠।⁠ ५३ ⁠।⁠।</div>
<div class="class_55">‘ऐश्वर्यकी इच्छा रखनेवाला राजा दोषदृष्टिका परित्याग करके सदा लोगोंको अपने पक्षमें मिलाये रखने तथा दूसरोंपर अनुग्रह करनेके लिये यत्नशील बना रहे और शत्रुओंका दमन भी प्रयत्नपूर्वक करे ⁠।⁠।⁠ ५३ ⁠।⁠।</div>
<div class="class_54">प्रहरिष्यन् प्रियं ब्रूयात् प्रहृत्यैव प्रियोत्तरम् ⁠।</div>
<div class="class_54">असिनापि शिरश्छित्त्वा शोचेत च रुदेत च ⁠।⁠।⁠ ५४ ⁠।⁠।</div>
<div class="class_55">‘प्रहार करनेके लिये उद्यत होकर भी प्रिय वचन बोले, प्रहार करनेके पश्चात् भी प्रिय वाणी ही बोले, तलवारसे शत्रुका मस्तक काटकर भी उसके लिये शोक करे और रोये ⁠।⁠।⁠ ५४ ⁠।⁠।</div>
<div class="class_54">निमन्त्रयीत सान्त्वेन सम्मानेन तितिक्षया ⁠।</div>
<div class="class_54">लोकाराधनमित्येतत् कर्तव्यं भूतिमिच्छता ⁠।⁠।⁠ ५५ ⁠।⁠।</div>
<div class="class_55">‘ऐश्वर्यकी इच्छा रखनेवाले राजाको मधुर वचन बोलकर दूसरोंका सम्मान करके और सहनशील होकर लोगोंको अपने पास आनेके लिये निमन्त्रित करना चाहिये, यही लोककी आराधना अथवा साधारण जनताका सम्मान है। इसे अवश्य करना चाहिये ⁠।⁠।⁠ ५५ ⁠।⁠।</div>
<div class="class_54">न शुष्कवैरं कुर्वीत बाहुभ्यां न नदीं तरेत् ⁠।</div>
<div class="class_54">अनर्थकमनायुष्यं गोविषाणस्य भक्षणम् ⁠।</div>
<div class="class_54">दन्ताश्च परिमृज्यन्ते रसश्चापि न लभ्यते ⁠।⁠।⁠ ५६ ⁠।⁠।</div>
<div class="class_55">‘सूखा वैर न करे तथा दोनों बाँहोंसे तैरकर नदीके पार न जाय। यह निरर्थक और आयुनाशक कर्म है। यह कुत्तेके द्वारा गायका सींग चबाने-जैसा कार्य है, जिससे उसके दाँत भी रगड़ उठते हैं और रस भी नहीं मिलता है ⁠।⁠।⁠ ५६ ⁠।⁠।</div>
<div class="class_54">त्रिवर्गे त्रिविधा पीडानुबन्धास्त्रय एव च ⁠।</div>
<div class="class_54">अनुबन्धाः शुभा ज्ञेयाः पीडाश्च परिवर्जयेत् ⁠।⁠।⁠ ५७ ⁠।⁠।</div>
<div class="class_55">धर्म, अर्थ और काम—इन त्रिविध पुरुषार्थोंके सेवनमें लोभ, मूर्खता और दुर्बलता-यह तीन प्रकारकी बाधा-अड़चन उपस्थित होती है। उसी प्रकार उनके शान्ति, सर्वहितकारी कर्म और उपभोग—ये तीन ही प्रकारके फल होते हैं। इन (तीनों प्रकारके) फलोंको शुभ जानना चाहिये; परंतु (उक्त तीनों प्रकारकी) बाधाओंसे यत्नपूर्वक बचना चाहिये ⁠।⁠।⁠ ५७ ⁠।⁠।</div>
<div class="class_54">ऋणशेषमग्निशेषं शत्रुशेषं तथैव च ⁠।</div>
<div class="class_54">पुनः पुनः प्रवर्धन्ते तस्माच्छेषं न धारयेत् ⁠।⁠।⁠ ५८ ⁠।⁠।</div>
<div class="class_55">‘ऋण, अग्नि और शत्रुमेंसे कुछ बाकी रह जाय तो वह बारंबार बढ़ता रहता है; इसलिये इनमेंसे किसीको शेष नहीं छोड़ना चाहिये ⁠।⁠।⁠ ५८ ⁠।⁠।</div>
<div class="class_54">वर्धमानमृणं तिष्ठेत् परिभूताश्च शत्रवः ⁠।</div>
<div class="class_54">जनयन्ति भयं तीव्रं व्याधयश्चाप्युपेक्षिताः ⁠।⁠।⁠ ५९ ⁠।⁠।</div>
<div class="class_55">‘यदि बढ़ता हुआ ऋण रह जाय, तिरस्कृत शत्रु जीवित रहें और उपेक्षित रोग शेष रह जायँ तो ये सब तीव्र भय उत्पन्न करते हैं ⁠।⁠।⁠ ५९ ⁠।⁠।</div>
<div class="class_54">नासम्यक् कृतकारी स्यादप्रमत्तः सदा भवेत् ⁠।</div>
<div class="class_54">कण्टकोऽपि हि दुश्छिन्नो विकारं कुरुते चिरम् ⁠।⁠।⁠ ६० ⁠।⁠।</div>
<div class="class_55">‘किसी कार्यको अच्छी तरह सम्पन्न किये बिना न छोड़े और सदा सावधान रहे। शरीरमें गड़ा हुआ काँटा भी यदि पूर्णरूपसे निकाल न दिया जाय—उसका कुछ भाग शरीरमें ही टूटकर रह जाय तो वह चिरकालतक विकार उत्पन्न करता है ⁠।⁠।⁠ ६० ⁠।⁠।</div>
<div class="class_54">वधेन च मनुष्याणां मार्गाणां दूषणेन च ⁠।</div>
<div class="class_54">अगाराणां विनाशैश्च परराष्ट्रं विनाशयेत् ⁠।⁠।⁠ ६१ ⁠।⁠।</div>
<div class="class_55">‘मनुष्योंका वध करके, सड़कें तोड़-फोड़कर और घरोंको नष्ट-भ्रष्ट करके शत्रुके राष्ट्रका विध्वंस करना चाहिये ⁠।⁠।⁠ ६१ ⁠।⁠।</div>
<div class="class_54">गृध्रदृष्टिर्बकालीनः श्वचेष्टः सिंहविक्रमः ⁠।</div>
<div class="class_54">अनुद्विग्नः काकशङ्की भुजङ्गरितं चरेत् ⁠।⁠।⁠ ६२ ⁠।⁠।</div>
<div class="class_55">‘राजा गीधके समान दूरतक दृष्टि डाले, बगुलेके समान लक्ष्यपर दृष्टि जमाये, कुत्तेके समान चौकन्ना रहे और सिंह के समान पराक्रम प्रकट करे, मनमें उद्वेग को स्थान न दे, कौएकी भाँति सशंक रहकर दूसरोंकी चेष्टा पर ध्यान रक्खे और दूसरेके बिलमें प्रवेश करनेवाले सर्पके समान शत्रुका छिद्र देखकर उसपर आक्रमण करे ⁠।⁠।⁠ ६२ ⁠।⁠।</div>
<div class="class_54">शूरमञ्जलिपातेन भीरुं भेदेन भेदयेत् ⁠।</div>
<div class="class_54">लुब्धमर्थप्रदानेन समं तुल्येन विग्रहः ⁠।⁠।⁠ ६३ ⁠।⁠।</div>
<div class="class_55">‘जो अपनेसे शूरवीर हो, उसे हाथ जोड़कर वशमें करे, जो डरपोक हो, उसे भय दिखाकर फोड़ ले लोभीको धन देकर काबूमें कर ले तथा जो बराबर हो उसके साथ युद्ध छेड़ दे ⁠।⁠।⁠ ६३ ⁠।⁠।</div>
<div class="class_54">श्रेणीमूख्योपजापेषु वल्लभानुनयेषु च ⁠।</div>
<div class="class_54">अमात्यान् परिरक्षेत भेदसंघातयोरपि ⁠।⁠।⁠ ६४ ⁠।⁠।</div>
<div class="class_55">अनेक जातिके लोग जो एक कार्यके लिये संगठित होकर अपना दल बना लेते हैं, उस दलको श्रेणी कहते हैं। ऐसी श्रेणियोंके जो प्रधान हैं, उनमें जब भेद डाला जा रहा हो और अपने मित्रोंको अनुनय-विनयके द्वारा जब दूसरे लोग अपनी ओर खींच रहे हों तथा जब सब ओर भेदनीति और दलबंदीके जाल बिछाये जा रहे हों, ऐसे अवसरोंपर अपने मन्त्रियोंकी पूर्णरूपसे रक्षा करनी चाहिये। (न तो वे फूटने पावें और और न स्वयं ही कोई दल बनाकर अपने विरुद्ध कार्य करने पावें। इसके लिये सतत सावधान रहना चाहिये) ⁠।⁠।⁠ ६४ ⁠।⁠।</div>
<div class="class_54">मृदुरित्यवजानन्ति तीक्ष्ण इत्युद्विजन्ति च ⁠।</div>
<div class="class_54">तीक्ष्णकाले भवेत् तीक्ष्णो मृदुकाले मृदुर्भवेत् ⁠।⁠।⁠ ६५ ⁠।⁠।</div>
<div class="class_55">‘राजा सदा कोमल रहे तो लोग उसकी अवहेलना करते हैं और सदा कठोर बना रहे तो उससे उद्विग्न हो उठते हैं, अतः जब कठोरता दिखाने का समय हो तो वह कठोर बने और जब कोमलतापूर्ण बर्ताव करनेका अवसर हो तो कोमल बन जाय ⁠।⁠।⁠ ६५ ⁠।⁠।</div>
<div class="class_54">मृदुनैव मृदुं हन्ति मृदुना हन्ति दारुणम् ⁠।</div>
<div class="class_54">नासाध्यं मृदुना किंचित् तस्मात् तीक्ष्णतरो मृदुः ⁠।⁠।⁠ ६६ ⁠।⁠।</div>
<div class="class_55">‘बुद्धिमान् राजा कोमल उपायसे कोमल शत्रुका नाश करता है और कोमल उपायसे ही दारुण शत्रुका भी संहार कर डालता है। कोमल उपायसे कुछ भी असाध्य नहीं है; अतः कोमल ही अत्यन्त तीक्ष्ण है ⁠।⁠।⁠ ६६ ⁠।⁠।</div>
<div class="class_54">काले मृदुर्यो भवति काले भवति दारुणः ⁠।</div>
<div class="class_54">प्रसाधयति कृत्यानि शत्रुं चाप्यधितिष्ठति ⁠।⁠।⁠ ६७ ⁠।⁠।</div>
<div class="class_55">‘जो समयपर कोमल होता है और समयपर कठोर बन जाता है, वह अपने सारे कार्य सिद्ध कर लेता है और शत्रु पर भी उसका अधिकार हो जाता है ⁠।⁠।⁠ ६७ ⁠।⁠।</div>
<div class="class_54">पण्डितेन विरुद्धः सन् दूरस्थोऽस्मीति नाश्वसेत् ⁠।</div>
<div class="class_54">दीर्घौ बुद्धिमतो बाहू याभ्यां हिंसति हिंसितः ⁠।⁠।⁠ ६८ ⁠।⁠।</div>
<div class="class_55">‘विद्वान् पुरुषसे विरोध करके ‘मैं दूर हूँ’ ऐसा समझकर निश्चिन्त नहीं होना चाहिये; क्योंकि बुद्धिमान्‌की बाँहे बहुत बड़ी होती हैं (उसके द्वारा किये गये प्रतीकारके उपाय दूरतक प्रभाव डालते हैं), अतः यदि बुद्धिमान् पुरुषपर चोट की गयी तो वह अपनी उन विशाल भुजाओं द्वारा दूरसे भी शत्रुका विनाश कर सकता है ⁠।⁠।⁠ ६८ ⁠।⁠।</div>
<div class="class_54">न तत् तरेद् यस्य न पारमुत्तरे-</div>
<div class="class_57">न्न तद्धरेद् यत् पुनराहरेत् परः ⁠।</div>
<div class="class_54">न तत् खनेद् यस्य न मूलमुद्धरे-</div>
<div class="class_57">न्न तं हन्याद् यस्य शिरो न पातयेत् ⁠।⁠।⁠ ६९ ⁠।⁠।</div>
<div class="class_55">‘जिसके पार न उतर सके, उस नदीको तैरनेका साहस न करे। जिसको शत्रु पुनः बलपूर्वक वापस ले सके ऐसे धनका अपहरण ही न करे। ऐसे वृक्ष या शत्रुको खोदने या नष्ट करनेकी चेष्टा न करे जिसकी जड़को उखाड़ फेंकना सम्भव न हो सके तथा उस वीरपर आघात न करे, जिसका मस्तक काटकर धरतीपर गिरा न सके ⁠।⁠।</div>
<div class="class_54">इतीदमुक्तं वृजिनाभिसंहितं</div>
<div class="class_57">न चैतदेवं पुरुषः समाचरेत् ⁠।</div>
<div class="class_54">परप्रयुक्ते न कथं विभावये-</div>
<div class="class_57">दतो मयोक्तं भवतो हितार्थिना ⁠।⁠।⁠ ७० ⁠।⁠।</div>
<div class="class_55">‘यह जो मैंने शत्रुके प्रति पापपूर्ण बर्तावका उपदेश किया है, इसे समर्थ पुरुष सम्पत्तिके समय कदापि आचरणमें न लावे। परंतु जब शत्रु ऐसे ही बर्तावोंद्वारा अपने ऊपर संकट उपस्थित कर दे, तब उसके प्रतीकारके लिये वह इन्हीं उपायोंको काममें लानेका विचार क्यों न करे, इसीलिये तुम्हारे हितकी इच्छासे मैंने यह सब कुछ बताया है’ ⁠।⁠।⁠ ७० ⁠।⁠।</div>
<div class="class_54">यथावदुक्तं वचनं हितार्थिना</div>
<div class="class_57">निशम्य विप्रेण सुवीरराष्ट्रपः ⁠।</div>
<div class="class_54">तथाकरोद् वाक्यमदीनचेतनः</div>
<div class="class_57">श्रियं च दीप्तां बुभुजे सबान्धवः ⁠।⁠।⁠ ७१ ⁠।⁠।</div>
<div class="class_55">हितार्थी ब्राह्मण भारद्वाज कणिककी कही हुई उन यथार्थ बातोंको सुनकर सौवीरदेशके राजाने उनका यथोचितरूपसे पालन किया, जिससे वे बन्धु-बान्धवों-सहित समुज्ज्वल राजलक्ष्मीका उपभोग करने लगे ⁠।⁠।</div>
<div class="class_87">इति श्रीमहाभारते शान्तिपर्वणि आपद्धर्मपर्वणि कणिकोपदेशे चत्वारिंशदधिकशततमोऽध्यायः ⁠।⁠।⁠ १४० ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत आपद्धर्मपर्वमें कणिकका उपदेशविषयक एक सौ चालीसवाँ अध्याय पूरा हुआ ⁠।⁠।⁠ १४० ⁠।⁠।</div>
<div class="class_89"><img src="image_454.jpg" alt="" class="class_42"/></div>
<hr class="class_90"/>
<div id="XWxTL2lbS6mOOjE0kR7G-g50458" class="class_91"><a href="part0162.xhtml#XWxTL2lbS6mOOjE0kR7G-g50297" class="class_80">*</a> कोयलका श्रेष्ठ गुण है कण्ठकी मधुरता, सूअरके आक्रमणको रोकना कठिन है, यही उसकी विशेषता है; मेरुका गुण है सबसे अधिक उन्नत होना, सूने घरकी विशेषता है अनेकको आश्रय देना, नटका गुण है दूसरोंको अपने क्रिया-कौशलद्वारा संतुष्ट करना तथा अनुरक्त सुहृद्‌की विशेषता है हितपरायणता। ये सारे गुण राजाको अपनाने चाहिये।</div>
</body>
</html>
