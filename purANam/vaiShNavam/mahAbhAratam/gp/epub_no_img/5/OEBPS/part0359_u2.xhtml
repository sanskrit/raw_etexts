<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0359</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g50117" class="class_105">एकविंशत्यधिकत्रिशततमोऽध्यायः</div>
<div class="class_106">व्यासजीका अपने पुत्र शुकदेवको वैराग्य और धर्मपूर्ण उपदेश देते हुए सावधान करना</div>
<div class="class_97">युधिष्ठिर उवाच</div>
<div class="class_66">कथं निर्वेदमापन्नः शुको वैयासकिः पुरा ⁠।</div>
<div class="class_66">एतदिच्छाम्यहं श्रोतुं परं कौतूहलं हि मे ⁠।⁠।⁠ १ ⁠।⁠।</div>
<div class="class_68"><span class="class_60">युधिष्ठिरने पूछा—</span>पितामह! पूर्वकालमें व्यासपुत्र शुकदेवको किस प्रकार वैराग्य प्राप्त हुआ था? मैं यह सुनना चाहता हूँ। इस विषयमें मुझे बड़ा कौतूहल हो रहा है ⁠।⁠।⁠ १ ⁠।⁠।</div>
<div class="class_66">अव्यक्तव्यक्ततत्त्वानां निश्चयं बुद्धिनिश्चयम् ⁠।</div>
<div class="class_66">वक्तुमर्हसि कौरव्य देवस्याजस्य या कृतिः ⁠।⁠।⁠ २ ⁠।⁠।</div>
<div class="class_68">कुरुनन्दन! इसके सिवा आप मुझे व्यक्त और अव्यक्त तत्त्वोंका बुद्धिद्वारा निश्चित किया हुआ स्वरूप बतलाइये तथा अजन्मा भगवान् नारायणका जो चरित्र है, उसे भी सुनानेकी कृपा करें ⁠।⁠।⁠ २ ⁠।⁠।</div>
<div class="class_69">भीष्म उवाच</div>
<div class="class_66">प्राकृतेन सुवृत्तेन चरन्तमकुतोभयम् ⁠।</div>
<div class="class_66">अध्याप्य कृत्स्नं स्वाध्यायमन्वशाद् वै पिता सुतम् ⁠।⁠।⁠ ३ ⁠।⁠।</div>
<div class="class_68"><span class="class_60">भीष्मजी कहते हैं—</span>राजन्! पुत्र शुकदेवको साधारण लोगोंकी भाँति आचरण करते और सर्वथा निर्भय विचरते देख पिता श्रीव्यासजीने उन्हें सम्पूर्ण वेदोंका अध्ययन कराया और फिर यह उपदेश दिया ⁠।⁠।⁠ ३ ⁠।⁠।</div>
<div class="class_69">व्यास उवाच</div>
<div class="class_66">धर्मं पुत्र निषेवस्व सुतीक्ष्णौ च हिमातपौ ⁠।</div>
<div class="class_66">क्षुत्पिपासे च वायुं च जय नित्यं जितेन्द्रियः ⁠।⁠।⁠ ४ ⁠।⁠।</div>
<div class="class_68"><span class="class_60">व्यासजीने कहा—</span>बेटा! तुम सदा धर्मका सेवन करते रहो और जितेन्द्रिय होकर कड़ीसे कड़ी सर्दी, गर्मी, भूख-प्यासको सहन करते हुए प्राणवायुपर विजय प्राप्त करो ⁠।⁠।⁠ ४ ⁠।⁠।</div>
<div class="class_66">सत्यमार्जवमक्रोधमनसूयां दमं तपः ⁠।</div>
<div class="class_66">अहिंसां चानृशंस्यं च विधिवत् परिपालय ⁠।⁠।⁠ ५ ⁠।⁠।</div>
<div class="class_68">सत्य, सरलता, अक्रोध, दोषदर्शनका अभाव, इन्द्रिय-संयम, तप, अहिंसा और दया आदि धर्मोंका विधिपूर्वक पालन करो ⁠।⁠।⁠ ५ ⁠।⁠।</div>
<div class="class_66">सत्ये तिष्ठ रतो धर्मे हित्वा सर्वमनार्जवम् ⁠।</div>
<div class="class_66">देवतातिथिशेषेण मात्रां प्राणस्य संलिह ⁠।⁠।⁠ ६ ⁠।⁠।</div>
<div class="class_68">सत्यपर डटे रहो तथा सब प्रकारकी वक्रता छोड़कर धर्ममें अनुराग करो। देवताओं और अतिथियोंका सत्कार करके जो अन्न बचे, उसीका प्राणरक्षाके लिये आस्वादन करो ⁠।⁠।⁠ ६ ⁠।⁠।</div>
<div class="class_66">फेनमात्रोपमे देहे जीवे शकुनिवत् स्थिते ⁠।</div>
<div class="class_66">अनित्ये प्रियसंवासे कथं स्वपिषि पुत्रक ⁠।⁠।⁠ ७ ⁠।⁠।</div>
<div class="class_68">बेटा! यह शरीर जलके फेनकी तरह क्षणभंगुर है। इसमें जीव पक्षीकी तरह बसा हुआ है और यह प्रियजनोंका सहवास भी सदा रहनेवाला नहीं है। फिर भी तुम क्यों सोये पड़े हो? ⁠।⁠।⁠ ७ ⁠।⁠।</div>
<div class="class_66">अप्रमत्तेषु जाग्रत्सु नित्ययुक्तेषु शत्रुषु ⁠।</div>
<div class="class_66">अन्तरं लिप्समानेषु बालस्त्वं नावबुध्यसे ⁠।⁠।⁠ ८ ⁠।⁠।</div>
<div class="class_68">तुम्हारे शत्रु सर्वदा सावधान, जो हुए, सर्वथा उद्यत और तुम्हारे छिद्रोंको देखनेमें लगे हुए हैं; परंतु तुम अभी बालक हो, इसलिये समझ नहीं रहे हो ⁠।⁠।⁠ ८ ⁠।⁠।</div>
<div class="class_66">अहःसु गण्यमानेषु क्षीयमाणे तथाऽऽयुषि ⁠।</div>
<div class="class_66">जीविते लिख्यमाने च किमुत्थाय न धावसि ⁠।⁠।⁠ ९ ⁠।⁠।</div>
<div class="class_68">तुम्हारी आयुके दिन गिने जा रहे हैं। आयु क्षीण होती जा रही है और जीवन मानो कहीं लिखा जा रहा है (समाप्त हो रहा है)। फिर तुम उठकर भागते क्यों नहीं हो? (शीघ्रतापूर्वक कर्तव्यपालनमें लग क्यों नहीं जाते हो?) ⁠।⁠।⁠ ९ ⁠।⁠।</div>
<div class="class_66">ऐहलौकिकमीहन्ते मांसशोणितवर्धनम् ⁠।</div>
<div class="class_66">पारलौकिककार्येषु प्रसुप्ता भृशनास्तिकाः ⁠।⁠।⁠ १० ⁠।⁠।</div>
<div class="class_68">अत्यन्त नास्तिक मनुष्य केवल इस लोकके स्वार्थको चाहते हुए शरीरमें मांस और रक्तको बढ़ाने-वाली चेष्टा ही करते रहते हैं। पारलौकिक कार्योंकी ओरसे तो वे सदा सोये ही रहते हैं ⁠।⁠।⁠ १० ⁠।⁠।</div>
<div class="class_66">धर्माय येऽभ्यसूयन्ति बुद्धिमोहान्विता नराः ⁠।</div>
<div class="class_66">अपथा गच्छतां तेषामनुयाताऽपि पीड्यते ⁠।⁠।⁠ ११ ⁠।⁠।</div>
<div class="class_68">जो बुद्धिके व्यामोहमें डूबे हुए मनुष्य धर्मसे द्वेष करते हैं, वे सदा कुमार्गसे ही चलते हैं। उनकी तो बात ही क्या है, उनके अनुयायियोंको भी कष्ट भोगना पड़ता है ⁠।⁠।⁠ ११ ⁠।⁠।</div>
<div class="class_66">ये तु तुष्टाः श्रुतिपरा महात्मानो महाबलाः ⁠।</div>
<div class="class_66">धर्म्यं पन्थानमारूढास्तानुपास्स्व च पृच्छ च ⁠।⁠।⁠ १२ ⁠।⁠।</div>
<div class="class_68">इसलिये जो महान् धर्मबलसे सम्पन्न महात्मा पुरुष संतुष्ट और श्रुतिपरायण होकर सर्वदा धर्मपथपर ही आरूढ़ रहते हैं, तुम उन्हींकी सेवामें रहो और उन्हींसे अपना कर्तव्य पूछो ⁠।⁠।⁠ १२ ⁠।⁠।</div>
<div class="class_66">उपधार्य मतं तेषां बुधानां धर्मदर्शिनाम् ⁠।</div>
<div class="class_66">नियच्छ परया बुद्ध‍या चित्तमुत्पथगामि वै ⁠।⁠।⁠ १३ ⁠।⁠।</div>
<div class="class_68">उन धर्मदर्शी विद्वानोंका मत जानकर तुम अपनी श्रेष्ठ बुद्धिके द्वारा अपने कुपथगामी मनको काबूमें करो ⁠।⁠।⁠ १३ ⁠।⁠।</div>
<div class="class_66">आद्यकालिकया बुद्ध‍या दूरे श्व इति निर्भयाः ⁠।</div>
<div class="class_66">सर्वभक्ष्या न पश्यन्ति कर्मभूमिमचेतसः ⁠।⁠।⁠ १४ ⁠।⁠।</div>
<div class="class_68">जिसकी केवल वर्तमान सुखपर ही दृष्टि रहती है, उस बुद्धिके द्वारा भावी परिणामको बहुत दूर जानकर जो निर्भय रहते और सब प्रकारके अभक्ष्य पदार्थोंको खाते रहते हैं, वे बुद्धिहीन मनुष्य इस कर्मभूमिके महत्त्वको नहीं देख पाते हैं ⁠।⁠।⁠ १४ ⁠।⁠।</div>
<div class="class_66">धर्मं निःश्रेणिमास्थाय किंचित् किंचित् समारुह ⁠।</div>
<div class="class_66">कोषकारवदात्मानं वेष्टयन्नानुबुध्यसे ⁠।⁠।⁠ १५ ⁠।⁠।</div>
<div class="class_68">तुम धर्मरूपी सीढ़ीको पाकर धीरे-धीरे उसपर चढ़ते जाओ। अभी तो तुम रेशमके कीड़ेकी तरह अपने-आपको वासनाओंके जालसे ही लपेटते जा रहे हो, तुम्हें चेत नहीं हो रहा है ⁠।⁠।⁠ १५ ⁠।⁠।</div>
<div class="class_66">नास्तिकं भिन्नमर्यादं कूलपातमिव स्थितम् ⁠।</div>
<div class="class_66">वामतः कुरु विस्रब्धो नरं वेणुमिवोद्धृतम् ⁠।⁠।⁠ १६ ⁠।⁠।</div>
<div class="class_68">जो नास्तिक हो, धर्मकी मर्यादा भंग कर रहा हो और किनारेको तोड़-फोड़कर गिरा देनेवाले नदीके महान् जल-प्रवाहकी भाँति स्थित हो, ऐसे मनुष्यको उखाड़े हुए बाँसकी तरह बिना किसी हिचकके त्याग दो ⁠।⁠।⁠ १६ ⁠।⁠।</div>
<div class="class_66">कामं क्रोधं च मृत्युं च पञ्चेन्द्रियजलां नदीम् ⁠।</div>
<div class="class_66">नावं धृतिमयीं कृत्वा जन्मदुर्गाणि संतर ⁠।⁠।⁠ १७ ⁠।⁠।</div>
<div class="class_68">काम, क्रोध, मृत्यु और जिसमें पाँच इन्द्रियरूपी जल भरा हुआ है, ऐसी विषयासक्तिरूपी नदीको तुम सात्त्विकी धृतिरूप नौकाका आश्रय ले पार कर लो और इस प्रकार जन्म-मृत्युरूपी दुर्गम संकटसे पार हो जाओ ⁠।⁠।⁠ १७ ⁠।⁠।</div>
<div class="class_66">मृत्युनाभ्याहते लोके जरया परिपीडिते ⁠।</div>
<div class="class_66">अमोघासु पतन्तीषु धर्मपोतेन संतर ⁠।⁠।⁠ १८ ⁠।⁠।</div>
<div class="class_68">सारा संसार मृत्युके थपेड़े खाता हुआ वृद्धावस्थासे पीड़ित हो रहा है। ये रातें प्राणियोंकी आयुका अपहरण करके अपनेको सफल बनाती हुई बीत रही हैं। तुम धर्मरूपी नौकापर चढ़कर भवसागरसे पार हो जाओ ⁠।⁠।</div>
<div class="class_66">तिष्ठन्तं च शयानं च मृत्युरन्वेषते यदा ⁠।</div>
<div class="class_66">निर्वृत्तिं लभते कस्मादकस्मान्मृत्युनाशितः ⁠।⁠।⁠ १९ ⁠।⁠।</div>
<div class="class_68">मनुष्य खड़ा हो या सो रहा हो, मृत्यु निरन्तर उसे खोजती फिरती है। जब इस प्रकार तुम अकस्मात् मृत्युके ग्रास बन जानेवाले हो, तब इस तरह निश्चिन्त एवं शान्त कैसे बैठे हो? ⁠।⁠।⁠ १९ ⁠।⁠।</div>
<div class="class_66">संचिन्वानकमेवैनं कामानामवितृप्तकम् ⁠।</div>
<div class="class_66">वृकीवोरणमासाद्य मृत्युरादाय गच्छति ⁠।⁠।⁠ २० ⁠।⁠।</div>
<div class="class_68">मनुष्य भोगसामग्रियोंके संचयमें लगा ही रहता है और उनसे तृप्त भी नहीं होने पाता है कि भेड़के बच्चेको उठा ले जानेवाली बाघिनकी भाँति मौत उसे अपनी दाढ़में दबाकर चल देती है ⁠।⁠।⁠ २० ⁠।⁠।</div>
<div class="class_66">क्रमशः संचितशिखो धर्मबुद्धिमयो महान् ⁠।</div>
<div class="class_66">अन्धकारे प्रवेष्टव्यं दीपो यत्नेन धार्यताम् ⁠।⁠।⁠ २१ ⁠।⁠।</div>
<div class="class_68">यदि तुम्हें इस संसाररूपी अन्धकारमें प्रवेश करना है तो हाथमें उस धर्म-बुद्धिमय महान् दीपकको यत्नपूर्वक धारण कर लो, जिसकी शिखा क्रमशः प्रज्वलित हो रही हो ⁠।⁠।⁠ २१ ⁠।⁠।</div>
<div class="class_66">सम्पतन् देहजालानि कदाचिदिह मानुषे ⁠।</div>
<div class="class_66">ब्राह्मण्यं लभते जन्तुस्तत् पुत्र परिपालय ⁠।⁠।⁠ २२ ⁠।⁠।</div>
<div class="class_68">बेटा! जीव अनेक प्रकारके शरीरोंमें जन्मता-मरता हुआ कभी इस मानव-योनिमें आकर ब्राह्मणका शरीर पाता है, अतः तुम ब्राह्मणोचित कर्तव्यका पालन करो ⁠।⁠।</div>
<div class="class_66">ब्राह्मणस्य तु देहोऽयं न कामार्थाय जायते ⁠।</div>
<div class="class_66">इह क्लेशाय तपसे प्रेत्य त्वनुपमं सुखम् ⁠।⁠।⁠ २३ ⁠।⁠।</div>
<div class="class_68">ब्राह्मणका यह शरीर भोग भोगनेके लिये नहीं पैदा होता है। यह तो यहाँ क्लेश उठाकर तपस्या करने और मृत्युके पश्चात् अनुपम सुख भोगनेके लिये रचा गया है ⁠।⁠।⁠ २३ ⁠।⁠।</div>
<div class="class_66">ब्राह्मण्यं बहुभिरवाप्यते तपोभि-</div>
<div class="class_67">स्तल्लब्ध्वा न रतिपरेण हेलितव्यम् ⁠।</div>
<div class="class_66">स्वाध्याये तपसि दमे च नित्ययुक्तः</div>
<div class="class_67">क्षेमार्थी कुशलपरः सदा यतस्व ⁠।⁠।⁠ २४ ⁠।⁠।</div>
<div class="class_68">बहुत समयतक बड़ी भारी तपस्या करनेसे ब्राह्मणका शरीर मिलता है। उसे पाकर विषयानुरागमें फँसकर बरबाद नहीं करना चाहिये। अतः यदि तुम अपना कल्याण चाहते हो तो कुशलप्रद कर्ममें संलग्न हो सदा स्वाध्याय, तपस्या और इन्द्रियसंयममें पूर्णतः तत्पर रहनेका प्रयत्न करो ⁠।⁠।⁠ २४ ⁠।⁠।</div>
<div class="class_66">अव्यक्तप्रकृतिरयं कलाशरीरः</div>
<div class="class_67">सूक्ष्मात्मा क्षणत्रुटिशो निमेषरोमा ⁠।</div>
<div class="class_66">ऋत्वास्यः समबलशुक्लकृष्णनेत्रो</div>
<div class="class_67">मासाङ्गो द्रवति वयोहयो नराणाम् ⁠।⁠।⁠ २५ ⁠।⁠।</div>
<div class="class_66">तं दृष्ट्वा प्रसूतमजस्रमुग्रवेगं</div>
<div class="class_67">गच्छन्तं सततमिहाव्यपेक्षमाणम् ⁠।</div>
<div class="class_66">चक्षुस्ते यदि न परप्रणेतृनेयं</div>
<div class="class_67">धर्मे ते भवतु मनः परं निशाम्य ⁠।⁠।⁠ २६ ⁠।⁠।</div>
<div class="class_68">मनुष्योंका आयुरूप अश्व बड़े वेगसे दौड़ा जा रहा है। इसका स्वभाव अव्यक्त है। कला-काष्ठा आदि इसके शरीर हैं। इसका स्वरूप अत्यन्त सूक्ष्म है। क्षण, त्रुटि (चुटकी) और निमेष आदि इसके रोम हैं। ऋतुएँ मुख हैं। समान बलवाले शुक्ल और कृष्णपक्ष नेत्र हैं तथा महीने इसके विभिन्न अंग हैं। वह भयंकर वेगशाली अश्व यहाँकी किसी वस्तुकी अपेक्षा न रखकर निरन्तर अविराम गतिसे वेगपूर्वक भागा जा रहा है। उसे देखकर यदि तुम्हारी ज्ञानदृष्टि दूसरेके द्वारा चलानेपर चलनेवाली नहीं है; तो तुम्हारा मन धर्ममें ही लगना चाहिये। तुम दूसरे धर्मात्माओंपर भी दृष्टि डालो ⁠।⁠।⁠ २५-२६ ⁠।⁠।</div>
<div class="class_66">ये चात्र प्रचलितधर्मकामवृत्ताः</div>
<div class="class_67">क्रोशन्तः सततमनिष्टसम्प्रयोगाः ⁠।</div>
<div class="class_66">क्लिश्यन्तः परिगतवेदनाशरीरा</div>
<div class="class_67">बह्वीभिः सुभृशमधर्मकारणाभिः ⁠।⁠।⁠ २७ ⁠।⁠।</div>
<div class="class_68">जो लोग यहाँ धर्मसे विचलित हो स्वेच्छाचारमें लगे हुए हैं, दूसरोंको बुरा-भला कहते हुए सदा अनिष्टकारी अशुभ कर्मोंमें ही लगे हुए हैं, वे मरनेके बाद यातनादेह पाकर अपने अनेक पापकर्मोंके कारण अत्यन्त क्लेश भोगते हैं ⁠।⁠।⁠ २७ ⁠।⁠।</div>
<div class="class_66">राजा सदा धर्मपरः शुभाशुभस्य गोप्ता</div>
<div class="class_67">समीक्ष्य सुकृतिनां दधाति लोकान् ⁠।</div>
<div class="class_66">बहुविधमपि चरति प्रविशति</div>
<div class="class_67">सुखमनुपगतं निरवद्यम् ⁠।⁠।⁠ २८ ⁠।⁠।</div>
<div class="class_68">जो राजा सर्वदा धर्मपरायण रहकर उत्तम और अधम प्रजाका यथायोग्य विचारपूर्वक पालन करता है, वह पुण्यात्माओंके लोकोंको प्राप्त होता है। यदि वह स्वयं भी नाना प्रकारके शुभ कर्मोंका आचरण करता है तो उसके फलस्वरूप उसे अप्राप्त एवं निर्दोष सुख प्राप्त होता है ⁠।⁠।⁠ २८ ⁠।⁠।</div>
<div class="class_66">श्वानो भीषणकाया अयोमुखानि वयांसि</div>
<div class="class_67">बलगृध्रकुलपक्षिणां च संघाः ⁠।</div>
<div class="class_66">नरकदने रुधिरपा गुरुवचन-</div>
<div class="class_67">नुदमुपरतं विशसन्ति ⁠।⁠।⁠ २९ ⁠।⁠।</div>
<div class="class_68">परंतु जो गुरुजनोंकी आज्ञाका उल्लंघन करते हैं, उनके मरणके पश्चात् नरकमें स्थित भयानक शरीरवाले कुत्ते, लौहमुख पक्षी, कौए-गीध आदि पक्षियोंके समुदाय तथा रक्त पीनेवाले कीट उनके यातना-शरीरपर आक्रमण करके उसे नोचते और काटते हैं ⁠।⁠।⁠ २९ ⁠।⁠।</div>
<div class="class_66">मर्यादा नियताः स्वयम्भुवा य इहेमाः</div>
<div class="class_67">प्रभिनत्ति दशगुणा मनोऽनुगत्वात् ⁠।</div>
<div class="class_66">निवसति भृशमसुखं पितृविषय-</div>
<div class="class_67">विपिनमवगाह्य स पापः ⁠।⁠।⁠ ३० ⁠।⁠।</div>
<div class="class_68">जो मनुष्य मनचाही करनेके कारण स्वायम्भुवमनुकी बाँधी हुई धर्मकी दस<span id="XWxTL2lbS6mOOjE0kR7G-g50520"></span><a href="part0359_u2.xhtml#XWxTL2lbS6mOOjE0kR7G-g50327" class="class_56">*</a> प्रकारकी मर्यादाओंको तोड़ता है, वह पापात्मा पितृलोकके असिपत्रवनमें जाकर वहाँ अत्यन्त दुःख भोगता रहता है ⁠।⁠।⁠ ३० ⁠।⁠।</div>
<div class="class_66">यो लुब्धः सुभृशं प्रियानृतश्च मनुष्यः</div>
<div class="class_67">सततनिकृतिवञ्चनाभिरतिः स्यात् ⁠।</div>
<div class="class_66">उपनिधिभिरसुखकृत्स परमनिरयगो</div>
<div class="class_67">भृशमसुखमनुभवति दुष्कृतकर्मा ⁠।⁠।⁠ ३१ ⁠।⁠।</div>
<div class="class_68">जो पुरुष अत्यन्त लोभी, असत्यसे प्रेम करनेवाला और सर्वदा कपटभरी बातें बनानेवाला और ठगाईमें रत है तथा जो तरह-तरहके साधनोंसे दूसरोंको दुःख देता है, वह पापात्मा घोर नरकमें पड़कर अत्यन्त दुःख भोगता है ⁠।⁠।⁠ ३१ ⁠।⁠।</div>
<div class="class_66">उष्णां वैतरणीं महानदी-</div>
<div class="class_67">मवगाढोऽसिपत्रवनभिन्नगात्रः ⁠।</div>
<div class="class_66">परशुवनशयो निपतितो</div>
<div class="class_67">वसति च महानिरये भृशार्तः ⁠।⁠।⁠ ३२ ⁠।⁠।</div>
<div class="class_68">उसे अत्यन्त उष्ण महानदी वैतरणीमें गोता लगाना पड़ता है। असिपत्रवनमें उसका अंग-अंग छिन्न-भिन्न हो जाता है और परशुवनमें उसे शयन करना पड़ता है। इस प्रकार महानरकमें पड़कर वह अत्यन्त आतुर हो उठता है और विवश होकर उसीमें निवास करता है ⁠।⁠।⁠ ३२ ⁠।⁠।</div>
<div class="class_66">महापदानि कत्थसे न चाप्यवेक्षसे परम् ⁠।</div>
<div class="class_66">चिरस्य मृत्युकारिकामनागतां न बुध्यसे ⁠।⁠।⁠ ३३ ⁠।⁠।</div>
<div class="class_68">तुम ब्रह्मलोक आदि बड़े-बड़े स्थानोंकी बातें तो बनाते हो, परंतु परमपदपर तुम्हारी दृष्टि नहीं है। भविष्यमें जो मृत्युकी परिचारिका वृद्धावस्था आनेवाली है, उसका तुम्हें पता ही नहीं है ⁠।⁠।⁠ ३३ ⁠।⁠।</div>
<div class="class_66">प्रयायतां किमास्यते समुत्थितं महद् भयम् ⁠।</div>
<div class="class_66">अतिप्रमाथि दारुणं सुखस्य संविधीयताम् ⁠।⁠।⁠ ३४ ⁠।⁠।</div>
<div class="class_68">वत्स! चुपचाप क्यों बैठे हो? जल्दीसे आगे बढ़ो। तुम्हारे ऊपर हृदयको अत्यन्त मथ डालनेवाला, भयंकर एवं महान् भय उठ खड़ा हुआ है; अतः परमानन्दकी प्राप्तिके लिये प्रयत्न करो ⁠।⁠।⁠ ३४ ⁠।⁠।</div>
<div class="class_66">पुरा मृतः प्रणीयते यमस्य राजशासनात् ⁠।</div>
<div class="class_66">त्वमन्तकाय दारुणैः प्रयत्नमार्जवे कुरु ⁠।⁠।⁠ ३५ ⁠।⁠।</div>
<div class="class_68">तुम्हें मरनेपर यमराजकी आज्ञासे भयानक यमदूतोंद्वारा उनके सामने उपस्थित किया जाय, इसके पहले ही सरलतारूप धर्मके सम्पादनके लिये प्रयत्न करो ⁠।⁠।⁠ ३५ ⁠।⁠।</div>
<div class="class_66">पुरा समूलबान्धवं प्रभुर्हरत्यदुःखवित् ⁠।</div>
<div class="class_66">तवेह जीवितं यमो न चास्ति तस्य वारकः ⁠।⁠।⁠ ३६ ⁠।⁠।</div>
<div class="class_68">यमराज सबके स्वामी हैं। वे किसीका दुःख-दर्द नहीं समझते हैं। वे मूल और बन्धु-बान्धवोंसहित तुम्हारे प्राण हर लेंगे। उन्हें रोकनेवाला कोई नहीं है। वह समय आनेके पहले ही तुम अपनी रक्षाके लिये प्रबन्ध कर लो ⁠।⁠।⁠ ३६ ⁠।⁠।</div>
<div class="class_66">पुराऽभिवाति मारुतो यमस्य यः पुरःसरः ⁠।</div>
<div class="class_66">पुरैक एव नीयसे कुरुष्व साम्परायिकम् ⁠।⁠।⁠ ३७ ⁠।⁠।</div>
<div class="class_68">जिस समय यमराजके आगे-आगे चलनेवाला प्रचण्ड कालरूपी पवन चल पड़ेगा, उस समय वह अकेले तुम्हींको वहाँ ले जायगा; अतः तुम पहलेसे ही परलोकमें सुख देनेवाले धर्मका आचरण करो ⁠।⁠।⁠ ३७ ⁠।⁠।</div>
<div class="class_66">पुरा स हि क्व एव ते प्रवाति मारुतोऽन्तकः ⁠।</div>
<div class="class_66">पुरा च विभ्रमन्ति ते दिशो महाभयागमे ⁠।⁠।⁠ ३८ ⁠।⁠।</div>
<div class="class_68">पूर्वजन्ममें तुम्हारे सामने जो प्राणनाशक पवन चल रहा था, आज वह कहाँ है? अब भी जब मृत्युरूप महान् भय उपस्थित होगा, तब तुम्हें सम्पूर्ण दिशाएँ घूमती दिखायी देंगी; अतः पहलेसे ही सावधान हो जाओ ⁠।⁠।⁠ ३८ ⁠।⁠।</div>
<div class="class_66">श्रुतिश्च संनिरुध्यते पुरा तवेह पुत्रक ⁠।</div>
<div class="class_66">समाकुलस्य गच्छतः समाधिमुत्तमं कुरु ⁠।⁠।⁠ ३९ ⁠।⁠।</div>
<div class="class_68">बेटा! जब तुम इस शरीरको छोड़कर चलने लगोगे, उस समय व्याकुलताके कारण तुम्हारी श्रवणशक्ति भी नष्ट हो जायगी। इसलिये तुम सुदृढ़ समाधि प्राप्त कर लो ⁠।⁠।⁠ ३९ ⁠।⁠।</div>
<div class="class_66">शुभाशुभे पुरा कृते प्रमादकर्मविप्लुते ⁠।</div>
<div class="class_66">स्मरन् पुरा न तप्यसे निधत्स्व केवलं निधिम् ⁠।⁠।⁠ ४० ⁠।⁠।</div>
<div class="class_68">तुम पहले असावधानतावश जो अनुचितरूपसे शुभाशुभ कर्म कर चुके हो, उसे स्मरण करके उनके फलभोगसे संतप्त होनेके पहले ही अपने लिये केवल ज्ञानका भण्डार भर लो ⁠।⁠।⁠ ४० ⁠।⁠।</div>
<div class="class_66">पुरा जरा कलेवरं विजर्जरीकरोति ते ⁠।</div>
<div class="class_66">बलाङ्गरूपहारिणी निधत्स्व केवलं निधिम् ⁠।⁠।⁠ ४१ ⁠।⁠।</div>
<div class="class_68">देखो, बल, अंग और रूपका विनाश करनेवाली वृद्धावस्था एक दिन तुम्हारे शरीरको जर्जर कर डालेगी, उसके पहले ही तुम अपने लिये ज्ञानका भण्डार भर लो ⁠।⁠।⁠ ४१ ⁠।⁠।</div>
<div class="class_66">पुरा शरीरमन्तको भिनत्ति रोगसारथिः ⁠।</div>
<div class="class_66">प्रसह्य जीवितक्षये तपो महत् समाचर ⁠।⁠।⁠ ४२ ⁠।⁠।</div>
<div class="class_68">रोग जिसका सारथि है, वह काल हठात् तुम्हारे शरीरको विदीर्ण कर डालेगा, इसलिये इस जीवनका नाश होनेसे पूर्व ही तुम महान् तपका अनुष्ठान कर लो ⁠।⁠।⁠ ४२ ⁠।⁠।</div>
<div class="class_66">पुरा वृका भयंकरा मनुष्यदेहगोचराः ⁠।</div>
<div class="class_66">अभिद्रवन्ति सर्वतो यतस्व पुण्यशीलने ⁠।⁠।⁠ ४३ ⁠।⁠।</div>
<div class="class_68">इस मानव-शरीरमें रहनेवाले काम-क्रोध आदि भयंकर व्याघ्र तुमपर चारों ओरसे आक्रमण कर रहे हैं, इसलिये पहलेसे ही तुम पुण्यसंचयके लिये प्रयत्न करो ⁠।⁠।</div>
<div class="class_66">पुरान्धकारमेककोऽनुपश्यसि त्वरस्व वै ⁠।</div>
<div class="class_66">पुरा हिरण्मयान् नगान् निरीक्षसेऽद्रिमूर्धनि ⁠।⁠।⁠ ४४ ⁠।⁠।</div>
<div class="class_68">मरनेके समय तुम्हें पहले घोर अन्धकार दिखलायी देगा। फिर पर्वतके शिखरपर सुनहरे वृक्ष दृष्टिगोचर होंगे। वह समय आनेसे पहले ही अपने कल्याणके लिये तुम शीघ्र प्रयत्न करो ⁠।⁠।⁠ ४४ ⁠।⁠।</div>
<div class="class_66">पुरा कुसङ्गतानि ते सुहृन्मुखाश्च शत्रवः ⁠।</div>
<div class="class_66">विचालयन्ति दर्शनाद् घटस्व पुत्र यत्परम् ⁠।⁠।⁠ ४५ ⁠।⁠।</div>
<div class="class_68">इस संसारमें दुष्ट पुरुषोंके संग तथा ऊपरसे मित्रभाव एवं भीतरसे शत्रुता रखनेवाले लोग दर्शनमात्रसे तुम्हें कर्तव्यपथसे विचलित कर देंगे, इसलिये तुम पहलेसे ही परम उत्तम पुण्यसंचयके लिये प्रयत्न करो ⁠।⁠।</div>
<div class="class_66">धनस्य यस्य राजतो भयं न चास्ति चोरतः ⁠।</div>
<div class="class_66">मृतं च यन्न मुञ्चति समर्जयस्व तद् धनम् ⁠।⁠।⁠ ४६ ⁠।⁠।</div>
<div class="class_68">जिस धनको न तो राजासे भय है और न चोरसे ही तथा जो मर जानेपर भी जीवका साथ नहीं छोड़ता है, उस धर्मरूपी धनका उपार्जन करो ⁠।⁠।⁠ ४६ ⁠।⁠।</div>
<div class="class_66">न तत्र संवियुज्यते स्वकर्मभिः परस्परम् ⁠।</div>
<div class="class_66">यदेव यस्य यौतकं तदेव तत्र सोऽश्नुते ⁠।⁠।⁠ ४७ ⁠।⁠।</div>
<div class="class_68">अपने कर्मोंके अनुसार प्राप्त हुए उस धनको परलोकमें परस्पर बाँटना नहीं पड़ता है। वहाँ तो जो जिसकी निजी सम्पत्ति है, उसे ही वह भोगता है ⁠।⁠।⁠ ४७ ⁠।⁠।</div>
<div class="class_66">परत्र येन जीव्यते तदेव पुत्र दीयताम् ⁠।</div>
<div class="class_66">धनं यदक्षरं ध्रुवं समर्जयस्व तत् स्वयम् ⁠।⁠।⁠ ४८ ⁠।⁠।</div>
<div class="class_68">बेटा! जिससे परलोकमें भी जीवन-निर्वाह हो सकता है तथा जो अविनाशी और अटल धन है, उसीका दान करो एवं उसीका स्वयं भी उपार्जन करते रहो ⁠।⁠।⁠ ४८ ⁠।⁠।</div>
<div class="class_66">न यावदेव पच्यते महाजनस्य यावकम् ⁠।</div>
<div class="class_66">अपक्व एव यावके पुरा प्रलीयसे त्वर ⁠।⁠।⁠ ४९ ⁠।⁠।</div>
<div class="class_68">बेटा! घरपर आये हुए किसी समादरणीय अतिथिके लिये जितनी देरमें यावक (घृत और खाँड़ मिलाकर तैयार किया हुआ जौके आटेका पूआ) पकाया जाता है, उसके पकनेसे भी पहले तुम्हारी मृत्यु हो सकती है; अतः तुम ज्ञानरूपी धनके उपार्जनके लिये शीघ्रता करो ⁠।⁠।⁠ ४९ ⁠।⁠।</div>
<div class="class_66">न मातृपुत्रबान्धवा न संस्तुतः प्रियो जनः ⁠।</div>
<div class="class_66">अनुव्रजन्ति संकटे व्रजन्तमेकपातिनम् ⁠।⁠।⁠ ५० ⁠।⁠।</div>
<div class="class_68">जीव जब अकेला ही परलोकके पथपर प्रस्थान करता है, उस संकटके समय माता, पुत्र, भाई-बन्धु तथा अन्यान्य प्रशंसित प्रियजन भी उसके साथ नहीं जाते हैं ⁠।⁠।⁠ ५० ⁠।⁠।</div>
<div class="class_66">यदेव कर्म केवलं पुरा कृतं शुभाशुभम् ⁠।</div>
<div class="class_66">तदेव पुत्र सार्थिकं भवत्यमुत्र गच्छतः ⁠।⁠।⁠ ५१ ⁠।⁠।</div>
<div class="class_68">पुत्र! परलोकमें जाते समय अपना पहलेका किया हुआ जो शुभाशुभ कर्म होता है, केवल वही साथ रहता है ⁠।⁠।⁠ ५१ ⁠।⁠।</div>
<div class="class_66">हिरण्यरत्नसंचयाः शुभाशुभेन संचिताः ⁠।</div>
<div class="class_66">न तस्य देहसंक्षये भवन्ति कार्यसाधकाः ⁠।⁠।⁠ ५२ ⁠।⁠।</div>
<div class="class_68">मनुष्यके द्वारा अच्छे-बुरे सभी तरहके कर्म करके जो सुवर्ण और रत्नोंके ढेर इकट्ठे किये जाते हैं, वे भी उस मनुष्यके शरीरका नाश होनेपर उसके किसी काम नहीं आते हैं (क्योंकि वे सब यहीं रह जाते हैं) ⁠।⁠।⁠ ५२ ⁠।⁠।</div>
<div class="class_66">परत्रगामिकस्य ते कृताकृतस्य कर्मणः ⁠।</div>
<div class="class_66">न साक्षि आत्मना समो नृणामिहास्ति कश्चन ⁠।⁠।⁠ ५३ ⁠।⁠।</div>
<div class="class_68">परलोककी यात्रा करते समय तुम्हारे किये और न किये हुए कर्मका साक्षी आत्माके समान मनुष्योंमें दूसरा कोई नहीं है ⁠।⁠।⁠ ५३ ⁠।⁠।</div>
<div class="class_66">मनुष्यदेहशून्यकं भवत्यमुत्र गच्छतः ⁠।</div>
<div class="class_66">प्रविश्य बुद्धिचक्षुषा प्रदृश्यते हि सर्वशः ⁠।⁠।⁠ ५४ ⁠।⁠।</div>
<div class="class_68">परलोकमें जाते समय इस मनुष्य-शरीरका अभाव हो जाता है अर्थात् यह यहीं छूट जाता है। जीव सूक्ष्म शरीरसे लोकान्तरमें प्रवेश करके अपने बुद्धिरूपी नेत्रसे वहाँ सब कुछ देखता है ⁠।⁠।⁠ ५४ ⁠।⁠।</div>
<div class="class_66">इहाग्निसूर्यवायवः शरीरमाश्रितास्त्रयः ⁠।</div>
<div class="class_66">त एव तस्य साक्षिणो भवन्ति धर्मदर्शिनः ⁠।⁠।⁠ ५५ ⁠।⁠।</div>
<div class="class_68">इस लोकमें अग्नि, वायु और सूर्य—ये तीन देवता जीवके शरीरका आश्रय करके रहते हैं। वे ही उसके धर्माचरणको देखनेवाले हैं और वे ही परलोकमें उसके साक्षी होते हैं ⁠।⁠।⁠ ५५ ⁠।⁠।</div>
<div class="class_66">अहर्निशेषु सर्वतः स्पृशत्सु सर्वचारिषु ⁠।</div>
<div class="class_66">प्रकाशगूढवृत्तिषु स्वधर्ममेव पालय ⁠।⁠।⁠ ५६ ⁠।⁠।</div>
<div class="class_68">दिन सब पदार्थोंको प्रकाशित करता है और रात्रि उन्हें छिपा लेती है। ये सर्वत्र व्याप्त हैं और सभी वस्तुओंका स्पर्श करते हैं, अतः तुम इनकी वेलामें सर्वदा अपने धर्मका ही पालन करो ⁠।⁠।⁠ ५६ ⁠।⁠।</div>
<div class="class_66">अनेकपारिपन्थिके विरूपरौद्रमक्षिके ⁠।</div>
<div class="class_66">स्वमेव कर्म रक्ष्यतां स्वकर्म तत्र गच्छति ⁠।⁠।⁠ ५७ ⁠।⁠।</div>
<div class="class_68">परलोकके मार्गपर बहुत-से लुटेरे और बटमार रहते हैं तथा विकराल एवं भयंकर डाँस एवं मक्खियाँ होती हैं। वहाँ केवल अपना किया हुआ कर्म ही साथ जाता है; अतः तुम्हें अपने सत्कर्मकी ही रक्षा करनी चाहिये ⁠।⁠।⁠ ५७ ⁠।⁠।</div>
<div class="class_66">न तत्र संविभज्यते स्वकर्मणा परस्परम् ⁠।</div>
<div class="class_66">तथा कृतं स्वकर्मजं तदेव भुज्यते फलम् ⁠।⁠।⁠ ५८ ⁠।⁠।</div>
<div class="class_68">वहाँ अपने कर्मके अनुसार जो फल प्राप्त होता है, उसका किसीके साथ बँटवारा नहीं होता। वहाँ तो अपने किये हुए कर्मोंका ही फल भोगना होता है ⁠।⁠।⁠ ५८ ⁠।⁠।</div>
<div class="class_66">यथाप्सरोगणाः फलं सुखं महर्षिभिः सह ⁠।</div>
<div class="class_66">तथाऽऽप्नुवन्ति कर्मजं विमानकामगामिनः ⁠।⁠।⁠ ५९ ⁠।⁠।</div>
<div class="class_68">जैसे महर्षियोंके साथ झुंड-करी-झुंड अप्सराएँ होती हैं और वे सब पुण्यके फलस्वरूप सुख भोगते हैं, उसी प्रकार वहाँ पुण्यात्मा लोग विमानोंपर चढ़कर इच्छानुसार विचरते और पुण्यकर्मजनित सुख भोगते हैं ⁠।⁠।⁠ ५९ ⁠।⁠।</div>
<div class="class_66">यथेह यत् कृतं शुभं विपाप्मभिः कृतात्मभिः ⁠।</div>
<div class="class_66">तदाप्नुवन्ति मानवास्तथा विशुद्धयोनयः ⁠।⁠।⁠ ६० ⁠।⁠।</div>
<div class="class_68">निष्पाप पुण्यात्मा पुरुषोंद्वारा इस लोकमें जो शुभ कर्म सम्पादित होता है, जन्मान्तरमें विशुद्ध योनिमें जन्म लेकर उसका वैसा ही फल पाते हैं ⁠।⁠।⁠ ६० ⁠।⁠।</div>
<div class="class_66">प्रजापतेः सलोकतां बृहस्पतेः शतक्रतोः ⁠।</div>
<div class="class_66">व्रजन्ति ते परां गतिं गृहस्थधर्मसेतुभिः ⁠।⁠।⁠ ६१ ⁠।⁠।</div>
<div class="class_68">गृहस्थ-धर्मकी मर्यादाका पालन करनेवाले लोग प्रजापति, बृहस्पति अथवा इन्द्रके लोकमें उत्तम गतिको प्राप्त होते हैं ⁠।⁠।⁠ ६१ ⁠।⁠।</div>
<div class="class_66">सहस्रशोऽप्यनेकशः प्रवक्तुमुत्सहाम ते ⁠।</div>
<div class="class_66">अबुद्धिमोहनं पुनः प्रभुर्निनाय पावकः ⁠।⁠।⁠ ६२ ⁠।⁠।</div>
<div class="class_68">वत्स! मैं तुम्हारे सामने हजारों तथा उससे भी अधिक बार यह बात जोर देकर कह सकता हूँ कि सर्वशक्तिमान् तथा सबको पवित्र करनेवाले धर्मने, जिसकी बुद्धिपर मोह नहीं छा गया है, उस धर्मात्मा पुरुषको सदा ही पुण्यलोकमें पहुँचाया है ⁠।⁠।⁠ ६२ ⁠।⁠।</div>
<div class="class_66">गता त्रिरष्टवर्षता ध्रुवोऽसि पञ्चविंशकः ⁠।</div>
<div class="class_66">कुरुष्व धर्मसंचयं वयो हि तेऽतिवर्तते ⁠।⁠।⁠ ६३ ⁠।⁠।</div>
<div class="class_68">बेटा! तुम्हारी आयुके चौबीस वर्ष बीत गये। अब निश्चय ही तुम पचीस सालके हो गये; अतः धर्मका संचय करो। तुम्हारी सारी आयु यों ही बीती जा रही है ⁠।⁠।⁠ ६३ ⁠।⁠।</div>
<div class="class_66">पुरा करोति सोऽन्तकः प्रमादगोमुखां चमूम् ⁠।</div>
<div class="class_66">यथागृहीतमुत्थितस्त्वरस्व धर्मपालने ⁠।⁠।⁠ ६४ ⁠।⁠।</div>
<div class="class_68">देखो, तुम्हारा जो प्रमाद है, उसमें निवास करनेवाला काल तुम्हारी इन्द्रियोंके समुदायको मुखरहित (भोगशक्तिसे हीन) कर रहा है। इनके असमर्थ हो जानेके पहले ही तुम खड़े हो जाओ और अपने शरीरसे धर्मका पालन करनेके लिये जल्दी करो ⁠।⁠।⁠ ६४ ⁠।⁠।</div>
<div class="class_66">यथा त्वमेव पृष्ठतस्त्वमग्रतो गमिष्यसि ⁠।</div>
<div class="class_66">तथा गतिं गमिष्यतः किमात्मना परेण वा ⁠।⁠।⁠ ६५ ⁠।⁠।</div>
<div class="class_68">जिस समय तुम शरीर छोड़कर परलोककी राह लोगे, उस समय तुम्हीं पीछे रहोगे और तुम्हीं आगे चलोगे—तुम्हारे सिवा दूसरा कोई वहाँ आगे-पीछे चलनेवाला न होगा। ऐसी दशामें किसी अपने या पराये व्यक्तिसे तुम्हारा क्या प्रयोजन है? ⁠।⁠।⁠ ६५ ⁠।⁠।</div>
<div class="class_66">यदेकपातिनां सतां भवत्यमुत्र गच्छताम् ⁠।</div>
<div class="class_66">भयेषु साम्परायिकं निधत्स्व केवलं निधिम् ⁠।⁠।⁠ ६६ ⁠।⁠।</div>
<div class="class_68">भय उपस्थित होनेपर अकेले यात्रा करनेवाले सत्पुरुषोंके लिये परलोकमें जो हितकर होता है, उस धर्म या ज्ञानकी निधिको शुद्धभावसे संचित करो ⁠।⁠।⁠ ६६ ⁠।⁠।</div>
<div class="class_66">सकूलमूलबान्धवं प्रभुर्हरत्यसङ्गवान् ⁠।</div>
<div class="class_66">न सन्ति यस्य वारकाः कुरुष्व धर्मसंनिधिम् ⁠।⁠।⁠ ६७ ⁠।⁠।</div>
<div class="class_68">सर्वसमर्थ काल किसीके प्रति भी स्नेह नहीं करता। वह कूल और मूल अर्थात् आदि-अन्तसहित समस्त बन्धु-बान्धवोंको हर ले जाता है। उसको रोकनेवाले कोई नहीं हैं; इसलिये तुम धर्मका संचय करो ⁠।⁠।⁠ ६७ ⁠।⁠।</div>
<div class="class_66">इदं निदर्शनं मया तवेह पुत्र साम्प्रतम् ⁠।</div>
<div class="class_66">स्वदर्शनानुमानतः प्रवर्णितं कुरुष्व तत् ⁠।⁠।⁠ ६८ ⁠।⁠।</div>
<div class="class_68">बेटा! मैंने अपने शास्त्रज्ञान और अनुमानके द्वारा इस समय तुम्हें जिस ज्ञानका उपदेश किया है, तुम उसीके अनुसार आचरण करो ⁠।⁠।⁠ ६८ ⁠।⁠।</div>
<div class="class_66">दधाति यः स्वकर्मणा ददाति यस्य कस्यचित् ⁠।</div>
<div class="class_66">अबुद्धिमोहजैर्गुणैः स एक एव युज्यते ⁠।⁠।⁠ ६९ ⁠।⁠।</div>
<div class="class_68">जो पुरुष अपने सत्कर्मोंद्वारा धर्मको धारण करता है और जिस किसीको भी निष्कामभावसे दान देता है, वह अकेला ही मोहरहित बुद्धिसे प्राप्त होनेवाले गुणोंसे संयुक्त होता है ⁠।⁠।⁠ ६९ ⁠।⁠।</div>
<div class="class_66">श्रुतं समस्तमश्नुते प्रकुर्वतः शुभाः क्रियाः ⁠।</div>
<div class="class_66">तदेतदर्थदर्शनं कृतज्ञमर्थसंहितम् ⁠।⁠।⁠ ७० ⁠।⁠।</div>
<div class="class_68">जो समस्त शास्त्रोंका ज्ञान प्राप्त करता और तदनुसार शुभ कर्मोंके अनुष्ठानमें लगा रहता है, उसीके लिये इस ज्ञानका उपदेश किया गया है; क्योंकि कृतज्ञ पुरुषको जो भी उपदेश दिया जाता है, वही सफल होता है ⁠।⁠।⁠ ७० ⁠।⁠।</div>
<div class="class_66">निबन्धनी रज्जुरेषा या ग्रामे वसतो रतिः ⁠।</div>
<div class="class_66">छित्त्वैतां सुकृतो यान्ति नैनां छिन्दन्ति दुष्कृतः ⁠।⁠।⁠ ७१ ⁠।⁠।</div>
<div class="class_68">मनुष्य जब गाँवमें रहकर वहींके पदार्थोंसे प्रेम करने लगता है, वह उसे बाँधनेवाली रस्सी ही है। पुण्यात्मा लोग इसे काटकर उत्तम लोकोंमें चले जाते हैं, परंतु पापात्मा पुरुष इसे नहीं काट पाते हैं ⁠।⁠।⁠ ७१ ⁠।⁠।</div>
<div class="class_66">किं ते धनेन किं बन्धुभिस्ते</div>
<div class="class_67">किं ते पुत्रैः पुत्रक यो मरिष्यसि ⁠।</div>
<div class="class_66">आत्मानमन्विच्छ गुहां प्रविष्टं</div>
<div class="class_67">पितामहास्ते क्व गताश्च सर्वे ⁠।⁠।⁠ ७२ ⁠।⁠।</div>
<div class="class_68">बेटा! जब तुम्हें एक दिन मरना ही है, तब धन, बन्धु और पुत्र आदिसे तुम्हें क्या लेना है; अतः तुम हृदयरूपी गुफामें छिपे हुए आत्मतत्त्वका अनुसंधान करो। सोचो तो सही; आज तुम्हारे सारे पूर्वज—पितामह कहाँ चले गये? ⁠।⁠।⁠ ७२ ⁠।⁠।</div>
<div class="class_66">श्वः कार्यमद्य कुर्वीत पूर्वाह्णे चापराह्णिकम् ⁠।</div>
<div class="class_66">न हि प्रतीक्षते मृत्युः कृतं वास्य न वाकृतम् ⁠।⁠।⁠ ७३ ⁠।⁠।</div>
<div class="class_68">जो काम कल करना हो, उसे आज ही कर लेना चाहिये और जो दोपहर-बाद करना हो, उसे पहले ही पहरमें पूरा कर डालना चाहिये; क्योंकि मौत यह नहीं देखती कि इसका काम पूरा हुआ है या नहीं ⁠।⁠।⁠ ७३ ⁠।⁠।</div>
<div class="class_66">अनुगम्य विनाशान्ते निवर्तन्ते ह बान्धवाः ⁠।</div>
<div class="class_66">अग्नौ प्रक्षिप्य पुरुषं ज्ञातयः सुहृदस्तथा ⁠।⁠।⁠ ७४ ⁠।⁠।</div>
<div class="class_68">मृत्युके बाद भाई-बन्धु, कुटुम्बी और सुहृद् श्मशान-भूमितक पीछे-पीछे जाते हैं और मृत पुरुषके शरीरको चिताकी आगमें डालकर लौट आते हैं ⁠।⁠।⁠ ७४ ⁠।⁠।</div>
<div class="class_66">नास्तिकान् निरनुक्रोशान् नरान् पापमते स्थितान् ⁠।</div>
<div class="class_66">वामतः कुरु विस्रब्धं परं प्रेप्सुरतन्द्रितः ⁠।⁠।⁠ ७५ ⁠।⁠।</div>
<div class="class_68">अतः तुम परमात्मतत्त्वकी प्राप्तिके इच्छुक हो आलस्य छोड़कर नास्तिक, निर्दय तथा पापबुद्धि मनुष्योंको बिना किसी हिचकके बायें कर दो—कभी भूलकर भी उनका साथ न दो ⁠।⁠।⁠ ७५ ⁠।⁠।</div>
<div class="class_66">एवमभ्याहते लोके कालेनोपनिपीडिते ⁠।</div>
<div class="class_66">सुमहद् धैर्यमालम्ब्य धर्मं सर्वात्मना कुरु ⁠।⁠।⁠ ७६ ⁠।⁠।</div>
<div class="class_68">इस प्रकार जब सारा संसार कालसे आहत और पीड़ित हो रहा है, तब तुम महान् धैर्यका आश्रय ले सम्पूर्ण हृदयसे धर्मका आचरण करो ⁠।⁠।⁠ ७६ ⁠।⁠।</div>
<div class="class_66">अथेमं दर्शनोपायं सम्यग् यो वेत्ति मानवः ⁠।</div>
<div class="class_66">सम्यक् स्वधर्मं कृत्वेह परत्र सुखमश्नुते ⁠।⁠।⁠ ७७ ⁠।⁠।</div>
<div class="class_68">जो मनुष्य परमात्माके साक्षात्कारके इस साधनको भलीभाँति जानता है, वह इस लोकमें स्वधर्मका ठीक-ठीक पालन करके परलोकमें सुख भोगता है ⁠।⁠।⁠ ७७ ⁠।⁠।</div>
<div class="class_66">न देहभेदे मरणं विजानतां</div>
<div class="class_67">न च प्रणाशः स्वनुपालिते पथि ⁠।</div>
<div class="class_66">धर्मं हि यो वर्धयते स पण्डितो</div>
<div class="class_67">य एव धर्माच्च्यवते स मुह्यति ⁠।⁠।⁠ ७८ ⁠।⁠।</div>
<div class="class_68">जो ऐसा जानते हैं कि शरीरका नाश हो जानेपर भी अपनी मृत्यु नहीं होती है और शिष्ट पुरुषोंद्वारा पालित धर्म-मार्गपर चलनेवालोंका कभी नाश नहीं होता है, वे ही बुद्धिमान् हैं। जो इन सब बातोंको सोच-विचारकर धर्मको बढ़ाता रहता है, वह विद्वान् है। जो धर्मसे गिर जाता है, वही मोहग्रस्त अथवा मूढ़ है ⁠।⁠।</div>
<div class="class_66">प्रयुक्तयोः कर्मपथि स्वकर्मणोः</div>
<div class="class_67">फलं प्रयोक्ता लभते यथाकृतम् ⁠।</div>
<div class="class_66">निहीनकर्मा निरयं प्रपद्यते</div>
<div class="class_67">त्रिविष्टपं गच्छति धर्मपारगः ⁠।⁠।⁠ ७९ ⁠।⁠।</div>
<div class="class_68">कर्मके मार्गपर प्रयोग (आचरण) में लाये गये जो अपने शुभाशुभ कर्म हैं, उनका फल कर्ताको उस कर्मके अनुसार प्राप्त होता है। नीच कर्म करनेवाला नरकमें पड़ता है और धर्माचरणमें पारङ्गत पुरुष स्वर्गलोकको जाता है ⁠।⁠।⁠ ७९ ⁠।⁠।</div>
<div class="class_66">सोपानभूतं स्वर्गस्य मानुष्यं प्राप्य दुर्लभम् ⁠।</div>
<div class="class_66">तथाऽऽत्मानं समादध्याद् भ्रश्यते न पुनर्यथा ⁠।⁠।⁠ ८० ⁠।⁠।</div>
<div class="class_68">यह दुर्लभ मानव-शरीर स्वर्गलोकमें पहुँचनेके लिये सीढ़ीके समान है। इसे पाकर अपने-आपको इस प्रकार धर्ममें एकाग्र करे, जिससे फिर उसे स्वर्गसे नीचे न गिरना पड़े ⁠।⁠।⁠ ८० ⁠।⁠।</div>
<div class="class_66">यस्य नोत्क्रामति मतिः स्वर्गमार्गानुसारिणी ⁠।</div>
<div class="class_66">तमाहुः पुण्यकर्माणमशोच्यं पुत्रबान्धवैः ⁠।⁠।⁠ ८१ ⁠।⁠।</div>
<div class="class_68">स्वर्गलोकके मार्गका अनुसरण करनेवाली जिसकी बुद्धि धर्मका कभी उल्लंघन नहीं करती, उसको पुण्यात्मा कहते हैं। वह पुत्रों और बन्धु-बान्धवोंके लिये कदापि शोचनीय नहीं है ⁠।⁠।⁠ ८१ ⁠।⁠।</div>
<div class="class_66">यस्य नोपहता बुद्धिर्निश्चये ह्यवलम्बते ⁠।</div>
<div class="class_66">स्वर्गे कृतावकाशस्य नास्ति तस्य महद् भयम् ⁠।⁠।⁠ ८२ ⁠।⁠।</div>
<div class="class_68">जिसकी बुद्धि दूषित न होकर दृढ़ निश्चयका सहारा लेती है, उसने स्वर्गमें अपने लिये स्थान बना लिया है। उसे नरकका महान् भय नहीं प्राप्त होता ⁠।⁠।⁠ ८२ ⁠।⁠।</div>
<div class="class_66">तपोवनेषु ये जातास्तत्रैव निधनं गताः ⁠।</div>
<div class="class_66">तेषामल्पतरो धर्मः कामभोगानजानताम् ⁠।⁠।⁠ ८३ ⁠।⁠।</div>
<div class="class_68">जो लोग तपोवनोंमें पैदा हुए और वहीं मृत्युको प्राप्त हो गये, उन्हें थोड़े-से ही धर्मकी प्राप्ति होती है; क्योंकि वे काम-भोगोंको जानते ही नहीं थे (अतः उन्हें त्यागनेके लिये उनको कष्ट सहन नहीं करना पड़ता) ⁠।⁠।</div>
<div class="class_66">यस्तु भोगान् परित्यज्य शरीरेण तपश्चरेत् ⁠।</div>
<div class="class_66">न तेन किंचिन्न प्राप्तं तन्मे बहु मतं फलम् ⁠।⁠।⁠ ८४ ⁠।⁠।</div>
<div class="class_68">जो भोगोंका परित्याग करके तपोवनमें जाकर शरीरसे तपस्या करता है, उसके लिये कोई ऐसी वस्तु नहीं, जो प्राप्त न हो। वही फल मुझे अधिक जान पड़ता है ⁠।⁠।⁠ ८४ ⁠।⁠।</div>
<div class="class_66">मातापितृसहस्राणि पुत्रदारशतानि च ⁠।</div>
<div class="class_66">अनागतान्यतीतानि कस्य ते कस्य वा वयम् ⁠।⁠।⁠ ८५ ⁠।⁠।</div>
<div class="class_68">हजारों माता-पिता और सैकड़ों स्त्री-पुत्र पहले जन्मोंमें हो चुके हैं और भविष्यमें होंगे। वे हममेंसे किसके हैं और हम उनमेंसे किसके हैं? ⁠।⁠।⁠ ८५ ⁠।⁠।</div>
<div class="class_66">अहमेको न मे कश्चिन्नाहमन्यस्य कस्यचित् ⁠।</div>
<div class="class_66">न तं पश्यामि यस्याहं तन्न पश्यामि यो मम ⁠।⁠।⁠ ८६ ⁠।⁠।</div>
<div class="class_68">मैं अकेला हूँ। न तो दूसरा कोई मेरा है और न मैं दूसरे किसीका हूँ। मैं ऐसे किसी पुरुषको नहीं देखता, जिसका मैं होऊँ तथा ऐसा भी कोई नहीं दिखायी देता, जो मेरा हो ⁠।⁠।⁠ ८६ ⁠।⁠।</div>
<div class="class_66">न तेषां भवता कार्यं न कार्यं तव तैरपि ⁠।</div>
<div class="class_66">स्वकृतैस्तानि यातानि भवांश्चैव गमिष्यति ⁠।⁠।⁠ ८७ ⁠।⁠।</div>
<div class="class_68">न उनका तुम कुछ कर सकते हो और न वे तुम्हारे किसी काम आ सकते हैं। वे अपने कर्मोंके साथ चले गये और तुम भी चले जाओगे ⁠।⁠।⁠ ८७ ⁠।⁠।</div>
<div class="class_66">इह लोके हि धनिनां स्वजनः स्वजनायते ⁠।</div>
<div class="class_66">स्वजनस्तु दरिद्राणां जीवतामपि नश्यति ⁠।⁠।⁠ ८८ ⁠।⁠।</div>
<div class="class_68">इस संसारमें जो धनवान् हैं, उन्हींके स्वजन उनके साथ स्वजनोचित बर्ताव करते हैं; दरिद्रोंके स्वजन तो उनके जीते-जी ही उन्हें छोड़कर उनकी आँखसे ओझल हो जाते हैं ⁠।⁠।⁠ ८८ ⁠।⁠।</div>
<div class="class_66">संचिनोत्यशुभं कर्म कलत्रापेक्षया नरः ⁠।</div>
<div class="class_66">ततः क्लेशमवाप्नोति परत्रेह तथैव च ⁠।⁠।⁠ ८९ ⁠।⁠।</div>
<div class="class_68">मनुष्य अपनी स्त्रीके लिये अशुभ कर्मका संचय करता है, फिर उसके फलरूपमें इहलोक और परलोकमें भी कष्ट उठाता है ⁠।⁠।⁠ ८९ ⁠।⁠।</div>
<div class="class_66">पश्यति च्छिन्नभूतं हि जीवलोकं स्वकर्मणा ⁠।</div>
<div class="class_66">तत् कुरुष्व तथा पुत्र कृत्स्नं यत् समुदाहृतम् ⁠।⁠।⁠ ९० ⁠।⁠।</div>
<div class="class_68">मनुष्य अपने-अपने कर्मोंके अनुसार ही इस जीव-जगत्‌को छिन्न-भिन्न हुआ देखता है, अतः बेटा! मैंने जो कुछ कहा है, वह सब काममें लाओ ⁠।⁠।⁠ ९० ⁠।⁠।</div>
<div class="class_66">तदेतत् सम्प्रदृश्यैव कर्मभूमिं प्रपश्यतः ⁠।</div>
<div class="class_66">शुभान्याचरितव्यानि परलोकमभीप्सता ⁠।⁠।⁠ ९१ ⁠।⁠।</div>
<div class="class_68">इहलोक कर्मभूमि है—ऐसा समझकर इसकी ओर देखते हुए दिव्य लोकोंकी इच्छा रखनेवाले पुरुषको शुभ कर्मोंका ही आचरण करना चाहिये ⁠।⁠।⁠ ९१ ⁠।⁠।</div>
<div class="class_66">मासर्तुसंज्ञापरिवर्तकेण</div>
<div class="class_67">सूर्याग्निना रात्रिदिवेन्धनेन ⁠।</div>
<div class="class_66">स्वकर्मनिष्ठाफलसाक्षिकेण</div>
<div class="class_67">भूतानि कालः पचति प्रसह्य ⁠।⁠।⁠ ९२ ⁠।⁠।</div>
<div class="class_68">यह कालरूपी रसोइया बलपूर्वक सब जीवोंको पका रहा है। मास और ऋतु नामक करछुलसे वह जीवोंको उलटता-पलटता रहता है। सूर्य उसके लिये आगका काम देते हैं और कर्मफलके साक्षी रात और दिन उसके लिये ईंधन बने हुए हैं ⁠।⁠।⁠ ९२ ⁠।⁠।</div>
<div class="class_66">धनेन किं यन्न ददाति नाश्नुते</div>
<div class="class_67">बलेन किं येन रिपुं न बाधते ⁠।</div>
<div class="class_66">श्रुतेन किं येन न धर्ममाचरेत्</div>
<div class="class_67">किमात्मना यो न जितेन्द्रियो वशी ⁠।⁠।⁠ ९३ ⁠।⁠।</div>
<div class="class_68">उस धनसे क्या लाभ, जिसे मनुष्य न तो किसीको दे सकता और न अपने उपभोगमें ही ला सकता है? उस बलसे क्या लाभ, जिससे शत्रुओंको बाधित न किया जा सके? उस शास्त्रज्ञानसे क्या लाभ, जिसके द्वारा मनुष्य धर्माचरण न कर सके? और उस जीवात्मासे क्या लाभ, जो न तो जितेन्द्रिय है और न मनको ही वशमें रख सकता है? ⁠।⁠।</div>
<div class="class_69">भीष्म उवाच</div>
<div class="class_66">इदं द्वैपायनवचो हितमुक्तं निशम्य तु ⁠।</div>
<div class="class_66">शुको गतः परित्यज्य पितरं मोक्षदैशिकम् ⁠।⁠।⁠ ९४ ⁠।⁠।</div>
<div class="class_68"><span class="class_60">भीष्मजी कहते हैं—</span>राजन्! व्यासजीके कहे हुए ये हितकर वचन सुनकर शुकदेवजी अपने पिताको छोड़कर मोक्षतत्त्वके उपदेशक गुरुके पास चले गये ⁠।⁠।⁠ ९४ ⁠।⁠।</div>
<div class="class_70">इति श्रीमहाभारते शान्तिपर्वणि मोक्षधर्मपर्वणि पावकाध्ययनं नामैकविंशत्यधिकत्रिशततमोऽध्यायः ⁠।⁠।⁠ ३२१ ⁠।⁠।</div>
<div class="class_71">इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें पावकाध्ययन नामक तीन सौ इक्कीसवाँ अध्याय पूरा हुआ ⁠।⁠।⁠ ३२१ ⁠।⁠।</div>
<div class="class_98"><img src="image_454.jpg" alt="" class="class_42"/></div>
<hr class="class_75"/>
<div id="XWxTL2lbS6mOOjE0kR7G-g50327" class="class_329"><div class="class_82"><a href="part0359_u2.xhtml#XWxTL2lbS6mOOjE0kR7G-g50520" class="class_80">*</a> मनुजीने धर्मके दस भेद ये बताये हैं—</div><div class="class_84">धृतिः क्षमा दमोऽस्तेयं शौचमिन्द्रियनिग्रहः ⁠। धीर्विद्या सत्यमक्रोधो दशकं धर्मलक्षणम् ⁠।⁠।</div><div class="class_99">‘धृति, क्षमा, मनोनिग्रह, पवित्रता, इन्द्रियसंयम, बुद्धि, विद्या, सत्य और अक्रोध—ये धर्मके दस लक्षण हैं।</div></div>
</body>
</html>
