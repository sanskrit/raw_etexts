<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0083</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49860" class="class_92">षट्षष्टितमोऽध्यायः</div>
<div class="class_93">राजधर्मके पालनसे चारों आश्रमोंके धर्मका फल मिलनेका कथन</div>
<div class="class_86">युधिष्ठिर उवाच</div>
<div class="class_54">श्रुता मे कथिताः पूर्वे चत्वारो मानवाश्रमाः ⁠।</div>
<div class="class_54">व्याख्यानयित्वा व्याख्यानमेषामाचक्ष्व पृच्छतः ⁠।⁠।⁠ १ ⁠।⁠।</div>
<div class="class_55"><span class="class_60">युधिष्ठिर बोले—</span>पितामह! आपने मानवमात्रके लिये जो चार आश्रम पहले बताये थे, वे सब मैंने सुन लिये। अब विस्तारपूर्वक इनकी व्याख्या कीजिये। मेरे प्रश्नके अनुसार इनका स्पष्टीकरण कीजिये ⁠।⁠।⁠ १ ⁠।⁠।</div>
<div class="class_59">भीष्म उवाच</div>
<div class="class_54">विदिताः सर्व एवेह धर्मास्तव युधिष्ठिर ⁠।</div>
<div class="class_54">यथा मम महाबाहो विदिताः साधुसम्मताः ⁠।⁠।⁠ २ ⁠।⁠।</div>
<div class="class_55"><span class="class_60">भीष्मजी बोले—</span>महाबाहु युधिष्ठिर! साधु पुरुषों-द्वारा सम्मानित समस्त धर्मोंका जैसा मुझे ज्ञान है, वैसा ही तुमको भी है ⁠।⁠।⁠ २ ⁠।⁠।</div>
<div class="class_54">यत्तु लिङ्गान्तरगतं पृच्छसे मां युधिष्ठिर ⁠।</div>
<div class="class_54">धर्मं धर्मभृतां श्रेष्ठ तन्निबोध नराधिप ⁠।⁠।⁠ ३ ⁠।⁠।</div>
<div class="class_55">धर्मात्माओंमें श्रेष्ठ राजा युधिष्ठिर! तथापि जो तुम विभिन्न लिङ्गों (हेतुओं) से रूपान्तरको प्राप्त हुए सूक्ष्म धर्मके विषयमें मुझसे पूछ रहे हो, उसके विषयमें कुछ निवेदन कर रहा हूँ, सुनो ⁠।⁠।⁠ ३ ⁠।⁠।</div>
<div class="class_54">सर्वाण्येतानि कौन्तेय विद्यन्ते मनुजर्षभ ⁠।</div>
<div class="class_54">साध्वाचारप्रवृत्तानां चातुराश्रम्यकारिणाम् ⁠।⁠।⁠ ४ ⁠।⁠।</div>
<div class="class_54">अकामद्वेषयुक्तस्य दण्डनीत्या युधिष्ठिर ⁠।</div>
<div class="class_54">समदर्शिनश्च भूतेषु भैक्ष्याश्रमपदं भवेत् ⁠।⁠।⁠ ५ ⁠।⁠।</div>
<div class="class_55">कुन्तीनन्दन! नरश्रेष्ठ! चारों आश्रमोंके धर्मोंका पालन करनेवाले सदाचारपरायण पुरुषोंको जिन फलोंकी प्राप्ति होती है, वे ही सब राग-द्वेष छोड़कर दण्डनीतिके अनुसार बर्ताव करनेवाले राजाको भी प्राप्त होते हैं। युधिष्ठिर! यदि राजा सब प्राणियोंपर समान दृष्टि रखनेवाला है तो उसे संन्यासियोंको प्राप्त होनेवाली गति प्राप्त होती है ⁠।⁠।⁠ ४-५ ⁠।⁠।</div>
<div class="class_54">वेत्ति ज्ञानविसर्गं च निग्रहानुग्रहं तथा ⁠।</div>
<div class="class_54">यथोक्तवृत्तेर्धीरस्य क्षेमाश्रमपदं भवेत् ⁠।⁠।⁠ ६ ⁠।⁠।</div>
<div class="class_55">जो तत्त्वज्ञान, सर्वत्याग, इन्द्रियसंयम तथा प्राणियोंपर अनुग्रह करना जानता है तथा जिसका पहले कहे अनुसार उत्तम आचार-विचार है, उस धीर पुरुषको कल्याणमय गृहस्थाश्रमसे मिलनेवाले फलकी प्राप्ति होती है ⁠।⁠।⁠ ६ ⁠।⁠।</div>
<div class="class_54">अर्हान् पूजयतो नित्यं संविभागेन पाण्डव ⁠।</div>
<div class="class_54">सर्वतस्तस्य कौन्तेय भैक्ष्याश्रमपदं भवेत् ⁠।⁠।⁠ ७ ⁠।⁠।</div>
<div class="class_55">पाण्डुनन्दन! इसी प्रकार जो पूजनीय पुरुषोंको उनकी अभीष्ट वस्तुएँ देकर सदा सम्मानित करता है, उसे ब्रह्मचारियोंको प्राप्त होनेवाली गति मिलती है ⁠।⁠।⁠ ७ ⁠।⁠।</div>
<div class="class_54">ज्ञातिसम्बन्धिमित्राणि व्यापन्नानि युधिष्ठिर ⁠।</div>
<div class="class_54">समभ्युद्धरमाणस्य दीक्षाश्रमपदं भवेत् ⁠।⁠।⁠ ८ ⁠।⁠।</div>
<div class="class_55">युधिष्ठिर! जो संकटमें पड़े हुए अपने सजातियों, सम्बन्धियों और सुहृदोंका उद्धार करता है, उसे वानप्रस्थ-आश्रममें मिलनेवाले पदकी प्राप्ति होती है ⁠।⁠।⁠ ८ ⁠।⁠।</div>
<div class="class_54">लोकमुख्येषु सत्कारं लिङ्गिमुख्येषु चासकृत् ⁠।</div>
<div class="class_54">कुर्वतस्तस्य कौन्तेय वन्याश्रमपदं भवेत् ⁠।⁠।⁠ ९ ⁠।⁠।</div>
<div class="class_55">कुन्तीनन्दन! जो जगत्‌के श्रेष्ठ पुरुषों और आश्रमियोंका निरन्तर सत्कार करता है, उसे भी वानप्रस्थ-आश्रमद्वारा मिलनेवाले फलोंकी प्राप्ति होती है ⁠।⁠।⁠ ९ ⁠।⁠।</div>
<div class="class_54">आह्निकं पितृयज्ञांश्च भूतयज्ञान् समानुषान् ⁠।</div>
<div class="class_54">कुर्वतः पार्थ विपुलान् वन्याश्रमपदं भवेत् ⁠।⁠।⁠ १० ⁠।⁠।</div>
<div class="class_55">कुन्तीनन्दन! जो नित्यप्रति संध्या-वन्दन आदि नित्यकर्म, पितृश्राद्ध, भूतयज्ञ, मनुष्ययज्ञ (अतिथि-सेवा)—इन सबका अनुष्ठान प्रचुर मात्रामें करता रहता है, उसे वानप्रस्थाश्रमके सेवनसे मिलनेवाले पुण्यफलकी प्राप्ति होती है ⁠।⁠।⁠ १० ⁠।⁠।</div>
<div class="class_54">संविभागेन भूतानामतिथीनां तथार्चनात् ⁠।</div>
<div class="class_54">देवयज्ञैश्च राजेन्द्र वन्याश्रमपदं भवेत् ⁠।⁠।⁠ ११ ⁠।⁠।</div>
<div class="class_55">राजेन्द्र! बलिवैश्वदेवके द्वारा प्राणियोंको उनका भाग समर्पित करनेसे, अतिथियोंके पूजनसे तथा देवयज्ञोंके अनुष्ठानसे भी वानप्रस्थ-सेवनका फल प्राप्त होता है ⁠।⁠।⁠ ११ ⁠।⁠।</div>
<div class="class_54">मर्दनं परराष्ट्राणां शिष्टार्थं सत्यविक्रम ⁠।</div>
<div class="class_54">कुर्वतः पुरुषव्याघ्र वन्याश्रमपदं भवेत् ⁠।⁠।⁠ १२ ⁠।⁠।</div>
<div class="class_55">सत्यपराक्रमी पुरुषसिंह युधिष्ठिर! शिष्टपुरुषोंकी रक्षाके लिये अपने शत्रुके राष्ट्रोंको कुचल डालनेवाले राजाको भी वानप्रस्थ-सेवनका फल प्राप्त होता है ⁠।⁠।⁠ १२ ⁠।⁠।</div>
<div class="class_54">पालनात् सर्वभूतानां स्वराष्ट्रपरिपालनात् ⁠।</div>
<div class="class_54">दीक्षा बहुविधा राजन् सत्याश्रमपदं भवेत् ⁠।⁠।⁠ १३ ⁠।⁠।</div>
<div class="class_55">समस्त प्राणियोंके पालन तथा अपने राष्ट्रकी रक्षा करनेसे राजाको नाना प्रकारके यज्ञोंकी दीक्षा लेनेका पुण्य प्राप्त होता है। राजन्! इससे वह संन्यासाश्रमके सेवनका फल प्राप्त करता है ⁠।⁠।⁠ १३ ⁠।⁠।</div>
<div class="class_54">वेदाध्ययननित्यत्वं क्षमाथाचार्यपूजनम् ⁠।</div>
<div class="class_54">अथोपाध्यायशुश्रूषा ब्रह्माश्रमपदं भवेत् ⁠।⁠।⁠ १४ ⁠।⁠।</div>
<div class="class_55">जो प्रतिदिन वेदोंका स्वाध्याय करता है, क्षमाभाव रखता है, आचार्यकी पूजा करता है और गुरुकी सेवामें संलग्न रहता है, उसे ब्रह्माश्रम (संन्यास) द्वारा मिलनेवाला फल प्राप्त होता है ⁠।⁠।⁠ १४ ⁠।⁠।</div>
<div class="class_54">आह्निकं जपमानस्य देवान् पूजयतः सदा ⁠।</div>
<div class="class_54">धर्मेण पुरुषव्याघ्र धर्माश्रमपदं भवेत् ⁠।⁠।⁠ १५ ⁠।⁠।</div>
<div class="class_55">पुरुषसिंह! जो प्रतिदिन इष्ट-मन्त्रका जप और देवताओंका सदा पूजन करता है, उसे उस धर्मके प्रभावसे धर्माश्रमके पालनका अर्थात् गार्हस्थ्य धर्मके पालनका पुण्यफल प्राप्त होता है ⁠।⁠।⁠ १५ ⁠।⁠।</div>
<div class="class_54">मृत्युर्वा रक्षणं वेति यस्य राज्ञो विनिश्चयः ⁠।</div>
<div class="class_54">प्राणद्यूते ततस्तस्य ब्रह्माश्रमपदं भवेत् ⁠।⁠।⁠ १६ ⁠।⁠।</div>
<div class="class_55">जो राजा युद्धमें प्राणोंकी बाजी लगाकर इस निश्चयके साथ शत्रुओंका सामना करता है कि ‘या तो मैं मर जाऊँगा या देशकी रक्षा करके ही रहूँगा’ उसे भी ब्रह्माश्रम अर्थात् संन्यास-आश्रमके पालनका ही फल प्राप्त होता है ⁠।⁠।⁠ १६ ⁠।⁠।</div>
<div class="class_54">अजिह्ममशठं मार्गं वर्तमानस्य भारत ⁠।</div>
<div class="class_54">सर्वदा सर्वभूतेषु ब्रह्माश्रमपदं भवेत् ⁠।⁠।⁠ १७ ⁠।⁠।</div>
<div class="class_55">भरतनन्दन! जो सदा समस्त प्राणियोंके प्रति माया और कुटिलतासे रहित यथार्थ व्यवहार करता है, उसे भी ब्रह्माश्रम सेवनका ही फल प्राप्त होता है ⁠।⁠।⁠ १७ ⁠।⁠।</div>
<div class="class_54">वानप्रस्थेषु विप्रेषु त्रैविद्येषु च भारत ⁠।</div>
<div class="class_54">प्रयच्छतोऽर्थात् विपुलान् वन्याश्रमपदं भवेत् ⁠।⁠।⁠ १८ ⁠।⁠।</div>
<div class="class_55">भारत! जो वानप्रस्थ, ब्राह्मणों तथा तीनों वेदके विद्वानोंको प्रचुर धन दान करता है, उसे वानप्रस्थ-आश्रमके सेवनका फल मिलता है ⁠।⁠।⁠ १८ ⁠।⁠।</div>
<div class="class_54">सर्वभूतेष्वनुक्रोशं कुर्वतस्तस्य भारत ⁠।</div>
<div class="class_54">आनृशंस्यप्रवृत्तस्य सर्वावस्थं पदं भवेत् ⁠।⁠।⁠ १९ ⁠।⁠।</div>
<div class="class_55">भरतनन्दन! जो समस्त प्राणियोंपर दया करता है और क्रूरतारहित कर्मोंमें ही प्रवृत्त होता है, उसे सभी आश्रमोंके सेवनका फल प्राप्त होता है ⁠।⁠।⁠ १९ ⁠।⁠।</div>
<div class="class_54">बालवृद्धेषु कौन्तेय सर्वावस्थं युधिष्ठिर ⁠।</div>
<div class="class_54">अनुक्रोशक्रिया पार्थ सर्वावस्थं पदं भवेत् ⁠।⁠।⁠ २० ⁠।⁠।</div>
<div class="class_55">कुन्तीकुमार युधिष्ठिर! जो बालकों और बूढ़ोंके प्रति दयापूर्ण बर्ताव करता है, उसे भी सभी आश्रमोंके सेवनका फल प्राप्त होता है ⁠।⁠।⁠ २० ⁠।⁠।</div>
<div class="class_54">बलात्कृतेषु भूतेषु परित्राणं कुरूद्वह ⁠।</div>
<div class="class_54">शरणागतेषु कौरव्य कुर्वन् गार्हस्थ्यमावसेत् ⁠।⁠।⁠ २१ ⁠।⁠।</div>
<div class="class_55">कुरुनन्दन! जिन प्राणियोंपर बलात्कार हुआ हो और वे शरणमें आये हों, उनका संकटसे उद्धार करनेवाला पुरुष गार्हस्थ्य-धर्मके पालनसे मिलनेवाले पुण्यफलका भागी होता है ⁠।⁠।⁠ २१ ⁠।⁠।</div>
<div class="class_54">चराचराणां भूतानां रक्षणं चापि सर्वशः ⁠।</div>
<div class="class_54">यथार्हपूजां च तथा कुर्वन् गार्हस्थ्यमावसेत् ⁠।⁠।⁠ २२ ⁠।⁠।</div>
<div class="class_55">चराचर प्राणियोंकी सब प्रकारसे रक्षा तथा उनकी यथायोग्य पूजा करनेवाले पुरुषको गार्हस्थ्य-सेवनका फल प्राप्त होता है ⁠।⁠।⁠ २२ ⁠।⁠।</div>
<div class="class_54">ज्येष्ठानुज्येष्ठपत्नीनां भ्रातॄणां पुत्रनप्तृणाम् ⁠।</div>
<div class="class_54">निग्रहानुग्रहौ पार्थ गार्हस्थ्यमिति तत् तपः ⁠।⁠।⁠ २३ ⁠।⁠।</div>
<div class="class_55">कुन्तीनन्दन! बड़ी-छोटी पत्नियों, भाइयों, पुत्रों और नातियोंको भी जो राजा अपराध करनेपर दण्ड और अच्छे कार्य करनेपर अनुग्रहरूप पुरस्कार देता है, यही उसके द्वारा गार्हस्थ्य-धर्मका पालन है और यही उसकी तपस्या है ⁠।⁠।</div>
<div class="class_54">साधूनामर्चनीयानां पूजा सुविदितात्मनाम् ⁠।</div>
<div class="class_54">पालनं पुरुषव्याघ्र गृहाश्रमपदं भवेत् ⁠।⁠।⁠ २४ ⁠।⁠।</div>
<div class="class_55">पुरुषसिंह! पूजनके योग्य सुप्रसिद्ध आत्मज्ञानी साधुओंकी पूजा तथा रक्षा गृहस्थाश्रमके पुण्यफलकी प्राप्ति करानेवाली है ⁠।⁠।⁠ २४ ⁠।⁠।</div>
<div class="class_54">आश्रमस्थानि भूतानि यस्तु वेश्मनि भारत ⁠।</div>
<div class="class_54">आददीतेह भोज्येन तद् गार्हस्थ्यं युधिष्ठिर ⁠।⁠।⁠ २५ ⁠।⁠।</div>
<div class="class_55">भरतनन्दन युधिष्ठिर! जो किसी भी आश्रममें रहनेवाले प्राणियोंको अपने घरमें ठहराकर उनका भोजन आदिसे सत्कार करता है, उस राजाके लिये वही गार्हस्थ्य-धर्मका पालन है ⁠।⁠।⁠ २५ ⁠।⁠।</div>
<div class="class_54">यः स्थितः पुरुषो धर्मे धात्रा सृष्टे यथार्थवत् ⁠।</div>
<div class="class_54">आश्रमाणां हि सर्वेषां फलं प्राप्नोत्यनामयम् ⁠।⁠।⁠ २६ ⁠।⁠।</div>
<div class="class_55">जो पुरुष विधाताद्वारा विहित धर्ममें स्थित होकर यथार्थ रूपसे उसका पालन करता है, वह सभी आश्रमोंके निर्दोष फलको प्राप्त कर लेता है ⁠।⁠।⁠ २६ ⁠।⁠।</div>
<div class="class_54">यस्मिन्न नश्यन्ति गुणाः कौन्तेय पुरुषे सदा ⁠।</div>
<div class="class_54">आश्रमस्थं तमप्याहुर्नरश्रेष्ठं युधिष्ठिर ⁠।⁠।⁠ २७ ⁠।⁠।</div>
<div class="class_55">कुन्तीनन्दन युधिष्ठिर! जिस पुरुषमें स्थित हुए सद्‌गुणोंका कभी नाश नहीं होता, उस नरश्रेष्ठको सभी आश्रमोंके पालनमें स्थित बताया गया है ⁠।⁠।⁠ २७ ⁠।⁠।</div>
<div class="class_54">स्थानमानं कुले मानं वयोमानं तथैव च ⁠।</div>
<div class="class_54">कुर्वन् वसति सर्वेषु ह्याश्रमेषु युधिष्ठिर ⁠।⁠।⁠ २८ ⁠।⁠।</div>
<div class="class_55">युधिष्ठिर! जो राजा स्थान, कुल और अवस्थाका मान रखते हुए कार्य करता है, वह सभी आश्रमोंमें निवास करनेका फल पाता है ⁠।⁠।⁠ २८ ⁠।⁠।</div>
<div class="class_54">देशधर्मांश्च कौन्तेय कुलधर्मांस्तथैव च ⁠।</div>
<div class="class_54">पालयन् पुरुषव्याघ्र राजा सर्वाश्रमी भवेत् ⁠।⁠।⁠ २९ ⁠।⁠।</div>
<div class="class_55">कुन्तीकुमार! पुरुषसिंह! देशधर्म और कुलधर्मका पालन करनेवाला राजा सभी आश्रमोंके पुण्यफलका भागी होता है ⁠।⁠।⁠ २९ ⁠।⁠।</div>
<div class="class_54">काले विभूतिं भूतानामुपहारांस्तथैव च ⁠।</div>
<div class="class_54">अर्हयन् पुरुषव्याघ्र साधूनामाश्रमे वसेत् ⁠।⁠।⁠ ३० ⁠।⁠।</div>
<div class="class_55">नरव्याघ्र नरेश! जो समय-समयपर सम्पत्ति और उपहार देकर समस्त प्राणियोंका सम्मान करता रहता है, वह साधु पुरुषोंके आश्रममें निवासका पुण्यफल पा लेता है ⁠।⁠।</div>
<div class="class_54">दशधर्मगतश्चापि यो धर्मं प्रत्यवेक्षते ⁠।</div>
<div class="class_54">सर्वलोकस्य कौन्तेय राजा भवति सोऽऽश्रमी ⁠।⁠।⁠ ३१ ⁠।⁠।</div>
<div class="class_55">कुन्तीनन्दन! जो राजा मनुप्रोक्त दस धर्मोंमें स्थित होकर भी सम्पूर्ण जगत्‌के धर्मपर दृष्टि रखता है, वह सभी आश्रमोंके पुण्य-फलका भागी होता है ⁠।⁠।⁠ ३१ ⁠।⁠।</div>
<div class="class_54">ये धर्मकुशला लोके धर्मं कुर्वन्ति भारत ⁠।</div>
<div class="class_54">पालिता यस्य विषये धर्मांशस्तस्य भूपतेः ⁠।⁠।⁠ ३२ ⁠।⁠।</div>
<div class="class_55">भरतनन्दन! जो धर्मकुशल मनुष्य लोकमें धर्मका अनुष्ठान करते हैं, वे जिस राजाके राज्यमें पालित होते हैं, उस राजाको उनके धर्मका छठा अंश प्राप्त होता है ⁠।⁠।⁠ ३२ ⁠।⁠।</div>
<div class="class_54">धर्मारामान् धर्मपरान् ये न रक्षन्ति मानवान् ⁠।</div>
<div class="class_54">पार्थिवाः पुरुषव्याघ्र तेषां पापं हरन्ति ते ⁠।⁠।⁠ ३३ ⁠।⁠।</div>
<div class="class_55">पुरुषसिंह! जो राजा धर्ममें ही रमण करनेवाले धर्मपरायण मानवोंकी रक्षा नहीं करते हैं, वे उनके पाप बटोर लेते हैं ⁠।⁠।⁠ ३३ ⁠।⁠।</div>
<div class="class_54">ये चाप्यत्र सहायाः स्युः पार्थिवानां युधिष्ठिर ⁠।</div>
<div class="class_54">ते चैवांशहराः सर्वे धर्मे परकृतेऽनघ ⁠।⁠।⁠ ३४ ⁠।⁠।</div>
<div class="class_55">निष्पाप युधिष्ठिर! जो लोग इस जगत्‌में राजाओंके सहायक होते हैं, वे सभी उस राज्यमें दूसरोंद्वारा किये गये धर्मका अंश प्राप्त कर लेते हैं ⁠।⁠।⁠ ३४ ⁠।⁠।</div>
<div class="class_54">सर्वाश्रमपदेऽप्याहुर्गार्हस्थ्यं दीप्तनिर्णयम् ⁠।</div>
<div class="class_54">पावनं पुरुषव्याघ्र यं धर्मं पर्युपास्महे ⁠।⁠।⁠ ३५ ⁠।⁠।</div>
<div class="class_55">पुरुषसिंह! शास्त्रज्ञ विद्वान् कहते हैं कि हमलोग जिस गार्हस्थ्य-धर्मका सेवन कर रहे हैं, वह सभी आश्रमोंमें श्रेष्ठ एवं पावन है। उसके विषयमें शास्त्रोंका यह निर्णय सबको विदित है ⁠।⁠।⁠ ३५ ⁠।⁠।</div>
<div class="class_54">आत्मोपमस्तु भूतेषु यो वै भवति मानवः ⁠।</div>
<div class="class_54">न्यस्तदण्डो जितक्रोधः प्रेत्येह लभते सुखम् ⁠।⁠।⁠ ३६ ⁠।⁠।</div>
<div class="class_55">जो मानव समस्त प्राणियोंके प्रति अपने समान ही भाव रखता है, दण्डका त्याग कर देता है, क्रोधको जीत लेता है, वह इस लोकमें और मृत्युके पश्चात् परलोकमें भी सुख पाता है ⁠।⁠।⁠ ३६ ⁠।⁠।</div>
<div class="class_54">धर्मे स्थिता सत्त्ववीर्या धर्मसेतुवटारका ⁠।</div>
<div class="class_54">त्यागवाताध्वगा शीघ्रा नौस्तं संतारयिष्यति ⁠।⁠।⁠ ३७ ⁠।⁠।</div>
<div class="class_55">राजधर्म एक नौकाके समान है। वह नौका धर्मरूपी समुद्रमें स्थित है। सत्त्वगुण ही उस नौकाका संचालन करनेवाला बल (कर्णधार) है, धर्मशास्त्र ही उसे बाँधनेवाली रस्सी है, त्यागरूपी वायुका सहारा पाकर वह मार्गपर शीघ्रतापूर्वक चलती है, वह नाव ही राजाको संसारसमुद्रसे पार कर देगी ⁠।⁠।⁠ ३७ ⁠।⁠।</div>
<div class="class_54">यदा निवृत्तः सर्वस्मात् कामो योऽस्य हृदि स्थितः ⁠।</div>
<div class="class_54">तदा भवति सत्त्वस्थस्ततो ब्रह्म समश्नुते ⁠।⁠।⁠ ३८ ⁠।⁠।</div>
<div class="class_55">मनुष्यके हृदयमें जो-जो कामनाएँ स्थित हैं, उन सबसे जब वह निवृत्त हो जाता है, तब उसकी विशुद्ध सत्त्वगुणमें स्थिति होती है और इसी समय उसे परब्रह्म परमात्माके स्वरूपका साक्षात्कार होता है ⁠।⁠।⁠ ३८ ⁠।⁠।</div>
<div class="class_54">सुप्रसन्नस्तु भावेन योगेन च नराधिप ⁠।</div>
<div class="class_54">धर्मं पुरुषशार्दूल प्राप्स्यते पालने रतः ⁠।⁠।⁠ ३९ ⁠।⁠।</div>
<div class="class_55">नरेश्वर! पुरुषसिंह! चित्तवृत्तियोंके निरोधरूप योगसे और समभावसे जब अन्तःकरण अत्यन्त शुद्ध एवं प्रसन्न हो जाता है, तब प्रजापालनपरायण राजा उत्तम धर्मके फलका भागी होता है ⁠।⁠।⁠ ३९ ⁠।⁠।</div>
<div class="class_54">वेदाध्ययनशीलानां विप्राणां साधुकर्मणाम् ⁠।</div>
<div class="class_54">पालने यत्नमातिष्ठ सर्वलोकस्य चैव ह ⁠।⁠।⁠ ४० ⁠।⁠।</div>
<div class="class_55">युधिष्ठिर! तुम वेदाध्ययनमें संलग्न रहनेवाले, सत्कर्मपरायण ब्राह्मणों तथा अन्य सब लोगोंके पालन-पोषणका प्रयत्न करो ⁠।⁠।⁠ ४० ⁠।⁠।</div>
<div class="class_54">वने चरन्ति ये धर्ममाश्रमेषु च भारत ⁠।</div>
<div class="class_54">रक्षणात् तच्छतगुणं धर्मं प्राप्नोति पार्थिवः ⁠।⁠।⁠ ४१ ⁠।⁠।</div>
<div class="class_55">भरतनन्दन! वनमें और विभिन्न आश्रमोंमें रहकर जो लोग जितना धर्म करते हैं, उनकी रक्षा करनेसे राजा उनसे सौगुने धर्मका भागी होता है ⁠।⁠।⁠ ४१ ⁠।⁠।</div>
<div class="class_54">एष ते विविधो धर्मः पाण्डवश्रेष्ठ कीर्तितः ⁠।</div>
<div class="class_54">अनुतिष्ठ त्वमेनं वै पूर्वदृष्टं सनातनम् ⁠।⁠।⁠ ४२ ⁠।⁠।</div>
<div class="class_55">पाण्डवश्रेष्ठ! यह तुम्हारे लिये नाना प्रकारका धर्म बताया गया है। पूर्वजोंद्वारा आचरित इस सनातन-धर्मका तुम पालन करो ⁠।⁠।⁠ ४२ ⁠।⁠।</div>
<div class="class_54">चातुराश्रम्यमैकाग्र्यं चातुर्वर्ण्यं च पाण्डव ⁠।</div>
<div class="class_54">धर्मं पुरुषशार्दूल प्राप्स्यसे पालने रतः ⁠।⁠।⁠ ४३ ⁠।⁠।</div>
<div class="class_55">पुरुषसिंह पाण्डुनन्दन! यदि तुम प्रजाके पालनमें तत्पर रहोगे तो चारों आश्रमोंके, चारों वर्णोंके तथा एकाग्रताके धर्मको प्राप्त कर लोगे ⁠।⁠।⁠ ४३ ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि चातुराश्रम्यविधौ षट्‌षष्टितमोऽध्यायः ⁠।⁠।⁠ ६६ ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें चारों आश्रमोंके धर्मका वर्णनविषयक छाछठवाँ अध्याय पूरा हुआ ⁠।⁠।⁠ ६६ ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
