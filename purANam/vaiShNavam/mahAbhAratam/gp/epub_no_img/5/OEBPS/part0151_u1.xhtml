<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0151</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles5.css"/>
</head>
  <body class="class">
<div id="XWxTL2lbS6mOOjE0kR7G-g49924" class="class_92">त्रिंशदधिकशततमोऽध्यायः</div>
<div class="class_93">आपत्तिके समय राजाका धर्म</div>
<div class="class_86">युधिष्ठिर उवाच</div>
<div class="class_54">मित्रैः प्रहीयमाणस्य बह्वमित्रस्य का गतिः ⁠।</div>
<div class="class_54">राज्ञः संक्षीणकोशस्य बलहीनस्य भारत ⁠।⁠।⁠ १ ⁠।⁠।</div>
<div class="class_55"><span class="class_60">यधिष्ठिरने पूछा—</span>भारत! यदि राजाके शत्रु अधिक हो जायँ, मित्र उसका साथ छोड़ने लगें और सेना तथा खजाना भी नष्ट हो जाय तो उसके लिये कौन-सा मार्ग हितकर है? ⁠।⁠।⁠ १ ⁠।⁠।</div>
<div class="class_54">दुष्टामात्यसहायस्य च्युतमन्त्रस्य सर्वतः ⁠।</div>
<div class="class_54">राज्यात् प्रच्यवमानस्य गतिमग्य्रामपश्यतः ⁠।⁠।⁠ २ ⁠।⁠।</div>
<div class="class_55">दुष्ट मन्त्री ही जिसका सहायक हो, इसीलिये जो श्रेष्ठ परामर्शसे भ्रष्ट हो गया हो एवं राज्यसे जिसके भ्रष्ट हो जानेकी सम्भावना हो और जिसे अपनी उन्नतिका कोई श्रेष्ठ उपाय न दिखायी देता हो, उसके लिये क्या कर्तव्य है? ⁠।⁠।</div>
<div class="class_54">परचक्राभियातस्य परराष्ट्राणि मृद्‌नतः ⁠।</div>
<div class="class_54">विग्रहे वर्तमानस्य दुर्बलस्य बलीयसा ⁠।⁠।⁠ ३ ⁠।⁠।</div>
<div class="class_55">जो शत्रुसेनापर आक्रमण करके शत्रुके राज्यको रौंद रहा हो; इतनेहीमें कोई बलवान् राजा उसपर भी चढ़ाई कर दे तो उसके साथ युद्धमें लगे हुए उस दुर्बल राजाके लिये क्या आश्रय है? ⁠।⁠।⁠ ३ ⁠।⁠।</div>
<div class="class_54">असंविहितराष्ट्रस्य देशकालावजानतः ⁠।</div>
<div class="class_54">अप्राप्यं च भवेत् सान्त्वं भेदो वाप्यतिपीडनात् ⁠।</div>
<div class="class_54">जीवितं त्वर्थहेतुर्वा तत्र किं सुकृतं भवेत् ⁠।⁠।⁠ ४ ⁠।⁠।</div>
<div class="class_55">जिसने अपने राज्यकी रक्षा नहीं की हो, जिसे देश और कालका ज्ञान नहीं हो, अत्यन्त पीड़ा देनेके कारण जिसके लिये साम अथवा भेदनीतिका प्रयोग असम्भव हो जाय, उसके लिये क्या करना उचित है वह जीवनकी रक्षा करे या धनके साधनकी? उसके लिये क्या करनेमें भलाई है? ⁠।⁠।⁠ ४ ⁠।⁠।</div>
<div class="class_59">भीष्म उवाच</div>
<div class="class_54">गुह्यं धर्मज मा प्राक्षीरतीव भरतर्षभ ⁠।</div>
<div class="class_54">अपृष्टो नोत्सहे वक्तुं धर्ममेतं युधिष्ठिर ⁠।⁠।⁠ ५ ⁠।⁠।</div>
<div class="class_55"><span class="class_60">भीष्मजीने कहा—</span>धर्मनन्दन! भरतश्रेष्ठ युधिष्ठिर! यह तो तुमने मुझसे बड़ा गोपनीय विषय पूछा है। यदि तुम्हारे द्वारा प्रश्न न किया गया होता तो मैं इस समय इस संकटकालिक धर्मके विषयमें कुछ भी नहीं कह सकता था ⁠।⁠।</div>
<div class="class_54">धर्मो ह्यणीयान् वचनाद् बुद्धिश्च भरतर्षभ ⁠।</div>
<div class="class_54">श्रुत्वोपास्य सदाचारैः साधुर्भवति स क्वचित् ⁠।⁠।⁠ ६ ⁠।⁠।</div>
<div class="class_55">भरतभूषण! धर्मका विषय बड़ा सूक्ष्म है, शास्त्र-वचनोंके अनुशीलनसे उसका बोध होता है। शास्त्रश्रवण करनेके पश्चात् अपने सदाचरणोंद्वारा उसका सेवन करके साधुजीवन व्यतीत करनेवाला पुरुष कहीं कोई बिरला ही होता है ⁠।⁠।⁠ ६ ⁠।⁠।</div>
<div class="class_54">कर्मणा बुद्धिपूर्वेण भवत्याढ्यो न वा पुनः ⁠।</div>
<div class="class_54">तादृशोऽयमनुप्रश्नः संव्यवस्यः स्वया धिया ⁠।⁠।⁠ ७ ⁠।⁠।</div>
<div class="class_55">बुद्धिपूर्वक किये हुए कर्म (प्रयत्न)-से मनुष्य धनाढ्य हो भी सकता है और नहीं भी हो सकता है। तुम्हें ऐसे प्रश्नपर स्वयं अपनी ही बुद्धिसे विचार करके किसी निश्चयपर पहुँचना चाहिये ⁠।⁠।⁠ ७ ⁠।⁠।</div>
<div class="class_54">उपायं धर्मबहुलं यात्रार्थं शृणु भारत ⁠।</div>
<div class="class_54">नाहमेतादृशं धर्मं बुभूषे धर्मकारणात् ⁠।⁠।⁠ ८ ⁠।⁠।</div>
<div class="class_55">भारत! उपर्युक्त संकटके समय राजाओंके जीवनकी रक्षाके लिये मैं ऐसा उपाय बताता हूँ जिसमें धर्मकी अधिकता है, उसे ध्यान देकर सुनो। परंतु मैं धर्माचरणके उद्देश्यसे ऐसे धर्मको नहीं अपनाना चाहता ⁠।⁠।⁠ ८ ⁠।⁠।</div>
<div class="class_54">दुःखादान इह ह्येष स्यात् तु पश्चात् क्षयोपमः ⁠।</div>
<div class="class_54">अभिगम्यमतीनां हि सर्वासामेव निश्चयः ⁠।⁠।⁠ ९ ⁠।⁠।</div>
<div class="class_55">आपत्तिके समय भी यदि प्रजाको दुःख देकर धन वसूल किया जाता है तो पीछे वह राजाके लिये विनाशके तुल्य सिद्ध होता है। आश्रय लेने योग्य जितनी बुद्धियाँ हैं, उन सबका यही निश्चय है ⁠।⁠।⁠ ९ ⁠।⁠।</div>
<div class="class_54">यथा यथा हि पुरुषो नित्यं शास्त्रमवेक्षते ⁠।</div>
<div class="class_54">तथा तथा विजानाति विज्ञानमथ रोचते ⁠।⁠।⁠ १० ⁠।⁠।</div>
<div class="class_55">पुरुष प्रतिदिन जैसे-जैसे शास्त्रका स्वाध्याय करता है वैसे-वैसे उसका ज्ञान बढ़ता जाता है फिर तो विशेष ज्ञान प्राप्त करनेमें ही उसकी रुचि हो जाती है ⁠।⁠।⁠ १० ⁠।⁠।</div>
<div class="class_54">अविज्ञानादयोगो हि पुरुषस्योपजायते ⁠।</div>
<div class="class_54">विज्ञानादपि योगश्च योगो भूतिकरः परः ⁠।⁠।⁠ ११ ⁠।⁠।</div>
<div class="class_55">ज्ञान न होनेसे मनुष्यको संकटकालमें उससे बचनेके लिये कोई योग्य उपाय नहीं सूझता; परंतु ज्ञानसे वह उपाय ज्ञात हो जाता है। उचित उपाय ही ऐश्वर्यकी वृद्धि करनेका श्रेष्ठ साधन है ⁠।⁠।⁠ ११ ⁠।⁠।</div>
<div class="class_54">अशंकमानो वचनमनसूयुरिदं शृणु ⁠।</div>
<div class="class_54">राज्ञः कोशक्षयादेव जायते बलसंक्षयः ⁠।⁠।⁠ १२ ⁠।⁠।</div>
<div class="class_55">तुम मेरी बातपर संदेह न करते हुए दोषदृष्टिका परित्याग करके यह उपदेश सुनो। खजानेके नष्ट होनेसे ही राजाके बलका नाश होता है ⁠।⁠।⁠ १२ ⁠।⁠।</div>
<div class="class_54">कोशं च जनयेद् राजा निर्जलेभ्यो यथा जलम् ⁠।</div>
<div class="class_54">कालं प्राप्यानुगृह्णीयादेष धर्मः सनातनः ⁠।</div>
<div class="class_54">उपायधर्मं प्राप्येमं पूर्वैराचरितं जनैः ⁠।⁠।⁠ १३ ⁠।⁠।</div>
<div class="class_55">जैसे मनुष्य निर्जल स्थानोंसे भी खोदकर जल निकाल लेता है उसी प्रकार राजा संकटकालमें निर्धन प्रजासे भी यथासाध्य धन लेकर अपना खजाना बढ़ावे; फिर अच्छा समय आनेपर उस धनके द्वारा प्रजापर अनुग्रह करे, यही सनातनकालसे चला आनेवाला धर्म है। पूर्ववर्ती राजाओंने भी आपत्तिकालमें इस उपायधर्मको पाकर इसका आचरण किया है ⁠।⁠।⁠ १३ ⁠।⁠।</div>
<div class="class_54">अन्यो धर्मः समर्थानामापत्स्वन्यश्च भारत ⁠।</div>
<div class="class_54">प्राक्‌कोशात् प्राप्यते धर्मो वृत्तिर्धर्माद् गरीयसी ⁠।⁠।⁠ १४ ⁠।⁠।</div>
<div class="class_55">भारत! सार्म्थ्यशाली पुरुषोंका धर्म दूसरा है और आपत्तिग्रस्त मनुष्योंका दूसरा। अतः पहले कोशसंग्रह कर लेनेपर राजाके लिये धर्मपालनका अवसर प्राप्त होता है; क्योंकि जीवन-निर्वाहका साधन प्राप्त करना धर्मसे भी बड़ा है ⁠।⁠।⁠ १४ ⁠।⁠।</div>
<div class="class_54">धर्मं प्राप्य न्यायवृत्तिं न बलीयान् न विन्दति ⁠।</div>
<div class="class_54">यस्माद् बलस्योपपत्तिरेकान्तेन न विद्यते ⁠।⁠।⁠ १५ ⁠।⁠।</div>
<div class="class_54">तस्मादापत्स्वधर्मोऽपि श्रूयते धर्मलक्षणः ⁠।</div>
<div class="class_54">अधर्मो जायते तस्मिन्निति वै कवयो विदुः ⁠।⁠।⁠ १६ ⁠।⁠।</div>
<div class="class_55">दुर्बल मनुष्य धर्मको पाकर भी न्यायोचित्त जीविका नहीं उपलब्ध कर पाता है। धर्माचरण करनेसे बलकी प्राप्ति अवश्य हो जायगी, यह निश्चितरूपसे नहीं कहा जा सकता; इसलिये आपत्तिकालमें अधर्म भी धर्मरूप सुना जाता है। परंतु विद्वान् पुरुष ऐसा मानते हैं कि आपत्तिकालमें भी धर्मके विरुद्ध आचरण करनेसे अधर्म होता ही है ⁠।⁠।⁠ १५-१६ ⁠।⁠।</div>
<div class="class_54">अनन्तरं क्षत्रियस्य तत्र किं विचिकित्स्यते ⁠।</div>
<div class="class_54">यथास्य धर्मो न ग्लायेन्नेयाच्छत्रुवशं यथा ⁠।</div>
<div class="class_54">तत् कर्तव्यमिहेत्याहुर्नात्मानवसादयेत् ⁠।⁠।⁠ १७ ⁠।⁠।</div>
<div class="class_55">आपत्ति दूर होनेके बाद क्षत्रियको क्या करना चाहिये? वह प्रायश्चित्त करे या प्रजासे कर लेना छोड़ दे; यह संशय उपस्थित होता है। इसका समाधान यह है कि वह ऐसा बर्ताव करे जिससे उसके धर्मको हानि न पहुँचे तथा उसे शत्रुके अधीन न होना पड़े। विद्वानोंने उसके लिये यही कर्तव्य बतलाया है, वह किसी तरह अपने-आपको संकटमें न डाले ⁠।⁠।⁠ १७ ⁠।⁠।</div>
<div class="class_54">सर्वात्मनैव धर्मस्य न परस्य न चात्मनः ⁠।</div>
<div class="class_54">सर्वोपायैरुज्जिहीर्षेदात्मानमिति निश्चयः ⁠।⁠।⁠ १८ ⁠।⁠।</div>
<div class="class_55">संकटकालमें मनुष्य अपने या दूसरेके धर्मकी ओर न देखे; अपितु सम्पूर्ण हृदयसे सभी उपायोंद्वारा अपने आपके ही उद्धारकी अभिलाषा करे, यही सबका निश्चय है ⁠।⁠।⁠ १८ ⁠।⁠।</div>
<div class="class_54">तत्र धर्मविदां तात निश्चयो धर्मनैपुणम् ⁠।</div>
<div class="class_54">उद्यमो नैपुणं क्षात्रे बाहुवीर्यादिति श्रुतिः ⁠।⁠।⁠ १९ ⁠।⁠।</div>
<div class="class_55">तात! धर्मज्ञ पुरुषोंका निश्चय जैसे उनकी धर्म-विषयक निपुणताको सूचित करता है, उसी प्रकार बाहुबलसे अपनी उन्नतिके लिये उद्योग करना क्षत्रियकी निपुणताका सूचक है; यह श्रुतिका निर्णय है ⁠।⁠।⁠ १९ ⁠।⁠।</div>
<div class="class_54">क्षत्रियो वृत्तिसंरोधे कस्य नादातुमर्हति ⁠।</div>
<div class="class_54">अन्यत्र तापसस्वाच्च ब्राह्मणस्वाच्च भारत ⁠।⁠।⁠ २० ⁠।⁠।</div>
<div class="class_55">भरतनन्दन! क्षत्रिय यदि आजीविकासे रहित हो जाय तो वह तपस्वी और ब्राह्मणका धन छोड़कर और किसका धन नहीं ले सकता है (अर्थात् सभीका ले सकता है) ⁠।⁠।⁠ २० ⁠।⁠।</div>
<div class="class_54">यथा वै ब्राह्मणः सीदन्नयाज्यमपि याजयेत् ⁠।</div>
<div class="class_54">अभोज्यान्नानि चाश्नीयात् तथेदं नात्र संशयः ⁠।⁠।⁠ २१ ⁠।⁠।</div>
<div class="class_55">जैसे ब्राह्मण यदि जीविकाके अभावमें कष्ट पा रहा हो तो वह यज्ञके अनधिकारीसे भी यज्ञ करा सकता है तथा प्राण बचानेके लिये न खाने योग्य अन्नको भी खा सकता है, उसी प्रकार यह (पूर्वश्लोकमें) क्षत्रियके लिये भी कर्तव्यका निर्देश किया गया है। इसमें संशय नहीं है ⁠।⁠।⁠ २१ ⁠।⁠।</div>
<div class="class_54">पीडितस्य किमद्वारमुत्पथो विधृतस्य च ⁠।</div>
<div class="class_54">अद्वारतः प्रद्रवति यदा भवति पीडितः ⁠।⁠।⁠ २२ ⁠।⁠।</div>
<div class="class_55">आपद्ग्रस्त मनुष्यके लिये कौन-सा द्वार नहीं है? (वह जिस ओरसे निकल भागे, वही उसके लिये द्वार है)। कैदीके लिये कौन-सा बुरा मार्ग है (वह बिना मार्गके भी भागकर आत्मरक्षा कर सके तो ऐसा प्रयत्न कर सकता है)। मनुष्य जब आपत्तिमें घिरा होता है तब वह बिना दरवाजेके भी भाग निकलता है ⁠।⁠।⁠ २२ ⁠।⁠।</div>
<div class="class_54">यस्य कोशबलग्लान्या सर्वलोकपराभवः ⁠।</div>
<div class="class_54">भैक्ष्यचर्या न विहिता न च विट् शूद्रजीविका ⁠।⁠।⁠ २३ ⁠।⁠।</div>
<div class="class_55">खजाना और सेना न रहनेसे जिस क्षत्रियको सब लोगोंकी ओरसे पराभव प्राप्त होनेकी सम्भावना हो, उसीके लिये उपर्युक्त बातें बतायी गयी हैं। भीख माँगने और वैश्य या शूद्रकी जीविका अपनानेका क्षत्रियके लिये विधान नहीं है ⁠।⁠।⁠ २३ ⁠।⁠।</div>
<div class="class_54">स्वधर्मानन्तरा वृत्तिर्जात्याननुपजीवतः ⁠।</div>
<div class="class_54">जहतः प्रथमं कल्पमनुकल्पेन जीवनम् ⁠।⁠।⁠ २४ ⁠।⁠।</div>
<div class="class_55">परंतु जब अपनी जातिके लिये प्रतिपादित धर्मका अवलम्बन करके जीवन-निर्वाह न कर सके तब उसके लिये स्वधर्मसे विपरीत वृत्ति भी बतायी गयी है। क्योंकि आपत्तिकालमें प्रथम कल्प अर्थात् स्वधर्मानुकूल वृत्तिका त्याग करनेवाले पुरुषके लिये अपनेसे नीचे वर्णकी वृत्तिसे जीविका चलानेका विधान है ⁠।⁠।⁠ २४ ⁠।⁠।</div>
<div class="class_54">आपद्‌गतेन धर्माणामन्यायेनोपजीवनम् ⁠।</div>
<div class="class_54">अपि ह्येतद् ब्राह्मणेषु दृष्टं वृत्तिपरिक्षये ⁠।⁠।⁠ २५ ⁠।⁠।</div>
<div class="class_55">जो आपत्तिमें पड़ा हो वह धर्मके विपरीत आचरणद्वारा जीवन-निर्वाह कर सकता है। जीविका क्षीण होनेपर ब्राह्मणोंमें ऐसा व्यवहार देखा गया है ⁠।⁠।⁠ २५ ⁠।⁠।</div>
<div class="class_54">क्षत्रिये संशयः कस्मादित्येवं निश्चितं सदा ⁠।</div>
<div class="class_54">आददीत विशिष्टेभ्यो नावसीदेत् कथंचन ⁠।⁠।⁠ २६ ⁠।⁠।</div>
<div class="class_55">फिर क्षत्रियके लिये कैसे संदेह किया जा सकता है? उसके लिये भी सदा यही निश्चित है कि वह आपत्तिकालमें विशिष्ट अर्थात् धनवान् पुरुषोंसे बलपूर्वक धन ग्रहण करे। धनके अभावमें वह किसी तरह कष्ट न भोगे ⁠।⁠।⁠ २६ ⁠।⁠।</div>
<div class="class_54">हन्तारं रक्षितारं च प्रजानां क्षत्रियं विदुः ⁠।</div>
<div class="class_54">तस्मात् संरक्षता कार्यमादानं क्षत्रबन्धुना ⁠।⁠।⁠ २७ ⁠।⁠।</div>
<div class="class_55">विद्वान् पुरुष क्षत्रियको प्रजाका रक्षक और विनाशक भी मानते हैं। अतः क्षत्रियबन्धुको प्रजाकी रक्षा करते हुए ही धन ग्रहण करना चाहिये ⁠।⁠।⁠ २७ ⁠।⁠।</div>
<div class="class_54">अन्यत्र राजन् हिंसाया वृत्तिर्नेहास्ति कस्यचित् ⁠।</div>
<div class="class_54">अप्यरण्यसमुत्थस्य एकस्य चरतो मुनेः ⁠।⁠।⁠ २८ ⁠।⁠।</div>
<div class="class_55">राजन्! इस संसारमें किसीकी भी ऐसी वृत्ति नहीं है, जो हिंसासे शून्य हो। औरोंकी तो बात ही क्या है, वनमें रहकर एकाकी विचरनेवाले तपस्वी मुनिकी भी वृत्ति सर्व था हिंसारहित नहीं है ⁠।⁠।⁠ २८ ⁠।⁠।</div>
<div class="class_54">न शंखलिखितां वृत्तिं शक्यमास्थाय जीवितुम् ⁠।</div>
<div class="class_54">विशेषतः कुरुश्रेष्ठ प्रजापालनमीप्सया ⁠।⁠।⁠ २९ ⁠।⁠।</div>
<div class="class_55">कुरुश्रेष्ठ! कोई भी ललाटमें लिखी हुई वृत्तिका ही भरोसा करके जीवन-निर्वाह नहीं कर सकता; अतः प्रजापालनकी इच्छा रखनेवाले राजाका भाग्यके भरोसे निर्वाह चलाना तो सर्वथा अशक्य है ⁠।⁠।⁠ २९ ⁠।⁠।</div>
<div class="class_54">परस्परं हि संरक्षा राज्ञा राष्ट्रेण चापदि ⁠।</div>
<div class="class_54">नित्यमेव हि कर्तव्या एष धर्मः सनातनः ⁠।⁠।⁠ ३० ⁠।⁠।</div>
<div class="class_55">इसलिये आपत्तिकालमें राजा और राज्यकी प्रजा दोनोंको निरन्तर एक-दूसरेकी रक्षा करनी चाहिये। यही सदाका धर्म है ⁠।⁠।⁠ ३० ⁠।⁠।</div>
<div class="class_54">राजा राष्ट्रं यथाऽऽपत्सु द्रव्यौघैरपि रक्षति ⁠।</div>
<div class="class_54">राष्ट्रेण राजा व्यसने रक्षितव्यस्तथा भवेत् ⁠।⁠।⁠ ३१ ⁠।⁠।</div>
<div class="class_55">जैसे राजा प्रजापर संकट आ जाय तो राशि-राशि धन लुटाकर भी उसकी रक्षा करता है, उसी तरह राजाके ऊपर संकट पड़नेपर राष्ट्रकी प्रजाको भी उसकी रक्षा करनी चाहिये ⁠।⁠।⁠ ३१ ⁠।⁠।</div>
<div class="class_54">कोशं दण्डं बलं मित्रं यदन्यदपि संचितम् ⁠।</div>
<div class="class_54">न कुर्वीतान्तरं राष्ट्रे राजा परिगतः क्षुधा ⁠।⁠।⁠ ३२ ⁠।⁠।</div>
<div class="class_55">राजा भूखसे पीड़ित होने—जीविकाके लिये कष्ट पानेपर भी खजाना, राजदण्ड, सेना, मित्र तथा अन्य संचित साधनोंको कभी राज्यसे दूर न करे ⁠।⁠।⁠ ३२ ⁠।⁠।</div>
<div class="class_54">बीजं भक्तेन सम्पाद्यमिति धर्मविदो विदुः ⁠।</div>
<div class="class_54">अत्रैतच्छम्बरस्याहुर्महामायस्य दर्शनम् ⁠।⁠।⁠ ३३ ⁠।⁠।</div>
<div class="class_55">धर्मज्ञ पुरुषोंका कहना है कि मनुष्यको अपने भोजनके लिये संचित अन्नमेंसे भी बीजको बचाकर रखना चाहिये। इस विषयमें महामायावी शम्बरासुरका विचार भी ऐसा ही बताया गया है ⁠।⁠।⁠ ३३ ⁠।⁠।</div>
<div class="class_54">धिक् तस्य जीवितं राज्ञो राष्ट्रं यस्यावसीदति ⁠।</div>
<div class="class_54">अवृत्त्यान्यमनुष्योऽपि यो वैदेशिक इत्यपि ⁠।⁠।⁠ ३४ ⁠।⁠।</div>
<div class="class_55">जिसके राज्यकी प्रजा तथा वहाँ आये हुए परदेशी मनुष्य भी जीविकाके बिना कष्ट पा रहे हों उस राजाके जीवनको धिक्कार है ⁠।⁠।⁠ ३४ ⁠।⁠।</div>
<div class="class_54">राज्ञः कोशबलं मूलं कोशमूलं पुनर्बलम् ⁠।</div>
<div class="class_54">तन्मूलं सर्वधर्माणां धर्ममूलाः पुनः प्रजाः ⁠।⁠।⁠ ३५ ⁠।⁠।</div>
<div class="class_55">राजाकी जड़ है सेना और खजाना। इनमें भी खजाना ही सेनाकी जड़ है। सेना सम्पूर्ण धर्मोंकी रक्षाका मूल कारण है और धर्म ही प्रजाकी जड़ है ⁠।⁠।⁠ ३५ ⁠।⁠।</div>
<div class="class_54">नान्यानपीडयित्वेह कोशः शक्यः कुतो बलम् ⁠।</div>
<div class="class_54">तदर्थं पीडयित्वा च दोषं प्राप्तुं न सोऽर्हति ⁠।⁠।⁠ ३६ ⁠।⁠।</div>
<div class="class_55">दूसरोंको पीड़ा दिये बिना धनका संग्रह नहीं किया जा सकता; और धन-संग्रहके बिना सेनाका संग्रह कैसे हो सकता है? अतः आपत्तिकालमें कोश या धन-संग्रहके लिये प्रजाको पीड़ा देकर भी राजा दोषका भागी नहीं हो सकता ⁠।⁠।⁠ ३६ ⁠।⁠।</div>
<div class="class_54">अकार्यमपि यज्ञार्थं क्रियते यज्ञकर्मसु ⁠।</div>
<div class="class_54">एतस्मात् कारणाद् राजा न दोषं प्राप्तमर्हति ⁠।⁠।⁠ ३७ ⁠।⁠।</div>
<div class="class_55">जैसे यज्ञकर्मोंमें यज्ञके लिये वह कार्य भी किया जाता है जो करनेयोग्य नहीं है (किंतु वह दोषयुक्त नहीं माना जाता)। उसी प्रकार आपत्तिकालमें प्रजापीडनसे राजाको दोष नहीं लगता है ⁠।⁠।⁠ ३७ ⁠।⁠।</div>
<div class="class_54">अर्थार्थमन्यद् भवति विपरीतमथापरम् ⁠।</div>
<div class="class_54">अनर्थार्थमथाप्यन्यत् तत् सर्वं ह्यर्थकारणम् ⁠।</div>
<div class="class_54">एवं बुद्ध‍या सम्प्रपश्येन्मेधावी कार्यनिश्चयम् ⁠।⁠।⁠ ३८ ⁠।⁠।</div>
<div class="class_55">आपत्तिकालमें प्रजापीडन अर्थसंग्रहरूप प्रयोजनका साधक होनेके कारण अर्थकारक होता है, इसके विपरीत उसे पीड़ा न देना ही अनर्थकारक हो जाता है। इसी प्रकार जो दूसरे अनर्थकारी (व्यय बढ़ानेवाले सैन्य-संग्रह आदि) कार्य हैं, वे भी युद्धका संकट उपस्थित होनेपर अर्थकारी (विजय साधक) सिद्ध होते हैं। बुद्धिमान् पुरुष इस प्रकार बुद्धिसे विचार करके कर्तव्यका निश्चय करे ⁠।⁠।⁠ ३८ ⁠।⁠।</div>
<div class="class_54">यज्ञार्थमन्यद् भवति यज्ञोऽन्यार्थस्तथा परः ⁠।</div>
<div class="class_54">यज्ञस्यार्थार्थमेवान्यत् तत् सर्वं यज्ञसाधनम् ⁠।⁠।⁠ ३९ ⁠।⁠।</div>
<div class="class_55">जैसे अन्यान्य सामग्रियाँ यज्ञकी सिद्धिके लिये होती हैं, उत्तम यज्ञ किसी और ही प्रयोजनके लिये होता है, यज्ञ-सम्बन्धी अन्यान्य बातें भी किसी-न-किसी विशेष उद्देश्यकी सिद्धिके लिये ही होती हैं, तथा यह सब कुछ यज्ञका साधन ही है ⁠।⁠।⁠ ३९ ⁠।⁠।</div>
<div class="class_54">उपमामत्र वक्ष्यामि धर्मतत्त्वप्रकाशिनीम् ⁠।</div>
<div class="class_54">यूपं छिन्दन्ति यज्ञार्थं तत्र ये परिपन्थिनः ⁠।⁠।⁠ ४० ⁠।⁠।</div>
<div class="class_54">द्रुमाः केचन सामन्ता ध्रुवं छिन्दन्ति तानपि ⁠।</div>
<div class="class_54">ते चापि निपतन्तोऽन्यान् निघ्नन्त्येव वनस्पतीन् ⁠।⁠।⁠ ४१ ⁠।⁠।</div>
<div class="class_55">अब मैं यहाँ धर्मके तत्त्वको प्रकाशित करनेवाली एक उपमा बता रहा हूँ। ब्राह्मणलोग यज्ञके लिये यूप निर्माण करनेके उद्देश्यसे वृक्षका छेदन करते हैं। उस वृक्षको काटकर बाहर निकालनेमें जो-जो पार्श्ववर्ती वृक्ष बाधक होते हैं उन्हें भी निश्चय ही वे काट डालते हैं। वे वृक्ष भी गिरते समय दूसरे-दूसरे वनस्पतियोंको भी प्रायः तोड़ ही डालते हैं ⁠।⁠।⁠ ४०-४१ ⁠।⁠।</div>
<div class="class_54">एवं कोशस्य महतो ये नराः परिपन्थिनः ⁠।</div>
<div class="class_54">तानहत्वा न पश्यामि सिद्धिमत्र परंतप ⁠।⁠।⁠ ४२ ⁠।⁠।</div>
<div class="class_55">परंतप! इस प्रकार जो मनुष्य (प्रजारक्षाके लिये किये जानेवाले) महान् कोशके संग्रहमें बाधा उपस्थित करते हैं, उनका वध किये बिना इस कार्यमें मुझे सफलता होती नहीं दिखायी देती ⁠।⁠।⁠ ४२ ⁠।⁠।</div>
<div class="class_54">धनेन जयते लोकावुभौ परमिमं तथा ⁠।</div>
<div class="class_54">सत्यं च धर्मवचनं यथा नास्त्यधनस्तथा ⁠।⁠।⁠ ४३ ⁠।⁠।</div>
<div class="class_55">धनसे मनुष्य इहलोक और परलोक दोनोंपर विजय पाता है तथा सत्य और धर्मका भी सम्पादन कर लेता है, परंतु निर्धनको इस कार्यमें वैसी सफलता नहीं मिलती। उसका अस्तित्व नहीं के बराबर होता है ⁠।⁠।⁠ ४३ ⁠।⁠।</div>
<div class="class_54">सर्वोपायैराददीत धनं यज्ञप्रयोजनम् ⁠।</div>
<div class="class_54">न तुल्यदोषः स्यादेवं कार्याकार्येषु भारत ⁠।⁠।⁠ ४४ ⁠।⁠।</div>
<div class="class_55">भरतनन्दन! यज्ञ करनेके उद्देश्यको लेकर सभी उपायोंसे धनका संग्रह करे; इस प्रकार करने और न करने योग्य कर्म बन जानेपर भी कर्ताको अन्य अवसरोंके समान दोष नहीं लगता ⁠।⁠।⁠ ४४ ⁠।⁠।</div>
<div class="class_54">नैतौ सम्भवतो राजन् कथंचिदपि पार्थिव ⁠।</div>
<div class="class_54">न ह्यरण्येषु पश्यामि धनवृद्धानहं क्वचित् ⁠।⁠।⁠ ४५ ⁠।⁠।</div>
<div class="class_55">राजन्! पृथ्वीनाथ! धनका संग्रह और उसका त्याग—ये दोनों एक व्यक्तिमें एक ही साथ किसी तरह नहीं रह सकते; क्योंकि मैं वनमें रहनेवाले त्यागी महात्माओंको कहीं भी धनमें बढ़ा-चढ़ा नहीं देखता ⁠।⁠।⁠ ४५ ⁠।⁠।</div>
<div class="class_54">यदिदं दृश्यते वित्तं पृथिव्यामिह किंचन ⁠।</div>
<div class="class_54">ममेदं स्यान्ममेदं स्यादित्येवं कांक्षते जनः ⁠।⁠।⁠ ४६ ⁠।⁠।</div>
<div class="class_55">यहाँ इस पृथ्वीपर यह जो कुछ भी धन देखा जाता है, ‘यह मेरा हो जाय, यह मेरा हो जाय’, ऐसी ही अभिलाषा सभी लोगोंको रहती है ⁠।⁠।⁠ ४६ ⁠।⁠।</div>
<div class="class_54">न च राज्यसमो धर्मः कश्चिदस्ति परंतप ⁠।</div>
<div class="class_54">धर्मः संशब्दितो राज्ञामापदर्थमतोऽन्यथा ⁠।⁠।⁠ ४७ ⁠।⁠।</div>
<div class="class_55">परंतप! राजाके लिये राज्यकी रक्षाके समान दूसरा कोई धर्म नहीं है। अभी जिस धर्मकी चर्चा की गयी है, वह केवल राजाओंके लिये आपत्तिकालमें ही आचरणमें लाने योग्य है; अन्यथा नहीं ⁠।⁠।⁠ ४७ ⁠।⁠।</div>
<div class="class_54">दानेन कर्मणा चान्ये तपसान्ये तपस्विनः ⁠।</div>
<div class="class_54">बुद्ध‍या दाक्ष्येण चैवान्ये विन्दन्ति धनसंचयान् ⁠।⁠।⁠ ४८ ⁠।⁠।</div>
<div class="class_55">कुछ लोग दानसे, कुछ लोग यज्ञकर्म करनेसे, कुछ तपस्वी तपस्या करनेसे, कुछ लोग बुद्धिसे और अन्य बहुत-से मनुष्य कार्यकौशलसे धनराशि प्राप्त कर लेते हैं ⁠।⁠।</div>
<div class="class_54">अधनं दुर्बलं प्राहुर्धनेन बलवान् भवेत् ⁠।</div>
<div class="class_54">सर्वं धनवता प्राप्यं सर्वं तरति कोशवान् ⁠।⁠।⁠ ४९ ⁠।⁠।</div>
<div class="class_55">निर्धनको दुर्बल कहा जाता है। धनसे मनुष्य बलवान् होता है। धनवान्‌को सब कुछ सुलभ है। जिसके पास खजाना है, वह सारे संकटोंसे पार हो जाता है ⁠।⁠।</div>
<div class="class_54">कोशेन धर्मः कामश्च परलोकस्तथा ह्ययम् ⁠।</div>
<div class="class_54">तं च धर्मेण लिप्सेत नाधर्मेण कदाचन ⁠।⁠।⁠ ५० ⁠।⁠।</div>
<div class="class_55">धन-संचयसे ही धर्म, काम, लोक तथा परलोककी सिद्धि होती है। उस धनको धर्मसे ही पानेकी इच्छा करे, अधर्मसे कभी नहीं ⁠।⁠।⁠ ५० ⁠।⁠।</div>
<div class="class_87">इति श्रीमहाभारते शान्तिपर्वणि राजधर्मानुशासनपर्वणि त्रिंशदधिकशततमोऽध्यायः ⁠।⁠।⁠ १३० ⁠।⁠।</div>
<div class="class_88">इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें एक सौ तीसवाँ अध्याय पूरा हुआ ⁠।⁠।⁠ १३० ⁠।⁠।</div>
<div class="class_41"><img src="image_454.jpg" alt="" class="class_42"/></div>
</body>
</html>
