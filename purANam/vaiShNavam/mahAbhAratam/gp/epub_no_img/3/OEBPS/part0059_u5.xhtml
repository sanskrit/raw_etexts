<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0059</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47344" class="class_92">द्विचत्वारिंशोऽध्यायः</div>
<div class="class_93">सनत्सुजातजीके द्वारा धृतराष्ट्रके विविध प्रश्नोंका उत्तर</div>
<div class="class_86">वैशम्पायन उवाच</div>
<div class="class_54">ततो राजा धृतराष्ट्रो मनीषी</div>
<div class="class_57">सम्पूज्य वाक्यं विदुरेरितं तत् ⁠।</div>
<div class="class_54">सनत्सुजातं रहिते महात्मा</div>
<div class="class_57">पप्रच्छ बुद्धिं परमां बुभूषन् ⁠।⁠।⁠ १ ⁠।⁠।</div>
<div class="class_55"><span class="class_60">वैशम्पायनजी कहते हैं—</span>जनमेजय! तदनन्तर बुद्धिमान् एवं महामना राजा धृतराष्ट्रने विदुरके कहे हुए उस वचनका भलीभाँति आदर करके उत्कृष्ट ज्ञानकी इच्छासे एकान्तमें सनत्सुजात मुनिसे प्रश्न किया ⁠।⁠।⁠ १ ⁠।⁠।</div>
<div class="class_59">धृतराष्ट्र उवाच</div>
<div class="class_54">सनत्सुजात यदिदं शृणोमि</div>
<div class="class_57">न मृत्युरस्तीति तव प्रवादम् ⁠।</div>
<div class="class_54">देवासुरा ह्याचरन् ब्रह्मचर्य-</div>
<div class="class_57">ममृत्यवे तत् कतरन्नु सत्यम् ⁠।⁠।⁠ २ ⁠।⁠।</div>
<div class="class_55"><span class="class_60">धृतराष्ट्र बोले—</span>सनत्सुजातजी! मैं यह सुना करता हूँ कि मृत्यु है ही नहीं, ऐसा आपका सिद्धान्त है। साथ ही यह भी सुना है कि देवता और असुरोंने मृत्युसे बचनेके लिये ब्रह्मचर्यका पालन किया था। इन दोनोंमें कौन-सी बात यथार्थ है? ⁠।⁠।⁠ २ ⁠।⁠।</div>
<div class="class_59">सनत्सुजात उवाच</div>
<div class="class_54">अमृत्युः कर्मणा केचिन्मृत्युर्नास्तीति चापरे ⁠।</div>
<div class="class_54">शृणु मे ब्रुवतो राजन् यथैतन्मा विशङ्किथाः ⁠।⁠।⁠ ३ ⁠।⁠।</div>
<div class="class_41"><img src="image_7022.jpg" alt="" class="class_163"/></div>
<div class="class_55"><span class="class_60">सनत्सुजातने कहा—</span>राजन्! (इस विषयमें दो पक्ष हैं) मृत्यु है और वह (ब्रह्मचर्यपालनरूप) कर्मसे दूर होती है—यह एक पक्ष है और ‘मृत्यु है ही नहीं’—यह दूसरा पक्ष है। परंतु यह बात जैसी है, वह मैं तुम्हें बताता हूँ, सुनो और मेरे कथनमें संदेह न करना ⁠।⁠।⁠ ३ ⁠।⁠।</div>
<div class="class_54">उभे सत्ये क्षत्रियैतस्य विद्धि</div>
<div class="class_57">मोहान्मृत्युः सम्मतोऽयं कवीनाम् ⁠।</div>
<div class="class_54">प्रमादं वै मृत्युमहं ब्रवीमि</div>
<div class="class_57">तथाप्रमादममृतत्वं ब्रवीमि ⁠।⁠।⁠ ४ ⁠।⁠।</div>
<div class="class_55">क्षत्रिय! इस प्रश्नके उक्त दोनों ही पहलुओंको सत्य समझो। कुछ विद्वानोंने मोहवश इस मृत्युकी सत्ता स्वीकार की है; किंतु मेरा कहना तो यह है कि प्रमाद ही मृत्यु है और अप्रमाद ही अमृत है ⁠।⁠।⁠ ४ ⁠।⁠।</div>
<div class="class_54">प्रमादाद् वै असुराः पराभव-</div>
<div class="class_57">न्नप्रमादाद् ब्रह्मभूताः सुराश्च ⁠।</div>
<div class="class_54">नैव मृत्युर्व्याघ्र इवात्ति जन्तून्</div>
<div class="class_57">न ह्यस्य रूपमुपलभ्यते हि ⁠।⁠।⁠ ५ ⁠।⁠।</div>
<div class="class_55">प्रमादके ही कारण असुरगण (आसुरी सम्पत्तिवाले) मृत्युसे पराजित हुए और अप्रमादसे ही देवगण (दैवी सम्पत्तिवाले) ब्रह्मस्वरूप हुए। यह निश्चय है कि मृत्यु व्याघ्रके समान प्राणियोंका भक्षण नहीं करती, क्योंकि उसका कोई रूप देखनेमें नहीं आता ⁠।⁠।⁠ ५ ⁠।⁠।</div>
<div class="class_54">यमं त्वेके मृत्युमतोऽन्यमाहु-</div>
<div class="class_57">रात्मावसन्नममृतं ब्रह्मचर्यम् ⁠।</div>
<div class="class_54">पितृलोके राज्यमनुशास्ति देवः</div>
<div class="class_57">शिवः शिवानामशिवोऽशिवानाम् ⁠।⁠।⁠ ६ ⁠।⁠।</div>
<div class="class_55">कुछ लोग इस प्रमादसे भिन्न ‘यम’ को मृत्यु कहते हैं और हृदयसे दृढ़तापूर्वक पालन किये हुए ब्रह्मचर्यको ही अमृत मानते हैं। यमदेव पितृलोकमें राज्य-शासन करते हैं। वे पुण्यात्माओंके लिये मंगलमय और पापियोंके लिये अमंगलमय हैं ⁠।⁠।⁠ ६ ⁠।⁠।</div>
<div class="class_54">अस्यादेशान्निःसरते नराणां</div>
<div class="class_57">क्रोधः प्रमादो लोभरूपश्च मृत्युः ⁠।</div>
<div class="class_54">अहंगतेनैव चरन् विमार्गान्</div>
<div class="class_57">न चात्मनो योगमुपैति कश्चित् ⁠।⁠।⁠ ७ ⁠।⁠।</div>
<div class="class_55">इन यमकी आज्ञासे ही क्रोध, प्रमाद और लोभरूपी मृत्यु मनुष्योंके विनाशमें प्रवृत्त होती है। अहंकारके वशीभूत होकर विपरीत मार्गपर चलता हुआ कोई भी मनुष्य परमात्माका साक्षात्कार नहीं कर पाता ⁠।⁠।⁠ ७ ⁠।⁠।</div>
<div class="class_54">ते मोहितास्तद्वशे वर्तमाना</div>
<div class="class_57">इतः प्रेतास्तत्र पुनः पतन्ति ⁠।</div>
<div class="class_54">ततस्तान् देवा अनुविप्लवन्ते</div>
<div class="class_57">अतो मृत्युर्मरणाख्यामुपैति ⁠।⁠।⁠ ८ ⁠।⁠।</div>
<div class="class_55">मनुष्य (क्रोध, प्रमाद और लोभसे) मोहित होकर अहंकारके अधीन हो इस लोकसे जाकर पुनः-पुनः जन्म-मरणके चक्करमें पड़ते हैं। मरनेके बाद उनके मन, इन्द्रिय और प्राण भी साथ जाते हैं। शरीरसे प्राणरूपी इन्द्रियोंका वियोग होनेके कारण मृत्यु ‘मरण’ संज्ञाको प्राप्त होती है ⁠।⁠।⁠ ८ ⁠।⁠।</div>
<div class="class_54">कर्मोदये कर्मफलानुरागा-</div>
<div class="class_57">स्तत्रानुयान्ति न तरन्ति मृत्युम् ⁠।</div>
<div class="class_54">सदर्थयोगानवगमात् समन्तात्</div>
<div class="class_57">प्रवर्तते भोगयोगेन देही ⁠।⁠।⁠ ९ ⁠।⁠।</div>
<div class="class_55">प्रारब्ध कर्मका उदय होनेपर कर्मके फलमें आसक्ति रखनेवाले लोग (देहत्यागके पश्चात्) परलोकका अनुगमन करते हैं; इसीलिये वे मृत्युको पार नहीं कर पाते। देहाभिमानी जीव परमात्मसाक्षात्कारके उपायको न जाननेसे विषयोंके उपभोगके कारण सब ओर (नाना प्रकारकी योनियोंमें) भटकता रहता है ⁠।⁠।⁠ ९ ⁠।⁠।</div>
<div class="class_54">तद् वै महामोहनमिन्द्रियाणां</div>
<div class="class_57">मिथ्यार्थयोगस्य गतिर्हि नित्या ⁠।</div>
<div class="class_54">मिथ्यार्थयोगाभिहतान्तरात्मा</div>
<div class="class_57">स्मरन्नुपास्ते विषयान् समन्तात् ⁠।⁠।⁠ १० ⁠।⁠।</div>
<div class="class_55">इस प्रकार विषयोंका जो भोग है, वह अवश्य ही इन्द्रियोंको महान् मोहमें डालनेवाला है और इन झूठे विषयोंमें राग रखनेवाले मनुष्यकी उनकी ओर प्रवृत्ति होनी स्वाभाविक है। मिथ्याभोगोंमें आसक्ति होनेसे जिसके अन्तःकरणकी ज्ञानशक्ति नष्ट हो गयी है, वह सब ओर विषयोंका ही चिन्तन करता हुआ मन-ही-मन उनका आस्वादन करता है ⁠।⁠।⁠ १० ⁠।⁠।</div>
<div class="class_54">अभिध्या वै प्रथमं हन्ति लोकान्</div>
<div class="class_57">कामक्रोधावनुगृह्याशु पश्चात् ⁠।</div>
<div class="class_54">एते बालान् मृत्यवे प्रापयन्ति</div>
<div class="class_57">धीरास्तु धैर्येण तरन्ति मृत्युम् ⁠।⁠।⁠ ११ ⁠।⁠।</div>
<div class="class_55">पहले तो विषयोंका चिन्तन ही लोगोंको मारे डालता है। इसके बाद वह काम और क्रोधको साथ लेकर पुनः जल्दी ही प्रहार करता है। इस प्रकार ये विषय-चिन्तन (काम और क्रोध) ही विवेकहीन मनुष्यों-को मृत्युके निकट पहुँचाते हैं; परंतु जो स्थिर बुद्धिवाले पुरुष हैं, वे धैर्यसे मृत्युके पार हो जाते हैं ⁠।⁠।⁠ ११ ⁠।⁠।</div>
<div class="class_54">सोऽभिध्यायन्नुत्पतितान् निहन्या-</div>
<div class="class_57">दनादरेणाप्रतिबुध्यमानः ⁠।</div>
<div class="class_54">नैनं मृत्युर्मृत्युरिवात्ति भूत्वा</div>
<div class="class_57">एवं विद्वान् यो विनिहन्ति कामान् ⁠।⁠।⁠ १२ ⁠।⁠।</div>
<div class="class_55">(अतः जो मृत्युको जीतनेकी इच्छा रखता है,) उसे चाहिये कि परमात्माका ध्यान करके विषयोंको तुच्छ मानकर उन्हें कुछ भी न गिनते हुए उनकी कामनाओंको उत्पन्न होते ही नष्ट कर डाले। इस प्रकार जो विद्वान् विषयोंकी इच्छाको मिटा देता है, उसको [साधारण प्राणियोंकी] मृत्युकी भाँति मृत्यु नहीं मारती (अर्थात् वह जन्म-मरणसे मुक्त हो जाता है) ⁠।⁠।⁠ १२ ⁠।⁠।</div>
<div class="class_54">कामानुसारी पुरुषः कामाननु विनश्यति ⁠।</div>
<div class="class_54">कामान् व्युदस्य धुनुते यत्‌ किंचित्‌ पुरुषो रजः ⁠।⁠।⁠ १३ ⁠।⁠।</div>
<div class="class_55">कामनाओंके पीछे चलनेवाला मनुष्य कामनाओंके साथ ही नष्ट हो जाता है; परंतु ज्ञानी पुरुष कामनाओंका त्याग कर देनेपर जो कुछ भी जन्म-मरणरूप दुःख है, उन सबको वह नष्ट कर देता है ⁠।⁠।⁠ १३ ⁠।⁠।</div>
<div class="class_54">तमोऽप्रकाशो भूतानां नरकोऽयं प्रदृश्यते ⁠।</div>
<div class="class_54">मुह्यन्त इव धावन्ति गच्छन्तः श्वभ्रवत् सुखम् ⁠।⁠।⁠ १४ ⁠।⁠।</div>
<div class="class_55">काम ही समस्त प्राणियोंके लिये मोहक होनेके कारण तमोमय और अज्ञानरूप है तथा नरकके समान दुःखदायी देखा जाता है। जैसे मद्यपानसे मोहित हुए पुरुष चलते-चलते गड्ढेकी ओर दौड़ पड़ते हैं, वैसे ही कामी पुरुष भागोंमें सुख मानकर उनकी ओर दौड़ते हैं ⁠।⁠।⁠ १४ ⁠।⁠।</div>
<div class="class_54">अमूढवृत्तेः पुरुषस्येह कुर्यात्</div>
<div class="class_57">किं वै मृत्युस्तार्ण इवास्य व्याघ्रः ⁠।</div>
<div class="class_54">अमन्यमानः क्षत्रिय किंचिदन्य-</div>
<div class="class_57">न्नाधीयीत निर्णुदन्निवास्य चायुः ⁠।⁠।⁠ १५ ⁠।⁠।</div>
<div class="class_55">जिसके चित्तकी वृत्तियाँ विषयभोगोंसे मोहित नहीं हुई हैं, उस ज्ञानी पुरुषका इस लोकमें तिनकोंके बनाये हुए व्याघ्रके समान मृत्यु क्या बिगाड़ सकती है? इसलिये राजन्! विषयभोगोंके मूल कारणरूप अज्ञानको नष्ट करनेकी इच्छासे दूसरे किसी भी सांसारिक पदार्थको कुछ भी न गिनकर उसका चिन्तन त्याग देना चाहिये ⁠।⁠।⁠ १५ ⁠।⁠।</div>
<div class="class_54">स क्रोधलोभौ मोहवानन्तरात्मा</div>
<div class="class_57">स वै मृत्युस्त्वच्छरीरे य एषः ⁠।</div>
<div class="class_54">एवं मृत्युं जायमानं विदित्वा</div>
<div class="class_57">ज्ञाने तिष्ठन् न बिभेतीह मृत्योः ⁠।</div>
<div class="class_54">विनश्यते विषये तस्य मृत्यु-</div>
<div class="class_57">र्मृत्योर्यथा विषयं प्राप्य मर्त्यः ⁠।⁠।⁠ १६ ⁠।⁠।</div>
<div class="class_55">यह जो तुम्हारे शरीरके भीतर अन्तरात्मा है, मोहके वशीभूत होकर यही क्रोध, लोभ (प्रमाद) और मृत्युरूप हो जाता है। इस प्रकार मोहसे होनेवाली मृत्युको जानकर जो ज्ञाननिष्ठ हो जाता है, वह इस लोकमें मृत्युसे कभी नहीं डरता। उसके समीप आकर मृत्यु उसी प्रकार नष्ट हो जाती है, जैसे मृत्युके अधिकारमें आया हुआ मरणधर्मा मनुष्य ⁠।⁠।⁠ १६ ⁠।⁠।</div>
<div class="class_59">धृतराष्ट्र उवाच</div>
<div class="class_54">यानेवाहुरिज्यया साधुलोकान्</div>
<div class="class_57">द्विजातीनां पुण्यतमान् सनातनान् ⁠।</div>
<div class="class_54">तेषां परार्थं कथयन्तीह वेदा</div>
<div class="class_57">एतद् विद्वान् नोपैति कथं नु कर्म ⁠।⁠।⁠ १७ ⁠।⁠।</div>
<div class="class_55"><span class="class_60">धृतराष्ट्र बोले—</span>द्विजातियोंके लिये यज्ञोंद्वारा जिन पवित्रतम सनातन एवं श्रेष्ठ लोकोंकी प्राप्ति बतायी गयी है, यहाँ वेद उन्हींको परम पुरुषार्थ कहते हैं। इस बातको जाननेवाला विद्वान् उत्तम कर्मोंका आश्रय क्यों न ले ⁠।⁠।⁠ १७ ⁠।⁠।</div>
<div class="class_59">सनत्सुजात उवाच</div>
<div class="class_54">एवं ह्यविद्वानुपयाति तत्र</div>
<div class="class_57">तत्रार्थजातं च वदन्ति वेदाः ⁠।</div>
<div class="class_54">अनीह आयाति परं परात्मा</div>
<div class="class_57">प्रयाति मार्गेण निहत्य मार्गान् ⁠।⁠।⁠ १८ ⁠।⁠।</div>
<div class="class_55"><span class="class_60">सनत्सुजातने कहा—</span>राजन्! अज्ञानी पुरुष इस प्रकार भिन्न-भिन्न लोकोंमें गमन करता है तथा वेद कर्मके बहुत-से प्रयोजन भी बताते हैं; परंतु जो निष्काम पुरुष है, वह ज्ञानमार्गके द्वारा अन्य सभी मार्गोंका बाध करके परमात्मस्वरूप होता हुआ ही परमात्माको प्राप्त होता है ⁠।⁠।⁠ १८ ⁠।⁠।</div>
<div class="class_59">धृतराष्ट्र उवाच</div>
<div class="class_54">कोऽसौ नियुङ्क्ते तमजं पुराणं</div>
<div class="class_57">स चेदिदं सर्वमनुक्रमेण ⁠।</div>
<div class="class_54">किं वास्य कार्यमथवा सुखं च</div>
<div class="class_57">तन्मे विद्वन् ब्रूहि सर्वं यथावत् ⁠।⁠।⁠ १९ ⁠।⁠।</div>
<div class="class_55"><span class="class_60">धृतराष्ट्र बोले—</span>विद्वन्! यदि वह परमात्मा ही क्रमशः इस सम्पूर्ण जगत्‌के रूपमें प्रकट होता है तो उस अजन्मा और पुरातन पुरुषपर कौन शासन करता है? अथवा उसे इस रूपमें आनेकी क्या आवश्यकता है और क्या सुख मिलता है?—यह सब मुझे ठीक-ठीक बताइये ⁠।⁠।⁠ १९ ⁠।⁠।</div>
<div class="class_59">सनत्सुजात उवाच</div>
<div class="class_54">दोषो महानत्र विभेदयोगे</div>
<div class="class_57">ह्यनादियोगेन भवन्ति नित्याः ⁠।</div>
<div class="class_54">तथास्य नाधिक्यमपैति किंचि-</div>
<div class="class_57">दनादियोगेन भवन्ति पुंसः ⁠।⁠।⁠ २० ⁠।⁠।</div>
<div class="class_55"><span class="class_60">सनत्सुजातने कहा—</span>तुम्हारे इस प्रश्नके अनुसार जीव और ब्रह्मका विशेष भेद प्राप्त होता है, जिसे स्वीकार कर लेनेपर वेदविरोधरूप महान् दोषकी प्राप्ति होती है। अतएव अनादि मायाके सम्बन्धसे जीवोंका कामसुख आदिसे सम्बन्ध होता रहता है। ऐसा होनेपर भी जीवकी महत्ता नष्ट नहीं होती; क्योंकि मायाके सम्बन्धसे जीवके देहादि पुनः उत्पन्न होते रहते हैं ⁠।⁠।⁠ २० ⁠।⁠।</div>
<div class="class_54">य एतद् वा भगवान् स नित्यो</div>
<div class="class_57">विकारयोगेन करोति विश्वम् ⁠।</div>
<div class="class_54">तथा च तच्छक्तिरिति स्म मन्यते</div>
<div class="class_57">तथार्थयोगे च भवन्ति वेदाः ⁠।⁠।⁠ २१ ⁠।⁠।</div>
<div class="class_55">जो नित्यस्वरूप भगवान् हैं, वे ही परब्रह्म मायाके सहयोगसे इस विश्वब्रह्माण्डकी सृष्टि करते हैं। वह माया उन्हीं परब्रह्मकी शक्ति है। महात्मा पुरुष इसे मानते हैं। इस प्रकारके अर्थके प्रतिपादनमें वेद भी प्रमाण हैं ⁠।⁠।⁠ २१ ⁠।⁠।</div>
<div class="class_59">धृतराष्ट्र उवाच</div>
<div class="class_54">येऽस्मिन् धर्मान् नाचरन्तीह केचित्</div>
<div class="class_57">तथा धर्मान् केचिदिहाचरन्ति ⁠।</div>
<div class="class_54">धर्मः पापेन प्रतिहन्यते स्वि-</div>
<div class="class_57">दुताहो धर्मः प्रतिहन्ति पापम् ⁠।⁠।⁠ २२ ⁠।⁠।</div>
<div class="class_55"><span class="class_60">धृतराष्ट्र बोले—</span>इस जगत्‌में कुछ लोग ऐसे हैं, जो धर्मका आचरण नहीं करते तथा कुछ लोग उसका आचरण करते हैं, अतः धर्म पापके द्वारा नष्ट होता है या धर्म ही पापको नष्ट कर देता है? ⁠।⁠।⁠ २२ ⁠।⁠।</div>
<div class="class_59">सनत्सुजात उवाच</div>
<div class="class_54">उभयमेव तत्रोपयुज्यते फलं धर्मस्यैवेतरस्य च ⁠।⁠।⁠ २३ ⁠।⁠।</div>
<div class="class_55"><span class="class_60">सनत्सुजातने कहा—</span>राजन्! धर्म और पाप दोनोंके पृथक्-पृथक् फल होते हैं और उन दोनोंका ही उपभोग करना पड़ता है ⁠।⁠।⁠ २३ ⁠।⁠।</div>
<div class="class_54">तस्मिन् स्थितो वाप्युभयं हि नित्यं</div>
<div class="class_57">ज्ञानेन विद्वान् प्रतिहन्ति सिद्धम् ⁠।</div>
<div class="class_54">तथान्यथा पुण्यमुपैति देही</div>
<div class="class_57">तथागतं पापमुपैति सिद्धम् ⁠।⁠।⁠ २४ ⁠।⁠।</div>
<div class="class_55">किंतु परमात्मामें स्थित होनेपर विद्वान् पुरुष उस (परमात्माके) ज्ञानके द्वारा अपने पूर्वकृत पाप और पुण्य दोनोंका नाश कर देता है; यह बात सदा प्रसिद्ध है। यदि ऐसी स्थिति नहीं हुई तो देहाभिमानी मनुष्य कभी पुण्यफलको प्राप्त करता है और कभी क्रमशः प्राप्त हुए पूर्वोपार्जित पापके फलका अनुभव करता है ⁠।⁠।⁠ २४ ⁠।⁠।</div>
<div class="class_54">गत्वोभयं कर्मणा युज्यतेऽस्थिरं</div>
<div class="class_57">शुभस्य पापस्य स चापि कर्मणा ⁠।</div>
<div class="class_54">धर्मेण पापं प्रणुदतीह विद्वान्</div>
<div class="class_57">धर्मो बलीयानिति तस्य सिद्धिः ⁠।⁠।⁠ २५ ⁠।⁠।</div>
<div class="class_55">इस प्रकार पुण्य और पापके जो स्वर्ग-नरकरूप दो अस्थिर फल हैं, उनका भोग करके वह (इस जगत्‌में जन्म ले) पुनः तदनुसार कर्मोंमें लग जाता है; किंतु कर्मोंके तत्त्वको जाननेवाला पुरुष निष्कामधर्मरूप कर्मके द्वारा अपने पूर्वपापका यहाँ ही नाश कर देता है। इस प्रकार धर्म ही अत्यन्त बलवान् है। इसलिये निष्कामभावसे धर्माचरण करनेवालोंको समयानुसार अवश्य सिद्धि प्राप्त होती है ⁠।⁠।⁠ २५ ⁠।⁠।</div>
<div class="class_59">धृतराष्ट्र उवाच</div>
<div class="class_54">यानिहाहुः स्वस्य धर्मस्य लोकान्</div>
<div class="class_57">द्विजातीनां पुण्यकृतां सनातनान् ⁠।</div>
<div class="class_54">तेषां क्रमान् कथय ततोऽपि चान्यान्</div>
<div class="class_57">नैतद् विद्वन् वेत्तुमिच्छामि कर्म ⁠।⁠।⁠ २६ ⁠।⁠।</div>
<div class="class_55"><span class="class_60">धृतराष्ट्र बोले—</span>विद्वन्! पुण्यकर्म करनेवाले द्विजातियोंको अपने-अपने धर्मके फलस्वरूप जिन सनातन लोकोंकी प्राप्ति बतायी गयी है, उनका क्रम बतलाइये तथा उनसे भिन्न जो अन्यान्य लोक हैं, उनका भी निरूपण कीजिये। अब मैं सकाम कर्मकी बात नहीं जानना चाहता ⁠।⁠।⁠ २६ ⁠।⁠।</div>
<div class="class_59">सनत्सुजात उवाच</div>
<div class="class_54">येषां व्रतेऽथ विस्पर्धा बले बलवतामिव ⁠।</div>
<div class="class_54">ते ब्राह्मणा इतः प्रेत्य ब्रह्मलोकप्रकाशकाः ⁠।⁠।⁠ २७ ⁠।⁠।</div>
<div class="class_55"><span class="class_60">सनत्सुजातने कहा—</span>जैसे दो बलवान् वीरोंमें अपना बल बढ़ानेके निमित्त एक-दूसरेसे स्पर्धा रहती है, उसी प्रकार जो निष्कामभावसे यम-नियमादिके पालनमें दूसरोंसे बढ़नेका प्रयास करते हैं, वे ब्राह्मण यहाँसे मरकर जानेके बाद ब्रह्मलोकमें अपना प्रकाश फैलाते हैं ⁠।⁠।⁠ २७ ⁠।⁠।</div>
<div class="class_54">येषां धर्मे च विस्पर्धा तेषां तज्ज्ञानसाधनम् ⁠।</div>
<div class="class_54">ते ब्राह्मणा इतो मुक्ताः स्वर्गं यान्ति त्रिविष्टपम् ⁠।⁠।⁠ २८ ⁠।⁠।</div>
<div class="class_55">जिनकी धर्मके पालनमें स्पर्धा है, उनके लिये वह ज्ञानका साधन है; किंतु वे ब्राह्मण (यदि सकाम-भावसे उसका अनुष्ठान करें) तो मृत्युके पश्चात् यहाँसे देवताओंके निवासस्थान स्वर्गमें जाते हैं ⁠।⁠।⁠ २८ ⁠।⁠।</div>
<div class="class_54">तस्य सम्यक् समाचारमाहुर्वेदविदो जनाः ⁠।</div>
<div class="class_54">नैनं मन्येत भूयिष्ठं बाह्यमाभ्यन्तरं जनम् ⁠।⁠।⁠ २९ ⁠।⁠।</div>
<div class="class_54">यत्र मन्येत भूयिष्ठं प्रावृषीव तृणोपलम् ⁠।</div>
<div class="class_54">अन्नं पानं ब्राह्मणस्य तज्जीवेन्नानुसंज्वरेत् ⁠।⁠।⁠ ३० ⁠।⁠।</div>
<div class="class_55">ब्राह्मणके सम्यक् आचारकी वेदवेत्ता पुरुष प्रशंसा करते हैं, किंतु जो धर्मपालनमें बहिर्मुख है, उसे अधिक महत्त्व नहीं देना चाहिये। जो (निष्कामभावपूर्वक) धर्मका पालन करनेसे अन्तर्मुख हो गया है, ऐसे पुरुषको श्रेष्ठ समझना चाहिये। जैसे वर्षा-ऋतुमें तृण-घास आदिकी बहुतायत होती है, उसी प्रकार जहाँ ब्राह्मणके योग्य अन्न-पान आदिकी अधिकता मालूम पड़े, उसी देशमें रहकर वह जीवननिर्वाह करे। भूख-प्याससे अपनेको कष्ट नहीं पहुँचावे ⁠।⁠।⁠ २९-३० ⁠।⁠।</div>
<div class="class_54">यत्राकथयमानस्य प्रयच्छत्यशिवं भयम् ⁠।</div>
<div class="class_54">अतिरिक्तमिवाकुर्वन् स श्रेयान् नेतरो जनः ⁠।⁠।⁠ ३१ ⁠।⁠।</div>
<div class="class_55">किंतु जहाँ अपना माहात्म्य प्रकाशित न करनेपर भय और अमंगल प्राप्त हो, वहाँ रहकर भी जो अपनी विशेषता प्रकट नहीं करता, वही श्रेष्ठ पुरुष है; दूसरा नहीं ⁠।⁠।⁠ ३१ ⁠।⁠।</div>
<div class="class_54">यो वा कथयमानस्य ह्यात्मानं नानुसंज्वरेत् ⁠।</div>
<div class="class_54">ब्रह्मास्वं नोपभुञ्जीत तदन्नं सम्मतं सताम् ⁠।⁠।⁠ ३२ ⁠।⁠।</div>
<div class="class_55">जो किसीको आत्मप्रशंसा करते देख जलता नहीं तथा ब्राह्मणके स्वत्वका उपभोग नहीं करता, उसके अन्नको स्वीकार करनेमें सत्पुरुषोंकी सम्मति है ⁠।⁠।⁠ ३२ ⁠।⁠।</div>
<div class="class_54">यथा स्वं वान्तमश्नाति शवा वै नित्यमभूतये ⁠।</div>
<div class="class_54">एवं ते वान्तमश्नन्ति स्ववीर्यस्योपसेवनात् ⁠।⁠।⁠ ३३ ⁠।⁠।</div>
<div class="class_55">जैसे कुत्ता अपना वमन किया हुआ भी खा लेता है, उसी प्रकार जो अपने (ब्राह्मणत्वके) प्रभावका प्रदर्शन करके जीविका चलाते हैं, वे ब्राह्मण वमनका भोजन करनेवाले हैं और इससे उनकी सदा ही अवनति होती है ⁠।⁠।⁠ ३३ ⁠।⁠।</div>
<div class="class_54">नित्यमज्ञातचर्या मे इति मन्येत ब्राह्मणः ⁠।</div>
<div class="class_54">ज्ञातीनां तु वसन् मध्ये तं विदुर्ब्राह्मणं बुधाः ⁠।⁠।⁠ ३४ ⁠।⁠।</div>
<div class="class_55">जो कुटुम्बीजनोंके बीचमें रहकर भी अपनी साधनाको उनसे सदा गुप्त रखनेका प्रयत्न करता है, ऐसे ब्राह्मणोंको ही विद्वान् पुरुष ब्राह्मण मानते हैं ⁠।⁠।⁠ ३४ ⁠।⁠।</div>
<div class="class_54">को ह्यनन्तरमात्मानं ब्राह्मणो हन्तुमर्हति ⁠।</div>
<div class="class_54">निर्लिङ्गमचलं शुद्धं सर्वद्वैतविवर्जितम् ⁠।⁠।⁠ ३५ ⁠।⁠।</div>
<div class="class_55">इस प्रकार जो भेदशून्य, चिह्नरहित, अविचल, शुद्ध एवं सब प्रकारके द्वैतसे रहित आत्मा है, उसके स्वरूपको जाननेवाला कौन ब्रह्मवेत्ता पुरुष उसका हनन (अधःपतन) करना चाहेगा? ⁠।⁠।⁠ ३५ ⁠।⁠।</div>
<div class="class_54">तस्माद्धि क्षत्रियस्यापि ब्रह्मावसति पश्यति ⁠।⁠।⁠ ३६ ⁠।⁠।</div>
<div class="class_55">इसलिये उपर्युक्तरूपसे जीवन बितानेवाला क्षत्रिय भी ब्रह्मके स्वरूपका अनुभव करता है तथा ब्रह्मको प्राप्त होता है ⁠।⁠।⁠ ३६ ⁠।⁠।</div>
<div class="class_54">योऽन्यथा सन्तमात्मानमन्यथा प्रतिपद्यते ⁠।</div>
<div class="class_54">किं तेन न कृतं पापं चौरेणात्मापहारिणा ⁠।⁠।⁠ ३७ ⁠।⁠।</div>
<div class="class_55">जो उक्त प्रकारसे वर्तमान आत्माको उसके विपरीत रूपसे समझता है, आत्माका अपहरण करनेवाले उस चोरने कौन-सा पाप नहीं किया? ⁠।⁠।⁠ ३७ ⁠।⁠।</div>
<div class="class_54">अश्रान्तः स्यादनादाता सम्मतो निरुपद्रवः ⁠।</div>
<div class="class_54">शिष्टो न शिष्टवत् स स्याद् ब्राह्मणो ब्रह्मवित् कविः ⁠।⁠।⁠ ३८ ⁠।⁠।</div>
<div class="class_55">जो कर्तव्य-पालनमें कभी थकता नहीं, दान नहीं लेता, सत्पुरुषोंमें सम्मानित और उपद्रवरहित है तथा शिष्ट होकर भी शिष्टताका विज्ञापन नहीं करता, वही ब्राह्मण ब्रह्मवेत्ता एवं विद्वान् है ⁠।⁠।⁠ ३८ ⁠।⁠।</div>
<div class="class_54">अनाढ्या मानुषे वित्ते आढ्या दैवे तथा क्रतौ ⁠।</div>
<div class="class_54">ते दुर्धर्षा दुष्प्रकम्प्यास्तान् विद्याद् ब्रह्मणस्तनुम् ⁠।⁠।⁠ ३९ ⁠।⁠।</div>
<div class="class_55">जो लौकिक धनकी दृष्टिसे निर्धन होकर भी दैवी सम्पत्ति तथा यज्ञ-उपासना आदिसे सम्पन्न हैं, वे दुर्धर्ष हैं और किसी भी विषयसे चलायमान नहीं होते। उन्हें ब्रह्मकी साक्षात् मूर्ति समझना चाहिये ⁠।⁠।⁠ ३९ ⁠।⁠।</div>
<div class="class_54">सर्वान् स्विष्टकृतो देवान्‌ विद्याद् य इह कश्चन ⁠।</div>
<div class="class_54">न समानो ब्राह्मणस्य तस्मिन् प्रयतते स्वयम् ⁠।⁠।⁠ ४० ⁠।⁠।</div>
<div class="class_55">यदि कोई इस लोकमें अभीष्ट सिद्ध करनेवाले सम्पूर्ण देवताओंको जान ले, तो भी वह ब्रह्मवेत्ताके समान नहीं होता; क्योंकि वह तो अभीष्ट फलकी सिद्धिके लिये ही प्रयत्न कर रहा है ⁠।⁠।⁠ ४० ⁠।⁠।</div>
<div class="class_54">यमप्रयतमानं तु मानयन्ति स मानितः ⁠।</div>
<div class="class_54">न मान्यमानो मन्येत न मान्यमभिसंज्वरेत् ⁠।⁠।⁠ ४१ ⁠।⁠।</div>
<div class="class_55">जो दूसरोंसे सम्मान पाकर भी अभिमान न करे और सम्माननीय पुरुषको देखकर जले नहीं तथा प्रयत्न न करनेपर भी विद्वान्‌लोग जिसे आदर दें, वही वास्तवमें सम्मानित है ⁠।⁠।⁠ ४१ ⁠।⁠।</div>
<div class="class_54">लोकः स्वभाववृत्तिर्हि निमेषोन्मेषवत् सदा ⁠।</div>
<div class="class_54">विद्वांसो मानयन्तीह इति मन्येत मानितः ⁠।⁠।⁠ ४२ ⁠।⁠।</div>
<div class="class_55">जगत्‌में जब विद्वान् पुरुष आदर दें, तब सम्मानित व्यक्तिको ऐसा मानना चाहिये कि आँखोंको खोलने-मीचनेके समान अच्छे लोगोंकी यह स्वाभाविक वृत्ति है, जो आदर देते हैं ⁠।⁠।⁠ ४२ ⁠।⁠।</div>
<div class="class_54">अधर्मनिपुणा मूढा लोके मायाविशारदाः ⁠।</div>
<div class="class_54">न मान्यं मानयिष्यन्ति मान्यानामवमानिनः ⁠।⁠।⁠ ४३ ⁠।⁠।</div>
<div class="class_55">किंतु इस संसारमें जो अधर्ममें निपुण, छल-कपटमें चतुर और माननीय पुरुषोंका अपमान करनेवाले मूढ़ मनुष्य हैं, वे आदरणीय व्यक्तियोंका भी आदर नहीं करते ⁠।⁠।⁠ ४३ ⁠।⁠।</div>
<div class="class_54">न वै मानं च मौनं च सहितौ वसतः सदा ⁠।</div>
<div class="class_54">अयं हि लोको मानस्य असौ मौनस्य तद् विदुः ⁠।⁠।⁠ ४४ ⁠।⁠।</div>
<div class="class_55">यह निश्चित है कि मान और मौन सदा एक साथ नहीं रहते; क्योंकि मानसे इस लोकमें सुख मिलता है और मौनसे परलोकमें। ज्ञानीजन इस बातको जानते हैं ⁠।⁠।⁠ ४४ ⁠।⁠।</div>
<div class="class_54">श्रीः सुखस्येह संवासः सा चापि परिपन्थिनी ⁠।</div>
<div class="class_54">ब्राह्मी सुदुर्लभा श्रीर्हि प्रज्ञाहीनेन क्षत्रिय ⁠।⁠।⁠ ४५ ⁠।⁠।</div>
<div class="class_55">राजन्! लोकमें ऐश्वर्यरूपा लक्ष्मी सुखका घर मानी गयी है, पर वह भी (कल्याणमार्गमें) लुटेरोंकी भाँति विघ्न डालनेवाली है; किंतु ब्रह्मज्ञानमयी लक्ष्मी प्रज्ञाहीन मनुष्यके लिये सर्वथा दुर्लभ है ⁠।⁠।⁠ ४५ ⁠।⁠।</div>
<div class="class_54">द्वाराणि तस्येह वदन्ति सन्तो</div>
<div class="class_57">बहुप्रकाराणि दुराधराणि ⁠।</div>
<div class="class_54">सत्यार्जवे ह्रीर्दमशौचविद्या</div>
<div class="class_57">यथा न मोहप्रतिबोधनानि ⁠।⁠।⁠ ४६ ⁠।⁠।</div>
<div class="class_55">संत पुरुष यहाँ उस बहाज्ञानमयी लक्ष्मीकी प्राप्तिके अनेकों द्वार बतलाते हैं, जो कि मोहको जगानेवाले नहीं हैं तथा जिनको कठिनतासे धारण किया जाता है। उनके नाम हैं—सत्य, सरलता, लज्जा, दम, शौच और विद्या ⁠।⁠।⁠ ४६ ⁠।⁠।</div>
<div class="class_87">इति श्रीमहाभारते उद्योगपर्वणि सनत्सुजातपर्वणि द्विचत्वारिंशोऽध्यायः ⁠।⁠।⁠ ४२ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत सनत्सुजातपर्वमें बयालीसवाँ अध्याय पूरा हुआ ⁠।⁠।⁠ ४२ ⁠।⁠।</div>
<div class="class_41"><img src="image_292.jpg" alt="" class="class_42"/></div>
</body>
</html>
