<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0253</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg48519" class="class_11"><img src="image_28343.jpg" alt="" class="class_7"/></div>
<div class="class_62">पाँच महायज्ञ</div>
<div class="class_55">यज्ञसे बचे हुए अन्नको खानेवाले श्रेष्ठ पुरुष सब पापोंसे मुक्त हो जाते हैं और जो पापीलोग अपना शरीरपोषण करनेके लिये ही अन्न पकाते हैं, वे तो पापको ही खाते हैं ⁠।⁠।⁠ १३ ⁠।⁠।</div>
<div class="class_41"><img src="image_28348.jpg" alt="" class="class_117"/></div>
<div class="class_55">सम्बन्ध—<span class="class_263">यहाँ यह जिज्ञासा होती है कि यज्ञ न करनेसे क्या हानि है; इसपर सृष्टिचक्रको सुरक्षित रखनेके लिये यज्ञकी आवश्यकताका प्रतिपादन करते हैं—</span></div>
<div class="class_54">अन्नाद् भवन्ति भूतानि पर्जन्यादन्नसम्भवः ⁠।</div>
<div class="class_54">यज्ञाद् भवति पर्जन्यो यज्ञः कर्मसमुद्भवः ⁠।⁠।⁠ १४ ⁠।⁠।</div>
<div class="class_54">कर्म ब्रह्मोद्भवं विद्धि ब्रह्माक्षरसमुद्भवम् ⁠।</div>
<div class="class_54">तस्मात् सर्वगतं ब्रह्म नित्यं यज्ञे प्रतिष्ठितम् ⁠।⁠।⁠ १५ ⁠।⁠।</div>
<div class="class_55">सम्पूर्ण प्राणी अन्नसे उत्पन्न होते हैं, अन्नकी उत्पत्ति वृष्टिसे होती है, वृष्टि यज्ञसे होती है और यज्ञ विहित कर्मोंसे उत्पन्न होनेवाला है। कर्मसमुदायको तू वेदसे उत्पन्न और वेदको अविनाशी परमात्मासे उत्पन्न हुआ जान। इससे सिद्ध होता है कि सर्वव्यापी परम अक्षर परमात्मा सदा ही यज्ञमें प्रतिष्ठित है ⁠।⁠।⁠ १४-१५ ⁠।⁠।</div>
<div class="class_54">एवं प्रवर्तितं चक्रं नानुवर्तयतीह यः ⁠।</div>
<div class="class_54">अघायुरिन्द्रियारामो मोघं पार्थ स जीवति ⁠।⁠।⁠ १६ ⁠।⁠।</div>
<div class="class_55">हे पार्थ! जो पुरुष इस लोकमें इस प्रकार परम्परासे प्रचलित सृष्टिचक्रके<span id="LAzo2OEMRyafsq-ONvVTFg50165"></span><a href="part0253_u2.xhtml#LAzo2OEMRyafsq-ONvVTFg48951" class="class_56">१</a> अनुकूल नहीं बरतता अर्थात् अपने कर्तव्यका पालन नहीं करता, वह इन्द्रियोंके द्वारा भोगोंमें रमण करनेवाला पापायु पुरुष व्यर्थ ही जीता है ⁠।⁠।⁠ १६ ⁠।⁠।</div>
<div class="class_54">यस्त्वात्मरतिरेव स्यादात्मतृप्तश्च मानवः ⁠।</div>
<div class="class_54">आत्मन्येव च संतुष्टस्तस्य कार्यं न विद्यते ⁠।⁠।⁠ १७ ⁠।⁠।</div>
<div class="class_55">परंतु जो मनुष्य आत्मामें ही रमण करनेवाला और आत्मामें ही तृप्त तथा आत्मामें ही संतुष्ट हो, उसके लिये कोई कर्तव्य नहीं है<span id="LAzo2OEMRyafsq-ONvVTFg49698"></span><a href="part0253_u2.xhtml#LAzo2OEMRyafsq-ONvVTFg48770" class="class_56">२</a> ⁠।⁠।⁠ १७ ⁠।⁠।</div>
<div class="class_54">नैव तस्य कृतेनार्थो नाकृतेनेह कश्चन ⁠।</div>
<div class="class_54">न चास्य सर्वभूतेषु कश्चिदर्थव्यपाश्रयः ⁠।⁠।⁠ १८ ⁠।⁠।</div>
<div class="class_55">क्योंकि उस महापुरुषका इस विश्वमें न तो कर्म करनेसे कोई प्रयोजन रहता है और न कर्मोंके न करनेसे ही कोई प्रयोजन रहता है तथा सम्पूर्ण प्राणियोंमें भी इसका किंचिन्मात्र भी स्वार्थका सम्बन्ध नहीं रहता ⁠।⁠।⁠ १८ ⁠।⁠।</div>
<div class="class_55">सम्बन्ध—<span class="class_263">यहाँतक भगवान्‌ने बहुत-से हेतु बतलाकर यह बात सिद्ध की कि जबतक मनुष्यको परम श्रेयरूप परमात्माकी प्राप्ति न हो जाय, तबतक उसके लिये स्वधर्मका पालन करना अर्थात् अपने वर्णाश्रमके अनुसार विहित कर्मोंका अनुष्ठान निःस्वार्थभावसे करना अवश्यकर्तव्य है और परमात्माको प्राप्त हुए पुरुषके लिये किसी प्रकारका कर्तव्य न रहनेपर भी उसके मन-इन्द्रियोंद्वारा लोकसंग्रहके लिये प्रारब्धानुसार कर्म होते हैं। अब उपर्युक्त वर्णनका लक्ष्य कराते हुए भगवान् अर्जुनको अनासक्तभावसे कर्तव्यकर्म करनेके लिये आज्ञा देते हैं—</span></div>
<div class="class_54">तस्मादसक्तः सततं कार्यं कर्म समाचर ⁠।</div>
<div class="class_54">असक्तो ह्याचरन् कर्म परमाप्नोति पूरुषः ⁠।⁠।⁠ १९ ⁠।⁠।</div>
<div class="class_55">इसलिये तू निरन्तर आसक्तिसे रहित होकर सदा कर्तव्यकर्मको भलीभाँति करता रह; क्योंकि आसक्तिसे रहित होकर कर्म करता हुआ मनुष्य परमात्माको प्राप्त हो जाता है ⁠।⁠।⁠ १९ ⁠।⁠।</div>
<div class="class_54">कर्मणैव हि संसिद्धिमास्थिता जनकादयः ⁠।</div>
<div class="class_54">लोकसंग्रहमेवापि सम्पश्यन् कर्तुमर्हसि ⁠।⁠।⁠ २० ⁠।⁠।</div>
<div class="class_55">जनकादि ज्ञानीजन भी आसक्तिरहित कर्मद्वारा ही परम सिद्धिको प्राप्त हुए थे<span id="LAzo2OEMRyafsq-ONvVTFg47841"></span><a href="part0253_u2.xhtml#LAzo2OEMRyafsq-ONvVTFg50185" class="class_56">१</a>। इसलिये तथा लोकसंग्रहको देखते हुए भी तू कर्म करनेको ही योग्य है अर्थात् तुझे कर्म करना ही उचित है<span id="LAzo2OEMRyafsq-ONvVTFg48893"></span><a href="part0253_u2.xhtml#LAzo2OEMRyafsq-ONvVTFg50186" class="class_56">२</a> ⁠।⁠।⁠ २० ⁠।⁠।</div>
<div class="class_55">सम्बन्ध—<span class="class_263">पूर्वश्लोकमें भगवान्‌ने अर्जुनको लोक-संग्रहकी ओर देखते हुए कर्मोंका करना उचित बतलाया; इसपर यह जिज्ञासा होती है कि कर्म करनेसे किस प्रकार लोकसंग्रह होता है; अतः यही बात समझानेके लिये कहते हैं—</span></div>
<div class="class_54">यद् यदाचरति श्रेष्ठस्तत् तदेवेतरो जनः ⁠।</div>
<div class="class_54">स यत् प्रमाणं कुरुते लोकस्तदनुवर्तते ⁠।⁠।⁠ २१ ⁠।⁠।</div>
<div class="class_55">श्रेष्ठ पुरुष जो-जो आचरण करता है, अन्य पुरुष भी वैसा-वैसा ही आचरण करते हैं। वह जो कुछ प्रमाण कर देता है,<span id="LAzo2OEMRyafsq-ONvVTFg47947"></span><a href="part0253_u2.xhtml#LAzo2OEMRyafsq-ONvVTFg48238" class="class_56">३</a> समस्त मनुष्यसमुदाय उसीके अनुसार बरतने लग जाता है ⁠।⁠।⁠ २१ ⁠।⁠।</div>
<div class="class_54">न मे पार्थास्ति कर्तव्यं त्रिषु लोकेषु किंचन ⁠।</div>
<div class="class_54">नानवाप्तमवाप्तव्यं वर्त एव च कर्मणि ⁠।⁠।⁠ २२ ⁠।⁠।</div>
<div class="class_55">हे अर्जुन! मुझे इन तीनों लोकोंमें न तो कुछ कर्तव्य है और न कोई भी प्राप्त करनेयोग्य वस्तु अप्राप्त है, तो भी मैं कर्ममें ही बरतता हूँ ⁠।⁠।⁠ २२ ⁠।⁠।</div>
<div class="class_54">यदि ह्यहं न वर्तेयं जातु कर्मण्यतन्द्रितः ⁠।</div>
<div class="class_54">मम वर्त्मानुवर्तन्ते मनुष्याः पार्थ सर्वशः ⁠।⁠।⁠ २३ ⁠।⁠।</div>
<div class="class_55">क्योंकि हे पार्थ! यदि कदाचित् मैं सावधान होकर कर्मोंमें न बरतूँ तो बड़ी हानि हो जाय; क्योंकि मनुष्य सब प्रकारसे मेरे ही मार्गका अनुसरण करते हैं<span id="LAzo2OEMRyafsq-ONvVTFg48810"></span><a href="part0253_u2.xhtml#LAzo2OEMRyafsq-ONvVTFg48751" class="class_56">४</a> ⁠।⁠।⁠ २३ ⁠।⁠।</div>
<div class="class_54">उत्सीदेयुरिमे लोका न कुर्यां कर्म चेदहम् ⁠।</div>
<div class="class_54">संकरस्य च कर्ता स्यामुपहन्यामिमाः प्रजाः ⁠।⁠।⁠ २४ ⁠।⁠।</div>
<div class="class_55">इसलिये यदि मैं कर्म न करूँ तो ये सब मनुष्य नष्ट-भ्रष्ट हो जायँ और मैं संकरताका करनेवाला होऊँ तथा इस समस्त प्रजाको नष्ट करनेवाला बनूँ<span id="LAzo2OEMRyafsq-ONvVTFg48398"></span><a href="part0253_u2.xhtml#LAzo2OEMRyafsq-ONvVTFg49719" class="class_56">५</a> ⁠।⁠।⁠ २४ ⁠।⁠।</div>
<div class="class_54">सक्ताः कर्मण्यविद्वांसो यथा कुर्वन्ति भारत ⁠।</div>
<div class="class_54">कुर्याद् विद्वांस्तथासक्तश्चिकीर्षुर्लोकसंग्रहम् ⁠।⁠।⁠ २५ ⁠।⁠।</div>
<div class="class_55">इसलिये हे भारत! कर्ममें आसक्त हुए अज्ञानीजन जिस प्रकार कर्म करते हैं, आसक्तिरहित विद्वान् भी लोकसंग्रह करना चाहता हुआ उसी प्रकार कर्म करे<span id="LAzo2OEMRyafsq-ONvVTFg48120"></span><a href="part0253_u2.xhtml#LAzo2OEMRyafsq-ONvVTFg49101" class="class_56">१</a> ⁠।⁠।⁠ २५ ⁠।⁠।</div>
<div class="class_54">न बुद्धिभेदं जनयेदज्ञानां कर्मसङ्गिनाम् ⁠।</div>
<div class="class_54">जोषयेत् सर्वकर्माणि विद्वान् युक्तः समाचरन् ⁠।⁠।⁠ २६ ⁠।⁠।</div>
<div class="class_55">परमात्माके स्वरूपमें अटल स्थित हुए ज्ञानी पुरुषको चाहिये कि वह शास्त्रविहित कर्मोंमें आसक्तिवाले अज्ञानियोंकी बुद्धिमें भ्रम अर्थात् कर्मोंमें अश्रद्धा उत्पन्न न करे; किंतु स्वयं शास्त्रविहित समस्त कर्म भलीभाँति करता हुआ उनसे भी वैसे ही करवावे<span id="LAzo2OEMRyafsq-ONvVTFg48048"></span><a href="part0253_u2.xhtml#LAzo2OEMRyafsq-ONvVTFg50429" class="class_56">२</a> ⁠।⁠।⁠ २६ ⁠।⁠।</div>
<div class="class_54">प्रकृतेः क्रियमाणानि गुणैः कर्माणि सर्वशः ⁠।</div>
<div class="class_54">अहंकारविमूढात्मा कर्ताहमिति मन्यते ⁠।⁠।⁠ २७ ⁠।⁠।</div>
<div class="class_55">वास्तवमें सम्पूर्ण कर्म सब प्रकारसे प्रकृतिके गुणोंद्वारा किये जाते हैं, तो भी जिसका अन्तःकरण अहंकारसे मोहित हो रहा है, ऐसा अज्ञानी ‘मैं कर्ता हूँ’ ऐसा मानता है<span id="LAzo2OEMRyafsq-ONvVTFg48128"></span><a href="part0253_u2.xhtml#LAzo2OEMRyafsq-ONvVTFg49045" class="class_56">३</a> ⁠।⁠।⁠ २७ ⁠।⁠।</div>
<div class="class_54">तत्त्ववित् तु महाबाहो गुणकर्मविभागयोः ⁠।</div>
<div class="class_54">गुणा गुणेषु वर्तन्त इति मत्वा न सज्जते ⁠।⁠।⁠ २८ ⁠।⁠।</div>
<div class="class_55">परंतु हे महाबाहो! गुणविभाग और कर्मविभागके तत्त्वको जाननेवाला<span id="LAzo2OEMRyafsq-ONvVTFg48024"></span><a href="part0253_u2.xhtml#LAzo2OEMRyafsq-ONvVTFg49624" class="class_56">१</a> ज्ञानयोगी सम्पूर्ण गुण ही गुणोंमें बरत रहे हैं, ऐसा समझकर उनमें आसक्त नहीं होता ⁠।⁠।⁠ २८ ⁠।⁠।</div>
<div class="class_54">प्रकृतेर्गुणसम्मूढाः सज्जन्ते गुणकर्मसु ⁠।</div>
<div class="class_54">तानकृत्स्नविदो मन्दान् कृत्स्नविन्न विचालयेत् ⁠।⁠।⁠ २९ ⁠।⁠।</div>
<div class="class_55">प्रकृतिके गुणोंसे अत्यन्त मोहित हुए मनुष्य गुणोंमें और कर्मोंमें आसक्त रहते हैं, उन पूर्णतया न समझनेवाले मन्दबुद्धि अज्ञानियोंको पूर्णतया जाननेवाला ज्ञानी विचलित न करे<span id="LAzo2OEMRyafsq-ONvVTFg48005"></span><a href="part0253_u2.xhtml#LAzo2OEMRyafsq-ONvVTFg49103" class="class_56">२</a> ⁠।⁠।⁠ २९ ⁠।⁠।</div>
<div class="class_55">सम्बन्ध—<span class="class_263">अर्जुनकी प्रार्थनाके अनुसार भगवान्‌ने उसे एक निश्चित कल्याणकारक साधन बतलानेके उद्देश्यसे चौथे श्लोकसे लेकर यहाँतक यह बात सिद्ध की कि मनुष्य किसी भी स्थितिमें क्यों न हो, उसे अपने वर्ण, आश्रम, स्वभाव और परिस्थितिके अनुरूप विहित कर्म करते ही रहना चाहिये। इस बातको सिद्ध करनेके लिये पूर्वश्लोकोंमें भगवान्‌ने क्रमशः निम्नलिखित बातें कही हैं—</span></div>
<div class="class_142">१-कर्म किये बिना नैष्कर्म्यसिद्धिरूप कर्मनिष्ठा नहीं मिलती (गीता ३।४)।</div>
<div class="class_142">२-कर्मोंका त्याग कर देनेमात्रसे ज्ञाननिष्ठा सिद्ध नहीं होती (गीता ३।४)।</div>
<div class="class_142">३-एक क्षणके लिये भी मनुष्य सर्वथा कर्म किये बिना नहीं रह सकता (गीता ३।५)।</div>
<div class="class_142">४-बाहरसे कर्मोंका त्याग करके मनसे विषयोंका चिन्तन करते रहना मिथ्याचार है (गीता ३।६)।</div>
<div class="class_142">५-मन-इन्द्रियोंको वशमें करके निष्कामभावसे कर्म करनेवाला श्रेष्ठ है (गीता ३।७)।</div>
<div class="class_142">६-कर्म न करनेकी अपेक्षा कर्म करना श्रेष्ठ है (गीता ३।८)।</div>
<div class="class_142">७-बिना कर्म किये शरीरनिर्वाह भी नहीं हो सकता (गीता ३।८)।</div>
<div class="class_142">८-यज्ञके लिये किये जानेवाले कर्म बन्धन करनेवाले नहीं, बल्कि मुक्तिके कारण हैं (गीता ३।९)।</div>
<div class="class_142">९-कर्म करनेके लिये प्रजापतिकी आज्ञा है और निःस्वार्थभावसे उसका पालन करनेसे श्रेयकी प्राप्ति होती है (गीता ३।१०-११)।</div>
<div class="class_142">१०-कर्तव्यका पालन किये बिना भोगोंका उपभोग करनेवाला चोर है (गीता ३।१२)।</div>
<div class="class_142">११-कर्तव्यका पालन करके यज्ञशेषसे शरीरनिर्वाहके लिये भोजनादि करनेवाला सब पापोंसे छूट जाता है (गीता ३।१३)।</div>
<div class="class_142">१२-जो यज्ञादि न करके केवल शरीरपालनके लिये भोजन पकाता है, वह पापी है (गीता ३।१३)।</div>
<div class="class_142">१३-कर्तव्यकर्मके त्यागद्वारा सृष्टिचक्रमें बाधा पहुँचानेवाले मनुष्यका जीवन व्यर्थ और पापमय है (गीता ३।१६)।</div>
<div class="class_142">१४-अनासक्तभावसे कर्म करनेसे परमात्माकी प्राप्ति होती है (गीता ३।१९)।</div>
<div class="class_142">१५-पूर्वकालमें जनकादिने भी कर्मोंद्वारा ही सिद्धि प्राप्त की थी (गीता ३।२०)।</div>
<div class="class_142">१६-दूसरे मनुष्य श्रेष्ठ महापुरुषका अनुकरण करते हैं, इसलिये श्रेष्ठ महापुरुषको कर्म करना चाहिये (गीता ३।२१)।</div>
<div class="class_142">१७-भगवान्‌को कुछ भी कर्तव्य नहीं है, तो भी वे लोकसंग्रहके लिये कर्म करते हैं (गीता ३।२२)।</div>
<div class="class_142">१८-ज्ञानीके लिये कोई कर्तव्य नहीं है, तो भी उसे लोकसंग्रहके लिये कर्म करना चाहिये (गीता ३।२५)।</div>
<div class="class_142">१९-ज्ञानीको स्वयं विहित कर्मोंका त्याग करके या कर्मत्यागका उपदेश देकर किसी प्रकार भी लोगोंको कर्तव्यकर्मसे विचलित न करना चाहिये वरं स्वयं कर्म करना और दूसरोंसे करवाना चाहिये (गीता ३।२६)।</div>
<div class="class_142">२०-ज्ञानी महापुरुषको उचित है कि विहित कर्मोंका स्वरूपतः त्याग करनेका उपदेश देकर कर्मासक्त मनुष्योंको विचलित न करे (गीता ३।२९)।</div>
<div class="class_55"><span class="class_263">इस प्रकार कर्मोंकी अवश्यकर्तव्यताका प्रतिपादन करके अब भगवान् अर्जुनकी दूसरे श्लोकमें की हुई प्रार्थनाके अनुसार उसे परम कल्याणकी प्राप्तिका</span> <span class="class_263">ऐकान्तिक और सर्वश्रेष्ठ निश्चित साधन बतलाते हुए युद्धके लिये आज्ञा देते हैं—</span></div>
<div class="class_54">मयि सर्वाणि कर्माणि संन्यस्याध्यात्मचेतसा ⁠।</div>
<div class="class_54">निराशीर्निर्ममो भूत्वा युध्यस्व विगतज्वरः ⁠।⁠।⁠ ३० ⁠।⁠।</div>
<div class="class_55">मुझ अन्तर्यामी परमात्मामें लगे हुए चित्तद्वारा सम्पूर्ण कर्मोंको मुझमें अर्पण करके<span id="LAzo2OEMRyafsq-ONvVTFg50278"></span><a href="part0253_u2.xhtml#LAzo2OEMRyafsq-ONvVTFg48967" class="class_56">१</a> आशारहित, ममतारहित और संतापरहित होकर युद्ध कर ⁠।⁠।⁠ ३० ⁠।⁠।</div>
<div class="class_54">ये मे मतमिदं नित्यमनुतिष्ठन्ति मानवाः ⁠।</div>
<div class="class_54">श्रद्धावन्तोऽनसूयन्तो मुच्यन्ते तेऽपि कर्मभिः ⁠।⁠।⁠ ३१ ⁠।⁠।</div>
<div class="class_55">जो कोई मनुष्य दोषदृष्टिसे रहित और श्रद्धायुक्त होकर मेरे इस मतका सदा अनुसरण करते हैं, वे भी सम्पूर्ण कर्मोंसे छूट जाते हैं ⁠।⁠।⁠ ३१ ⁠।⁠।</div>
<div class="class_54">ये त्वेतदभ्यसूयन्तो नानुतिष्ठन्ति मे मतम् ⁠।</div>
<div class="class_54">सर्वज्ञानविमूढांस्तान् विद्धि नष्टानचेतसः ⁠।⁠।⁠ ३२ ⁠।⁠।</div>
<div class="class_55">परंतु जो मनुष्य मुझमें दोषारोपण करते हुए मेरे इस मतके अनुसार नहीं चलते हैं, उन मूर्खोंको तू सम्पूर्ण ज्ञानोंमें मोहित और नष्ट हुए ही समझ ⁠।⁠।⁠ ३२ ⁠।⁠।</div>
<div class="class_55">सम्बन्ध—<span class="class_263">पूर्वश्लोकमें यह बात कही गयी कि भगवान्‌के मतके अनुसार न चलनेवाला नष्ट हो जाता है। इसपर यह जिज्ञासा होती है कि यदि कोई भगवान्‌के मतके अनुसार कर्म न करके हठपूर्वक कर्मोंका सर्वथा त्याग कर दे तो क्या हानि है? इसपर कहते हैं—</span></div>
<div class="class_54">सदृशं चेष्टते स्वस्याः प्रकृतेर्ज्ञानवानपि ⁠।</div>
<div class="class_54">प्रकृतिं यान्ति भूतानि निग्रहः किं करिष्यति ⁠।⁠।⁠ ३३ ⁠।⁠।</div>
<div class="class_55">सभी प्राणी प्रकृतिको प्राप्त होते हैं अर्थात् अपने स्वभावके परवश हुए कर्म करते हैं<span id="LAzo2OEMRyafsq-ONvVTFg48721"></span><a href="part0253_u2.xhtml#LAzo2OEMRyafsq-ONvVTFg50196" class="class_56">२</a>। ज्ञानवान् भी अपनी प्रकृतिके अनुसार चेष्टा करता है, फिर इसमें किसीका हठ क्या करेगा? ⁠।⁠।⁠ ३३ ⁠।⁠।</div>
<div class="class_55">सम्बन्ध—<span class="class_263">इस प्रकार सबको प्रकृतिके अनुसार कर्म करने पड़ते हैं, तो फिर कर्मबन्धनसे छूटनेके लिये मनुष्यको क्या करना चाहिये? इस जिज्ञासापर कहते हैं—</span></div>
<div class="class_54">इन्द्रियस्येन्द्रियस्यार्थे रागद्वेषौ व्यवस्थितौ ⁠।</div>
<div class="class_54">तयोर्न वशमागच्छेत् तौ ह्यस्य परिपन्थिनौ ⁠।⁠।⁠ ३४ ⁠।⁠।</div>
<div class="class_55">इन्द्रिय-इन्द्रियके अर्थमें अर्थात् प्रत्येक इन्द्रियके विषयमें राग और द्वेष छिपे हुए स्थित हैं। मनुष्यको उन दोनोंके वशमें नहीं होना चाहिये; क्योंकि वे दोनों ही इसके कल्याणमार्गमें विघ्न<span id="LAzo2OEMRyafsq-ONvVTFg48458"></span><a href="part0253_u2.xhtml#LAzo2OEMRyafsq-ONvVTFg48926" class="class_56">३</a> करनेवाले महान् शत्रु हैं ⁠।⁠।⁠ ३४ ⁠।⁠।</div>
<div class="class_55">सम्बन्ध—<span class="class_263">यहाँ अर्जुनके मनमें यह बात आ सकती है कि मैं यह युद्धरूप घोर कर्म न करके यदि भिक्षावृत्तिसे अपना निर्वाह करता हुआ शान्तिमय कर्मोंमें लगा रहूँ तो सहज ही राग-द्वेषसे छूट सकता हूँ; फिर आप मुझे युद्ध करनेके लिये आज्ञा क्यों दे रहे हैं; इसपर भगवान् कहते हैं—</span></div>
<div class="class_54">श्रेयान् स्वधर्मो विगुणः परधर्मात् स्वनुष्ठितात् ⁠।</div>
<div class="class_54">स्वधर्मे निधनं श्रेयः परधर्मो भयावहः ⁠।⁠।⁠ ३५ ⁠।⁠।</div>
<div class="class_55">अच्छी प्रकार आचरणमें लाये हुए दूसरेके धर्मसे गुणरहित भी अपना धर्म अति उत्तम है।<span id="LAzo2OEMRyafsq-ONvVTFg49880"></span><a href="part0253_u2.xhtml#LAzo2OEMRyafsq-ONvVTFg50393" class="class_56">१</a> अपने धर्ममें तो मरना भी कल्याणकारक है<span id="LAzo2OEMRyafsq-ONvVTFg48386"></span><a href="part0253_u2.xhtml#LAzo2OEMRyafsq-ONvVTFg50394" class="class_56">२</a> और दूसरेका धर्म भयको देनेवाला है ⁠।⁠।⁠ ३५ ⁠।⁠।</div>
<div class="class_55">सम्बन्ध—<span class="class_263">मनुष्यका स्वधर्मपालन करनेमें ही कल्याण है, परधर्मका सेवन और निषिद्ध कर्मोंका आचरण करनेमें सब प्रकारसे हानि है। इस बातको भलीभाँति समझ लेनेके बाद भी मनुष्य अपने इच्छा, विचार और धर्मके विरुद्ध पापाचारमें किस कारण प्रवृत्त हो जाते हैं? इस बातको जाननेकी इच्छासे अर्जुन पूछते हैं—</span></div>
<div class="class_59">अर्जुन उवाच</div>
<div class="class_54">अथ केन प्रयुक्तोऽयं पापं चरति पूरुषः ⁠।</div>
<div class="class_54">अनिच्छन्नपि वार्ष्णेय बलादिव नियोजितः ⁠।⁠।⁠ ३६ ⁠।⁠।</div>
<div class="class_55"><span class="class_60">अर्जुन बोले—</span>हे कृष्ण! तो फिर यह मनुष्य स्वयं न चाहता हुआ भी बलात् लगाये हुएकी भाँति किससे प्रेरित होकर पापका आचरण करता है? ⁠।⁠।⁠ ३६ ⁠।⁠।</div>
<div class="class_59">श्रीभगवानुवाच</div>
<div class="class_54">काम एष क्रोध एष रजोगुणसमुद्भवः ⁠।</div>
<div class="class_54">महाशनो महापाप्मा विद्ध‍येनमिह वैरिणम् ⁠।⁠।⁠ ३७ ⁠।⁠।</div>
<div class="class_55"><span class="class_60">श्रीभगवान् बोले—</span>रजोगुणसे उत्पन्न हुआ यह काम ही क्रोध है, यह बहुत खानेवाला अर्थात् भोगोंसे कभी न अघानेवाला और बड़ा पापी है,<span id="LAzo2OEMRyafsq-ONvVTFg49204"></span><a href="part0253_u2.xhtml#LAzo2OEMRyafsq-ONvVTFg48633" class="class_56">३</a> इसको ही तू इस विषयमें वैरी जान ⁠।⁠।⁠ ३७ ⁠।⁠।</div>
<div class="class_55">सम्बन्ध—<span class="class_263">यहाँ जिज्ञासा होती है कि यह काम मनुष्यको किस प्रकार पापोंमें प्रवृत्त करता है। अतः तीन श्लोकोंद्वारा इसका समाधान करते हैं—</span></div>
<div class="class_54">धूमेनाव्रियते वह्निर्यथादर्शो मलेन च ⁠।</div>
<div class="class_54">यथोल्बेनावृतो गर्भस्तथा तेनेदमावृतम् ⁠।⁠।⁠ ३८ ⁠।⁠।</div>
<div class="class_55">जिस प्रकार धूएँसे अग्नि और मैलसे दर्पण ढका जाता है तथा जिस प्रकार जेरसे गर्भ ढका रहता है, वैसे ही उस कामके द्वारा यह ज्ञान ढका रहता है<span id="LAzo2OEMRyafsq-ONvVTFg50026"></span><a href="part0253_u2.xhtml#LAzo2OEMRyafsq-ONvVTFg48735" class="class_56">४</a> ⁠।⁠।⁠ ३८ ⁠।⁠।</div>
<div class="class_54">आवृतं ज्ञानमेतेन ज्ञानिनो नित्यवैरिणा ⁠।</div>
<div class="class_54">कामरूपेण कौन्तेय दुष्पूरेणानलेन च ⁠।⁠।⁠ ३९ ⁠।⁠।</div>
<div class="class_55">और हे अर्जुन! इस अग्निके समान कभी न पूर्ण होनेवाले कामरूप ज्ञानियोंके नित्य वैरीके<span id="LAzo2OEMRyafsq-ONvVTFg48006"></span><a href="part0253_u2.xhtml#LAzo2OEMRyafsq-ONvVTFg50067" class="class_56">१</a> द्वारा मनुष्यका ज्ञान ढका हुआ है ⁠।⁠।⁠ ३९ ⁠।⁠।</div>
<div class="class_54">इन्द्रियाणि मनो बुद्धिरस्याधिष्ठानमुच्यते ⁠।</div>
<div class="class_54">एतैर्विमोहयत्येष ज्ञानमावृत्य देहिनम् ⁠।⁠।⁠ ४० ⁠।⁠।</div>
<div class="class_55">इन्द्रियाँ, मन और बुद्धि—ये सब इसके वासस्थान कहे जाते हैं। यह काम इन मन, बुद्धि और इन्द्रियोंके द्वारा ही ज्ञानको आच्छादित करके जीवात्माको मोहित करता है<span id="LAzo2OEMRyafsq-ONvVTFg50209"></span><a href="part0253_u2.xhtml#LAzo2OEMRyafsq-ONvVTFg48914" class="class_56">२</a> ⁠।⁠।</div>
<div class="class_54">तस्मात् त्वमिन्द्रियाण्यादौ नियम्य भरतर्षभ ⁠।</div>
<div class="class_54">पाप्मानं प्रजहि ह्येनं ज्ञानविज्ञाननाशनम् ⁠।⁠।⁠ ४१ ⁠।⁠।</div>
<div class="class_55">इसलिये हे अर्जुन! तू पहले इन्द्रियोंको वशमें करके इस ज्ञान और विज्ञानका नाश करनेवाले<span id="LAzo2OEMRyafsq-ONvVTFg48776"></span><a href="part0253_u2.xhtml#LAzo2OEMRyafsq-ONvVTFg49210" class="class_56">३</a> महान् पापी कामको अवश्य ही बलपूर्वक मार डाल ⁠।⁠।⁠ ४१ ⁠।⁠।</div>
<div class="class_55">सम्बन्ध—<span class="class_263">पूर्वश्लोकमें इन्द्रियोंको वशमें करके कामरूप शत्रुको मारनेके लिये कहा गया। इसपर यह शंका होती है कि जब इन्द्रिय, मन और बुद्धिपर कामका अधिकार है और उनके द्वारा कामने जीवात्माको मोहित कर रखा है, तब ऐसी स्थितिमें वह इन्द्रियोंको वशमें करके कामको कैसे मार सकता है। इसपर कहते हैं—</span></div>
<div class="class_54">इन्द्रियाणि पराण्याहुरिन्द्रियेभ्यः परं मनः ⁠।</div>
<div class="class_54">मनसस्तु परा बुद्धिर्यो बुद्धेः परतस्तु सः ⁠।⁠।⁠ ४२ ⁠।⁠।</div>
<div class="class_55">इन्द्रियोंको स्थूल शरीरसे पर यानी श्रेष्ठ, बलवान् और सूक्ष्म कहते हैं; इन इन्द्रियोंसे पर मन है, मनसे भी पर बुद्धि है और जो बुद्धिसे भी अत्यन्त पर है वह आत्मा है<span id="LAzo2OEMRyafsq-ONvVTFg50183"></span><a href="part0253_u2.xhtml#LAzo2OEMRyafsq-ONvVTFg48357" class="class_56">४</a> ⁠।⁠।</div>
<div class="class_107"><span class="class_60">एवं बुद्धेः परं बुद्‍ध्वा संस्तभ्यात्मानमात्मना</span><span id="LAzo2OEMRyafsq-ONvVTFg50119"></span><a href="part0253_u2.xhtml#LAzo2OEMRyafsq-ONvVTFg49018" class="class_108">५</a><span class="class_60"> ⁠।</span></div>
<div class="class_54">जहि शत्रुं महाबाहो कामरूपं दुरासदम् ⁠।⁠।⁠ ४३ ⁠।⁠।</div>
<div class="class_55">इस प्रकार बुद्धिसे पर अर्थात् सूक्ष्म, बलवान् और अत्यन्त श्रेष्ठ आत्माको जानकर और बुद्धिके द्वारा मनको वशमें करके<span id="LAzo2OEMRyafsq-ONvVTFg49801"></span><a href="part0253_u2.xhtml#LAzo2OEMRyafsq-ONvVTFg49221" class="class_56">६</a> हे महाबाहो! तू इस कामरूप दुर्जय शत्रुको मार डाल ⁠।⁠।⁠ ४३ ⁠।⁠।</div>
<div class="class_87">इति श्रीमहाभारते भीष्मपर्वणि श्रीमद्भगवद्‌गीतापर्वणि श्रीमद्भगवद्‌गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे कर्मयोगो नाम तृतीयोऽध्यायः ⁠।⁠।⁠ ३ ⁠।⁠। भीष्मपर्वणि तु सप्तविंशोऽध्यायः ⁠।⁠।⁠ २७ ⁠।⁠।</div>
<div class="class_88">इस प्रकार श्रीमहाभारत भीष्मपर्वके श्रीमद्भगवद्‌गीतापर्वके अन्तर्गत ब्रह्मविद्या एवं योगशास्त्ररूप श्रीमद्भगवद्‌गीतोपनिषद्, श्रीकृष्णार्जुनसंवादमें कर्मयोग नामक तीसरा अध्याय पूरा हुआ ⁠।⁠।⁠ ३ ⁠।⁠। भीष्मपर्वमें सत्ताईसवाँ अध्याय पूरा हुआ ⁠।⁠।⁠ २७ ⁠।⁠।</div>
<div class="class_89"><img src="image_292.jpg" alt="" class="class_42"/></div>
<hr class="class_90"/>
<div id="LAzo2OEMRyafsq-ONvVTFg50277" class="class_109"><a href="part0252_u5.xhtml#LAzo2OEMRyafsq-ONvVTFg50044" class="class_36">१</a>. भगवान्‌के वचनोंका तात्पर्य न समझनेके कारण अर्जुनको भी भगवान्‌के वचन मिले हुए-से प्रतीत होते थे; क्योंकि ‘बुद्धियोगकी अपेक्षा कर्म अत्यन्त निकृष्ट है, तू बुद्धिका ही आश्रय ग्रहण कर’ (गीता २।४९) इस कथनसे तो अर्जुनने समझा कि भगवान् ज्ञानकी प्रशंसा और कर्मोंकी निन्दा करते हैं और मुझे ज्ञानका आश्रय लेनेके लिये कहते हैं तथा ‘बुद्धियुक्त पुरुष पुण्य-पापोंको यहीं छोड़ देता है’ (गीता २।५०) इस कथनसे यह समझा कि पुण्य-पापरूप समस्त कर्मोंका स्वरूपसे त्याग करनेवालेको भगवान् ‘बुद्धियुक्त’ कहते हैं। इसके विपरीत ‘तेरा कर्ममें अधिकार है’ (गीता २।४७) ‘तू योगमें स्थित होकर कर्म कर’ (गीता २।४८) इन वाक्योंसे अर्जुनने यह बात समझी कि भगवान् मुझे कर्मोंमें नियुक्त कर रहे हैं; इसके सिवा ‘निस्त्रैगुण्यो भव’, ‘आत्मवान् भव’ (गीता २।४५) आदि वाक्योंसे कर्मका त्याग और ‘तस्माद् युध्यस्व भारत’ (गीता २।१८), ‘ततो युद्धाय युज्यस्व’ (गीता २।३८), ‘तस्माद् योगाय युज्यस्व’ (गीता २।५०) आदि वचनोंसे उन्होंने कर्मकी प्रेरणा समझी। इस प्रकार उपर्युक्त वचनोंमें उन्हें विरोध दिखायी दिया।</div>
<div id="LAzo2OEMRyafsq-ONvVTFg50001" class="class_109"><a href="part0252_u5.xhtml#LAzo2OEMRyafsq-ONvVTFg49211" class="class_36">२</a>. प्रकृतिसे उत्पन्न सम्पूर्ण गुण ही गुणोंमें बरत रहे हैं (गीता ३।२८), मेरा इनसे कुछ भी सम्बन्ध नहीं है—ऐसा समझकर मन, इन्द्रिय और शरीरद्वारा होनेवाली समस्त क्रियाओंमें कर्तापनके अभिमानसे सर्वथा रहित हो जाना; किसी भी क्रियामें या उसके फलमें किंचिन्मात्र भी अहंता, ममता, आसक्ति और कामनाका न रहना तथा सच्चिदानन्दघन ब्रह्मसे अपनेको अभिन्न समझकर निरन्तर परमात्माके स्वरूपमें स्थित हो जाना अर्थात् ब्रह्मभूत (ब्रह्मस्वरूप) बन जाना (गीता ५।२४; ६।२७)—यह पहली निष्ठा है। इसका नाम ज्ञाननिष्ठा है।</div>
<div id="LAzo2OEMRyafsq-ONvVTFg50002" class="class_109"><a href="part0252_u5.xhtml#LAzo2OEMRyafsq-ONvVTFg48858" class="class_36">३</a>. वर्ण, आश्रम, स्वभाव और परिस्थितिके अनुसार जिस मनुष्यके लिये जिन कर्मोंका शास्त्रमें विधान है, जिनका अनुष्ठान करना मनुष्यके लिये अवश्यकर्तव्य माना गया है, उन शास्त्रविहित स्वाभाविक कर्मोंका न्यायपूर्वक, अपना कर्तव्य समझकर अनुष्ठान करना; उन कर्मोंमें और उनके फलमें ममता, आसक्ति और कामनाका सर्वथा त्याग करके प्रत्येक कर्मकी सिद्धि और असिद्धिमें तथा उसके फलमें सदा ही सम रहना (गीता २।४७-४८) एवं इन्द्रियोंके भोगोंमें और कर्मोंमें आसक्त न होकर समस्त संकल्पोंका त्याग करके योगारूढ़ हो जाना (गीता ६।४)—यह कर्मयोगकी निष्ठा है तथा परमेश्वरको सर्वशक्तिमान्, सर्वाधार, सर्वव्यापी, सबके सुहृद् और सबके प्रेरक समझकर और अपनेको सर्वथा उनके अधीन मानकर समस्त कर्म और उनका फल भगवान्‌के समर्पण करना (गीता ३।३०; ९।२७-२८), उनकी आज्ञा और प्रेरणाके अनुसार उनकी पूजा समझकर जैसे वे करवावें, वैसे ही समस्त कर्म करना; उन कर्मोंमें या उनके फलमें किंचिन्मात्र भी ममता, आसक्ति या कामना न रखना; भगवान्‌के प्रत्येक विधानमें सदा ही संतुष्ट रहना तथा निरन्तर उनके नाम, गुण, प्रभाव और स्वरूपका चिन्तन करते रहना (गीता १०।९; १२।६; १८।५७)—यह भक्तिप्रधान कर्मयोगकी निष्ठा है।</div>
<div id="LAzo2OEMRyafsq-ONvVTFg48791" class="class_109"><a href="part0252_u5.xhtml#LAzo2OEMRyafsq-ONvVTFg49509" class="class_36">१</a>. कर्मोंका आरम्भ न करने और कर्मोंका त्याग करनेकी बात कहकर अलग-अलग यह भाव दिखाया है कि कर्मयोगीके लिये विहित कर्मोंका न करना योगनिष्ठाकी प्राप्तिमें बाधक है; किंतु सांख्ययोगीके लिये कर्मोंका स्वरूपसे त्याग कर देना सांख्यनिष्ठाकी प्राप्तिमें बाधक नहीं है, किंतु केवल उसीसे उसे सिद्धि नहीं मिलती, सिद्धिकी प्राप्तिके लिये उसे कर्तापनका त्याग करके सच्चिदानन्दघन ब्रह्ममें अभेदभावसे स्थित होना आवश्यक है। अतएव उसके लिये कर्मोंका स्वरूपतः त्याग करना मुख्य बात नहीं है, भीतरी त्याग ही प्रधान है और कर्मयोगीके लिये स्वरूपसे कर्मोंका त्याग न करना विधेय है।</div>
<div id="LAzo2OEMRyafsq-ONvVTFg48850" class="class_109"><a href="part0252_u5.xhtml#LAzo2OEMRyafsq-ONvVTFg49493" class="class_36">२</a>. यद्यपि गुणातीत ज्ञानी पुरुषका गुणोंसे या उनके कार्यसे कुछ भी सम्बन्ध नहीं रहता; अतः वह गुणोंके वशमें होकर कर्म करता है, यह कहना नहीं बन सकता; तथापि मन, बुद्धि और इन्द्रिय आदिका संघातरूप जो उसका शरीर लोगोंकी दृष्टिमें वर्तमान है, उसके द्वारा उसके और लोगोंके प्रारब्धानुसार क्रियाका होना अनिवार्य है; क्योंकि वह गुणोंका कार्य होनेसे गुणोंसे अतीत नहीं है, बल्कि उस ज्ञानीका शरीरसे सर्वथा अतीत हो जाना ही गुणातीत हो जाना है।</div>
<div id="LAzo2OEMRyafsq-ONvVTFg49608" class="class_109"><a href="part0252_u5.xhtml#LAzo2OEMRyafsq-ONvVTFg48897" class="class_36">३</a>. यहाँ ‘कर्मेन्द्रियाणि’ पदका पारिभाषिक अर्थ नहीं है; इसलिये जिनके द्वारा मनुष्य बाहरकी क्रिया करता है अर्थात् शब्दादि विषयोंको ग्रहण करता है, उन श्रोत्र, त्वचा, चक्षु, रसना और घ्राण तथा वाणी, हाथ, पैर, उपस्थ और गुदा—इन दसों इन्द्रियोंका वाचक है; क्योंकि गीतामें श्रोत्रादि पाँच इन्द्रियोंके लिये कहीं भी ‘ज्ञानेन्द्रिय’ शब्दका प्रयोग नहीं हुआ है। इसके सिवा यहाँ कर्मेन्द्रियोंका अर्थ केवल वाणी आदि पाँच इन्द्रियाँ मान लेनेसे श्रोत्र और नेत्र आदि इन्द्रियोंको रोकनेकी बात शेष रह जाती है और उसके रह जानेसे मिथ्याचारीका स्वाँग भी पूरा नहीं बनता; तथा वाणी आदि इन्द्रियोंको रोककर श्रोत्रादि इन्द्रियोंके द्वारा वह क्या करता है, यह बात भी यहाँ बतलानी आवश्यक हो जाती है।</div>
<div id="LAzo2OEMRyafsq-ONvVTFg49532" class="class_109"><a href="part0252_u5.xhtml#LAzo2OEMRyafsq-ONvVTFg50121" class="class_36">४</a>. यहाँ ‘स विशिष्यते’ पदका अभिप्राय कर्मयोगीको पूर्ववर्णित केवल मिथ्याचारीकी अपेक्षा ही श्रेष्ठ बतलाना नहीं है; क्योंकि पूर्वश्लोकमें वर्णित मिथ्याचारी तो आसुरी सम्पदावाला दम्भी है। उसकी अपेक्षा तो सकामभावसे विहित कर्म करनेवाला मनुष्य भी बहुत श्रेष्ठ है; फिर दैवी सम्पदायुक्त कर्मयोगीको मिथ्याचारीकी अपेक्षा श्रेष्ठ बतलाना तो किसी वेश्याकी अपेक्षा सती स्त्रीको श्रेष्ठ बतलानेकी भाँति कर्मयोगीकी स्तुतिमें निन्दा करनेके समान है। अतः यहाँ यही मानना ठीक है कि ‘स विशिष्यते’ से कर्मयोगीको सर्वश्रेष्ठ बतलाकर उसकी प्रशंसा की गयी है।</div>
<div id="LAzo2OEMRyafsq-ONvVTFg48391" class="class_109"><a href="part0252_u5.xhtml#LAzo2OEMRyafsq-ONvVTFg50262" class="class_36">५</a>. इस कथनसे भगवान्‌ने अर्जुनके उस भ्रमका निराकरण किया है, जिसके कारण उन्होंने यह समझ लिया था कि भगवान्‌के मतमें कर्म करनेकी अपेक्षा उनका न करना श्रेष्ठ है। अभिप्राय यह है कि कर्तव्यकर्म करनेसे मनुष्यका अन्तःकरण शुद्ध होता है तथा कर्तव्यकर्मोंका त्याग करनेसे वह पापका भागी होता है एवं निद्रा, आलस्य और प्रमादमें फँसकर अधोगतिको प्राप्त होता है (गीता १४।१८); अतः कर्म न करनेकी अपेक्षा कर्म करना सर्वथा श्रेष्ठ है।</div>
<div id="LAzo2OEMRyafsq-ONvVTFg48647" class="class_109"><a href="part0252_u5.xhtml#LAzo2OEMRyafsq-ONvVTFg48981" class="class_36">१</a>. समस्त मनुष्योंके लिये वर्ण, आश्रम, स्वभाव और परिस्थितिके भेदसे भिन्न-भिन्न यज्ञ, दान, तप, प्राणायाम, इन्द्रियसंयम, अध्ययन-अध्यापन, प्रजापालन, युद्ध, कृषि, वाणिज्य और सेवा आदि कर्तव्यकर्मोंसे सिद्ध होनेवाला जो स्वधर्म है—उसका नाम यज्ञ है।</div>
<div id="LAzo2OEMRyafsq-ONvVTFg49599" class="class_109"><a href="part0252_u5.xhtml#LAzo2OEMRyafsq-ONvVTFg49316" class="class_36">२</a>. इस कथनसे ब्रह्माजीने यह भाव दिखलाया है कि इस प्रकार अपने-अपने स्वार्थका त्याग करके एक-दूसरेको उन्नत बनानेके लिये अपने कर्तव्यका पालन करनेसे तुमलोग इस सांसारिक उन्नतिके साथ-साथ परमकल्याणरूप मोक्षको भी प्राप्त हो जाओगे। अभिप्राय यह है कि यहाँ देवताओंके लिये तो ब्रह्माजीका यह आदेश है कि मनुष्य यदि तुमलोगोंकी सेवा, पूजा, यज्ञादि न करें तो भी तुम कर्तव्य समझकर उनकी उन्नति करो और मनुष्योंके प्रति यह आदेश है कि देवताओंकी उन्नति और पुष्टिके लिये ही स्वार्थत्यागपूर्वक देवताओंकी सेवा, पूजा, यज्ञादि कर्म करो। इसके सिवा अन्य ऋषि, पितर, मनुष्य, पशु, पक्षी, कीट, पतंग आदिको भी निःस्वार्थभावसे स्वधर्मपालनके द्वारा सुख पहुँचाओ।</div>
<div id="LAzo2OEMRyafsq-ONvVTFg48553" class="class_109"><a href="part0252_u5.xhtml#LAzo2OEMRyafsq-ONvVTFg47813" class="class_36">३</a>. देवतालोग सृष्टिके आदिकालसे मनुष्योंको सुख पहुँचानेके लिये—उनकी आवश्यकताओंको पूर्ण करनेके निमित्त पशु, पक्षी, औषध, वृक्ष, तृण आदिके सहित सबकी पुष्टि कर रहे हैं और अन्न, जल, पुष्प, फल, धातु आदि मनुष्योपयोगी समस्त वस्तुएँ मनुष्योंको दे रहे हैं; जो मनुष्य उन सब वस्तुओंको उन देवताओंका ऋण चुकाये बिना—उनका न्यायोचित स्वत्व उन्हें अर्पण किये बिना स्वयं अपने काममें लाता है, वह चोर होता है।</div>
<div id="LAzo2OEMRyafsq-ONvVTFg48018" class="class_109"><a href="part0252_u5.xhtml#LAzo2OEMRyafsq-ONvVTFg50109" class="class_36">४</a>. सृष्टिकार्यके सुचारुरूपसे संचालनमें और सृष्टिके जीवोंका भलीभाँति भरण-पोषण होनेमें पाँच श्रेणीके प्राणियोंका परस्पर सम्बन्ध है—देवता, ऋषि, पितर, मनुष्य और अन्य प्राणी। इन पाँचोंके सहयोगसे ही सबकी पुष्टि होती है। देवता समस्त संसारको इष्ट भोग देते हैं, ऋषि-महर्षि सबको ज्ञान देते हैं, पितरलोग संतानका भरण-पोषण करते और हित चाहते हैं, मनुष्य कर्मोंके द्वारा सबकी सेवा करते हैं और पशु, पक्षी, वृक्षादि सबके सुखके साधनरूपमें अपनेको समर्पित किये रहते हैं। इन पाँचोंमें योग्यता, अधिकार और साधनसम्पन्न होनेके कारण सबकी पुष्टिका दायित्व मनुष्यपर है। इसीसे मनुष्य शास्त्रीय कर्मोंके द्वारा सबकी सेवा करता है। पंच महायज्ञसे यहाँ लोकसेवारूप शास्त्रीय सत्कर्म ही विवक्षित है। इस दृष्टिसे मनुष्यका यह कर्तव्य है कि वह जो कुछ भी कमावे, उसमें इन सबका भाग समझे; क्योंकि वह सबकी सहायता और सहयोगसे ही कमाता-खाता है। इसीलिये जो यज्ञ करनेके बाद बचे हुए अन्नको अर्थात् इन सबको उनका प्राप्य भाग देकर उससे बचे हुए अन्नको खाता है, उसीको शास्त्रकार अमृताशी (अमृत खानेवाला) बतलाते हैं।</div>
<div id="LAzo2OEMRyafsq-ONvVTFg48951" class="class_109"><a href="part0253_u2.xhtml#LAzo2OEMRyafsq-ONvVTFg50165" class="class_36">१</a>. मनुष्यके द्वारा की जानेवाली शास्त्रविहित क्रियाओंसे यज्ञ होता है, यज्ञसे वृष्टि होती है, वृष्टिसे अन्न होता है, अन्नसे प्राणी उत्पन्न होते हैं, पुनः उन प्राणियोंके ही अन्तर्गत मनुष्यके द्वारा किये हुए कर्मोंसे यज्ञ और यज्ञसे वृष्टि होती है। इस तरह यह सृष्टिपरम्परा सदासे चक्रकी भाँति चली आ रही है।</div>
<div id="LAzo2OEMRyafsq-ONvVTFg48770" class="class_109"><a href="part0253_u2.xhtml#LAzo2OEMRyafsq-ONvVTFg49698" class="class_36">२</a>. उपर्युक्त विशेषणोंसे युक्त महापुरुष परमात्माको प्राप्त है, अतएव उसके समस्त कर्तव्य समाप्त हो चुके हैं, वह कृतकृत्य हो गया है; क्योंकि मनुष्यके लिये जितना भी कर्तव्यका विधान किया गया है, उस सबका उद्देश्य केवलमात्र एक परम कल्याणस्वरूप परमात्माको प्राप्त करना है; अतएव वह उद्देश्य जिसका पूर्ण हो गया, उसके लिये कुछ भी करना शेष नहीं रहता, उसके कर्तव्यकी समाप्ति हो जाती है।</div>
<div id="LAzo2OEMRyafsq-ONvVTFg50185" class="class_109"><a href="part0253_u2.xhtml#LAzo2OEMRyafsq-ONvVTFg47841" class="class_36">१</a>. राजा जनककी भाँति ममता, आसक्ति और कामनाका त्याग करके केवल परमात्माकी प्राप्तिके लिये ही कर्म करनेवाले अश्वपति, इक्ष्वाकु, प्रह्लाद, अम्बरीष आदि जितने भी महापुरुष हो चुके हैं, वे सब प्रधान-प्रधान महापुरुष आसक्तिरहित कर्मोंके द्वारा ही परम सिद्धिको प्राप्त हुए थे तथा और भी आजतक बहुत-से महापुरुष ममता, आसक्ति और कामनाका त्याग करके कर्मयोगद्वारा परमात्माको प्राप्त कर चुके हैं; यह कोई नयी बात नहीं है। अतः यह परमात्माकी प्राप्तिका स्वतन्त्र और निश्चित मार्ग है, इसमें किसी प्रकारका संदेह नहीं है।</div>
<div class="class_150">इसके अतिरिक्त कर्मोंद्वारा जिसका अन्तःकरण शुद्ध हो जाता है, उसे परमात्माकी कृपासे तत्त्वज्ञान अपने-आप मिल जाता है (गीता ४।३८) तथा कर्मयोगयुक्त मुनि तत्काल ही परमात्माको प्राप्त हो जाता है (गीता ५।६)—इस कथनसे भी इसकी अनादिता सिद्ध होती है।</div>
<div id="LAzo2OEMRyafsq-ONvVTFg50186" class="class_109"><a href="part0253_u2.xhtml#LAzo2OEMRyafsq-ONvVTFg48893" class="class_36">२</a>. समस्त प्राणियोंके भरण-पोषण और रक्षणका दायित्व मनुष्यपर है; अतः अपने वर्ण, आश्रम, स्वभाव और परिस्थितिके अनुसार कर्तव्यकर्मोंका भलीभाँति आचरण करके जो दूसरे लोगोंको अपने आदर्शके द्वारा दुर्गुण-दुराचारसे हटाकर स्वधर्ममें लगाये रखना है—यही लोकसंग्रह है।</div>
<div class="class_150">अतः कल्याण चाहनेवाले मनुष्यको परम श्रेयरूप परमेश्वरकी प्राप्तिके लिये तो आसक्तिसे रहित होकर कर्म करना उचित है ही, इसके सिवा लोकसंग्रहके लिये भी मनुष्यको कर्म करते रहना उचित है, उसका त्याग करना किसी प्रकार भी उचित नहीं है।</div>
<div id="LAzo2OEMRyafsq-ONvVTFg48238" class="class_109"><a href="part0253_u2.xhtml#LAzo2OEMRyafsq-ONvVTFg47947" class="class_36">३</a>. श्रेष्ठ पुरुष स्वयं आचरण करके और लोगोंको शिक्षा देकर जिस बातको प्रामाणिक कर देता है अर्थात् लोगोंके अन्तःकरणमें विश्वास करा देता है कि अमुक कर्म अमुक मनुष्यको इस प्रकार करना चाहिये, उसीके अनुसार साधारण मनुष्य चेष्टा करने लग जाते हैं।</div>
<div id="LAzo2OEMRyafsq-ONvVTFg48751" class="class_109"><a href="part0253_u2.xhtml#LAzo2OEMRyafsq-ONvVTFg48810" class="class_36">४</a>. बहुत लोग तो मुझे बड़ा शक्तिशाली और श्रेष्ठ समझते हैं और बहुत-से मर्यादापुरुषोत्तम समझते हैं, इस कारण जिस कर्मको मैं जिस प्रकार करता हूँ, दूसरे लोग भी मेरी देखा-देखी उसे उसी प्रकार करते हैं अर्थात् मेरी नकल करते हैं। ऐसी स्थितिमें यदि मैं कर्तव्यकर्मोंकी अवहेलना करने लगूँ, उनमें सावधानीके साथ विधिपूर्वक न बरतूँ तो लोग भी उसी प्रकार करने लग जायँ और ऐसा करके स्वार्थ और परमार्थ दोनोंसे वंचित रह जायँ। अतएव लोगोंको कर्म करनेकी रीति सिखलानेके लिये मैं समस्त कर्मोंमें स्वयं बड़ी सावधानीके साथ विधिवत् बरतता हूँ, कभी कहीं भी जरा भी असावधानी नहीं करता।</div>
<div id="LAzo2OEMRyafsq-ONvVTFg49719" class="class_109"><a href="part0253_u2.xhtml#LAzo2OEMRyafsq-ONvVTFg48398" class="class_36">५</a>. जिस समय कर्तव्यभ्रष्ट हो जानेसे लोगोंमें सब प्रकारकी संकरता फैल जाती है, उस समय मनुष्य भोगपरायण और स्वार्थान्ध होकर भिन्न-भिन्न साधनोंसे एक-दूसरेका नाश करने लग जाते हैं, अपने अत्यन्त क्षुद्र और क्षणिक सुखोपभोगके लिये दूसरोंका नाश कर डालनेमें जरा भी नहीं हिचकते। इस प्रकार अत्याचार बढ़ जानेपर उसीके साथ-साथ नयी-नयी दैवी विपत्तियाँ भी आने लगती हैं, जिनके कारण सभी प्राणियोंके लिये आवश्यक खान-पान और जीवनधारणकी सुविधाएँ प्रायः नष्ट हो जाती हैं; चारों ओर महामारी, अनावृष्टि, जल-प्रलय, अकाल, अग्निकोप, भूकम्प और उल्कापात आदि उत्पात होने लगते हैं। इससे समस्त प्रजाका विनाश हो जाता है। अतः भगवान्‌ने ‘मैं समस्त प्रजाको नष्ट करनेवाला बनूँ’ इस वाक्यसे यह भाव दिखलाया है कि यदि मैं शास्त्रविहित कर्तव्यकर्मोंका त्याग कर दूँ तो मुझे उपर्युक्त प्रकारसे लोगोंको उच्छृंखल बनाकर समस्त प्रजाका नाश करनेमें निमित्त बनना पड़े।</div>
<div id="LAzo2OEMRyafsq-ONvVTFg49101" class="class_109"><a href="part0253_u2.xhtml#LAzo2OEMRyafsq-ONvVTFg48120" class="class_36">१</a>. स्वाभाविक स्नेह, आसक्ति और भविष्यमें उससे सुख मिलनेकी आशा होनेके कारण माता अपने पुत्रका जिस प्रकार सच्ची हार्दिक लगन, उत्साह और तत्परताके साथ लालन-पालन करती है, उस प्रकार दूसरा कोई नहीं कर सकता; इसी तरह जिस मनुष्यकी कर्मोंमें और उनसे प्राप्त होनेवाले भोगोंमें स्वाभाविक आसक्ति होती है और उनका विधान करनेवाले शास्त्रोंमें जिसका विश्वास होता है, वह जिस प्रकार सच्ची लगनसे श्रद्धा और विधिपूर्वक शास्त्रविहित कर्मोंको सांगोपांग करता है, उस प्रकार जिनकी शास्त्रोंमें श्रद्धा और शास्त्रविहित कर्मोंमें प्रवृत्ति नहीं है, वे मनुष्य नहीं कर सकते। अतएव यहाँ ‘यथा’ और ‘तथा’ का प्रयोग करके भगवान् यह भाव दिखलाते हैं कि अहंता, ममता, आसक्ति और कामनाका सर्वथा अभाव होनेपर भी ज्ञानी महात्माओंको केवल लोकसंग्रहके लिये कर्मासक्त मनुष्योंकी भाँति ही शास्त्रविहित कर्मोंका विधिपूर्वक सांगोपांग अनुष्ठान करना चाहिये।</div>
<div id="LAzo2OEMRyafsq-ONvVTFg50429" class="class_109"><a href="part0253_u2.xhtml#LAzo2OEMRyafsq-ONvVTFg48048" class="class_36">२</a>. मनुष्योंको निष्काम कर्मका और तत्त्वज्ञानका उपदेश देते समय ज्ञानीको इस बातका पूरा खयाल रखना चाहिये कि उसके किसी आचार-व्यवहार और उपदेशसे उनके अन्तःकरणमें कर्तव्यकर्मोंके या शास्त्रादिके प्रति किसी प्रकारकी अश्रद्धा या संशय उत्पन्न न हो जाय; क्योंकि ऐसा हो जानेसे वे जो कुछ शास्त्रविहित कर्मोंका श्रद्धापूर्वक सकामभावसे अनुष्ठान कर रहे हैं, उसका भी ज्ञानके या निष्कामभावके नामपर परित्याग कर देंगे। इस कारण उन्नतिके बदले उनका वर्तमान स्थितिसे भी पतन हो जायगा। अतएव भगवान्‌के कहनेका यहाँ यह भाव नहीं है कि अज्ञानियोंको तत्त्वज्ञानका उपदेश नहीं देना चाहिये या निष्कामभावका तत्त्व नहीं समझाना चाहिये, उनका तो यहाँ यही कहना है कि अज्ञानियोंके मनमें न तो ऐसा भाव उत्पन्न होने देना चाहिये कि तत्त्वज्ञानकी प्राप्तिके लिये या तत्त्वज्ञान प्राप्त होनेके बाद कर्म अनावश्यक है, न यही भाव पैदा होने देना चाहिये कि फलकी इच्छा न हो तो कर्म करनेकी जरूरत ही क्या है और न इसी भ्रममें रहने देना चाहिये कि फलासक्तिपूर्वक सकामभावसे कर्म करके स्वर्ग प्राप्त कर लेना ही बड़े-से-बड़ा पुरुषार्थ है, इससे बढ़कर मनुष्यका और कोई कर्तव्य ही नहीं है; बल्कि अपने आचरण तथा उपदेशोंद्वारा उनके अन्तःकरणसे आसक्ति और कामनाके भावोंको हटाते हुए उनको पूर्ववत् श्रद्धापूर्वक कर्म करनेमें लगाये रखना चाहिये।</div>
<div id="LAzo2OEMRyafsq-ONvVTFg49045" class="class_109"><a href="part0253_u2.xhtml#LAzo2OEMRyafsq-ONvVTFg48128" class="class_36">३</a>. वास्तवमें आत्माका कर्मोंसे सम्बन्ध न होनेपर भी अज्ञानी मनुष्य तेईस तत्त्वोंके इस संघातमें आत्माभिमान करके उसके द्वारा किये जानेवाले कर्मोंसे अपना सम्बन्ध स्थापन करके अपनेको उन कर्मोंका कर्ता मान लेता है—अर्थात् मैं निश्चय करता हूँ, मैं संकल्प करता हूँ, मैं सुनता हूँ, देखता हूँ, खाता हूँ, पीता हूँ, सोता हूँ, चलता हूँ—इत्यादि प्रकारसे हरेक क्रियाको अपने द्वारा की हुई समझता है।</div>
<div id="LAzo2OEMRyafsq-ONvVTFg49624" class="class_109"><a href="part0253_u2.xhtml#LAzo2OEMRyafsq-ONvVTFg48024" class="class_36">१</a>. त्रिगुणात्मक मायाके कार्यरूप पाँच महाभूत और मन, बुद्धि, अहंकार तथा पाँच ज्ञानेन्द्रियाँ, पाँच कर्मेन्द्रियाँ और शब्दादि पाँच विषय—इन सबके समुदायका नाम ‘गुणविभाग’ है और इनकी परस्पर चेष्टाओंका नाम ‘कर्मविभाग’ है। इन गुणविभाग और कर्मविभागसे आत्माको पृथक् अर्थात् निर्लेप जानना ही इनका तत्त्व जानना है।</div>
<div id="LAzo2OEMRyafsq-ONvVTFg49103" class="class_109"><a href="part0253_u2.xhtml#LAzo2OEMRyafsq-ONvVTFg48005" class="class_36">२</a>. कर्मोंमें लगे हुए अधिकारी सकाम मनुष्योंको ‘कर्म अत्यन्त ही परिश्रमसाध्य हैं, कर्मोंमें रखा ही क्या है, यह जगत् मिथ्या है, कर्ममात्र ही बन्धनके हेतु हैं’ ऐसा उपदेश देकर शास्त्रविहित कर्मोंसे हटाना या उनमें उनकी श्रद्धा और रुचि कम कर देना उचित नहीं है; क्योंकि ऐसा करनेसे उनके पतनकी सम्भावना है।</div>
<div id="LAzo2OEMRyafsq-ONvVTFg48967" class="class_109"><a href="part0253_u2.xhtml#LAzo2OEMRyafsq-ONvVTFg50278" class="class_36">१</a>. सर्वान्तर्यामी परमेश्वरके गुण, प्रभाव और स्वरूपको समझकर उनपर विश्वास करनेवाले और निरन्तर सर्वत्र उनका चिन्तन करते रहनेवाले चित्तके द्वारा जो भगवान्‌को सर्वशक्तिमान्, सर्वाधार, सर्वव्यापी, सर्वज्ञ, सर्वेश्वर तथा परम प्राप्य, परम गति, परम हितैषी, परम प्रिय, परम सुहृद् और परम दयालु समझकर, अपने अन्तःकरण और इन्द्रियोंसहित शरीरको, उनके द्वारा किये जानेवाले कर्मोंको और जगत्‌के समस्त पदार्थोंको भगवान्‌के जानकर उन सबमें ममता और आसक्तिका सर्वथा त्याग कर देना तथा मुझमें कुछ भी करनेकी शक्ति नहीं है, भगवान् ही सब प्रकारकी शक्ति प्रदान करके मेरे द्वारा अपने इच्छानुसार यथायोग्य समस्त कर्म करवा रहे हैं, मैं तो केवल निमित्तमात्र हूँ—इस प्रकार अपनेको सर्वथा भगवान्‌के अधीन समझकर भगवान्‌के आज्ञानुसार उन्हींके लिये उन्हींकी प्रेरणासे जैसे वे करावें वैसे ही समस्त कर्मोंको कठपुतलीकी भाँति करते रहना, उन कर्मोंसे या उनके फलसे किसी प्रकारका भी अपना मानसिक सम्बन्ध न रखकर सब कुछ भगवान्‌का समझना—यही ‘अध्यात्मचित्तसे समस्त कर्मोंको भगवान्‌में समर्पण कर देना’ है।</div>
<div id="LAzo2OEMRyafsq-ONvVTFg50196" class="class_109"><a href="part0253_u2.xhtml#LAzo2OEMRyafsq-ONvVTFg48721" class="class_36">२</a>. इससे यह भाव दिखलाया गया है कि जिस प्रकार समस्त नदियोंका जल जो स्वाभाविक ही समुद्रकी ओर बहता है, उसके प्रवाहको हठपूर्वक रोका नहीं जा सकता; उसी प्रकार समस्त प्राणी अपनी-अपनी प्रकृतिके अधीन होकर प्रकृतिके प्रवाहमें पड़े हुए प्रकृतिकी ओर जा रहे हैं; इसलिये कोई भी मनुष्य हठपूर्वक सर्वथा कर्मोंका त्याग नहीं कर सकता। हाँ, जिस तरह नदीके प्रवाहको एक ओरसे दूसरी ओर घुमा दिया जा सकता है, उसी प्रकार मनुष्य अपने उद्देश्यका परिवर्तन करके उस प्रवाहकी चालको बदल सकता है यानी राग-द्वेषका त्याग करके उन कर्मोंको परमात्माकी प्राप्तिमें सहायक बना सकता है।</div>
<div id="LAzo2OEMRyafsq-ONvVTFg48926" class="class_109"><a href="part0253_u2.xhtml#LAzo2OEMRyafsq-ONvVTFg48458" class="class_36">३</a>. जिस प्रकार अपने निश्चित स्थानपर जानेके लिये राह चलनेवाले किसी मुसाफिरको मार्गमें विघ्न करनेवाले लुटेरोंसे भेंट हो जाय और वे मित्रताका-सा भाव दिखलाकर और उसके साथी गाड़ीवान आदिसे मिलकर उनके द्वारा उसकी विवेकशक्तिमें भ्रम उत्पन्न कराकर उसे मिथ्या सुखोंका प्रलोभन देकर अपनी बातोंमें फँसा लें और उसे अपने गन्तव्य स्थानकी ओर न जाने देकर उसके विपरीत जंगलमें ले जायँ और उसका सर्वस्व लूटकर उसे गहरे गड्‌ढेमें गिरा दें, उसी प्रकार ये राग-द्वेष कल्याणमार्गमें चलनेवाले साधकसे भेंट करके मित्रताका भाव दिखलाकर उसके मन और इन्द्रियोंमें प्रविष्ट हो जाते हैं और उसकी विवेकशक्तिको नष्ट करके तथा उसे सांसारिक विषयभोगोंके सुखका प्रलोभन देकर पापाचारमें प्रवृत्त कर देते हैं। इससे उसका साधन-क्रम नष्ट हो जाता है और पापोंके फलस्वरूप उसे घोर नरकोंमें पड़कर भयानक दुःखोंका उपभोग करना होता है।</div>
<div id="LAzo2OEMRyafsq-ONvVTFg50393" class="class_109"><a href="part0253_u2.xhtml#LAzo2OEMRyafsq-ONvVTFg49880" class="class_36">१</a>. वैश्य और क्षत्रिय आदिकी अपेक्षा ब्राह्मणके विशेष धर्मोंमें अहिंसादि सद्‌गुणोंकी बहुलता है, गृहस्थकी अपेक्षा संन्यास-आश्रमके धर्मोंमें सद्‌गुणोंकी बहुलता है, इसी प्रकार शूद्रकी अपेक्षा वैश्य और क्षत्रियके कर्म अधिक गुणयुक्त हैं। अतः यह भाव समझना चाहिये कि जो कर्म गुणयुक्त हों और जिनका अनुष्ठान भी पूर्णतया किया गया हो, किंतु वे अनुष्ठान करनेवालेके लिये विहित न हों, दूसरोंके लिये ही विहित हों, वैसे परधर्मकी अपेक्षा गुणरहित स्वधर्म ही अति उत्तम है। जैसे देखनेमें कुरूप और गुणहीन होनेपर भी अपने पतिका सेवन करना ही स्त्रीके लिये कल्याणप्रद है, उसी प्रकार देखनेमें सद्‌गुणोंसे हीन होनेपर तथा अनुष्ठानमें अंग-वैगुण्य हो जानेपर भी जिसके लिये जो कर्म विहित है, वही उसके लिये कल्याणप्रद है; फिर जो स्वधर्म सर्वगुणसम्पन्न है और जिसका सांगोपांग पालन किया जाता है, उसके विषयमें तो कहना ही क्या है?</div>
<div id="LAzo2OEMRyafsq-ONvVTFg50394" class="class_109"><a href="part0253_u2.xhtml#LAzo2OEMRyafsq-ONvVTFg48386" class="class_36">२</a>. किसी प्रकारकी आपत्ति आनेपर मनुष्य अपने धर्मसे न डिगे और उसके कारण उसका मरण हो जाय तो वह मरण भी उसके लिये कल्याण करनेवाला हो जाता है।</div>
<div id="LAzo2OEMRyafsq-ONvVTFg48633" class="class_109"><a href="part0253_u2.xhtml#LAzo2OEMRyafsq-ONvVTFg49204" class="class_36">३</a>. मनुष्यको बिना इच्छा पापोंमें नियुक्त करनेवाला न तो प्रारब्ध है और न ईश्वर ही है, यह काम ही इस मनुष्यको नाना प्रकारके भोगोंमें आसक्त करके उसे बलात् पापोंमें प्रवृत्त करता है; इसलिये यह महान् पापी है।</div>
<div id="LAzo2OEMRyafsq-ONvVTFg48735" class="class_109"><a href="part0253_u2.xhtml#LAzo2OEMRyafsq-ONvVTFg50026" class="class_36">४</a>. इस कथनसे यह दिखलाया गया है कि यह काम ही मल, विक्षेप और आवरण—इन तीनों दोषोंके रूपमें परिणत होकर मनुष्यके ज्ञानको आच्छादित किये रहता है। यहाँ धुएँके स्थानमें ‘विक्षेप’ को समझना चाहिये। जिस प्रकार धूआँ चंचल होते हुए भी अग्निको ढक लेता है, उसी प्रकार ‘विक्षेप’ चंचल होते हुए भी ज्ञानको ढके रहता है; क्योंकि बिना एकाग्रताके अन्तःकरणमें ज्ञानशक्ति प्रकाशित नहीं हो सकती, वह दबी रहती है। मैलके स्थानमें ‘मल’ दोषको समझना चाहिये। जैसे दर्पणपर मैल जम जानेसे उसमें प्रतिबिम्ब नहीं पड़ता, उसी प्रकार पापोंके द्वारा अन्तःकरणके अत्यन्त मलिन हो जानेपर उसमें वस्तु या कर्तव्यका यथार्थ स्वरूप प्रतिभासित नहीं होता। इस कारण मनुष्य उसका यथार्थ विवेचन नहीं कर सकता एवं जेरके स्थानमें ‘आवरण’ को समझना चाहिये। जैसे जेरसे गर्भ सर्वथा आच्छादित रहता है, उसका कोई अंश भी दिखलायी नहीं देता, वैसे ही आवरणसे ज्ञान सर्वथा ढका रहता है। जिसका अन्तःकरण अज्ञानसे मोहित रहता है, वह मनुष्य निद्रा और आलस्यादिके सुखमें फँसकर किसी प्रकारका विचार करनेमें प्रवृत्त ही नहीं होता।</div>
<div id="LAzo2OEMRyafsq-ONvVTFg50067" class="class_109"><a href="part0253_u2.xhtml#LAzo2OEMRyafsq-ONvVTFg48006" class="class_36">१</a>. यहाँ ‘ज्ञानी’ शब्द यथार्थ ज्ञानकी प्राप्तिके लिये साधन करनेवाले विवेकशील साधकोंका वाचक है। यह कामरूप शत्रु उन साधकोंके अन्तःकरणमें विवेक, वैराग्य और निष्कामभावको स्थिर नहीं होने देता, उनके साधनमें बाधा उपस्थित करता रहता है। इस कारण इसको ज्ञानियोंका ‘नित्य वैरी’ बतलाया गया है।</div>
<div id="LAzo2OEMRyafsq-ONvVTFg48914" class="class_109"><a href="part0253_u2.xhtml#LAzo2OEMRyafsq-ONvVTFg50209" class="class_36">२</a>. यह ‘काम’ मनुष्यके मन, बुद्धि और इन्द्रियोंमें प्रविष्ट होकर उसकी विवेकशक्तिको नष्ट कर देता है और भोगोंमें सुख दिखलाकर उसे पापोंमें प्रवृत्त कर देता है, जिससे मनुष्यका अधःपतन हो जाता है। इसलिये शीघ्र ही सचेत हो जाना चाहिये।</div>
<div id="LAzo2OEMRyafsq-ONvVTFg49210" class="class_109"><a href="part0253_u2.xhtml#LAzo2OEMRyafsq-ONvVTFg48776" class="class_36">३</a>. भगवान्‌के निर्गुण-निराकार तत्त्वके प्रभाव, माहात्म्य और रहस्यसे युक्त यथार्थ ज्ञानको ‘ज्ञान’ तथा सगुण-निराकार और दिव्य साकार तत्त्वके लीला, रहस्य, गुण, महत्त्व और प्रभावसे युक्त यथार्थ ज्ञानको ‘विज्ञान’ कहते हैं। इस ज्ञान और विज्ञानकी यथार्थ प्राप्तिके लिये हृदयमें जो आकांक्षा उत्पन्न होती है, उसको यह महान् कामरूप शत्रु अपनी मोहिनी शक्तिके द्वारा नित्य-निरन्तर दबाता रहता है अर्थात् उस आकांक्षाकी जागृतिसे उत्पन्न ज्ञान-विज्ञानके साधनोंमें बाधा पहुँचाता रहता है, इसी कारण ये प्रकट नहीं हो पाते, इसीलिये कामको उनका नाश करनेवाला बतलाया गया है।</div>
<div id="LAzo2OEMRyafsq-ONvVTFg48357" class="class_109"><a href="part0253_u2.xhtml#LAzo2OEMRyafsq-ONvVTFg50183" class="class_36">४</a>. आत्मा सबका आधार, कारण, प्रकाशक और प्रेरक तथा सूक्ष्म, व्यापक, श्रेष्ठ, बलवान् और नित्य चेतन होनेके कारण उसे ‘अत्यन्त पर’ कहा गया है।</div>
<div id="LAzo2OEMRyafsq-ONvVTFg49018" class="class_109"><a href="part0253_u2.xhtml#LAzo2OEMRyafsq-ONvVTFg50119" class="class_36">५</a>. शरीर, इन्द्रिय, मन, बुद्धि और जीव—इन सभीका वाचक आत्मा है। उनमेंसे सर्वप्रथम इन्द्रियोंको वशमें करनेके लिये इकतालीसवें श्लोकमें कहा जा चुका है। शरीर इन्द्रियोंके अन्तर्गत आ ही गया, जीवात्मा स्वयं वशमें करनेवाला है। अब बचे मन और बुद्धि, बुद्धिको मनसे बलवान् कहा है; अतः इसके द्वारा मनको वशमें किया जा सकता है। इसीलिये ‘आत्मानम्’ का अर्थ ‘मन’ और ‘आत्मना’ का अर्थ ‘बुद्धि’ किया गया है।</div>
<div id="LAzo2OEMRyafsq-ONvVTFg49221" class="class_109"><a href="part0253_u2.xhtml#LAzo2OEMRyafsq-ONvVTFg49801" class="class_36">६</a>. भगवान्‌ने गीताके छठे अध्यायमें मनको वशमें करनेके लिये अभ्यास और वैराग्य—ये दो उपाय बतलाये हैं (गीता ६।३५)। प्रत्येक इन्द्रियके विषयमें मनुष्यका स्वाभाविक राग-द्वेष रहता है, विषयोंके साथ इन्द्रियोंका सम्बन्ध होते समय जब-जब राग-द्वेषका अवसर आवे, तब-तब बड़ी सावधानीके साथ बुद्धिसे विचार करते हुए राग-द्वेषके वशमें न होनेकी चेष्टा रखनेसे शनैः-शनैः राग-द्वेष कम होते चले जाते हैं। यहाँ बुद्धिसे विचारकर इन्द्रियोंके भोगोंमें दुःख और दोषोंका बार-बार दर्शन कराकर मनकी उनमें अरुचि उत्पन्न कराना ‘वैराग्य’ है और व्यवहारकालमें स्वार्थके त्यागकी और ध्यानके समय मनको परमेश्वरके चिन्तनमें लगानेकी चेष्टा रखना और मनको भोगोंकी प्रवृत्तिसे हटाकर परमेश्वरके चिन्तनमें बार-बार नियुक्त करना ‘अभ्यास’ है।</div>
<div class="class_150">अवश्य ही आत्मामें अनन्त बल है, वह कामको मार सकता है। वस्तुतः उसीके बलको पाकर सब बलवान् और क्रियाशील होते हैं; परंतु वह अपने महान् बलको भूल रहा है और जैसे प्रबल शक्तिशाली सम्राट् अज्ञानवश अपने बलको भूलकर अपनी अपेक्षा सर्वथा बलहीन क्षुद्र नौकर-चाकरोंके अधीन होकर उनकी हाँ-में-हाँ मिला देता है, वैसे ही आत्मा भी अपनेको बुद्धि, मन और इन्द्रियोंके अधीन मानकर उनके कामप्रेरित उच्छृंखलतापूर्ण मनमाने कार्योंमें मूक अनुमति दे रहा है। इसीसे उन बुद्धि, मन और इन्द्रियोंके अंदर छिपा हुआ काम जीवात्माको विषयोंका प्रलोभन देकर उसे संसारमें फँसाता रहता है। अतएव यह आवश्यक है कि आत्मा अपने स्वरूपको और अपनी शक्तिको पहचानकर बुद्धि, मन और इन्द्रियोंको वशमें करे। अन्तमें इनको वशमें कर लेनेपर काम सहज ही मर सकता है। कामको मारनेका वस्तुतः अक्रिय आत्माके लिये यही तरीका है। इसलिये बुद्धिके द्वारा मनको वशमें करके कामको मारना चाहिये।</div>
</body>
</html>
