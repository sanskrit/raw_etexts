<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0055</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles3.css"/>
</head>
  <body class="class">
<div id="LAzo2OEMRyafsq-ONvVTFg47340" class="class_92">एकोनचत्वारिंशोऽध्यायः</div>
<div class="class_93">धृतराष्ट्रके प्रति विदुरजीका नीतियुक्त उपदेश</div>
<div class="class_86">धृतराष्ट्र उवाच</div>
<div class="class_54">अनीश्वरोऽयं पुरुषो भवाभवे</div>
<div class="class_57">सूत्रप्रोता दारुमयीव योषा ⁠।</div>
<div class="class_54">धात्रा तु दिष्टस्य वशे कृतोऽयं</div>
<div class="class_57">तस्माद् वद त्वं श्रवणे धृतोऽहम् ⁠।⁠।⁠ १ ⁠।⁠।</div>
<div class="class_55"><span class="class_60">धृतराष्ट्रने कहा—</span>विदुर! यह पुरुष ऐश्वर्यकी प्राप्ति और नाशमें स्वतन्त्र नहीं है। ब्रह्माने धागेसे बँधी हुई कठपुतलीकी भाँति इसे प्रारब्धके अधीन कर रखा है; इसलिये तुम कहते चलो, मैं सुननेके लिये धैर्य धारण किये बैठा हूँ ⁠।⁠।⁠ १ ⁠।⁠।</div>
<div class="class_59">विदुर उवाच</div>
<div class="class_54">अप्राप्तकालं वचनं बृहस्पतिरपि ब्रुवन् ⁠।</div>
<div class="class_54">लभते बुद्ध‍यवज्ञानमवमानं च भारत ⁠।⁠।⁠ २ ⁠।⁠।</div>
<div class="class_55"><span class="class_60">विदुरजी बोले—</span>भारत! समयके विपरीत यदि बृहस्पति भी कुछ बोलें तो उनका अपमान ही होगा और उनकी बुद्धिकी भी अवज्ञा ही होगी ⁠।⁠।⁠ २ ⁠।⁠।</div>
<div class="class_54">प्रियो भवति दानेन प्रियवादेन चापरः ⁠।</div>
<div class="class_54">मन्त्रमूलबलेनान्यो यः प्रियः प्रिय एव सः ⁠।⁠।⁠ ३ ⁠।⁠।</div>
<div class="class_55">संसारमें कोई मनुष्य दान देनेसे प्रिय होता है, दूसरा प्रिय वचन बोलनेसे प्रिय होता है और तीसरा मन्त्र तथा औषधके बलसे प्रिय होता है; किंतु जो वास्तवमें प्रिय है, वह तो सदा प्रिय ही है ⁠।⁠।⁠ ३ ⁠।⁠।</div>
<div class="class_54">द्वेष्यो न साधुर्भवति न मेधावी न पण्डितः ⁠।</div>
<div class="class_54">प्रिये शुभानि कार्याणि द्वेष्ये पापानि चैव ह ⁠।⁠।⁠ ४ ⁠।⁠।</div>
<div class="class_55">जिससे द्वेष हो जाता है, वह न साधु, न विद्वान् और न बुद्धिमान् ही जान पड़ता है। प्रिय व्यक्ति (मित्र आदि)-के तो सभी कर्म शुभ ही प्रतीत होते हैं और शत्रुके सभी कार्य पापमय ⁠।⁠।⁠ ४ ⁠।⁠।</div>
<div class="class_54">उक्तं मया जातमात्रेऽपि राजन्</div>
<div class="class_57">दुर्योधनं त्यज पुत्रं त्वमेकम् ⁠।</div>
<div class="class_54">तस्य त्यागात् पुत्रशतस्य वृद्धि-</div>
<div class="class_57">रस्यात्यागात् पुत्रशतस्य नाशः ⁠।⁠।⁠ ५ ⁠।⁠।</div>
<div class="class_55">राजन्! दुर्योधनके जन्म लेते ही मैंने कहा था कि केवल इसी एक पुत्रको आप त्याग दें। इसके त्यागसे सौ पुत्रोंकी वृद्धि होगी और इसका त्याग न करनेसे सौ पुत्रोंका नाश होगा ⁠।⁠।⁠ ५ ⁠।⁠।</div>
<div class="class_54">न वृद्धिर्बहु मन्तव्या या वृद्धिः क्षयमावहेत् ⁠।</div>
<div class="class_54">क्षयोऽपि बहु मन्तव्यो यः क्षयो वृद्धिमावहेत् ⁠।⁠।⁠ ६ ⁠।⁠।</div>
<div class="class_55">जो वृद्धि भविष्यमें नाशका कारण बने, उसे अधिक महत्त्व नहीं देना चाहिये और उस क्षयका भी बहुत आदर करना चाहिये, जो आगे चलकर अभ्युदयका कारण हो ⁠।⁠।</div>
<div class="class_54">न स क्षयो महाराज यः क्षयो वृद्धिमावहेत् ⁠।</div>
<div class="class_54">क्षयः स त्विह मन्तव्यो यं लब्ध्वा बहु नाशयेत् ⁠।⁠।⁠ ७ ⁠।⁠।</div>
<div class="class_55">महाराज! वास्तवमें जो क्षय वृद्धिका कारण होता है, वह क्षय नहीं है; किंतु उस लाभको भी क्षय ही मानना चाहिये, जिसे पानेसे बहुत-से लाभोंका नाश हो जाय ⁠।⁠।⁠ ७ ⁠।⁠।</div>
<div class="class_54">समृद्धा गुणतः केचिद् भवन्ति धनतोऽपरे ⁠।</div>
<div class="class_54">धनवृद्धान् गुणैर्हीनान् धृतराष्ट्र विवर्जय ⁠।⁠।⁠ ८ ⁠।⁠।</div>
<div class="class_55">धृतराष्ट्र! कुछ लोग गुणसे समृद्ध होते हैं और कुछ लोग धनसे। जो धनके धनी होते हुए भी गुणोंसे हीन हैं, उन्हें सर्वथा त्याग दीजिये ⁠।⁠।⁠ ८ ⁠।⁠।</div>
<div class="class_59">धृतराष्ट्र उवाच</div>
<div class="class_54">सर्वं त्वमायतीयुक्तं भाषसे प्राज्ञसम्मतम् ⁠।</div>
<div class="class_54">न चोत्सहे सुतं त्यक्तुं यतो धर्मस्ततो जयः ⁠।⁠।⁠ ९ ⁠।⁠।</div>
<div class="class_55"><span class="class_60">धृतराष्ट्रने कहा—</span>विदुर! तुम जो कुछ कह रहे हो, परिणाममें हितकर है; बुद्धिमान् लोग इसका अनुमोदन करते हैं। यह भी ठीक है कि जिस ओर धर्म होता है, उसी पक्षकी जीत होती है, तो भी मैं अपने बेटेका त्याग नहीं कर सकता ⁠।⁠।⁠ ९ ⁠।⁠।</div>
<div class="class_59">विदुर उवाच</div>
<div class="class_54">अतीवगुणसम्पन्नो न जातु विनयान्वितः ⁠।</div>
<div class="class_54">सुसूक्ष्ममपि भूतानामुपमर्दमुपेक्षते ⁠।⁠।⁠ १० ⁠।⁠।</div>
<div class="class_55"><span class="class_60">विदुरजी बोले—</span>राजन्! जो अधिक गुणोंसे सम्पन्न और विनयी है, वह प्राणियोंका तनिक भी संहार होते देख उसकी कभी उपेक्षा नहीं कर सकता ⁠।⁠।⁠ १० ⁠।⁠।</div>
<div class="class_54">परापवादनिरताः परदुःखोदयेषु च ⁠।</div>
<div class="class_54">परस्परविरोधे च यतन्ते सततोत्थिताः ⁠।⁠।⁠ ११ ⁠।⁠।</div>
<div class="class_54">सदोषं दर्शनं येषां संवासे सुमहद् भयम् ⁠।</div>
<div class="class_54">अर्थादाने महान् दोषः प्रदाने च महद् भसम् ⁠।⁠।⁠ १२ ⁠।⁠।</div>
<div class="class_55">जो दूसरोंकी निन्दामें ही लगे रहते हैं, दूसरोंको दुःख देने और आपसमें फूट डालनेके लिये सदा उत्साहके साथ प्रयत्न करते हैं, जिनका दर्शन दोषसे भरा (अशुभ) है और जिनके साथ रहनेमें भी बहुत बड़ा खतरा है, ऐसे लोगोंसे धन लेनेमें महान् दोष है और उन्हें देनेमें बहुत बड़ा भय है ⁠।⁠।⁠ ११-१२ ⁠।⁠।</div>
<div class="class_54">ये वै भेदनशीलास्तु सकामा निस्त्रपाः शठाः ⁠।</div>
<div class="class_54">ये पापा इति विख्याताः संवासे परिगर्हिताः ⁠।⁠।⁠ १३ ⁠।⁠।</div>
<div class="class_55">दूसरोंमें फूट डालनेका जिनका स्वभाव है, जो कामी, निर्लज्ज, शठ और प्रसिद्ध पापी हैं, वे साथ रखनेके अयोग्य—निन्दित माने गये हैं ⁠।⁠।⁠ १३ ⁠।⁠।</div>
<div class="class_54">युक्ताश्चान्यैर्महादोषैर्ये नरास्तान् विवर्जयेत् ⁠।</div>
<div class="class_54">निवर्तमाने सौहार्दे प्रीतिर्नीचे प्रणश्यति ⁠।⁠।⁠ १४ ⁠।⁠।</div>
<div class="class_54">या चैव फलनिर्वृत्तिः सौहृदे चैव यत् सुखम् ⁠।</div>
<div class="class_55">उपर्युक्त दोषोंके अतिरिक्त और भी जो महान् दोष हैं, उनसे युक्त मनुष्योंका त्याग कर देना चाहिये। सौहार्दभाव निवृत्त हो जानेपर नीच पुरुषोंका प्रेम नष्ट हो जाता है, उस सौहार्दसे होनेवाले फलकी सिद्धि और सुखका भी नाश हो जाता है ⁠।⁠।⁠ १४<img src="image_589.jpg" alt="" class="class_255"/> ⁠।⁠।</div>
<div class="class_54">यतते चापवादाय यत्नमारभते क्षये ⁠।⁠।⁠ १५ ⁠।⁠।</div>
<div class="class_54">अल्पेऽप्यपकृते मोहान्न शान्तिमधिगच्छति ⁠।</div>
<div class="class_55">फिर वह नीच पुरुष निन्दा करनेके लिये यत्न करता है, थोड़ा भी अपराध हो जानेपर मोहवश विनाशके लिये उद्योग आरम्भ कर देता है। उसे तनिक भी शान्ति नहीं मिलती ⁠।⁠।⁠ १५<img src="image_589.jpg" alt="" class="class_255"/> ⁠।⁠।</div>
<div class="class_54">तादृशैः संगतं नीचैर्नृशंसैरकृतात्मभिः ⁠।⁠।⁠ १६ ⁠।⁠।</div>
<div class="class_54">निशम्य निपुणं बुद्ध‍या विद्वान् दूराद्‌ विवर्जयेत् ⁠।</div>
<div class="class_55">वैसे नीच, क्रूर तथा अजितेन्द्रिय पुरुषोंसे होनेवाले संगपर अपनी बुद्धिसे पूर्ण विचार करके विद्वान् पुरुष उसे दूरसे ही त्याग दे ⁠।⁠।⁠ १६<img src="image_589.jpg" alt="" class="class_255"/> ⁠।⁠।</div>
<div class="class_54">यो ज्ञातिमनुगृह्णाति दरिद्रं दीनमातुरम् ⁠।⁠।⁠ १७ ⁠।⁠।</div>
<div class="class_54">स पुत्रपशुभिर्वृद्धिं श्रेयश्चानन्त्यमश्नुते ⁠।</div>
<div class="class_55">जो अपने कुटुम्बी, दरिद्र, दीन तथा रोगीपर अनुग्रह करता है, वह पुत्र और पशुओंसे वृद्धिको प्राप्त होता और अनन्त कल्याणका अनुभव करता है ⁠।⁠।</div>
<div class="class_54">ज्ञातयो वर्धनीयास्तैर्य इच्छन्त्यात्मनः शुभम् ⁠।⁠।⁠ १८ ⁠।⁠।</div>
<div class="class_54">कुलवृद्धिं च राजेन्द्र तस्मात् साधु समाचर ⁠।</div>
<div class="class_55">राजेन्द्र! जो लोग अपने भलेकी इच्छा करते हैं, उन्हें अपने जाति-भाइयोंको उन्नतिशील बनाना चाहिये; इसलिये आप भलीभाँति अपने कुलकी वृद्धि करें ⁠।⁠।</div>
<div class="class_54">श्रेयसा योक्ष्यते राजन्‌ कुर्वाणो ज्ञातिसत्क्रियाम् ⁠।⁠।⁠ १९ ⁠।⁠।</div>
<div class="class_55">राजन्! जो अपने कुटुम्बीजनोंका सत्कार करता है, वह कल्याणका भागी होता है ⁠।⁠।⁠ १९ ⁠।⁠।</div>
<div class="class_54">विगुणा ह्यपि संरक्ष्या ज्ञातयो भरतर्षभ ⁠।</div>
<div class="class_54">किं पुनर्गुणवन्तस्ते त्वत्प्रसादाभिकाङ्क्षिणः ⁠।⁠।⁠ २० ⁠।⁠।</div>
<div class="class_55">भरतश्रेष्ठ! अपने कुटुम्बके लोग गुणहीन हों, तो भी उनकी रक्षा करनी चाहिये। फिर जो आपके कृपाभिलाषी एवं गुणवान् हैं, उनकी तो बात ही क्या है ⁠।⁠।⁠ २० ⁠।⁠।</div>
<div class="class_54">प्रसादं कुरु वीराणां पाण्डवानां विशाम्पते ⁠।</div>
<div class="class_54">दीयन्तां ग्रामकाः केचित् तेषां वृत्त्यर्थमीश्वर ⁠।⁠।⁠ २१ ⁠।⁠।</div>
<div class="class_55">राजन्! आप समर्थ हैं, वीर पाण्डवोंपर कृपा कीजिये और उनकी जीविकाके लिये कुछ गाँव दे दीजिये ⁠।⁠।⁠ २१ ⁠।⁠।</div>
<div class="class_54">एवं लोके यशः प्राप्तं भविष्यति नराधिप ⁠।</div>
<div class="class_54">वृद्धेन हि त्वया कार्यं पुत्राणां तात शासनम् ⁠।⁠।⁠ २२ ⁠।⁠।</div>
<div class="class_55">नरेश्वर! ऐसा करनेसे आपको इस संसारमें यश प्राप्त होगा। तात! आप वृद्ध हैं, इसलिये आपको अपने पुत्रोंपर शासन करना चाहिये ⁠।⁠।⁠ २२ ⁠।⁠।</div>
<div class="class_54">मया चापि हितं वाच्यं विद्धि मां त्वद्धितैषिणम् ⁠।</div>
<div class="class_54">ज्ञातिभिर्विग्रहस्तात न कर्तव्यः शुभार्थिना ⁠।</div>
<div class="class_54">सुखानि सह भोज्यानि ज्ञातिभिर्भरतर्षभ ⁠।⁠।⁠ २३ ⁠।⁠।</div>
<div class="class_55">भरतश्रेष्ठ! मुझे भी आपके हितकी ही बात कहनी चाहिये। आप मुझे अपना हितैषी समझें। तात! शुभ चाहनेवालेको अपने जाति-भाइयोंके साथ झगड़ा नहीं करना चाहिये; बल्कि उनके साथ मिलकर सुखका उपभोग करना चाहिये ⁠।⁠।⁠ २३ ⁠।⁠।</div>
<div class="class_54">सम्भोजनं संकथनं सम्प्रीतिश्च परस्परम् ⁠।</div>
<div class="class_54">ज्ञातिभिः सह कार्याणि न विरोधः कदाचन ⁠।⁠।⁠ २४ ⁠।⁠।</div>
<div class="class_55">जाति-भाइयोंके साथ परस्पर भोजन, बातचीत एवं प्रेम करना ही कर्तव्य है; उनके साथ कभी विरोध नहीं करना चाहिये ⁠।⁠।⁠ २४ ⁠।⁠।</div>
<div class="class_54">ज्ञातयस्तारयन्तीह ज्ञातयो मज्जयन्ति च ⁠।</div>
<div class="class_54">सुवृत्तास्तारयन्तीह दुर्वृत्ता मज्जयन्ति च ⁠।⁠।⁠ २५ ⁠।⁠।</div>
<div class="class_55">इस जगत्‌में जाति-भाई ही तारते और जाति-भाई ही डुबाते भी हैं। उनमें जो सदाचारी हैं, वे तो तारते हैं और दुराचारी डुबा देते हैं ⁠।⁠।⁠ २५ ⁠।⁠।</div>
<div class="class_54">सुवृत्तो भव राजेन्द्र पाण्डवान् प्रति मानद ⁠।</div>
<div class="class_54">अधर्षणीयः शत्रूणां तैर्वृतस्त्वं भविष्यसि ⁠।⁠।⁠ २६ ⁠।⁠।</div>
<div class="class_55">राजेन्द्र! आप पाण्डवोंके प्रति सद्व्यवहार करें। मानद! उनसे सुरक्षित होकर आप शत्रुओंके लिये दुर्धर्ष हो जायँ ⁠।⁠।⁠ २६ ⁠।⁠।</div>
<div class="class_54">श्रीमन्तं ज्ञातिमासाद्य यो ज्ञातिरवसीदति ⁠।</div>
<div class="class_54">दिग्धहस्तं मृग इव स एनस्तस्य विन्दति ⁠।⁠।⁠ २७ ⁠।⁠।</div>
<div class="class_55">विषैले बाण हाथमें लिये हुए व्याधके पास पहुँचकर जैसे मृगको कष्ट भोगना पड़ता है, उसी प्रकार जो जातीय बन्धु अपने धनी बन्धुके पास पहुँचकर दुःख पाता है, उसके पापका भागी वह धनी होता है ⁠।⁠।⁠ २७ ⁠।⁠।</div>
<div class="class_54">पश्चादपि नरश्रेष्ठ तव तापो भविष्यति ⁠।</div>
<div class="class_54">तान्‌ वा हतान् सुतान् वापि श्रुत्वा तदनुचिन्तय ⁠।⁠।⁠ २८ ⁠।⁠।</div>
<div class="class_55">नरश्रेष्ठ! आप पाण्डवोंको अथवा अपने पुत्रोंको मारे गये सुनकर पीछे संताप करेंगे; अतः इस बातका पहले ही विचार कर लीजिये ⁠।⁠।⁠ २८ ⁠।⁠।</div>
<div class="class_54">येन खट्वां समारूढः परितप्येत कर्मणा ⁠।</div>
<div class="class_54">आदावेव न तत् कुर्यादध्रुवे जीविते सति ⁠।⁠।⁠ २९ ⁠।⁠।</div>
<div class="class_55">इस जीवनका कोई ठिकाना नहीं है अतएव जिस कर्मके करनेसे (अन्तमें) खटियापर बैठकर पछताना पड़े, उसको पहलेसे ही नहीं करना चाहिये ⁠।⁠।⁠ २९ ⁠।⁠।</div>
<div class="class_54">न कश्चिन्नापनयते पुमानन्यत्र भार्गवात् ⁠।</div>
<div class="class_54">शेषसम्प्रतिपत्तिस्तु बुद्धिमत्स्वेव तिष्ठति ⁠।⁠।⁠ ३० ⁠।⁠।</div>
<div class="class_55">शुक्राचार्यके सिवा दूसरा कोई भी मनुष्य ऐसा नहीं है, जो नीतिका उल्लंघन नहीं करता; अतः जो बीत गया, सो बीत गया, शेष कर्तव्यका विचार (आप-जैसे) बुद्धिमान् पुरुषोंपर ही निर्भर है ⁠।⁠।⁠ ३० ⁠।⁠।</div>
<div class="class_54">दुर्योधनेन यद्येतत् पापं तेषु पुराकृतम् ⁠।</div>
<div class="class_54">त्वया तत् कुलवृद्धेन प्रत्यानेयं नरेश्वर ⁠।⁠।⁠ ३१ ⁠।⁠।</div>
<div class="class_55">नरेश्वर! दुर्योधनने पहले यदि पाण्डवोंके प्रति यह अपराध किया है तो आप इस कुलमें बड़े-बूढ़े हैं; आपके द्वारा उसका मार्जन हो जाना चाहिये ⁠।⁠।⁠ ३१ ⁠।⁠।</div>
<div class="class_54">तांस्त्वं पदे प्रतिष्ठाप्य लोके विगतकल्मषः ⁠।</div>
<div class="class_54">भविष्यसि नरश्रेष्ठ पूजनीयो मनीषिणाम् ⁠।⁠।⁠ ३२ ⁠।⁠।</div>
<div class="class_55">नरश्रेष्ठ! यदि आप उनको राजपदपर स्थापित कर देंगे तो संसारमें आपका कलंक धुल जायगा और आप बुद्धिमान् पुरुषोंके माननीय हो जायँगे ⁠।⁠।⁠ ३२ ⁠।⁠।</div>
<div class="class_54">सुव्याहृतानि धीराणां फलतः परिचिन्त्य यः ⁠।</div>
<div class="class_54">अध्यवस्यति कार्येषु चिरं यशसि तिष्ठति ⁠।⁠।⁠ ३३ ⁠।⁠।</div>
<div class="class_55">जो धीर पुरुषोंके वचनोंके परिणामपर विचार करके उन्हें कार्यरूपमें परिणत करता है, वह चिरकालतक यशका भागी बना रहता है ⁠।⁠।⁠ ३३ ⁠।⁠।</div>
<div class="class_54">असम्यगुपयुक्तं हि ज्ञानं सुकुशलैरपि ⁠।</div>
<div class="class_54">उपलभ्यं चाविदितं विदितं चाननुष्ठितम् ⁠।⁠।⁠ ३४ ⁠।⁠।</div>
<div class="class_55">अत्यन्त कुशल विद्वानोंके द्वारा भी उपदेश किया हुआ ज्ञान व्यर्थ ही है, यदि उससे कर्तव्यका ज्ञान न हुआ अथवा ज्ञान होनेपर भी उसका अनुष्ठान न हुआ ⁠।⁠।⁠ ३४ ⁠।⁠।</div>
<div class="class_54">पापोदयफलं विद्वान् यो नारभति वर्धते ⁠।</div>
<div class="class_54">यस्तु पूर्वकृतं पापमविमृश्यानुवर्तते ⁠।</div>
<div class="class_54">अगाधपङ्के दुर्मेधा विषमे विनिपात्यते ⁠।⁠।⁠ ३५ ⁠।⁠।</div>
<div class="class_55">जो विद्वान् पापरूप फल देनेवाले कर्मोंका आरम्भ नहीं करता, वह बढ़ता है; किंतु जो पूर्वमें किये हुए पापोंका विचार न करके उन्हींका अनुसरण करता है, वह खोटी बुद्धिवाला मनुष्य अगाध कीचड़से भरे हुए घोर नरकमें गिराया जाता है ⁠।⁠।⁠ ३५ ⁠।⁠।</div>
<div class="class_54">मन्त्रभेदस्य षट् प्राज्ञो द्वाराणीमानि लक्षयेत् ⁠।</div>
<div class="class_54">अर्थसंततिकामश्च रक्षेदेतानि नित्यशः ⁠।⁠।⁠ ३६ ⁠।⁠।</div>
<div class="class_54">मदं स्वप्नमविज्ञानमाकारं चात्मसम्भवम् ⁠।</div>
<div class="class_54">दुष्टामात्येषु विश्रम्भं दूताच्चाकुशलादपि ⁠।⁠।⁠ ३७ ⁠।⁠।</div>
<div class="class_55">बुद्धिमान् पुरुष मन्त्रभेदके इन छः द्वारोंको जाने और धनको रक्षित रखनेकी इच्छासे इन्हें सदा बंद रखे—मादक वस्तुओंका सेवन, निद्रा, आवश्यक बातोंकी जानकारी न रखना, अपने नेत्र-मुख आदिका विकार, दुष्ट मन्त्रियोंपर विश्वास और कार्यमें अकुशल दूतपर भी भरोसा रखना ⁠।⁠।⁠ ३६-३७ ⁠।⁠।</div>
<div class="class_54">द्वाराण्येतानि यो ज्ञात्वा संवृणोति सदा नृप ⁠।</div>
<div class="class_54">त्रिवर्गाचरणे युक्तः स शत्रूनधितिष्ठति ⁠।⁠।⁠ ३८ ⁠।⁠।</div>
<div class="class_55">राजन्! जो इन द्वारोंको जानकर सदा बंद किये रहता है, वह अर्थ, धर्म और कामके सेवनमें लगा रहकर शत्रुओंको वशमें कर लेता है ⁠।⁠।⁠ ३८ ⁠।⁠।</div>
<div class="class_54">न वै श्रुतमविज्ञाय वृद्धाननुपसेव्य वा ⁠।</div>
<div class="class_54">धर्मार्थौ वेदितुं शक्यौ बृहस्पतिसमैरपि ⁠।⁠।⁠ ३९ ⁠।⁠।</div>
<div class="class_55">बृहस्पतिके समान मनुष्य भी शास्त्रज्ञान अथवा वृद्धोंकी सेवा किये बिना धर्म और अर्थका ज्ञान नहीं प्राप्त कर सकते ⁠।⁠।⁠ ३९ ⁠।⁠।</div>
<div class="class_54">नष्टं समुद्रे पतितं नष्टं वाक्यमशृण्वति ⁠।</div>
<div class="class_54">अनात्मनि श्रुतं नष्टं नष्टं हुतमनग्निकम् ⁠।⁠।⁠ ४० ⁠।⁠।</div>
<div class="class_55">समुद्रमें गिरी हुई वस्तु विनाशको प्राप्त हो जाती है; जो सुनता नहीं, उससे कही हुई बात भी विनष्ट हो जाती है; अजितेन्द्रिय पुरुषका शास्त्रज्ञान और राखमें किया हुआ हवन भी नष्ट ही है ⁠।⁠।⁠ ४० ⁠।⁠।</div>
<div class="class_54">मत्या परीक्ष्य मेधावी बुद्ध‍या सम्पाद्य चासकृत् ⁠।</div>
<div class="class_54">श्रुत्वा दृष्ट्वाथ विज्ञाय प्राज्ञैर्मैत्रीं समाचरेत् ⁠।⁠।⁠ ४१ ⁠।⁠।</div>
<div class="class_55">बुद्धिमान् पुरुष बुद्धिसे जाँचकर अपने अनुभवसे बारंबार उनकी योग्यताका निश्चय करे; फिर दूसरोंसे सुनकर और स्वयं देखकर भलीभाँति विचार करके विद्वानोंके साथ मित्रता करे ⁠।⁠।⁠ ४१ ⁠।⁠।</div>
<div class="class_54">अकीर्तिं विनयो हन्ति हन्त्यनर्थं पराक्रमः ⁠।</div>
<div class="class_54">हन्ति नित्यं क्षमा क्रोधमाचारो हन्त्यलक्षणम् ⁠।⁠।⁠ ४२ ⁠।⁠।</div>
<div class="class_55">विनयभाव अपयशका नाश करता है, पराक्रम अनर्थको दूर करता है, क्षमा सदा ही क्रोधका नाश करती है और सदाचार कुलक्षणका अन्त करता है ⁠।⁠।</div>
<div class="class_54">परिच्छदेन क्षेत्रेण वेश्मना परिचर्यया ⁠।</div>
<div class="class_54">परीक्षेत कुलं राजन् भोजनाच्छादनेन च ⁠।⁠।⁠ ४३ ⁠।⁠।</div>
<div class="class_55">राजन्! नाना प्रकारके परिच्छद<span id="LAzo2OEMRyafsq-ONvVTFg49806"></span><a href="part0055_u1.xhtml#LAzo2OEMRyafsq-ONvVTFg47832" class="class_56">*</a>, माता, घर, सेवा-शुश्रूषा और भोजन तथा वस्त्रके द्वारा कुलकी परीक्षा करे ⁠।⁠।⁠ ४३ ⁠।⁠।</div>
<div class="class_54">उपस्थितस्य कामस्य प्रतिवादो न विद्यते ⁠।</div>
<div class="class_54">अपि निर्मुक्तदेहस्य कामरक्तस्य किं पुनः ⁠।⁠।⁠ ४४ ⁠।⁠।</div>
<div class="class_55">देहाभिमानसे रहित पुरुषके पास भी यदि न्याय-युक्त पदार्थ स्वतः उपस्थित हो तो वह उसका विरोध नहीं करता, फिर कामासक्त मनुष्यके लिये तो कहना ही क्या है? ⁠।⁠।⁠ ४४ ⁠।⁠।</div>
<div class="class_54">प्राज्ञोपसेविनं वैद्यं धार्मिकं प्रियदर्शनम् ⁠।</div>
<div class="class_54">मित्रवन्तं सुवाक्यं च सुहृदं परिपालयेत् ⁠।⁠।⁠ ४५ ⁠।⁠।</div>
<div class="class_55">जो विद्वानोंकी सेवामें रहनेवाला, वैद्य, धार्मिक, देखनेमें सुन्दर, मित्रोंसे युक्त तथा मधुरभाषी हो, ऐसे सुहृद्‌की सर्वथा रक्षा करनी चाहिये ⁠।⁠।⁠ ४५ ⁠।⁠।</div>
<div class="class_54">दुष्कुलीनः कुलीनो वा मर्यादां यो न लङ्घयेत् ⁠।</div>
<div class="class_54">धर्मापेक्षी मृदुर्ह्रीमान् स कुलीनशताद् वरः ⁠।⁠।⁠ ४६ ⁠।⁠।</div>
<div class="class_55">अधम कुलमें उत्पन्न हुआ हो या उत्तम कुलमें—जो मर्यादाका उल्लंघन नहीं करता, धर्मकी अपेक्षा रखता है, कोमल स्वभाववाला तथा सलज्ज है, वह सैकड़ों कुलीनोंसे बढ़कर है ⁠।⁠।⁠ ४६ ⁠।⁠।</div>
<div class="class_54">ययोश्चित्तेन वा चित्तं निभृतं निभृतेन वा ⁠।</div>
<div class="class_54">समेति प्रज्ञया प्रज्ञा तयोर्मैत्री न जीर्यति ⁠।⁠।⁠ ४७ ⁠।⁠।</div>
<div class="class_55">जिन दो मनुष्योंका चित्तसे चित्र, गुप्त रहस्यसे गुप्त रहस्य और बुद्धिसे बुद्धि मिल जाती है, उनकी मित्रता कभी नष्ट नहीं होती ⁠।⁠।⁠ ४७ ⁠।⁠।</div>
<div class="class_54">दुर्बुद्धिमकृतप्रज्ञं छन्नं कूपं तृणैरिव ⁠।</div>
<div class="class_54">विवर्जयीत मेधावी तस्मिन् मैत्री प्रणश्यति ⁠।⁠।⁠ ४८ ⁠।⁠।</div>
<div class="class_55">मेधावी पुरुषको चाहिये कि तृणसे ढँके हुए कुएँकी भाँति दुर्बुद्धि एवं विचारशक्तिसे हीन पुरुषका परित्याग कर दे; क्योंकि उसके साथ की हुई मित्रता नष्ट हो जाती है ⁠।⁠।⁠ ४८ ⁠।⁠।</div>
<div class="class_54">अवलिप्तेषु मूर्खेषु रौद्रसाहसिकेषु च ⁠।</div>
<div class="class_54">तथैवापेतधर्मेषु न मैत्रीमाचरेद् बुधः ⁠।⁠।⁠ ४९ ⁠।⁠।</div>
<div class="class_55">विद्वान् पुरुषको उचित है कि अभिमानी, मूर्ख, क्रोधी, साहसिक और धर्महीन पुरुषोंके साथ मित्रता न करे ⁠।⁠।⁠ ४९ ⁠।⁠।</div>
<div class="class_54">कृतज्ञं धार्मिकं सत्यमक्षुद्रं दृढभक्तिकम् ⁠।</div>
<div class="class_54">जितेन्द्रियं स्थितं स्थित्यां मित्रमत्यागि चेष्यते ⁠।⁠।⁠ ५० ⁠।⁠।</div>
<div class="class_55">मित्र तो ऐसा होना चाहिये, जो कृतज्ञ, धार्मिक, सत्यवादी, उदार, दृढ़ अनुराग रखनेवाला, जितेन्द्रिय, मर्यादाके भीतर रहनेवाला और मैत्रीका त्याग न करनेवाला हो ⁠।⁠।⁠ ५० ⁠।⁠।</div>
<div class="class_54">इन्द्रियाणामनुत्सर्गो मृत्युनापि विशिष्यते ⁠।</div>
<div class="class_54">अत्यर्थं पुनरुत्सर्गः सादयेद् दैवतान्यपि ⁠।⁠।⁠ ५१ ⁠।⁠।</div>
<div class="class_55">इन्द्रियोंको सर्वथा रोक रखना तो मृत्युसे भी बढ़कर कठिन है और उन्हें बिलकुल खुली छोड़ देना देवताओंका भी नाश कर देता है ⁠।⁠।⁠ ५१ ⁠।⁠।</div>
<div class="class_54">मार्दवं सर्वभूतानामनसूया क्षमा धृतिः ⁠।</div>
<div class="class_54">आयुष्याणि बुधाः प्राहुर्मित्राणां चाविमानना ⁠।⁠।⁠ ५२ ⁠।⁠।</div>
<div class="class_55">सम्पूर्ण प्राणियोंके प्रति कोमलताका भाव, गुणोंमें दोष न देखना, क्षमा, धैर्य और मित्रोंका अपमान न करना—ये सब गुण आयुको बढ़ानेवाले हैं—ऐसा विद्वान्‌लोग कहते हैं ⁠।⁠।⁠ ५२ ⁠।⁠।</div>
<div class="class_54">अपनीतं सुनीतेन योऽर्थं प्रत्यानिनीषते ⁠।</div>
<div class="class_54">मतिमास्थाय सुदृढां तदकापुरुषव्रतम् ⁠।⁠।⁠ ५३ ⁠।⁠।</div>
<div class="class_55">जो नष्ट हुए धनको स्थिर बुद्धिका आश्रय ले अच्छी नीतिसे पुनः लौटा लानेकी इच्छा करता है, वह वीर पुरुषोंका-सा आचरण करता है ⁠।⁠।⁠ ५३ ⁠।⁠।</div>
<div class="class_54">आयत्यां प्रतिकारज्ञस्तदात्वे दृढनिश्चयः ⁠।</div>
<div class="class_54">अतीते कार्यशेषज्ञो नरोऽर्थैर्न प्रहीयते ⁠।⁠।⁠ ५४ ⁠।⁠।</div>
<div class="class_55">जो आनेवाले दुःखको रोकनेका उपाय जानता है, वर्तमानकालिक कर्तव्यके पालनमें दृढ़ निश्चय रखनेवाला है और अतीतकालमें जो कर्तव्य शेष रह गया है, उसे भी जानता है, वह मनुष्य कभी अर्थसे हीन नहीं होता ⁠।⁠।⁠ ५४ ⁠।⁠।</div>
<div class="class_54">कर्मणा मनसा वाचा यदभीक्ष्णं निषेवते ⁠।</div>
<div class="class_54">तदेवापहरत्येनं तस्मात् कल्याणमाचरेत् ⁠।⁠।⁠ ५५ ⁠।⁠।</div>
<div class="class_55">मनुष्य मन, वाणी और कर्मसे जिसका निरन्तर सेवन करता है, वह कार्य उस पुरुषको अपनी ओर खींच लेता है। इसलिये सदा कल्याणकारी कार्योंको ही करे ⁠।⁠।⁠ ५५ ⁠।⁠।</div>
<div class="class_54">मङ्गलालम्भनं योगः श्रुतमुत्थानमार्जवम् ⁠।</div>
<div class="class_54">भूतिमेतानि कुर्वन्ति सतां चाभीक्ष्णदर्शनम् ⁠।⁠।⁠ ५६ ⁠।⁠।</div>
<div class="class_55">मांगलिक पदार्थोंका स्पर्श, चित्तवृत्तियोंका निरोध, शास्त्रका अभ्यास, उद्योगशीलता, सरलता और सत्पुरुषों-का बारंबार दर्शन—से सब कल्याणकारी हैं ⁠।⁠।⁠ ५६ ⁠।⁠।</div>
<div class="class_54">अनिर्वेदः श्रियो मूलं लाभस्य च शुभस्य च ⁠।</div>
<div class="class_54">महान् भवत्यनिर्विण्णः सुखं चानन्त्यमश्नुते ⁠।⁠।⁠ ५७ ⁠।⁠।</div>
<div class="class_55">उद्योगमें लगे रहना—उससे विरक्त न होना धन, लाभ और कल्याणका मूल है। इसलिये उद्योग न छोड़नेवाला मनुष्य महान् हो जाता है और अनन्त सुखका उपभोग करता है ⁠।⁠।⁠ ५७ ⁠।⁠।</div>
<div class="class_54">नातः श्रीमत्तरं किंचिदन्यत् पथ्यतमं मतम् ⁠।</div>
<div class="class_54">प्रभविष्णोर्यथा तात क्षमा सर्वत्र सर्वदा ⁠।⁠।⁠ ५८ ⁠।⁠।</div>
<div class="class_55">तात समर्थ पुरुषके लिये सब जगह और सब समयमें क्षमाके समान हितकारक और अत्यन्त श्रीसम्पन्न बनानेवाला उपाय दूसरा नहीं माना गया है ⁠।⁠।⁠ ५८ ⁠।⁠।</div>
<div class="class_54">क्षमेदशक्तः सर्वस्य शक्तिमान् धर्मकारणात् ⁠।</div>
<div class="class_54">अर्थानर्थौ समौ यस्य तस्य नित्यं क्षमा हिता ⁠।⁠।⁠ ५९ ⁠।⁠।</div>
<div class="class_55">जो शक्तिहीन है, वह तो सबपर क्षमा करे ही; जो शक्तिमान् है, वह भी धर्मके लिये क्षमा करे तथा जिसकी दृष्टिमें अर्थ और अनर्थ दोनों समान हैं, उसके लिये तो क्षमा सदा ही हितकारिणी होती है ⁠।⁠।⁠ ५९ ⁠।⁠।</div>
<div class="class_54">यत् सुखं सेवमानोऽपि धर्मार्थाभ्यां न हीयते ⁠।</div>
<div class="class_54">कामं तदुपसेवेत न मूढव्रतमाचरेत् ⁠।⁠।⁠ ६० ⁠।⁠।</div>
<div class="class_55">जिस सुखका सेवन करते रहनेपर भी मनुष्य धर्म और अर्थसे भ्रष्ट नहीं होता, उसका यथेष्ट सेवन करे; किंतु मूढव्रत (निद्रा-प्रमादादिका सेवन) न करे ⁠।⁠।⁠ ६० ⁠।⁠।</div>
<div class="class_54">दुःखार्तेषु प्रमत्तेषु नास्तिकेष्वलसेषु च ⁠।</div>
<div class="class_54">न श्रीर्वसत्यदान्तेषु ये चोत्साहविवर्जिताः ⁠।⁠।⁠ ६१ ⁠।⁠।</div>
<div class="class_55">जो दुःखसे पीड़ित, प्रमादी, नास्तिक, आलसी, अजितेन्द्रिय और उत्साहरहित हैं, उनके यहाँ लक्ष्मीका वास नहीं होता ⁠।⁠।⁠ ६१ ⁠।⁠।</div>
<div class="class_54">आर्जवेन नरं युक्तमार्जवात् सव्यपत्रपम् ⁠।</div>
<div class="class_54">अशक्तं मन्यमानास्तु धर्षयन्ति कुबुद्धयः ⁠।⁠।⁠ ६२ ⁠।⁠।</div>
<div class="class_55">दुष्ट बुद्धिवाले लोग सरलतासे युक्त और सरलताके ही कारण लज्जाशील मनुष्यको अशक्त मानकर उसका तिरस्कार करते हैं ⁠।⁠।⁠ ६२ ⁠।⁠।</div>
<div class="class_54">अत्यार्यमतिदातारमतिशूरमतिव्रतम् ⁠।</div>
<div class="class_54">प्रज्ञाभिमानिनं चैव श्रीर्भयान्नोपसर्पति ⁠।⁠।⁠ ६३ ⁠।⁠।</div>
<div class="class_55">अत्यन्त श्रेष्ठ, अतिशय दानी, अतीव शूरवीर, अधिक व्रत-नियमोंका पालन करनेवाले और बुद्धिके घमंडमें चूर रहनेवाले मनुष्यके पास लक्ष्मी भयके मारे नहीं जाती ⁠।⁠।⁠ ६३ ⁠।⁠।</div>
<div class="class_54">न चातिगुणवत्स्वेषा नात्यन्तं निर्गुणेषु च ⁠।</div>
<div class="class_54">नैषा गुणाम् कामयते नैर्गुण्यान्नानुरज्यते ⁠।</div>
<div class="class_54">उन्मत्ता गौरिवान्धा श्रीः क्वचिदेवावतिष्ठते ⁠।⁠।⁠ ६४ ⁠।⁠।</div>
<div class="class_55">लक्ष्मी न तो अत्यन्त गुणवानोंके पास रहती है और न बहुत निर्गुणोंके पास। यह न तो बहुत-से गुणोंको चाहती है और न गुणहीनताके प्रति ही अनुराग रखती है। उन्मत्त गौकी भाँति यह अन्धी लक्ष्मी कहीं-कहीं ही ठहरती है ⁠।⁠।⁠ ६४ ⁠।⁠।</div>
<div class="class_54">अग्निहोत्रफला वेदाः शीलवृत्तफलं श्रुवम् ⁠।</div>
<div class="class_54">रतिपुत्रफला नारी दत्तभुक्तफलं धनम् ⁠।⁠।⁠ ६५ ⁠।⁠।</div>
<div class="class_55">वेदोंका फल है अग्निहोत्र करना, शास्त्राध्ययनका फल है सुशीलता और सदाचार, स्त्रीका फल है रतिसुख और पुत्रकी प्राप्ति तथा धनका फल है दान और उपभोग ⁠।⁠।⁠ ६५ ⁠।⁠।</div>
<div class="class_54">अधर्मोपार्जितैरर्थैर्यः करोत्यौर्ध्वदेहिकम् ⁠।</div>
<div class="class_54">न स तस्य फलं प्रेत्य भुङ्क्तेऽर्थस्य दुरागमात् ⁠।⁠।⁠ ६६ ⁠।⁠।</div>
<div class="class_55">जो अधर्मके द्वारा कमाये हुए धनसे पारलौकिक कर्म करता है, वह मरनेके पश्चात् उसके फलको नहीं पाता; क्योंकि उसका धन बुरे रास्तेसे आया होता है ⁠।⁠।</div>
<div class="class_54">कान्तारे वनदुर्गेषु कृच्छ्रास्वापत्सु सम्भ्रमे ⁠।</div>
<div class="class_54">उद्यतेषु च शस्त्रेषु नास्ति सत्त्ववतां भयम् ⁠।⁠।⁠ ६७ ⁠।⁠।</div>
<div class="class_55">घोर जंगलमें, दुर्गम मार्गमें, कठिन आपत्तिके समय, घबराहटमें और प्रहारके लिये शस्त्र उठे रहनेपर भी सत्त्व-सम्पन्न अर्थात् आत्मबलसे युक्त पुरुषोंको भय नहीं होता ⁠।⁠।⁠ ६७ ⁠।⁠।</div>
<div class="class_54">उत्थानं संयमो दाक्ष्यमप्रमादो धृतिः स्मृतिः ⁠।</div>
<div class="class_54">समीक्ष्य च समारम्भो विद्धि मूलं भवस्य तु ⁠।⁠।⁠ ६८ ⁠।⁠।</div>
<div class="class_55">उद्योग, संयम, दक्षता, सावधानी, धैर्य, स्मृति और सोच-विचारकर कार्यारम्भ करना—इन्हें उन्नतिका मूल-मन्त्र समझिये ⁠।⁠।⁠ ६८ ⁠।⁠।</div>
<div class="class_54">तपो बलं तापसानां ब्रह्म ब्रह्मविदां बलम् ⁠।</div>
<div class="class_54">हिंसा बलमसाधूनां क्षमा गुणवतां बलम् ⁠।⁠।⁠ ६९ ⁠।⁠।</div>
<div class="class_55">तपस्वियोंका बल है तप, वेदवेत्ताओंका बल है वेद, पापियोंका बल है हिंसा और गुणवानोंका बल है क्षमा ⁠।⁠।⁠ ६९ ⁠।⁠।</div>
<div class="class_54">अष्टौ तान्यव्रतघ्नानि आपो मूलं फलं पयः ⁠।</div>
<div class="class_54">हविर्ब्राह्मणकाम्या च गुरोर्वचनमौषधम् ⁠।⁠।⁠ ७० ⁠।⁠।</div>
<div class="class_55">जल, मूल, फल, दूध, घी, ब्राह्मणकी इच्छापूर्ति, गुरुका वचन और औषध—ये आठ व्रतके नाशक नहीं होते ⁠।⁠।⁠ ७० ⁠।⁠।</div>
<div class="class_54">न तत् परस्य संदध्यात् प्रतिकूलं यदात्मनः ⁠।</div>
<div class="class_54">संग्रहेणैष धर्मः स्यात् कामादन्यः प्रवर्तते ⁠।⁠।⁠ ७१ ⁠।⁠।</div>
<div class="class_55">जो अपने प्रतिकूल जान पड़े, उसे दूसरोंके प्रति भी न करे। थोड़ेमें धर्मका यही स्वरूप है। इसके विपरीत जिसमें कामनासे प्रवृत्ति होती है, वह तो अधर्म है ⁠।⁠।⁠ ७१ ⁠।⁠।</div>
<div class="class_54">अक्रोधेन जयेत् क्रोधमसाधुं साधुना जयेत् ⁠।</div>
<div class="class_54">जयेत् कदर्यं दानेन जयेत् सत्येन चानृतम् ⁠।⁠।⁠ ७२ ⁠।⁠।</div>
<div class="class_55">अक्रोधसे क्रोधको जीते, असाधुको सद्-व्यवहारसे वशमें करे, कृपणको दानसे जीते और झूठ-पर सत्यसे विजय प्राप्त करे ⁠।⁠।⁠ ७२ ⁠।⁠।</div>
<div class="class_54">स्त्रीधूर्तकेऽलसे भीरौ चण्डे पुरुषमानिनि ⁠।</div>
<div class="class_54">चौरे कृतघ्ने विश्वासो न कार्यो न च नास्तिके ⁠।⁠।⁠ ७३ ⁠।⁠।</div>
<div class="class_55">स्त्रीलम्पट, आलसी, डरपोक, क्रोधी, पुरुषत्वके अभिमानी, चोर, कृतघ्न और नास्तिकका विश्वास नहीं करना चाहिये ⁠।⁠।⁠ ७३ ⁠।⁠।</div>
<div class="class_54">अभिवादनशीलस्य नित्यं वृद्धोपसेविनः ⁠।</div>
<div class="class_54">चत्वारि सम्प्रवर्धन्ते कीर्तिरायुर्यशो बलम् ⁠।⁠।⁠ ७४ ⁠।⁠।</div>
<div class="class_55">जो नित्य गुरुजनोंको प्रणाम करता है और वृद्ध पुरुषोंकी सेवामें लगा रहता है, उसकी कीर्ति, आयु, यश और बल—ये चारों बढ़ते हैं ⁠।⁠।⁠ ७४ ⁠।⁠।</div>
<div class="class_54">अतिक्लेशेन येऽर्थाः स्युर्धर्मस्यातिक्रमेण वा ⁠।</div>
<div class="class_54">अरेर्वा प्रणिपातेन मा स्म तेषु मनः कृथाः ⁠।⁠।⁠ ७५ ⁠।⁠।</div>
<div class="class_55">जो धन अत्यन्त क्लेश उठानेसे, धर्मका उल्लंघन करनेसे अथवा शत्रुके सामने सिर झुकानेसे प्राप्त होता हो, उसमें आप मन न लगाइये ⁠।⁠।⁠ ७५ ⁠।⁠।</div>
<div class="class_54">अविद्यः पुरुषः शोच्यः शोच्यं मैथुनमप्रजम् ⁠।</div>
<div class="class_54">निराहाराः प्रजाः शोच्याः शोच्यं राष्ट्रमराजकम् ⁠।⁠।⁠ ७६ ⁠।⁠।</div>
<div class="class_55">विद्याहीन पुरुष, संतानोत्पत्तिरहित स्त्रीप्रसंग, आहार न पानेवाली प्रजा और बिना राजाके राष्ट्रके लिये शोक करना चाहिये ⁠।⁠।⁠ ७६ ⁠।⁠।</div>
<div class="class_54">अध्वा जरा देहवतां पर्वतानां जलं जरा ⁠।</div>
<div class="class_54">असम्भोगो जरा स्त्रीणां वाक्शल्यं मनसो जरा ⁠।⁠।⁠ ७७ ⁠।⁠।</div>
<div class="class_55">अधिक राह चलना देहधारियोंके लिये दुःखरूप बुढ़ापा है, बराबर पानी गिरना पर्वतोंका बुढ़ापा है, सम्भोगसे वंचित रहनेका दुःख स्त्रियोंके लिये बुढ़ापा है और वचन-रूपी बाणोंका आघात मनके लिये बुढ़ापा है ⁠।⁠।⁠ ७७ ⁠।⁠।</div>
<div class="class_54">अनाम्नायमला वेदा ब्राह्मणस्याव्रतं मलम् ⁠।⁠।⁠ ७८ ⁠।⁠।</div>
<div class="class_54">मलं पृथिव्या बाह्लीकाः पुरुषस्यानृतं मलम् ⁠।</div>
<div class="class_54">कौतूहलमला साध्वी विप्रवासमलाः स्त्रियः ⁠।⁠।⁠ ७९ ⁠।⁠।</div>
<div class="class_55">अभ्यास न करना वेदोंका मल है; ब्राह्मणोचित नियमोंका पालन न करना ब्राह्मणका मल है, बाह्लीकदेश (बलखबुखारा) पृथ्वीका मल है तथा झूठ बोलना पुरुषका मल है, क्रीड़ा एवं हास-परिहासकी उत्सुकता पतिव्रता स्त्रीका मल है और पतिके बिना परदेशमें रहना स्त्रीमात्रका मल है ⁠।⁠।⁠ ७८-७९ ⁠।⁠।</div>
<div class="class_54">सुवर्णस्य मलं रूप्यं रूप्यस्यापि मलं त्रपु ⁠।</div>
<div class="class_54">ज्ञेयं त्रपुमलं सीसं सीसस्यापि मलं मलम् ⁠।⁠।⁠ ८० ⁠।⁠।</div>
<div class="class_55">सोनेका मल है चाँदी, चाँदीका मल है राँगा, राँगेका मल है सीसा और सीसेका भी मल है मैलापन ⁠।⁠।⁠ ८० ⁠।⁠।</div>
<div class="class_54">न स्वप्नेन जयेन्निद्रां न कामेन जयेत् स्त्रियः ⁠।</div>
<div class="class_54">नेन्धनेन जयेदग्निं न पानेन सुरां जयेत् ⁠।⁠।⁠ ८१ ⁠।⁠।</div>
<div class="class_55">अधिक सोकर नींदको जीतनेका प्रयास न करे, कामोपभोगके द्वारा स्त्रीको जीतनेकी इच्छा न करे, लकड़ी डालकर आगको जीतनेकी आशा न रखे और अधिक पीकर मदिरा पीनेकी आदतको जीतनेका प्रयास न करे ⁠।⁠।⁠ ८१ ⁠।⁠।</div>
<div class="class_54">यस्य दानजितं मित्रं शत्रवो युधि निर्जिताः ⁠।</div>
<div class="class_54">अन्नपानजिता दाराः सफलं तस्य जीवितम् ⁠।⁠।⁠ ८२ ⁠।⁠।</div>
<div class="class_55">जिसका मित्र धन-दानके द्वारा वशमें आ चुका है, शत्रु युद्धमें जीत लिये गये हैं और स्त्रियाँ खान-पानके द्वारा वशीभूत हो चुकी हैं, उसका जीवन सफल है अर्थात् सुखमय है ⁠।⁠।⁠ ८२ ⁠।⁠।</div>
<div class="class_54">सहस्रिणोऽपि जीवन्ति जीवन्ति शतिनस्तथा ⁠।</div>
<div class="class_54">धृतराष्ट्र विमुञ्चेच्छां न कथञ्चिन्न जीव्यते ⁠।⁠।⁠ ८३ ⁠।⁠।</div>
<div class="class_55">जिनके पास हजार (रुपये) हैं, वे भी जीवित हैं तथा जिनके पास सौ (रुपये) हैं, वे भी जीवित हैं; अतः महाराज धृतराष्ट्र! आप अधिकका लोभ छोड़ दीजिये, इससे भी किसी तरह जीवन नहीं रहेगा, यह बात नहीं है ⁠।⁠।⁠ ८३ ⁠।⁠।</div>
<div class="class_54">यत् पृथिव्यां ब्रीहियवं हिरण्यं पशवः स्त्रियः ⁠।</div>
<div class="class_54">नालमेकस्य तत् सर्वमिति पश्यन् न मुह्यति ⁠।⁠।⁠ ८४ ⁠।⁠।</div>
<div class="class_55">इस पृथ्वीपर जो भी धान, जौ, सोना, पशु और स्त्रियाँ हैं, वे सब-के-सब एक पुरुषके लिये भी पर्याप्त नहीं हैं (अर्थात् उनसे किसीकी भी तृप्ति नहीं हो सकती)। ऐसा विचार करनेवाला मनुष्य मोहमें नहीं पड़ता ⁠।⁠।⁠ ८४ ⁠।⁠।</div>
<div class="class_54">राजन् भूयो ब्रवीमि त्वां पुत्रेषु सममाचर ⁠।</div>
<div class="class_54">समता यदि ते राजन् स्वेषु पाण्डुसुतेषु वा ⁠।⁠।⁠ ८५ ⁠।⁠।</div>
<div class="class_55">राजन्! मैं फिर कहता हूँ, यदि आपका अपने पुत्रों और पाण्डवोंमें समानभाव है तो उन सभी पुत्रोंके साथ एक-सा बर्ताव कीजिये ⁠।⁠।⁠ ८५ ⁠।⁠।</div>
<div class="class_87">इति श्रीमहाभारते उद्योगपर्वणि प्रजागरपर्वणि विदुरवाक्ये एकोनचत्वारिंशोऽध्यायः ⁠।⁠।⁠ ३९ ⁠।⁠।</div>
<div class="class_88">इस प्रकार श्रीमहाभारत उद्योगपर्वके अन्तर्गत प्रजागरपर्वमें विदुरवाक्यविषयक उनतालीसवाँ अध्याय पूरा हुआ ⁠।⁠।⁠ ३९ ⁠।⁠।</div>
<div class="class_89"><img src="image_292.jpg" alt="" class="class_42"/></div>
<hr class="class_90"/>
<div id="LAzo2OEMRyafsq-ONvVTFg47832" class="class_91"><a href="part0055_u1.xhtml#LAzo2OEMRyafsq-ONvVTFg49806" class="class_80">*</a> हाथी, घोड़े, रथ आदि।</div>
</body>
</html>
