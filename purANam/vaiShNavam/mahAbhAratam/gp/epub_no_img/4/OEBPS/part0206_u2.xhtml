<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="hi">
  <head>
    <title>part0206</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles4.css"/>
</head>
  <body class="class">
<div id="F4tba5Z1Rm61l8k_k_WAeg72078" class="class_52">पञ्चसप्तत्यधिकशततमोऽध्यायः</div>
<div class="class_93">घटोत्कच और उसके रथ आदिके स्वरूपका वर्णन तथा कर्ण और घटोत्कचका घोर संग्राम</div>
<div class="class_86">धृतराष्ट्र उवाच</div>
<div class="class_54">यत्तद् वैकर्तनः कर्णो राक्षसश्च घटोत्कचः ⁠।</div>
<div class="class_54">निशीथे समसज्जेतां तद् युद्धमभवत् कथम् ⁠।⁠।⁠ १ ⁠।⁠।</div>
<div class="class_55"><span class="class_60">धृतराष्ट्रने पूछा—</span>संजय! आधी रातके समय सूर्यपुत्र कर्ण तथा राक्षस घटोत्कच जो एक-दूसरेसे भिड़े हुए थे, उनका वह युद्ध किस प्रकार हुआ? ⁠।⁠।⁠ १ ⁠।⁠।</div>
<div class="class_54">कीदृशं चाभवद् रूपं तस्य घोरस्य रक्षसः ⁠।</div>
<div class="class_54">रथश्च कीदृशस्तस्य हयाः सर्वायुधानि च ⁠।⁠।⁠ २ ⁠।⁠।</div>
<div class="class_55">उस भयंकर राक्षसका रूप उस समय कैसा था? उसका रथ कैसा था? उसके घोड़े और सम्पूर्ण आयुध कैसे थे? ⁠।⁠।⁠ २ ⁠।⁠।</div>
<div class="class_54">किंप्रमाणा हयास्तस्य रथकेतुर्धनुस्तथा ⁠।</div>
<div class="class_54">कीदृशं वर्म चैवास्य शिरस्त्राणं च कीदृशम् ⁠।⁠।⁠ ३ ⁠।⁠।</div>
<div class="class_54">पृष्टस्त्वमेतदाचक्ष्व कुशलो ह्यसि संजय ⁠।</div>
<div class="class_55">उसके घोड़े कितने बड़े थे, रथकी ध्वजाकी ऊँचाई और धनुषकी लंबाई कितनी थी? उसके कवच और शिरस्त्राण कैसे थे, संजय! मेरे प्रश्नके अनुसार ये सारी बातें बताओ; क्योंकि तुम इस कार्यमें कुशल हो ⁠।⁠।⁠ ३<img src="image_740.jpg" alt="" class="class_58"/> ⁠।⁠।</div>
<div class="class_59">संजय उवाच</div>
<div class="class_54">लोहिताक्षो महाकायस्ताम्रास्यो निम्नितोदरः ⁠।⁠।⁠ ४ ⁠।⁠।</div>
<div class="class_54">ऊर्ध्वरोमा हरिश्मश्रुः शङ्कुकर्णो महाहनुः ⁠।</div>
<div class="class_54">आकर्णदारितास्यश्च तीक्ष्णदंष्ट्रः करालवान् ⁠।⁠।⁠ ५ ⁠।⁠।</div>
<div class="class_55"><span class="class_60">संजयने कहा—</span>राजन्! घटोत्कचका शरीर बहुत बड़ा था। उसकी आँखें सुर्ख रंगकी थीं। मुँह ताँबेके रंगका और पेट धँसा हुआ था। उसके रोएँ ऊपरकी ओर उठे हुए थे, दाढ़ी-मूँछ काली थी, ठोड़ी बड़ी दिखायी देती थी। मुँह कानोंतक फटा हुआ था, दाढ़ें तीखी होनेके कारण वह विकराल जान पड़ता था ⁠।⁠।⁠ ४-५ ⁠।⁠।</div>
<div class="class_54">सुदीर्घताम्रजिह्वोष्ठो लम्बभ्रूः स्थूलनासिकः ⁠।</div>
<div class="class_54">नीलाङ्गो लोहितग्रीवो गिरिवर्ष्मा भयंकरः ⁠।⁠।⁠ ६ ⁠।⁠।</div>
<div class="class_55">जीभ और ओठ ताँबेके समान लाल और लम्बे थे, भौंहें बड़ी-बड़ी, नाक मोटी, शरीरका रंग काला, गर्दन लाल और शरीर पर्वताकार था। वह देखनेमें बड़ा भयंकर जान पड़ता था ⁠।⁠।⁠ ६ ⁠।⁠।</div>
<div class="class_54">महाकायो महाबाहुर्महाशीर्षो महाबलः ⁠।</div>
<div class="class_54">विकृतः परुषस्पर्शो विकटोद्‌वृद्धपिण्डकः ⁠।⁠।⁠ ७ ⁠।⁠।</div>
<div class="class_55">उसकी देह, भुजा और मस्तक सभी विशाल थे। उसका बल भी महान् था। आकृति बेडौल थी। उसका स्पर्श कठोर था। उसकी पिंडलियाँ विकट एवं सुदृढ़ थीं ⁠।⁠।⁠ ७ ⁠।⁠।</div>
<div class="class_54">स्थूलस्फिग्गूढनाभिश्च शिथिलोपचयो महान् ⁠।</div>
<div class="class_54">तथैव हस्ताभरणी महामायोऽङ्गदी तथा ⁠।⁠।⁠ ८ ⁠।⁠।</div>
<div class="class_55">उसके नितम्बभाग स्थूल थे। उसकी नाभि छोटी होनेके कारण छिपी हुई थी। उसके शरीरकी बढ़ती रुक गयी थी। वह लंबे कदका था। उसने हाथोंमें आभूषण पहन रखे थे। भुजाओंमें बाजूबन्द धारण कर रखे थे। वह बड़ी-बड़ी मायाओंका जानकार था ⁠।⁠।⁠ ८ ⁠।⁠।</div>
<div class="class_54">उरसा धारयन् निष्कमग्निमालां यथाचलः ⁠।</div>
<div class="class_54">तस्य हेममयं चित्रं बहुरूपाङ्गशोभितम् ⁠।⁠।⁠ ९ ⁠।⁠।</div>
<div class="class_54">तोरणप्रतिमं शुभ्रं किरीटं मूर्ध्न्यशोभत ⁠।</div>
<div class="class_41"><img src="image_28393.jpg" alt="" class="class_337"/></div>
<div class="class_55">वह अपनी छातीपर सुवर्णमय निष्क (पदक) पहनकर अग्निकी माला धारण किये पर्वतके समान प्रतीत होता था। उसके मस्तकपर सोनेका बना हुआ विचित्र उज्ज्वल मुकुट तोरणके समान सुशोभित हो रहा था। उस मुकुटकी विविध अंगोंसे बड़ी शोभा हो रही थी ⁠।⁠।⁠ ९<img src="image_740.jpg" alt="" class="class_58"/> ⁠।⁠।</div>
<div class="class_54">कुण्डले बालसूर्याभे मालां हेममयीं शुभाम् ⁠।⁠।⁠ १० ⁠।⁠।</div>
<div class="class_54">धारयन् विपुलं कांस्यं कवचं च महाप्रभम् ⁠।</div>
<div class="class_55">वह प्रभातकालके सूर्यकी भाँति कान्तिमान् दो कुण्डल, सोनेकी सुन्दर माला और काँसीका विशाल एवं चमकीला कवच धारण किये हुए था ⁠।⁠।⁠ १०<img src="image_740.jpg" alt="" class="class_58"/> ⁠।⁠।</div>
<div class="class_54">किंकिणीशतनिर्घोषं रक्तध्वजपताकिनम् ⁠।⁠।⁠ ११ ⁠।⁠।</div>
<div class="class_54">ऋक्षचर्मावनद्धाङ्गं नल्वमात्रं महारथम् ⁠।</div>
<div class="class_55">उसके रथमें सैकड़ों क्षुद्र घण्टिकाओंका मधुर घोष होता था। उसपर लाल रंगकी ध्वजा-पताका फहरा रही थी। उस रथके सम्पूर्ण अंगोंपर रीछकी खाल मढ़ी गयी थी। वह विशाल रथ चारों ओरसे चार सौ हाथ लंबा था ⁠।⁠।⁠ ११<img src="image_740.jpg" alt="" class="class_58"/> ⁠।⁠।</div>
<div class="class_54">सर्वायुधवरोपेतमास्थितो ध्वजशालिनम् ⁠।⁠।⁠ १२ ⁠।⁠।</div>
<div class="class_54">अष्टचक्रसमायुक्तं मेघगम्भीरनिःस्वनम् ⁠।</div>
<div class="class_55">उसपर सभी प्रकारके श्रेष्ठ आयुध रखे गये थे। उसमें आठ पहिये लगे थे और चलते समय उस रथसे मेघ-गर्जनाके समान गम्भीर ध्वनि होती थी। विशाल ध्वज उस रथकी शोभा बढ़ा रहा था। उसीपर घटोत्कच आरूढ़ था ⁠।⁠।⁠ १२<img src="image_740.jpg" alt="" class="class_58"/> ⁠।⁠।</div>
<div class="class_54">मत्तमातङ्गसंकाशा लोहिताक्षा विभीषणाः ⁠।⁠।⁠ १३ ⁠।⁠।</div>
<div class="class_54">कामवर्णजवा युक्ता बलवन्तः शतं हयाः ⁠।</div>
<div class="class_55">मतवाले हाथीके समान प्रतीत होनेवाले सौ बलवान् एवं भयंकर घोड़े उस रथमें जुते हुए थे। जिनकी आँखें लाल थीं तथा जो इच्छानुसार रूप धारण करनेवाले और मनचाहे वेगसे चलनेवाले थे ⁠।⁠।⁠ १३<img src="image_740.jpg" alt="" class="class_58"/> ⁠।⁠।</div>
<div class="class_54">वहन्तो राक्षसं घोरं वालवन्तो जितश्रमाः ⁠।⁠।⁠ १४ ⁠।⁠।</div>
<div class="class_54">विपुलाभिः सटाभिस्ते ह्रेषमाणा मुहुर्मुहुः ⁠।</div>
<div class="class_55">उन घोड़ोंके कंधोंपर लंबे-लंबे बाल थे। वे परिश्रमको जीत चुके थे। वे सभी अपने विशाल केसरों (गर्दनके लंबे बालों)-से सुशोभित थे और उस भयानक राक्षसका भार वहन करते हुए वे बारंबार हिनहिना रहे थे ⁠।⁠।⁠ १४<img src="image_740.jpg" alt="" class="class_58"/> ⁠।⁠।</div>
<div class="class_41"><img src="image_28418.jpg" alt="" class="class_230"/></div>
<div class="class_54">राक्षसोऽस्य विरूपाक्षः सूतो दीप्तास्यकुण्डलः ⁠।⁠।⁠ १५ ⁠।⁠।</div>
<div class="class_54">रश्मिभिः सूर्यरश्म्याभैः संजग्राह हयान् रणे ⁠।</div>
<div class="class_54">स तेन सहितस्तस्थावरुणेन यथा रविः ⁠।⁠।⁠ १६ ⁠।⁠।</div>
<div class="class_55">दीप्तिमान् मुख और कुण्डलोंसे युक्त विरूपाक्ष नामक राक्षस घटोत्कचका सारथि था, जो रणभूमिमें सूर्यकी किरणोंके समान चमकीली बागडोर पकड़कर उन घोड़ोंको काबूमें रखता था। उसके साथ रथपर बैठा हुआ घटोत्कच ऐसा जान पड़ता था, मानो अरुण नामक सारथिके साथ सूर्यदेव अपने रथपर विराजमान हों ⁠।⁠।⁠ १५-१६ ⁠।⁠।</div>
<div class="class_54">संसक्त इव चाभ्रेण यथाद्रिर्महता महान् ⁠।</div>
<div class="class_54">दिवःस्पृक् सुमहान्‌ केतुः स्यन्दनेऽस्य समुच्छ्रितः ⁠।⁠।⁠ १७ ⁠।⁠।</div>
<div class="class_54">रक्तोत्तमाङ्गः क्रव्यादो गृध्रः परमभीषणः ⁠।</div>
<div class="class_55">जैसे महान् पर्वत किसी महामेघसे संयुक्त हो जाय, उसी प्रकार अपने सारथिके साथ बैठे हुए घटोत्कचकी शोभा हो रही थी। उसके रथपर बहुत ऊँची गगन-चुम्बिनी पताका फहरा रही थी, जिसपर एक लाल सिरवाला अत्यन्त भयंकर मांसभोजी गीध दिखायी देता था ⁠।⁠।⁠ १७<img src="image_740.jpg" alt="" class="class_58"/> ⁠।⁠।</div>
<div class="class_54">वासवाशनिनिर्घोषं दृढज्यमतिविक्षिपन् ⁠।⁠।⁠ १८ ⁠।⁠।</div>
<div class="class_54">व्यक्तं किष्कुपरीणाहं द्वादशारत्निकार्मुकम् ⁠।</div>
<div class="class_54">रथाक्षमात्रैरिषुभिः सर्वाः प्रच्छादयन् दिशः ⁠।⁠।⁠ १९ ⁠।⁠।</div>
<div class="class_54">तस्यां वीरापहारिण्यां निशायां कर्णमभ्ययात् ⁠।</div>
<div class="class_55">वीरोंका संहार करनेवाली उस रात्रिमें इन्द्रके वज्रकी भाँति भयानक टंकार करनेवाले और सुदृढ़ प्रत्यंचावाले एक हाथ चौड़े एवं बारह अरत्नि लंबे धनुषको खींचता और रथके धुरेके समान मोटे बाणोंसे सम्पूर्ण दिशाओंको आच्छादित करता हुआ घटोत्कच (पूर्वोक्त रथपर आरूढ़ हो) कर्णकी ओर चला ⁠।⁠।⁠ १८-१९<img src="image_740.jpg" alt="" class="class_58"/> ⁠।⁠।</div>
<div class="class_54">तस्य विक्षिपतश्चापं रथे विष्टभ्य तिष्ठतः ⁠।⁠।⁠ २० ⁠।⁠।</div>
<div class="class_54">अश्रूयत धनुर्घोषो विस्फूर्जितमिवाशनेः ⁠।</div>
<div class="class_55">रथपर स्थिरतापूर्वक खड़े हो जब वह अपने धनुषको खींच रहा था, उस समय उसकी टंकार वज्रकी गड़गड़ाहटके समान सुनायी देती थी ⁠।⁠।⁠ २०<img src="image_740.jpg" alt="" class="class_58"/> ⁠।⁠।</div>
<div class="class_54">तेन वित्रास्यमानानि तव सैन्यानि भारत ⁠।⁠।⁠ २१ ⁠।⁠।</div>
<div class="class_54">समकम्पन्त सर्वाणि सिन्धोरिव महोर्मयः ⁠।</div>
<div class="class_55">भारत! उस घोर शब्दसे डरायी हुई आपकी सारी सेनाएँ समुद्रकी बड़ी-बड़ी लहरोंके समान काँपने लगीं ⁠।⁠।⁠ २१<img src="image_740.jpg" alt="" class="class_58"/> ⁠।⁠।</div>
<div class="class_54">तमापतन्तं सम्प्रेक्ष्य विरूपाक्षं विभीषणम् ⁠।⁠।⁠ २२ ⁠।⁠।</div>
<div class="class_54">उत्स्मयन्निव राधेयस्त्वरमाणोऽभ्यवारयत् ⁠।</div>
<div class="class_55">विकराल नेत्रोंवाले उस भयानक राक्षसको आते देख राधापुत्र कर्णने मुसकराते हुए-से शीघ्रतापूर्वक आगे बढ़कर उसे रोका ⁠।⁠।⁠ २२<img src="image_740.jpg" alt="" class="class_58"/> ⁠।⁠।</div>
<div class="class_54">ततः कर्णोऽभ्ययादेनमस्यन्नस्यन्तमन्तिकात् ⁠।⁠।⁠ २३ ⁠।⁠।</div>
<div class="class_54">मातङ्ग इव मातङ्गं यूथर्षभमिवर्षभः ⁠।</div>
<div class="class_55">जैसे एक यूथपति गजराजका सामना करनेके लिये दूसरे यूथका अधिपति गजराज चढ़ आता है, उसी प्रकार बाणोंकी वर्षा करते हुए घटोत्कचपर बाणोंकी बौछार करते हुए कर्णने उसके ऊपर निकटसे आक्रमण किया ⁠।⁠।⁠ २३<img src="image_740.jpg" alt="" class="class_58"/> ⁠।⁠।</div>
<div class="class_54">स संनिपातस्तुमुलस्तयोरासीद् विशाम्पते ⁠।⁠।⁠ २४ ⁠।⁠।</div>
<div class="class_54">कर्णराक्षसयो राजन्निन्द्रशम्बरयोरिव ⁠।</div>
<div class="class_55">प्रजानाथ! राजन्! पूर्वकालमें जैसे इन्द्र और शम्बरासुरमें युद्ध हुआ था, उसी प्रकार कर्ण और राक्षसका वह संग्राम बड़ा भयंकर हुआ ⁠।⁠।⁠ २४<img src="image_740.jpg" alt="" class="class_58"/> ⁠।⁠।</div>
<div class="class_54">तौ प्रगृह्य महावेगे धनुषी भीमनिःस्वने ⁠।⁠।⁠ २५ ⁠।⁠।</div>
<div class="class_54">प्राच्छादयेतामन्योन्यं तक्षमाणौ महेषुभिः ⁠।</div>
<div class="class_55">वे दोनों भयंकर टंकार करनेवाले अत्यन्त वेगशाली धनुष लेकर बड़े-बड़े बाणोंद्वारा एक-दूसरेको क्षत-विक्षत करते हुए आच्छादित करने लगे ⁠।⁠।⁠ २५<img src="image_740.jpg" alt="" class="class_58"/> ⁠।⁠।</div>
<div class="class_54">ततः पूर्णायतोत्सृष्टैरिषुभिर्नतपर्वभिः ⁠।⁠।⁠ २६ ⁠।⁠।</div>
<div class="class_54">न्यवारयेतामन्योन्यं कांस्ये निर्भिद्य वर्मणी ⁠।</div>
<div class="class_55">तदनन्तर वे दोनों वीर धनुषको पूर्णतः खींचकर छोड़े गये झुकी हुई गाँठवाले बाणोंद्वारा परस्पर कांस्यनिर्मित कवचोंको छिन्न-भिन्न करके एक-दूसरेको रोकने लगे ⁠।⁠।⁠ २६<img src="image_740.jpg" alt="" class="class_58"/> ⁠।⁠।</div>
<div class="class_54">तौ नखैरिव शार्दूलौ दन्तैरिव महाद्विपौ ⁠।⁠।⁠ २७ ⁠।⁠।</div>
<div class="class_54">रथशक्तिभिरन्योन्यं विशिखैश्च ततक्षतुः ⁠।</div>
<div class="class_55">जैसे दो सिंह नखोंसे और दो महान् गजराज दाँतोंसे परस्पर प्रहार करते हैं, उसी प्रकार वे दोनों योद्धा रथशक्तियों और बाणोंद्वारा एक-दूसरेको घायल करने लगे ⁠।⁠।⁠ २७<img src="image_740.jpg" alt="" class="class_58"/> ⁠।⁠।</div>
<div class="class_54">संछिन्दन्तौ च गात्राणि संदधानौ च सायकान् ⁠।⁠।⁠ २८ ⁠।⁠।</div>
<div class="class_54">दहन्तौ च शरोल्काभिर्दुष्प्रेक्ष्यौ च बभूवतुः ⁠।</div>
<div class="class_55">वे सायकोंका संधान करके एक-दूसरेके अंगोंको छेदते और बाणमयी उल्काओंसे दग्ध करते थे। उससे उन दोनोंकी ओर देखना अत्यन्त कठिन हो रहा था ⁠।⁠।⁠ २८<img src="image_740.jpg" alt="" class="class_58"/> ⁠।⁠।</div>
<div class="class_54">तौ तु विक्षतसर्वाङ्गौ रुधिरौघपरिप्लुतौ ⁠।⁠।⁠ २९ ⁠।⁠।</div>
<div class="class_54">व्यभ्राजेतां यथा वारि स्रवन्तौ गैरिकाचलौ ⁠।</div>
<div class="class_55">उन दोनोंके सारे अंग घावोंसे भर गये थे और दोनों ही खूनसे लथपथ हो गये थे। उस समय वे जलका स्रोत बहाते हुए गेरूके दो पर्वतोंके समान शोभा पा रहे भे ⁠।⁠।⁠ २९<img src="image_740.jpg" alt="" class="class_58"/> ⁠।⁠।</div>
<div class="class_54">तौ शराग्रविनुन्नाङ्गौ निर्भिन्दन्तौ परस्परम् ⁠।⁠।⁠ ३० ⁠।⁠।</div>
<div class="class_54">नाकम्पयेतामन्योन्यं यतमानौ महाद्युती ⁠।</div>
<div class="class_55">दोनोंके अंग बाणोंके अग्रभागसे छिदकर छलनी हो रहे थे। दोनों ही एक-दूसरेको विदीर्ण कर रहे थे, तो भी वे महातेजस्वी वीर परस्पर विजयके प्रयत्नमें लगे रहे और एक-दूसरेको कम्पित न कर सके ⁠।⁠।⁠ ३०<img src="image_740.jpg" alt="" class="class_58"/> ⁠।⁠।</div>
<div class="class_54">तत् प्रवृत्तं निशायुद्धं चिरं सममिवाभवत् ⁠।⁠।⁠ ३१ ⁠।⁠।</div>
<div class="class_54">प्राणयोर्दीव्यतो राजन् कर्णराक्षसयोर्मृधे ⁠।</div>
<div class="class_55">राजन्! युद्धके जूएमें प्राणोंकी बाजी लगाकर खेलते हुए कर्ण और राक्षसका वह रात्रियुद्ध दीर्घकालतक समानरूपमें ही चलता रहा ⁠।⁠।⁠ ३१<img src="image_740.jpg" alt="" class="class_58"/> ⁠।⁠।</div>
<div class="class_54">तस्य संदधतस्तीक्ष्णान् शरांश्चासक्तमस्यतः ⁠।⁠।⁠ ३२ ⁠।⁠।</div>
<div class="class_54">धनुर्घोषेण वित्रस्ताः स्वे परे च तदाभवन् ⁠।</div>
<div class="class_55">घटोत्कच तीखे बाणोंका संधान करके उन्हें इस प्रकार छोड़ता कि वे एक-दूसरेसे सटे हुए निकलते थे। उसके धनुषकी टंकारसे अपने और शत्रुपक्षके योद्धा भी भयसे थर्रा उठते थे ⁠।⁠।⁠ ३२<img src="image_740.jpg" alt="" class="class_58"/> ⁠।⁠।</div>
<div class="class_54">घटोत्कचं यदा कर्णो विशेषयति नो नृप ⁠।⁠।⁠ ३३ ⁠।⁠।</div>
<div class="class_54">ततः प्रादुष्करोद् दिव्यमस्त्रमस्त्रविदां वरः ⁠।</div>
<div class="class_55">नरेश्वर! जब कर्ण घटोत्कचसे बढ़ न सका, तब उस अस्त्रवेत्ताओंमें श्रेष्ठ वीरने दिव्यास्त्र प्रकट किया ⁠।⁠।</div>
<div class="class_54">कर्णेन संधितं दृष्ट्वा दिव्यमस्त्रं घटोत्कचः ⁠।⁠।⁠ ३४ ⁠।⁠।</div>
<div class="class_54">प्रादुश्चक्रे महामायां राक्षसीं पाण्डुनन्दनः ⁠।</div>
<div class="class_55">कर्णको दिव्यास्त्रका संधान करते देख पाण्डवनन्दन घटोत्कचने अपनी राक्षसी महामाया प्रकट की ⁠।⁠।⁠ ३४<img src="image_740.jpg" alt="" class="class_58"/> ⁠।⁠।</div>
<div class="class_54">शूलमुद्‌गरधारिण्या शैलपादपहस्तया ⁠।⁠।⁠ ३५ ⁠।⁠।</div>
<div class="class_54">रक्षसां घोररूपाणां महत्या सेनया वृतः ⁠।</div>
<div class="class_55">वह तत्काल ही शूल, मुद्‌गर, शिलाखण्ड और वृक्ष हाथमें लिये हुए घोररूपधारी राक्षसोंकी विशाल सेनासे घिर गया ⁠।⁠।⁠ ३५<img src="image_740.jpg" alt="" class="class_58"/> ⁠।⁠।</div>
<div class="class_54">तमुद्यतमहाचापं दृष्ट्वा ते व्यथिता नृपाः ⁠।⁠।⁠ ३६ ⁠।⁠।</div>
<div class="class_54">भूतान्तकमिवायान्तं कालदण्डोग्रधारिणम् ⁠।</div>
<div class="class_55">भयानक कालदण्ड धारण किये, समस्त भूतोंके प्राणहन्ता यमराजके समान उसे विशाल धनुष उठाये आते देख वहाँ उपस्थित हुए वे सभी नरेश व्यथित हो उठे ⁠।⁠।⁠ ३६<img src="image_740.jpg" alt="" class="class_58"/> ⁠।⁠।</div>
<div class="class_54">घटोत्कचप्रयुक्तेन सिंहनादेन भीषिताः ⁠।⁠।⁠ ३७ ⁠।⁠।</div>
<div class="class_54">प्रसुस्रुवुर्गजा मूत्रं विव्यथुश्च नरा भृशम् ⁠।</div>
<div class="class_55">घटोत्कचके सिंहनादसे भयभीत हो हाथियोंके पेशाब झरने लगे और मनुष्य भी अत्यन्त व्यथित हो गये ⁠।⁠।⁠ ३७<img src="image_740.jpg" alt="" class="class_58"/> ⁠।⁠।</div>
<div class="class_54">ततोऽश्मवृष्टिरत्युग्रा महत्यासीत् समन्ततः ⁠।⁠।⁠ ३८ ⁠।⁠।</div>
<div class="class_54">अर्धरात्रेऽधिकबलैर्विमुक्ता रक्षसां बलैः ⁠।</div>
<div class="class_55">तदनन्तर चारों ओरसे पत्थरोंकी अत्यन्त भयंकर एवं भारी वर्षा होने लगी। आधी रातके समय अधिक बलशाली हुए राक्षसोंके समुदाय वह प्रस्तर-वर्षा कर रहे थे ⁠।⁠।⁠ ३८<img src="image_740.jpg" alt="" class="class_58"/> ⁠।⁠।</div>
<div class="class_54">आयसानि च चक्राणि भुशुण्ड्यः शक्तितोमराः ⁠।⁠।⁠ ३९ ⁠।⁠।</div>
<div class="class_54">पतन्त्यविरलाः शूलाः शतघ्न्यः पट्टिशास्तथा ⁠।</div>
<div class="class_55">लोहेके चक्र, भुशुण्डी, शक्ति, तोमर, शूल, शतघ्नी और पट्टिश आदि अस्त्र-शस्त्रोंकी अविरल धाराएँ गिर रही थीं ⁠।⁠।⁠ ३९<img src="image_740.jpg" alt="" class="class_58"/> ⁠।⁠।</div>
<div class="class_54">तदुग्रमतिरौद्रं च दृष्ट्वा युद्धं नराधिप ⁠।⁠।⁠ ४० ⁠।⁠।</div>
<div class="class_54">पुत्राश्च तव योधाश्च व्यथिता विप्रदुद्रुवुः ⁠।</div>
<div class="class_55">नरेश्वर! उस अत्यन्त भयंकर और उग्र संग्रामको देखकर आपके पुत्र और योद्धा भयभीत होकर भाग चले ⁠।⁠।⁠ ४०<img src="image_740.jpg" alt="" class="class_58"/> ⁠।⁠।</div>
<div class="class_54">तत्रैकोऽस्त्रबलश्लाघी कर्णो मानी न विव्यथे ⁠।⁠।⁠ ४१ ⁠।⁠।</div>
<div class="class_54">व्यधमच्च शरैर्मायां तां घटोत्कचनिर्मिताम् ⁠।</div>
<div class="class_55">अपने अस्त्रबलकी प्रशंसा करनेवाला एकमात्र अभिमानी कर्ण ही वहाँ खड़ा रहा। उसके मनमें तनिक भी व्यथा नहीं हुई। उसने अपने बाणोंसे घटोत्कचद्वारा निर्मित मायाको नष्ट कर दिया ⁠।⁠।⁠ ४१<img src="image_740.jpg" alt="" class="class_58"/> ⁠।⁠।</div>
<div class="class_54">मायायां तु प्रहीणायाममर्षाच्च घटोत्कचः ⁠।⁠।⁠ ४२ ⁠।⁠।</div>
<div class="class_54">विससर्ज शरान् घोरान् सूतपुत्रं त आविशन् ⁠।</div>
<div class="class_55">उस मायाके नष्ट हो जानेपर घटोत्कचने अमर्षमें भरकर भयंकर बाण छोड़े, जो सूतपुत्रके शरीरमें समा गये ⁠।⁠।</div>
<div class="class_54">ततस्ते रुधिराभ्यक्ता भित्त्वा कर्णं महाहवे ⁠।⁠।⁠ ४३ ⁠।⁠।</div>
<div class="class_54">विविशुर्धरणीं बाणाः संक्रुद्धा इव पन्नगाः ⁠।</div>
<div class="class_55">तदनन्तर वे रुधिरसे रँगे हुए बाण उस महासमरमें कर्णको छेदकर कुपित हुए सर्पोंके समान धरतीमें समा गये ⁠।⁠।⁠ ४३<img src="image_740.jpg" alt="" class="class_58"/> ⁠।⁠।</div>
<div class="class_54">सूतपुत्रस्तु संक्रुद्धो लघुहस्तः प्रतापवान् ⁠।⁠।⁠ ४४ ⁠।⁠।</div>
<div class="class_54">घटोत्कचमतिक्रम्य बिभेद दशभिः शरैः ⁠।</div>
<div class="class_55">इससे शीघ्रतापूर्वक हाथ चलानेवाला प्रतापी वीर सूतपुत्र कर्ण अत्यन्त कुपित हो उठा। उसने घटोत्कचका उल्लंघन करके उसे दस बाणोंसे घायल कर दिया ⁠।⁠।⁠ ४४<img src="image_740.jpg" alt="" class="class_58"/> ⁠।⁠।</div>
<div class="class_54">घटोत्कचो विनिर्भिन्नः सूतपुत्रेण मर्मसु ⁠।⁠।⁠ ४५ ⁠।⁠।</div>
<div class="class_54">चक्रं दिव्यं सहस्रारमगृह्णाद् व्यथितो भृशम् ⁠।</div>
<div class="class_55">सूतपुत्रके द्वारा मर्मस्थानोंमें विदीर्ण होकर अत्यन्त व्यथित हुए घटोत्कचने दिव्य सहस्रार चक्र हाथमें लिया ⁠।⁠।</div>
<div class="class_54">क्षुरान्तं बालसूर्याभं मणिरत्नविभूषितम् ⁠।⁠।⁠ ४६ ⁠।⁠।</div>
<div class="class_54">चिक्षेपाधिरथेः क्रुद्धो भैमसेनिर्जिघांसया ⁠।</div>
<div class="class_55">उस चक्रके किनारे-किनारे छुरे लगे हुए थे। मणि एवं रत्नोंसे विभूषित हुआ वह चक्र प्रातःकालीन सूर्यके समान प्रतीत होता था। क्रोधमें भरे हुए भीमसेनकुमार घटोत्कचने अधिरथपुत्र कर्णको मार डालनेकी इच्छासे उस चक्रको चला दिया ⁠।⁠।⁠ ४६<img src="image_740.jpg" alt="" class="class_58"/> ⁠।⁠।</div>
<div class="class_54">प्रविद्धमतिवेगेन विक्षिप्तं कर्णसायकैः ⁠।⁠।⁠ ४७ ⁠।⁠।</div>
<div class="class_54">अभाग्यस्येव संकल्पस्तन्मोघमपतद् भुवि ⁠।</div>
<div class="class_55">परंतु अत्यन्त वेगसे फेंका गया वह घूमता हुआ चक्र कर्णके बाणोंद्वारा आहत हो भाग्यहीनके संकल्पकी भाँति व्यर्थ होकर पृथ्वीपर गिर पड़ा ⁠।⁠।⁠ ४७<img src="image_740.jpg" alt="" class="class_58"/> ⁠।⁠।</div>
<div class="class_54">घटोत्कचस्तु संक्रुद्धो दृष्ट्वा चक्रं निपातितम् ⁠।⁠।⁠ ४८ ⁠।⁠।</div>
<div class="class_54">कर्णं प्राच्छादयद् बाणैः स्वर्भानुरिव भास्करम् ⁠।</div>
<div class="class_55">चक्रको गिराया हुआ देख क्रोधमें भरे हुए घटोत्कचने अपने बाणोंद्वारा कर्णको उसी प्रकार आच्छादित कर दिया, जैसे राहु सूर्यको ढक देता है ⁠।⁠।⁠ ४८<img src="image_740.jpg" alt="" class="class_58"/> ⁠।⁠।</div>
<div class="class_54">सूतपुत्रस्त्वसम्भ्रान्तो रुद्रोपेन्द्रेन्द्रविक्रमः ⁠।⁠।⁠ ४९ ⁠।⁠।</div>
<div class="class_54">घटोत्कचरथं तूर्णं छादयामास पत्रिभिः ⁠।</div>
<div class="class_55">परंतु रुद्र, विष्णु और इन्द्रके समान पराक्रमी सूतपुत्र कर्णको इससे तनिक भी घबराहट नहीं हुई। उसने तुरंत ही पंखदार बाणोंसे घटोत्कचके रथको आच्छादित कर दिया ⁠।⁠।⁠ ४९<img src="image_740.jpg" alt="" class="class_58"/> ⁠।⁠।</div>
<div class="class_54">घटोत्कचेन क्रुद्धेन गदा हेमाङ्गदा तदा ⁠।⁠।⁠ ५० ⁠।⁠।</div>
<div class="class_54">क्षिप्ताऽऽभ्राम्य शरैः सापि कर्णेनाभ्याहतापतत् ⁠।</div>
<div class="class_55">तब कुपित हुए घटोत्कचने सोनेके कड़ेसे विभूषित गदा घुमाकर चलायी, किंतु कर्णके बाणोंसे आहत होकर वह भी नीचे गिर पड़ी ⁠।⁠।⁠ ५०<img src="image_740.jpg" alt="" class="class_58"/> ⁠।⁠।</div>
<div class="class_54">ततोऽन्तरिक्षमुत्पत्य कालमेघ इवोन्नदन् ⁠।⁠।⁠ ५१ ⁠।⁠।</div>
<div class="class_54">प्रववर्ष महाकायो द्रुमवर्षं नभस्तलात् ⁠।</div>
<div class="class_55">तदनन्तर अन्तरिक्षमें उछलकर वह विशालकाय राक्षस प्रलयकालके मेघकी भाँति गर्जना करता हुआ आकाशसे वृक्षोंकी वर्षा करने लगा ⁠।⁠।⁠ ५१<img src="image_740.jpg" alt="" class="class_58"/> ⁠।⁠।</div>
<div class="class_54">ततो मायाविनं कर्णो भीमसेनसुतं दिवि ⁠।⁠।⁠ ५२ ⁠।⁠।</div>
<div class="class_54">मार्गणैरभिविव्याध घनं सूर्य इवांशुभिः ⁠।</div>
<div class="class_55">तब कर्ण भीमसेनके मायावी पुत्रको अपने बाणोंद्वारा आकाशमें उसी प्रकार बींधने लगा, जैसे सूर्य अपनी किरणोंद्वारा मेघोंको विद्ध कर देते हैं ⁠।⁠।⁠ ५२<img src="image_740.jpg" alt="" class="class_58"/> ⁠।⁠।</div>
<div class="class_54">तस्य सर्वान् हयान् हत्वा संछिद्य शतधा रथम् ⁠।⁠।⁠ ५३ ⁠।⁠।</div>
<div class="class_54">अभ्यवर्षच्छरैः कर्णः पर्जन्य इव वृष्टिमान् ⁠।</div>
<div class="class_55">उसके सारे घोड़ोंको मारकर और रथके सैकड़ों टुकड़े करके कर्णने वर्षा करनेवाले मेघकी भाँति बाणोंकी वृष्टि आरम्भ कर दी ⁠।⁠।⁠ ५३<img src="image_740.jpg" alt="" class="class_58"/> ⁠।⁠।</div>
<div class="class_54">न चास्यासीदनिर्भिन्नं गात्रे द्व‍यङ्‌गुलमन्तरम् ⁠।⁠।⁠ ५४ ⁠।⁠।</div>
<div class="class_54">सोऽदृश्यत मुहूर्तेन श्वाविच्छललितो यथा ⁠।</div>
<div class="class_55">घटोत्कचके शरीरमें दो अंगुल भी ऐसा स्थान नहीं बचा था, जो बाणोंसे विदीर्ण न हो गया हो। वह दो ही घड़ीमें काँटोंसे युक्त साहीके समान दिखायी देने लगा ⁠।⁠।</div>
<div class="class_54">न हयान्न रथं तस्य न ध्वजं न घटोत्कचम् ⁠।⁠।⁠ ५५ ⁠।⁠।</div>
<div class="class_54">दृष्टवन्तः स्म समरे शरौघैरभिसंवृतम् ⁠।</div>
<div class="class_55">समरांगणमें बाणोंके समूहसे घिरे हुए घटोत्कचको, उसके घोड़ोंको, रथको तथा ध्वजको भी कोई नहीं देख पाते थे ⁠।⁠।⁠ ५५<img src="image_740.jpg" alt="" class="class_58"/> ⁠।⁠।</div>
<div class="class_54">स तु कर्णस्य तद् दिव्यमस्त्रमस्त्रेण शातयन् ⁠।⁠।⁠ ५६ ⁠।⁠।</div>
<div class="class_54">मायायुद्धेन मायावी सूतपुत्रमयोधयत् ⁠।</div>
<div class="class_55">वह मायावी राक्षस कर्णके दिव्यास्त्रको अपने अस्त्रद्वारा काटते हुए वहाँ सूतपुत्रके साथ मायामय युद्ध करने लगा ⁠।⁠।⁠ ५३<img src="image_740.jpg" alt="" class="class_58"/> ⁠।⁠।</div>
<div class="class_54">सोऽयोधयत् तदा कर्णं मायया लाघवेन च ⁠।⁠।⁠ ५७ ⁠।⁠।</div>
<div class="class_54">अलक्ष्यमाणानि दिवि शरजालानि चापतन् ⁠।</div>
<div class="class_55">उस समय माया तथा शीघ्रकारिताके द्वारा वह कर्णको लड़ा रहा था। आकाशसे कर्णपर अलक्षित बाणसमूहोंकी वर्षा हो रही थी ⁠।⁠।⁠ ५७<img src="image_740.jpg" alt="" class="class_58"/> ⁠।⁠।</div>
<div class="class_54">भैमसेनिर्महामायो मायया कुरुसत्तम ⁠।⁠।⁠ ५८ ⁠।⁠।</div>
<div class="class_54">विचचार महाकायो मोहयन्निव भारत ⁠।</div>
<div class="class_55">कुरुश्रेष्ठ! भरतनन्दन! वह विशालकाय महामायावी भीमसेनकुमार घटोत्कच मायासे सबको मोहित करता हुआ-सा सब ओर विचरने लगा ⁠।⁠।⁠ ५८<img src="image_740.jpg" alt="" class="class_58"/> ⁠।⁠।</div>
<div class="class_54">स तु कृत्वा विरूपाणि वदनान्यशुभानि च ⁠।⁠।⁠ ५९ ⁠।⁠।</div>
<div class="class_54">अग्रसत् सूतपुत्रस्य दिव्यान्यस्त्राणि मायया ⁠।</div>
<div class="class_55">उसने मायाद्वारा बहुत-से विकराल एवं अमंगल-सूचक मुख बनाकर सूतपुत्रके दिव्यास्त्रोंको अपना ग्रास बना लिया ⁠।⁠।⁠ ५९<img src="image_740.jpg" alt="" class="class_58"/> ⁠।⁠।</div>
<div class="class_54">पुनश्चापि महाकायः संछिन्नः शतधा रणे ⁠।⁠।⁠ ६० ⁠।⁠।</div>
<div class="class_54">गतसत्त्वो निरुत्साहः पतितः खाद्ध‍यदृश्यत ⁠।</div>
<div class="class_55">फिर वह महाकाय राक्षस धैर्यहीन एवं उत्साहशून्य-सा होकर रणभूमिमें आकाशसे सैकड़ों टुकड़ोंमें कटकर गिरा हुआ दिखायी दिया ⁠।⁠।⁠ ६०<img src="image_740.jpg" alt="" class="class_58"/> ⁠।⁠।</div>
<div class="class_54">तं हतं मन्यमानाः स्म प्राणदन् कुरुपुङ्गवाः ⁠।⁠।⁠ ६१ ⁠।⁠।</div>
<div class="class_54">अथ देहैर्नवैरन्यैर्दिक्षु सर्वास्वदृश्यत ⁠।</div>
<div class="class_55">उस समय उसे मरा हुआ मानकर कौरव-दलके प्रमुख वीर जोर-जोरसे गर्जना करने लगे। इतनेहीमें वह दूसरे बहुत-से नये-नये शरीर धारण करके सम्पूर्ण दिशाओंमें दिखायी देने लगा ⁠।⁠।⁠ ६१<img src="image_740.jpg" alt="" class="class_58"/> ⁠।⁠।</div>
<div class="class_54">पुनश्चापि महाकायः शतशीर्षः शतोदरः ⁠।⁠।⁠ ६२ ⁠।⁠।</div>
<div class="class_54">व्यदृश्यत महाबाहुर्मैनाक इव पर्वतः ⁠।</div>
<div class="class_55">फिर वह बड़ी-बड़ी बाँहोंवाला एक ही विशालकाय रूप धारण करके मैनाक पर्वतके समान दृष्टिगोचर हुआ। उस समय उसके सौ मस्तक तथा सौ पेट हो गये थे ⁠।⁠।⁠ ६२<img src="image_740.jpg" alt="" class="class_58"/> ⁠।⁠।</div>
<div class="class_54">अङ्‌गुष्ठमात्रो भूत्वा च पुनरेव स राक्षसः ⁠।⁠।⁠ ६३ ⁠।⁠।</div>
<div class="class_54">सागरोर्मिरिवोद्‌धूतस्तिर्यगूर्ध्वमवर्तत ⁠।</div>
<div class="class_55">तत्पश्चात् वह राक्षस अँगूठेके बराबर होकर उछलती हुई समुद्रकी लहरके समान कभी ऊपर और कभी इधर-उधर होने लगा ⁠।⁠।⁠ ६३<img src="image_740.jpg" alt="" class="class_58"/> ⁠।⁠।</div>
<div class="class_54">वसुधां दारयित्वा च पुनरप्सु न्यमज्जत ⁠।⁠।⁠ ६४ ⁠।⁠।</div>
<div class="class_54">अदृश्यत तदा तत्र पुनरुन्मज्जितोऽन्यतः ⁠।</div>
<div class="class_55">फिर पृथ्वीको फाड़कर वह पानीमें डूब गया और दूसरी जगह पुनः जलसे ऊपर आकर दिखायी देने लगा ⁠।⁠।⁠ ६४<img src="image_740.jpg" alt="" class="class_58"/> ⁠।⁠।</div>
<div class="class_54">सोऽवतीर्य पुनस्तस्थौ रथे हेमपरिष्कृते ⁠।⁠।⁠ ६५ ⁠।⁠।</div>
<div class="class_54">क्षितिं खं च दिशश्चैव माययाभ्येत्य दंशितः ⁠।</div>
<div class="class_54">गत्वा कर्णरथाभ्याशं व्यचरत् कुण्डलाननः ⁠।⁠।⁠ ६६ ⁠।⁠।</div>
<div class="class_55">इसके बाद आकाशसे उतरकर वह पुनः अपने सुवर्णमण्डित रथपर स्थित हो गया और मायासे ही पृथ्वी, आकाश एवं सम्पूर्ण दिशाओंमें घूमता हुआ कवचसे सुसज्जित हो कर्णके रथके समीप जाकर विचरने लगा। उस समय उसका मुख कुण्डलोंसे सुशोभित हो रहा था ⁠।⁠।⁠ ६५-६६ ⁠।⁠।</div>
<div class="class_54">प्राह वाक्यमसम्भ्रान्तः सूतपुत्रं विशाम्पते ⁠।</div>
<div class="class_54">तिष्ठेदानीं क्व मे जीवन् सूतपुत्र गमिष्यसि ⁠।⁠।⁠ ६७ ⁠।⁠।</div>
<div class="class_54">युद्धश्रद्धामहं तेऽद्य विनेष्यामि रणाजिरे ⁠।</div>
<div class="class_55">प्रजानाथ! अब घटोत्कच सम्भ्रमरहित हो सूतपुत्र कर्णसे बोला—‘सारथिके बेटे! खड़ा रह। अब तू मुझसे जीवित बचकर कहाँ जायगा? आज मैं समरांगणमें तेरा युद्धका हौसला मिटा दूँगा’ ⁠।⁠।⁠ ६७<img src="image_740.jpg" alt="" class="class_58"/> ⁠।⁠।</div>
<div class="class_54">इत्युक्त्वा रोषताम्राक्षं रक्षः क्रूरपराक्रमम् ⁠।⁠।⁠ ६८ ⁠।⁠।</div>
<div class="class_54">उत्पपातान्तरिक्षं च जहास च सुविस्तरम् ⁠।</div>
<div class="class_54">कर्णमभ्यहनच्चैव गजेन्द्रमिव केसरी ⁠।⁠।⁠ ६९ ⁠।⁠।</div>
<div class="class_55">क्रोधसे लाल आँखें किये वह क्रूर पराक्रमी राक्षस उपर्युक्त बात कहकर आकाशमें उछला और बड़े जोरसे अट्टहास करने लगा। फिर जैसे सिंह गजराजपर चोट करता है, उसी प्रकार वह कर्णपर आघात करने लगा ⁠।⁠।⁠ ६८-६९ ⁠।⁠।</div>
<div class="class_54">रथाक्षमात्रैरिषुभिरभ्यवर्षद् घटोत्कचः ⁠।</div>
<div class="class_54">रथिनामृषभं कर्णं धाराभिरिव तोयदः ⁠।⁠।⁠ ७० ⁠।⁠।</div>
<div class="class_55">जैसे बादल पर्वतपर जलकी धारा बरसाता है, उसी प्रकार घटोत्कच रथियोंमें श्रेष्ठ कर्णपर रथके धुरेके समान मोटे-मोटे बाणोंकी वर्षा करने लगा ⁠।⁠।⁠ ७० ⁠।⁠।</div>
<div class="class_54">शरवृष्टिं च तां कर्णो दूरात् प्राप्तामशातयत् ⁠।</div>
<div class="class_54">दृष्ट्वा च विहतां मायां कर्णेन भरतर्षभ ⁠।⁠।⁠ ७१ ⁠।⁠।</div>
<div class="class_54">घटोत्कचस्ततो मायां ससर्जान्तर्हितः पुनः ⁠।</div>
<div class="class_55">अपने ऊपर प्राप्त हुई उस बाण-वर्षाको कर्णने दूरसे ही काट गिराया। भरतश्रेष्ठ! कर्णके द्वारा अपनी मायाको नष्ट हुई देख घटोत्कचने अदृश्य होकर पुनः दूसरी मायाकी सृष्टि की ⁠।⁠।⁠ ७१<img src="image_740.jpg" alt="" class="class_58"/> ⁠।⁠।</div>
<div class="class_54">सोऽभवद् गिरिरत्युच्चः शिखरैस्तरुसंकटैः ⁠।⁠।⁠ ७२ ⁠।⁠।</div>
<div class="class_54">शूलप्रासासिमुसलजलप्रस्रवणो महान् ⁠।</div>
<div class="class_55">वह वृक्षावलियोंद्वारा हरे-भरे शिखरोंसे सुशोभित एक अत्यन्त ऊँचा महान् पर्वत बन गया और उससे पानीके झरनेकी भाँति शूल, प्रास, खड्ग और मूसल आदि अस्त्र-शस्त्रोंका स्रोत बहने लगा ⁠।⁠।⁠ ७२<img src="image_740.jpg" alt="" class="class_58"/> ⁠।⁠।</div>
<div class="class_54">तमञ्जनचयप्रख्यं कर्णो दृष्ट्वा महीधरम् ⁠।⁠।⁠ ७३ ⁠।⁠।</div>
<div class="class_54">प्रपातैरायुधान्युग्राण्युद्वहन्तं न चुक्षुभे ⁠।</div>
<div class="class_54">स्मयन्निव ततः कर्णो दिव्यमस्त्रमुदैरयत् ⁠।⁠।⁠ ७४ ⁠।⁠।</div>
<div class="class_55">घटोत्कचको अंजनराशिके समान काला पर्वत बनकर अपने झरनोंद्वारा भयंकर अस्त्र-शस्त्रोंको प्रवाहित करते देखकर भी कर्णके मनमें तनिक भी क्षोभ नहीं हुआ। उसने मुसकराते हुए-से अपना दिव्यास्त्र प्रकट किया ⁠।⁠।⁠ ७३-७४ ⁠।⁠।</div>
<div class="class_54">ततः सोऽस्त्रेण शैलेन्द्रो विक्षिप्तो वै व्यनश्यत ⁠।</div>
<div class="class_54">ततः स तोयदो भूत्वा नीलः सेन्द्रायुधो दिवि ⁠।⁠।⁠ ७५ ⁠।⁠।</div>
<div class="class_54">अश्मवृष्टिभिरत्युग्रः सूतपुत्रमवाकिरत् ⁠।</div>
<div class="class_55">उस दिव्यास्त्रद्वारा दूर फेंका गया वह पर्वतराज क्षणभरमें अदृश्य हो गया और पुनः आकाशमें इन्द्रधनुषसहित काला मेघ बनकर वह अत्यन्त भयंकर राक्षस सूतपुत्र कर्णपर पत्थरोंकी वर्षा करने लगा ⁠।⁠।⁠ ७५<img src="image_740.jpg" alt="" class="class_58"/> ⁠।⁠।</div>
<div class="class_54">अथ संधाय वायव्यमस्त्रमस्त्रविदां वरः ⁠।⁠।⁠ ७६ ⁠।⁠।</div>
<div class="class_54">व्यधमत् कालमेघं तं कर्णो वैकर्तनो वृषः ⁠।</div>
<div class="class_55">तब अस्त्रवेत्ताओंमें श्रेष्ठ वैकर्तन दानी कर्णने वायव्यास्त्रका संधान करके उस काले मेघको नष्ट कर दिया ⁠।⁠।⁠ ७६<img src="image_740.jpg" alt="" class="class_58"/> ⁠।⁠।</div>
<div class="class_54">स मार्गणगणैः कर्णो दिशः प्रच्छाद्य सर्वशः ⁠।⁠।⁠ ७७ ⁠।⁠।</div>
<div class="class_54">जघानास्त्रं महाराज घटोत्कचसमीरितम् ⁠।</div>
<div class="class_55">महाराज! कर्णने अपने बाणसमूहोंद्वारा सारी दिशाओंको आच्छादित करके घटोत्कचद्वारा चलाये गये अस्त्रोंको काट डाला ⁠।⁠।⁠ ७७<img src="image_740.jpg" alt="" class="class_58"/> ⁠।⁠।</div>
<div class="class_54">ततः प्रहस्य समरे भैमसेनिर्महाबलः ⁠।⁠।⁠ ७८ ⁠।⁠।</div>
<div class="class_54">प्रादुश्चक्रे महामायां कर्णं प्रति महारथम् ⁠।</div>
<div class="class_55">तब महाबली भीमसेनकुमारने जोर-जोरसे हँसकर समरभूमिमें महारथी कर्णके प्रति अपनी महामाया प्रकट की ⁠।⁠।⁠ ७८<img src="image_740.jpg" alt="" class="class_58"/> ⁠।⁠।</div>
<div class="class_54">स दृष्ट्वा पुनरायान्तं रथेन रथिनां वरम् ⁠।⁠।⁠ ७९ ⁠।⁠।</div>
<div class="class_54">घटोत्कचमसम्भ्रान्तं राक्षसैर्बहुभिर्वृतम् ⁠।</div>
<div class="class_54">सिंहशार्दूलसदृशैर्मत्तमातङ्गविक्रमैः ⁠।⁠।⁠ ८० ⁠।⁠।</div>
<div class="class_55">उस समय कर्णने रथियोंमें श्रेष्ठ घटोत्कचको पुनः रथपर बैठकर आते देखा। उसके मनमें तनिक भी घबराहट नहीं थी। सिंह, शार्दूल और मतवाले गजराजके समान पराक्रमी बहुत-से राक्षस उसे घेरे हुए थे ⁠।⁠।</div>
<div class="class_54">गजस्थैश्च रथस्थैश्च वाजिपृष्ठगतैस्तथा ⁠।</div>
<div class="class_54">नानाशस्त्रधरैर्घोरैर्नानाकवचभूषणैः ⁠।⁠।⁠ ८१ ⁠।⁠।</div>
<div class="class_55">उन राक्षसोंमेंसे कुछ हाथियोंपर, कुछ रथोंपर और कुछ घोड़ोंकी पीठोंपर सवार थे। वे भयंकर निशाचर नाना प्रकारके अस्त्र-शस्त्र, कवच और आभूषण धारण किये हुए थे ⁠।⁠।⁠ ८१ ⁠।⁠।</div>
<div class="class_54">वृतं घटोत्कचं क्रूरैर्मरुद्भिरिव वासवम् ⁠।</div>
<div class="class_54">दृष्ट्वा कर्णो महेष्वासो योधयामास राक्षसम् ⁠।⁠।⁠ ८२ ⁠।⁠।</div>
<div class="class_55">देवताओंसे घिरे हुए इन्द्रके समान क्रूर राक्षसोंसे आवृत घटोत्कचको सामने देखकर महाधनुर्धर कर्णने उस निशाचरके साथ युद्ध आरम्भ किया ⁠।⁠।⁠ ८२ ⁠।⁠।</div>
<div class="class_54">घटोत्कचस्ततः कर्णं विद्‍ध्वा पञ्चभिराशुगैः ⁠।</div>
<div class="class_54">ननाद भैरवं नादं भीषयन् सर्वपार्थिवान् ⁠।⁠।⁠ ८३ ⁠।⁠।</div>
<div class="class_55">तदनन्तर घटोत्कचने कर्णको पाँच बाणोंसे घायल करके समस्त राजाओंको भयभीत करते हुए वहाँ भयानक गर्जना की ⁠।⁠।⁠ ८३ ⁠।⁠।</div>
<div class="class_54">भूयश्चाञ्जलिकेनाथ सम्मार्गणगणं महत् ⁠।</div>
<div class="class_54">कर्णहस्तस्थितं चापं चिच्छेदाशु घटोत्कचः ⁠।⁠।⁠ ८४ ⁠।⁠।</div>
<div class="class_55">तत्पश्चात् अंजलिक नामक बाण मारकर घटोत्कचने कर्णके हाथमें स्थित हुए विशाल धनुषको बाणसमूहोंसहित शीघ्र काट डाला ⁠।⁠।⁠ ८४ ⁠।⁠।</div>
<div class="class_54">अथान्यद् धनुरादाय दृढं भारसहं महत् ⁠।</div>
<div class="class_54">विचकर्ष बलात् कर्ण इन्द्रायुधमिवोच्छ्रितम् ⁠।⁠।⁠ ८५ ⁠।⁠।</div>
<div class="class_55">तब कर्णने भार सहन करनेमें समर्थ दूसरा विशाल, सुदृढ़ एवं इन्द्रधनुषके समान ऊँचा धनुष हाथमें लेकर उसे बलपूर्वक खींचा ⁠।⁠।⁠ ८५ ⁠।⁠।</div>
<div class="class_54">ततः कर्णो महाराज प्रेषयामास सायकान् ⁠।</div>
<div class="class_54">सुवर्णपुङ्खाञ्छत्रुघ्नान् खेचरान् राक्षसान् प्रति ⁠।⁠।⁠ ८६ ⁠।⁠।</div>
<div class="class_55">महाराज! तदनन्तर कर्णने उन आकाशचारी राक्षसोंको लक्ष्य करके सोनेके पंखवाले बहुत-से शत्रुनाशक बाण चलाये ⁠।⁠।⁠ ८६ ⁠।⁠।</div>
<div class="class_54">तद् बाणैरर्दितं यूथं रक्षसां पीनवक्षसाम् ⁠।</div>
<div class="class_54">सिंहेनेवार्दितं वन्यं गजानामाकुलं कुलम् ⁠।⁠।⁠ ८७ ⁠।⁠।</div>
<div class="class_55">उन बाणोंसे पीड़ित हुआ चौड़ी छातीवाले राक्षसोंका वह समूह सिंहके सताये हुए जंगली हाथियोंके झुंडकी भाँति व्याकुल हो उठा ⁠।⁠।⁠ ८७ ⁠।⁠।</div>
<div class="class_54">विधम्य राक्षसान् बाणैः साश्वसूतगजान् विभुः ⁠।</div>
<div class="class_54">ददाह भगवान् वह्निर्भूतानीव युगक्षये ⁠।⁠।⁠ ८८ ⁠।⁠।</div>
<div class="class_55">जैसे प्रलयकालमें भगवान् अग्निदेव सम्पूर्ण भूतोंको भस्म कर डालते हैं, उसी प्रकार शक्तिशाली कर्णने अपने बाणोंद्वारा घोड़े, सारथि और हाथियोंसहित उन राक्षसोंको संतप्त करके जला डाला ⁠।⁠।⁠ ८८ ⁠।⁠।</div>
<div class="class_54">स हत्वा राक्षसीं सेनां शुशुभे सूतनन्दनः ⁠।</div>
<div class="class_54">पुरेव त्रिपुरं दग्ध्वा दिवि देवो महेश्वरः ⁠।⁠।⁠ ८९ ⁠।⁠।</div>
<div class="class_55">जैसे पूर्वकालमें भगवान् महेश्वर आकाशमें त्रिपुरासुरका दाह करके सुशोभित हुए थे, उसी प्रकार उस राक्षस-सेनाका संहार करके सूतनन्दन कर्ण बड़ी शोभा पाने लगा ⁠।⁠।⁠ ८९ ⁠।⁠।</div>
<div class="class_54">तेषु राजसहस्रेषु पाण्डवेयेषु मारिष ⁠।</div>
<div class="class_54">नैनं निरीक्षितुमपि कश्चिच्छक्नोति पार्थिवः ⁠।⁠।⁠ ९० ⁠।⁠।</div>
<div class="class_55">माननीय नरेश! पाण्डवपक्षके सहस्रों राजाओंमेंसे कोई भी भूपाल उस समय कर्णकी ओर आँख उठाकर देख भी नहीं सकता था ⁠।⁠।⁠ ९० ⁠।⁠।</div>
<div class="class_54">ऋते घटोत्कचाद् राजन् राक्षसेन्द्रान्महाबलात् ⁠।</div>
<div class="class_54">भीमवीर्यबलोपेतात् क्रुद्धाद् वैवस्वतादिव ⁠।⁠।⁠ ९१ ⁠।⁠।</div>
<div class="class_55">राजन्! क्रोधमें भरे हुए यमराजके समान भयंकर बल-पराक्रमसे सम्पन्न महाबली राक्षसराज घटोत्कचको छोड़कर दूसरा कोई कर्णका सामना न कर सका ⁠।⁠।⁠ ९१ ⁠।⁠।</div>
<div class="class_54">तस्य क्रुद्धस्य नेत्राभ्यां पावकः समजायत ⁠।</div>
<div class="class_54">महोल्काभ्यां यथा राजन् सार्चिषः स्नेहबिन्दवः ⁠।⁠।⁠ ९२ ⁠।⁠।</div>
<div class="class_55">नरेश्वर! जैसे मशालोंसे जलती हुई तेलकी बूँदें गिरती हैं, उसी प्रकार क्रुद्ध हुए घटोत्कचके दोनों नेत्रोंसे आगकी चिनगारियाँ छूटने लगीं ⁠।⁠।⁠ ९२ ⁠।⁠।</div>
<div class="class_54">तलं तलेन संहत्य संदश्य दशनच्छदम् ⁠।</div>
<div class="class_54">रथमास्थाय च पुनर्मायया निर्मितं तदा ⁠।⁠।⁠ ९३ ⁠।⁠।</div>
<div class="class_54">युक्तं गजनिभैर्वाहैः पिशाचवदनैः खरैः ⁠।</div>
<div class="class_54">स सूतमब्रवीत् क्रुद्धः सूतपुत्राय मां वह ⁠।⁠।⁠ ९४ ⁠।⁠।</div>
<div class="class_55">उसने उस समय हाथसे हाथ मलकर, दाँतोंसे ओठ चबाकर, पुनः हाथी-जैसे बलवान् एवं पिशाचोंके-से मुखवाले प्रखर गधोंसे जुते हुए मायानिर्मित रथपर बैठकर अपने सारथिसे कहा—‘तुम मुझे सूतपुत्र कर्णके पास ले चलो’ ⁠।⁠।⁠ ९३-९४ ⁠।⁠।</div>
<div class="class_54">स ययौ घोररूपेण रथेन रथिनां वरः ⁠।</div>
<div class="class_54">द्वैरथं सूतपुत्रेण पुनरेव विशाम्पते ⁠।⁠।⁠ ९५ ⁠।⁠।</div>
<div class="class_55">प्रजानाथ! ऐसा कहकर रथियोंमें श्रेष्ठ घटोत्कच पुनः उस भयंकर रथके द्वारा सूतपुत्र कर्णके साथ द्वैरथ युद्ध करनेके लिये गया ⁠।⁠।⁠ ९५ ⁠।⁠।</div>
<div class="class_54">स चिक्षेप पुनः क्रुद्धः सूतपुत्राय राक्षसः ⁠।</div>
<div class="class_54">अष्टचक्रां महाघोरामशनिं रुद्रनिर्मिताम् ⁠।⁠।⁠ ९६ ⁠।⁠।</div>
<div class="class_54">द्वियोजनसमुत्सेधां योजनायामविस्तराम् ⁠।</div>
<div class="class_54">आयसीं निचितां शूलैः कदम्बमिव केसरैः ⁠।⁠।⁠ ९७ ⁠।⁠।</div>
<div class="class_55">उस राक्षसने कुपित होकर पुनः सूतपुत्र कर्णपर आठ चक्रोंसे युक्त एक अत्यन्त भयंकर रुद्रनिर्मित अशनि चलायी, जिसकी ऊँचाई दो योजन और लंबाई-चौड़ाई एक-एक योजनकी थी। लोहेकी बनी हुई उस शक्तिमें शूल चुने गये थे। इससे वह केसरोंसे युक्त कदम्ब-पुष्पके समान जान पड़ती थी ⁠।⁠।⁠ ९६-९७ ⁠।⁠।</div>
<div class="class_54">तामवप्लुत्य जग्राह कर्णो न्यस्य महद् धनुः ⁠।</div>
<div class="class_54">चिक्षेप चैनां तस्यैव स्यन्दनात् सोऽवपुप्लुवे ⁠।⁠।⁠ ९८ ⁠।⁠।</div>
<div class="class_55">कर्णने अपना विशाल धनुष नीचे रख दिया और उछलकर उस अशनिको हाथसे पकड़ लिया; फिर उसे घटोत्कचपर ही चला दिया। घटोत्कच शीघ्र ही उस रथसे कूद पड़ा ⁠।⁠।⁠ ९८ ⁠।⁠।</div>
<div class="class_54">साश्वसूतध्वजं यानं भस्म कृत्वा महाप्रभा ⁠।</div>
<div class="class_54">विवेश वसुधां भित्त्वा सुरास्तत्र विसिस्मियुः ⁠।⁠।⁠ ९९ ⁠।⁠।</div>
<div class="class_55">वह अतिशय प्रभापूर्ण अशनि घोड़े, सारथि और ध्वजसहित घटोत्कचके रथको भस्म करके धरती फाड़कर समा गयी। यह देख वहाँ खड़े हुए सब देवता आश्चर्यचकित हो उठे ⁠।⁠।⁠ ९९ ⁠।⁠।</div>
<div class="class_54">कर्णं तु सर्वभूतानि पूजयामासुरञ्जसा ⁠।</div>
<div class="class_54">यदवप्लुत्य जग्राह देवसृष्टां महाशनिम् ⁠।⁠।⁠ १०० ⁠।⁠।</div>
<div class="class_55">उस समय वहाँ सम्पूर्ण प्राणी कर्णकी प्रशंसा करने लगे; क्योंकि उसने महादेवजीकी बनायी हुई उस विशाल अशनिको अनायास ही उछलकर पकड़ लिया था ⁠।⁠।⁠ १०० ⁠।⁠।</div>
<div class="class_54">एवं कृत्वा रणे कर्ण आरुरोह रथं पुनः ⁠।</div>
<div class="class_54">ततो मुमोच नाराचान् सूतपुत्रः परंतप ⁠।⁠।⁠ १०१ ⁠।⁠।</div>
<div class="class_55">रणभूमिमें ऐसा पराक्रम करके कर्ण पुनः अपने रथपर आ बैठा। शत्रुओंको संताप देनेवाले नरेश! फिर सूतपुत्र कर्ण नाराचोंकी वर्षा करने लगा ⁠।⁠।⁠ १०१ ⁠।⁠।</div>
<div class="class_54">अशक्यं कर्तुमन्येन सर्वभूतेषु मानद ⁠।</div>
<div class="class_54">यदकार्षीत् तदा कर्णः संग्रामे भीमदर्शने ⁠।⁠।⁠ १०२ ⁠।⁠।</div>
<div class="class_55">दूसरोंको सम्मान देनेवाले महाराज! उस भयंकर संग्राममें कर्णने उस समय जो कार्य किया था, उसे सम्पूर्ण प्राणियोंमें दूसरा कोई नहीं कर सकता था ⁠।⁠।⁠ १०२ ⁠।⁠।</div>
<div class="class_54">स हन्यमानो नाराचैर्धाराभिरिव पर्वतः ⁠।</div>
<div class="class_54">गन्धर्वनगराकारः पुनरन्तरधीयत ⁠।⁠।⁠ १०३ ⁠।⁠।</div>
<div class="class_55">जैसे पर्वतपर जलकी धाराएँ गिरती हैं, उसी प्रकार नाराचोंके प्रहारसे आहत हुआ घटोत्कच गन्धर्व-नगरके समान पुनः अदृश्य हो गया ⁠।⁠।⁠ १०३ ⁠।⁠।</div>
<div class="class_54">एवं स वै महाकायो मायया लाघवेन च ⁠।</div>
<div class="class_54">अस्त्राणि तानि दिव्यानि जघान रिपुसूदनः ⁠।⁠।⁠ १०४ ⁠।⁠।</div>
<div class="class_55">इस प्रकार शत्रुओंका संहार करनेवाले विशालकाय घटोत्कचने अपनी माया तथा अस्त्र-संचालनकी शीघ्रतासे कर्णके उन दिव्यास्त्रोंको नष्ट कर दिया ⁠।⁠।⁠ १०४ ⁠।⁠।</div>
<div class="class_54">निहन्यमानेष्वस्त्रेषु मायया तेन रक्षसा ⁠।</div>
<div class="class_54">असम्भ्रान्तस्तदा कर्णस्तद् रक्षः प्रत्ययुध्यत ⁠।⁠।⁠ १०५ ⁠।⁠।</div>
<div class="class_55">उस राक्षसके द्वारा मायासे अपने अस्त्रोंके नष्ट हो जानेपर भी उस समय कर्णके मनमें तनिक भी घबराहट नहीं हुई। वह उस राक्षसके साथ युद्ध करता ही रहा ⁠।⁠।⁠ १०५ ⁠।⁠।</div>
<div class="class_54">ततः क्रुद्धो महाराज भैमसेनिर्महाबलः ⁠।</div>
<div class="class_54">चकार बहुधाऽऽत्मानं भीषयाणो महारथान् ⁠।⁠।⁠ १०६ ⁠।⁠।</div>
<div class="class_55">महाराज! तत्पश्चात् क्रोधमें भरे हुए महाबली भीमसेनकुमार घटोत्कचने महारथियोंको भयभीत करते हुए अपने बहुत-से रूप बना लिये ⁠।⁠।⁠ १०६ ⁠।⁠।</div>
<div class="class_54">ततो दिग्भ्यः समापेतुः सिंहव्याघ्रतरक्षवः ⁠।</div>
<div class="class_54">अग्निजिह्वाश्च भुजगा विहगाश्चाप्ययोमुखाः ⁠।⁠।⁠ १०७ ⁠।⁠।</div>
<div class="class_55">तदनन्तर सम्पूर्ण दिशाओंसे सिंह, व्याघ्र, तरक्षु (जरख) अग्निमयी जिह्वावाले सर्प तथा लोहमय चंचुवाले पक्षी आक्रमण करने लगे ⁠।⁠।⁠ १०७ ⁠।⁠।</div>
<div class="class_54">स कीर्यमाणो विशिखैः कर्णचापच्युतैः शरैः ⁠।</div>
<div class="class_54">नागराडिव दुष्प्रेक्ष्यस्तत्रैवान्तरधीयत ⁠।⁠।⁠ १०८ ⁠।⁠।</div>
<div class="class_55">नागराजके समान घटोत्कचकी ओर देखना कठिन हो रहा था। वह कर्णके धनुषसे छूटे हुए शिखाहीन बाणोंद्वारा आच्छादित हो वहीं अन्तर्धान हो गया ⁠।⁠।⁠ १०८ ⁠।⁠।</div>
<div class="class_54">राक्षसाश्च पिशाचाश्च यातुधानास्तथैव च ⁠।</div>
<div class="class_54">शालावृकाश्च बहवो वृकाश्च विकृताननाः ⁠।⁠।⁠ १०९ ⁠।⁠।</div>
<div class="class_54">ते कर्णं क्षपयिष्यन्तः सर्वतः समुपाद्रवन् ⁠।</div>
<div class="class_54">अथैनं वाग्भिरुग्राभिस्त्रासयांचक्रिरे तदा ⁠।⁠।⁠ ११० ⁠।⁠।</div>
<div class="class_55">उस समय बहुत-से राक्षस, पिशाच, यातुधान, कुत्ते और विकराल मुखवाले भेड़िये कर्णको काटनेके लिये सब ओरसे उसपर टूट पड़े और अपनी भयंकर गर्जनाओंद्वारा उसे भयभीत करने लगे ⁠।⁠।⁠ १०९-११० ⁠।⁠।</div>
<div class="class_54">उद्यतैर्बहुभिर्घोरैरायुधैः शोणितोक्षितैः ⁠।</div>
<div class="class_54">तेषामनेकैरेकैकं कर्णो विव्याध सायकैः ⁠।⁠।⁠ १११ ⁠।⁠।</div>
<div class="class_55">कर्णने खूनसे रँगे हुए अपने बहुत-से भयंकर आयुधों तथा बाणोंद्वारा उनमेंसे प्रत्येकको बींध डाला ⁠।⁠।⁠ १११ ⁠।⁠।</div>
<div class="class_54">प्रतिहत्य तु तां मायां दिव्येनास्त्रेण राक्षसीम् ⁠।</div>
<div class="class_54">आजघान हयानस्य शरैः संनतपर्वभिः ⁠।⁠।⁠ ११२ ⁠।⁠।</div>
<div class="class_55">अपने दिव्यास्त्रसे उस राक्षसी मायाका विनाश करके उसने झुकी हुई गाँठवाले बाणोंसे घटोत्कचके घोड़ोंको मार डाला ⁠।⁠।⁠ ११२ ⁠।⁠।</div>
<div class="class_54">ते भग्ना विक्षताङ्गाश्च भिन्नपृष्ठाश्च सायकैः ⁠।</div>
<div class="class_54">वसुधामन्वपद्यन्त पश्यतस्तस्य रक्षसः ⁠।⁠।⁠ ११३ ⁠।⁠।</div>
<div class="class_55">उन घोड़ोंके सारे अंग क्षत-विक्षत हो गये थे, बाणोंकी मारसे उनके पृष्ठभाग फट गये थे, अतः उस राक्षसके देखते-देखते वे पृथ्वीपर गिर पड़े ⁠।⁠।⁠ ११३ ⁠।⁠।</div>
<div class="class_54">स भग्नमायो हैडिम्बिः कर्णं वैकर्तनं तदा ⁠।</div>
<div class="class_54">एष ते विदधे मृत्युमित्युक्त्वान्तरधीयत ⁠।⁠।⁠ ११४ ⁠।⁠।</div>
<div class="class_55">इस प्रकार अपनी माया नष्ट हो जानेपर हिडिम्बाकुमार घटोत्कचने सूर्यपुत्र कर्णसे कहा—‘यह ले, मैं अभी तेरी मृत्युका आयोजन करता हूँ’ ऐसा कहकर वह वहीं अदृश्य हो गया ⁠।⁠।⁠ ११४ ⁠।⁠।</div>
<div class="class_87">इति श्रीमहाभारते द्रोणपर्वणि घटोत्कचवधपर्वणि रात्रियुद्धे कर्णघटोत्कचयुद्धे पञ्चसप्तत्यधिकशततमोऽध्यायः ⁠।⁠।⁠ १७५ ⁠।⁠।</div>
<div class="class_88">इस प्रकार श्रीमहाभारत द्रोणपर्वके अन्तर्गत घटोत्कचवधपर्वमें रात्रियुद्धके प्रसंगमें कर्ण और घटोत्कचका युद्धविषयक एक सौ पचहत्तरवाँ अध्याय पूरा हुआ ⁠।⁠।⁠ १७५ ⁠।⁠।</div>
<div class="class_41"><img src="image_84.jpg" alt="" class="class_42"/></div>
</body>
</html>
