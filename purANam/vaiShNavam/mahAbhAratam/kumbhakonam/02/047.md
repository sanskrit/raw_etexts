अध्यायः 047

बलिनिपीडितैरिन्द्रादिभिः प्रार्धितेन हरिणा अदित्यां वामनत्वेनावतीर्य बलि म्प्रति याचनम् ॥ 1 ॥ त्रिविक्रमरूपिणो हरेः पादाङ्गुष्ठनखनिर्भिण्णोर्ध्वाण्डाद्गङ्गायाः प्रादु र्भावो बलिनिग्रहश्च ॥ 2 ॥
	
भीष्म उवाच 	001  
पुरा त्रेतायुगे राजन्बलिर्वैरोजनोऽभवत् ।	001a  
दैत्यानां पार्थिवो वीरो बलेनाप्रतिमो बली ॥	001c  
तदा बलिर्महाराज दैत्यसङ्घैः समावृतः ।	002a  
विजेतुं तरसा शक्रमिन्द्रस्थानमवाप सः ॥	002c  
तेन वित्रासिता देवा बलिनाऽऽखण्डलादयः ।	003a  
ब्रह्माणं तु पुरस्कृत्य गत्वा क्षीरोदधिं तदा ॥	003c  
तुष्टुवुः सहिताः सर्वे देवं नारायणं प्रभुम् ।	004a  
स तेषां दर्शनं चक्रे विबुधानां हरिस्तदा ॥	004c  
प्रसादजं तस्य विभोरदित्यां जन्म उच्यते ।	005a  
अदितेरपि पुत्रत्वमेत्य यादवनन्दनः ॥	005c  
एष विष्णुरिति ख्यात इन्द्रस्यावरजोऽभवत् ।	006a  
तस्मिन्नेव च काले तु दैत्येन्द्रो बलवीर्यवान् ॥	006c  
अश्वमेधं क्रतुश्रेष्ठमाहर्तुमुपचक्रमे ।	007a  
वर्तमाने तदा यज्ञे दैत्येन्द्रस्य युधिष्ठिर ॥	007c  
स विष्णुर्मानवो भूत्वा प्रच्छन्नो ब्रह्मसंवृतः ।	008a  
मुण्डो यत्रोपवीती च कृष्णाजिनधरः शिखी ॥	008c  
पालाशदण्डं सङ्गृह्य वामनोऽद्भुतदर्शनः ।	009a  
प्रविश्य स बलेर्यज्ञे वर्तमानो च दक्षिणाम् ॥	009c  
देहीत्युवाच दैत्येन्द्रं विक्रमांस्त्रीनिहैव ह ।	010a  
दीयतां त्रिपदीमात्रमित्ययाचन्महासुरम् ॥	010c  
स तथेति प्रतिश्रुत्य प्रददौ विष्णवे तदा ।	011a  
तेन लब्ध्वा हिरर्भूमिं जृम्भयामास वै भृशम् ॥	011c  
स शिशुः सदिवं खं च पृथिवीं वच विशाम्पते ।	012a  
त्रिभिर्विक्रमणैश्चैव सर्वमाक्रमताभिभूः ॥	012c  
बलेर्बलवतो यज्ञे बलिना विष्णुना पुरा ।	013a  
विक्रमैस्त्रिभिरक्षोभ्याः क्षोभितास्ते महासुराः ॥	013c  
विप्रचित्तिमुखाः क्रुद्धाः सर्वसङ्घा महासुराः ।	014a  
नानावक्रा महाकाया नानावेषधरा नृप ॥	014c  
नानाप्रहरणा रौद्रा नानामाल्यानुलेपनाः ।	015a  
स्वान्यायुधानि सङ्गृह्य प्रदीप्ता इव तेजसा ॥	015c  
क्रममाणं हरि तत्र उपावर्तन्त भारत ।	016a  
प्रमथ्य सर्वान्दैतेयान्पादहस्ततलैस्तु तान् ॥	016c  
रूपं कृत्वा महाभीमं जहाराशु स मेदिनीम् ।	017a  
सम्प्राप्य दिवमाकाशमादित्यसदने स्थितः ॥	017c  
अत्यरोचत भूतात्मा आदित्यस्यैव तेजसा ।	018a  
प्रकाशयन्दिशः सर्वाः प्रदिशश्च महायशाः ॥	018c  
शुशुभे स महाबाहुः सर्वलोकान्प्रकाशयन् ।	019a  
तस्य विक्रमतो भूमिं चन्द्रादित्यौ स्तनान्तरे ॥	019c  
नभस्तु क्रममाणस्य नाभ्यां किल तदा स्थितौ ।	020a  
परमाक्रममाणस्य नानुभ्यां तौ व्यवस्थितौ ॥	020c  
विष्णोरमितवीर्यस्य वदन्त्येवं द्विजातयः ।	021a  
अथास्य पादाक्रमणात्पफालाण्डो युधिष्ठिरः ॥	021c  
तच्छिद्रात्स्यन्दिनी तस्य पादभ्रष्टा तु निम्नगा ।	022a  
ससार सागरं सा तु पावनी सागरङ्गमा ॥	022c  
जहार मेदिनीं सर्वां हत्वा दानवपुङ्गवान् ।	023a  
आसुरी श्रियमाहृत्य त्रील्लोकान्स जनार्दन ॥	023c  
सपुत्रदारानसुरान्पाताले सन्न्यवेशयत् ।	024a  
नमुचिः शम्बरश्चैव प्रह्लादश्च महामनाः ॥	024c  
महाभूतानि भूतात्मा सविशेषानि वै हरिः ।	025a  
कालं च सकलं राजन्गात्रभूतान्यदर्शयत् ॥	025c  
तस्य गात्रे जगत्सर्वमानीतमधिपश्यति ।	026a  
न किञ्चिदस्ति लोकेषु यदनाप्तं महात्मना ॥	026c  
तद्धि रूपमुपेन्द्रस्य देवदानवमानवाः ।	027a  
दृष्ट्वा सम्मुमुहुः सर्वे विष्णुतेजोऽभिपीडिताः ॥	027c  
बलिर्बद्धोऽभिमानी च यज्ञवाटे महात्मना ।	028a  
विरोचनकुलं सर्वं पाताले विनिवेशितम् ॥	028c  
एवंविधानि कर्माणि कृत्वा गरुडावाहनः ।	029a  
न विस्मयमुपागच्छत्पारमेष्ठ्येन तेजसा ॥	029c  
स सर्वमसुरैश्वर्यं सम्प्रदाय शचीपतेः ।	030a  
त्रैलोक्यं च ददौ शक्रे विष्णुर्दानवसूदनः ॥	030c  
एष ते वामनो नाम प्रादुर्भावो महात्मनः ।	031a  
वेदविद्भिर्द्विजैरेतच्छ्रूयते वैष्णवं यशः ।	031c  
मानुषेषु ततो विष्णोः प्रादुर्भावांस्तथा शृणु ॥ 	031e  

इति श्रीमन्महाभारते सभापर्वणि अर्घाहरणपर्वणि सप्तचत्वारिंशोऽध्यायः ॥ 47 ॥
