अध्यायः 073

शुक्रदेवयानीसंवादः ॥ 1 ॥
शुक्र उवाच ।	001  
यः परेषां नरो नित्यमतिवादांस्तितिक्षते ।	001a  
देवयानि विजानीहि तेन सर्वमिदं जितम् ॥	001c  
यः समुत्पतितं क्रोधं निगृह्णाति इयं यथा ।	002a  
स यन्तेत्युच्यते सद्भिर्न यो रश्मिषु लम्बते ॥	002c  
यः समुत्पतितं क्रोधमक्रोधेन निरस्यति ।	003a  
देवयानि विजानीहि तेन सर्वमिदं जितम् ॥	003c  
यः समुत्पतितं क्रोधं क्षमयेह निरस्यति ।	004a  
यथोरगस्त्वचं जीर्णां स वै पुरुष उच्यते ॥	004c  
यः सन्धारयते मन्युं योऽतिवादांस्तितिक्षते ।	005a  
यश्च तप्तो न तपति दृढं सोऽर्थस्य भाजनम् ॥	005c  
यो यजेदपरिश्रान्तो मासिमासि शतं समाः ।	006a  
न क्रुद्ध्येद्यश्च सर्वस्य तयोरक्रोधनोऽधिकः ॥	006c  
तस्मादक्रोधनः श्रेष्ठः कामक्रोधौ विगर्हितौ ।	007a  
क्रुद्धस्य निष्फलान्येव दानयज्ञतपांसि च ॥	007c  
तस्मादक्रोधने यज्ञतपोदानफलं महत् ।	008a  
भवेदसंशयं भद्रे नेतरस्मिन्कदाचन ॥	008c  
न यतिर्न तपस्वी च न यज्वा न च धर्मभाक् ।	009a  
क्रोधस्य यो वशं गच्छेत्तस्य लोकद्वयं न च ॥	009c  
पुत्रो भृत्यः सुहृद्भ्राता भार्या धर्मश्च सत्यता ।	010a  
तस्यैतान्यपयास्यन्ति क्रोधशीलस्य निश्चितम् ॥	010c  
यत्कुमाराः कुमार्यश्च वैरं कुर्युरचेतसः ।	011a  
न तत्प्राज्ञोऽनुकुर्वीत न विदुस्ते बलाबलम् ॥	011c  
देवयान्युवाच ।	012  
वेदाहं तात बालाऽपि धर्माणां यदिहान्तरम् ।	012a  
अक्रोधे चातिवादे च वेद चापि बलाबलम् ॥	012c  
\'स्ववृत्तिमननुष्ठाय धर्ममुत्सृज्य तत्त्वतः ।	013a  
\'शिष्यस्याशिष्यवृत्तेस्तु न क्षन्तव्यं बुभूषता ॥	013c  
\'प्रेष्यः शिष्यः स्ववृत्तिं हि विसृज्य विफलं गतः ।	014a  
\'तस्मात्सङ्कीर्णवृत्तेषु वासो मम न रोचते ॥	014c  
पुमांसो ये हि निन्दन्ति वृत्तेनाभिजनेन च ।	015a  
न तेषु निवसेत्प्राज्ञः श्रेयोऽर्थी पापबुद्धिषु ॥	015c  
ये त्वेनमभिजानन्ति वृत्तेनाभिजनेन वा ।	016a  
तेषु साधुषु वस्तव्यं स वासः श्रेष्ठ उच्यते ॥	016c  
सुयन्त्रितपरा नित्यं विहीनाश्च धनैर्वराः ।	017a  
दुर्वृत्ताः पापकर्माणश्चण्डाला धनिनोपि च ॥	017c  
नैव जात्या हि चण्डालाः स्वकर्मविहितैर्विना ।	018a  
धनाभिजनविद्यासु सक्ताश्चण्डालधर्मिणः ॥	018c  
अकारणाश्च द्वेष्यन्ति परिवादं वदन्ति ते ।	019a  
साधोस्तत्र न वासोस्ति पापिभिः पापतां व्रजेत् ॥	019c  
सुकृते दुष्कृते वापि यत्र सज्जति यो नरः ।	020a  
ध्रुवं रतिर्भवेत्तस्य तस्माद्द्वेषं न रोचयेत् ॥\'	020c  
वाग्दुरुक्तं महाघोरं दुहितुर्वृषपर्वणः ।	021a  
मम मथ्नाति हृदयमग्निकाम इवारणिम् ॥	021c  
न ह्यतो दुष्करतरं मन्ये लोकेष्वपि त्रिषु ।	022a  
यः सपत्नश्रियं दीप्तां हीनश्रीः पर्युपासते ॥	022c  
मरणं शोभनं तस्य इति विद्वज्जना विदुः ।	023a  
अवमानमवाप्नोति शनैर्नीचसमागमात् ॥	023c  
अतिवादा वक्त्रतो निःसरन्तियैराहतः शोचति रात्र्यहानि ।	024a  
परस्य वै मर्मसु ते पतन्तितस्माद्धीरो नैव मुच्येत्परेषु ॥	024c  
निरोहेदायुधैश्छिन्नं संरोहेद्दग्धमाग्निना ।	025a  
वाक्क्षतं च न संरोहेदाशरीरं शरीरिणाम् ॥	025c  
संरोहित शरैर्विद्धं नवं परशुना हतम् ।	026a  
वाचा दुरुक्तं बीभत्सं न संरोहेत वाक्क्षतम्\' ॥ ॥	026c  

इति श्रीमन्महाभारते आदिपर्वणि सम्भवपर्वणि त्रिसप्ततितमोऽध्यायः ॥ 73 ॥

1-73-2 रश्मिषु क्रोधफलभूतास्वापत्सु । पक्षे स्पष्टोऽर्थः ॥ 1-73-3 अक्रोधेन क्रोधविरोधिना सहनेन ॥ त्रिसप्ततितमोऽध्यायः ॥ 73 ॥
