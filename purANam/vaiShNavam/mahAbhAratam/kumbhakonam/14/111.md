अध्यायः 111
कृष्णेन युधिष्टिरम्प्रत्यग्निसृष्टिप्रकारकथनम् ॥ 1 ॥ आहवनीयादित्वेन तद्विभागकथनपूर्वकं तत्तन्नामनिर्वचनम् ॥ 2 ॥ तथा यज्ञाग्निहोत्रप्रशंसनम् ॥ 3 ॥

युधिष्ठिर उवाच ।	001  
स्वभक्तस्य हृषीकेश धर्माधर्ममजानतः ।	001a  
धर्मं पुण्यतमं देव पृच्छतः कथयस्व मे ॥	001c  
भगवानुवाच ।	002  
यदेतदग्निहोत्रं वै सृष्टं वर्णत्रयस्य तु ।	002a  
मन्त्रवद्यद्धुतं सम्यग्विधिना चाप्युपासितम् ।	002c  
आहिताग्निं नयत्यूर्ध्वं सपत्नीकं सबान्धवम् ॥	002e  
युधिष्ठिर उवाच ।	003  
कथं तद्ब्राह्मणैर्देव होतव्यं क्षत्रियैः कथम् ।	003a  
वैश्यैर्वा देवदेवेश कथं वा सुहुतं भवेत् ॥	003c  
कस्मिन्काले कतं कस्य आधेयोऽग्निः सुरोत्तम ।	004a  
आहितस्य कथं वाऽपि सम्यगाचरणं भवेत् ॥	004c  
कत्यग्नयः किमात्मानः स्थानं किं कस्य वा विभो ।	005a  
कतरस्मिन्हुते स्थाने कं व्रजेदाग्निहोत्रिकः ॥	005c  
अग्निहोत्रनिमित्तं च किमुत्पन्नं पुराऽनघ ।	006a  
कथमेवाथ हूयन्ते प्रीयन्ते च सुराः कथम् ॥	006c  
विधिवन्मन्त्रवत्कृत्वा पूजितास्त्वग्नयः कथम् ।	007a  
कां गतिं वदतांश्रेष्ठ नयन्ति ह्यग्निहोत्रिणः ॥	007c  
दुर्हुताश्चापि भगवन्नविज्ञातास्त्रयोऽग्नयः ।	008a  
किमाहिताग्नेः कुर्वन्ति दुश्चीर्णा वाऽपि केशव ॥	008c  
एतत्सर्वं समासेन भक्त्या ह्युपगतस्य मे ।	009a	उत्सन्नाग्निस्तु पापात्मा कां योनिं देव गच्छति ।009c  
वक्तुमर्हसि सर्वज्ञ सर्वाधिक नमोस्तु ते ॥	009e  
भगवानुवाच ।	010  
शृणु राजन्महापुण्यमिदं धर्मामृतं परम् ।	010a  
यत्तु तारयते युक्तान्ब्राह्मणानग्निहोत्रिणः ॥	010c  
ब्रह्मत्वेनासृजं लोकानहमादौ महाद्युते ।	011a  
सृष्टोऽग्निर्मुखतः पूर्वं लोकानां हितकाम्यया ॥	011c  
यस्मादग्रे स भूतानां सर्वेषां निर्मितो मया ।	012a  
तस्मादग्नीत्यभिहितः पुराणज्ञैर्मनीषिभिः ॥	012c  
यस्मात्तु सर्वकृत्येषु पूर्वमस्मै प्रदीयते ।	013a  
आहुतिर्दीप्यमानाय तस्मादग्नीति कथ्यते ॥	013c  
यस्माच्च तु नयत्यग्रां गतिं विप्रान्सुपूजितः ।	014a  
यस्माच्च नयनाद्राजन्देवेष्वग्नीति कथ्यते ॥	014c  
तस्माच्च दुर्हुतः सोयमलं भक्षयितुं क्षणात् ।	015a  
यजमानं नरश्रेष्ठ क्रव्यादोऽग्निस्ततः स्मृतः ॥	015c  
सर्वभूतात्मको राजन्देवानामेष वै मुखम् ।	016a  
प्रथमं मन्मुखात्सृष्टो लोकार्थे पचनः प्रभुः ॥	016c  
सृष्टमात्रो जगत्सर्वमत्तुमैच्छत्पुरा खलु ।	017a  
ततः प्रशमितः सोग्निरूपास्यैव मया पुरा ॥	017c  
सततोपासनात्सोयमौपासन इति स्मृतः ॥	018ac  
आहुतिः सर्वमाख्याति तस्मिन्वसति सोनलः ।	019a  
आवसथ्य इति ख्यातस्तेनासौ ब्रह्मवादिभिः ॥	019c  
तस्मात्पञ्च महायज्ञा वर्तन्ते यस्य धर्मतः ।	020a  
सोममण्डलमध्येन गतिस्तस्य द्विजन्मनः ॥	020c  
ते च सप्तर्षयः सिद्धाः संयतेन्द्रियबुद्धयः ।	021a  
गता ह्यमरसायुज्यं ते ह्यग्न्यर्चनतत्पराः ॥	021c  
अपरे चावसथ्यं च पचनाग्निं प्रचक्षते ।	022a  
तस्मिन्पञ्च महायज्ञा वैश्वदेवश्च वर्तते ॥	022c  
स्थलीपाकं च गार्हं च सर्वे चास्मिन्प्रतिष्ठिताः ।	023a  
गृह्यकर्मवहो यस्मात्तस्माद्गृहपतिस्तु सः ॥	023c  
औपासनं चावसथ्यं सभ्यं पचनपावकम् ।	024a  
आहुर्ब्रह्मविदः केचिन्मतमेतन्ममापि च ॥	024c  
अग्निहोत्रप्रकारं च शृणु राजन्समाहितः ।	025a  
त्रयाणां गुणनामानां वह्नीनामुच्यते मया ॥	025c  
गृहाणां हि पतित्वं हि गृहपत्यमिति स्मृतम् ।	026a  
गृहपत्यं तु यस्यासीत्तत्तस्माद्गार्हपत्यता ॥	026c  
यजमानं तु यस्मात्तु दक्षिणां तु गतिं नयेत् ।	027a  
दक्षिणाग्निं तमाहुस्ते दक्षिणायतनं द्विजाः ॥	027c  
आहुतिः सर्वमाख्याति हव्यं वै वहनं स्मृतम् ।	028a  
सर्वहव्यवहो वह्निर्गतश्चाहवनीयताम् ॥	028c  
यं चाक्सथ्यं जुहुयान्मूलाग्निं विधिवद्द्विजः ।	029a  
आवसथ्यं तु तं चाग्निं पचनाग्निं प्रचक्षते ॥	029c  
तेषां स भागतो वह्निः सभ्य इत्यभिधीयते ।	030a  
आवतथ्यस्तु यो वह्निः प्रथमः स प्रजापतिः ॥	030c  
ब्रह्मा च गार्हपत्योऽग्निस्तस्मिन्नेव हि सोभवत् ।	031a  
दक्षिणाग्निस्त्वयं रुद्रः क्रोधात्मा चण्ड एव सः ॥	031c  
अहमाहवनीयोऽग्निराहोमाद्यस्य वै मुखे ।	032a  
सभ्योऽग्निः पञ्चमो यस्तु स्कन्द एव नराधिप ॥	032c  
पृथिवी गार्हपत्योऽग्निरन्तरिक्षं च दक्षिणः ।	033a  
स्वर्गमाहवनीयोऽग्निरेवमग्नित्रयं स्मृतम् ॥	033c  
वृत्तश्च गार्हपत्योऽग्निर्यस्माद्वृत्ता च मेदिनी ।	034a  
अर्धचन्द्राकृतिस्तं वै दक्षिणाग्निस्तथा भवेत् ॥	034c  
चतुरश्रं ततः स्वर्गं निर्मलं तु निरामयम् ।	035a  
तस्मादाहवनीयोऽग्निश्चतुरश्रो भवेन्नृप ॥	035c  
जुहुयाद्गार्हपत्यं यो भुवं जयति स द्विजः ।	036a  
जुहोति दक्षिणं यस्तु स जयत्यन्तरिक्षकम् ॥	036c  
पृथिवीमन्तरिक्षं च दिवं ऋषिगणैः सह ।	037a  
जयत्याहवनीयं यो जुहुयाद्भक्तिमान्नरः ॥	037c  
आभिमुख्येन होमस्तु यस्य यज्ञेषु वर्तते ।	038a  
तेनाप्याहवनीयत्वं गतो वह्निर्महाद्युतिः ॥	038c  
आहोमादग्निहोत्रेषु यज्ञैर्वा यत्र सर्वशः ।	039a  
यस्मात्तस्मात्प्रवर्तन्ते ततो ह्याहवनीयता ॥	039c  
यस्त्वावसथ्यं जुहुयान्मूलाग्निं विधिवद्द्विजः ।	040a  
स तु सप्तर्षिलोकेषु सपत्नीकः प्रमोदते ॥	040c  
इष्टो भवति सर्वाग्नेरग्निहोत्रं च तद्भवेत् ।	041a  
त्राणाद्वै यजमानस्य ह्यग्निहोत्रमिति स्मृतम् ॥	041c  
होइज्येषु विषादो वै विषादो दुःखमुच्यते ।	042a  
दुःखं तापत्रयं प्रोक्तं तापं हि नरकं विदुः ॥	042c  
आध्यात्मिकं चाधिदैवमाधिभौतिकमेव च ।	043a  
एतत्तापत्रयं प्रोक्तमात्मविद्भिर्नराधिप ॥	043c  
यस्माद्वै त्रायते दुःखाद्यजमानं हुतोऽनलः ।	044a  
तस्मात्तु विधिवत्प्रोक्तमग्निहोत्रमिति श्रुतौ ॥	044c  
तदग्निहोत्रं सृष्टं वै ब्रह्मणा लोककर्तृणा ।	045a  
वेदाश्चाप्यग्निहोत्रं तु जज्ञिरे स्वयमेव तु ॥	045c  
अग्निहोत्रफला वेदा शीतवृत्तफलं श्रुतम् ।	046a  
रतिपुत्रफला दारा दत्तभुक्तफलं धनम् ॥	046c  
त्रिवेदमन्त्रसंयोगादग्निहोत्रं प्रवर्तते ।	047a  
ऋग्यजुःसामभिः पुण्यैः स्थाप्यते सूत्रसंयुतैः ॥	047c  
वसन्ते ब्राह्मणस्य स्यादाधेयोऽग्निर्नराधिप ।	048a  
वसन्तो ब्राह्मणो ज्ञेयो वेदयोनिः स उच्यते ॥	048c  
अग्न्याधेयं तु येनाथ वसन्ते क्रियतेऽनघ ।	049a  
तस्य श्रीर्बह्मवृद्धिश्च ब्राह्मणस्य विवर्धते ॥	049c  
येनाधानं तु वै ग्रीष्मे क्रियते तस्य वर्धते ।	050a	क्षत्रियस्याग्निराधेयो ग्रीष्मे श्रेष्ठः स वै नृप ।050c  
श्रीः प्रजाःक पशवश्चैव वित्तं तेजो बलं यशः ॥	050a  
शरदृतौ तु वैश्यस्य ह्याधानीयो हुताशनः ।	051c  
शरद्रात्रं स्वयं वैश्यो वैश्ययोनिः स उच्यते ॥	051a  
शरद्याधानमेवं वै क्रियते येन पाण्डव ।	052c  
तस्यापि श्रीः प्रजाऽऽयुश्च पशवोऽर्थश्च वर्धते ॥	052a  
पशवः सर्व एवैते त्रिभिः सर्वैरलङ्कृताः ।	053c  
अग्निहोत्रा ह्यवर्तन्ते तैरेव ध्रियते जगत् ॥	053a  
ग्राम्यारण्याश्च पशवो पृक्षाश्चैव तृणानि च ।	054c  
फलान्योषधयश्चापि अग्निहोत्रकृते हविः ॥	054a  
रसाः स्नेहास्तथा गन्धा रत्नानि मणयस्तथा ।	055c  
काञ्चनानि च लोहानि ह्यग्निहोत्रकृतेऽभवन् ॥	055a  
आयुर्वेदो धनुर्वेदो मीमांसा न्यायविस्तरः ।	056c  
धर्मशास्त्रं च तत्सर्वमग्निहोत्रकृते कृतम् ॥	056a  
छन्दः शिक्षा च कल्पश्च तथा व्याकरणानि च ।	057a  
शास्त्रं ज्योतिर्निरुक्तं चाप्यग्निहोत्रकृते कृतम् ॥	057c  
इतिहासपुराणं च गाथाश्चोपनिषत्तथा ।	058a  
आथर्वणानि कर्माणि चाग्निहोत्रकृते कृतम् ॥	058c  
यच्चैतस्यां पृथिव्यां वै किञ्चिदस्ति चराचरम् ।	059a  
तत्सर्वमग्निहोत्रस्य कृते सृष्टं स्वयम्भुवा ॥	059c  
अग्निहोत्रस्य दर्शस्य पूर्णमासस्य चाप्यथ ।	060a  
युपेष्टिपशुबन्धानां सोमपानक्रियावताम् ॥	060c  
तिथिनक्षत्रयोगानां मुहूर्तकरणात्मकम् ।	061a  
कालस्य वेदनार्थं तु ज्योतिर्ज्ञानं पुराऽनघ ॥	061c  
ऋग्यजुः साममन्त्राणां श्लोकतत्वार्थचिन्तनात् ।	062a  
प्रत्यापत्तिविकल्पानां छन्दोज्ञानं प्रल्पितम् ॥	062c  
वर्णाक्षरपदार्थानां सन्धिलिङ्गं प्रकीर्तितम् ।	063a  
नामधातुविवेकार्थं पुरा व्याकरणं स्मृतम् ॥	063c  
यूपवेद्यध्वरार्थं तु प्रोक्षणश्रवणाय तु ।	064a  
यज्ञदैवतयोगार्थं शिक्षाज्ञानं प्रकल्पितम् ॥	064c  
यज्ञपात्रपवित्रार्थं द्रव्यसम्भारणाय च ।	065a  
सर्वयज्ञविकल्पाय पुराकल्पं प्रकल्पितम् ॥	065c  
नामधातुविकल्पानां तत्वार्थनियमाय च ।	066a  
सर्ववेदनिरुक्तानां निरुक्तमृषिभिः कृतम् ॥	066c  
वेद्यर्थं पृथिवी सृष्टा सम्भारार्थ तथैव च ।	067a  
इध्मार्थमथ यूपार्थं ब्रह्मा चक्रे वनस्पतिम् ॥	067c  
ग्राम्यारण्याश्च पशवो जायन्ते यज्ञकारणात् ।	068a  
मन्त्राणां विनियोगं च प्रोक्षितं श्रपणं तथा ॥	068c  
अनुयाजप्रयाजाश्च मरुतां शंसिनस्तथा ।	069a  
औद्गात्रं चैव साम्नां वै प्रतिप्रस्थानमेव च ॥	069c  
विष्णुक्रमाणां क्रमणं दक्षिणावभृथं तथा ।	070a  
त्रिकासमर्चनं चैव स्यानेषूपहृतं तथा ॥	070c  
नावबुद्ध्यन्ति ये विप्रा निन्दन्ति च पशोर्वधम् ।	071a	देवताग्रहणं मोक्षं हविषां श्रपणं तथा ।071c  
ते यान्ति नरकं घोरं रौरवं तमसाऽऽवृतम् ॥	071a  
शतवर्षसहस्राणि तत्र स्थित्वा नराधमाः ।	072c  
कृमिर्भिर्भक्ष्यमाणाश्च तिष्ठेयुः पूयशोणिते ॥	072a  
वृक्षा यूपत्वमिच्छन्ति पशुत्वं पशवस्तथा ।	073c  
सोमत्वं च लताः सर्वा वेदित्वं च वसुन्धर ॥	073a	तृणानीच्छन्ति बर्हिष्ट्वमोषध्यश्च हविष्यताम् ।073c  
यस्मात्पशुत्वमिच्छन्ति पशवः स्वर्गलिप्सया ।	074a  
तस्मात्पशुवधे हिंसा नास्ति यज्ञेषु पाण्डव ॥	074c  
यूपास्तन्मन्त्रसंस्कारैर्दर्भाश्च पशवस्तथा ।	075a  
यजमानेन सहिताः स्वर्गं यान्ति नरेश्वर ॥	075c  
यावत्कालं हि यज्वा वै स्वर्गलोके महीयते ।	076a  
तावत्कालं प्रमोदन्ते पशवो ह्यध्वरे हताः ॥	076c  
अहिंसा वैदिकं कर्म ब्रह्मकर्मेति तत्कृतम् ।	077a  
वेदोक्तं ये न कुर्वन्ति हिंसाबुद्ध्या क्रतून्द्विजाः ।	077c  
सद्यः शूद्रत्वामायान्ति प्रेत्य चण्डालतामपि ॥	077e  
गावो यज्ञार्थमुत्पन्ना दक्षिणार्थं तथैव च ।	078a  
सुवर्णं रजतं चैव पात्रक्रुभार्थमेव च ॥	078c  
दर्भाः संस्तरणार्तं तु रक्षसां रक्षणाय च ।	079a  
पजनार्थं द्विजाः सृष्टास्तारका दिवि देवताः ॥	079c  
क्षत्रिया रक्षणार्थं तु वैश्या वार्तानिमित्ततः ।	080a  
शुश्रूषार्थं त्रयाणां वै शूद्राः सृष्टाः स्वयम्भुवा ॥	080c  
एवमेतज्जगत्सर्वमग्निहोत्रकृते कृतम् ।	081a  
नावबुध्यन्ति ये चैव नरास्तु तमसा वृताः ॥	081c  
ते यान्ति नरकं घोरं रौरवं नाम विश्रुतम् ।	082a  
रौरवाद्विप्रयुक्तास्तु कृमियोनिं व्रजन्ति ते ॥	082c  
यथोक्तमग्निहोत्राणां शुश्रूषन्ति च ये द्विजाः ।	083a  
तैर्दत्तं सहुतं चेष्टं दत्तमध्यापितं भवेत् ॥	083c  
एवमिष्टं च पूर्तं च यद्विप्रैः क्रियते नृप ।	084a  
तत्सर्वं सम्यगाहृत्य चादित्ये स्थापयाम्यहम् ॥	084c  
मया स्थापितमादित्ये लोकस्य सुकृतं हि तत् ।	085a  
धारयेद्यत्सहस्रांशुः सुकृतं ह्यग्निहोत्रिणाम् ॥	085c  
यावत्कालं तु तिष्ठन्ति लोके चाप्यग्निहोत्रिणः ।	086a  
तावदेव हि पुण्येन दीप्यते रविणाऽम्बरे ॥	086c  
स्वर्गे स्वर्गं गतानां तु वीर्याद्भवति वीर्यवान् ।	087a  
तत्र ते ह्युपभुञ्जन्ति ह्यग्निहोत्रस्य तत्फलम् ।	087c  
समानरूपा देवानां तिष्ठन्त्याबूतसम्प्लवम् ॥	087e  
वृथाऽग्निना च ये केचिद्दह्यन्ते ह्यग्निहोत्रिणः ।	088a  
न तेऽग्निहोत्रिणां लोके मानसाऽपि व्रजन्ति ते ॥	088c  
वीरघ्रास्तु दुराचारा दरिद्रास्तु नराधमाः ।	089a  
विकला व्याधिताश्चापि जायन्ते शूद्रयोनिषु ॥	089c  
तस्मादप्रोषितैर्नित्यमग्निहोत्रं द्विजातिभिः ।	090a  
होतव्यं विधिवद्राजन्नूर्ध्वामिच्छन्ति ये गतिम् ॥	090c  
आत्मवन्नावमन्तव्यमग्निहोत्रं युधिष्टिर ।	091a  
न त्याज्यं क्षणिमप्येतदग्निहोत्रं युधिष्ठिर ॥	091c  
वृद्धत्वेऽप्यग्निहोत्रं ये गृह्णन्ति विधिवद्द्विजाः ।	092a  
शूद्रान्नाद्विरता दान्ताः संयतेन्द्रियबुद्धयः ॥	092c  
पञ्चयज्ञपरा नित्यं लोभक्रोधविवर्जिताः ।	093a  
द्विकालमतिथींश्चैव पूजयन्ति च भक्तितः ॥	093c  
तेऽपि सूर्योदयप्रख्यैर्विमानैर्वायुवेगिभिः ।	094a  
मम लोके प्रमोदन्ते दृष्ट्वा मां च युधिष्ठिर ॥	094c  
मन्वन्तरं च तत्रैकं मोदिता द्विजसत्तमाः ।	095a  
इह मानुष्यके लोके जायन्ते द्विजसत्तमाः ॥	095c  
क्रोधलोभविनिर्मुक्ताः प्रातस्स्नानपरायणाः ।	096a	बालाहिताग्रयो ये च शूद्रान्नाद्विरताः सदा ।096c  
यथोक्तमग्निहोत्रं वै जुह्वते विजितेन्द्रियाः ॥	096e  
आतिथेयाः सदा सौम्या द्विकालं मत्परायणाः ।	097a  
ते यान्त्यपुनरावृत्तिं भित्त्वा चादित्यमण्डलम् ॥	097c  
मम लोकं सपत्नीका यानैः सूर्योदयप्रभैः ।	098a  
तत्र बालार्कसङ्काशाः कामगाः कामरूपिणः ॥	098c  
ऐश्वर्यगुणसम्पन्नाः क्रीडन्ति च यथासुखम् ।	099a  
इत्येषामाहिताग्नीनां विभूतिः पाण्डुनन्दन ॥	099c  
प्रमाणं न च कुर्वन्ति ये यान्तीहापि दुर्गतिम् ।	100a	श्रुतिं केचिन्निन्दमानाः श्रुतिं दूष्यन्त्यबुद्धयः ।100c  
प्रमाणमितिहासं च वेदान्कुर्वति ये द्विजाः ।	101a  
ते यान्त्यमरसायुज्यं नित्यमास्तिक्यबुद्धयः ॥ ॥	101c  

इति श्रीमन्महाभारते आश्वमेधिकपर्वणि वैष्णवधर्मपर्वणि एकादशाधिकशततमोऽध्यायः ॥

