मागचा अध्याय  
पुढचा अध्याय  
  
॥ विष्णुपुराणम् ॥  
चतुर्थः अंशः  
॥ द्वाविंशोऽध्यायः ॥  
  
श्रीपराशर उवाच  
अतश्चेक्ष्वाकवो भविष्याः पार्थिवाः कथ्यन्ते ॥ १ ॥  
बृहद्बलस्य पुत्रो बृहत्क्षणः ॥ २ ॥  
तस्मादुरुक्षयस्तस्माच्च वत्सव्यूहस्ततश्च प्रतिव्योमस्तस्मादपि दिवाकरः ॥ ३ ॥  
तस्मात्सहदेवः सहदेवाद्बृहदश्वस्तत्सूनुर्भानुरथः तस्य चज प्रतीताश्वस्तस्यापि सुप्रतीकस्ततश्च मरुदेवस्ततः सुनक्षत्रस्तस्मात्किन्नरः ॥ ४ ॥  
किन्नरादन्तरिक्षः तस्मात्सुपर्णः ततश्चामित्रजित् ॥ ५ ॥  
ततश्च बृहद्राजस्तस्यापि धर्मी धर्मीणः कृतञ्जयः ॥ ६ ॥  
कृतञ्जयाद्रणञ्जयः ॥ ७ ॥  
रणञ्जयात्संजयः तस्माच्छाक्यः शाक्याच्छुद्धोदनस्तस्माद् राहुलस्ततः प्रसेनजित् ॥ ८ ॥  
ततश्च क्षुद्रकस्ततश्चज कुण्डकस्तस्मादपि सुरथः ॥ ९ ॥  
तत्पुत्रश्च सुमित्रः ॥ १० ॥  
इत्येते चेक्ष्वाकवो बृहद्बलान्वयाः ॥ ११ ॥  
अत्रानुवंशश्लोकः ॥ १२ ॥  
इक्ष्वाकूणामयं वंशःसुमित्रान्तो भविष्यति ।  
यतस्तं प्राप्य राजानं संस्थां प्राप्स्यति वै कलौ ॥ १३ ॥  
इति श्रीमहाविष्णुपुराणे चुतुर्थांशे द्वाविंशोऽध्यायः (२२)  
  
  
GO TOP
