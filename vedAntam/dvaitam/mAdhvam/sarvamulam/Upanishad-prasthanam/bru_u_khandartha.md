## बृहदारण्यकोपनिषत्खण्डार्थः -श्रीराघवेन्द्रतीर्थविरचितः

श्रीमद्धनुमद्भीममध्वान्तर्गतरामकृष्णवेदव्यासात्मकलक्ष्मीहयग्रीवाय नमः ||
कल्याणगुणपूर्णाय दोषदूराय विष्णवे | नमः श्रीप्राणनाथाय भक्ताभीष्यप्रादायिने || प्रणस्य श्रीमदानन्दतीर्थादिगुरुशेखरान् | काण्वोपनिषदोर्थानां सङ्ग्रहः क्रियते मया || अस्या उपनिषदो ब्रह्मसूर्ययाज्ञवल्क्यकण्वाः क्रमादृषयः | लक्ष्मशो देवता | वाक्यरूपत्वान्न च्छन्दोन्वेषणं | अस्या उपनिषदोध्यायाष्यात्मकत्वेपि पूर्वाध्यायद्वयस्य विद्याधिकाराथर्ं अश्वमेधकर्मनिरूपणपरत्वेन तदव्याख्याय कर्मणा शुद्धान्तःकरणस्य ब्रहमस्वरूपं निरूपयितुं प्रवृत्तं तृतीयाध्यायादिग्रन्थसन्दर्भं व्याचख्यौ भगवान्भाष्यकारः | तथाहि | आदौ पूवर्प्रकृताश्वमेधयागीयाश्वानिष्ठां ब्रह्मविद्यामाह || उषा वा इत्यादिना खण्डद्वयेन | यागीयाश्वो हि उच्चैश्श्रवाः तत्राश्वरूपो ब्रह्मा तत्र च तद्रूपो हरिः सन्निहितः | तत्र सन्निहितयोरश्वरूपयोः ब्रह्मविष्ण्वोरङ्गेषु जगदाश्रित्यास्तीति शिणःप्रभृत्युत्तमाङ्गक्रमेणाह || उषा वा इति || मेध्यस्य मेघशब्दितयागार्हस्य अश्वस्य तत्र सन्निहिताश्वरूपब्रह्मगतस्याश्वरूपस्याश्वनाम्नो हरेः शिरः उषाः उषो देवी ततो जाता | तदाश्रित्यतिष्ठतीत्यर्थः | शिर इत्यादि प्रथमा पञ्चमीसप्तम्योरर्थे ध्येया | तथा तृतीयार्थे चतुर्थ्यर्थे षष्ठयषर्थे च ज्ञेया | उषाः शिरसा सत्ताप्रतीतिप्रवृत्तिमतीति | उषाः शिरसे तदुपिस्त्यर्था | अङ्गेषु यथाश्रयभाव इति सूत्रात् | उषाः शिरसस्तत्सवामिकेति | एवमग्रेऽपि ध्येयम् | वै शब्दः प्रसिद्धयर्थः | सूर्यश्चक्षु अश्वस्य मेध्यस्येति सर्वनिषज्यते | तदर्थः प्राग्वत् | सूर्यो मण्हलाभिमानी देवश्चक्षुषो जातस्तत्र तिष्ठतीत्यादिरर्थः | एवमग्रेऽपि | वातो वाय्वभिमानी प्राणः | वैश्वानरनामाग्निः व्यात्तं विवृतमुखम् | संवत्सरः संवत्सराभिमानी ब्रह्मा अश्वस्य मेध्यस्यात्मा सर्वदेहः | प्राक्तनस्यैव सर्वनिषङ्गसम्भवे पुनरश्व्य मेध्यस्येत्युक्तिः कस्यचिदश्वस्यैवं महिमा न किन्तु सर्वस्यापि यागीयाश्वस्येति द्योतनाय | द्यौः द्युलोकभिमानी पृष्ठम् | अन्तरिक्षं अन्तरिक्षाभिमानी विघ्नेशसूनुरुदरम् | पृथिवी पृथिव्याभिमानी पाजस्यं पादाः | दिशो दिगभिमानिनश्चत्वारः पार्श्वे | पूर्वापरविभागेनैकपार्श्वस्य द्वित्वेनपार्श्वद्वयस्य चतुष्ट्वात् पाश्वेभ्यो जातास्तानाश्रित्य तिष्ठन्ति चेत्येवमादिरर्थः | अवान्तरदिशः कोणमानिनः | परिशवः परिशवशब्दितपार्श्वस्थास्थिपुच्छानि | ऋतवः वसन्तदिषडृतुमानिनः अङ्गानि शिणःपादमूलचतुष्ययपुच्छभेदेन षडङ्गानि | मासा अर्धमासाश्च मासपाक्षाभिमानिनः | पर्वाणि प्रधानसन्दयोऽवान्तरसन्धयः | अहोरात्रमानिनः | प्रतिष्ठा पादाः | नक्षत्राणि नक्षत्राभिमानिनः अस्थीनि | नमःआकाशभिमानी विघ्नेशः मांसानि | सिकताः सिकताभिमानिनः उवध्यं पुरीषम् | मेध्या श्वगतभगवदुदरस्थमिति योज्यम् | उवध्याश्रितपृथिवीदेव्यां सिकताभिमानिनस्तिष्ठन्तीत्यादिरर्थो ध्येयः | पृथिव्याः पादा श्रयत्वोक्तावपि उवध्याश्रयत्वं न विरुद्धं ऐश्वर्याद्वहुरूपत्वाच्च | सिन्धवो नदीमानिनः गुदाः आन्त्राणि | पर्वताः पर्वताभिमानिनो देवाः | यकृच्च क्लोमानश्च यकृत्क्लोमशब्दितमांसविशेषाः ओषधयश्च वनस्पतयश्च तदभिमानिनो देवाः लोमानि | उद्यन् उदयङ्गतो रविः पूर्वार्धः नाभेः पूर्वभागः | निम्लोचन् अस्तं गच्छन् जघनार्धः नाभेरधोभागः | यत् विद्योतते यो विद्युदभिमानी त् स विजृम्भते | मेध्याश्वस्य विजृम्भणं औदरवायुवशेन मुखव्यादानं विजृम्भणम् | यत्तच्छब्दयोर्व्यत्यासेन योजना | यत् स्तनयति मेघगर्जनाभिमानी यः तत् सः विधूनुते गात्रं कम्पयते | गात्रकम्पनाश्रित इत्यादिरर्थः | यद्वार्षति वर्षाभिमानी यः तत् सः मेहति मूत्रयति | मूत्रमणाश्रित इत्यादः | वागेव प्रसिद्धवागभिमानिदेव एव | अस्य मेध्याश्वस्थस्य हरेः वाक् ततो जाता तामाश्रित्य तिष्ठतीति ज्ञेयम् | एवं शिरः प्रभृतिप्रथमान्तशब्दानां उषाः शिरो ब्रह्म नामेत्यादिभाष्योक्तस्मृत्या सप्तम्यर्थादिपरत्वमुपेत्य उषोदेवीप्रभृतिदेवानां मेध्याश्वगतहरेश्शिरःप्रभृत्यभ्गश्रितत्वादिरूप एकार्थोऽस्य खण्डस्योक्तः | ईशाङ्गवाचिनो वा स्युरित्यादिस्मृत्यनुरोधेन मेध्याश्वगतस्य हरेश्शिरः प्रकाशरूपत्वादुषा इत्युच्यते | चक्षुः सूरिप्रप्यत्वादिहेतुना सूर्य इत्यच्यत इत्यादिरूपेण योगवृत्त्या उषस्सूर्यवातवैश्वानराग्निसंवत्सरादिशब्दानां शिरः प्रभृतिभगवदवयववाचिपरत्वेनान्योप्यर्थो ध्येयः | अस्मिन्पक्षे यथाश्रुतमेव सामानाधिकरण्यम् || ३ || १ || १ || मेध्याश्वनिष्ठभगवत्सम्बन्धिविद्याविशेषमाह || अहरिति || अश्वमेधौ यमेध्याश्वस्य पूर्वापरदेशौ होमयोग्यौ महिमशब्दितौ | तदभिमान्युक्तिपूर्वं तयोः जन्मकरणाद्याहात्र खण्डे | अश्वं पुरस्तान्मेध्याश्वस्य पुरोभागो महिमनामा अहः अहरभिमानिमन्मथाभिमन्यमानः अन्वजायत आसीदित्यर्थः वै प्रसिद्धिद्योतकः | तस्यमहिमाभिमानिनोऽहश्शब्दितस्य मन्मथस्य | पूर्वे अनादौ | मुख्ये इति वा | समुद्रे सम्यग्गुणैरुद्रिक्तत्वादुत्कृष्यत्वाद्धेतोस्समुद्रनामके हरौ योनिरुत्पत्तिः | एनं अस्याश्वस्य पश्चात् पश्चाद्भागो महिमनामा रात्रिः रात्रिदेवतारत्यभिमन्यमानः अन्वजायत अभवत् | तस्य पश्चाद्भागाभिमानिनो रात्रिदैवतस्य अपरे अमुख्ये समुद्रे समुद्रिक्ते अमुख्यसमुद्रेकवति चतुर्मुखे योनिरुत्पुत्तिः | विक्षिप्योक्तं बुद्धयारोहाय सङ्गृह्याह || एताविति || एतौ महिमानौ महिमशब्दितावश्वदेहपूर्वोत्तरभागौ अहोरात्रशब्दितमन्मथरत्यभिमन्यमानौ अश्वमभितः अश्वदेहस्य पूर्वापरदेशे सबम्भूवतुः वै इति | न केवलं भगवान् अश्वरूपी मेध्याश्वे तिष्ठति किन्तु देवादिवाहकेष्वपि स्थित्वा तत्तत्कर्मकर्तृतया तत्तन्नामा वर्तत इत्याह || हयो भूत्वेति || हत्वा शत्रून् यातीति व्युत्पत्त्या हयनामा सन् हयरूपी देवाश्वेषु तेषां शत्रुहननाय आविष्यस्सन् देवानवहत् | नित्यं युद्धकर्तृत्वहेतुना वाजिनामा सन् | वाजिरूपी गन्धर्वाश्वेषु स्थित्वा गन्धर्वानवहत् | देवप्रेष्यतया गन्धर्वाणां सर्वदा युद्धरतत्वात्तदश्वा वाजिनः वाजं युद्धमस्यास्तीति वाजी | अतिगतिमत्त्वहेतुना अर्वनामा सन् असुराश्वेषु स्थित्वा असुरानवहत् | तेषामश्वा अतिगतिमन्तः | ईषदाशुगमनहेतुना अश्वनामा सन् मनुष्याश्वेषु स्थित्वा मनुष्यानवहत् | सॅषद्गतिमन्तो हि मनुष्याश्वाः | अस्य शत्रुहननादिव्यापारे कस्सहायः नानाविधरूपजनकश्चक इत्यत आह || समुद्र एवेति || समुद्रेकहेतुना समुद्रनामा हरिरेवास्य हरेः बन्धुः | समुद्र एवास्य योनिः कारणम् | स्वस्मादेव स्वयं नानारूपाण्याविर्भावयति ऐश्वर्यातिशयादिति भावः || इति प्रथममश्वब्राह्मणम् || ३ || १ || २ || प्रकृताश्वमेधयज्ञो भगवदाराधनत्वेन ब्रह्मादिभिरप्यनुष्ठित इति सोकामयत मेध्यमिति तं संवत्सरस्य परस्तादात्मन आलभत इत्यादिना वक्तुं तदुपयुक्तां काञ्चन कथामाह || नैवेहेति || इह अवकाशे अग्रे विश्वजनेः प्राक् प्रलय इति यावत् | किञ्चन वस्तु नैवासीत् | प्रकृत्यादेः कारणजतस्य सत्त्वान्नैव किञ्चनासीदित्युक्तिः कथमित्यत आह || मृत्युनैवेति || अश्यते भुज्यत इत्यशं आहारभूतं जगत् नयति प्रेरयतीति अशनाया तया अशनायता मृत्युना सर्वसंहारकेण हरिणा इदं सर्वं नित्यजातमावृतमासीत् | अभिभूतं सुप्तशक्तिकमासीत् | तदधीनमेवासीत् | न स्वतन्त्रं अतो नासीदित्युक्तिरिति भावः | तथाहि श्रुत्यन्तरं नान्यत्किञ्चनमिषदिति | जगन्नेतृत्वस्य श्रीतत्वादौ सत्त्वेपि मुख्यतो मृत्युनामा हरिरेव नेतेति स एवात्र ग्राह्य इति भावेनाह || अशनाया हि मृत्युरिति || हि शब्दः एकः पुरस्ताद्य इदं पुरस्ताद्य इदं बभूव यतो ब१भूव भुवनस्य गोपाः| यमप्येति भुवनं साम्पराये स नो हरिर्धृतमिहायुषेत्तु देव इत्यादिश्रुतिप्रसिद्धिद्योतकः | तत् तस्मात्स्वस्मादन्यस्याभावात् | मनोकुरुत ऐच्छत् | अप्सृष्ययर्थमिति शेषः | इच्छाप्रकारमाह || आत्मन्वति || आत्मवान् जगदाख्यगौणदेहवान् स्यां भवेयमिति | विश्वसृजं विरिञ्चं सृष्ट्वा तद्द्वारा स्वधीनं जगत्सृजेयं ततः प्रागपस्सृजेयमित्यैच्छदिति तात्पर्यार्थः | अपां पाणिसुखहेतुत्वात्पूजासाधनत्वाच्चादौ तत्सृष्यिमाह || स इति || स मृत्युनामा हरिः | अप्सृष्ययर्थमात्मानमर्चन्नचरत् | तस्यार्चतः स्वात्मानं पूजयतस्सकाशादापोजायन्त | अर्चतो जातत्वादुदकस्यार्कनाहेतुतया पम्पदवाच्यमुदकं अभूदिति यत्तदेवार्कस्यार्कपदवाच्यस्यार्कपदप्रवृत्तिनिमित्तम् | अनेन निमित्तेनोदकस्यार्कनाम प्रप्तमिति प्रसिद्धिद्योतको वै शब्दः तात्पर्यज्ञापनायैतज्ज्ञानिनः फलमाह || कमिति || योधिकारी एवं विष्णुजातत्वपूजासाधनत्वसुखसाधनत्वप्रकारेणैतदर्कत्वं अर्कपदप्रवृत्तिनिमित्तं अर्कस्य अर्कपदवाच्यस्योदकस्य वेद अस्मै कं सुखं भवति ह वा इति | अर्चतो जातं कमर्कमिति व्युत्पत्तिः | निरुक्तिबलादरित्येतावत एवोपपदस्य शेषः || ३ || २ || १ || अर्कनाम्नस्सूर्ये प्रसिद्धत्वात्तद्बलादप् शब्दोपि तत्पर एव किं न स्यादिति शङ्कामपाकर्तुं प्रागुक्तमपामर्कनामत्वमनुवदन्तस्ताभ्यः पृथिवीसृष्ययादिकमाह || आपो वा अर्क इति || वै शब्दोवधारणे | आप एवात्रार्को नादित्य इत्रत लोकरूढितोपि वाचनिकयोगस्य निरवकाशतया प्राबल्येनापामेवार्कनाम अर्चतो वै म इति प्रागुक्तनिरुक्तिबलादिति भावः | उक्तं हि कम्पनादित्यत्र रूढितोपि वाचनिकयोगस्य प्राबल्यम् | तद्यदपां तत् तासां अपां यत् शरः यः शरः मण्ड आसीत् तत् सशरः स महन्यत निबिडोभवत् | सा विधेयापेक्षया स्त्रीलिङ्गनिर्देशः | संहतः शरः पृथिव्यभवत् | तस्यां पृथिव्यां श्वेतद्वीपे अश्राम्यत् शिश्ये | मृत्युरित्यनुषङ्गः | अग्निर्मे स्यादित्यतपच्चेति शेषः | तस्य श्रान्तस्य तप्तस्य अग्निर्मे स्यादिति चिन्तयतस्तेजो रसस्तेजस्सामर्थ्यस्य रसः जगत्सामथ्र्यसारभूतो बलदेवतारूपोग्निः अग्रजत्वादग्रणीत्वादङ्गिनां नेतृत्वाद्वा अग्निनामा मुख्यवायुः निरवर्तत उदपद्यतेति || ३ || २ || २ || तस्याग्निनाम्नो वायोः महिमानमाह || स इति || सोग्निनामा वायुः | आत्मानं त्रेधा व्यकुरुत व्यभजत् | आदित्यं तृतीयं वायुं तृतीयमग्निं तृतीयमिति | त्रयाणां मध्ये एकैकस्योतरद्वयापेक्षया तृतीयत्वमस्तीति सर्वरूपाणां समत्वसिद्धये तृतीयं तृतीयमित्येवोक्तम् | प्रथमं द्वितीयं तृतीयमित्युक्तौ रूपाणां तरतमभावः प्रतीयेत | प्राणिनामायुरादाय यातीति व्युत्पत्त्या आदित्यनामकं जगत्प्रकाशकत्वेनादित्यस्थं रूपमेकं सर्वप्राणिशरीरगं सज्जगत्पालकं वायुरूपमेकम् | प्रागुक्तनिरुक्त्या अग्निनामकं अग्निस्थं सर्वयज्ञप्रवर्तकं रूपमेकं चेति त्रेधा व्यकुरुतेत्यर्थः | प्राङ्निरवर्तताग्निरित्युक्त्या अग्नेरेव त्रिरूपेति भ्रमनिरासायोक्तमेव रूपान्तरविवक्षयान्वाह || स एष प्राणस्त्रेधा विहित इति || प्राणो मुख्यवायुस्स च कूर्मरूपेण जगद्धारकः सन्नप्यास्त इति तस्य स्थितिमाह || तस्येति || कूर्मरूपेण स्थितस्य वायोः प्राची दिक् शिरः | प्रथमा सप्तम्यर्थे | प्राच्यां दिशि शिरस्तिष्ठन्तीत्यर्थः | एवमग्रेऽपि || असौ चासौ चेर्मौ || ईर्मौ पादौ | असौ चसौ च आग्न्येय्यैशान्यौ दिशौ | अथेत्यर्थान्तरे पश्चिमदिगवस्थिताङ्गानि वच्मीत्यर्थः | अस्य कूर्मरूपस्य वायोः पुच्छं प्रतीचीदिक् | अस्य सक्थ्यौ पादौ असौ चासौ च नैरृतवायव्य दिशौ | अय पार्श्वे दक्षिणा चोदीची च | द्यौः द्युलोकः पृष्ठम् | कूर्मदेहस्योदर्ध्वभागे अस्योदरमन्तरिक्षम् | आकाशमुदरेस्तीत्यर्थः | अस्य उरः वक्षः | अधोभाग इति यावत् | इयं पृथिवी कूर्मरूपस्य उरः प्भृत्यधोभागाश्रिता इत्यर्थः | सोयं वायुकूर्मः कुत्र तिष्ठतीत्यत आह || स एषोप्सु प्रतिष्ठित इति || अण्डोदके प्रतिष्ठित इत्यर्थः | यद्यप्ययं कूर्मरूपो वायुः पञ्चाशत्कोटिविस्तीर्णायाः पृथिव्याः निखिलमपि प्रदेशमभिव्याप्य तामुरस्संश्लिष्यां कृत्वा तस्या उपरि तिष्ठति | अत एव तावत्परिमाणकूर्मदेहस्योपरिभागो द्युलोकपर्यन्तमास्त इति द्युलोकाधात्वं पृष्ठस्यान्तरिक्षाश्रयत्वं मध्यभागस्योदरशब्दितस्य युक्तम् | तथापि वायवीयकूमर्देहस्याप्रतिघत्वात् शिरोवाहुपादपुच्छपार्श्वानां लक्षयोजनघनीभूतभूखण्डपाश्वेषु अनुप्रविश्यातिरिच्याण्डोदपर्यन्तं गत्वा तदुदके अवस्थितत्वादपतसु प्रतिष्ठित इत्युक्तम् | वायुकूर्मादिज्ञानिनः फलमाह || यत्रेति || य एवं विद्वान् वायोरादित्यादिरूपत्रयं कूर्मरूपं चोक्तप्रकारेण जानन् यत्र क्वच यस्मिन्कस्मिंश्चिद्देशे एति गच्छति तिष्ठा सा चेत्तदेव तत्रैव प्रतितिष्ठति संस्थितिमान् भवतीत्यर्थः || ३ || २ || ३ || वायुरेव ब्रह्मा भवतीति ज्ञापयितुं वायूत्पत्तिं पूर्वमुक्त्वा ब्रह्मणः सृष्यिविषयामश्वमेधकरणे साक्षादुपयुक्तां कथामाह || सोकामयतेति || ब्रह्मणोश्वमेधकर्तृत्वेन तदुत्पत्तिकथाया अश्वमेधकृता वादरजननाय उपयोगवत् | वायूत्पत्त्युक्तेरपि अश्वमेधादौ स एवोद्गानदक्षो नान्य इत्यथ हेममासन्य
मित्यादिनोपयोगो व्यक्त इति ज्ञेयम् | आत्मा विरिञ्चः मे द्वितीयो जायेतेति स मृत्युरकामयत | स मृत्युः मनासा स्वेच्छया | वाचं श्रीदेवीं | मिथुनं यथा भवति तथा समभवत् | स इति तच्छशब्दार्थं व्यनक्ति || अशनायां मृत्युरिति || बिन्दुराधिक्यार्थे | सर्वाशननेतृत्वेन अशनायेति | तत् तत्र देव्यां यद्रेतः स्थापितमासीत् | स रेतः | विधेयापेक्षया पुल्लिङ्गत्वम् | संवत्सरोभवत् सम्यक् वत्सभूतान् देवान् रमयतीति व्युत्पत्त्या संवत्सरनामा ब्रह्मा अभवत् रमतेः ञमन्ताडुः | कियत्कालं देवी गर्भं दधारेत्यतो वत्सरपर्यन्तमित्याह || न ह पुरेति || ततः विरिञ्चोत्पत्तेः पुरा पूर्वं संवत्सरः नास ह नाभूत्किल | कोर्थ इत्यतो व्यनक्ति || तमिति || तं विरिञ्चं यावान्द्वादशमासात्मा संवत्सरः एतावन्तं कालमबिभः उदरे धृतवती देवी | तमेतावतः कालस्य संवत्सरस्य परस्तात् पश्चात् असृजन असूत | वाणीदृष्यिं वक्तुमुपोद्धतमाह || तमिति || जातं तं विरिञ्चमिमभि प्रति तदाभिमुख्येनेति यावत् | व्याददात् तमत्तुं मुखविवृतिमकरोदित्यर्थः | सतु भीत्या भाणमकरोत् | भाणिति शब्दमकरोत् | सैव भाणिति शब्दस्तदभिमानी विधेयापेक्षया स्त्रीलिङ्गत्वं वाक् सरस्वती अभवत् | भारूपत्वाण्णशब्दितसुखरूपत्वाद्जभाणिति भगवान् तद्वयञ्जकत्वात्सरस्वती भाणभवदित्युच्यते || ३ || २ || ४ || ततः किं जातमित्यतोऽदनान्निवृतो भगवान् (मृत्युः)वाणीवाणीश्वराभ्यां जगत्सृष्ट्वा पश्चात्समहरदित्याह || स इति || सः मृत्युनामा हरिः | इमं संवत्सराख्यं विरिञ्चम् | अभिमंस्ये लीनं करिष्ये संहरिष्यामि यदि तर्हीति शेषः | कनीयः अल्पमन्नं करिष्ये कृतवान् भवेयमित्यैक्षतालोचितवान् | एवमालोच्य स मृत्युः अदनान्निवृत्तस्सन् तया वाचा सरस्वत्या तेनात्मना विरिञ्चेन मिथुनीभूताभ्यां ताभ्यामिति यावत् | इदं सर्वमसृजतेत्युक्तं व्यनक्ति || ऋच इति || ऋच इति || ऋगाद्यभिमानिनः | गायत्यादिछन्दोभिमानिनः यज्ञाभिमानिनः | असृजतेत्यन्वयः | अजनयदित्यथर्ः | सष्यिमुक्त्वा संहृतिमाह || स इति || स आत्मा विरिञ्चः | यद्यदेवासृजत तत्तदत्तुमध्रियत मनोकुरुत मृत्युरित्यर्थः | आदच्चेत्यपि ध्येयम् | कुतः सर्वमादन्मृत्युरित्यतः स्वस्यादितिनामवात्त्वहेतोरित्याह || सर्वमिति || मृत्युः सर्वमत्तीति यत् तत् सर्वादनं अदितेरदितिपदवाच्यस्य मृत्योरदितित्त्वं अदितिपदप्रवृत्तिनिमित्तम् | अन्यथा सर्वादनाभावे सवरात्तृत्वनिमित्तकं यत् स्वस्यादितिनाम आदितिर्देवतामयी इत्यादि श्रुत्यन्तरेस्ति तन्न स्यादतः सर्वमाददिति देवमातरि प्रसिद्धादिति नाम्नो निमित्तोक्तिपरमिति त्ययुक्तम् | तस्यास्सर्वादनस्य बाधात् | मृत्युपदोक्तब्रह्मप्रकरणविरोधाच्च | तथाच सूत्रम् | अत्ताचराचर ग्रहणात् | प्रकरणाच्चेति | तात्पर्यद्योतनायैतज्ज्ञानिनः फलमाह || सर्वस्येति || योधिकारी अदितेरदितिपदवात्त्यस्य मृत्युनाम्नो हरेरेतददितित्वं अदितिपदप्रवृत्तिनिमित्तमेवं वेद स इति शेषः | सर्वस्य स्वयोग्यस्यात्ता भक्षकः भवति | नेदं स्तुतिमात्रं किन्तु वास्तवमेवेति भावेनाह || सर्वमस्यान्नं भवतीति || ३ || २ || ५ || अश्वमेधकर्तृजनिमुक्त्वा तत्साधनाश्वरूपपशूत्पत्तिं वक्तुं कथामाह || स इति || स चतुर्मुखः | भूयसा यज्ञेन श्रेष्ठेनाश्वमेधक्रतुना | भूयः परिपूर्णं ब्रह्म | यजेय पूजयेयमित्यकामयत | एवं कामयमानस्स साधनास्मृतेरश्राम्यात् श्रान्तोभवत् | स तपोतप्यत अतपदित्यर्थः | तापवानभूदिति यावत् | तस्य श्रान्तस्य तप्तस्य देहत्यागेच्छायां सत्यां देहादुदक्रामात् | तस्मिन्नुत्क्रान्ते सति तेनैव सह यशो वीर्यमुदक्रामदिति काङ्क्षितपूर्त्या वाक्ययोजना ज्ञेया | यशोवीर्यशब्दाथर्ं व्यनक्ति || प्राणा वैयशो वीर्यमिति || यशेवीर्यहेतुत्वात्प्राणा इन्द्रियाभिमानिनः || प्राणेषूत्क्रान्तेष्विति || विरिञ्चेन सहेति योज्यम् | श्वयितुं स्थूलभावं प्राप्तुंह अधि्रयत अभूत् | स्थूलमभवदित्यर्थः | तस्य विरिञ्चस्य शरीरे एवं स्थूलतां प्राप्ते सति शरीर एव प्रवेष्युं मन आसीत् || ३ || २ || ६ || ततः किमासीदित्यत आह || स इति || इदं शवरूपं स्थूलतां प्राप्तं शरीरं मेध्यं पवित्रं स्यात् | अनेन शरीरेण आत्मन्वी देहवान् स्यां भवेयमिति स चतुर्मुखोकामयत ऐच्छत् | प्रविवेश चेत्यपि ध्येयम् | ततः प्रवेशानन्तरं देहस्य श्वेतीभावानन्तरमिति वा स्थूलाद्देहादिति वा अश्वमेधसाधनं दृष्ट्वा अश्वोभवत् | अश्वाकारं देहान्तरमेकेनांशेन धृतवानित्यर्थः | ततोश्वमेधमकारोदिति शेषः | प्राक्तनपुन्देहस्य अश्वदेदेहस्य यागस्य च त्रयाणामश्वमेधनामनिर्वचनेनाह || यदिति || तच्छरीरमश्वत् स्थूलमभवत् | मेध्यं चाभूदिति यत् तदेव स्थूलताभवनं मेध्यताभवनमेव अश्वमेधस्य अश्वमेधनाम्नश्शरीरस्य तच्छरीरकस्य चतुर्मुखस्याश्वमेधत्वं अश्वमेधनामनिमित्तम् | श्वेतीभावं मेध्यातां पवित्रतां च गते शरीरे स्थितत्वात् ब्रह्म अश्वेमेधनामकोमवदित्यथर्ः | तथा तत्पुंशरीरं अश्वत् द्वितीयं मेध्यम् | यागसाधनं चाभूदिति यत् तदेवाश्वमेधनाम्नो यागीयाश्वस्याश्वमेधत्वम् | पुन्देहस्थो ब्रह्म स्थूलभावं गतात्पुन्देहादश्वाकरं देहान्तरं सृष्ट्वा अंशेन तदधिष्ठाय फलविशेषसिद्धयर्थं यज्ञसाधनं चाभूदित्यश्वरूपोप्यश्वमेधीयत्वहेतुना अश्वमेधनामा भवदित्यर्थः | तथा यत् यदर्थं अवाख्यसाधनद्वरा यत्कर्मानुष्ठानार्थमिति यावत् | अश्वत् स्थूलमभवत् मेध्यं शुद्धं च तदिच्छयाभवदिति यत् तदेव श्वेतीभूतमेध्यपुन्देहस्थब्रह्मणा अश्वमेधनामकाश्वरूपसाधनद्वारानुष्ठितत्वमेवाश्वमेधनाम्नो श्वमेधत्वं अश्वमेधनामनिमित्तमिति त्रेधास्य वाक्यस्यार्थो ध्येयः | योधिकारी एवं उक्तप्रवृत्तिनिमित्तेनाश्वमेधशब्दवाच्यतया एनं पुन्दोहिनं अश्वदेहिनं विरिञ्च यागं च वेद जानाति | एष पुमान् ह वै एष पुमानेवाश्वमेधमश्वमेधशब्दार्थं वेद नान्य इत्यर्थः || ३ || २ || ७ || पूर्वं शेषोक्त्या अश्वमेधमकरोदित्युक्तम् | तं प्रकारं दर्शयति || तमिति || स इत्यनुवर्तते सः विरिञ्चः तं अश्वरूपमात्मानमनवरुध्येव निरोधमकृत्ववामन्यत  अवरोधहीतनया भूमण्डलं चारयिष्यामीत्यमन्यर्तत्येथः | अश्वरूपः स्वयमेवेतीच्छया सञ्चारसम्भवेपि लोक इव निरोध्यनिरोधकभेदमुपेत्येयमुक्तिरितीव शब्दः | संवत्सरं चारयित्वा संवत्सरस्य परस्तात् | आत्मने स्वान्तर्यामिणे भगवते आलभत विशस्तवान् | विशस्य | तस्य वपामङ्गानि च हरये दत्तवानित्यर्थः | अश्वमेधीयाश्वस्य प्रजापतिदेवताकत्वात्प्रजापतीतरकर्तृकयागे सदेहमानिहरये प्रणमेत्केवलाय वेत्युक्तन्येयेन प्रजापतिसहितहरये हविर्दानम् | प्रजापतिकर्तृके तु यज्ञे अधिष्ठानविनाकृतकेवलहरये दानमिति कृत्वा केवलस्वान्तर्यामिणे हविर्दत्तवानिति ज्ञेयम् | पशून् अजादीन् देवताभ्यः अन्यदेवतास्थपरमात्मरूपेभ्यः उक्तन्यायात् | प्रत्यौहत् तत्तवान् | कुतो ब्रह्मा स्वात्मस्थायाश्वं देवतास्थरूपेभ्योन्यपशूनालब्धवानित्यत आह || तस्मादिति || तस्मात्स्वात्मस्थाय देवतास्थाय तत्तत्वकारणात् इन्द्रदयः पृथुप्रभृतिराजानश्च प्रोक्षितं पशुं जात्येकवचनम् | अजादिपशुजातं सर्वं सर्वदैवत्यं सर्वदेवतासम्बन्धि | अश्वं च प्रजापतिसम्बन्धिनं आलभन्ते | न केवलं ब्रह्मादिरश्वमेधाख्योपि त्वश्वमेधनामकब्रह्माधिष्ठानत्वात्सूर्योप्यश्वमेधनामेत्याह || एष ह वा इति || एष इत्युक्तं व्यनक्ति || य एष तपतीति || कुतः यतस्तस्य तसिन्मन्सूर्ये संवत्सरो ब्रह्माऽश्वमेधनामा सन्निति शेषः | आत्मा आततो व्याप्तोस्त्यत इति तस्य महिमानमाह || अयमिति || अयं संवत्सराख्यो ब्रह्मा अर्कोर्कस्थोर्कनामा अग्निरग्निस्थतयाग्निनामा | तस्य ब्रह्मणः इमे लोका आत्मानः तेन आतताः व्याप्ता इति कृत्वा तस्यात्मान इत्युच्यन्ते | एवं सूर्यादौ सर्वत्र व्प्तश्चेत्तर्हि किं स एव सर्वोत्तमः नेत्याह || ताविति || उपलक्षणम् | अर्काग्निलोकाश्वमेधास्तेषु स्थितो ब्रह्मेति यावत् | सो पुनरेकैव देवता भवतीत्यत सा उ इति पदविभागः | प्रसिद्धविष्ण्वाख्यैकदेवताधीन एव भवति उ भवत्येवेति सेत्युक्तदेवता केत्यत आह || मृत्युरेव | नृसिंह एव | तं जानान्निति शेषः | तं मृत्युनामकं नृसिंह जानन्ब्रह्मा पुनर्मृत्युमृतिः पुनर्मृत्युर्मृतिः स्मृतेत्युक्तेः | अपपुनर्मृत्युं अकालमृतिं जयति | मृत्युः मृतिरूपो मृत्युरेनं ब्रह्माणं नाप्नोति | कुत मृत्युः नृसिंहः अस्य ब्रह्मण आत्मा स्वामी भवति | एतासां देवतानां रुद्रादीनां पूर्वप्रकृतार्कादीनां वा एको मुख्यो भवति स्वामी भवति ईशत्वेन वर्तत इत्यर्थः | यतोत इति योजना | यद्वा मृत्युरस्यात्मेत्येतत् नैनमित्युक्तार्थे एतासामित्युक्तार्थे च हेतुरिति ज्ञेयम् || द्वितीयमश्वज्ञेधब्राह्मणम् || ३ || २ || अश्वमेधादिषु वायुरेवोद्गाता कार्यस्तस्यैव तत्र प्राप्तविघ्नविघातक्षमत्वादित्यथ हेममासन्यं प्राणमित्यादिना विवक्षुरुपोद्घातमाह || द्वया इति || प्राजापत्याः ब्रह्मसुताः | देवाश्च असुराश्चेति द्वयाः द्विवर्गाः | ह प्रसिद्धम् | इति शब्दोत्र योज्यः | ततः तत्र वर्गद्वयमध्ये | देवाः कनीयासः कनीयांसः | सङ्खयया अल्पा एव | असुराः ज्यासाः ज्यायांसो बहव इत्यर्थः| ते उभये | एषु लोकेषु त्रिलोकाधिपत्यविषये अस्पर्धन्त | स्पर्धया युद्धे जाते बहुत्वाच्छङ्करवरोत्सिक्तत्वाच्चासुरैर्जिताः ते देवाः परस्परमूचुर्ह | आलोचितवन्तः स्म | कथं हन्त हर्षे | यज्ञे उद्गीथेन उद्गानेन | उद्गानप्रसन्नेन हरिणा असुरानत्ययाम अतिक्रामामेति || ३ || २ || १ || ते एवमालोचितवन्तो देवाः यज्ञमारभ्य तत्र वाचं वागभिमानिनं वह्निमूचुर्ह | त्वं नोस्मदर्थे | उद्गाय ऋगारूपढसामगानं कुर्विति | तैरुक्तो वाग्वह्निस्तथास्त्वित्युक्त्वा तेभ्यो देवेभ्यः | देवानामर्थे | उदगायत् | यो वाचि भोगः उद्गानजं फलं शत्रुजयादि तं देवेभ्य आगायत् | यत् कल्याणं उद्गानादन्यदृगादिना भगवत्स्तवनादिरूपं वदति | तदात्मने स्वस्मै आगायदित्यनुषङ्गः | ते असुराः | अनेनोद्गात्रा नोस्मान् | अत्येष्यन्ति देवा इति विदुर्वै | एवं विदित्वा ते तं वह्निम् | अभिद्रुत्य आभिमुख्येन गत्वा | पाप्मनाऽविध्यन् | सम्यगुद्गानं यथा न भवति तथाऽकुर्वन्निति | वेधमेव व्यनक्ति || स य इति || योसुरकृतः पाप्मा स सः प्रसिद्धः | एकस्तच्छब्दः प्रसिद्धार्थकः | प्रसिद्धः पाप्मा क इत्यत आह || यदेवेति || अपतिरूपं व्यत्यस्तस्वरवर्णादिकम् | वदतीति यत् इदमेव प्रसिद्धं पापवेधनमिति | कथमिदं पापमित्यत आह || स एव स पाप्मेति || मन्त्रो हीनः स्वरतो वर्णतो वेत्देरिति ज्ञेयम् || ३ || ३ || २ || अथ वह्नेः पापविद्धत्वकारणात् घ्राणं नासिक्यवायुम् | प्राग्वेदतदादिखण्डचतुष्ययस्यार्थो ध्येयः | घ्राणे भोगः | भगवन्निर्माल्याघ्राणजमदृष्यफलम् | तदन्यशुभगन्धघ्राणजं दृष्यं फलं कल्याणम् | अप्रतिरूपमशुभगन्धम् || ३ || ३ || ३ || अथेत्युक्तार्थे | चक्षुश्चक्षुदिवन्तं सूर्यम् | चक्षुषि भोगः पुण्यतीर्थक्षेत्रादिदर्शनजमदृष्यं फलम् | तदन्यसुरूपादिकं कल्याणम् | अप्रतिरूपं दुर्दशम् || ३ || ३ || ४ || श्रोत्रं दिग्देवताः | श्रोत्रे भोगो हरिकथाश्रवणादिजमदृष्यफलम् | तदन्यसुखहेतुशब्दं कल्याणम् | अप्रतिरूपं दुःश्रावशब्दम् || ३ || ३ || ५ || मनः मनोदैवतमिन्द्रं रुद्रं शेषं च | मनसि भोगो हरिध्यानादिजं श्रेयः | तदन्यसुखहेत्वर्थजातं कल्याणम् | अप्रतिरूपं स्वाननुगूलम् | उक्तमुपलक्षणं अन्ये च देवा उद्गाने प्रवृत्ताः पापविद्धा अभूवन्निति वदन्नुपसंहरति || एवमुखल्वेता देवा इति || एताः देवताः वह्नयादीनन्यांश्च देवान्पाप्मभिरुपासृजन्सम्बद्धानकुवर्न्नसुरा एवमेना वह्यादिदेवता इत्यर्थः || ३ || ३ || ६ || अथ सर्वासां देवतानां पापविद्धत्वात् | इमं प्रसिद्धम् | आसन्यं आस्ये भवम् | आस्य शब्दाद्भवार्थेन्यप्रत्ययः यकाररूपव्यञ्जनलोपश्च | आस्ये अन्तरित्यग्रेनिर्वचनात् | प्राणं मुख्यवायुं | ऊचुर्देवाः | त्वं न इत्यादि प्राग्वत् | अविव्यत्सन् वेद्धुमैच्छन् | इच्छन्तः किमासन्नित्यत आह || विध्वंसमाना इति || प्राग्वत् सन्धीभूय वेधितुं प्राप्ता एते विशकलितास्सन्तः विष्वञ्चः वक्रगतयः | भिननभिन्नमार्गगतिमन्तो विनेशुः अलक्षिता अभूवन् | तत्र दृष्यान्तः || स यथेति || स विध्वंसनेन विष्वग्गतिप्रकारः यथा स्पष्यं तथोच्यत इत्यर्थः | अश्मानं वज्रशिलाम् | ऋत्वा प्राप्य | लोष्यः पांसुपिण्डः | विध्वंसेत तथा विशकलितावयवो भवेत् | एवं है व एवमेवेति | ततोनन्तरं तेषां पलायितत्वाद्वा | देवा अभवन् लोकाधिपत्यादिभूतिमन्त आसन् | असुराः पराभवन् भूतिविहीना आसन् | योधिकारी | एवं सर्वासुरविध्वंसनहेतुतया प्राणं वेद | अस्य प्राणवेदिनः द्विषन् भ्रातृव्यः शत्रुः पाप्मा | आत्मना परमात्मना | तत्प्रसादेनेति यावत् | पराभवति पराभूतो भवति || ३ || ३ || ७ || ततः किमासीदित्यत आ || ते हेति || ते देवाः | यः इत्थं शत्रुविनाशद्वाराऽस्मद्भूतिहेतुत्वेन | नोऽस्मान् | असक्त प्राप्नोत् | सः कनु कुत्राभूत् | ह आश्चर्यम् | इत्यूचुरन्योन्यमालोचितवन्तः | आलोच्यायमास्येन्तः मुखान्तरेऽस्तीति निश्चक्रुरित्यर्थः | अत एव आस्येऽयत इत्ययास्यनाम वायोरित्याह || सोयास्य इति || नामान्तरं चाह || आङ्गिरस इति || B-ख़्-१
तन्नाम निर्वक्ति | अङ्गानां प्राणिदेहानां रसो नियन्ता हि यतोत इति | अङजगपदस्येकारान्तादेशे अङ्गिरस इति सिद्धेः | स एवाङ्गिरसः | एतेनास्यास्यन्तरवस्थाने प्रयोजनमुक्तं भवति || ३ || ३ || ८ || वायोर्महिमान्तरमाह || सेति || सैषा वायुरूपा देवता | दूर्नाम वै | कुतः | अस्याः देवतायाः मृत्युर्दूरं हि यस्मात्तस्मादिति | दूरं करोतीत्यर्थे क्विप्यन्तलोपे दूरिति रूपसिद्धेः | दूरमित्यादि फलवाक्यं स्पष्यार्थम् || ३ || ३ || ९ || देवानामसुरिकृतपापसत्त्वात्कथं ततो देवा अभवन्निति भूतिमत्त्वोक्तिरित्यत आह || सा वा इति || सैषा वायुरूपा देवता | एतासां देवतानां पाप्मानं पापरूपं मथृयुमपहत्य
वियोज्य | आसां दिशां प्राणिसञ्चारानुकूलदिशामन्तो यत्र समुद्रप्रान्त इति यावत् | गमयाञ्चकार तत्र नीतवान् | आसां पाप्मनस्तत् तत्र | जनसङ्घेषु च विन्यदधात् प्राक्षिपत् | तस्मात् पाप्मनस्तत्र प्रक्षिप्तत्वादेव | जनं जनसङ्घम् | अन्तं दिशामन्तम् | कुतो नेयादित्यत उक्तम् || नेदिति || पाप्मानं मृत्युं नेत् नैवान्ववायानि प्राप्नवानीति भावेन नेयादित्यर्थः | तत्र गतौ पापान्वयः स्यादिति भावः || ३ || ३ || १० || तासां पापं मृत्युपहत्य किमकरोद्वायुरित्यत आह || सा वा इति || सैषा वायुरूपा देवता | एतासां देवतानां पाप्मानं पापरूपं मृत्युमपहत्य वियोज्य | आसां दिशां प्राणिसञ्चारानुकूलदिशामन्तो यत्र समुद्रप्रान्त इति यावत् | तत् तत्र | गमयाञ्चकार तत्र नीतवान् | आसां पाप्मनस्तत् तत्र | जनसङ्घेषु च विन्यदधात् प्राक्षिपत् | तस्मात् पाप्मनस्तत्र प्रक्षिप्तत्वादेव | जनं जनसङ्घम् | अन्तं दिशामन्तम् | कुतो नेयादित्यत उक्तम् || नेदिति || पाप्मानं मृत्युं नेत् नैवान्वयायानि प्रापनवानीति भावेन नेयादित्यर्थः | तत्र गतौ पापान्वयः स्यादिति भावः || ३ || ३ || १० || तासां पापं मृत्युमपहत्य किमकरोद्वायुरित्यत आह || सा वा इति || अथेति || तस्मादिति पापापहत्यनन्तरमिति वा | एनाः देवताः | मृत्युमति | अतिक्रम्य स्थितं ऊर्ध्वलोकमवहत् प्रापितवान् || ३ || ३ || ११ || एतदेव प्रत्येकं प्रत्येकं व्यनक्ति || स वा इति || सः वायुः | प्रथमां पूर्वमुद्गातृतया विनियुक्तां वाचमेव वाङ्मानिनमभ्निमेवात्यवहत् | मृत्युमिति शेषः | मृत्युमत्यमुच्यत | पापमृत्युमुक्ता सा वाक् | यदा तदा सोग्निरभवत् अग्निलोकाधिपतिरभवत् | स्वपदे स्थितः स्वव्यापारं करोतीत्याह || सोयमिति || परेण मुख्यवायुना || ३ || ३ || १२ || एवमेवाग्रेतनखण्डचतुष्ययेप्यर्थो ध्येयः | प्राणं नासिक्यवायुम् || ३ || ३ || १३-१४ || अतिक्रान्ता इत्यत्र स्वस्वव्यापारात् कुवन्तीति शेषः || ३ || ३ || १५ || एव ह वा एनमिति फलवाक्यं व्यक्तार्थम् || ३ || ३ || १६ || अथ देवतानामभीष्यप्रपणानन्तरं आत्मनं स्वस्मै | अन्नाद्यं अन्नख्यमद्यमदनीयमुद्दिश्य तत्प्राप्तये आगायत् | गानं सफलमासीदित्याह || यद्धि किञ्चेति || यत्किञ्च प्राणिभिरन्नमद्यते अनेनैव प्राणेनैव | तदन्नमद्यते कथं इह प्राणिषु | प्रतितिष्ठति प्राणो यत इति योज्यम् || ३ || ३ || १७ || ते देवाः वागादयः | भो प्राण यदन्नं प्राणिभिरद्यमानम् | इदमेतावद्वै एतावदेव | नातोन्यदस्ति | तत्सर्वमात्मन आगासीः | अस्मिन्नन्ने अनु पश्चात् | नोऽस्मान् | आभजस्व भागिनः कुर्वित्यब्रुवन् | इति तैरुक्तः प्राणोब्रवीत् | ते अन्नकाङ्क्षिणो यूयम् | मा माम् | अभि अभितः | संविशत प्राणिदेहेषु प्रविशतेति | तथेत्युक्त्वा समन्तं समन्ततः परिण्यविशन्त | तस्मादन्नभागितया प्राणिषु निविष्यत्वादेवानेन प्राणेन | प्रेरितः प्राणी यदन्नमत्ति | तेनान्नेन | एता वागादयो देवता स्तृप्यन्ति | एतद्वेदितुः फलमाह || एवमिति || योधिकारी | एवमुक्तगुणकम् | प्राणं वेद जानाति | एनं प्राणज्ञानिनम् | स्वाः ज्ञातयः | अभितः संविशन्ति उपजीवकत्वेन तं परिवार्य तिश्ठन्तीत्यर्थः | कथमेवं ह वै यथा प्राणं वागादयोभिविठन्त्येवमेवेति | स्वानां ज्ञातीनाम् | भर्ता रक्षक इति यावत् | श्रेष्ठः पुर एता अग्रेसरोऽन्नादोधिपतिश्च भवतीति | प्राणज्ञानिप्रतीपकारिणोनिष्यमाह || य इति || य उ | यः कश्चित् | एवं विदं प्राणज्ञानिनं प्रति | स्वेषु धनविषये | प्रतिबुभूषति प्रतिकूलो भवितुमिच्छति | स भार्येभ्यो भर्तव्यजनपोषणायेति यावत् | नैवालं ह नैव समर्थो भवति | दरिद्रो भवतीत्यर्थः | प्राणज्ञानिन्यनुकूलस्येष्यमाह || अथेति || अथरान्तरेऽयमथ शब्दः | य एनं प्राणविदमन्वेव भवति तस्यानुकूल एव भवति यस्तं वै तमेवानु अनुसृत्य | भार्यान्बुभूषति मत्पोष्या एते भवन्त्वितीच्छति | स एव भार्येभ्योलं समर्थो भवति | पोषणशक्तो भवति खल्विति || ३ || ३ || १८ || उद्गाने वायोरलाभे किं कार्यमित्यतोऽयास्दशब्दमुख्याथर्वाय्वधिष्ठानभूतानयास्यादिऋषीनुद्गातृत्वेन कुर्यादिति भावेन महिमाधिक्याय च तान् शब्दान्वायी निर्वक्ति || स इति || सोयास्यः अङ्गिरसः कुतः | हि यतोङ्गानां प्राणिदेहानां रसो नियन्ता | स इति कः योङ्गानां रसत्वहेतुनाङ्गिरस इत्युच्यत इत्यत आह || प्राणो वा इति || प्रसिद्धमेतदित्याह || प्राणो हि वा इति || तदुपपादयति || तस्मादिति || अङ्गानां सारभूतत्वात् | उत्क्रामति ऊर्ध्वं गच्छति | तदेव तदैव | तत् अङ्गम् | निगमयति || एष हीति || ३ || ३ || १९ || एष वायुरेव बृहस्पतिः उ बृहस्पतिनामा खलु | कुतः | वागेव बृहती वाग्देवता भारती सर्वस्त्रीगुणबृंहितत्वाद्बृहती | तस्याः एष वायुः पतिर्यस्मात्तस्मादु तस्मादेव | बृहस्पतिः | तद्बृहतोः करपत्योश्चोरदेवतयोस्सुट्तलोपश्चेति शब्दिकोक्तेः || ३ || ३ || २० || महिमाधिक्यार्थं शब्दान्तराण्यपि प्रतिज्ञापूर्वं वायौ निर्वक्ति || एष उ एवेत्यादिना || अनन्तवेदमानित्वाद्वा ब्रह्मणा विष्णुना बृंहितत्वात्पूर्णत्वाद्वा वाग्वै ब्रह्मेत्युक्तिः | शिष्यं प्राग्वत् || ३ || ३ || २१ || भारत्याधर्नारीपुमात्मना कालविशेषे स्थितस्य वायोः सामोद्गीथपदवाच्यताप्यस्तीति भावेन तच्छब्दद्वयं प्रतिज्ञापूर्वकं निवर्क्ति || एष उ एव सामेत्यादिना || स्त्रीषु सारत्वाद्वाग्वै सेत्युक्ता | एष वायुरप्रमेयत्वादम इत्युच्यत इत्यर्थः | सा चामश्चेति यदिति शेषः | भात्या सह वायुः सामेति
पदद्वयवाच्यार्धनारीपुमात्मकैकदेहतया वर्तत इति यदिति यावत् | तत् भारत्याऽधदेवहात्मना वर्तनम् | साम्नः सामपदवाच्यस्य वायोः | सामत्वं सामपदप्रवृत्तिनिमित्तमित्यर्थः | प्रकारान्तरेण सामनामनिर्वक्ति वायौ || यद्वेति || यद्वेति पक्षान्तरवाचपदं समः प्लुषिणेत्यादिवाक्यपञ्चकेनाप्यन्वेति | इव शब्दस्सम इवेत्यन्वेति | तन्मात्रपरिमाणत्वाभावादिव शब्दः | प्लुषिणा बिन्दुना | नागेन गजेन | किं बहुनोक्तेनेति भावेनाह || समोनेन सर्वेणेति || यद्यद्वस्तु लोके यद्यत्परिमाणतया प्रमितं अनेन प्रमितेन सर्वेण समस्तस्मात्तत्तद्वस्तु समत्वादेव | साम उसामनामकः खल्विति | ज्ञानिनः फलमाह || अश्नुत इति || योधिकारी | एवं निरुक्तप्रकारेण | एतत् एतस्मादुक्तनिमित्तात्समा सामनामकं वायुम्  | वेद स इति शेषः | साम्नो वायोस्सायुज्यमश्नुते प्राप्नोति | सलोकतां समानलोकतां जयति प्राप्नोति | अधिकारिभेदेन फलभेदः || ३ || ३ || २२ || प्राण उदिति कस्मादुच्यत इत्यत आह || प्राणेन हीति || उत्तब्धं घृतम् | वर्तत इत्यर्थः | देवादिभिर्गीयमानत्वाद्वागेव गीयेत्थुच्यत इति ज्ञेयम् | शिष्यं प्राग्वात् || ३ || ३ || २३ || अयास्यादिषु स्थित्वोद्गानकर्ता वायुरिति भावेन ते शब्दास्तत्र निरुक्ताः तत्र स्थित्वा वायुरेवोद्गातेति कुत इत्यतः केनाचिच्छपथेन तस्य मर्थनादित्याह || तद्धापीति || तत् अयास्यादिषु स्थित्वोद्गता वायुरित्येतत् | हापि प्रसिद्धमपि | शपथेन स्थापितवानित्याह वेदपुरुषः | कथं चैकितानेयः चिकितानापत्यम् | ब्रह्मदत्तनामा मुनिः | राजानं सोमरसम् | भक्षयन्नुवाच | किमिति | विश्वसृजां यज्ञे इतः प्राणादन्येन प्रेरितोऽयास्याङ्गिरस उदगायदिति यदि तर्हि | त्यस्य तस्य | सोमरसं भक्षयतो म इति शेषः | अयं राजा सोमाभिमानी चन्द्रः | मूर्धानं विपातयतात् पातयेदित्युवाचेत्यर्थः | तर्हि केनाविष्य उदगायदित्यत आह || वाचा च ह्येवेति || ३ || ३ || २४ || अयास्यादीनामभावे सामेत्यादिनोक्तस्य सामनाम्नो वायोः स्वं वायुस्वामिकं गृहकोशादिवित्तम् | वेद | अस्य तद्वेदिनः | स्वं वित्तम् | भवति | ह खलु | किं तस्य स्वमित्यत आह || तस्य वै स्वर स्वामिति || गृहकोशाद्यभिमानिरूपमुद्गातृस्वरे सन्निहितं भवतीत्यर्थः | तस्मात् स्वरस्य प्राणस्वत्वात्तदभिमानितया तदधिष्ठानत्वादिति यावत् | आर्त्विज्यं उद्गातृरूपऋत्विक्कर्म | करिष्यन् वाचि स्वरमिच्छेत इच्छेत् | ततः किमित्यत आह || तया वाचेति || तस्मात् स्वरवत एवऋत्विक्त्वात् | स्वरवन्तमेव दिदृक्षन्ते याजका इति योजना | स्वरवत ऋत्विक्त्वेपि तद्दिदृक्षा कुत इत्यत उक्तम् || अथो यस्येति || यस्य स्वरवत ऋत्विजस्सकाशात् | स्वं गृहकोशादिवित्तम् | अस्य यजमानस्य | भवति | अथो तस्मादिति | प्रागुक्तं फलं पुनर्वचनेन | निर्धारयति || भवति ह्रास्यस्वमिति || ३ || ३ || २५ || वायोगरृहकोशादिवित्तमानिरूपं स्वरे सन्निहितम् | भूषणस्वर्णमानि च तदित्याह || तस्य हैतस्येति || सुवर्णं भूषणस्वर्णमानिरूपं वेदेत्यर्थः | स्वर एव सुवर्णमिति || सुवर्णमानी स्वरमानी चेत्यर्थः | पुनः फलोक्तिर्नियमा || ३ || ३ || २६ || गानकाले प्राणः क्व तिष्ठतीत्यतः फलोक्तिपूर्वकं स्थानमाह || तस्येति || प्रतिष्ठां पीठम् || वागेवेति || वागिन्द्रियमेव प्रतिष्ठा गानकाले पीठमित्यर्थः | एतत्प्राणः एष प्राणः अन्यदा त्वन्ने प्रतिष्ठित इत्येक आहुः | उ हेति निपातः कालविशेषार्थः || ३ || ३ || २७ || अथेति महिमान्तरोक्तिप्राम्भे | अतः उद्गानेन निर्विघ्नं यज्ञसमापकत्वात् | पवमानानामेव मुख्यवायुत्वयोग्यानामेव | अभ्यारोहः मुक्तौ सर्वाधिक्यारोहणम् | स्वसहमुक्तसर्वपूज्यत्वं भवतीति यावत् | सर्वेस्मै देवा बलिमावहन्तीति श्रुतेः | वायुपदयोग्यस्य प्रस्तोतुर्जप्यानाह || स वै स्वल्विति || स वायुपदयोग्यः खलु | प्रस्तोता साम्न आद्यक्षरोच्चारणकर्ता | साम प्रस्तौति उपक्रमते | स यत्र यदा | प्रस्तुयात्तत्तदा एतानि यजींषि जपेत् | तान्याह || असत इति || प्रथमवाक्यगतपदयोरर्थमाह || मृत्युर्वा इति || वाक्यार्थमाह || मृत्योर्मामृतमिति || मृत्योर्दुःखात्मकात् | अमृतमानन्दम् | मा मां गमय प्रापय फलितमाह || अमृतं मेति || मामित्यर्थः | इत्येवैतत् असतो मा सदिति वाक्यमाहेत्यर्थः | द्वितीयं यजुरिपि प्रतीकत उपादाय पदार्थं वाक्यार्थं चाह || तमस इति || अज्ञानाख्यमृत्युस्तमः वै प्रसिद्धम् | ज्यातिर्ज्ञानम् | मृत्योरज्ञानात् | मा माम् | अमृतं ज्ञानं गमय अमृतं ज्ञानिनम् || मा माम् | कुरु | तृतीयवाक्ये मृत्युशब्दामृतशब्दयोः प्रसिद्धमरणतदभावार्थकतया मृत्योः मरणादमृतं मृतिहीनं मुक्तं कुवित्यर्थस्य स्पष्यत्वादाह || नात्र तिरोतिमिवास्तीति || तिरोहितमिव नास्ति | अतिरोहितमेवेत्यर्थः | अथेत्यर्थान्तरे | तदाह || यानीति || स वै खलु प्रस्तोतेत्यनुषज्यते | प्रागुक्तयजुर्मन्त्रत्रयादितराणि | स्तोत्राणि प्रस्तावेतराणीति वा | सामयुक्त ऋक्शंसनरूपाणि | तेषु तैः | आत्मने यजमानाय | अन्नाद्यमुद्दिश्यागायेत् | यजमानो वायुत्वयोग्येनोद्गाने कृत आत्मनोन्नाद्यमभीप्सेदित्यर्थः | तस्मादु वायुपदयोग्यस्य समर्थत्वादेव | एवं वित् वायुपदयोग्यमाहत्म्यविद्यजमानः | यं कामं काम्यं कामयेत इच्छति | तं कामं प्रति | तेषु वायुपदयोग्येषूद्गातृषु सत्सु | वरं वृणीत वृङ् सम्भक्तौ सम्भजेत् | तेषु कामवरणममोघमेवेत्याह || स एषः मुख्यवायुत्वयोग्यः | उद्गाता सन् आत्मने यजमानाय वा यं कामं कामयते तमागायति  
तं प्राप्नोत्येवेति | न केवलमैहिकं किन्तु तद्धैतल्लोकजिदेव तस्मादुद्गातुस्सकाशात्प्रसिद्धपरलोकप्रप्तिमानेव भवतीत्यर्थः | योधिकारी | एवं उक्तदिशा | एतत् अर्धनारी पुमात्मत्वादिमहिमयुक्तम् | साम सामनामकं वायुम् | वेद तस्योगोक्यतायाः लोकराहित्यतायाः | आशा नैवास्ति | ह | तस्येष्यलोकराहित्यायाशा शत्रुणा ना कार्येत्यर्थः || ३ || ३ || २८ || तृतीयमुद्गीथब्राह्मणम् || सोकामयत भूयस यज्ञेनेत्यत्र प्रकृतस्य ब्रह्मणो महिमानमाह || आत्मेत्यादिना || इदमग्रे अस्य जगतोग्रे | आत्मैव परमात्मैवासीत् | नैवेह किञ्चनेत्यवित्रैवकाराभिप्रायो ज्ञेयः | तत आत्मनः परुषविधः पुरुषो विष्णुस्तद्विधः तत्प्रकारो ब्रह्म्ऽऽसीदित्यनुषङ्गः | पुरुषविधत्वं तु श्रीब्रह्मादितो विष्णोराधिक्यमिव रुद्रादितोप्याधिक्यमस्तीति भावेनेति ज्ञेयम् | सः ब्रह्मा | सर्वा दिशोनुवीक्ष्य दृष्ट्वा | आत्म
नः स्वस्मादन्यन्नापश्यत् | सः अन्यदपश्यन् ब्रह्मा | अन्यस्य सर्वस्य हातुं शक्यत्वेपि न स्वरूपस्य तथात्वमिति स्वस्वरूपस्य स्वाहेयत्वं स्मरन्नहमस्मीत्यग्रे व्याहरत् | ततस्तथाव्याहरणाद्धेतोः | अहं नामाभवत् | स इत्यर्थः | तस्मात् ब्रह्मणाग्रेऽहमिति व्याहरणादेव | एतर्ह्यपि इदानीमपि | आमन्त्रितः कस्त्वमरे इति सम्बोधितः | अहमयमित्यादावुक्त्वा | अथ अनन्तरं | यदस्य भवति तत् डित्थादिनाम प्रब्रूते | न केवलमहं नामाभूद्ब्रह्मा किन्तु पुरुषनामा चाभूदिति भावेन तन्नाम तस्मिन्निर्वक्ति || स इति || स ब्रह्मा | अस्मात्सर्वस्मात् | सवर्जगतो यद्यस्मात्पूर्वस्सन् सर्वन् पाप्मन औषत् अदहत् | तस्मात्पुरुषनामाभवदित्यर्थः | उष दाहे | पुरुणि पापानि ओषति दहतीति पुरुषः | य एवं पुरुषविधं ब्रह्मणं वेद | सः ज्ञानी | अस्मात् ज्ञानिजनात् | यः पूर्वस्सन्बुभूषति स्वाभिमतं पूर्वं प्राप्तुमिच्छति | तं ओषति दहतीत्यर्थः || ३ || ४ || १ || सः ब्रह्मा | एकाकित्वादबिभेत् भीतिमानभवत् | तस्मादिदानीन्तनोप्येकाकी बिभेति | सोयं भीतो ब्रह्मा | ईक्षां विमर्शं चक्रे | ह किल | विमर्शप्रकारमेवाह || यदिति || यस्मात् मदन्यत् | मम विरोधिभूतमन्वत् | नास्ति | हरेस्सत्त्वेपि तस्यातिप्रियत्वात् | रुद्रादिजगत इतः परं मयैव सृज्यत्वात् | अतः कस्माद्धेतोर्नु इदानीं बिभेमीति | तत एव विमर्शादेव भयं वीयाय अपजगाम | वेदपुरुषस्तत्र युक्तिमाह || कस्मादिति || कुतः कारणादभेष्यत् अबिभेत् | द्वितीयात् विरोधिनोन्यस्माद्भयं भवति | वै खलु | न ह्यस्य विरोध्यस्तीति || ३ || ४ || २ || वाण्युत्पत्तिमुपोद्धातपूर्वकमाह || स इति || सः ब्रह्मा एकाकित्वान्नैव रेमे | तस्मात् एकाकिनो रमणाभावात् | स ब्रह्मा | द्वितीयं पत्न्नयाख्यं वस्तु | स्त्रीपुमांसौ ब्रहकमाणीब्रह्माणौ | सम्परिष्वक्तौ आलिङ्गितौ | यथा यावत्परिमाणौ भवतः | एतावान् तादृशपरिमाण देहवानास  | ह किल | स ब्रह्मा | इममेवात्मानं स्थूलतां प्राप्तमेव देहं | द्वेधाऽपातयत् द्विधा कृत्वा पतितमकरोत् | ततः पातनाद्धेतोः ब्रह्मब्रह्माण्यौ पतिश्च पत्नी चेति नामानावभवताम् | तस्मात् अनयोरेकदेहविभक्तनदेहवत्वात् इदं देहद्ववजन्यं स्यः सुखम् | अर्धबृगळमिव एकपात्रार्धद्वयस्थितघृतवत् | इति याज्ञवल्क्य आह स्मेति कण्वो वक्तीति ज्ञेयम् | तस्मादित्युक्त्या यस्मादिति ज्ञेयम् | यस्मादयमाकाशोवकाशः | स्त्रिया पूर्यते | अनेकप्रजाननेनेति भावः | तस्मात्तां प्रजोत्पत्तये समभवत् तया सम्भोगमकरोत् ततः सम्भोगानन्तरम् | मनुष्याः मनु अवबोधने | तत उष्यप्रत्ययः | बोधप्रधाना देवाद्या अजायन्त || ३ || ४ || ३ || आख्यायिपूर्वं तिर्यगादिसृष्यिमाह || सो हेति || सा उ ह इयमिति विभागः | सेयं ब्रह्मसृष्या ब्रह्मानुभूता वाणी ईक्षाञ्चक्रे व्यचारयद्ध | कथं मा माम् | आत्मन एव(स्वस्मादेव)जनयित्वा ब्रह्मा कथमिदानीं सम्भवति अनुभवति हन्त आश्चर्यम् | तिरोसानि तिरोभवानीतीक्षाञ्चक्र इत्यन्वयः | अत्र तात्पर्यं सर्वज्ञापि तु सा देवीत्यादिना स्त्रीस्वभावं दर्शयन्ती साऽधर्ममिव चैक्षत | नानासृष्यिप्रसिद्धयर्थमित्यन्तेन भाष्येण व्यक्तम् | सा गौरभवदित्यादि तु व्यक्तम् | इतरो ब्रह्मा | तां समेव तामेव | समभवदित्यर्थः | अश्ववृषोश्वश्रेष्ठः तां समेवाभवदित्यनुषज्यते | एकशफत्वैकजात्याक्रान्तसृष्ययुक्त्यै द्वयोक्त्यनन्तरं तां समेवेत्युक्तिः | एवमजेत्यत्रापि ज्ञेयम् | आपिपीलिकाभ्यो मिथुनं मिथुनीभावयोग्यम् | यदिदं किञ्च जगदस्ति | तत्सर्वं एवमुक्तप्रकारेण | तत्तदिन्मथुनभावोपगमेनासृजनत || ३ || ४ || ४ || सः ब्रह्मा | अवेत् व्यजानात् | कथं अहं वाव अहं खलु | सृष्यिः सृष्यिनामास्मि | हि यस्मात् | इदं सर्वमापिपीलिकान्तम् | अहं सवर्मसृक्षि सृष्यवानिति योजना | सृजतेः क्तिच् क्तौ च सञ्ज्ञायामिति कर्तरि क्तिच् प्रत्यये सृष्यिरिति सिद्धेः इति हेतोः सृष्यिरस्मीत्यवेत् | यत एवमवेत् ततस्सृष्यिनामाभवदिति वेदपुरुषवचनम् | योधिकारी एवं सर्वसर्जनहेतुना सृष्यिनामानं ब्रह्माणम् | वेद जानाति | सः अस्य ब्रह्मणः एतस्यां सृष्ययां रुद्रादिपिपीलिकान्तसृष्यौ | भवति | साक्षाद्ब्रह्मसृष्यानां मध्ये स्वयोग्यतानुरोधेन तत्पुत्रो भवतीत्यथर्ः || ३ || ४ || ५ || भोक्तृसृष्यिमुक्त्वा पाचकाग्निसृष्यिमाह || अथेति || भोक्तृसृष्ययनन्तरं इति अन्नादमन्नं च सृजामीत्यचिन्तयदितीति शब्दार्थः | ततः किमकरोदित्यत आह || अभ्यमन्थदिति || ओष्ठद्वयं हस्तद्वयं च परस्परं मथितमकरोदिति योज्यम् | स ब्रह्मा मुखात्
मुखरूपाद्योनेः कारणात् मथितहस्ताभ्यां चाग्निमसृजत | ततोग्निजन्मयोनित्वादेवदुभयं ओष्ठद्वयं हस्तद्वयं च | अन्तरतोऽलोमकम् | तावताऽलोमकता कुतः | हि यतो यानिरन्तरतो लोमकालोके दृष्या अत इति | ब्रह्मणो जगत्स्रष्युत्वं न स्वसामर्थ्यात् किन्तु भगवत्प्रसादादित्याह || तद्यदिदमिति || एकैकं देवमुद्दिश्यामुं रुद्रं यजामुमिन्द्रं यजेति यत् सा विसृष्यिः प्रेषोक्तिस्तस्यैव ब्रह्मण एव | कुतः | हि यस्मादेव ब्रह्मैव सर्वे देवाः सर्वदेवानां हेतुतया स्वामित्वेन च सर्वे देवा इत्युक्त इति यदाहुवरेदविदः इदं तत् तस्मादीश्वरप्रसादादिति योजना | अन्नसृष्यिमाह || अथेति || अथ पाचकाग्निसृष्ययनन्तरं यत्किञ्चेदमार्द्रं द्रवात्मकमन्नम् | तद्रेतसोसृजत तदार्द्रम् | सोम उ | सोमाभिमन्यमानमेव | पाच्यपाचकप्रजानां सृष्ययुक्त्या सर्वं सृष्यमासीदित्याह || एतावदिति || अन्नं चान्नादश्च प्रजाश्चेत्युपलक्ष्यत इति यत् इदमेतावद्वै एतावदेव खलु सृज्यमित्यर्थः | अन्नमन्नादः क इत्यत आह || सोम एवान्नमग्निरन्नाद इति || अन्नशब्दितार्द्रवस्तुनो नार्द्रतया पचनकर्तेत्यर्थः | जाठराग्न्यभिप्रायेण वेयमुक्तिः | ब्रह्मकर्तृका देवादिसृष्यिर्न केवलं सृष्यिमात्रं किन्त्वतिसृष्यिरपीत्याह || सैषेति || ब्रह्मणो ब्रह्मसम्बन्धिनी सैषा सृष्यिरतिसृष्यिः | स्वस्वरूपातिक्रन्तसृष्यिः | कथम् | यद्यस्माच्छ्रेयसस्स्वस्मादुत्तमान्देवानसृजत अत इति योज्यम् | देवानां विरिञ्चादुत्तमत्वं तस्मावमत्वं वा कथमिति पृच्छति || अथेति || उत्तरमाह || यदिति || यद्यस्मान्मर्त्यः सन् अल्पायुष्ट्वादिमर्त्यधर्मोपेतस्सन् | वयोमात्राधिकान् अमृतान् देवानसृजत | तस्मादतिसृष्यिरासीदित्यर्थः | पुरुषाकारतानन्तरमल्पकालेनैव वृषभाद्याकारत्वमाप्तवानिति कृत्वा मर्त्यधर्मत्वमस्य ज्ञेयम् | योग्यतया देवापेक्षया श्रेयानेवेति भावः | ज्ञातुः फलमाह || अतीति || योधिकारी एवमुक्तरीत्या अतिसृष्यिं वेद सोस्य ब्रह्मण एतस्यामतिसृष्ययां देवसम्बन्धिसृष्ययां भवति देवलोके जायत इत्यर्थः || ३ || ४ || ६ || इति प्रजापत्यब्रह्मणम् || आत्मैवेदमग्र आसीदित्यादिना प्रकृतस्यात्मन उपास्तिप्रकारमाह || तद्धेदं तर्हीत्यादिना || तर्हि तदा प्रलयाकाले | तदिदं प्रकृतं ब्रह्म | अव्याकृतं विकारशून्यभासीदित्येकोर्थः | अन्यस्तु | नदिदं जगदव्याकृतं कारणशत्मकमसीत् | ह प्रसिद्धमिति | तद्ब्रह्म तदव्याकृतं जगत् | नामरूपाभ्यामेव व्याक्रियत विकृतमकरोत् | एव शब्देन तृतीयप्रकारं वारयति || कार्यात्मकमकरोत् | कथम् | असौ नामा एतन्नामकः | इदं रूपः एतदाकरः इति | पदद्वयमपि ब्रहुव्रीहिः | असौ नामेत्यलुक् | अयं महदादिपदार्थ इति विशष्यं ध्येयम् | कथमेतज्ज्ञायत इत्यत आह || तदिति || भगवताऽऽदिकाले नामरूपाभ्यामेव महदादिजगतदभिमानिचेतनवर्गस्य च नामरूपाभ्यामेव व्याकृतत्वाद्धेतोः एतर्हि इदानीमपि इदं घटादि वस्तु पुत्रादिकं वा नामरूपाभ्यामेव व्याक्रियते | असौ नामेत्यादि प्रग्वत् | एतेन हरेरुपास्यत्वे सर्वजगद्धेतुत्वरूपहेतुरुक्तो ध्येयः | आत्मत्वोपासनाप्रशंसार्थं प्राणनाद्युपासनानिन्दारूपमर्थवादमुपोद्धातपूर्वकमाह || स इति || स एष जगत्कर्ता हरिः | इह स्वसृष्यब्रह्मादिदेहेषु | आनखाग्रेभ्यः केशादारभ्य नखाग्रपर्यन्तम् | प्रविष्टः | तत्र दृष्यान्तः | यथा क्षुरः क्षुरधाने क्षुरकेशे | विश्वम्भरो वायुः | विश्वम्भरकुलाये वाय्वावासस्थानभूते देहादाववहितः प्रविष्यस्स्यात्तथेति योज्यम् | तं स्वदेहे प्रविष्यमपि | न पश्यन्ति पामरा इति योज्यम् | स प्रविष्यो हरिः | अकृत्स्नः अल्पगुणः हि भवति खलु | कुतोस्य प्रविष्यस्याकृत्स्नत्वमित्यतो व्यनक्ति || प्राणन्नेवेत्यादिना || प्राणन्नेव श्वासव्यापारं कुर्वन्नेव | प्राणः प्राणनामा | भवति | नाम प्रसिद्धम् | एवमग्रेऽपि वचनादिव्यापारं कुर्वन्वागादिनामको भवतीति ज्ञेयम् | एतानि प्राणादिनामानि | अस्य देहं प्रविष्यस्य हरेः | कर्मनामानि एकैकक्रियानिमित्तकानि | तन्मात्रप्रत्यायकानि | न त्वशेषगुणवाचीनीति यावत् | तावता कुतो कत्स्नत्वमित्यतः स्वस्वाभिमतज्ञानानन्दादिकृत्स्नफलादात्रुपास्तिविषयत्वादकृत्स्नविषयत्वमित्याह || स योत इति || अत इति सप्तम्यर्थे तसिः | एतेषु प्राणनादिषु | स प्रसिद्धो योधिकारी | एकैकमुपास्ते स न वेद न जानाति | सर्वगुणपूणर्त्वाज्ञानादित्याह || अकृत्स्नो हीति || एष उपासकः | अतः एषु प्राणनादिषु | एकैकेनो पासितेन | अकृत्स्नो भवति स्वाभिमतसच्चिदानन्दत्वादिरूपफलावाप्तिमान्न भवति | हि यस्मात् | तस्मादिति योज्यम् | कथं तर्ह्युपास्यमित्यत आह || आत्मेत्येवेति | तत्र हेतुः || अत्र ह्येते सर्व एकं भवन्तीति || अत्र आत्मशब्दार्थे | एते बुद्धिस्थाः ज्ञानानन्दादयः | प्रागुक्तप्राणानदयश्च एकं भवन्ति | अन्तर्भवन्ति हि | यतोत इति | अत्रावधारणयुक्तात्मशब्दार्थोपासनाविधिसर्वगुणोपसंहारकारः आत्मेत्युपासीतैवेति आत्मत्वायोगव्यवच्छेदपरो ध्येयः | यथोक्तं सर्वोपसंहारनये अन्यथात्वं शब्ददिति चेदिति सूत्रभाष्ये | आत्मेत्येवेत्यवधारणमनात्मत्वनिवृत्त्यर्थमिति | यद्वा यथाश्रुत एवैवकारोऽन्ययोगव्यवच्छेदपरस्सन्नात्मशब्दार्थो सर्वगुणान्तर्भावे युक्तिसूचकः | अन्ययोगव्यवच्छेदावधारणयुक्तात्मशब्दार्थोपासनाविधिः सर्वगुणोपसंहर्तृब्रह्मादीनप्यधिकरोतीति तैरप्यात्मपदोक्तमेवोपास्यम् |
तथाच यद्यसौ न तान्प्रति सर्वगुणानभिधत्ते तर्हि | गुणैस्सर्वैरुपास्योसौ ब्रह्मणेत्यादिसर्वगुणोपसंहारवचनाविरोधस्स्यात् | अतोसौ तेषां सर्वगुणाभिधायक इति | तदुक्तं सूत्रे अन्वयादितिचेत्स्यादवधारणादिति | तथा सच्चिदानन्दादिचतुर्गणोपासनाधिकारिणः प्रति तावत एव गुणान्वक्ति नेतरान् | तदाह आत्मगृहीतिरितरवदुत्तरादि सूत्रे | यस्त्वात्मत्वरूपैकगुणोपासनाधिकारी तं प्रति तावन्मात्रमेव ततः प्रतिभाति नान्यत् इत्यन्ययोगव्यवच्छेदार्थं एवैवकारः | तदप्याह आत्मशब्दाच्चेति सूत्रे | आत्मशब्दस्य सर्वगुणाभिधायित्वेप्यात्मनस्सर्वगुणाभावे कतं तथोपास्तिरित्यत आह || तदेतदिति || यदयमात्मा योयमात्मोपास्यत्वेनोक्तस्तदेतदात्मनो रूपं अस्यात्मशब्दार्थस्य गुणजातस्य | पदनीयम् | आश्रयः | सर्वगुणवत्त्वं तस्य कुतस्सिद्धमित्यत आह || अनेनेति || हि यस्मादनेनोपासितेन हरिणा एतत्स्वयोग्यं सर्वं वेद आनन्दादिकं च प्राप्नोतीत्यपि ग्राह्मय् | तस्मात्सर्वगुणाश्रय इति तदुपासनादेव सर्वज्ञत्वादयो गुणा भवन्ति किमु तस्येति भावः | ननूपासनाविधावात्मपदोक्तगुणजाते च तात्पर्ये गौरवं अन्यतरत्र तात्पर्येऽन्यतरासिद्धिरिति चेत् | उपासनायाः कार्यत्वे विष्णोरात्मत्व एव च | उभयत्रापि तात्पर्यमात्मोपासादिके विधाविति हरिवंशवाक्यसिद्धतया गौरवस्यादोषत्वात् आत्मपदोक्तगुणजातविशिष्यात्मोपासनाविधानादवाक्यभेदाद्वेति | एतज्ज्ञानिनः फलमाह || यथेति || पद्यते प्राप्यते फलमनेनेति पदं साधनम् | तेन यथा तत्तत्साधनेन तत्तत्फलमनुविन्देत् प्रप्नुयात् | एवं विद्योधिकारी एवं सर्वगुणयुक्तमात्मानं वेद उपास्ते | स कीर्ति यशः | श्लोकं शं च लोकं च श्लोकम् | एकवद्भावः | सुखं ज्ञानं च | लुक् प्रकाश इति धातोः | विन्दते प्राप्नुयात् || ३ || ५ || १ || आत्मोपासनं प्रेमशब्दितभक्तियुक्तं चेत्पुमर्थहेतुरिति वक्तुं तस्मिन् प्रेमोत्पत्तये तस्य दाररापत्यादितोपि सुखसाधनत्वेनातिप्रेमास्पदतामाह || तदेतदिति || यदयमात्मा योयमात्मा आप्तगुणः | अन्तरतरं सर्वान्तविर्द्यमानम् | तदेतदात्मनो रूपं पुत्रादितः सर्वस्मात्प्रेयः निरुपाधिकप्रेमास्पदमुत्तमानाम् | अन्येषां तु सुखसाधनत्वादिति भावः | आत्मनः प्रियतमत्वं समर्थयते || स य इति || स यः यः कोपि विष्णुभक्तः आत्मनो हरेरन्यं प्रियं ब्रुवाणं दुर्जनं प्रति तव प्रियं सुखं रोत्स्यति नाशयति भगवानिति ब्रूयात् | एवं ब्रुवन् ईश्वरो ह | तत्सुखरोधने समर्थो ह निश्चयस्तस्मात्तथैव स्यात् | निरुद्धसुखवानेव स भवतीत्यर्थः | यदर्थं हरेः प्रियत्वमुक्तं तदाह || आत्मानमेवेति || भगवन्तमेव प्रियं उत्तमानां निरुपाधीष्यम् | अन्येषामिष्यहेतुत्वेन प्रियं प्रीतिविषयोयमित्युपासीतेत्यर्थः | दारपत्यादेस्तत्सम्पर्कप्रयुक्तप्रियत्वकत्वेन स एव मुख्यप्रिय इत्यात्मानमेव प्रियमित्येवकारः | स प्रसिद्धो योधिकारीत्यर्थः | प्रमायुक्तं विनाशयुक्तं न भवतीत्यर्थः || ३|| ५ || २ || भगवज्ज्ञानादेव नित्यप्रियप्राप्तिभर्वतीत्युक्तम् | तदाक्षेपसमाधिभ्यां महद्भिः समर्थितमित्याह || तदाहुरित्यादिना || B-ख़्-२
ब्रह्मविद्यया सर्वमात्मयोग्यतापूर्ति | भविष्यन्तः प्राप्नुवन्तो महान्तः | ब्रह्मविद्ययैव स्वयोग्यं सर्वं प्राप्यत इति यदाहुः नित्यनिर्दुःखानन्दानुभवात्मकमुत्तमजीवस्वरूपमज्ञानतिरोहितं ब्रह्म विद्ययाऽभिव्यज्यत एवेति | पुंस्त्वादिवत्त्वस्य सतोभिव्यक्तियोगात् विद्यैव तु निर्धारणादित्यादिना व्यासादयो महान्तो यदाहुरित्यर्थः | तत् तत्र | तस्मिन्नर्थे | केचिन्मनुष्या मन्यन्ते | कथम् | स्वरूपमपि ब्रह्मविद्ययाभिव्यज्यते चेत् | तद्ब्रह्म | यस्मात्सर्वं पूर्णमभवत् | तत् तस्माद्ब्रह्मापि स्वस्वरूपमवेत्किमु | इति मन्यन्त इत्यन्वयः || ३ || ५ || ३ || त्वया पृष्यं सत्यं ब्रह्माप्यनादिनित्यापरोक्षज्ञानेन स्वस्वरूपं सदा जानात्येवेति हेतोस्सदापरिपूर्णमभवदिति भावेन परिहरति || ब्रह्म वा इति || इदमग्रे अस्य जगतः पूर्वम् | ब्रह्मैवासीत् | तद्ब्रह्म | अहेयं सर्वनियन्तृतया सर्वगतत्वेन च केनापि हातुमशक्यं ब्रह्म पूर्णं अस्मि अस्तीति मेयं ज्ञेयम् | इत्यात्मानमेवावेत् व्यजानात् | स्वस्मादन्यस्य पूर्णस्य ब्रह्मणोऽभावेन स्वस्यैव पूर्णब्रह्मत्वादिति भावेन स्वात्मनमेवेत्येव शब्दः | तस्माद्ब्रह्मस्वरूपज्ञत्वादेव | तद्ब्रह्म | र्स्व पूर्णमभवत् | अत्रासीदवेद भवदित्यनद्यतनरूपकालविशेषवाचि लङ्प्रयोगेपि आत्म वा इदमेक एवाग्र आसीत् | सदेव सोम्दमग्र आसीदित्यादौ यथा सत्त्वमनाद्यनन्तकालीनमित्युपेयते त्रिकालवाचिनो लकारस्य कस्यचिदभावेन येन केनचिल्लकारेण निर्देशेपि न तत्र विवक्षेति | एवं स्वरूपवेदनपूर्णताभवनयोरप्यनाद्यनन्तकालीनत्वमेवेति भावः | अत एव तदात्मानमेवेत्यादिनैव परिहारप्राप्तावासीदित्यन्तोक्तिः | यद्वा ब्रह्म अग्रे अनादिकाल एव | आत्मानं स्वस्वरूपमवेदित्यपि योजनया अनादिकालतस्सत्वमिवात्मनः स्थितिमपि जानातीत्यर्थसूचनाय ब्रह्म वा इत्याद्यंशोक्तिः | अन्येप्येवं ज्ञात्वा स्वयोग्यपूर्तिमन्तोभवन्नित्याह || तद्य इति || देवानां मध्ये यो यो देवः | तत् अहेयत्वादिगुणं ब्रह्म | यथा प्रत्यबुध्यत | स एव तज्ज्ञानानुसारेण तत्सर्वं समग्रं स्वयोग्यनन्दादिपूर्णत्वमभवत् | प्राप्नोत् | तथेति समुच्चये | ऋषीणां मध्ये तद्यो यः प्रत्यबुध्यत मनुष्याणां मध्ये च यो यस्तत्प्रत्यबुध्यत स एव तदभवदिति योजना | प्राग्वदस्यार्थः | उपनिषत् स्वोक्तार्थे प्रमाणामाह || तद्धेति || तदेतद्ब्रह्म
पश्यन्वामदेव ऋषिः मन्त्रदर्शी | अहं मनुरभवं सूर्यश्चेत्यादिमन्त्रं प्रतिपेदे | मनुसूर्यादिभिः ब्रह्मणोहेत्वमहं मनुरित्यादिमन्त्रतात्पर्यार्थतया व्यजानादित्यर्थः | मन्त्राक्षरार्थस्तु | वामदेवः स्वात्मनो ब्रह्मचित्संवलनेन चिद्द्वयं सम्पिण्डितं अहं पदं मुख्यामुख्यवृत्त्या वक्तीति मुख्यार्थमन्तर्यामिणमह पदार्थमुद्दिश्य मन्वाद्यन्तर्यामित्वेन मन्वादिभिरहेयो मन्वादिशब्दवाच्यो योस्ति सोस्मीति मत्वा | तदन्तर्यामिणः स्यान्तर्यामिणश्चाभेदविवक्षया अहं मनुरभवमित्यादिरूपेणाहेति ध्येयः | तदाह सूत्रे | शास्त्रदृष्यया तूपदेशो वामदेववदिति | ब्रह्मविद्यया स्वयोग्यफलप्राप्तिरद्यतनानामप्यस्तीत्याह || तदिदमिति || तदिदं ब्रह्म | एतर्ह्यपि इदानीमपि | योधिकारी | अहं ब्रह्मास्मीत्येवमहेयत्वपूर्णत्वास्तीति मेयत्वगुणकमित्येवं प्रकारेण वेद | तथा एवमित्यस्य तु अहं ब्रह्मास्मीति तदात्मानमवेदित्येवं प्रकारेण च यो वेदेत्यर्थः | सः ज्ञानी इदं स्वयोग्यम् | सर्वं समग्रम् | आनन्दादिपूर्णो भवतीति | तस्य ज्ञानिनो देवादिभिरपि श्रेयःप्रतिबन्धो नेति महिमानमाह || तस्य हेति || तस्य ज्ञानिनो देवाश्च न देवा अपि | अभूत्यै विद्याफलविघाताय | नेशते तद्विघातं न कुर्वन्तीत्यर्थः | अशक्त्या न कुर्वन्ति किमित्यतो नेत्याह || आत्मेति || सः ज्ञानिप्रियो हरिः | एषां देवानामात्मा कार्येषु नियोक्तृत्वेन तेषु व्याप्ततया स्थितत्वेन स्वामी | भवति यस्मात्तस्माद्भगवत्प्रिये ज्ञानिनि विघातं श्रेयसो न कुर्वन्ति | तत्प्रियस्यात्मनोपि प्रियत्वादिति भावः | तदिदमिति निर्दिष्यस्यापि भगवतो विधेययात्मपेक्षया स इति पुल्लिङ्गनिर्देशः | एवं सम्यक् ज्ञानिमहात्म्यमुक्त्वाऽन्यथाज्ञानिनो निन्दामाह || अथेति || अर्थान्तरे | यः | अन्यां सर्वजीवविलक्षणां अहेयत्वादिगुणैः भिन्नां वा | विष्णुरूपदेवतां अन्योसौ विष्णुः | अहमस्मीति पदद्वयोक्तगुणविशिष्योन्यो न विष्णुरित्युपास्ते | स न वेद न जानातीशस्वरूपं यथा मनुष्योपभोजकः पशुरिति | यद्वा अहम्मस्मीति पदद्वयोक्तगुणविशिष्योन्यः अन्यश्चासौ विष्णुरिति मत्वा योऽन्यां विष्णुभिन्नां देवतामुपास्ते स न वेदेति | आत्मा ह्येषामित्युक्तं देवप्रियत्वं ज्ञानिनो व्यक्तमाह || एवमिति || सः तदिदमप्येतर्हि य एवं वेदेति पूर्वर्त्र प्रकृतो ज्ञानी | एवं देवानां पशुः | देवोपभोजकपशुरिव तेषां पि्रय इत्यर्थः | तदेव व्यनक्ति || यथेति || यथा बहवो गोरूपाः पशवः क्षीरादिना मनुष्यं भुञ्ज्युः भोजयेयुः | ह वै प्रसिद्धम् | एवमेकैको ज्ञानिपुरुषः देवान्भुनक्ति भोजयति | प्रीणयतीति यावत् | देवप्रीतिकरत्वं ज्ञानिनः कुत इत्यत आह || एकस्मिन्निति || लोके एकस्मिन् भोजके पशावादीयमाने प्रियं भवति | किमु बहुषु | तस्माद्बहुगोपशुतुल्यतया भोजको ज्ञानी देवानां प्रीतिविषयो भवतीति किमु वाच्यमिति भावः | अथ योन्यामित्यादिनोक्तार्थज्ञानिनो निन्द्यत्वादेव तथा न ज्ञेयं न | किन्तु तथा ज्ञानस्य देवापि्रयत्वाच्चेत्याह || तस्मादिति || तत्त्वज्ञानस्यैव देवानां प्रियत्वात् | एषां देवानाम् | तन्न प्रियम् | मनुष्याः विष्णोरन्यां देवतामहेयत्वादिगुणविशिष्यां विद्युरिति यदेतत् तदिति योजना || ३ || ५ || ४ || पूर्वं सा गौरभवत् वृषभ इतर इत्यादिना ब्रह्मा सर्वमसृजदित्युक्तं इदानीं वर्णसृष्यिमाह || ब्रह्मा वा इति || इदमस्य जगतः अग्रे | ब्रह्म चतुर्मुख आसीत् | चतुर्मुखो ब्रह्मह्मणजातिस्सन् विष्णोरुदपद्यत पूर्वमित्यर्थः | तत् चतुर्मुखाख्यं ब्रह्म | एकमसहायं सत् न व्यभवत् | परिवारविशिष्यं नाभवत् | तचतुर्मुखाख्यं ब्रह्म आत्मनः परिवारमिच्छत् श्रेयोरूपं सर्वजात्युत्तमरूपम् | क्षत्रं क्षत्रजातिं | अत्यसृजत ससर्ज | तद्वयनक्ति || यानीति || देवत्रा देवानां मध्ये | यान्येतानि क्षत्राणि | इन्द्रः इन्द्रशब्दितो गरुडः | सोमपदेन तत्समस्मूर्योपि ग्रह्यः | रुद्रः सदाशिवः | पर्जन्यशब्दितोत्र शक्रः | कामश्चाप्युपालक्ष्यते | मृत्युपदेन शेषो ग्राह्यः | ईशानो वायुः | इति शब्दस्य इत्येतानि यानि तत्क्षत्रं श्रेयोरूपमसृजतेत्यन्वयः | तस्मात् त्रक्षस्य श्रेयोरूपत्वात् | क्षत्रात् क्षत्रजातेः | परमुत्तमम् | नास्ति | तस्मात्क्षत्रजातेरुत्तमत्वादेव | ब्राह्मणः अधस्तादधोदेशे स्थितस्सन् राजसूये क्षत्रियं सिंहासनस्थं राजानमुपास्ते | किमर्थमित्यत आह | क्षत्र एवेति || ब्राह्मण इत्यनुषज्यते | ब्राह्मणस्तत् तेनाधस्तादुपासनेन यशः क्षत्रिय एव दधाति स्थापयतीति | तस्मिन्यशो दातुं स्वयमुत्तमोपि संस्तथोपास्त इत्यर्थः | उत्तमस्सन्निति कुतः | नीचत्वादेव तथोपास्त इति किं नेत्यत आह || सैषेति || यद्यपि राजा राजसूयकर्तृत्वनिमित्तेन परमातं गच्छति | तथापि यद्ब्रह्म यो ब्राह्मणः | सैषा स एष ब्राह्मणः | क्षत्रियस्य योनिः तत्त्वोपदेशादिना कारणम् | गुरुरिति यावत् | तस्मात् ब्राह्मणस्य गुरुत्वादेव | अन्ततो राजसूयान्ते राजा स्वां योनिं स्वगुरुभूतम् | ब्रह्मैव ब्राह्मणमेव | उपनिःश्रयति वन्दयीत | हेत्वन्तरेणापि ब्राह्मणः क्षत्रियादुत्तम इत्याह || य इति || य उ य एव क्षत्रियः | एनं ब्राह्मणं | हिनस्ति हन्त | स स्वां योनिं स्वपितरम् | ऋच्छति विनाशयति | (ऋच्छ गतीन्द्रियप्रलयेष्विति धातुः) साक्षात्पतरि जीवति कथं पितृहन्तेत्यतस्तत्समदोषवान्भवतीति भावेनाह || स पापीयान्भवतीति || यथा श्रेयांसं गुणाधिकं स्वपितरम् | हिंसित्वा पापीयान्भवति तादृशपापवान्भवतीत्यर्थः || ३ || ५ || ५ || क्षत्रियदेवात्पत्त्यनन्तरमुपोद्घतपूर्वं विशां सृष्यिमाह || स इत्यादिना || स चतुर्मुखः | नैव व्यभवत् काङ्क्षितपरिवारविशिष्यो नाभवत् | सोनेकपरिवारेच्छावान् ब्रह्मा | विशमसृजत |
तदेव व्यक्तिनिदेंशन दर्शयति || यान्येतानीति || यान्येतानि देवजातानि | गणशः सघंशः | आख्यायन्ते | वह्वल्पार्थाच्छस्कारकादन्यतरस्यामिति शस् | तान् गणानाह || वसव इत्यादिना || वसवोग्निव्यतिरिक्तास्सप्त ज्ञेयाः | अग्नेः ब्राह्मणत्वात् | सदाशिवस्य क्षत्रियत्वात्तदन्ये दश रुद्रा रुद्रपदेनात्र ग्राह्याः | विवस्वदिन्द्रवरुणविष्णुभिन्ना अष्यावादित्या ग्राह्याः | विवस्वदादित्रयस्य क्षत्रियत्वात् विष्णोस्त्ववर्णत्वात् | विश्वे देवा दश | मरुतो मुख्यवायुभिन्ना एकोनपञ्चाशत् | तस्य क्षत्रत्वात् | इति गणश आख्यायन्ते | तद्रूपविशमसृजतेति योजना || ३ || ५ || ६ || उपोद्धातपूर्वं शूद्रसृष्यिमाह || स इति || सः जातित्रयाक्रान्तदेवस्रष्या चतुर्मुखः | न व्यभवत् विवक्षितपरिवारविशिष्यो नाभवत् | स एवम्भूतो ब्रह्म शौद्रं शूद्रसम्बन्धि | वर्णमसृजत | तत्किमित्यत उक्तम् || पूषणमिति || तद्वयनक्ति || इयं वै पूषेति || पृथिवी पूषेत्यर्थः | केन हेतुनेत्यत आह || इयं हीति || इयं पृथिवी | यदिदं किञ्च इदं सर्वं पुष्यति पोषयति | हि यतोत इति योजना | अश्विनौ पृथिवी चैव कालामृत्यव एव च | शूद्रदेवा इति भाष्यदिशाऽन्येप्यत्र ग्राह्याः || ३ || ५ || ७ || जगद्धारकर्मोचकाख्यवायुरूपान्तरसृष्यिमाह || स इत्यादिना || स चतुर्वर्णस्रष्या ब्रह्मा | न व्यभवत् विवक्षितजनविशिष्यो नाभवत् | स्वस्य स्रष्यृत्वात्सृष्यानां चतुर्वर्णदेवानां पालकत्वात् सृष्यजगतो धाणमोचनदक्षेण युक्तो नाभवत् | ततश्च तादृशेन भाव्यमित्यालोच्य तत् चतुर्मुखाख्यं ब्रह्म | श्रेयोरूपं सर्वश्रेष्ठम् | धर्मं जगद्धारकम् | श्रेयोरूपं मोक्षसाधनभूतम् | धर्मं भक्त्यादिभगवद्धर्माभिमानिनमिति वा | वोयो रूपान्तरम् | अत्यसृजत | शेषादावविद्यमानं धारकत्वादिकं वायोरेव कुत इत्यतो धरकत्वं तावदुपपादयति || तदेतदिदिति || वायो रूपं क्षत्रस्य शेषादेः | क्षत्रं स्वामि | यद्यस्मात्त्माद्वायोः परं विष्णुमृते नास्ति | अतो युक्तं धारकत्वं तस्येति | इदानीं मोचकत्वं तस्योपपादयति || अथो इति || अथो तस्मात् | अबलीयान् स्वयमेव विष्णुं प्रतिगन्तुमसमर्थो धर्मेण विष्णुभक्त्यादिधर्ताभिमानिना वायुरूपेण बलीयांसं विष्णुं प्राप्तुमाशंसते इच्छति | तत्र दृष्यान्तः || यथेति || यथैतद्वयक्तं तथोच्यत इत्यर्थः | तदाह || राज्ञेति || लोके कश्चिदबलीयान्महाराजं गन्तुमसमर्थो | राज्ञा युवराजेन बलीयांसम् | महारजं गन्तुमाशंसते एवमिति | धर्ममानिनो वायो रूपान्तरमाह || यो वै स धर्मस्सत्यं वै तदिति || एतद्रूपं सत्यं वै सत्याभिमानि वै | तस्मात् उभयाभिमानिनोरेकत्वात् | सत्यं वदन्तं धर्मं वदीतीत्याहुर्लौकिका वैदिकाश्च | धर्मं वा वदन्तं सत्यं वदतीति | एतद्धयेव वायो रूपं एतदुभयं धर्मसत्यरूपोभमानि भवतीत्यर्थः || ३ || ५ || ८ || प्रागुक्तब्राह्मणादिवर्णेषु श्रेष्ठानां ब्रह्मादीनामग्न्यादिष्वाविष्यत्वरूपमहिमानं वक्त६उ प्रागुक्तमनुवदति || तदेतदिति || ब्रह्मक्षत्रंविटशूद्र इति यत्तदेतत्प्रागुक्तमित्यर्थः | तत्तत्र ब्रह्म ब्राह्मणजात्यभिमानी ब्रह्मा | देवेषु योग्निस्तेन सहाभवत् | तदन्तर्गतभवदिति यावत् | मनुष्येषु यो ब्राह्मणस्तेन सहास्ते | तदन्तर्गतोवर्तत इत्यर्थः | क्षत्रियः क्षत्रियजात्यभिमानी वायुः | देवेषु यः क्षत्रियः सुपर्णशेषादिः नृषु यः क्षत्रियो राजादिस्तेन च सहास्ते तदन्तर्गत इत्यर्थः | वैश्यो वैश्यजात्यभिमानी नासिक्यो वायुः | देवेषु यो वैश्यो वस्वादिस्तेन नृषु यो वैश्यस्तेन च सहास्ते | तत्स्थ इत्यर्थः | शूद्रः शूद्रमानी निरृतिः | देवेषु यश्शूद्रोश्विप्रभृतिः तेन सहास्ते | तथा नृषु यश्शूद्रस्तेन च सहास्ते | तदन्तस्थ इत्यर्थः | अग्नौ ब्राह्मणे च ब्रह्मा तिष्ठतीति कुत इत्यत आह || तस्मादिति || यस्मादेताभ्यां रूपाभ्यां ब्रह्माभवत् | तयोराविष्योभूदिति यावत् | तस्माद्धेतोः देवेषु मध्येऽग्रावेव मनुष्येषु ब्राह्मज्ञण एव हुत्वा लोकमिच्छन्ते इच्छन्ति | प्रार्थयन्ते | अग्निब्राह्मणयोः सन्तर्पणेनैव लोकावाप्तिर्भवेत्किमित्यतो नेति भावेनाह || अथेति || अन्यच्चेश्वरज्ञानरूपमपेक्षितमित्यथ शब्दार्थः | तदेव व्यतिरेकमुखेनाह य इति || यो ह वै अग्निविप्रार्चकोपि यः कश्चित् स्वं स्वकीयम् | लोकमाश्रयम् | स्वश्रयमिति यावत् | हरिमदृष्ट्वा अविज्ञाय | अस्माल्लोकात् देहात् | प्रैति निर्गच्छति | एनमग्निविप्रार्चकम् | स हरिरविदितोऽज्ञातो न भुनक्ति | न पालयति | यथा अननूक्तोऽनधीतो वेदो वा | अकृतं अन्यत् कर्म वा न भुनक्ति तथेति योज्यम् | तथाप्यश्वमेधादिमहाकर्मानुष्ठानत्स्यान्महाफलमित्यत आह || यदि ह वा इति || यद्यनेवं वित् परमात्माज्ञानीमहदपि पुण्यं पुण्यसाधनम्
 | ह वै प्रसिद्धम् | हयमेधादिकर्म | करोति तत्कर्म | अस्य हर्यज्ञानिनः | अन्ततः क्षीयत एव क्षयिष्णुफलकमेव भवति हेति | तदाह सूत्रे | भाक्तं वाऽनात्मवित्त्वादित्यादि | एवं हर्यज्ञानिनो न फलावाप्तिः कर्मणेत्युक्तं तर्हि किं कार्यमित्यत आत्मज्ञानं सम्पाद्यमिति भावेन तज्ज्ञानसाधनमुपासनं विधत्ते | आत्मानमेवेति || आप्तकामतयाज्ञ्ऽऽत्मपदवाच्यमेव लोकं सर्वाश्रयम् | सर्वाश्रयत्वेन हरिमुपासीत | अस्योपासकस्य ज्ञानानन्तरभावि कर्म न क्षीयते क्षयिष्णु फलकं न भवति | कर्मणो क्षयत्वं व्यनक्ति || अस्मादिति || स ज्ञानी यद्यत्कामयते तत्तत्काम्यं वस्तुजातमस्माद्धयेव प्रसन्नादात्मनो हरेस्सकाशादेव | सृजते | कर्मेत्यनुषज्यते | अत्रायं विवेकः | परोक्षज्ञानिना कृतमकाम्यं कर्माक्षयफलकज्ञानाय |
अपरोक्षज्ञानिना कृतं तु कर्माक्षयमोक्षैकदेशायेति | तथा चोपास्त इत्यस्य परोक्षापरोक्षसाधारण्येन जानातीत्यर्थो ध्येयः | तथाच सूत्रम् | अग्निहोत्रादिति तु तत्कार्यायैव तद्दर्शनादिति || ३ || ५ || ९ || आत्मानमेव लोकमिति यद्धरेः सर्वाश्रयत्वमुक्तं तत्साधयितुं प्रतिजानीते || अथो इति || प्रागुक्तोपपादनारम्भार्थोयमथो इति निपातः | अयं सर्वजीवेषु नियामकतया स्थितः | आप्तकामतयाऽऽत्मेत्युक्तः | सवरेषां भूतानां देवादिपिपीलिकान्तप्राणिनाम् | लोको वै आश्रयः प्रसिद्धः | कथमित्यतो विविच्य व्यनक्ति || स इति || सः सर्व जीवेषु नियन्तृतया स्थितां हरिः | यज्जुहोति वैश्वदेवादिकं करोतीति यद्यद्यजते यज्ञानीन्करोतीति यत् | होमकर्त्रादिषु स्थित्वा वा रामकृष्णादिरूपेण वा द्वेधापि देवेषु दयया देवतोद्देशेन होमादिकं कुरुत इति यत् | तेन होमादिना | देवानां लोक आश्रयः | अथेत्यर्थान्तरे | एवमग्रेऽपि ज्ञेयम् | अनुब्रूते अध्येतृषु स्थितस्सन्पृथग्वाध्ययनं कुरुत इति यत् | तेन ऋषीणां लोक इत्यनुषङ्गः | अध्ययनकाले तत्तद्द्रष्यृऋषिस्मृतिपूर्वमध्ययनकृतौ तेषां तृप्तिर्भवतीति तदाश्रया इति भावः | अथ पितृभ्यो निमृणाति पिण्डं प्रयच्छतीति यत् | प्रजां पुत्रम् | इच्छते इच्छति | उत्पादयतीति यत् तेन पितॄणां लोकः | अथ मनुष्यान् गृहभूम्यादिदानेन वासयते निवासयतीति यत् | एभ्योर्थिभ्यो | दानं देयमन्नम् | (एभ्योशनमिति क्वचित्पाठः|) ददातीति च यत् तेन मनुष्याणां लोकः | अथ पशुभ्यः तृणोदकम् | द्वन्द्वैकवद्भावः | विन्दति ददातीति यत् तेन पशूनां लोकः | अस्य पूर्वोक्तद्विरूपस्य हरेः | गृहेषु श्वापदाः मार्जारादयः | वायांसि पक्षिणः | किम्बहुना | आपिपीलिकाभ्यः पिपीलिकापर्यन्तं वर्तमानाः सर्वेपि प्राणिनः | बल्यादिकमुपजीवन्तीति यत् तेन तेडषां लोकः | एवं सर्वान्तर्यामितया रामकृष्णादिरूपेण वा सर्वाश्रयतया स्थितस्य हरेरुक्तरीत्या सर्वाश्रयत्वं जानतः फलं सदृष्यान्तमाह || यथा ह वा इति || यथा लोके स्वाय स्वकीयाय | लोकाय आश्रयाय | राजदेररिष्यिमविनाशमिच्छेदिच्छति | एवं ह | एवं विदे द्विरूपस्य हरेस्सर्वाश्रयत्वविदे | सर्वाणि भूतानि देवादीनि | अरिष्यिमविनाशमिच्छन्ति प्राथर्यन्त इत्यर्थः | एवं हरेः सर्वाश्रयत्वमुपपाद्य तत्र प्रमाणमाहोपनिषत् || तद्वा एतदिति || तदेतद्विष्णोः सर्वाधारत्वम् | सर्ववेदैर्विदितं प्रतिपादितम् | मीमांसाभिश्च निश्चितं ऋषिभिर्विचारितमिति वार्थः || ३ || ५ || १० || गृहस्थे स्थित्वा यज्ञादिकरणेन सर्वाश्रय इत्युक्त्या भगवता रामादिरूपेण गार्हस्थस्यानुष्ठानाच्च गार्हस्थ्यं श्रेष्ठमिति भावेन हरेः गार्हस्थ्यमाह || आत्मैवेदमिति || इदमस्य जगतः | अग्रे प्रलये | आत्मा परिपूर्णो नारायण एवासीत् | एक एव स आत्मा | अकामयत ऐच्छत् | कथमित्यत आह || जाया मे स्यादित्यादिना || कुर्वीयेत्यन्तेन || विद्यमानमेव जायां भोगार्थमैच्छदित्यर्थोस्य ध्येयः | एक एवेत्युक्तिस्तु अवियुक्तस्तया यदा | एक इत्युच्यत इति स्मृतेरवियुक्तत्वाभिप्राया | अथ तद्रमणानन्तरम् | प्रजायेय प्रजनयेय | पुत्रं जनयेयेत्यर्थः | अथ अनन्तरम् | वित्तं द्रविणं | कर्म यज्ञादि | कुर्वीयेत्यकामयतेति प्रत्येकमन्वयः | न केवलमकामयत | ब्रह्मादिदेवरूपान् पुत्रान् पञ्चमहाभूतब्रह्माण्डतदन्तस्थलोकरूपवित्तं स्वात्मोद्देशेन यज्ञादिकर्म च कृतवांश्चेत्यपि ध्येयम् | इच्छोक्त्यैव इच्छामात्रं प्रभोः सृष्यिरित्युक्तेः सृष्येरपि लाभात्तदनुक्तिः | उक्तचतुष्ययातिरिक्तं कुतो न कामितवानित्यत आह || एतावानिति || एतावान् खलु काम्यमानोर्थः | कुतः | अत उक्तचतुष्ययाद्भूयः अधिकमिच्छन्नपि न विन्देत् नाप्नुयात् | तस्मात् काम्यस्यैतावत्त्वाद्भगवता कामितत्वाद्वा | एतर्ह्यपीदानीमपि एकाकी लोकिको जनः | कुर्वीयेतीति पदस्य प्रत्येकमन्वयः | वित्तं दैवं मानुषं चेति द्विविधम् | दैवं सुखज्ञानादिकम् | मानुषमित्यत्र भार्यादिचतुष्ययादन्यत्काम्यं नेत्युक्तचतुष्ययस्य काम्यत्वं व्यनक्ति || स इति || स एवं कामनावानपि | एतेषां चतुर्णां मध्ये | एकैकं यावद्यदा | न प्राप्नोति तावत्तदा | स्वात्मानं अकृत्स्नोऽपूर्णोहमिति मन्यते | जायाद्यप्राप्तिमतः कृत्स्नतावाप्तिप्रकारमाह || तस्यो कृत्स्नतेति || तस्य उ तद्यापि जायाद्यलाभिनोपि | कृत्स्नता उच्यते इति योज्यम् | कथमित्यतस्तदाह || मनएवेत्यादिना || मनः स्वरूपभूतं मनः | अस्यात्मा स्वात्मेति चिन्तयेत् | वाक् स्वरूपभूतवागिन्द्रियम् | जायेति चिन्तयेत् | प्राणः स्वरूपभूतं बलम् | पुत्र इति चिन्तयेत् | चक्षुर्मानुषं वित्तमिति चिन्तयेत् | कुतः | यस्माच्चक्षुषा हि तत् मानुषं वित्तं हिरण्यादिकम् | विन्दते प्राप्नोति | श्रोत्रं दैवं वित्तमिति चिन्तयेत् | कुतः | हि यस्मात् | श्रोत्रेण तदविद्यारूपं ऋणोति | अस्य एवं चिन्तयतः | आत्मैव एवं भूतचिन्तनमेव | कर्मेति चिन्तयेत् | कुतः | आत्मना चिन्तनेनैव कमर् करोति | कुतो मन आदीनामात्मत्वादिनानुचिन्तनं कायर्मिति चेत् प्रसिद्धयज्ञास्याप्यात्मादिपञ्चकसाध्यत्वादिति भावेनाह || स इति || स एष प्रसिद्धो यज्ञः | पाङ्तः आत्मपि्रयापुत्रद्विविधवित्तरूपपञ्चकसाध्यः | न केवलं यज्ञ एव पाङ्तः किन्तु यज्ञाङ्गं पशुः ऋत्विगादिपुरुषश्चेति प्रसङ्गादाह || पाङ्तः इति || पशुपुरुषयोः पाङ्तत्वं मातापितृभ्यामन्नेन तयोः कर्मणा स्वकर्मणा च साध्यत्वरूपं ध्येयम् | न केवलं यज्ञपशुपुरुषा एव पान्तः किं तर्हि यदिदं किञ्च प्राणिजातं सर्वं पान्त मात्रादिपञ्चकसाध्यम् | इति भावयेदिति सर्वत्र
योज्यम् | पश्वादेः पान्तत्वज्ञानिः फलमाह || तदिदमिति || योधिकारी ब्रह्मपदयोग्यः | एवं मन आदीनां स्वात्मत्वादिकम् | वेद चिन्तयति | स यदिदं जगत्तत्सर्वमापनोति | सर्वस्यास्य पतिर्भवतीत्यर्थः | ब्रह्मपदायोग्यश्चेद्देवपदमाप्नोति | तस्याप्ययोग्यास्स्वयोग्यफलमाप्नुयुरित्यथर्ः || भाष्ये आत्मैवेदमग्र आसीदित्यादि खण्डं एको नारायणः पूर्वमासीदित्यादि प्रमाणानुसारेण परमेश्वरपरतया व्याख्याय आत्मा तु जगतां ब्रह्मा तस्यात्मा भगवान् हरिरित्यादि प्रमाणानुरोधेन चतुर्मुखपरतयापि व्याचख्यौ | तथाहि | इदं अस्य चगतः | आत्मा स्वामीचतुर्मुखः | अग्रे प्रथमम् | एक एवासीत् वासुदेवाज्जातोभूत् | स एकाकी चतुर्मुखः | अकामयतेत्यादेस्स यावदिति पर्यन्तस्य प्रगिवार्थो ध्येयः | स एवं कामयमानोपि ब्रह्मा एतेषां जायादीनां मध्ये | एकैकं यावन्नप्नोति यदा न प्राप | तावत्तदा | अकृत्स्न एव अपूर्ण एवेत्यात्मानं मन्यते अमन्यत | तस्य | उ | अकृत्स्नत्वमात्मनो मन्वानस्य | कृत्स्नता उपूर्णतैव यथा स्यात्तथोच्यत इत्यर्थः | मानसयज्ञेन भगवन्तमाराध्य जायादिकं लब्धवानिति भावेन मानसयज्ञप्रकारमाह || मन एवेति || अस्यात्मा स्वरूपभूतं मन एवासीदित्यर्थः | उपलक्षणमेतत् | वागाद्यात्मान्तपञ्चकं मनश्चेति षट्कमेवासीत् | न बाह्मजायादिकमित्येवकारार्थः | वाक् वागिन्द्रियं | जाया इत्यकल्पयादिति सर्वत्र योजना | प्राणो बलम् | प्रजापुत्र इति | चक्षुर्मानुषं वित्तमिति | तत्र हेतुः चक्षुषाहीति | श्रोत्रं देवं वित्तमिति | तत्र हेतुः श्रोत्रेणेति | जात्मैव देह एव | इत्थं चिन्तनम् वा | कर्मेत्यकल्पयत् | तत्र हेतुः आत्मनेति | देहेन वा एवं रूपचिन्तनेन वेत्यर्थः | एवं मानसयज्ञेन भगवदारान्धने कृते सति तत्प्रसादेनैव वागादिभ्यो जायादिकमासीदित्यर्थतया वाग्जायेत्यादि वाक्यमेव योज्यम् | प्राणात्प्रजापुत्रोवायुः चक्षुषो मानुषवित्तपदोकतहिरण्मयलोकाः | श्रोत्रम् | तृतीयार्थेत्र प्रथमा | श्रोत्रेण दैववित्तशब्दिताशेषविद्याः भगवत्प्रोक्ताः जगृहे इत्यर्थः | आत्मैव आत्मना देहेन चिन्तनेन वा कर्मजातमिति कुतवानशेषकर्माणीति यावत् | न केवलं वागादीनां विष्णुपूजोपकरणत्वेन चिन्तनामात्रादेव जायादिप्राप्तिरन्ते मुक्तिरिति तदिदमित्यादिना वक्ष्यमाणं फलम् | किन्तु यज्ञादेः पान्तत्वज्ञानादपीति भावेनाह || स एष इति || स प्रसिद्ध एष यज्ञः पान्तः सवनत्रयतत्पूवार्लेत्तरकर्मभेदेन पञ्चदेवताभिः नारायणशद्यनिरुद्धन्तैः पञ्चभिरुपेतः | यज्ञाङ्गं पशुः मध्यशिरः पार्श्वद्वयपुच्छरूपपञ्चकेन तद्देवताभूतनारायणादिरूपपञ्चके नोपेतः | यज्ञाङ्गऋत्विगादिपुरुषः पान्तः दिक्चतुष्यमध्यरूपपञ्चकेन तद्देवताभूतनारायणशदिरूपपञ्चकेन चोपेतः | यदिदं किञ्च प्राणिजातं इदं सर्वं पान्त दिक्चतुष्ययमध्यरूपपञ्चकेन तद्देवताभूतनारायणादिपञ्चकेन चोपेतम् | इत्यचिन्तयद्ब्रह्मेति योज्यम् | तत्तस्मादद्यापि यः कश्चिदेवमुक्तप्रकारेण वागादेर्विष्णुपूजोपकरणत्वं यज्ञादेरुक्तरूपपान्तत्वं च | वेद उपास्ते | स इदं सर्वं जायादिपञ्चकमाप्नोति | अन्ततो मुक्तिं चेत्यर्थः || ३ || ५ || ११ || अव्याकृतब्राह्मणम् || विष्णुब्रह्माणावपि गृहिणावतिष्ठतामतो गृही उत्तम इत्युक्तमात्मैवेत्यादिना | तस्य गृहिणो भगवत्सृष्यं यत्साधारणमन्नं तन्न स्वकीयमेवेति मन्तव्यमिति भावेन प्रकृतहरेस्सप्तान्नस्रष्यृत्वमहिमानमाह || यत्सप्तान्नानीति || पिता सर्वजगज्जनको विष्णुः | सप्तान्नानि सप्तविधान्यन्नानि | तृप्तिहेतुतया अन्ननामानि | प्राणिभिरद्यमानमेकम् | वैश्वदेवबलिहरणरूपे द्वे | प्राणिनां मनोवाक्पञ्चवायुरूपाणि त्रीणि पयश्चैकं इत्येवं सप्तान्नानि | मेधया स्वेच्छया | तपसा प्राणिसम्बन्धिकर्मजातेन | अजनयत् असृजत | सप्तानां मध्ये एकमन्नमस्य जगतः साधारणम् | द्वे वैश्वदेवबलिहरणे | देवानभाजयत् | सप्तान्नमध्ये अन्नद्वयभागिनो देवानकरोदित्यर्थः त्रीणि मनोवाक् प्राणरूपाणि | आत्मने स्वस्मै | पशुभ्यः | पश्वादिभ्यः | एकं पयोरूपम् | तस्मिन्पयसि | सर्वं जगत् | प्रतिष्ठितं तदुपजीव्यवर्तत इत्यर्थः | सर्वमित्युक्तं व्यनक्ति || यच्चेति || जङ्गमस्थावररूपमित्यर्थः | सृष्यान्नानां क्षये कथं तदुपजीविनां जीवनमित्यत आह || कस्मादिति || सुखरूपाद्धरेस्तानि सर्वदाद्यमानान्यपि न क्षीयन्ते | यो वै अधिकारी | अक्षिन्ति सृष्यान्नाक्षयहेतुं हरिम् | वेद स वेदी | अन्नं उपलक्षणम् | स्वयोग्यसर्वभोगान् | प्रतीकेन सवमुखेन | अप्रयत्नेनेति यावत् | अत्ति अनुभवति | स ज्ञानी | देवान् देवत्वं गच्छति | स ऊर्जं देवभोज्यमन्नम् | उपजीवति | इति श्लोकाः ध्याख्येयार्थकवाक्यानीत्यर्थः || ३ || ६ || १ || तानि वाक्यानि प्रतीकेनोपादाय व्याचष्ये उपनिषत् || यत्सप्तान्नानीत्यादिना || मेधयाहीति हि शब्दस्तस्य हरेः पितुः सप्तान्नस्रष्यृत्वप्रसिद्धिद्योतकः (१) द्वितीयवाक्यमुपादाय व्याचष्ये || एकमस्येति || इदमेवास्येति || मनुष्यवर्गस्येत्यर्थः | सर्वसाधारणमन्नमात्मीयत्वेन मन्वानस्य दोषमाह || स इति || उपास्तैत्यप शब्दस्यावृत्तिः | य एतदन्नमप स्वसमीप एव वर्तमानम् | स्वात्मीयमेवेति यावत् | उपास्ते मन्येत | स पाप्मनो न व्यावर्तते अक्षयपापवान्स्यादित्यर्थः | कुतः | हि यस्मादेतदद्यमानमन्नं मिश्रं देवब्राह्मणसाधारणमत इत्यर्थः (२) तृतीयं वाक्यमुपादाय व्याचष्ये || द्वे देवानभाजयदितीति || हुतं वैश्वदेवम् | प्रहुतं बलिहरणम् | हुतप्रहुते कुतो देवानामन्ने इत्यत आह || तस्मादिति || हुतप्रहुतयोर्देवान्नत्वहेतोरद्यतना अपि देवेभ्यो जुह्वति प्रजुह्वति च | न केवलं हुतप्रहुते एव
देवानामन्ने किं तर्हीत्यतोऽन्यदपीत्याह || अथो इति || पक्षान्तरे अयमथो शब्दः | दर्शपूर्णमासावपि देवानामन्ने इत्याहुरार्या इत्यर्थः | तस्माद्धुतप्रहुतयोर्देवान्नत्वाद्यज्ञमनुतिष्ठन् पुमान् नेष्यि याजुकस्स्यात् फलेच्छया यज्ञकारी न भवेत् | परस्वेनात्मफलार्थं विनियोगे परस्वापहारदोषापत्तेरिति भावः (३) त्रीण्यात्मने कुरुत इतिवाक्यव्याख्यानस्य बहुत्वात्तदग्रे व्याकरिष्यन्तो श्रुतिः चतुर्थवाक्यं तावदुपादाय व्यनक्ति || पशुभ्य इति || तत्पय इति पशुभ्यो दत्तमन्नं पयः पीयमानं क्षीरप्रभृतिद्रवद्द्रव्यमित्यर्थः | तत्कथमित्यत उपपादयति || पयो हीति || अग्रे आदा | शैशव इति यावत् | मनुष्याश्चेत्युक्त्या श्लोके पशुपदं पशुप्रभृतिपरमिति सूचितम् | मनुष्या उपजीन्तीत्येतावत् व्यनक्ति || तस्मादिति || उपजीवित्वात् | प्रतिलेहयन्ति | आस्वादयन्ति | लिह आस्वादने | स्तनं वानुधापयन्ति | पाययन्ति | धेट् पाने | वै प्रसिद्धमेतदिति | पशव उपजीवन्तीत्येतद्वयनक्ति || अथेति || पशूनामग्रे पय उपजीवित्वहेतोर्जतं वत्सम् | अतृणादः तृणभक्षको नेत्याहुः (४) पञ्चमम् वाक्यमुपादाय तच्छब्दार्थं व्यनक्ति || तस्मिन्निति || पयसीति || पीयमानतया पयश्शब्दिते क्षीरप्रभृतिद्रवद्द्रव्य इत्यर्थः | न केवलं जीवनहेतुत्वात्पयसि प्राणिजातं प्रतिष्ठितम् किन्तु पयसः पारलौकिकफलहेतुत्वादपीत्याह || तद्यदिदमित्यादिना || B-ख़्-३
ंवत्सरं पयसा जुह्वत् | होमं कुर्वन् पुमान् ज्ञानी चेदपपुनर्मृत्युं संसारं जयति मुक्तो भवति अज्ञश्चेदपपुनर्मृत्यं भगवदज्ञानं जयति निहन्ति | ज्ञानी भवतीति | ज्ञानिनो यदिदमाहुस्तत्तथा न विद्यात् न जानीयात् | कुतः | एवं विद्वान् सप्तान्नसृष्यितत्त्वज्ञानी | यदहः यस्मिन्नहनि | पयसा जुहोति | तदहरेवापपुनर्मृत्युं जयति मुक्तो भवति | एकाहहोमेनैव मुक्तो भवतीति यावत् | यतोत इति योज्यम् | कुत एवं तस्य महिमहेत्यत आह || सर्वं हीति || यस्मात्सप्तान्नस्रष्यृत्वज्ञानी पयोहोमेनैव देवेभ्यः सर्वमन्नाद्यं प्रयच्छति | गोपयसः प्रशस्ततया सर्वान्नस्थानीयत्वादिति भावः (५)षष्ठं वाक्यमुपादाय व्याचष्ये || कस्मादित्यादिना || पुरुषो वै विष्णुर्वै | अक्षितिः अन्नाक्षयहेतुः | ततः किमित्यत आह || स हीति || इदं सप्तविधमन्नम् | एतेन कस्मादित्येतस्य सुखरूपात्पुरुषादित्यर्थ उक्तो भवति (६) सपक्तमं वाक्यमुपादाय व्यनक्ति || यौ वैतामिति || अक्षितिः अन्नाक्षयहेतुः | तद४व्यनक्ति || स हीति || धिया स्वेच्छया प्राणिकमर्बभिश्चेति | पुनः पुनस्सृष्यौ हेतुविशेषोक्त्या सहीदमित्यादि पूर्ववाक्येन न पुनरुक्तिः | धिया कर्मभिरित्युक्त्या श्लोकादिवाक्यस्थमेधातपश्शब्दौ विवृतौ ध्येयौ | यत् यदि | एतद्ध पुनः पुनर्जननमन्नं न कुर्यात् | तत् तर्हि क्षीयेत ह | निश्रिचतमेतदिति (७) अष्यमं वाक्यमुपादाय व्यनक्ति || सोन्नमत्तीति || अत्त्वेतदिति || एतदन्नमत्तीत्यर्थः | स देवानपीति वाक्यद्वयं फलार्पकमित्याह || स देवानिति || प्रशंसा प्रशस्तफलबोधकमित्यर्थः | अर्थवाद इति वार्थः || ३ || ६ || २ || त्रीण्यात्मने इत्यादिवाक्यमुपादाय व्याचष्ये || त्रीणीत्यादिना || आत्मने स्वतुष्ययर्थम् | चक्षुरादिज्ञानकरणेषु सत्सु कुतो मन एवात्मतुष्ययर्थमकरोदित्यतो मनसः प्राधान्यं व्यतिरेकेणाह || अन्यत्रेति || अन्यत्र मना इति बहुव्रीहिः | तत्किं वस्तु दृष्यवानिति केनचित्पृष्ये अन्यो वदति | अन्यविषयकमनस्कोहमासं तथेदं वचः श्रुतवान्किमिति पृष्यस्तथैवाह | अन्यत्रेत्यादि | एवमन्येन्द्रियेष्वपि मनोव्यासङ्गेन तत्तदिन्द्रियज्ञानानुदयो ध्येयः | मनसि व्याकुले चक्षुरासिदभिर्ज्ञानं नोत्पद्यत इत्येतदुपपादयति || मनसा हीति || नापश्यमिति नादर्शं हि यस्मात् मनस्यव्याकुल एव चक्षुषा पश्यति श्रोत्रेण ऋणोतीत्यर्थः | न केवलं मनोमात्रमेव स्वतुष्यिहेतुत्वेन स्वस्यान्नं किन्तु स्ववृत्तिकं चेत्याह || काम इति | एक विषयकेच्छा कामः | अनेकगोचरेच्छा विचिकित्सा | इत्येतत्सर्वं मन एव तदुपादानकमेवेत्यर्थः | कामादीनामीशतुष्यिकरत्वेन तदन्नत्वप्रकारश्च कामस्य तद्भक्तिकामत्वेन सङ्कल्पस्य तत्पूजाकृतिविषयत्वेन विचिकित्सायास्तद्दनविषयतत्वेन | श्रद्धायास्तद्गुणान्नेति विषयत्वेन अश्रद्धाया अन्यसाम्यादिविषयत्वेन | धृतेरीशादन्यस्योत्कर्थेनिदनादौ | अधृतेरीशनिन्दनादौ | हियस्तत्वमतविसर्जनादिविषयत्वेन | यद्वा भगवन्मतपरित्यागविषयत्वेन | अधृतेर्हरिभक्तित्यागविषयत्वेन | हियाः धियस्तद्विवेकविषयकत्वेन | भियस्तदज्ञानप्राप्तिविषयत्वेनेत्येवं प्रकारेण ध्येयः | मनसश्चक्षुरादिभ्यः प्राधान्ये व्यतिरेकः प्रागुक्तः | अधुनान्वयं चाह || तस्मादिति || मनसः प्रधानत्वादेव पृष्यत उपस्पृष्योपि मनसा विजानाति | वाचो भगवदन्नत्वं व्यनक्ति || यः कश्चिदिति || यः कश्चिच्छब्दो ध्वनि वर्णात्मको वागेव वागिन्द्रियमेव | तेनोच्चार्यमाणत्वहेतुना यः कश्चिच्छब्दो वागेवेत्यभेदोक्तिः सर्वशब्दोच्चारणहेतोर्वागिन्द्रियस्य कथं विष्णवन्नत्वमित्यत आह || सैषा हीति || हियस्मात्सैषा सर्वशब्दोच्चारणहेतुभूता वाक् | अन्तं सर्वान्तस्थं विष्णुमायत्ता | तद्विषयिणी | कुतः | सर्वेषां शब्दानां विष्णुनामत्वादतो विष्ण्वन्नत्वमिति भावः | केषां वाक् विष्णुमायत्तेत्यतो वेदद्रष्यृणामित्याह || एषश हि न इति || नोस्माकं वेदद्रष्यृणशमेषा हि वाक् | विष्णुमायत्तेति प्रसिद्धमित्यर्थः | अवान्तरभेदभिन्नस्यापि प्राणस्य भगवदन्नत्वमिति
भावेनाह || प्राण इति प्राण इति || नोस्माकं वेदद्रष्यृऋषीणाम् | इत्येतत्सर्वं प्राण एव | प्राणप्रभेदविरोधिनां निरासे त्वथोदानं योगधारणे || मनोवागादीन्द्रियाणशं समानं नियमे(न)त्र तु || इत्युक्तदिशा ध्येयः | कुतः प्राणमन्नमकुरुत हरिरित्यतो जीवस्य स्वतुष्यिद्वारा श्रेयोहेतुत्वेन प्राधान्यादिति भावेन प्रसङ्गाद्वाङ्मनसोः प्राणस्य च प्राधान्यमाह || एतन्मयोवाऽयमात्मेति || अयमात्मा स जीवः | एतन्मयः एतत्प्रधानः | एतच्छब्दं व्यनक्ति || वाङ्मय इत्यादिना || प्राधान्ये मयट् वाक्प्राधानः मनःप्रधानः प्राणप्रधान इत्यर्थः | वाङ्मनःप्राणाभिमानिनामुत्तमदेवानां सान्निध्यनिमित्तकोत्कर्षवानित्यर्थः | उत्तमदेवमानिकत्वं वागादेः कुत इत्यतोपि अयमात्मा सरस्वतीब्रह्मवायुरूप एतन्मबयः तद्विवरणं वाङ्मय इत्यादि | क्रमाद्वाङ्मनः प्राणानामभिमानिनस्त्रय इत्यर्थः | एतेनोत्तमदेवैरभिमन्यमानत्वाच्च वागादिकमुत्तममित्युक्तं भवति | सरस्वत्यादयो वागाद्यभिमानिनः कुतोभूवन्नित्यतोपि एतदिति | अयमात्मा सरस्वत्यादिरूपः | एतन्मयः प्रकृतपरमात्ममयः | तदीयवागादिजन्य इत्यर्थः | भगवतो वागादिरस्ति चेत्तज्जन्यत्वं सरस्वत्यादेः स्यात् स एव कुत इत्यतोप्ययमात्मा हरिः एतन्मयः | तद्विवरणं वाङ्मय इत्यादि | वागादीन्द्रियात्मेत्यर्थः || ३ || ६ || ३ || उत्तमदेवताभिमन्यमानकत्वान्मन आदिर्हरेरन्नमित्युक्तम् | तदुत्तमत्वाय तदभिमानिनां महिमानमाह || त्रय इत्यादिना || सर्व एव समा इत्यन्तेन | एत एव प्रकृता एव वाङ्मनः प्राणाभिमानिन एव | त्रयो लोकाः त्रिलोकाभिमानिनः | तदेव व्यनक्ति || वागेवेति || वाक् वाङ्मानिनी सरस्वती अयं लोकः भूलोकमानिनी | मनो मनोमानी ब्रह्मा अन्तरिक्षलोकाभिमानी | प्राणः प्राणमानी वायुः | असौ लोकः स्वर्गलोकाभिमानीत्यर्थः || ३ || ६ || ४ || एवं त्रयो वेदा एत एवेत्यारभ्य प्राणए(नन्तद्भूत्वा)वं भूत्वा वतीत्यन्तग्रन्थस्यार्थो ध्येयः || ३ || ६ || ५-६-७ || यत्किञ्चिद्विज्ञातं विज्ञानविषयः तत् वाचो वाङ्मानिन्या वाण्याः रूपं प्रतिमा हि | यस्माद्वाग्विज्ञाता विज्ञातमानिनी | वाङ्महिमज्ञानिनः फलमाह || वागिति || वाक् सरस्वती एनं स्वमहिमज्ञम् | तद्भूत्वा विज्ञातमानिनी भूत्वा | अवति रक्षतीत्येवमग्रेपि ज्ञेयम् || ३ || ६ || ८ || विजिज्ञास्यं जिज्ञासाविषयः || ३ || ६ || ९ || अविज्ञातं विज्ञाताविषयः || ३ || ६ || १० || ब्रह्मणीब्रह्मवायूनां भूम्यादिमानित्वरूपमहिमान्तरमाह || तस्या इति || तस्यै तस्याः | वाचो वाण्याः | पृथ्वी शरीरम् | ज्योतीरूपं प्रतिमा | किं ज्योतिरित्यत आह || अयमग्निरिति || पृथिव्यग्नी द्वै वाण्यभिमन्यमानावित्यर्थः | पृथिवीज्योतिषोः वाक्समपरिमाणाभावे कथं तच्छरीरत्वादिकमित्यत आह || तद्यावतीति || तत्तस्मात्पृथिव्यग्न्योः वागभिमानिकत्वाद्यावत्येव वाक् यावद्वयाप्ता वाणी तावती पृथिवी तावानयमग्निः || ३ || ६ || ११ || अथ वाचो भिमन्यमानोक्त्यनन्तरं मनोभिमानिनो ब्रह्मणोभिमन्यमानमुच्यत इत्यथ शब्दार्थः | एतस्य मनसो मनोभिमानिनो ब्रह्मणः द्यौः शरीरम्  ज्योतीरूपं प्रतिमा | किं ज्योतिरित्यत उक्तम् || असावादित्य इति || आदित्यो द्यौश्च द्वौ मनोभिमानिब्रहमाभिमबानिकावित्यर्थः | तद्यावदित्यादेः प्राग्वद्वयाख्या तौ वाङ्मनसमानिनौ ब्रह्मणीब्रह्माणौ मिथुनौ समेतां प्राप्तवन्तौ | ततो मिथुनीभावात्प्राणो वायुःरूपान्तरेणाजायत | तस्य प्राणस्य महिमानमाह || स इन्द्र इत्यादिना || स प्राणः इन्द्रः परमैश्वर्यवान् | स एष प्राणोऽसपत्नः शत्रुहीनः | कल्यादिशत्रुसत्वात्कथमसपत्न इत्यत आह || द्वितीय इति || द्वितीयशब्दितः तमबलो हि सपत्नो भवति | कल्यादयस्त्वसमबला इति भावः | एतद्वेदिनः फलमाह || नास्येति || योधिकारी एवं प्राणोसपत्न इति वेद अस्य सपत्नः शत्रुर्नभवतीत्यर्थः || ३ || ६ || १२ || अथैतस्य प्राणस्येत्यादेः प्रागिवार्थः | त एते मनोवाक्प्राणमानिनः प्रागुक्ता ब्रह्मादयस्सर्वएव गुणतस्तरतमभावा अपि व्याप्त्या समाः | सर्वे रुद्राद्यपेक्षया अनन्ताः | बहुगुणाश्रयाः | स यः कश्चिदेतानन्तवतः जीववदल्पगुणानुपास्ते सोन्तवन्तं नाशवन्तं लोकं जयति प्राप्नोति || अथेत्यर्थान्तरे | योधिकारी एतानन्तनन्यजीवेभ्यो बहुगुणानुपास्ते सोनन्तं नाशहीनं विष्णुलोकं जयति प्रापनोतीत्यर्थः || ३ || ६ || १३ || चन्द्राभिमानितया चन्द्रे स्थितस्य वायोर्महिमानमाह || स एष इति || स एषः प्रजापतिवरायुः | सम्यक् हरेः वत्सस्सन् रमत इति व्युत्पत्त्या संवत्सरनामा षोषशकलः षोडशकलोपेतचन्द्रे विशेषेण सन्निहितस्तस्य चन्द्रस्थवायोः | पञ्चदशकलाः रात्रय एव रात्रिनामका एव | अस्य चन्द्रस्थस्य वायोः | षोडशी कला ध्रुवैव | पञ्चदशकलानां कथं रात्रिनामतेत्यत आह || स इति || स चन्द्रस्थो वायुः | रात्रिभिः शुक्लपक्षपञ्चदशरात्रिभिरेव पञ्चदशकलाभिरापूर्यतेच | कृष्णपक्षरात्रिभिः पञ्चदशभिरपक्षीयते च | शुक्लकृष्णपक्षयोरेकैकस्यां रात्रौ क्रमेण कलानां पूरणादपक्षयाच्च रात्रि नामिकाः कला इत्यर्थः | स्वयमकलोपि वायुः स्वाधिष्ठनचन्द्रकलाभिरित्थमभिधीयते | स पञ्चदशकलारहितः अभावास्यां रात्रिं अमावास्यायां रात्रौ | एतया ध्रुवया षोडश्या कलया सर्वमिदं प्राणभृत् | प्राणिजातम् | अनुप्रविश्य ततः प्रातः प्रतिपदि जायते द्वितीयकलायुक्तो भवतीत्यर्थः | तस्मादमावास्यायां रात्रौ चन्द्रस्थवायोः प्राणभृत्सु संस्थितत्वादेतां रात्रिं एतस्यां रात्रौ | प्राणभृतो जीवतः |
प्राणं जीवनम् | न विच्छिन्द्यात् | महापापहेतुः प्राणिवधो न कार्यः | कैमुत्येन एतमेवार्थमाह || अपीति || अल्पदोषहेतुवधस्यापि कृकलासस्य प्राणं न विच्छिन्द्यात् | किमर्थमित्यत आह || एतस्या इति || एतस्यास्सर्वसन्निहिताया वायुदेवता अपचित्यै पूजार्थमेवेत्यर्थः || ३ || ६ || १४ || सोमस्थितस्य प्राणस्य सप्तान्नज्ञानिन्यपि स्थितिमाह || यो वा इति || षोषशकलः षोडशकलचन्द्रान्तस्थः | अयमेव सः | य एवं वित् सप्तान्नसृष्यिज्ञानी | पुरुषः | अयमिति तत्रस्थ इत्यर्थः | ज्ञानिस्थस्यापि वायोः षोडशकलात्वमाह || तस्येति || ज्ञानिस्थितस्य वायोः | वित्तं हिरण्यादिकमेव | पञ्चदशकलाः | अस्य सप्तान्नज्ञानिस्थस्य वायोरात्मा देहः | स्वाधिष्ठितज्ञानिदेहः | षोडशी कला | वित्तस्य पञ्चदशकलात्वं व्यनक्ति || स इति || सः ज्ञानिस्थो वायुः वित्तेनैवागतेनापूर्यते च | अपगतेन क्षीयते | वित्तस्यागमापायित्वात्पञ्चदशलकलात्वं देहस्य ध्रुवकलात्वं चोपपादयति || तदेतदिति || यदयमात्मा योयमात्मा | तदेतन्नाभ्यां रथचक्रस्थानीयम् | वित्तं प्रधिः अरस्थनीयं | एवं सति फलितमाह || तस्मादिति || तस्मादात्मवित्तयोनरामिप्राधिस्थानात्वात् यद्यपि सर्वज्यानिं सर्वस्वं(जी)क्षीयते परैरपह्रियते तथाप्यात्मनानाभिस्थानीयेन देहेन | चेद्यदि जीवति | तदा तर्ह्ययं प्रधिना अरस्थानीयेन वित्तेन अगात् | वित्तहीनो जायत इति यावत् | इत्येवाहुः || ३ || ६ || १५ || सप्तान्नवेदिनः फलं वक्तुं तदुपयुक्तमाह || अथेत्यादिना || पुत्रेणैव औरसपुत्रेणैव शिष्येणैव वा | पुनः पुनः कर्मकरणलक्षणो मनुष्यलोकः | जय्यो जेतव्यः प्राप्तव्यः | नान्येन कर्मणेति | यद्यपि पुनः पुनः कर्मकरणरूपो मनुष्यलोकः जय्यः स्वात्मीयकर्मणा जन्मान्तरं प्राप्य सम्पादयितुं शक्यः | तथापि विनैव जन्मान्तरमुक्तरूपमनुष्यलोकजयः पुत्रेणैव पुत्रादिकृतकर्मफलभोक्ता पितेति भावः | पितृलोकः स्वर्गादिः | ज्योतिष्योमादिकर्मणा प्राप्यः | देवलोको विद्यया तत्त्वज्ञानेन | ज्ञानेनैव परं पदमित्युक्तेः | को विशेषो देवलोकस्य येन विद्यासाध्यत्वं तस्येत्यत आह || देवलोक इति || तस्माच्छ्रेष्ठलोकसाधनत्वात् | प्राज्ञा इति शेषः || ३ || ६ || १६ || पुत्रेणोक्तो मनुष्यलोकजयो न साधारणेन | किन्तु सुशिक्षिते नेत्याह || अथात इति || पुत्रादिसाधनानां साध्यविशेषोक्त्यनन्तरम् | अतः फलवत्त्वात्सम्प्रत्तिः सम्प्रदानमुपदेशः | पित्रापुत्रं प्रति क्रियमाणोपदेशप्रकार उच्यते इत्यर्थः | यदा पिता निमित्तैर्मरिष्यन्तमात्मानं मन्यते | अथ तदा त्वं ब्रह्म त्वं यज्ञस्त्वं लोक इति पुत्रमाह || स एवमुक्तः पुत्रः अहं ब्रह्मा अहं यज्ञोहं लोक इति प्रत्युत्तरमाहेत्यर्थः | अत्र ब्रह्मादिपदानां तिरोहितार्थत्वात्तद्ययाचष्ये || यद्वा इति || यत्किञ्च वै प्रसिद्धं अनूक्तं अनुवचनं तस्य शब्दस्य ब्रह्मेत्येकता ब्रह्मशब्देन ग्रहणमित्यर्थः | ये के च वै प्रसिद्धा द्रव्ययज्ञास्तेषां यज्ञ इत्येकता यज्ञशब्देन ग्रहणमित्यर्थः | ये के च वै प्रसिद्धा लोकाः स्वर्गाद्यास्तेषां लोक इत्येकता लोकशब्देन ग्रहणम् | तथाच त्वं ब्रह्मेत्यादेर्वेदाध्ययनकर्ता भव | तदनन्तरं वेदीक्तरीत्या यज्ञकतरा संल्लोको लोकसम्पादको भवेति पित्रोक्तः पुत्रस्तथ
आध्ययनादिकर्ता भवानीत्युत्तरमुक्तवानितिद | उक्तादन्यदपि कस्मात्पित्रा नोपदिष्यमित्यतस्त्रयातिरिक्तस्याभावामापादयेत्येतावदेवेत्यर्थः | पिता पुत्रं कुत एवानुशास्तीत्याशङ्कां सप्तान्नविद्याज्ञानिनो देवस्य फलोक्त्या निराह || एतस्मादिति || सन्नयं समीचीनन्यायवन्तम् | सन्मार्गिणमिति यावत् | पुत्रमिति शेषः | इतः प्राप्तः | पुत्रेंशेन स्थित्वेति यावत् | एतस्मादनुशिष्यात्पुत्रात् | सर्वं तत्कृतवेदाध्ययनादिफलम् | अभुनजत् आमुक्तेः भुङ्क्ते पितेति यत्तस्मादनुशिष्यं पुत्रं लोक्यं लोकसाधनं आहुर्ज्ञानिनः | तस्माल्लोक्यत्वादेवैनं पुत्रं अनुशासति अनुशास्ति पितेत्यर्थः | एतस्मात्सर्वमित्यत्र मृतः पुत्रे स्थित्वा भुक्तें इत्युक्तमयुक्तम् | मृतस्य तदयोगात् इत्यत आह || स इति || एवं वित् सप्तान्नविद्योपासकस्स देवो मनुष्यत्वमाप्तो यदाऽस्माल्लोकात्प्रैति मृतो भवति | अथ तदा | एभिरेव प्राणैस्स्ववाङ्मनःप्राणाभिमानिभिस्सरस्वत्यादिभिस्सह स्वाण्ठिरूपसामर्थ्याच्च पुत्रमाविशति | सप्तान्नोपासकस्य फलान्तरमाह || स इति || अनेन पित्रा | सप्तान्नविदा यदि कदाचित् अक्ष्णया छिद्रेण पापेन | किञ्चित् कर्म कृतं भवति | तदा स पुत्रस्तस्माच्छिद्रकर्मणा एनं स्वपितरम् | मुञ्चन्ति मोचयति पापकर्मफलानुभवं परिहरतीत्यर्थः | तस्माच्छिद्रकर्मणस्त्राणान्निमित्तात्पुत्रो नाम | पुदिति छिद्रपापं ततस्त्रायत इति पुत्र इति | एवं येन पुत्रतः फलमाप्तं तेनैव मनुष्यलोको जित इत्याह || स इति || पुत्रेणैव पुत्रे स्थित्वैवास्मिन् भूलोक प्रतितिष्ठिति न साक्षात् | न केवलं पुत्रे स्थितिरूपः मनुष्यलोकजयादिस्सप्तान्नविद्नयोपासकस्य फलं अपि तर्हि मोक्षश्चेत्याह || अथैनमिति || अथ मुक्त्यनन्तरम् | एनं सप्तान्नविदं मुक्तम् | एते प्राणाः वाङ्मनःप्राणाभिमानिनः सरस्वत्यादयो देवाः | अमृताः मुक्तास्सन्तः स्वरूपभूतवागादिनियामकत्वेन आविशन्ति | अत्र मुक्ते जीवे प्राणप्रवेशोक्तिर्वायोरुच्यमाना विरिञ्चस्यैव रूपान्तरेणेति ज्ञेयम् || ३ || ६ || १७ || ननु वागादेः पृथिव्याद्यभिमानसत्त्वात्कथं मुक्तमाविशेयुरित्यतस्तदानीं तत्त्यागात्प्रवेशो युक्त इति
भावेन वागादेः प्रवेशस्य स्थानफले अप्याह || पृथिव्यै चैनमित्यादिना पर्वत्रयेण || चतुर्थी पञ्चम्यर्थे | सा च ल्यब्लोपे पृथिवीमग्निं च परित्यज्येत्यर्थः | तदमिमानं हित्वेति यावत् | दैवी सप्तान्नविन्मुक्ते विशेषावेशाद्दैवीत्युक्ता वाक् सरस्वती एनं मुक्तं आविशति मुक्स्वरूपवाचमिति योज्यम् | कादैवी वागित्यत आह || सेति || यया आविष्यया सरस्वत्या प्रेरितो मुक्तो यद्यद्वदति तत्तद्भवत्येव न मोघम् | सा दैवी वागित्यर्थः|| ३ || ६ || १८ || दिवश्चैनमिति अद्भयश्चैनमिति || च पर्वद्वयमेवमेव योज्यम् | आनन्द्येवेत्येवकारव्यावर्त्योक्तिः अथो न शोचतीति न दुःखी भवतीत्यर्थः || ३ || ६ || १९ || यो यत्प्रेरितो मुक्तः सञ्चरंश्चासञ्चरंश्च न व्यथते सर्वसामर्थ्ययुक्तत्वात् अथो तस्मादेव न रिष्यति न म्रियते | इति मनुष्याणां सञ्चारे व्यथादि असञ्चारे चाश्वा नामतः सञ्चरन्नसञ्चरंश्चेत्युक्तम् | न केवलं सप्तान्नविद्याभिज्ञस्स्वपुत्रे तिष्ठति किन्तु सर्वभूतेषु चेत्याह || स य इति || एवं वित् एवं सप्तान्नविद्याभिज्ञो देवः | सर्वेषां भूतानामात्मा व्यापको भवति | तत्र दृष्यान्तो || यथेति || यथैषा प्राणरूपा देवता सवरेषां भूतानामात्मा एवमित्यर्थः | सप्तान्नविदो मुक्तस्य फलान्तरमाह || स इति || स वक्ष्यमाणो दृष्यान्तो यथा एतां देवतां प्राणाख्यां सर्वाणि भूतानि अवन्ति | तज्ज्ञानस्य गोप्यत्वेन अयोग्येषु नोपदिशन्ति | एवं ह एवमेव | एवं विदं सप्तान्नविद्याविदं मुक्तम् | सर्वाणि भूतानि अवन्ति गोपायन्ति | सप्तान्नविद्याभिज्ञस्य सर्वभूतस्थितौ भूतशोकेनास्यापि शोकस्यादित्यत आह || यदिति || इमाः प्रजाः | यदु किञ्च यत्किञ्चित् शोचन्ति | तत् शोकशब्दितं दुःखम् | आसां देवतानां नैव भवति | किन्तु अमा देहनियामकदैत्यैस्सहाऽऽसां प्रजानामेव भवति | न तु तत्रस्थसप्तान्नोपासकानां देवानाम् | कुत एतत्प्रजाकृतं पुण्यमेवामुं सर्वप्रजास्थितं सप्तान्नविदं प्रति गच्छति न पापम् | येन तद्धेतुकश्शोकस्स्यादिति भावः | एतदपि कुत इत्यत आह || न ह वा इति || यतो नियामकतया प्राणिदेहस्थान् देवान्पापं न गच्छति | ह वै प्रसिद्धमेतत् | सप्तान्नविदश्च देवा एवेति भावः | तदाह सूत्रे | स्वामिनः फलश्रुतेरित्यात्रेय इति | तत्र प्रजाकृतपुण्यभाक्त्वपापालेपयोर्देवानामुक्तेः || ३ || ६ || २० || सप्तान्नविद्याविदो वाङ्मनःप्राणान् हरिविषयान् कुर्यात् | साधारणमन्नं च विष्ण्वर्पणबुद्धया भूतेभ्यो दद्यादिति व्रतमुक्तम् | तस्यैव हरिप्राणविषयोच्छ्वासनिःश्वासरूपं व्रतान्तरं प्राण्याच्चैवापान्याच्चेति वक्तुं हरिप्राणविषयं तत्कस्मात्कायर्मित्यतस्तयोर्महिमानमाह || अथेति || देवरूपाधिकार्युक्त्यनन्तरं अतः वक्ष्यमाणव्रतस्य फलत्त्ववात् | प्राण्याच्चेत्यादिना वक्ष्यमाणव्रतस्य हरिप्राणविषयतया कार्यत्वमीमांसा क्रियते इत्यर्थः | प्रजापतिर्वासुदेवः | कर्माणि कर्मसाधनानि | अध्यात्मं वचनादिक्रियासाधनवागादीन्द्रियाभिमानिनोऽधिदैवं ज्वलनादिक्रियाकर्त्रग्न्यादिदेवान् ससृजे | ससर्ज | तानि सृष्यान्यग्न्यादीनि अन्योन्येन अन्योन्यमस्पर्धन्त | अहमेव श्रेयानहमेव श्रेयानिति पस्पृधुः | प्राणस्योत्तमतां जानन्तोपि इन्द्रादिदेवाः प्राणोत्तमत्वनिर्णयायैव अध्यात्ममधिदैवं च विवादं कृतवन्त इत्यर्थः | एवं विवादिनो देवान् प्रति यो देवः स्वव्यापारमश्रान्त एव सन् जीवेष्वजस्रं करोति | स एव भवतां मध्ये श्रेष्ठ इति हरिरुवाच | ततस्ते स्वस्वव्यापारं कुर्वन्तः श्रान्ता बभूवुरिति वक्तुं तत्र तावदध्यात्मं तत्प्रकारमाह || वदिष्याम्येवेति || अहं जीवने वचनक्रियां अश्रान्त एव कारयिष्याम्येवेति वाङ्नामा अग्निः दध्रे | मनो दधार | मेन इति यावत्| इति चक्षुरिति || चक्षुर्माअन्यादित्यो दध्रे | श्रोत्रमानी चन्द्र इति दध्रे इति प्राग्वज्ज्ञेयम् | एवमन्यानि कर्माणि क्रियासाधनानि मनःप्रभृतीनि | यथाकर्म स्वस्वव्यापारमनुसृत्य दध्र इत्यर्थः | तत्र स्थूलमनोभिमानी शक्रः यज्ञादि कर्म अहं करिष्याम्येवेति दध्रे इतित सूक्ष्ममनोभिमानी गरुडः ध्यानं करिष्याम्येवेति दध्र इदि ज्ञेयमित्यर्थः | अश्रान्तास्सन्त एव स्वस्वव्यापारान् करिष्याम एव वयमिति मन्वानावागादीन्द्रियदेवा अग्न्यादयो वचनादिक्रियामनारतं चक्रुरिति सर्वस्य तात्पर्यार्थः | ततः किं जातमित्यत आह || तानीति || प्रजापतिरित्यनुषज्यते | प्रजापतिर्ब्रह्मा | तानि वागादि दैवतानि | श्रमः श्रमकरो भूत्वा | उपयेमे प्राप्तः | ततश्च श्रमेण भगवत्कर्माकरणहेतुना मृत्युः पापमानी | तानि आप्नोत् व्याप्नोत् | अवारुन्धत् (भगवदाराध)(वच)नादि क्रियाभ्रंशादिरूपावरोधमकरोत् | तस्मान्मृत्युनावरुद्धत्वादेवाद्यपि वाक् श्राम्यत्वेव | चक्षुः श्राम्यति | श्रोत्रं श्राम्यतिद मनःश्राम्यतीत्यपि ज्ञेयम् | स्वस्वकर्मकृतावशक्ता अभूवन्वागादयो देवा इत्यर्थः | अथेतरदेवानां श्रान्त्यनन्तरं योयं मध्यमः फ्राणो मुख्यवायुरिममेव | प्रजाप्रतिर्ब्रह्मा | श्रमकरो भूत्वा नाप्नोत् | समशक्तिमत्त्वात् | ततश्च श्रान्त्यभावेन सदा सर्वभगवत्कर्मकरणाद्धेतोर्मृत्युरपीमं मुख्यवां नाप्नोदित्यर्थः | तानि३ पापात्मसुरावरुद्धानि अग्न्यादिदैवतानि | तदनवरुद्धं मुख्यवायुं ज्ञातुं दध्रिरे मनश्चक्रुः | अहं वै वायुरेव नोस्माकं मध्ये श्रेष्ठ निश्चिक्युः | श्रैष्ठयनिश्चयहेतुमाह || य इति || ततः किं चक्रुरित्यत उक्तम् || हन्तेति || हन्तेति हर्षे सर्वे देवा अस्यैव वायोरेव रूपं प्रतिमा तद्भृत्याश्च असाम भवामेत्युक्त्वेति शेषः | तदाविष्यास्सन्तस्तद्भृत्या अभवन्नित्यर्थः | तस्माद्देवानां प्राणप्रतिमात्वादेते देवा एतेन प्राणनाम्ना आख्यायन्ते प्राण इति | प्राणाधीनत्वमात्रेण तन्नामवत्वेन भाव्यमिति
कुत इत्यतस्तत्र दृष्यान्तेन तदुपपादयति || तेनेति || यस्मिन्कुले यः श्रेष्ठस्तस्य तेन नाम्ना तत्कुलमाचक्षत इति योजना | उक्तश्रेष्ठत्ववेदिनः फलमाह || य एवमिति || य एवं प्राणमहात्म्यं वेद तेन एवं विदा | यः स्पर्धते सोनुशुष्य्ऽऽन्ततोम्रियत इत्यध्यात्मम् | देहनियामकदेवनिर्णीतवायुश्रैष्ठंइरूपणं कृतमित्यर्थः || ३ || ६ || २१ || अथ अध्यात्मं प्राणश्रैष्ठयनिर्णयप्रकारोक्त्यनन्तरम् | अधिदैवतं प्राणस्य श्रैष्ठयनिर्णयप्रकारः | उच्यत इत्यर्थः || ज्वलिष्याम्येवेत्यादेस्सङ्गतिरर्थश्च वदिष्याम्येवेत्यादेरिव ध्येयः | अन्या देवताश्शक्रशेषरुद्रविपाः | यथा दैवतं तत्तद्देवतासम्बन्धिकर्मानुसृत्य | दध्रिर इति ज्ञेयमित्यर्थः | तत्प्रकारस्तु वृष्यिप्रवर्तकोहमेवेति शक्रो मनो दध्रे पञ्चरात्रप्रवर्तकोहमेवेति शेषः | पञ्चरात्रोक्तक्रिया तात्पर्यवानहमेवेति रुद्रः | वेदप्रवृत्तिकृदहमेवेति विपः इत्येवं ध्येयम् | वागाद्यभिमानिनो देवाः श्रमरूपेण ब्रह्मणा प्राप्ता मृत्युना चावरुद्धाः न तथा प्राण इत्युक्तमात्रप्यतिदिशति || स यथेति || वक्ष्यमाणनिदर्शनं यथेत्यर्थः | वागादीनां देवानां मथ्ये मध्यमः प्राण यथा श्रमररूपेण प्रजापतिना न प्राप्नोदेवं मृत्युनाऽनवरुद्धोऽत एव श्रेष्ठश्च | तथैतासां देवतानामग्न्यादीनां मध्ये वायुरित्यर्थः | अन्या देवताः मृत्युनावरुद्धत्वादेव म्लोचन्ति म्लाना भवन्ति | न वायुः म्लोचति | कुतः यद्वायुः यो वायुस्सैषा देवता | नास्तमिता तस्मादिति योज्यम् | अत्र वायोरनस्तमितत्वं ज्ञाननित्यत्वेन ज्ञेयम् | एवं प्रलयकालेपि प्रतिभाति परावर इत्यादेः || ३ || ६ || २२ || अध्यात्ममधिदैवं च वागादिदेवताः प्राणाधीना इत्युक्तार्थे मन्त्रमाह || अथैष श्लोक इति || श्लोकमर्धश उदाहृत्य व्याचष्ये || यत इत्यादिना || सूर्य इत्युपलक्षणं सूर्यादयो देवा इत्यर्थः | यत इत्यादि यच्छब्दद्वयस्य तमित्युत्तरार्धगतेन तच्छब्देनान्वयः | यच्छशब्दद्वयार्थः प्राणादिति प्राण इति च | यतः प्राणाद्वा एष एते सूर्यादयः उदेति उद्यन्ति | जायन्त इति यावत् | यत्र प्राणे अस्तमेति अदर्शनं यान्तीत्यर्थः | उत्तरार्धमाह || तमिति || देवाः तं प्राणमुद्दिश्य धर्मं हंसोपास्तिलक्षणम् | चक्रिरे इति | स एव धर्मोद्यापि वर्तते स एव श्वोपि वर्तिष्यत इत्यर्थः | तमित्यर्धं व्याचष्ये || यद्वा इति || एते देवाः | यत् धर्मसाधनव्रतम् | अमुं हि अमुष्मिन्प्राणश्चैष्ठयनिर्णयकाले | अध्रियन्त धृतवन्तः | तदेव व्रतमद्य कुर्वन्ति वै प्रसिद्धम् | अपि पदेन श्वोपि कर्तार इति समुच्चीयते | यदर्थं प्राणस्योत्तमत्वं साधितं तदाह || तस्मादिति || प्राणस्य सर्वजीवोत्तमत्वात् | मा माम् | पाप्मा मृत्युर्नेत् नैवाप्नुवदिति मन्वानोधिकारी एकमेव प्राणमात्रविषयकमेव | प्राण्याच्चापान्याच्च श्वासोच्छ्वासरूपं हंसोपास्तिलक्षणं व्रतम् | चरेत् कुर्यात् | उपक्रन्तं प्राणव्रतं मध्ये न विसर्जयेदित्याह | यद्यु चरेत् यदि प्राणव्रतं चरेत् प्रारभेत | तर्हीति शेषः | समापिपयिषेत् समापयितुमिच्छेत् समापयेदेवेत्यर्थः | यद्वा यद्यु चरेत् देवतान्तरव्रतमारभेत चेत् समापिपयिषेत् समापयितुमिच्छेदित्यर्थः | उक्तव्रतमनुतिष्ठतः फलम् || तेनेति || तेन उ तेनैव एतद्व्रतानुष्ठनेनैव | एतस्यै देवतायै एतस्या देवतायास्सयुज्यम् | सलोकतां समानलोकतां तेन वायुना | जयति प्राप्नोति | अधिकारिभेदेन प्राप्यद्वयोक्तिः || ३ || ६ || २३ || इति सप्तान्नब्राह्मणम् || सर्वस्ऽष्यृत्वाद्वायुरुत्तम इत्युक्तम् | तदेवोत्तमत्वं प्रकारान्तरेणाह || त्रयमित्यादि ब्राह्मणेन || इदं जगत् | नामरूपं कर्मेति त्रयं वै त्रिविधं वै | कर्मेत्यनन्तरमिति शब्दो योज्यः | तेषां नामरूपकर्मणां मध्ये नाम्नां वाग्भारतीत्येतद्दैवतम् | तन्महिमानमाह || एतदिति || एषं नाम्नां वागित्येतदुक्थं उत्थापकम् | कथम् || अतो हीति || हि यस्मादतो वाग्देव्याः भारत्याः सर्वाणि नामा न्युत्तिष्ठन्ति उत्पद्यन्ते | वाचो महिमान्तरमाह || एतदिति || वागिकत्येतत् वाग्दैवतं एषां नाम्नां साम | कुतः हि यस्मादेतत् वाग्दैवतम् | सर्वैनरामभिः शब्दैः सहैव रूपाणि कर्माणि च माति जानातीति च समम् | वाचो गुणान्तरमाह || एतदिति || वागित्येतत् | वाग्दैवतं एषां नाम्नां ब्रह्म कुतः हि यस्मात् वागित्येतत् सर्वाणि नामानि बिभर्ति तस्माद्ब्रह्मेत्यर्थः || ३ || ७ || १ || नामाभिमानिदैवतमुक्त्वा रूपाभिमानिदैवतमाह || अथेत्निमाभिमान्युक्त्यनन्तरं रूपमान्युच्यत इति योज्यम् | रूपाणां चक्षुश्चक्षुर्नामा रुद्र इत्येतद्दैवतम् | शिष्यं प्राग्वत् | सर्वै रूपैस्सह नामानि कर्माणि च माति जानातीति सममित्यर्थः || ३ || ७ || २ || कर्ममानिनमाह || अथ कर्मणामिति || आत्मा प्राण इत्येतद्दैवतमित्यर्थः | शिष्यं प्राग्वत् | सर्वैः कर्मभिस्सहैव नामानि रूपाणि च माति जानातीति सममित्यर्थः | भारतीरुद्रवायूनां नामादित्रितयाभिज्ञत्वोक्ता प्रप्तसाम्यशङ्कां वारयति || तदेतदिति | तदेतद्वागादित्रयं सदेकं द्वयोरेकाधीनत्वादेकमित्युच्यत इत्यर्थः | स एकः कः यदधीनं द्वयमित्यत आह || अयमात्मेति || प्राण इत्यर्थः | एक इत्युक्त्या प्राप्ताभेदभ्रान्ति निराह || उ एकः | उपरितनः श्रेष्ठः सन्नेतत्त्रयमिति | कुतः प्राणस्य श्रेष्ठतेत्यत आह || तदेतदमृतमिति || तद्वयनक्ति || प्राणो वा अमृतमिति || नित्यज्ञान इत्यर्थः | सत्येन छन्नमित्येतद्वयनक्ति || नामरूपे सत्यमिति || वाक्चक्षुः शब्दिते नामरूपदैवते सत्यमित्यर्थः | ताभ्यां नामरूपदैवताभ्यां भारतीरुद्राभ्यां अयममृतं प्राणश्छन्नः तयोर्नियामकत्वेन तावनुप्रविष्य इत्यर्थः || ३ || ७ || ३ || इति
सप्तमब्राह्मणम् ||
इति श्रीकाण्वोपनिषदर्थसङ्ग्रहे राघवेन्द्रयतिकृते तृतीयोध्यायः || ३ || B-ख़्-४
ऊर्वाध्येये अश्वमेधब्रह्मणादिभिः प्रायेण बाह्या ब्रह्मव्यि उक्ताः | अत्र त्वध्याये प्रायेणान्तरा ब्रह्मविद्या उच्यन्ते | तत्राद्यब्राह्मणे बाह्या ब्रहमविद्या न साक्षान्मोक्षसाधिका | किन्तु स्वहृदिस्थब्रह्मविद्येत्याह || दृप्त इत्यादिना || बलाकस्यापत्यं बालाकिः | गर्गस्य गोत्रापत्यं गर्ग्यः | अनूचानो वेदाध्ययनसम्पन्नः | अत एव दृप्तः दर्पवान् अहङ्कारीति यावत् | आस बभूव | हे त्याश्चये | सह प्रसिद्धो गार्ग्यः | काश्यं काश्यां भवम् | अजातशत्रुनामानं राजानमभिगम्य | ते तुभ्यम् | ब्रह्म ब्रवाणिवदानत्युवाच | लोडुत्तमपुरुषैकवचनं ब्रवाणीति | स एवमुक्तोऽजातशत्रुरुवाच ह किल | किमिति | एतस्यां वाचि ब्रह्म ते ब्रवाणीत्यस्यां वाचि एतद्वचनविषये | सहस्रं गवामिति वा निष्काणामिति वा योज्यम् | दद्म इत्यपहासवचनमुवाचेत्यर्थः | कस्मादेवं मामपहससत्यतो यदि त्वं ब्रह्म जानीथास्तर्हि समीपस्थं ब्राह्मणं त्वां विहाय जनकराजानं प्रति धावनं ब्रहमजिज्ञासवः कुतः कुर्युरिति भावेनाह || जनको जनक इति || तद्धावनमयुक्तं स्यादित्यर्थः | त्वं तु केवलं दर्पेणैव मामात्थ न वस्तुतः ब्रह्म जानासीति भावः | इति शब्दो हेतौ | इति कृत्वा परिहास इति || ४ || १ || १ || एवमपहासलज्जितो गार्ग्यः स्वाभ्यस्तविद्यामाह || स इत्यादिना खण्डद्वादशकेन | किमुवाचेत्यतो || य एवेत्यादि || पुरुषो विष्णुरस्तीति शेषः | एवमग्रेऽपि ज्ञेयम् | राजा त्वया ज्ञातादधिकमप्यहं जानामीत्याह || स होवाचेति || एतस्मिन् विष्णोरादित्यस्थत्वोपासनाविषये | मा माम् | मा संवदिष्ठाः संवादं माकार्षीः | अधिकगुणत्वेन ज्ञातुः पुरतोऽल्पज्ञानेन संवादो न कार्यः | न ह्यादित्यस्थो विष्णुबर्रह्मेत्येव मया ज्ञातं येन मामत्र संवदेः किं त्वित्यत आह || अतिष्ठा इति || जगद्धर्मवर्जितत्वेन सर्वमतीत्य स्थितत्वादतिष्ठाः सर्वेषां भूतानां मूर्धा उत्तमः | राजा दीप्यमानः | राजृ दीप्ताविति धातोः | इति वै इत्येवाहमेतमादित्यस्थपुरुषमुपास इत्युवाचेति वा इति कृत्वा मा संवदिष्ठा इति वा इति पदस्य पूर्वेणान्वयः | अतिष्ठत्वादिगुणवैशिष्यये तात्पर्यद्योतनाय तज्ज्ञानिनः फलमाह || स य इति || योधिकारी | एतमादित्यस्थं पुरुषमेवं उक्तगुणविशिष्यम् | उपास्ते सोऽतिष्ठत्वादिगुणयुक्तो भवतीत्यर्थः | ते च गुणा यथागोग्यं ध्येयाः || ४ || १ || १ || स होवाच गार्ग्यो य एवासौ चन्द्र इत्यादिषु द्वादशखण्डेषु योजना ध्येया | तत्रादित्यचन्द्रविद्युदाकाशवाय्वग्न्यवादर्शगच्छत्पाश्चात्यशब्ददिक्छायात्मरूपेषु द्वादशाधिकारणेषु आदित्यादीनि देवतारूपाणि ध्येयानि | देवतासु भगवन्तमुपास्येत्यादि भाष्योक्तेः | बृहत् पाण्डुरं शुक्लं वासो यस्योसौ तथोक्तः | अस्यैवमुपासकस्य गृह इति शेषः | अहरहः प्रतिदिनम् | सुतः प्रसुतस्सोमयागो भवति | अन्नं भोज्यं च न क्षीयते || ४ || १ || ३ || तेजस्वी ह भवति इह लोके || ४ || १ || ४ || न प्रवर्त्यते केनचिदप्रवर्ति | अस्य प्रजासन्ततिनोन्द्वर्तते न विच्छिद्यते || ४ || १ || ५ || इन्द्रः परमैश्वर्ययुक्तः | विगतं कुण्ठनं पराभवो यस्यासौ विकुण्ठः स एव वैकुण्ठः | स्वयमेवापराजितबहुरूपत्वान्दपराजि(त)ता सेना | जिष्णुरुत्तमः | अपराजिष्णुरन्यतः पराजयहीनस्वभावः | अन्यतस्त्यजायी अन्येषां जेतेत्यर्थः || ४ || १ || ६ || शत्रूणशमसह्यत्वाद्विषासहिः || ४ || १ || ७ || प्रतिरूपोनुकूलः | प्रतिरूपमनुकूलम् | अथो अन्यच्च प्रतिरूपोनुकूलः पुत्रोस्मादुपासकाज्जायते || ४ || १ || ८ || रोचिष्णुः प्रकाशनशीलः | उ एव | अथो अन्यच्च | फलं यैविर्द्वद्भिस्सन्निगच्छति सङ्गतो भवति | तान् सर्वान् अतिरोचते अतिक्रम्य प्रकाशते || ४ || १ || ९ || यन्तं गच्छन्तम् | अनु पश्चात्पृष्ठतः | शब्द उदेति उत्पद्यते | एतं गच्छत्पाश्चात्यशब्दस्थं पुरुषमित्यर्थः | असुः आयुष्यप्रदः | सर्वमायुरेतीत्यस्य तात्पर्यमाह || नैनमिति || ४ || १ || १० || द्वितीयः द्वितीयवान् | अनपगः नापगच्छतीत्यनपगः | अनपगोद्वितीय इत्यस्य अनपगतपरिवारवानित्यर्थः | अस्मादुपासकात् | गणः परिवारः || ४ || १ || ११ || छायामयः छायागतः | मृत्युमरारकः || ४ || १ || १२ || आत्मनि हिरण्यगर्भे | आत्मन्वीचित्ताभिमानिविरिञ्चवान् | तत्सेव्य इति यावत् | आत्मन्वी भवति चित्तवान् भवति || ४ || १ || १३ || गार्ग्यस्य तूष्णीं भावानन्तरं किञ्जातमित्यत आह || स हेति || सः अजातशत्रुः | तूष्णीमासीनं गार्ग्यम् | एतावन्नू ३ एतावदेव | काकुरयम् | त्वया विदितमेतावदेव किमित्युवाच | स एवमुक्तो गार्ग्यः प्रत्याह || एतावद्धीति || एतावदेव मया विदितं हीति निश्चयमाह || एवं गार्ग्येण प्रत्युक्ते राजा प्रत्याह || नैतावता विदितं भवतीति || आदित्यादिदेवतासु भगवदुपासने तत्तद्देवतासामीप्यं भवति न मोक्षप्राप्ति; | अतो मोक्षाय स्वहृदि हरेरुपास्त्या भाव्यमिति भावेन नैतावता विदितमित्युक्तम् | उपासात्रैविध्यादिति सूत्रे केषाञ्चित्सर्वगत्वेन केषाङिञ्चद्धृदये हरिः | केषाञ्चिद्बहिरेवासावुपास्य इति भाष्योक्तेः बहिरुपासकानामपि किञ्चिद्धृद्गतोपास्त्यैव मोक्ष इति भावः | एवमुक्तः स गार्ग्यः | त्वा त्वाम् | उपयानि |
स्वहृदिस्थोपासनाप्रकारं वेदितुं शिष्यत्वेनोपगच्छामि त्वामित्यजातशत्रुं प्रति उवाचेत्यर्थः || ४ || १ || १४ || एवमुक्तः सोजातशत्रुरुवाच | क्षत्रियो मह्यं ब्रह्म वक्ष्यतीति ब्राह्मणः क्षत्रियं शिष्यत्वेनोपेयादिति यत् एतत् | प्रतिलोमं वै विपरीतं वै | तस्मात् त्वा त्वां प्रति | ब्रह्म विज्ञापयिष्याम्येव | विज्ञापनमेव करिष्यामि नत्वाचार्य इवोपदेशं करोमीत्यर्थः | न स्थानतोपि परस्योभयलिङ्गं सर्वत्र हीत्युक्तदिशा सर्वत्र हरेरविशेषेण सत्त्वात्कथं हृद्गतस्योपास्तिरेव मुक्तिहेतुर्न देवतान्तरगतस्येत्यतः | हृद्गतस्य हरेर्देवतान्तस्थरूपापेक्षया स्वस्मिन् विशेषसम्बन्धं ज्ञापयितुकामस्तं गाग्यर्ं पाणशवादायहस्ते गृहीत्वा उत्तस्थौ | तौ गार्ग्याजातशत्रू | क्वचिद्देशे सुप्तं कञ्चित्पुरुषं समाजग्मतुः सङ्गतौ भवतः | हृदिस्थरूपस्य देहे उपकार्यत्वोपकारित्वरूपविशेषसम्बन्धज्ञापनार्थम् | तं सुप्तपुरुषान्तर्गतं हरिम् | बृहत्पाण्डुरवासः सोम राजन्नित्येतैः नामभिरामन्त्रयाञ्चक्रे | सम्बोधयामास | स एवमामन्त्रितरसुप्तस्थो हरिः नोत्तस्थौ | जीवं नोत्थपायामास | तं सुप्तं पाणिना पेषां कृत्वेति शेषः | बोधयाञ्ञ्चकार | स सुप्तस्थो हरिरुत्तस्थौ | जीवमुत्थपायामासेत्यर्थः | हेत्याश्चर्ये | अतः प्रबोधोस्मादिति सूत्रात् | नामभिराह्वाने कृतेपि नामभिराह्वानमवज्ञाय पाणिपेषणेनोत्थानं शरीरे हरेर्विशेषसम्बन्धोस्तीति ज्ञापनार्थमिति भावः || ४ || १ || १५ || कुतः स्वहृदिस्थस्योपकारित्वरूपविशेषसम्बन्धः | येन तदुपास्तिरावश्यकीत्यतः सुप्त्याद्यवस्थाप्रवर्तकत्वादित विवक्षुस्तथाविधं त्वं जानासि किमिति पृच्छत्यजातशत्रुर्गार्ग्यम् || स होवाचेत्यादिना || एष जीवः एतत् एतस्मिन् शरीरे यत्र यस्मिन्हरौ | सुप्तः य एष सुप्ताधारः पुरुषो विज्ञानमयः सम्यक् ज्ञानस्वरूपः | एष विज्ञानमयो हरिः तदा सुप्तिकाले | क्वाभूत् कुत्र स्थितः | एतत् एतस्मिन्प्रबोधकाले | कुत आगादित्युवाचेतीति शब्दान्वयः | तदु ह न मेने तत् सुप्तिकालीनं हरेरावासस्थानं तदागमनविधिं च गार्ग्यो न उ मेने नैव व्यजानात् || ४ || १ || १६ || क्वैतदभूदित्यहं न जाने | त्वं ब्रूहीति पृष्योजातशत्रुस्तदुक्तवानित्याह || स होवाचेति || यत्रैष इत्यादिपुरषान्तोग्रे सुप्तिस्वरूपोक्त्यर्थानुवादः | तदा सुप्तिकाले | एषां प्राणानं इन्द्रियाणाम् | विज्ञानं विज्ञानशक्तिम् | विज्ञानेन बुद्धया | बुद्धिपूर्वं स्वेच्छयेति यावत् | आदाय य एषोन्तर्हृदये आकाशोस्ति तस्मिन् शेते | सुप्तोभूदित्युक्तसुप्तिः केत्यत आह || तानि यदेति || विज्ञानमयः पुरुषो हरिः | तानि विज्ञानजननशक्तिमन्तीन्द्रियाणि | गृह्णाति निर्व्यापाराणि करोति | अथ तदा | एतत् एतस्मिन्हरौ | पुरुषः स्वपिति नाम प्रसिद्धम् | सर्वेन्द्रियव्यापारोपरमः सुप्तिरित्यर्थः | प्राणानां विज्ञानेन विज्ञानमादायेत्युक्तं विशदयति | प्राणो घ्राणः | तेन विज्ञानमयेन गृहीत एव भवतीत्यादि || ४ || १ || १७ || स्वहृदिस्थः स्वप्नावस्थाप्रेरकत्वाच्च स्वोपकारित्वरूपविशेषसम्बन्धवान् देह इति भावेनाह || स इति || स हरिः | यत्र यदा | एतत् एतस्मिन् शरीरे | स्वप्नया नाख्या | चरति जीवं चारयति च | हरिर्नाड्यां कुतश्चरतीत्यत आह || ते हेति || ह यस्मात्ते नाडी विशेषाः | अस्य हरेर्लोकाः तस्मात्तया चरतीत्यन्वयः | जीवेशयोर्द्वयोरपि स्वप्नावस्थागतत्वे को विशेषस्तयोरित्यतः जीवव्यापारं तावदाह || तदुतेवेति || तत् तदा | महाराज इव भवति | तद्वदात्मानं पश्यतीत्यथर्ः | महाब्राह्मण इव भवतीत्यनुषङ्गः | उतशब्दाः पक्षभेदद्योतकाः | किं बहुना यदुच्चं गजादि यच्चावत्त्वं श्वमार्जारादि तद्वदात्मानं निगच्छति पश्यति | एवं जीवस्थितिमुक्त्वा भगवतः स्थितिं सदृष्यान्तमाह || स इति || जानपदान् जनपदस्थान् गृहीत्वा परिवर्तते | सञ्चरति एवमेवैष भगवान् एतत् रस्य जीवस्य प्राणान् बाह्येन्द्रियाणि | स्वे स्वाधीने || ४ || १ || १८ || तानि यदेत्युक्तसुप्तौ विशेषं वक्तुं सुप्तस्थितिमिह || अथेति || यदा जीवः कस्यचन किञ्चन | व्यत्ययात् | बाह्यविषयान् | न वेद तदा सुषुप्तौ भवतीत्यर्थः | क्व सुप्तो भवति जीव इत्यत आह || हिता इत्यादि || द्वाभ्यामधिकसप्ततिसहस्राणि हिता इति नाम प्रसिद्धा नाड्यः | शिराः हृदयात् ह हृदयमारभ्य स्थितम् | पुरीततं शिरोन्तपर्यन्तं शरीरे व्प्तम् | सुषुमनाख्यनाडीविशेषम् | अभि परितः प्रतिष्ठन्ते | ताभिर्नाडीभिः | प्रत्यवसृप्यचरित्वा | पुरीतति सुषुम्नाख्यनाडीविशेषे | शेते नाडीविशेषस्थे हरावित्यर्थः | तदाह सूत्रे | तदभावो नाडीषु तच्छतेरात्मनि हेति | सुप्तौ ज्ञानरहितश्चत्कथं तिष्ठतीत्यतस्सुखमयस्तिष्ठतीति सदृष्यान्तमाह || स यथेति || स प्रसिद्धो दृष्यान्तो यथा | कुमारो रुद्रः | महाराजो वायुः | महाब्राह्मणो विरिञ्चः | आनन्दस्य आनन्दरूपस्य हरेः | अतिध्नीं समीपम् | गत्वा शयीत सुखमास्ते | एवमेवैष जीवः | एतत् एतस्मिन् सुषुम्नास्थे हरौ शेते सुखमास्ते || ४ || १ || १९ || जाग्रत्प्रवर्तकत्वाच्च स्वोपकारीस्वहृदिस्थ इत्येतत्सदृष्यान्तमाह || स यथेति || प्राग्वदर्थोनयोः पदयोर्ज्ञेयः | ऊणॅनाभिस्स्वोपभुक्तमन्नं तन्तुरूपेणोच्चरेत् उद्गमयेत् | यथा वा क्षुद्रा विस्फुलिङ्गा अग्नेर्व्युच्चरन्ति उद्गच्छन्ति | एवमेवास्माद्विज्ञानमयादात्मनो हरेस्सुप्तौ गृहीतास्सर्वे प्राणा इन्द्रियाणि | सर्वे लोकाः भूरादयः | सर्वे देवाश्चतुर्मुखादयः | सर्वाणि तदन्यानि सर्वाणि | भूतानि प्राणिनः | व्युच्चरन्ति उत्पद्यन्ते | लीयन्ते चेत्यपि ग्राह्यम् | अत्र यथोर्णनाभिस्तन्तुनोच्चरेत् एवमेवास्मादात्मनः सर्वे प्राणा इत्येतावताजाग्रत्प्रवर्तकत्वलाभेपि
यथाग्नेरिति दृष्यान्तपूर्वकं सर्वलोका इत्युक्तिः प्रागुक्तप्राणादिसर्वश्रैष्ठयस्योपपादनाय | अन्तर्यामिणो गोप्यं नामाह || हृदयस्येति || तस्य हृदिस्थस्य हरेरुपनिषत् रहस्यं नाम किमिति || सत्यस्य सत्यमिति || तदर्थं स्वयमेव व्यनक्ति || प्राणा इति || प्रागुक्तप्राणलोकदेवभूतानि प्राणन्तीति व्युत्पत्त्या प्राणपदेन ग्राह्यानि तेषामेष हरिः सत्यं सच्छब्दोत्र जन्मस्थितिप्रलयमोक्षपरः तान् यापयतीति सत्यमिति तदर्थ इत्यर्थः || ४ || १ || २० || प्रथममजातशत्रुब्राह्मणम् || १ || इन्द्रियजयाभावे विद्या न सिद्धयतीत्यतस्तदर्थं काञ्चन विद्यामाह || यो हवा इत्यादिना || वायुर्गोवत्सरूपेण सर्वप्राणिषु वर्तते | लोके वत्सस्य स्थूलगृहमध्ये सूक्ष्मग्ऽहं कृत्वा तन्मध्ये वत्सबन्धनाय कञ्चन शङ्कुं स्थापयित्वा दाम्ना वत्सं बध्नन्ति तथा देहेपि गोवत्सरूपेण सर्वप्राणिगतस्य वायोः सूक्ष्मगृहस्थूलगृहस्थानीयानि प्राणिनां सूक्ष्मदेहस्थूलदेहहरिश्रीतत्त्वानि जानतः सर्वेन्द्रियजयरूपफलोक्तिपूर्वमाधानादिस्वरूपाणि व्यनक्ति || यो हवा इति || तथाहि यो ह वै प्रसिद्धोधिकारी | साधनं सप्रत्याधानं सस्थूणं सदा(मानं)मं शिशुं वेद उपास्ते स उपासकः | द्विषतः विषयाभिधावनहेतून् | अत एव भ्रातृव्यान् शत्रून | सप्त मनोबुद्धिसहितज्ञानेन्द्रियरूपान् सप्तगतेरिति सूत्रात् तदभिमान्यसुरान् | अवरुणद्धि वशीकृतेन्द्रियो भवतीत्यर्थः | कः शिशुः किमाधानादिकं यत्साहित्यज्ञानेन इन्द्रियजय इत्यत आह || अयमिति || योयं प्रागुक्तस्सवर्प्राणिषु स्थितो मध्यमः प्राणो वायुरयमेव शिशुः गोवत्सरूपः | तस्य इदमेव प्रमाणसिद्धं जीवसूक्ष्मशरीरमेवाधानं आवासस्थानभूतं सूक्ष्मगृहम् | इदं जीवस्य स्थूलशरीरमेव प्रत्याधानं वितानम् | गृहाश्रयप्रदेशविस्तारः | प्राणो हरिः स्थूणा वत्सबन्धनस्थाणुः | अन्नं श्रीतत्त्वम् | दाम बन्धनरज्जुः || ४ || २ || १ || अक्षिस्थवायूपास्तिः कार्येति भावेन आख्यायिका
माह || तमिति || तं अक्षिस्थं वायुम् | अक्षितयः अक्षीणज्ञानमनसः | एता वक्ष्यमाणा रुद्राद्यास्सप्त देवताः | उपतिष्ठन्ते उपासते | तदेव व्यनक्ति || तद्या इति || तत् | तत्र | सप्तसु मध्ये | रुद्रः | अक्षन् अक्षणि | या इमाः प्रसिद्धाः | लोहिन्यो लोहिताः | राजयः रेखाः | ताभिरधिष्ठानरूपाभिः | ता अधिष्ठायेति यावत् | एनमक्षिस्थवायुम् | अन्वायत्तस्तदधीनस्दतमुपतिष्ठते इत्यर्थः | अथेत्यर्थान्तरे | या अक्षन्नापः | अक्षण्यापः | ताभिः पर्जन्यः एनम् | अन्वायत्त इत्यनुषङ्गः | पूर्वत्रेवार्थः | या कनीनिका चक्षुषि कृष्णवर्णवर्तुलमण्डलमध्यस्था तया आदित्योन्वयत्तः | यत्कृष्णं चक्षुषि | तेनाग्निरन्वायत्तः | यच्छुक्लं तेनेन्द्रोन्वयत्तः | अधरया | वर्तन्या चक्षुर्गतोदकादिनिर्गमनमार्गेण | तामधिष्ठायेति यावत् | एनं वायुम् | पृथिव धरादेवी | अवायत्ता | द्यौः द्युलोकमानिनी | उत्तरया वर्तन्या | एनमन्वायत्ता | एवं वायुविदः फलमाह || नास्येति || योधिकारी | एवं मोक्षार्थं रुद्राद्युपास्यमक्षिस्थं वायुम् | वेद स्थूणाभूतविष्णुना सह वेद | अस्य वेदितुरन्नं न क्षीयते | मुक्तः सन् अक्षयमेव भोगमनुभवतीत्यर्थः || ४ || २ || २ || रुद्रादयः अक्षिस्थं प्राणमुपासत इत्युक्तार्थे मन्त्रं पठति || तदेष श्लोक इति || तत्र उक्तार्थे संवादीति शेषः | चमस इव चमसः मन्त्रं पादश उपादाय व्याचष्ये || अर्वागित्यादिना || यदिदं प्रथमपादोक्तं तच्छिरः कुतः सिद्धं अर्वाग्बिलचमसत्वं शिरस इत्यतः तत्प्रसिद्धमित्याह | एष हीति || एष शिरः | चमसशब्दापेक्षया एष इति पुल्लिङ्गता | चम्यते भक्ष्यतेनेनेति चमसः | चमु अदने इत्यतोऽस प्रत्ययः | तदुक्तं सूत्रे चमसवदविशेषादित्यत्र चमसशब्दो यथा शिरसि मुख्यः इदं तच्छिर इत्याद्युक्तिबलादेवमव्यक्तादिशब्दोपि नामानि सर्वाणीत्युक्तिबलाद्विष्णौ मुख्य इति | द्वितीयं पादमुपादाय व्याचष्ये || तस्मिन्नित्यादिना || तस्मिञ्च्छिरसि दक्षिणाक्षणि | प्राणा वै यशो विश्वरूपं यशो विश्वरूपशब्दिताः प्राणा वै प्राणा एवेत्युक्तं व्यक्तमाह || प्राणानेतदिति || तस्मिन् यशो निहितं विश्वरूपमित्येतत्प्राणान् विष्णुरमावायुन् आहेत्यर्थः | ज्ञानसुकात्मकत्वात् यशश्शब्देन गुणपूणर्रूपत्वात् स्त्रीषु पूर्णत्वात् क्रमाद्विष्णुरमावायवो विश्वरूपशब्देन प्रणेतृत्वहेतुना प्राणशब्देन चोच्यन्त इति भावः | यद्वा एतत्प्राणानाहेति कुत इत्यतः प्राणा वा इति पूर्ववाक्यम् | यशो विश्वरूपं यशो विश्वरूपशब्दोक्तास्त्रयो दक्षिणाक्षिगाः प्राणा वै प्रणेतारो वै | तस्मादिति योजना | एतत् तस्यासत ऋषय इत्येतत्प्राणानाह | कुतः | प्राणा वा ऋषय इति सप्तऋषयः प्रणेतारो वै अत इति योजना | तथाच वक्ष्यमाणास्सप्तऋषयः तीरे शुक्ललोहितादिरेखारूपस्थानेषु | तस्य वायोरुपासकास्सन्त आसत इति तृतीयपादस्यार्थ इति भावः | न सप्तऋष्युपास्यत्वमेव वायोरपि तु वागुपास्यता चास्तीति भावेन प्रत्तृत्तं चरमपादमुपादायवागित्वेकपदस्यार्थमाह || वागित्यादिना || वाग्देवी हि प्रसिद्धा | वाचि स्थिता सरस्वती अष्यमी अष्यसङ्ख्यापूरिका | ब्रह्मणा ब्रह्मनाम्ना वायुना संवित्ता ज्ञाता | स स्थूणं वायुं उपास्त इति योज्यम् || ४ || २ || ३ || ननु ताभिरेनं रुद्रोन्वयत्त इत्यादिना रुद्रादयः प्राणं सेवन्त इत्युक्तार्थे सप्तर्ष्युपास्यत्वबोधकमन्त्रोक्तिः कथमित्यतो मन्सप्तर्षिपदेन रुद्रादय एव विवक्षिता इति भावेन गौतमभरद्वाजादिसऋषिवाचकशब्दैर्योगवृत्त्या रुद्रादय एवाभिधेया इत्याह || इमावेवेति || इमौ इत्युक्तौ कावित्यत प्रागुपासकत्वेन रुद्रोन्वायत्त इत्यादिना निर्दिष्या एवेति भावेनाह || अयमेवेति || प्रागुक्तो रुद्र
एवातिशयेन ज्ञानवात्त्वहेतुना गौतम इत्युक्तः | अयमेव पर्जन्य एव वृष्यिद्वारा वाजमन्नं विभर्तीति भरद्वाज उक्तः | अयमादित्य एव स्वप्रकाशेन विश्वज्ञापकत्वहेतुना विश्वामित्रशब्दोक्तः | अयमग्निः जं जातं अमितमय=परिमितमत्तीति व्युत्पत्त्या जमदग्निपदोक्तः | अयमिन्द्र एव वसतामुत्तमत्वहेतुना वसिष्ठपदोक्तः | अयं पृथिवीत्युक्तो देवः कं मेघवृष्यमुदकं शयान एव पिबतीति हेतुना कश्यपशब्दोक्तः | वाक् वालगभिमानिनी द्यौरेवात्रिरत्रिपदोक्ता | कुत इत्यतः व्युत्पत्त्या दर्शयति || वाचा हीति || द्यौरित्युक्तया वाचान्नं द्युस्थैर्हुतमद्यते हि यतोत इति तर्ह्यत्तिरिति स्यात् न त्वत्रिरित्यत आह || अत्तिरिति || अत्तिरिति यत् एतत् अत्रिर्ह वै नाम प्रसिद्धं इति | अत्तीत्यत्रिरिति वाचं गौतमादिनामवत्त्वेन रुद्रादींश्च जानतः फलमाह || सर्वस्येति || य एवं वेद स इति शेषः | सर्वस्येति कमर्णि षष्ठी | अद्याभावे कथमत्तृनेत्यत उक्तम् || सर्वमस्येति || ४ || २ || ४ || शिशुब्राह्मणम् || २ || उक्ता विद्याः हरेर्मूतरामूर्तसारवैलक्षण्यज्ञापूर्वकमनुष्ठिताः फलिष्यन्ति नान्यथेत्यतो मूर्तामुर्तसारस्वरूपोक्तिपूर्वकं हरेः सर्ववैलक्षण्यमाह || द्वे वावेत्यादिना खण्डेन || ब्राह्मणो हरेर्मूर्तममूर्तं चेति द्वे रूपे प्रतिमे | एवेत्यवधरणे | प्रतिमे एव | न स्वरूपे इति | वावेति प्रसिद्धौ | मूर्तामूर्तयोर्विशेषणान्याह || मर्त्यमिति || ४ || ३ || १ || मर्त्यं स्थितं सच्चेति त्रयं मूर्तस्य विशेषणं अन्यत् त्रयममूर्तस्येति व्यञ्जयन् मूर्तस्वरूपं मूर्तसारं च तावदाह || तदेतदिति || वायोरन्तरिक्षशब्दितश्रीतत्वाच्च यदन्यद्दादिकं तदेवन्मूर्तं मुरेण पापेनाप्तत्वान्मूर्तमित्यच्यते | एतन्मूर्तं मर्त्यं शरीरमानित्वेन तत्त्यागरूपमरणोपेतम् | एतत् मूर्तं स्थितं विष्णवन्यपुमधीनम् | एतत् मूर्तं सत् षद्लृ विशरणगत्यवसादनेष्विति धातोर्विशरणावसादनयुक्तम् | उक्तविशेषणानुवादपूर्वकं मूर्तसारमाह || तस्यैतस्येति || य एष आदित्यमण्डलगतस्तपति एष चतुर्मुखः रसस्सारः | कतं तस्य मूतर्स्य सारत्वमित्यतः तत्प्रसिद्धमित्याह || सतो हीति || उपलक्षणं सव्वस्थितत्वमर्त्यत्वविशेषणयुक्तस्य मूर्तशब्दितस्य श्रीब्रह्मवाय्वयन्यजगतः एष सूर्यमण्डलगतविरिञ्चो रसः | हि प्रसिद्धमित्यर्थः || ४ || ३ || २ || अथ मूर्तोक्त्यनन्तरं अमूर्तमुच्यत इति योज्यम् | वायुः मु ख्यवायुः | भगवदन्तरेव रता क्षिता स्थितेत्यन्तक्षिनाम्नीं श्रीतत्त्वम् | श्रीश्चामूर्तं पापास्पृष्यतया मूर्तविरुद्धत्वादमूर्तमुच्यते | तद्विशेषणान्याह || एतदमृतमित्यादिना || श्रियो नित्यमुक्तत्वादमृतत्वम् | वायोर्देहानभिमानादमृतत्वम् | हर्येकनियम्यत्वादेतदमूर्तं यदित्युच्यते | ततत्वात्सर्वज्ञत्वाच्चैतदमूर्तं त्यमित्युच्यते | उक्तानुवादेन तद्रसमाह || तस्येति || एतस्मिन्मण्डले रविबिम्बे यः पुरुषः पूर्णषड्गुणो हरिः एष रसः सारः | तस्य ह्येष रस इत्युक्तार्थम् | इति एवं प्रकारेण धिदैवतं मूर्तामूतर्निरूपणमित्यर्थः || ४ || ३ || ३ || अथाधिदैवतं मूर्ताद्युक्त्यनन्तरम् | अध्यात्मं देहे | मूर्तामूर्ततद्रसा उच्यन्त इत्यर्थः | तत्र मूर्तस्वरूपमाह || इदमेवेति || प्राणाद्यदन्यत् यश्चायमन्तरात्मन् | आत्मनोन्तराकाशस्तदभिमानि श्रीतत्त्वम् | तस्माच्च यदन्यत् | इदमेव मूर्तमित्यर्थः | यश्चक्षुश्चक्षुर्गतो विरिञ्चः || ४ || ३ || ४ || दक्षिणेऽक्षन् अक्षिणि | यः पुरुषः पूर्णषड्गुणो हरिः | शिष्यं पूर्ववद्धयेयम् || ४ || ३ || ५ || अधिदैवमध्यात्मं चोक्त्वा मूर्तरसस्य हरे रूपं दृष्यान्तेनाह || तस्येति || यथा महारजनं वासः महारजनरक्तं वासस्तथेति सर्वत्र याज्यम् | पाण्ड्वोविकं पाण्डुरवर्णं अविलोमकृतं कम्बलं यथा तथेत्यर्थः | यथेन्द्रगोपस्तथेति | सकृद्विद्युत्तं युगपदुत्पन्नविद्युन्मण्डलम् | सकृद्विद्युत्तमिव भगवद्रूपं वेदितुः फलमाह || सकृद्विद्युत्तेवेति || य एवं वेद सकृद्विद्युत्तमिव भगवद्रूपं वेद | सकृद्विद्युत्तेव प्रकाशमानास्य श्रीर्भवति | ह वा इति निश्चयमाह || अथ मूर्तामूर्तस्वरूपोक्त्यनन्तरम् | अतः भगवतोऽमूर्तसारत्वात् | तस्यामूर्तसारस्य हरेरादेश उपदेश उच्यते || नेति नेतीति || इति न इति नेति योजना | मूर्तवन्नामूर्तवन्नेति तदर्थः | मूर्तामूर्तविलक्षणं हरेरन्यदप्यस्ति किं तथा हरेरुत्तमं चास्ति किमित्यतो नेत्याह || न हीति || इति नेत्युच्यमानं एतस्माद्धरेरन्यन्नास्ति परं च न ह्यस्ति एष एव परः मूर्तर्तामूर्तं त्वपरमेवेति भावः | अथ आदेशानन्तरम् | तस्यामूर्तसारस्य नामधेयम् || सत्यस्य सत्यमितीति || तद्विवृणोति || प्राणा वा इति || प्राणन्तीति प्राणाः मूर्तामुर्तात्मकास्सत्युमच्यन्ते | तेषामेष हरिः सत्यं सत्यत्वप्रद इत्यर्थः || ४ || ३ || ६ || मूर्तामूर्तब्राह्मणम् || अमूर्तरोभगवानित्युक्तं तदुपपादयन्हरावतिस्नेहः कार्य इति भावेनाख्यायिकामाह || मैत्रेयीत्यादिना || याज्ञवल्क्यस्द्वे भार्ये मैत्रेयी कात्यायनी चेति | तत्र मैत्रेयीति सम्बोध्योवाच हेत्याश्चर्ये | मैत्रेय्याः प्रियत्वसिद्धयर्थं वा | वचनप्रकामेवाह | अरे मैत्रेयि अहम् | अस्मात्स्थानात् गृहस्थाश्चमादुद्यास्यन् उद्गत्य यास्यन्नस्मि | प्रव्रजिष्यन्नस्मि | हन्त हर्षे | ते तवानया कात्यायन्या | अन्तं निर्णयं विभागं करवाणीत्युवाचेति योजना || ४ || ४ || १ || सा एवमुक्ता मैत्रेयी मैत्रेयी उवाच | ह आश्चर्यम् | कथमस्यैवं बुद्धिरिति | हे भगोः भगवन् | यत् यदा | मे मह्यम् | इयं पृथिवी | वित्तेन पूर्णा  स्यात्तदा | तेन वित्तपूर्णपृथिवीरूपोपायेन | अमृता मुक्ता स्याम् | कथं किमित्युवाचेत्यर्थः | इति पृष्यो याज्ञवल्क्यो नानेन मुक्ता भवष्यिसीति होवाच | तर्हि क्वोपयोगो वित्तस्येत्यतो मुक्त्यन्यत्रेति भावेनाह || अथेति || अर्थान्तरेऽथशब्दः | यथा लोके
उपकरणवतां गृहारामखट्वाशय्यादिभोगसाधनवतां सुखेन जीवितं जीवनं तथा ते वित्तेन जीवितमेव स्यात् | अमृतस्य मुक्तेश्चाशा नास्ति वित्तेनेति होवाच याज्ञवल्क्यः || ४ || ४ || २ || सा होवेचेत्यादि व्यक्तार्थम् | यदेव मुक्तयुभयत्वने वेद भगवान् | तदेव मे मह्यं ब्रूहीत्यर्थः || ४ || ४ || ३ || प्रियां स्तुवन्नृपदेक्ष्यामि सावधानाभवेत्याह || स हेति || अरे मैत्रेयि त्वं सती पतिव्रता | नः प्रिया प्रीतिविषययिणी | बत हर्षे | नः प्रियं यथा भवति तथा भाषसे | एहि आस्व उपविश | ते तुभ्यम् | मे मम सकाशात्तन्निदिध्यासस्व | चित्ते सम्यग्धारयेत्युवाचेत्यन्वयः || ४ || ४ || ४ || आत्मापरोक्षज्ञानमेव मुक्त्युपाय इति भावेन तत्रादरजननायात्मनो महिमानमाह || स होवाचेति || अरे मैत्रेयि || पत्युः कामाय कामेन व्यत्ययात् | अस्या अहं प्रियस्स्याभितीच्छयेति यावत् | पतिः स्त्रियाः प्रियो न भवति | किन्तु आत्मनो हरेः कामाय कामेन | पतिर्जायायाः प्रियो भवतीत्यर्थः | हरिश्चेदयमस्याः प्रियस्स्यादितीच्छति | तदासौ तत्प्रियो भवतीति भावः | एवमेवोत्तरवाक्यानि योज्यानि | तत्र तस्पिष्यपदानामर्थ उच्यते | जायायै जायायाः | पुत्राणां कामाय कामेन | पुत्राः प्रियाः | मातापित्रादेरिति योज्यम् | वित्तस्य वित्ताभिमानिनः कुबेरस्य | वित्तं प्रियं जनस्येति योज्यम् | ब्रह्मणः ब्राह्मणजात्याक्रन्तविरिञ्चस्य | क्षत्रस्य क्षत्रजात्याक्रानतस्य वायोः | लोकानां लोकाभिमानिनाम् | भूतानां पञ्चमहाभूताभिमानिनाम् | सर्वस्य सर्वाभिमानिनो देवस्य मूलप्रकृतेः | यदिच्छया पत्यादयो जायादीनां प्रिया भवन्ति स आत्मा मया द्रष्यव्यः | तद्दर्शनस्य क उपायः तं ब्रूहीति पृच्छन्त्यै मैत्रेय्यै याज्ञवल्क्य आहेति मध्ये योज्यम् | किमाहेत्यत आह || आत्मा वा अर इति || अरे मैत्रेयि | य आत्मा द्रष्यव्यः स श्रोतव्यो मन्तव्यो निधिध्यासितव्य एवेति दर्शने श्रवणादीनि त्रीणि साधनानीति | य्वा एवमात्मनो महिमोक्तौ तर्हि किं मया कार्ममिति मैत्रेय्या जिज्ञासायामाह || आत्मा वार इति || अरे मैत्रेयि | आत्मैव द्रष्यव्यः साक्षात्कर्तव्य इति विधिः | केनोपायेनेति तदीयहृद्गतप्रश्नस्योत्तरमाह || आत्मा वार इति || आत्मा द्रष्यव्य इति यदुक्तं मया तत्र श्रवणादीनि त्रीणि साधनानीति आत्मा वा अरे द्रष्यव्य इति वाक्यं विधिपरतयाऽनुवादपरतया च योज्यम् | तथा सति मध्ये शेषो नपेक्षितः | तदाह सूत्रे ब्रहमजिज्ञासेति | ब्रह्मापरोक्षज्ञानाय श्रवणमनननिदिध्यासनरूपा जिज्ञासा कर्तव्येति तदर्थोक्तेः | श्रवणमौपदेशिकवाक्यार्थज्ञानम् | मननं तु श्रुतेर्थे युक्तयनुसङ्घानम् | निरन्तरचिन्तनं निदिध्यासनम् | दर्शने ध्यानमेव साक्षात्साधनम् | श्रवणमनने तु ध्यानप्रतिबन्धकाज्ञानसंशयविपर्ययनिरासद्वारा तदङ्गे | तदाह सूत्रे | तन्निर्धारणार्थनियमस्तद्दृष्येः पृथध्यप्रतिबन्धः फलमिति | आत्मज्ञानार्थं तच्छ्रवणादिकमिव कर्मदेवतादिज्ञानार्थमपि तच्छ्रवणादिकं कार्यं किमित्यत आह || आत्मनो वा इति || आत्मनो दर्शनेन श्रवर्णन मननेन विज्ञानेन निदिध्यासनेनेदं सर्वं कर्मदेवतादिकं जगद्विदितं विदितवत् ज्ञातफलं भवति | प्रदानविष्णुज्ञाने अप्रदानज्ञानफलमपि तेन भवतीत्यतो न तच्छ्रवणादि कार्यमिति भावः || ४ || ४ || ५ || कुतो हरेः प्राधान्यमित्यतो जगदाश्रयत्वादिति भावेनान्यथाज्ञानिनोनर्थमाह || ब्रह्मेत्यादिना || B-ख़्-५
ः जीवः | ब्रह्म प्रागुक्तं ब्रहमशब्दार्थम् | आत्मनो हरेरन्यन्यिधीनत्वेन भगवदधीनत्वेन च न वेदेत्यपि गृह्यते | तेमवं वेदितारम् | ब्रह्म प्रागुक्तं ब्रह्म कर्तृ | परादात् परतो लोका लोकस्यान्धे तमसि स्थापयेदित्यर्थः | एवमग्रेऽपि ध्येयम् | क्षत्रादि पदार्थः प्रागुक्त एव | ब्रह्मादेर्भगवदनाश्रितत्वान्याश्रितत्ववेदिनोनर्थोक्तिर्यदाश्रितत्वोक्त्यथरा तदिदानीं भगवदाश्रितत्वमाह || इदं ब्रह्मेति || इदं प्रकृतं ब्रह्मादिसर्वान्तं यत् यत्र यदाश्रितत्वेन वर्तते अयमात्मा आत्माश्रितत्वेनास्त इत्यर्थः || ४ || ४ || ६ || जगत्स्रष्यृत्वाज्जगतस्तदधीनत्वाच्च हरेः प्राधान्यमिति भावेन स्रष्यृत्वं स यथार्न्दैधाग्नेरित्यादिना तदधीनत्वं च सर्वासामित्यादिना विवक्षुस्ततो निर्गतत्वमात्रेण जगतस्तत्कारणकत्वं तदधीनत्वं च कुत इत्यतो दृष्यान्तत्रयेण तद्द्वयमुपपादयति पर्वत्रयेण || स यथेति || वक्ष्यमाणदृष्यान्तो यथेत्यर्थः | दुन्दुर्भेर्हन्यमानस्य सत उत्पन्नान् शब्दान् बाह्यान् तदन्यमुरजकारणजन्यानन्यधीनान्वा ग्रहणाय ग्रहीतुं न शक्नुयात् | किन्तु दुन्दुभेस्तदाघातस्य वा पूर्वभावितया ग्रहणेन स शब्दो गृहीतः तज्जन्यत्वेन तदधीनत्वेन वा गृहीतो गृह्यते | एवं भगवन्तं तदिच्छां वा पूर्वभावितया जानन्तस्तो निर्गतं जगत् तदन्यजन्यत्वेन तदन्याधीनत्वेन वा न गृह्णातीति योज्यम् | अत्र दुन्दुभ्यादिशब्दास्तदभिमानिपराश्च ज्ञेयाः | यथा हन्यमानदुन्दुभिशब्दस्तदभिमानिदेवतावशगस्तथेति | योजाना तु प्राग्वदेव | दुन्दुभिस्थानीयो भगवांस्तदाघातस्तानीयेच्छेति ज्ञेयम् | एवमग्रे दृष्यान्तद्वययोजना ध्येयाः || ४ || ४ || ७ || ध्म्य वादनस्य || ४ || ४ || ८ || वीणायै वीणायाः | वाद्यमानायैवाद्यमानाया इत्यर्थः | व्यत्ययात् || ४ || ४ || ९ || दृष्यान्तपूर्वं सङ्क्षेपेण स्रष्यृत्वमाह || स यथार्द्रेति || आर्द्रैधोभिः अर्द्रकाष्ठैः युक्तो अग्निः आर्द्रैधोग्निः स एवार्द्रैदाग्निः सलोकश्चान्दसः तस्मादभ्याहतात् पुञ्जीकृतात् पृथङ् नानाप्रकाराः धूमाः विष्फुलिङ्गाश्चेत्यपि ग्राह्यम् | विनिश्चरन्ति एवं वै एवमेव एतद्वक्ष्यमाणं अस्य महतो भूतस्य सदा
विद्यमानस्य हयास्यरूपस्य ब्रह्मणस्सकाशान्निश्वसितं निर्गतं किं तदित्यत आह || यदिति || ऋगाद्या अवान्तरवेदाः इतिहासो नाम पञ्चरात्रं भारतं च मूलरामायणं यथा | इतिहास इति प्रोक्त इत्युक्त्या वक्ष्यमाणश्लोकान्यपञ्चरादित्रयम् | विद्या मूलश्रुतिः | उपनिषदः काण्वाद्याः | श्लोकाः पञ्चरात्रसंहिताः | सूत्राणि ब्रहमसूत्राणि | व्याख्यानानि वेदव्याख्याः | तासां विस्तरोनुव्याख्यानानीति यत् | एतत् निःश्वसितमिति पूर्वेणान्वयः | एवं शब्दप्रपञ्चसृष्यिमुक्त्वाऽर्थसृष्यिमाह || अस्यैवैतानीति || एतानि प्रमाणसिद्धानि महरादीन्यस्यैव हरेस्सकाशान्निःश्वसितानि | अनायासेन सृष्यानीत्यर्थः | यद्वा इति यत् एतानि ऋगादीन्यस्यैव निःश्वसितानीत्युपसंहारः | अर्थात्मकं जगच्च अस्येव निस्सृतमित्युपलक्ष्यते || ४ || ४ || १० || मुख्यतस्सर्वाश्रयो भगवानित्येतद्दृष्यन्तेनाह || स यथेति || स वक्ष्यमाणो दृष्यान्तो यथेत्यर्थः | सर्वासामपां समुद्रः वरुणः स्वतो वा एकायनं मुख्यश्रयः | एवमिति दार्ष्यन्तिकोक्तिः | एवं सवर्जगतो भगवान् मुख्याश्रय इत्यर्थः | एवमग्रेऽपि | सर्वेषां सङ्कल्पानामित्यादि सप्त दृष्यन्ता अपि मुख्यतो हरेस्सर्वाश्रयत्वे योज्याः | जगत्प्रतीतिरपीशाधीनेति मध्ये पञ्चभिर्दृष्यान्तैराह || सर्वेषां स्पर्शानामित्यादिना || त्वगेकायनम् | मुख्यप्रतीतिसाधनम् | एवं भगवान्मुख्यस्पर्शप्रतीतिहेतुरिति दार्ष्यान्तिको योज्यः | एवमग्रेऽपि | अध्वनां गतिक्रिणामित्यर्थः || ४ || ४ || ११ || न केवलं संसारे जीवा भगवदाश्रिताः | मुक्तावपीत्येदृष्यान्तेनाह || स यथा सैन्धवेति || स यतेत्युक्तार्थः | सैन्धवखिल्यो घनीभूतलवणखण्डः | उदके समुद्रोदके प्रास्तः प्रक्षिप्तः उदकमनुसृत्य विलीयेत् | उदकानुगुणतया द्रवीभावं प्राप्य नोपलभ्यते | अस्य विलीनस्य सैन्धवखिल्यस्य उद्ग्रहणाय उद्धरणाय उद्धृत्य ग्रहीतुं  शक्तः कश्चिदपि नैव स्यात् | हेति प्रसिद्धयर्थः कुतस्तत्र विलीनमिति ज्ञायत इत्यत उक्तम् || यतो यत इति || यस्माद्यस्माद्देशादुदकमादीत गृहीत्वा प्राशयेत् तत्र तलिवणमेव लवणरसोपेतमेवोदकं गृह्यते तेन ज्ञायत इत्यर्थः | उक्तानां समुद्रसैन्धवखिल्योदकानां मध्ये कस्य स्थाने कः प्रकृत इत्यतो हरिस्समुद्रस्थानीयः समुद्रजलवत्पूर्वमुक्तः सैन्धवखिल्यवन्नूतनमुक्त इत्याह || एवमिति || अरे मैत्रेयि विज्ञानघनो जीवः एतेभ्यो वादिभ्यस्समुत्थाय उत्पद्य | भूतपरिणामदेहसम्बन्धं प्राप्य निलीयमानानि देहोपादानभूतान्यन्वेव विनश्यति | देहवियोगलक्षमुक्तत्वं प्रतिपद्यते | ततश्चेदं महद्भूतमनन्तमपारं पूर्वमुक्ताश्रयं हरिं प्राप्नोति | अत्र समुद्रजलस्थानीयाः पूर्वमुक्ता इत्यपि ग्राह्यम् | सैन्धवखिल्यसाम्यं नूतनमुक्तस्याह || न प्रेत्येति || प्रेत्य मुक्तयनन्तरं स्थितस्य मुक्तस्य सञ्ज्ञा मुक्तविषयकसम्यग्ज्ञानमपरोक्षरूपममुक्तानामस्मदानीनां नास्तीत्यरे मैत्रेयि अहं ब्रवीमीति याज्ञवल्क्य उवाच || ४ || ४ || १२ || एवमुक्ता सा मैत्रेयी मुक्तस्य ज्ञानमेव नास्तीत्युक्तवानिति मत्वाऽऽक्षिपतीत्याह || सा होवाच मैत्रेयीति || भगवान् अत्रैव अवश्यज्ञातव्येऽर्थे मा मां अमूमुहत् मोहं प्रापितवानभूत् | कथम् | प्रेत्य मुक्तस्य सञ्ज्ञा ज्ञानं नास्तीति परमपुमर्थे मोक्षे ज्ञानाभाववचनं कथं न मोहकं अतो यथावत्तत्स्वरूपं वाच्यमित्युवाचेत्यर्थः | एवमुक्तस्स याज्ञवल्क्यो अहं मोहं मोहकवाक्यं न ब्रवीमि किं तहर्तीत्यत इदं मुक्तजातं विज्ञानाय यथायोग्यं परापरवस्तुविशेषेण ज्ञातुमलं शक्तमेवातो मद्वाक्यस्यामुक्ताज्ञेयत्वमेवार्थ इति भावः | व्याख्यातैषा श्रुतिरुत्क्रान्तिपादीयानुव्याख्यानसुधयोः || ४ || ४ || १३ || मुक्तावात्ममात्रावशेषेण द्वितीयस्याभावाज्ज्ञानाभाव एव मुक्तस्येति वदतां मतेऽतिप्रसङ्गं वक्तुं व्यतिरेकव्याप्तिं तावदाह || यत्रेति || यत्र यदा द्वैतं द्वयोर्भावः द्विता भेदः तस्या इदं द्वैतं भिन्नं वस्तु द्वैतमिव भिन्नमिव परतन्त्रं भिन्नं वस्तु भवतीतीव शब्दः पारतनत्यार्थः स्वरूपकथनायोक्तो न तु व्याप्तिशरीरप्रवेशितया | तत् तदा इतरः पुमान् इतरं गन्धादिकं जिघ्रतीत्यादि ज्ञेयम् | यत्र हीति हि शब्दो व्याप्तेरदुष्यतां द्योतयति | यदर्थं व्याप्तिरुक्ता तं प्रसङ्गमाह || यत्र वा इति || यत्र यदि मुक्तौ अस्य ज्ञानिनः सर्वं करणादिकमात्मैवाभूत् | स्वव्यतिरेकेण किमपि नासीत् तत्तर्हि केन करणेन किं जिघ्रेदित्यादि ध्येयम् | गन्धादिविषयभोगो न स्यादित्यर्थः | येनेश्वरेण इदं सर्वं जीवं विजानाति तं हरिं केन विजानीयात् तज्ज्ञानं च न स्यादित्यर्थः | विज्ञातारं स्वात्मनं केन विजानीयात् | मुक्तानतरं च केन विजानीया | अतो निर्विशेषज्ञानशून्यात्ममात्रावशेषो न मोक्षो पुमार्थत्वापत्तेरिति भावः | व्याख्यातैषापि श्रुतिस्तत्त्वनिर्णयानुव्याख्यानादौ || ४ || ४ || १४ || चतुर्थं मैत्रेयीब्रह्मणम् || स्वहृदिस्थविष्णूपासनमेव मुक्तिहेतुर्न बहिष्ठोपासनमित्याद्येन ब्राह्मणेनोक्तम् | तच्च जितेन्द्रियस्यैव भवतीतीन्द्रियजयहेतूपास्त्यर्थविद्या द्वितीयेनोक्ता मूर्तामूर्तमूर्तसारविलक्षणतया भगवज्ज्ञानिनो विद्याः फलदा इति भावेन तृतीयब्रह्मणेन तच्चतुष्ययोक्तिपूर्वं तत्त्रियवैलक्षण्यं हरेरुक्त्वा चतुर्थेऽमूर्तसारत्वमुपपादयंस्तत्र हरावति स्नेहः कार्य इत्याद्युक्तम् | अत्र तु आद्यब्राह्मणे अन्तःस्थोपास्तेः बहिष्ठभगवदुपास्तितो मुक्तिहेतुत्वोक्त्यान्तःस्थबहिष्ठयो रूपयोः प्रतीतभेदं निवायन् तयोरैक्यविषयां विद्यामाह || इयमित्यादिना || इयं पृथिवी तदभिमानिनी सर्वेषां मूतानां मधु | मधुवत्सुखदा अस्यै पृथिव्यै अस्याः पृथिव्याः सर्वाणि भूतानि मधु | शुश्रूषया सुखदानि यश्चा यमस्यां पृथिव्यां पृथिव्यभिमानिन्यां तेजोमयोऽनन्ततेजाः
| अमृतमयो नित्यः पुरुषोस्ति यश्चाध्यात्मं शारीरः शरीरमानिस्थः अयमेव सः पृथिव्यभिमानिस्थः एवकारेण न मात्रयापि विशेषोस्तीत्युच्यते तयोर्मूलरूपेण चाभेदमाह || योयमात्मेति || स्स्थितः सः स कः योयमात्मा हयशीर्षाख्यः स एवेति योजयन्ति | आत्मस्वरूपमाह || इदममृतमिति || अमृतं नित्यं ब्रह्म गुणपूर्णं सर्वमनूनं सर्वगमित्यर्थः | एवमग्रेऽपि योजना ध्येया || ४ || ५ || १ || आपः अबभिमानिनी रैतसो रेतोमानिस्थो रैतसनामा हयास्यः| ४ || ५ || २ || अयमग्निः अग्न्यभिमानी वाङ्मयो वागभिमानिस्थः || ४ || ५ || ३ || वायुः प्रवहः | प्राणः त्वगिन्द्रियमानिप्राणवायुस्थः || ४ || ५ || ४ || आदित्यश्चेतनश्चाक्षुषश्चक्षुर्मानिगतः || ४ || ५ || ५ || दिशः दिङ्मानिन्यः श्रौत्रः श्रोत्रमानिगतः प्रातिश्रुत्कः प्रतिऋणोतीति प्रातिश्रुत्कनामा || ४ || ५ || ६ || चन्द्रश्चेतनः मानसो मनोभिमानिस्थः || ४ || ५ || ७ || विद्युत् विद्युन्मानी तैजसः देहगततेजोभिमानिस्थः ४ || ५ || ८ || स्तनयित्नुः स्तनयित्नुमानौ मुख्यवायुः शाब्दः देहस्थशब्दमानिमुख्यवायुरुपे स्थितः सौवरः स्वरस्थवायुरूपविशषगतः || ४ || ५ || ९ || आकाश आकाशमानी हृद्याकाशः हृदयाकाशमानिस्थः || ४ || ५ || १० || धर्मः धर्ममानी यमः | धार्मः धर्माभिमानियमगतः || ४ || ५ || ११ || सत्यम् | सत्यमिति सत्याभिमानिवायोरूपान्तरम् | सात्यः सत्यमानिवायुरूपस्थः || ४ || ५ || १२ || मानुषं मनुष्यामिमानी स्वायम्भुवमनुः मानुषः स्वायम्भुनुस्थः || ४ || ५ || १३ || आत्मा विरिञ्चः अध्यात्ममात्मा जीवगतः || ४ || ५ || १४ || जीवगतत्मनो हरेर्महिमानमाह || स वा इति || सर्वेषां भूतानां जीवानाम् | सर्वेषामात्मशब्दितविरिञ्चानां चेत्यपि ग्राह्मम् | अधिपतिः | आधिक्येन पालनात् अधिपातेः राजा स्वामी कथमित्यतो दृष्यान्तेनैतद्वयनक्ति || तद्येथेति || तद्वक्ष्यमाणं निदर्शनं यथा | च शब्दावन्योन्यसमुच्चये | हरिरधिदैवमध्यात्मं रूपद्वयेन जगद्धत्त इत्युक्तार्थोपपादनाय रथनाभौ च रथनेमौ चेति दृष्यान्तद्वयोक्तिः | नाभिरतर्वस्तु | नेमिर्वाह्यवस्त्विति ज्ञेयम् | आत्मानो विरिञ्चाः || ४ || ५ || १५ || इयं मधुविद्याऽतिभद्रा पूर्वैरनुष्ठितत्वादुपदिष्यत्वाच्चोत्याह || इदमिति || तदिदं मधु | मधुविद्यां दध्यङ्नामा मुनिराथर्व
णोथर्वगोत्रजोश्विभ्यामुवाच वै प्रसिद्धमेतत् | प्रसिद्धत्वमेवाह || तदित्यादिना || पश्यन्ज्ञानी ऋषिः मन्त्रद्रष्या तदेतत् दध्यङ्ङश्विभ्यामुवाचेत्येतत् | उवाचेत्यर्थः | कथमित्यतस्तद्वाक्यं पठति || तद्वामिति || हे नरानरौ | अश्विनौ वां युवयोः यदुग्रं दंसः दर्धाचेः पूर्वशिरच्छेदनाश्वशिरःसन्धानादिरूपमुग्रं कर्मयच्च दध्यङ्ङाथर्वणोश्वस्य शीर्ष्णा ईं शीर्ष्ण्येव वां युवाभ्यां मधु मधुविद्यां प्रोवाचेति तदुभयं सनये मोक्षादिपुमर्थलाभाय आविष्कृणोमि | कथं तन्यतुः स्तनयित्नुः वृष्यिं न वृष्यिमिव || ४ || ५ || १६ || अत्रैवार्थे मन्त्रान्तरं वक्तुमाह || इदमिति || किमवोचदित्यतो मन्त्रं पठति || आथर्वणायेति || हे दस्रौ शत्रुभेदकौ अश्विनौ युवां आथर्वणशय दधीचे अश्व्यं अश्वसम्बन्धिशिरः प्रत्यैरयतं सन्धितवन्तौ स्थः | सः न्धिताश्वशिराः दध्यङ् ऋतायन् युवयोर्मधुविद्यां वक्ष्यामीति प्राक् प्रतिज्ञातं सत्यं कुर्वन्वां युवाभ्यां मधु मधुविद्यां यत्त्वाष्य्रम् | त्वष्युः पुत्रेण विश्वरूपेण इन्द्रायोक्तं कक्ष्यं नारायणकवचं तदपि प्रवोचत् प्रावोचत् | अडभावश्छान्दसः | इन्द्रो हि दधीचिं प्रतीमां विद्यां परस्मै ब्रूयाश्चेत्तवशिरः छेत्स्यामीत्युक्तवान् | अश्विभ्यां च दधीचिं प्रतीमां विद्याभावाभ्यां ब्रूहीत्युक्ते दधीचिरिन्द्रोक्तमुक्त्वा तूष्णीमासीत् तदाश्विनौ तर्हि त्वं रक्षिष्याव इत्युक्त्वा तस्य शिरः छित्वाऽन्यत्र प्रस्थाप्याश्वशिरः समादाय दधीचेः सन्धित्वाऽश्वशिरसैव तेन विद्यायां प्रोक्तायामिन्द्रेण च तदश्वशिरसि छिन्ने पुनर्यथापूर्वं तदीयमेव शिरः सन्धितवन्ताविति कथा ज्ञेया || ४ || ५ || १७ || यश्चायमध्यात्मं शारीर इति सर्वशरीरेषु हरिस्तिष्ठतीत्युक्तेर्थे मन्त्रं वक्तुमाह || इदमिति || पश्यन्नृषि तदेतद्भगवतस्सर्वशरीरस्थत्वमुवाच | तं मन्त्रमाह || पुर इति || स पुरुषः द्विपदः पुरः शरीराणि | चक्रे | चतुष्पदः पुरः | शरीराणि चक्रे | ततः पक्षीभूत्वा द्विपदः पुरः चतुष्पदश्च पुरः आविशत् | पुरुषो जीव इति भ्रमनिरासाय पुरुषपदं निर्वक्ति | स वा अयमिति | स वा अयं हरिः पुरुष इत्युच्यते | कुतः | यतस्सर्वुआ पूर्षु देहेषु | पुरि हृदि शयः | न केवलं पुरिस्थितिमात्रं किन्तु अन्तर्बहिश्चास्तीत्युच्यते || नैनेनेति || एनेन अनेनात्मना किञ्चन वस्तु | अनावृतमन्तरव्याप्तं न | किन्तु व्याप्तमेव | असंवृतं अनाच्छादितं न | आच्छादितमेव | बहिर्व्याप्तमेवेत्यर्थः || ४ || ५ || १८ || अध्यात्ममात्मेति हरेस्सर्वजीवस्थत्वमुक्तं तत् दधीचाऽश्विभ्यामुक्तं चेत्याह || इदमिति || तदिदं सर्वजीवस्थत्वं | तत्र मन्त्रमाह || रूपमिति || जीवो हरे रूपं रूपं प्रति प्रतिरूपः प्रतिबिम्बो बभूव | तत् बिम्बरूपं अस्य जीवस्य | प्रतिचक्षणाय | साक्षात्काराय भवति | नन्वेकस्य कथं बहुजीवेषु बिम्बतया स्थितिरित्यत आह || इन्द्र इति || इन्द्रः परमेश्वरः | मायाभिः स्वसाज्ञर्थ्यैः | पुरुरूपः अनन्तजीवबिम्बरूपः | ईयते ज्ञायते | अस्येन्द्रस्य हरयो हरिनामकानि रूपाणि दशशतानि | युक्ताः संयुक्ताः | व्यूहशः
सन्तीति | हि प्रसिद्धम् | इन्द्ररथस्थाश्वप्रतीतिं निवारयितुमाह || अयं वा इति || हरयो हरिनामकानि | दश मत्स्यादीनि | च शब्दान्नारायणादीनि शतानि अयमिन्द्रः सहस्राणि विश्वादीनि | अयं बहूनि परादीनि | अयमनन्तानि अजितादीनि | तस्य हरेर्महिमान्तरमाह || तदेतदिति || य आत्मा | यदात्मा | सर्वगतं ब्रह्म तदेतद्ब्रह्म गुणपूर्णम् | अपूर्वं स्वस्मादन्यत् पूर्वं नेत्यपूर्वमनादीत्यर्थः | अनपरमनन्तम् | अनन्तरं सर्वस्यापि स्वयमेवान्तरम् | अबाह्यं स्वस्मादन्यद्बाह्यं नेत्यबाह्यम् | सर्वस्मादपि स्वमेव बाह्य इत्यर्थः | अयमात्मा सर्वमनुभवतीति सर्वानुभूः | इत्यनुशासनमिति || ४ || ५ || १९ || पञ्चमं मधुब्राह्मणम् || ५ || अध्यायद्वयोक्ता विद्याः प्रवर्तकऋषिज्ञानपूर्वमनुष्ठिताः फलदाभवन्तीत्यतः प्रवर्तकऋऋनाह || अथ वंश इत्यादिना || गुरुशिष्यपरम्परारूपो वंशो निरूप्यत इत्यर्थः | अत्र प्रथमान्तैरुपदेश्यानां पञ्चम्यन्तैरुपदेष्यृणां निर्देशो ज्ञेयः | पाराशर्यात् विप्रभार्यायां पराशराज्जातात् वेदव्यासभिन्नात्कस्माच्चिदित्यर्थः | पाराशर्यो जातूकण्यरादित्यत्राप्येवं ध्येयम् | परमेष्ठी ब्रह्मा | ब्रह्मणो हयग्रीवात् ब्रह्म स्वयम्भु स्वतन्त्रम् | ब्रह्मणे नम इदित वेदपुरुषवाक्यम् || इति षष्ठंवंशब्राह्मणम् ||
इति श्रीकाण्वोपनिषदर्थसङ्ग्रहे राघवेन्द्रयतिकृते चतुर्थोऽध्यायः || ४ || ६ || भगवानेव सर्वोत्तमज्ञः सर्वगुणपूर्णः सर्वमुमुक्षूपास्यो मोक्षदश्चेत्यध्यायद्वयोक्तमृषिभिर्मीमांसया समर्थितमित्याहानेनाध्यायेन | तत्रादौ मीमांसाप्रकारमेवाख्यायिकयाह || जनको ह वैदेह इति || विदेहगोत्रजो वैदेहः | जनको नामतः बहुदक्षिणेनेति बहुव्रीहिः | ईजे अयजत् | ह प्रसिद्धं तत्र तस्मिन्यज्ञे कुरुपाञ्चालानाम् | कुरूणां पाञ्चालानां देशानां सकाशात् | ब्राह्मणा अभिसमेताः | मिलिता बभूवुः | विजिज्ञासा | विशेषेण ज्ञातुमिच्छा | किमिति येषां ब्राह्मणानां मध्नूचानतमोऽतिशयेन ब्रह्मज्ञानी कस्स्वित् को वा इति विजिज्ञखासा बभूवेत्यर्थः | स ह जनको गवां सहस्रमवरुणोद | यज्ञवाटसमीपे मिलितं चकार | तासामेकैकस्या गोव्यक्तेः शङ्गयोः दशदशपादाः | पलस्य चतुर्थो भागः पाद इत्याहुः | सुवर्णस्य दशदशपादाः प्रतिशृङ्गं दशपादा आबद्धा बभूवुः || ५ || १ || १ || हे ब्राह्मणाः भगवन्तः पूज्या इति सम्बोध्य | वो युष्माकं मध्ये यो ब्रह्मिष्ठः स एता गाः उदजताम् | गृह्णात्विति तानुवाच हेति योजना | न दधृषुः आतत्मनो ब्रह्मिष्ठत्वबुद्धया गोग्रहणे धैर्यवन्तो नाभूवन् | अथानन्तरं याज्ञवल्क्यो ह किल स्वं स्वकीयमेव ब्रह्मचारिणमुवाच | हे सोम्य सोमपानार्ह | (सा)सोमश्रवनामन् एता गाः उदज | आहर | मद्गृहं प्रति नयेत्युवाचेत्यर्थः | सोमश्रवा इत्यामन्त्रणे प्लुतिः | ता गाः उदाचकार | आचार्यगृहं प्रति नीतवान् | आह्वयामसेति वा | नोस्माकं मध्ये अयं ब्रह्मिष्ठ इति कथं ब्रवीतीत्येव ते चुक्रुधुः | अथ तेषामेवं क्रोधानन्तरं जनकस्याश्वलो नाम होता बभूव ह | स हैनं याज्ञवल्क्य उवाच किमिति | तदाह || नम इत्यादि || न वयं ब्रह्मिष्ठाः किन्तु ब्रह्मिष्ठाय नमस्कुर्म इति | तर्हि कथं ब्रह्मिष्ठपणभूता गा उदजध्वमित्यतो गोकामा इति | गोकामा एव वयं स्मो अतो गोग्रहणं कृतवन्त इत्यर्थः | एतेन ज्ञानिनो ब्रह्मिष्ठेषु प्रावण्येन भाव्यमिति सूचितम् | तं याज्ञवल्क्यं तत एव धाष्यर्याभावादेव अहं ब्रह्मिष्ठो भवाम्येवेत्यवचनेन धाष्यर्याभावं ज्ञात्वा प्रश्नं कतरुं मनो दध्र इत्यथः || ५ || १ || २ || याज्ञवल्क्येति सम्बोध्योवाच होताऽऽश्वल इत्यनुषङ्गः | यदिदं सर्वं प्राणिजातं मृत्युनाप्तम् | मृत्युनाभिपन्नम् | ग्रस्तं च केन पुंसा यजमानो मृत्योराप्तिमतिमुच्यत इत्युवाचेत्यन्वयः | इति पृष्यो याज्ञवल्क्य आह || होत्रेति || होत्रर्त्विजा | अग्नि वाचा होत्रर्त्विगादिनामकेन होत्रर्त्विगग्निवाक्स्थितेन वासुदेवरूपेण हरिणोपासितेन यजमानो मृत्योरतिमुच्यत इत्युवाच याज्ञवल्क्य इति योज्यम् | होतरि वाचि च स्थितरूपयोरन्योन्यं भेदः किमित्यतो नेत्याह || वाग्वा इति || वाङ्नामा वागन्तस्स्थो वासुदेवरूपो हरिरेव यज्ञस्य होता होतृनामा होतृसंस्थो वै प्रसिद्धः | वागन्तस्स्थस्याग्निस्थस्य च रूपस्याभेदमाह || तद्येयमिति || सा प्रसिद्धा चासौ या च तद्येयं वाक् वाङ्नामा | वागन्तस्स्थो हरिः सोयमग्निः अग्निनामाग्निस्थः | तस्य होतृस्थेनाभेदमाह || स होतेति || सोऽग्निस्थोग्निनामको हरिः होता | होतृसंस्थो होतृनामकः वागादिस्थस्य कथं मोचकतेत्यत आह || स इति || स वागादिस्थः मुक्तिः मुक्तिदः | न केवलं मुक्तिदत्वमात्रं साऽतिमुक्तिः | अतिशयितमुक्तिदश्च विधेयापेक्षया सेति निर्देशः | मनुष्येभ्यो देवानामधिकसुखदोपीत्यर्थः | एवमग्रेतनखण्डत्रययोजना ध्याया || ५ || १ || ३ || अहोरात्राभ्याम् | तत्कृतविकाराभ्यामित्यर्थः | अध्वर्युणा ऋत्विजा | चक्षुषादित्येनेत्यस्याध्वर्य्वादिगतेन तन्नामकेन सङ्कर्षणाख्यरूपेणोपासितेनेत्यर्थः || ५ || १ || ४ || पूर्वपक्षेति || पूर्वपक्षापरपक्षकृतविकाराभ्यामित्यर्थः | उद्गात्रा ऋत्विजा | वायुना प्राणेनेत्यस्योद्गत्रादिस्थेन प्रद्युम्नाख्यरूपेणोपासितेनेत्यर्थः || ५ || १ || ५ || यदिति | यद्यस्मादिदमन्तरिक्षं आकाशमनारम्भणमनालम्बनमिव भासते अथ तस्मात् केनाक्रमेण कर्मणा साधनेन यजमानः स्वर्गं लोकं मोक्षमाक्रमते प्राप्नोति ब्रह्मणा ऋत्विजा मनसा चन्द्रणेत्यस्य ब्रह्मर्त्विगाद्यन्तर्गतेन
अनिरुद्दाख्यरूपेणोपासितेनेत्यर्थः | निगमयति || इत्यतिमोक्षा इति || अतिशयितमोक्षहेतूपास्तय इत्युक्त्वा इत्यर्थः | अथ मोक्षहेतूपास्त्युक्त्यनन्तरं देवपदप्राप्त्यादिरूपसम्पत्साधनभूतोपास्तयो निरूप्यन्त इत्यर्थः | सम्पद्धेतुत्वादुपास्तयः सम्पच्छब्देनोक्ताः || ५ || १ || ६ || याज्ञवल्क्येति सम्बोध्योवाच किल होताश्वलः | किमिति | कतिभिः कियतीभिः ऋग्भिः अयं होता अद्य अस्मिन्यज्ञे शंसनाख्यं कर्म करिष्यतीति | उत्तरमाह याज्ञवल्क्यः || तिसृभिरिति || पुनः पृच्छत्याश्वलः || कतमास्तास्तिस्र इति || उत्तरमाह || पुरोनुवाक्येत्यादि || यजनात्पूर्वं जप्या पुरोनुवाक्या यजनावसाने जप्या याज्या | होमानन्तरं जप्याशस्येति टीकोक्तिः | पुरस्ताल्लक्ष्या पुरोनुवाक्या | उपरिष्याल्लक्ष्या याज्येति ज्ञिकाः | एतासां फलं पृच्छति || किं ताभिरिति || जयति प्राप्नोतीति पप्रच्छत्यर्थः | उत्तरमाह || यत्किञ्चिदिति || ताभिरित्यनुषज्यते | वासुदेवाख्यविष्ण्वधिष्ठनभूताभिः तत्र स्थितवासुदेवाख्यरूपेण स्मृतेनेति यावत् | यत्किञ्चेदं प्राणभृत् प्राणिजातं तज्जयति | प्राणभृतामीशो भवतीत्यर्थः || ५ || १ || ७ || याज्ञवल्क्येत्यादि प्राग्वत् | या हुताः अग्नौ प्रक्षिप्ताः समिदादयः उज्ज्वलन्ति या हुता आहुतयश्चरुप्रभृतयो अतिनेदन्ते | अतीव शब्दं कुर्वन्ति | या आहुतयः पयस्सोमरसादयः | अधि अधोगत्वा शेरते भूमावासते | फलं पृच्छति || किमिति || ताभिः सङ्कर्षणाख्यरूपेण अधिष्ठिताभिः | तिसृभिराहुतिभिः | तद्गतसङ्कर्षणाख्यरूपेणेति यावत् किं | जयतीति पृष्य उत्तरमाह || या इति || या आहुतयो हूयमानहविः पदार्थाः उज्नजवलन्ति | ताभिः तन्निष्ठसङ्कर्षणरूपेण स्मृतेन देवलोकमेव जयति | देवलोकाधिपत्यं लभते | कथमित्यत उज्ज्वलनत्वसाम्यादित्याह || दीप्यत इव हीति || एवमग्र्रेऽपि ध्येयम् | पितृलोकः अतीव अत्यन्तं नेदते नादवानिव | अध इव हि | नरकाद्यधोगतिसाम्यनिरासायेव शब्दः | देवलोकपितृलोकापेक्षयाधस्तन इत्यर्थः || ५ || १ || ८ || यज्ञं दक्षिणतो | दक्षिणभागे स्थितो ब्रह्मा | अद्य यज्ञं कतिभिः देवताभि; गोपायतीत्युवाचाश्वल इत्यर्थः | शिष्यं प्राग्वत् || मन एवेति || मनोभिमानी चतुर्मुख एवेत्यर्थः | तं स्तौति || अनन्तं वा इति || तदानन्त्यमुपपादयति || अनन्ता इति || यदधिष्ठिता विश्वेदावा अप्यनन्ताः किमु मनोनन्तमिति निश्चयेन विमोक्ष्यत्वाद्वा अनन्ताख्यविष्णूपासकत्वाद्वा अनन्ता विश्वेदेवा इत्यर्थः | एवं ज्ञानिनः फलमाह || अनन्तमिति || तेन मनोभिमानिचतुर्मुखस्थेन तदधिष्ठनदेवेषु विद्यमानेन च प्रद्युम्नाख्यरूपेणोपासितेन तदुपासनयेति यावत् | अनन्तं अनन्ताख्यविष्णुलोकं जयति प्राप्नोति || ५ || १ || ९ || स्तोत्रियाः सामारूढा ऋचः ता ऋचः | अध्यात्मं याः यदभिमन्यमानाः ता देवताः कतमा इत्यर्थः || किं ताभिरिति || प्राणापानव्यानरूपदेवताभिः पुरोनुवाक्याद्यधिष्ठत्रीभिरित्यर्थः | पुरोनुवाक्यया पुरोनुवाक्यामानिप्राणगतेन | याज्यया याज्यामान्यपानस्थेन | शस्यया शस्यामानिव्यापस्थेनानिरुद्धेनोपासितेनेत्यर्थः | ततः स्वकृतप्रश्नानामुत्तरस्योक्तत्वादेव उपररम | तूष्णीं बभूव || ५ ||१ || १० || प्रथममाश्वलब्राह्मणम् || अथाश्वलोपरत्यनन्तरं जरत्कारोरपत्यं जारत्कारवः ऋतभागस्यापत्यं आर्तभागः | गृह्णन्ति विषयानिति ग्रहाः इन्द्रियाणि कति | अतिग्रहाः विषयाश्च कति कियन्त इत्युवोचेत्यन्वयः उत्तरमाह || अष्याविति || सङ्ख्येयान्पृच्छति || एत इति || एते अष्यौ ग्रहा अष्यावतिग्रहाश्चोक्ताः | ते कतमे कीदृश इत्युवाचेत्यन्वयः || ५ || २ || १ || उत्तरमाह || प्राणा वा इति || प्राणः घ्राणेन्द्रियं ग्रहः | अतिग्रहत्वप्रदर्शनपूर्वं प्राणाख्यातिग्रहं दर्शयति || स इति || स प्राणोपानेनापानाभिमन्यमानेन गन्धेनातिग्राहेण गृहीतः | अनेन घ्राणं गृह्णाति स्वाभिमुख्येनाहरतीति गन्धोतिग्रह इति गन्धस्य घ्राणातिग्रहत्वमुक्तं भवति | प्राणस्य ग्रहत्वं दर्शयति || अपानेनेति || अपानाभिमन्यमानेन घ्राणेन गन्धान् जिघ्रति जीवः हि यस्मात्तस्मात्प्राणो ग्रह इत्यर्थः || ५ || २ || २ || वाग्वा इति || प्राग्वद्योजना | एवमग्रेऽपि | इत्येते अष्यौ ग्रहा अष्यावतिग्रहा इत्येतत्पर्यन्तं योजना ध्येया || ५ || २-३-४-५-६ || कामेन काम्येन || ५ || २-७-८ || उपसंहरति || इत्येतेष्याविति || ५ || २ || ९ || प्रष्यव्यान्तरं पृच्छति || याज्ञवल्क्येति || यदिदं प्रमितं सर्वं यस्य मृत्योरन्नं स मृत्युः का देवता | स च मृत्युर्यस्या देवता अन्नं सा च देवता केति योजना | आद्यस्त्तरमग्निरिति | द्वितीयस्योत्तरं स इति | अत्रैके सोग्निरपां अबभिमानिनः सूर्यस्यान्नमिति वा अग्निपदेन चतुर्मुखोप्शब्देन विष्णुरिति वार्थ इथुः | एतज्ज्ञानिनः फलमाह || अपपुनरिति || अपमृत्युं पुनर्मृत्युं पुनर्मृतिं च जयति अतक्रामति | मुक्तो भवतीति यावत् | य एव वेदेति योज्यम् || ५ || २ || १० || मनुष्यो ज्ञानी निर्याणकाले किं ब्रह्मनाड्या प्राणैस्सह गच्छति उत यावच्छरीरलयमत्रैव स्थित्वा तल्लये पश्चाद्गच्छतीति पृच्छति || याज्ञवल्क्येति || अयमात्मत्वरूपैकगुणोषासको ब्रह्मज्ञानी पुरुषो यत्र यदा म्रियते तदा अस्माज्ज्ञानिदेहात् प्राणा वागादीन्द्रियाभिमानिनः उत्क्रमन्ति || आहो नेति || मृतिकाले इन्द्रियाभिमानिभिस्सह ब्रह्मज्ञानीब्रहमनाड्योत्क्रामत्युत नेति प्रश्नार्थः || नेति होवाचेति || अत्रैव समव(नी)लीयन्ते | यावच्छरीरनाशमत्रैव शरीरे तिष्ठन्ति सज्ञानी उच्छ्वयति स्थूलदेहो
भवति | आध्मयति | बाह्मवायुना पूरितो भवति | आध्मातो मृतो निश्चेष्यः शेते | एवं प्रारब्धफलभूतं देहोच्छूनतादिकमनुभूय पश्चान्मुक्तिं गच्छतीत्यर्थः || ५ || २ || ११ || मुक्तौ विशेषं पृच्छति || याज्ञवल्क्येति || अयं पुरुषो ब्रहमज्ञानी यत्र यदा म्रियते मुक्तो भवति तदा एनं जीवं किं न जहाति न त्यजतीत्युवाचेत्यन्वयः | उत्तरमाह || नामेतीति || कुत इत्यत आह || अनन्तमिति || नाम्नोनन्तत्वं कुत इत्यतस्तद्वाच्यनां देवानामनन्ततत्वादित्याह || अनन्ता वा इति || ब्रहमरुद्रादिदेवानामनन्तत्वात्तन्नामान्यप्यनन्तनीत्यर्थः | एतज्ज्ञानिनः फलमाह || अनन्तमेवेति || य एवं वेदेति शेषः || ५ || २ || १२ || इदानीं साधारणमृतिप्रकारं पृच्छति || याज्ञवल्क्येति || यत्र यदा | वाक् वागभिमानी अग्निं अधिदैववभूतं मूलरूपमप्येति प्राप्नोति | वातं देहस्थवाय्वभिमानी प्राणः मूलरूपम् | एवं चक्षरित्यादावपि ध्येयं | अद्यित्मगतवागादिदेवानामधिदैवप्राप्तिर्भागश एव भगशस्तु जीवेनेति ज्ञेयम् | तथाच सूत्रम् | अग्न्यादिगतिश्रुतेरिति चेन्न भाक्तत्वादिति | आत्मा देहप्रेरकतया हृदिस्थं हरे रूपं आकाशं बहिर्व्याप्तं स्वकीयं रूपं लोहितं रेतश्च तदुभयमानिद्वयं अप्सु निधीयते तदाऽयं पुरुषो जीवः क्व भवति | कुत्रस्थाने तिष्ठतीत्युवोचेत्यन्वयः | इति पृष्यस्योत्तरं वक्तुं तस्यातिगोप्यत्व ज्ञापनायोपाद्धातमाह || आहरेति || हे सोम्य हस्तमाहर | गृहाण देहीति वा | हे आर्तभाग | आवामेव एतस्यैतत् त्वत्पृष्यं तत्त्वं वेदिष्यावः | नौ आवाभ्यां स जनोऽयोग्यजनः एतत् न विद्यादित्यर्थः | तौ याज्ञवल्क्यार्तभागौ उत्क्रम्योत्थाय | मन्त्रयाञ्चक्राते | किं मन्त्रयामासतुरित्यत उपनिषत्स्वयमाह || तौ हेति || यत् कर्मैव | कर्मफलदातृतया कर्मपदेन भगवान्ग्रह्यः | प्रशशंसतुरित्यर्थः | क्व तदा पुरुष इति कृतप्रश्नस्योत्तरमाह || पुण्यो वा इति || स मृतः पुरुषो यदि पुण्यकर्मा तर्हि पुण्येन कर्मणा तत्स्थेन तन्नामकेन हरिणा पुण्यो भवति | स्वर्गादिपुण्यलोकस्थो भवति | पापकर्मा चेत्पापेन कर्मणा पापफलदातृतया पापनामकेन पापस्थेन हरिणा पापो नरकादिलोकस्थो भवति | यदि ज्ञानी तर्हि ज्ञनस्थेन हरिणा मुक्तिमाप्नोतीत्यपि ग्राह्यम् || तत इति || स्वकृतप्रश्नस्योत्तरितत्वात् उपरराम तूष्णीं बभूवेति || १३ || द्वितीयमार्तभागब्राह्मणम् || अथार्तभागप्रश्नोत्तरानन्तरं भुज्युर्भुज्युनामा लक्षस्यापत्यं लाह्यायनिः एनं पप्रच्छ | एतत्प्रश्नस्य न त्वयोत्तरं वक्तुं शक्यमिति भावेन काञ्चन कथामाह || याज्ञवल्क्येति || चरकास्तीर्थचारिणः सन्तो वयं मद्रेषु देशेषु पर्यव्रजाम पयर्टनवन्तोभूम | ते वयं काप्यस्य कपिगोत्रोपन्नस्य पतञ्च(ज)लस्य पतं(ज)चलनाम्नो गृहानैम | अगमाम | तस्य पतं(ज)चलस्य दुहिता पुत्री गन्धर्वगृहीता | गन्धर्वेणाविष्याऽऽसीत् | तं दुहित्राविष्यं त्वं क इत्यपृच्छाम | सुधन्वा आङ्गिरसोङ्गिरोगोत्रज इत्यब्रवीदित्यर्थः | तं गन्धर्वं यदा लोकानामन्तान् निर्णयानपृच्छम | अथ तदा एनं गन्धर्वं क्व पारीक्षिता अभवन्नित्यब्रूमेत्यर्थः | परितः ईक्षितृत्वात्परीक्षिद्विष्णुः | तत्पुत्रत्वात्परीक्षिताः अतीतानागतकामदेवा ज्ञेयाः | द्विरुक्तिरादरार्था | सोहं त्वा पृच्छामि || ५ || ३ || १ || एवं पृष्यो याज्ञवल्क्य उवाच | स सुधन्वाङ्गिरसस्तुभ्यमुवाच वै | उक्तवानेव किल | अहं तु ब्रवीमीति मत्वोत्तरमाह || अगच्छन्वा इति || B-ख़्-६
त्र लोके अश्वमेधयाजिनः शताश्वमेधयाजित्वेनाश्वमेधयाजिन इत्युक्ताः अतीतानागतमुक्तेन्द्राः गच्छन्ति तत् तत्र ते पारीक्षिता अगच्छन्नित्युवाच याज्ञवल्क्य इत्यर्थः | पुनः पृच्छति || क्व न्वश्वमेधयाजिन इति || ब्रह्माण्डाद्बहिस्तिष्ठन्तीति वक्तुं ब्रह्माण्डस्वरूपमेकदेशेनाह || द्वात्रिंशतमिति || द्वात्रिंशतं द्वात्रिंशत् | देवरथस्य परिवर्तमानस्याहानि मुहूर्तानि देवरथाहानि | तैर्व्याप्तानि योजनानि देवरथान्ह्यानि यावन्ति योजनानि देवस्य सुर्यस्याहोभिः प्रकाशैर्वा अयम् | सौरप्रकाशव्याप्तौ देशो लोकनामा द्वात्रिंशन्मुहूर्तात्मकाहोरात्राभ्यां यावन्तं देशं सूर्यरथः परिभ्रमति तावति देशे सौरप्रकाशः | यावति च सौरप्रकाशः तावान्देशो लोक इत्युच्यत इत्यर्थः || यावान्लोकनामका देशः द्विस्तावत् द्विस्तावत् द्विगुणितस्तावान् देशः काठिण्यात्पृथित्युक्तं तमः | तं लोकनामकं देशं समन्तं समन्तात्पर्येति | परितो वर्तते | यावांस्तमः प्रदेशः द्विस्तावत्समुद्रः घनोदकनामा तां पृथिवीं समन्तं समन्तात्पर्येति परितो वर्तते ततस्त्वण्ण्डं च सौवर्णं तद्भिन्नं हरिणा पुरेति ग्राह्यम् | यावती क्षुरस्य धारा अग्रं यावद्वा मक्षिकायाः पत्रं तावान् तत्र सौवर्णाण्डे अन्तरेणाकाशोस्ति | तेन मार्गेणेन्द्रः सामर्थ्यादिन्द्रनामा पुरुषरूपी गरुडः सुपर्णो भूत्वा सुपर्णरूपी भूत्वा पारीक्षितान्वायवे प्रायच्छत् वायुस्तान्पारीक्षितान् आत्मनि स्वशरीरे धित्वा तत्रागमयत् यत्र प्रद्युम्ननामके विष्णौ अश्वमेधयाजिनो मुक्तिगा इन्द्रा अभवन्निति | यथाहं पारीक्षितानां मोक्षदातृतया वायुं स्तौमि | एवमिव वै | एवमेव वै | स गन्धर्वोपि वायुमेव प्रशशंस | वेदपुरुषः स्वयं वायुं स्तौति | तस्मादिति || पारीक्षितानां मोक्षदातृत्वाद्वायुरेव व्यष्यिः | वि विविधं प्रत्येकमनेकविधं देवषिर्पितृयक्षगन्धर्वमानुषोरगासुरभेदेन यदष्यकं तन्नयतीति व्यष्यिः वायुरेव समष्यिः स सम्पूर्णं यत् सुपर्णेशशेषेन्द्रतत्सत्रीरूपाष्यकं तन्नयति प्रेरयतीति समष्यिः | एकादशस्कन्धैकादशाध्यायतात्पर्ये तु पञ्चभूतमनोबुद्धिरुद्राणां प्रतिदेहकम् | बाह्यतश्चापि नेतृत्वाद्वायुर्व्यष्यिः समष्यिक
इत्युक्तम् | व्यष्यिसमष्यित्वेन वायुज्ञानिनः फलमाह || अपपुनरिति || अपमृत्युं पुनर्मृत्युं मृतिं च जयति अतिकआमतीत्यर्थः || ५ || ३ || २ || तृतीयं भुज्युब्राह्मणम् || ३ || अथ मुज्युप्रश्नोत्तरानन्तरं चक्रस्यापत्यं चाक्रायण उषस्तनामा एनं याज्ञख्यल्क्यं पप्रच्छ | साक्षादन्यप्रादं विना अपरोक्षं यथा भवति तता अत्ति अनुभवति स्वस्वरूपमन्यच्चेति साक्षादपरोक्षात् | ब्रह्म | सर्वगुणपूर्णः | यश्चात्मा सर्वेषां नियामकः सवर्नियमने अन्यापेक्षा नास्तीत्याह || सर्वन्तर इति || सर्वं सामर्थ्यं स्वान्तरेवास्तीति सर्वान्तर इत्यर्थः | सर्वशक्तिमानिति यावत् इति यत् याले मया श्रुतः तं लक्षणेन मे व्याचक्ष्वेति होवाचेत्यन्वयः | उत्तरमाह || एष इति || ते तव आत्मा नियामकः साक्षादपरोक्षत्त्वाद्युक्तगुणविशिष्यस्त्वया पृष्यः | एष वक्ष्यमाण इत्यर्थः | एष क इति पृच्छति || कतमो याज्ञवल्क्य सर्वन्तर इति || सर्वान्तरत्वादिगुणकः किं लक्षणक इत्यर्थः | तस्य ब्रह्मात्मशब्दप्रवृत्तिनिमित्तान्येव लक्षणानीति भावेनात्मशब्दार्थमाह || य इति || यः प्राणेन प्राणनाम्ना मुख्यवायुरूपेण प्राणिति जगत्प्राणनं करोति स ते तव आत्मा सर्वान्तरः सर्वशक्त्यादिमत्त्वरूपप्रागुक्तगुणक इत्यथर्ः| एवमग्रेऽपि योजना ध्येया || अपानिति || मलादिविसजर्नं प्राणिनां करोति | व्यानिति | भुक्तमन्नदिकं शरीरे विविधं नयति | उदानिति | ऊर्ध्वं नयति | श्वासादि करोति | समानेन समानितीत्यपि ग्राह्यम् | निगमयति || एष त इति || ते आत्मा सर्वान्तर एषः प्राणादिपञ्चरूपमुख्यवायुद्वारेण प्राणनादिवयापारकर्तृत्वलक्षणक इत्यर्थः || ५ || ४ || १ || वाद्यन्तरोक्तरीत्यादेवतान्तराणामपीदं लक्षणं सममतो साधारणं लक्षणं तस्य नाम च ब्रूहीति भावेन पुनः पृच्छति || स होवाचेत्यादिना || गवादिस्वरूपे पृष्ये असौ चतुष्पात् गौरसौ चतुष्पादश्व इति यथा कश्चिद्विब्रूयात् वदेत् | एवमेवैतत् त्वया व्यपदिष्यं उक्तं भवति | यथा चतुष्पात्त्वादिलक्षणं गवाश्वादिसाधारणं एवं प्रानादिकर्तृत्वलक्षणं त्वयोक्तं वाद्यन्तरोकतदिशा हरहिरण्यगर्भादिसाधारणमिति नेदं निणरायकमिति भावः || यदेवेति || य एव साक्षादपरोक्षात्त्वादिगुणकः श्रुतो मया तं अन्यसाधारणलक्षणादियुक्ततया मे मह्यं व्याचक्ष्वेति प्रश्नार्थः | एष इत्यादि प्राग्वत् | साकल्येनाज्ञेयत्वं लक्षणमाह || न दृष्येरित्यादिना || दृष्येर्द्रष्यारं श्रुतेश्श्रोतारमित्यादेः द्रष्यव्यस्य द्रष्यारं श्रोतव्यस्य श्रोतारमित्यादिरूपेण दृष्येरित्यादेर्द्रष्यारमित्यादौ कर्मार्पकतया वा द्रष्यारं दृष्येः चक्षुषा न पश्येरित्यादिरूपेण वार्थो ज्ञेयः | विज्ञाति शब्दो बुद्धिपरोत्र ज्ञेयः | एवं न पश्येः न शृणुया इत्यादिना चक्षुराद्यगोचरत्वमेकमितरासाधारणं लक्षणमुक्त्वा चेतनत्वे सत्यार्तिशून्यत्वमप्यपरमसाधारणं तत्तु नान्यत्रेति भावेनाह || अतोन्यदिति || अतः अकारवाच्याद्धरेरित्यर्थः | अन्यत् ब्रह्मादिजीवजातं आर्तं दुःखीत्यर्थः | अत इत्यनुवादबलादकारवाच्यत्वमपीतरासाधारणं लक्षणमुक्तं भवति | तत इत्याद्युक्तार्थम् || ५ || ४ || २ || चतुर्थमुषस्तब्राह्मणम् || अतोषस्तोपरमानन्तरं कुषीतकेरपत्यं कौषीतकेयः कहोलनामा मुक्तानां भगवतो भेदज्ञानाय प्रागुक्तनुवादपूर्वं मुक्तेशयोः वैलक्षण्यं पप्रच्छेत्याह || अथेत्यादिना || तमेवेति || मुक्तवैलक्षण्ययुक्तमेव मे व्याचक्ष्वेत्यर्थः | एष इत्यादि प्राग्वत् मुक्तपरमात्मनोर्वैलक्षण्यज्ञानाय भगवत्स्वरूपं तावदाह || योशनायेति || य आत्मा अशनाया अशितुमिच्छा पातुमिच्छा पिपासा ते अशनायापिपासे | शोकं दुःखं मोहं मिथ्याज्ञानम् | जरां देहावस्थाविशेषम् | मृत्युं मरणम् | अत्येति | स्वत एवानाद्यनन्तकालेष्वतिक्रम्य वर्तते | एष त आत्मा सर्वान्तरस्त्वया पृष्य इत्यर्थः | एवं भगवत्स्वरूपमुक्त्वा मुक्तस्वरूपमाह || एतमिति एतमशनायाद्यतिक्रान्तं प्रागुक्तसाक्षादपरोक्षात्त्वादिगुणं आत्मानं विदित्वा वै विदित्वैव साक्षात्कृत्यैव | साक्षात्कृतब्रह्मप्रसादेनैवेति यावत् | ब्राह्मणाः ब्रह्माणनवन्तः अण गातौ | ब्रह्मप्राप्तिमन्तः मुक्ता इति यावत् | भवन्तीति शेषः | स्वत एवानाद्यनन्तकालं शोकाद्यतीतं ब्रह्म | मुक्तास्तु तत्प्रसादायत्तशोकाद्यतिक्रमवन्तोऽतस्तयोर्वैलक्षण्यमिति भावः | कथं मुक्ता इत्यत आह || पुत्रेति || अन्योन्यसमुच्चये च शब्दाः | इर्षणा नाम आकाङ्क्षा | ईषणात्रयादुत्थाय | तत्त्रितयमपि विहाय ब्राह्मणा भवन्तीत्यन्वयः | यद्वा पुत्यिदेस्तरेणाथेत्यादिना वैलक्षण्यान्तरोक्तिपरग्रन्थेनान्वयः | अथ मुक्त्यनन्तरं भिक्षाचर्यं चरन्ति हरेस्सकाशाद्विप्लुडानन्दभिक्षवो भवन्ति ब्राह्मणा इत्यनुषङ्गः | मुक्तावपि भिक्षावन्तश्चेद्दुःखिनः स्युरित्यतोऽतीतेषणत्वान्न दुःखित्वमिति भावेनोक्तम् | पुत्रेषणायाश्चेत्यादि | ब्रह्मादेमरुक्तवर्गस्य विप्लुडानन्दभिक्षुत्वाद्धरेरपरिमितानन्दत्वात्तयोवरैलक्षण्यं ध्येयमिति भावः | किमेतास्तिस्रापीषणा अन्योन्यं स्वतन्त्रा इत्यतो नेत्याह || या ह्येवेति || वित्तस्य प्रायः पुत्रार्थत्वाद्वित्तषेणा पुत्रेषणायामन्तर्गतेत्यर्थः | पुत्रवित्तयोस्स्वर्गादिलोहेतुत्वात् पुत्रेषणावित्तेषणे द्वे अपि लोकेषणायामन्तर्भवत इत्यर्थः | तथा चैकैवेषणेति भावः | पुत्रेषणवित्तेषणयोरेव दृष्यविषयतयैक्यविवक्षया पुत्रवित्तेषणे एका लोकेषणा तु अदृष्यविषयत्वादन्येति द्वे एव ईषणे भवत इति द्वित्वपक्षोप्युम इत्युतः पूर्वं ग्राह्यः | ननु लोकेषणाया यागादिनार्थ्यमानत्वात्कथं लोकेषणाया
व्युत्थयेत्युक्तिरित्यतस्तरया अपि त्याज्यत्वमाह || उभे इति || दृष्या दृष्यविषयतया द्विधाभूते पुत्रेषणवित्तेषणलोकेषणे उभे हि यस्मादीषणे एव भवतोत ईषणात्वाद्दुःखरूपे एवेत्यर्थः | यथा पूर्वमुक्ताभिक्षुका एवं मुच्यमानोपि भिक्षुक इति येन स्यादित्यनेन वक्तुं मुक्तिसाधनान्याह || तस्मादिति || मोक्षेतरलोकेषणाया अपि दुःखरूपतया ब्रह्मसाक्षात्कारस्यैव परमपुमर्थमुक्तिहेतुत्वात् ब्रह्मणो ब्रह्माणनयोग्यः पाण्डित्यं आगमजन्यं ज्ञानं प्राप्नुयादिति शेषः | पाण्डित्यं निविर्द्य नितरां लब्ध्वा बाल्येन युक्तिसहितज्ञानेन मननेनेति यावत् | तिष्ठासेत् | स्थातुमिच्छेत् | मननजज्ञानं सम्पादयेदित्यर्थः | एवं पाण्डित्यं बाल्यं च निर्विद्य प्राप्य | अथानन्तरं मुनिर्ध्यानी भवति | एवं मौनं ध्यानम | मननजज्ञानं सम्पादये निर्विद्य | मौनं भगवत्साक्षात्करं च | प्रापनोति | अथेश्वरसाक्षात्कारानन्तरं ब्राह्मणो मुक्तो भवति | स ब्राह्मणो मुक्तः येन स्यात् ये केनापि भोगेन वर्तेत तेन वर्तनेन | ईदृश एव यथा संसारदशायां भिक्षुकः तता हरेर्विप्लुडानन्दभिक्षुक एवेत्यर्थः स्तुतयेनुमतिर्वेत्यधिकरणभाष्यादौ तु अथ ब्राह्मण इत वाक्यस्य जीवन्मुक्तपरत्वमुपेत्य येनेत्यस्याधिकारिभेदेनाविधिबन्धेन विहितसवरानुष्ठानपरत्वं विहितेषु कतिचिदनुष्ठानपत्वं यथेष्याचाविधिपरत्वमित्येवं रूपार्थत्रयपरत्वरूपकामचारार्थकत्वमुक्तम् | तता च सूत्राणि | ॐ परामर्शं जैमिनिरचोदना चापवदति हि ॐ || ॐ अनुष्ठेयं बादरायणः साम्यश्रुतेः ॐ | ॐ विधिवरा धारणवदिति | मुक्ताद्भगवतो वैलक्षण्यान्तरमाह || अत इति || अतो भगवतोऽन्यद्ब्रह्मादिमुक्तजातं कदाचिदार्तं न तथा भगवानित्यर्थः | ततः | स्वकृतप्रश्नस्योत्तरितत्वादित्यर्थः || ५ || ५ || १ || पञ्चमं कहोलब्राह्मणम् || पूर्वत्र मुक्तेशयोभरेदज्ञापनायानेवैलक्ष्यमुक्तं अत्र तु मुक्तानां तारतम्यमुच्यते | अथ कहोलप्रश्नानन्तरं वचक्नोरपत्यं वाचक्नवी गार्गी नामतः याज्ञवल्क्येति सम्बोध्योवाच | तदाह || यदिति || यदिदं मुक्तमनुष्योत्तमजातं अप्सु आपिबन्थ्यखिलान् भोगानित्यप् शब्दवाच्येषु मुक्तचक्रवर्तिषु ॐ तं आश्रितं नैतदौपचारिकमित्याह || प्रोतमिति || आपः मुक्तचक्रवर्तिनः कस्मिन्नोताश्च प्रोताश्चेति पप्रच्छेत्यनुषङ्गः | प्रश्नस्योत्तरमाह || वायाविति || प्रधानवायुपुत्रे चक्रनामके मुक्ते ओताश्च प्रोताश्चेत्युवाचेत्यनुषङ्गः | एवमग्रेऽपि | हे गार्गीति सम्बोधनम् | कस्मिन्नु खलु वायुरिति || मुक्तचक्रनामा वायुसुतः गन्धर्वलोकेषु गन्धर्वाख्यस्य प्रदानवायुसुतस्य लोकेषु लोक शब्दोत्र संसाराल्लुप्तां कानि सुखानीति व्युत्पत्त्या स्वरूपभूतानुभूयमानानन्दपरः | लोकेषु सुखमिति मुक्तगन्धर्वनामकवायुसुतसुखाधीनं मुक्तचक्रनामकस्वरूपसुखमिति यावत् | एवमग्रेऽपि | गन्धवर्लोका गन्धर्वाख्यमरुत्स्वरूपसुखानुभवाः | अन्तरिक्षलोकेषु अन्तरिक्षाख्यवायुसुतस्य मरुतो मुक्तस्य सुखेषु ॐ ता इत्यर्थः | आदित्यलोकेषु मुक्तसुर्यानन्देषु चन्द्रलोकेषु चन्द्र शब्दवाच्यमुक्तानिरुद्धानन्देषु नक्षत्रलोकेषु नक्षत्राख्यमुक्तेन्द्रसुखेषु देवलोकेषु रुद्रानन्देषु इन्द्रलोकेषु | मुक्सरस्वत्यानन्देषु प्रजापतिलोकेषु | मुक्तब्रह्मानन्देषु ब्रह्मलोकेषु परब्रह्मानन्देषु | ब्रह्मानन्दस्याप्याश्रयप्रश्ने प्रत्त्तरमाह || मातीति || अति अतिक्रम्य माप्राक्षीः | प्रश्नं माकार्षीः ते मूर्धा शिरः मा व्यप(प्त)तत् | पतितं न भवेत् कुतः यतस्त्वं अनतिप्रश्नां आश्रयप्रश्नानर्हां देवतामति अतिक्रम्य पृच्छसि तदाश्रयप्रश्नस्यानर्थहेतुत्वान्नेवं प्रश्नं कुर्विति || १ || षष्ठं गार्गिब्रह्मणम् || पूर्वत्र ब्रह्मलोकेषु गार्गीति मुक्तसर्वाश्रयत्वेनोक्तस्य हरेः | एष त आत्मा सर्वान्तर इत नियन्तृत्वेनोक्तस्य इह पुनस्सर्वनियन्तृत्वमुच्यते | अथेत्युक्तार्थम् | अरुणस्यापत्यं आरुणिरुद्दालको नामतः | वक्ष्यमाणप्रमेये श्रद्दाजननाय आख्यायिकामाह || मद्रेष्वित्यादिना || काप्यस्य कपिगोत्रोत्पन्नस्य नामतः पतञ्चलस्य गृहेषु यज्ञं यज्ञविद्यामधीयानस्ते प्रसिद्धा वं मद्रेषु मद्रदेशेषु अ(व)साम तत्र स्थिता अभूम तस्य पतं(च)जलस्य भार्या गन्धर्वगृहीता गन्धर्वाविष्या आसीत् | कोसीति तमपृच्छाम | कबन्धनामकोथर्वणः पुत्र इति सोब्रवीत् | याज्ञिकाश्च यज्ञमधीयानानस्मंश्च कबन्धोब्रवीत् | पप्रच्छेत्यर्थः | तदाह || वेत्थेति | हे काप्य येनायं पृथिव्यादिलोकः | परोन्तरिक्षादिलोकः | सर्वाणि भूतानि च | सन्दृब्धानि स्तम्भितानि | भवन्ति तत्सूत्रं स्यूतमस्मिन् जगदिति व्युत्पत्त्या सूत्रनामकम् | त्वं वेत्थ नु जानासि किम् | इत्यब्रवीदित्यन्वयः | पुनः गन्धर्वः पप्रच्छेत्याह || सोब्रवीत्पतञ्चलमित्यादि || अत्र गन्धर्ववाक्ये योन्तर इत्यत्र द्वितीयः य शब्दः पूर्णत्वाद्य इतीर्यत इत्युक्तेः विष्णुवाची | तथाच यो यः विष्णुः | इममादिलोकं भूतानि चान्तरोन्तस्थस्सन् यमयति | तमन्तर्यामिणं वेत्थ नु इत्यब्रवीदिति योजना || तमिति || अन्तर्यामिणामित्यर्थः | एवं सूत्रान्तर्यामिणौ न जानामीति काप्येनोक्ते तज्ज्ञान
मावश्यकमिति भावेन तौ जानतः फलमाह गन्धर्वः || सोब्रवीदित्यादिना || हे काप्येति सम्बोधनं इति विद्यादितीति पदस्यान्वयः || भूम्यादिलोकादिधारकत्वसर्वलोकाद्यन्तर्नियन्तृत्वरूपस्वविज्ञातप्रकारेण जानीयादित्यर्थः | तं चान्तर्यामणमित्यत्रापि इति विद्यादित्यन्वेति | ब्रह्मवित् पूर्णवित् लोकानां कर्तृवेदनाल्लोकवित् | देवानां देवस्य वेदनाद्देववित् | वेदार्थवेदनाद्वेदवित् भूतनियन्तृवेदनाद्भूतवित् आत्मवेदनाद्वयाप्तज्ञानादात्मवित् सर्वसारस्य वेदनात् सर्ववित् इत
शब्दानन्तरभुक्त्वेति शषेः | इत्येवं सूत्रान्तर्यामिणोर्ज्ञानफलमुक्त्वा तेभ्यः काप्यप्रभृतिभ्योस्मभ्यं सूत्रान्तर्यामिस्वरूपमब्रवीत् | तत् सूत्रान्तर्यामिणोस्स्वरूपं अहं उद्दालकनामकोहं वेद जानामीति | तच्च सूत्रं तं चान्तर्यामिणम् | अविद्वानजनंश्चेत् त्वं ब्रह्मगवीः ब्राह्मणानां गाः उदजे आहरसि तहति मूर्धा विपतिष्यतीति उद्दालक उद्दालक उवाचेत्यन्वयः | एवमुद्दालकेनोक्तो याज्ञवल्क्य उत्तरमाह || वेद वा अहमिति || गौतमेत्युद्दालकस्य सम्बोधनम् | याज्ञवल्क्य उवाचेति योज्यम् | उद्दालकः पुनस्तं प्रत्याह || इदमिति || यो वा कश्चित् यः कोपि वेदेति जानामौति ब्रूयात् | न तु वक्ति || यथा येन प्रकारेण वेत्थ तथा ब्रहीत्युवाचोद्दालक इत्यर्थः || ५ || ७ || १ || एवमुद्दालकेनोक्तो याज्ञवल्क्य उत्तरमुक्तवानित्याह वेदपुरुषः || स होवाचेति || सः याज्ञवल्क्यः | हे गौतम त्वया पृष्यं तत् सूत्रं वायुर्वै मुख्यावायुरेव | प्राक् गन्धर्वोक्तं सूत्रलक्षणं वायावस्तीत्याह || वायुना वा इति || सर्वलोकादिस्तम्भकत्वं वायोरनुभवारूढं करोति || तस्मादिति || वायोः सर्वलोकाधारत्वादेव वाय्वपगमे प्रेतं पुरुषं प्रत्याहुः | किमिति | अस्याङ्गानि करचरणाद्यवयवाः व्यस्रंसिषत अधोपतन् इत्याहुरित्यन्वयः | एवं वायोः सर्वलोकस्तम्भकत्वमनुभवारूढं कृत्वा साध्यमाह || वायुना हीति || सनदृब्धानीत्यनन्तरं अयं च लोक इत्याद्यनुषज्यते इत्युवाचेतीति पदस्य पूर्वेणान्वयः | उद्दालको वक्ति || एवमिति || हे यावज्ञवल्क्य एतत् वायुर्वै सूत्रमिति त्वयोक्तमेवमेव | नात्र विमतिरस्ति | अन्तयार्लमिणं ब्रूहीत्युवाचोद्दालक इत्यर्थः || ५ || ७ || २ || आह याज्ञवल्क्यः || यः पृथिव्यामित्यादिना || पृथुं नारायणं समादाय वाति गच्छतीति व्युत्पत्त्या पृथिवी शब्दोत्र गरुडपरः तद्भार्यापरश्च | अत्र भाष्येऽनुक्तानामपि शाकल्यब्राह्मणे वक्ष्यमाणपृथिव्यादिदेवतानामत्रापि ग्रहणस्य तत्रैव भाष्ये वक्ष्यमाणत्वात् | यः पृथिव्यां पृथिवीमानिनि गरुडे | तिष्ठन् तत्र प्रविष्यतया तत्स्थः पृथिव्या अन्तरः | अत्र व्यासतीर्थीयटीकारीत्या अतिप्रियत्वाच्च हरेरन्तरत्वमुदाहृतमिति स्मृतेरेतद्विषयत्वात् पृथिव्या इत्यादि पञ्चम्याः षष्ठयर्थत्वेन पृथिव्याः गरुडस्यान्तरोतिपि्रय इत्यर्थ इति भवति | सूत्रभाष्यटीकाचन्द्रिकयोस्तु बाह्यापेक्षां विनेति श्लोको द्वितीयान्न्तरपदस्यैर्थद्वयपर इत्युपेत्य पृथिव्या इत्यादिपञ्चमीस्वारस्यानुसारेणान्तरो विविक्त इत्यर्थ उक्तः | एतन्मते पृथिव्या अन्तरोऽद्भयोन्तर इत्यादि पञ्चम्यन्तपदोपेतवाक्यजातस्यार्थोत्र भाष्ये नोक्त इति ज्ञेयम् | यं पृथिवी गरुडो न वेद साकल्येन | यस्य पृथिवी शरीरमिव शरीरं यथा जीतन्त्रं यथा पृथिव्यपि यत्तन्त्रतया यस्य शरीरमिति तमन्तःकृत्वा तिष्ठतीति वा शरीरम् | यः पृथिवीमन्तरोबाह्मयपेक्षां विना रममाणश्च अतिप्रियस्सन् यमयति नियमयति तदीयधर्माणां स्वरूपसत्तायाश्च स्वमीति यावत् | एषः यच्छशब्दपञ्चकेन निर्दिष्यस्ते तव उद्दालकस्यात्मा स्वामी अमृतो नित्योन्तर्यामी अन्तस्स्वतन्त्रस्सन् नियमनकतरेत्यर्थः | एषत इत्युक्तजीवेशभेदज्ञापनाय त्मपदस्य स्वरूपार्थत्वे अत इति षष्ठया औपचारिकत्वापातात् | एवमग्रेऽपि अधिदैवाधिभूताध्यात्मरूपप्रककरणत्रयगतविंशतिवाक्यन्यपि योजनीयानि || ५ || ७ || ३ || अप्सु अबभिमानिनि वरुणे || ४ || अग्नौ प्रसिद्धभूताग्निमानिनि || ५ || अन्तरिक्षे हरे | स्वान्तर्गतं सर्वं इच्छया क्षपयेदिति व्युत्पत्त्या हरोत्रान्तरिक्षनामा | सर्वस्यान्तरीक्षणहेतुनान्तरिक्षनाम्नी वायुभार्याप्यन्तरिक्षपेदेन ग्रह्या || ६ || वायौ मुख्यवायौ || ७ || दिवि सरस्वत्यां उमा च ग्राह्या || ८ || आदित्येसूर्ये || ९ || दिक्षु दिगभिमानिषु || १० || चन्द्रतारक इति द्वन्द्वैकवद्भावः | क्रमात्तदभिमानिकार्मेन्द्रयोरित्यर्थः || ११ || आकाशे आकाशभिमानिनि विघ्नेशे || १२ || तामयति ग्लापयतीति व्युत्पत्त्या तमसि दुर्गायाम् || १३ || तेजसि चित्प्रकृतौ || इत्यधिदैवतं स्वस्वलोकस्थदेवताजातं तदन्तर्यामिनिरूपणं कृतम् | अथानन्तरं भवनशब्दितोत्पत्त्याधिकारे स्थितत्वादधिभूतं सर्वजीवतदन्तर्यामिनिरूपणं क्रियत इत्यर्थः || ५ || ७ || १४ || सर्वेषु भूतेषु मनुष्यादिजीवेषु | इत्यधिभूतम् || व्याख्यातप्रायमेतत् | अथानन्तरमात्मानं जीवशरीरमधिकृत्य वर्तमानं इन्द्रियाभिमानिजातं तदन्तर्यामी निरूप्यत | इत्यर्थः || १५ || प्राणे प्राणमानिनि || १६ || एवं वाचि चक्षुषीत्यादावपि तदभिमानिनो ग्राह्याः || १७-१८-१९-२०-२१ || विज्ञाने सर्वजीवाभिमानिनि चतुर्मखे || २२ || रेतसि तेतोमानिनि | अत्र चेतनमात्रनियमनोक्तवाप्यचेतननियमनस्य कैमुत्यसिद्धत्वाज्जडान्तर्यामी न पृथगुक्तः | अन्तर्यामिणो महिमान्तरमाह || अदृष्य इति || अदृष्यः चक्षुरगोचरः | द्रष्या सर्वं साक्षात्कर्ता | अश्रुतः साकल्येन श्रवणागोचरः | श्रोता सर्वस्य स्वयं श्रोता | अमतः साकल्येन मननागोचरः | मन्ता मनोग्राहकः | अविज्ञातः विज्ञानलक्षणबुद्धयगोचरः | विज्ञाता विज्ञानलक्षणबुद्धिग्राहकः | अतोन्तर्यामिणोन्यस्सातन्तेण द्रष्या नास्ति | एवं विज्ञातेत्यन्तं योजना ध्येया | कुतोन्यस्य न स्वतन्त्यमित्यतो दुःखित्वादिति भावेनाह || अतोन्यदार्तमिति || अन्तर्यामी त्वनार्त इति शेषः | अयं च ब्राह्मणः भगवद्विषयतंया निर्णीतः सूत्रकृता अन्तर्याम्यधिदैवादिषु तद्धर्मव्यपदेशात् इत्यादौ || ५ || ७ || २३ || सप्तममन्तर्यामिब्रह्मणम् || पूर्वब्राह्मणे वाचक्रवी जीवानमुत्तराश्रितत्वं अन्तः वरेषां भगवदाश्रितत्वं च
पृष्यवती दत्तोत्तरा अधुना चित्प्रकृतेस्सर्वाधारत्वं भगवदाश्रितत्वं प्रागपृष्यं प्रष्युं ब्राह्मणानुज्ञार्थं तान् प्रति किञ्चिद्वाक्यमुक्तवतीत्याह वेदपुरुषः || अथ हेति || उद्दालकोपरत्यनन्तरम् | वालचक्रवी वचक्रोरपत्यं गार्गी | बआह्मणानुवाच | किमिति | हे ब्राह्मणा भगवन्तः पूज्याः | अहमिमं याज्ञवल्क्यम् | पुनर्द्वौ प्रश्नौ प्रष्यव्याथरौ प्रक्ष्यामि | हन्त यदि भवतामनुमतिर्भवेदित्यर्थः | तौ चेत्प्रष्यव्यार्थौ | मे मह्यम् | वक्ष्यति याज्ञवल्क्यः तर्हि जतु कदाचित् | युष्माकं मध्ये | कश्चित्कोपि | इमं याज्ञवल्क्यम् | ब्रह्मोद्यं ब्रह्मवादिनम् | सन्तं नवै नैव | जेता भवेदिति ब्राह्मणानुवाचेति पूर्वेणान्वयः | विजिगीषकथात्वात्तस्यां च सभ्यानुज्ञया प्रष्यव्यमिति तदनुज्ञानार्थं तेषामुपकाराय तान् प्रत्येवमुक्तवतीति ज्ञेयम् || पृच्छ गागरीतीति || ब्राह्मणा अनुजज्ञिर इति योज्यम् || ५ || ८ || १ || सैवं ब्राह्मणैरनुज्ञाता गार्गी यज्ञवल्क्यमुवाच | अहं वै त्वा द्वौ प्रश्नौ प्रक्ष्यामीत्यनुषज्यते | प्रष्यव्यार्थयोरनुत्तरत्वेन महत्त्वं तावद्दृष्यान्तपूर्वकमाह || यथेति || यथा उग्रपुत्रः क्रूरपुत्रः | काश्यः काश्यां भवो वा वैदेहो विदेहराजा वा | उज्ज्यं उद्गतज्यं धनुरधिज्यं अधिगतज्यं कृत्वा | वाणवन्तौ अयोमयाग्रवन्तौ | सपत्नातिव्याधिनौ शत्रुवेधकरौ द्वौ शराविति शेषः | हस्ते गृहीत्वोपोङित्तष्ठेदेवमेवाहं त्वा द्वाभ्यां प्रश्नाभ्यां उपोदस्थां लिङ्र्थे उपतिष्ठेयम् | त्वदाभिमुख्येन तिष्ठेयम् | तौ मे ब्रूहीत्युवाचेत्यर्थः | आह यावज्ञल्क्यः पृच्छ गार्गीति || ५ || ८ || २ || सैवमुक्त्वा वाचक्नवी | याज्ञवल्क्येति सम्बोध्योवाच | दिवः द्युशब्दवाच्यात्स्वर्गलोकात् | ऊर्ध्वं उपरि | यदस्ति | पृथिव्या अवा(र्वा)पाधस्ताद्यदस्ति | द्यावापृथिवी द्यावाभूम्योः | अन्तरा मध्ये | यदस्ति | इमे द्यावा पृथिवी च | भूतं अतीतं च | भवच्च वर्तमानं च | भविष्यदागामि चेति यदाचक्षते ज्ञानिनः | तत्सर्वं कस्मिन् ओतं च प्रोतं चेत्युवाचेत्यर्थः || स एवं पृष्यो याज्ञवल्क्य उवाच | किमुवाचेत्यत उक्तानुवादपूवर्मुत्तरमाहेत्याहोपनिषत् | यदूर्ध्वमित्यादिना || यदाचक्षते तत्र आकाशे आ समन्तात्काशमानत्वहेतुना आकाश शब्दिते श्रीतत्वे ओतं च प्रोतं चेत्युवाचेत्यन्वयः || सा लब्दप्रथमप्रश्नपरिहारा | उवाच ह किल किमिति | हे यावज्ञल्क्य | यस्त्वम् | मे मदीयम् | एतं दुरुत्तरं प्रश्नार्थम् | व्यवोचः विविच्योक्तवानसि | अतस्ते तुभ्यं नमोस्तु | अथेत्यर्थान्तरे | अपरस्मै अन्यस्मै प्रश्नाय | धरयस्व मनो धत्स्वेत्युवाचेत्यर्थः | पृच्छ गार्गीत्याह याज्ञवल्क्यः | आकाश शब्दितप्रकृतेस्सर्वाधारत्वमनुपचरितमिति वाचयितुं पूर्वपृष्यमेव पुनः पृच्छति || साहेति || विदिताभिप्रायो याज्ञवल्क्यः यदूर्ध्वमित्यादिना उक्तानुवादपूर्वमनुपचरितमेव सर्वाधारत्वं८ प्रकृतेरित्याह आकाश एवेत्येवकारेण स्वाभिप्रेतं लब्ध्वा वाचक्नवी द्वितीयं पृच्छति || कस्मिन्न्विति || एवं पृष्यस्स याज्ञवल्क्यस्सर्वाधारप्रकृत्याधारत्वं हरेर्महिमोक्तिपूर्वमाह || एतद्वा इत्यादिना खण्डचतुष्ययेन || तत् प्रकृत्याश्रयत्वेन वक्ष्यमाणम् | अक्षरं चतुर्विधनाशहीनतया अक्षरपदावाच्यं ब्रह्म एतत् एतल्लक्षणकम् | ब्राह्मणा अभिवदन्ति वै | एतच्छब्दार्थं व्यनक्ति || अस्थूलमित्यादिना || प्राकृतस्थूलसूक्ष्महस्वदीर्घवैलक्षण्यादस्थूलमित्याद्युच्यते | सूत्रभाष्यादौ तु अस्थूलादिपदैः स्थौल्यादिविरुद्धाणुत्वादिग्रह इत्यप्युक्तम् | अलोहितमिति लोहिताद्युपलक्षितप्राकृतरूपरहितम् | एवमस्नेहमित्यपि ज्ञेयम् | अच्छायं छायाशब्दिताविद्याहीनम् | यद्वा व्याप्तत्वाच्छायाहीनम् | अतमः आवरणहीनम् | अवाय्वनाकाशमतेजस्कमिति पञ्चभूतास्पृष्यदेहम् | असङ्गं अलेपम् | अरसमित्यादेः प्राकृतरसगन्धादिहीनमित्यर्थः | अतेजस्कं प्राकृतवर्चोहीनम् | अप्राणं प्राकृतप्राणापानादिहीनम् | अमुखं मुखोपलक्षितप्राकृतदेहहीनम् | अमात्रं मितिहीनम् | भिन्नांशशून्यं वा | स्वापेक्षया अन्तरं बाह्यं नेत्यनन्तरं अबाह्यं सर्वापेक्षया स्वयमेवान्तरं बाह्यं चेत्यर्थः | तदक्षरं किञ्चन नाश्नाति उपजीवनार्थं नात्ति अशुभं नात्तीति वा | जीवाद्यं नात्तीति वार्थः | कश्चन कोपि तदक्षराख्यं ब्रह्मा नाश्नाति नात्ति | स्वातन्तान्न केनापि अद्यत इति भावः | तदाह सूत्रे | अन्यभावव्यावृत्तेश्चेति || ५ || ८ || ८ || प्रकृतिद्वारा सर्वाधारत्वं हरेरनायासेनैवेति भावेनाह याज्ञवल्क्यः || एतस्य वा इति || एतस्य प्रागुक्तगुणकस्य | प्रशासने वै० प्रशब्दोक्तानन्याधीनासङ्कुचिताज्ञायां आज्ञानिमित्तमेव | सूर्याचन्द्रमसौ सर्वपरिज्ञातृत्वाह्लादकत्वाभ्यां हेतुभ्यां क्रमात्सूर्याचन्द्रपदोक्तौ ब्रह्मरुद्रौ | विधृतौ विशेषेण धृतौ तिष्ठतः | एवमग्रेऽपि | द्यावापृथिव्यौ दीप्यमानत्वपृथुत्वहेतुभ्यां क्रमात् द्यावापृथिवीशब्दिते श्रीभूमी | निमेषादिशब्दास्तदमिमानिपराः | इति शब्द आद्यर्थः | प्राच्यः प्राक् प्रवहन्त्यः | अन्याः काश्चन | श्वेतेभ्यः श्वेतनामकेभ्यः | प्रतीच्यः प्रत्यक् पश्चिमसमुद्रं प्रति प्रवहन्त्यः | अन्याः काश्चन | किम्बहुना | यां यां दिशमनुस्यन्दन्ते एतस्याक्षरस्य प्रशासन एव स्यन्दन्त इत्यथर्ः | ददतो दानं कुर्वतः पुरुषान् | मनुष्याः प्रशंसन्ति स्तुवन्ति | यजमानं यागकर्तारम् | देवाः प्रशंसन्तीत्यनुषङ्गः | उच्छिष्यपिण्डावसरे दर्वी पितरोन्वयत्ताः | अनुसृत्य स्थिताः | तदेतत्सर्वं एतस्याक्षरस्य प्रशासन एवेत्यर्थः | तदाह सूत्रे | सा च प्रशासनादिति | एतस्य वा इत्यद्यभ्यास आदराथर्ः || ५ || ८ ||
९ || एतदक्षरस्य ज्ञानमवश्यसम्पाद्यमिति भावेन तदज्ञाननयोरनर्थपुमर्थावाह याज्ञवल्क्यः || यो वा इति || जुहोति अग्नौ हविः प्रक्षिपति | यजते | देवतोद्देशेन हविर्ददाति | तपः कृच्छ्रचान्द्रायणादि | तप्यते तपति करोतीति यावत् | बहूनि वर्षसहस्राणीत्येतज्जुहोतीत्यादिषु त्रिष्वप्यन्वेति | अस्यानात्मविदः | तद्धोमादिकम् | अन्तवदेव नश्वरफलमेव भवति | प्रैति मृतो भवति | स कृपणः शोच्यः | अथेत्यर्थान्तरे | ब्राह्मणो मुक्तो भवति || ५ || ८ || १० || महिमान्तरमाह || तद्वा एतदिति || अन्यैः साकल्येनादृष्यम् | स्वयं च तथा सर्वद्रष्यृ | एवमग्रेऽपि | अमतं मनोगोचरम् | स्वयं मन्तृ मनोज्ञातृ | अविज्ञातं बुद्धयगोचरम् | विज्ञातृ बुद्धिज्ञातृ | यद्वा अदृष्यमित्यादिना साक्षात्कारश्रवणमननध्यानानां साकल्येनाविषय इत्युच्यते | अक्षरं दृष्यृश्रोत्रिति कथमुच्यते | द्रष्य्रन्तरादेर्भावादित्यत आह || नान्यदिति || अतोक्षरादन्यत्स्वतन्तेण द्रष्यृ नास्तीत्यर्थः | एवमग्रेऽपि | यदर्थमियता ग्रन्थेनाक्षरस्य महिमोक्तस्तदिदानीमाह || एतस्मिन्निति || तद्वा एतदित्यादिनोक्तमाहात्म्यवत्यक्षरे चतुर्विधनाशहीने विष्णवित्यर्थः | तदाह सूत्रे | अक्षरमम्बरान्तधृतेरिति || ५ || ८ || ११ || एवं लब्धप्रश्नद्वयोत्तरा सा वाचक्नवी | ब्राह्मणानुवाच | हे ब्राह्मणाः भगवन्तः यूयमस्माद्याज्ञवल्क्यात् | नमस्कारेण मुच्यध्वं मुक्ता भवत | मया यदुच्यते तदेव बहुमन्यध्वम् | कुत इत्यत उक्तं नेति | युष्माकं मध्ये कश्चिदिमम् | ब्रह्मोद्यं ब्रह्मिष्ठम् | याज्ञवल्क्यम् | आतु कदापि | जेता नैवास्त्यत इति योजना || ५ || ८ || १२ || इत्यष्यममक्षरब्राह्मणम् || अथ वाचक्नवीप्रश्नोत्तरानन्तरम् | शकलस्यापत्यं शकल्यो विदग्धनामा | एनं याज्ञवल्क्यं देवाः कतीति पप्रच्छ | स याज्ञवल्क्यः | एतया वक्ष्यमाणया | निविदा निविच्छब्दितमन्त्रेण | वैश्वदेवस्य शस्त्रस्य निविदियावन्तो देवा उच्यन्ते तावतो देवान् | प्रतिपेदे ज्ञातवान् | तां निविदं पठति || त्रयश्चेति || त्रयश्च त्री च शता त्रयस्त्रिंशच्छतानि | त्रयश्च त्री च सहस्रा | त्रयस्त्रिंशत्सहस्राणीत्यर्थः | अनेककोटिसङ्ख्याकत्वेपि देवानां तेषु त्रयस्त्रिंशत्सहस्रसङ्ख्याका देवाः अधिकास्तेषु च त्रयस्त्रिंशद्देवा अधिका इत्येवमुक्तम् | याज्ञवल्क्योक्तमुत्तरमङ्गीकरोति | ओमित्युवाच ह शाकल्यः | त्रयस्त्रिंशत्सहस्रेत्युक्तदेवेषूत्तमान्पृच्छति शाकल्यः || कत्येवेति || उत्तरमाह || त्रयस्त्रिंशदिति || B-ख़्-७
वमग्र्रेऽपि प्रश्नपरिहारार्थौ ज्ञेयौ | ओमित्यभ्युपगमश्च ज्ञेयः | अधिकतया आ ऋद्धोध्यर्धः | सङ्ख्येयस्वरूपाणि पृच्छति || कतम इति || त्रयस्त्रिंशत्सङ्ख्याकास्त्रयस्त्रिंशत्सहस्रसङ्ख्याकाश्च देवाः कतमे कीदृशा इति सर्वे समाः किं वा न्यूनाधिकभावमापन्ना इति प्रश्नार्थः || ५ || ९ || १ || स एवं पृष्यो याज्ञवल्क्यः त्रयस्त्रिंशदेव देवाः | तु विशिष्याः | एषां त्रयस्त्रिंशद्देवानाम् | एते त्रयस्त्रिंशत्सहस्रसङ्ख्याका देवाः | महिमानः महिना माहात्म्येन मानः परिमिताः | न्यूनाः अतः परिवारभूता एवेति यावत् इत्युवाचेत्यर्थः | तु शब्देन विशेषितान्देवान्पृच्छति || कतमे त इति || इन्द्रश्च प्रजापतिश्च त्रयस्त्रिंशौ त्रयस्त्रिंशत्सङ्ख्यापूरकौ इत्युवाच याज्ञवल्क्य इत्यर्थः || ५ || ९ || २ || अष्यानां स्वरूपं पृच्छति || कतम इति || अग्रं विष्णुं नयतीत्यग्निः सुपर्णः | पृथिवी सौपर्णी | वायुः सूत्रात्मा मुख्यवायुः | अन्तरिक्षं तत्पत्नी श्रद्दानाम्नी | आदित्यः शिवः | द्यौः तद्भार्योमादेवी | चन्द्रमाः कामः | कामस्यानिरुद्धपितृत्वेन तदनुविष्यत्वादनिरुद्धः पृथङ्नोक्तः | नक्षत्राणीन्द्रः रूपबाहुल्याद्बहुवचनम् | नाम्नां निरुक्तिर्भाष्ये ध्येया | एते वसव इति कुत एषां वुसुत्वमित्यत आह || एतेषुहीति || वसतीति वसु जगत् इदं सर्वं वसु | एतेष्वष्यसु देवेषु हितं निहितमिति | हि यतस्तस्माद्वसव इति | वस निवास इत्यस्मात् अन्तर्णीतव्यर्थादु प्रत्यये वासयन्ति जगदिति वासव इत्युक्तं भवति || ५ || ९ || ३ || पुरुषे जीवे | वर्तमानाः प्राणाः | ज्ञानेन्द्रियकर्मेन्द्रियप्रेरकाः | इमे प्रसिद्धाः | दक्षाग्निप्रमुखा वायुपुत्राः दश | आत्मा बुद्धिमानी बृहस्पतिः एकादशः | शिवान्यरुद्राणामपि प्राणाविष्येत्वेन दक्षादिग्रहणेन गृहीतत्वान्न पृथगुक्तिः | कथं रुद्रत्वमेषामित्यतो निर्वक्ति || त इत्यादिना || ते प्राणाः आत्मा च | मर्त्यात् म्रियमाणात् शरीरात् | अथ तदा म्रियमाणसम्बन्धिनो जनान् ते प्राणाद्या रोदयन्ति | यद्रोदयन्ति तवस्माद्रुद्रा इत्युच्यन्त इत्यर्थः | रुसिरश्रुविमोचन इत्यतोन्तर्णीतण्यर्थाद्रक्प्रत्ययेरुद्र इति सिद्धेरिति भावः || ५ || ९ || ४ || संवत्सरस्य संवत्सरात्मककालस्य द्वादशमासा वै प्रसिद्धाः | एते द्वादशमासाभिमानिनो धात्रयर्मविवस्वत् पूषत्वष्यृसवितृभगपजन्यवरुणमित्रयमचन्द्रशब्दिता आदित्याः | तेष्वादित्यशब्दं निर्वक्ति || एत इति || एते द्वादशादित्याः इदं सर्वं प्राणिनामायुरादिकं आददानाः यन्ति गच्छन्ति | ते यद्यस्मादिदं सर्वमाददाना यन्ति तस्मादादित्य इत्युच्यन्त इत्यर्थः | आङ् पूर्वाभ्यां दाण् दाने या प्रापण इत्याभ्यां ड प्रत्यये ददातेरिदादेशे चादित्य इति रूपसिद्धेरिति भावः | अश्विनिरृतिकुबेरविनायकानामुत्तमत्वेप्यर्यमांशधातृविधातृसूर्येषु विशेषावेशान्न पृथगुक्तिः || ५ || ९ || ५ || अशनिरिति वज्राभिमानी वायुजेन्द्रः पशवः पश्वभिमानी जयन्त इत्यर्थः | अपकृष्योपि जयन्तो मन्वावेशात्त्रयस्त्रिंशत्सूक्तः
|| त्रयस्त्रिंशत्सु षडुत्तमा उक्तास्तान्पृच्छति || कतमे षडिति || पप्रच्छेत्यनुषङ्गः | उत्तरमाह || अग्निश्चेति || अग्न्यादिशब्दिता वसुत्वेनोक्ता एव ग्राह्याः | एतेषां षण्णां त्रयस्त्रिंशत्सु वरत्वे तुमाह || एतेषु हीति || इदं षड् षट्कं ज्ञानविज्ञानैश्वर्यवीर्यश्रीयशोरूपगुणषट्कम् | एतेषु गरुडादिषु सर्वं सम्पूर्णं हि यतोतः एते षडुत्तमा इत्यर्थः | षट्सूत्तमांस्त्रीन्पृच्छति || कतमे त इति || इमे एव प्राक् अग्निवाय्वादित्यशब्दिता वीन्द्रवायुमहेश्वराः स्वस्वभायराणामाश्रयत्वाद्वा ज्ञानरूपत्वाद्वा लाका इत्युक्तास्त्रय इत्यर्थः | कथमेषां षड्भ्योप्युत्तमत्वमित्यत आह || एतेषु हीमे सर्वे देवा इति || आयत्ता इति योज्यम् | इति यतोत उत्तमा इत्यर्थः | ब्रह्मशेषयोर्वायुरुद्रपदसाम्यात्तयोः पृथगनुक्तिः | त्रिष्वपि द्वौ वरावित्युक्तं प्राक् | तौ पृच्छति || कतमाविति || अन्नं प्रागन्तरिक्षपदोक्ता श्रद्धा प्राणस्तपतिर्मुख्यवायुः || ५ || ९ || ८ || प्राक् तयोरध्यर्धोधिक इत्युक्तं तं पृच्छति || कतम इति || यः सर्वलोकाश्रयतया पवते अयं वायुरध्यर्ध इति | तदाहुर्वायोरध्यर्धत्वविषयेनुत्पत्तिमाहुः | किमिति अयं वायुः यद्यस्मादेक इवैव पवते अथ तस्मात् | कथमध्यर्थः | अर्धेनाधिको ह्यध्यर्ध इति वाच्यत्वादिति उत्तरमाह || यदस्मिन्निति || यद्यस्मादस्मिन्वायौ | इदं सर्वं बुद्धिस्थं ज्ञानादिगुणजातं अध्यार्घ्नोत् आधिक्येन ऋद्धमभूत् | तेन हेतुनाध्यर्ध इत्येव न त्वर्धेनाधिकोध्यर्ध इति | यद्वा कथमध्वर्ध इति प्रश्नस्य गुणसमृद्धिमत्त्वादध्यर्ध इत्युत्तरे कृते सति कथमस्य गुणसमृद्धत्वमित्यतस्तदाहुरित्यादि वाक्यम् | तत् गुणसमृद्धतयोत्तमत्वमाहुः | यद्यस्मादयं वायुरेक इवैव मुख्य इव स्वतन्त्र इवैवेति वा पवते अतो हेतोरध्यधर् इत्यर्थः | वायोरपि विष्णोरुत्तमस्य सत्त्वादेक इवेत्युक्तं द्वयोरेकोधिक इत्युक्तं तं पृच्छति || कतम एक इति || प्राण इतीति || आ समन्तात्प्रकृष्यः ण आनन्दो यस्य स प्राणो विष्णुः एक इत्युच्यते | अन्यस्य तादृशस्याभावादुत्तम इत्यर्थः | श्रीस्तदत्यन्तन्तरङ्गत्वान्न पृथगुक्ताकुतस्तस्योत्तमतेत्यत आह || स इति || स प्राणनामा विष्णुब्रह्म गुणपूर्णः यथा श्रुत्यादावुदितस्तथैवाविकारेणानन्तकालेषु याति वर्तत इति त्यत् इत्याचक्षते ज्ञानिन इत्यर्थः || ५ || ९ || ९ || प्रष्यव्यार्थज्ञानिनः फलोक्तिपूर्वं प्रष्यव्यं पृच्छति || पृथिव्येवेति || एव शब्दः प्रसिद्धिपरः | प्रसिद्धा पृथिव्येव | यस्य पुरुषस्यायतनं यत्पुरुषाभिमन्यमाना यस्य पुरुषस्याग्निः | अत्तीति व्युत्पत्त्या अग्निनाम्नी अग्निस्था रमा | लोकः मनोवृत्तिरूपबाह्यप्रकाशहेतुः | यस्य पुरुषस्य मनः बोधरूपतया मनोनाम्नी मनस्था रमा ज्योतिः स्वरूपज्ञप्त्यभिव्यक्तिहेतुः | तं सर्वस्यात्मनो जीवजातस्य परायणमुत्तमाश्रयं पुरुषं यो वै य एवाधिकारी विद्याज्जानीयात् | स वै स एव वेदिता ज्ञानी स्यात्तं पुरुषं हे याज्ञवल्क्य वेत्थ किमिति पप्रच्छेति योज्यम् | उत्तरमाह याज्ञवल्क्यः | वेद वा इति || यमात्थ तं पुरुषं सर्वस्यात्मानं परायणमहं वेद वै जानाम्वेव | तमाह य एवायं शारीरः सर्वजीवाभिमानी पुरुषः | स्वायम्भुवो मनुः स एष त्वया पृष्यः पुनः पृच्छेत्याह याज्ञवल्क्यः || वदैव शाकल्येति || पृच्छैवेत्यर्थः | पृच्छति तस्य शारीरपुरुषस्य मनोःका देवता नियमनादिकर्त्रीति अमृतं वायुरिति होवाच || ५ || ९ || १० || एवमग्रेतनखण्हसप्तकस्यापि योजना ध्येया | काम एव मनोवृत्तिविशेषः स्त्रीरागः | हृदयं हृद्ययनाद्धृदयनाम्नी बुद्धिस्था रमा | लोकः बाह्यप्रकाशहेतुः | यस्येत्यनुषज्यते मनोनाम्नी ज्योतिः | स्वरूपज्ञानाविर्भावहेतुः | एवमग्रेऽपि | काममयः कामाभिमानी प्रद्युम्नः | स्त्रियः श्रीसरस्वत्युमाः || ११ || रूपाणि शुक्लादीनि | दृष्यिहेतुत्वहेतुना चक्षुर्नाम्नी चक्षुस्था रमा | आदित्ये पुरुषः रुद्रः | सत्यं चतुर्मुखः || १२ || आकाश एव भूताकाश एव | श्रोत्रं श्रवणहेतुतया श्रोत्रनाम्नी श्रोत्रस्था रमा | श्रोत्रः श्रोत्रगतः | प्रतिऋणोतीति प्रातिश्रुत्कः पुरुषः | चन्द्रः | दिशो गरुडशेषदक्षाः || ५ || ९ || १३ || तम एवान्धकार एव | अत्रोत्तरखण्डद्वये च प्रागुक्तनिरुक्त्या बुद्धिस्थारमैव हृदयपदार्थः | सर्वत्र मनः शब्देनापि रमैव | छायामयः पुरुषः छायाभिमानी निरृतिः | मृत्युर्यमः || १४ || रूपाण्येव प्रसिद्धानि | चक्षुश्चक्षुस्था रमा | आदर्शे दर्पणे | पुरुषः तदभिमानी सूर्यः | असुः अन्तगर्तो वायुः || १५ || आपो जडभूताः | अप्सु पुरुषः पर्जन्यः | वरुणः प्रसिद्धः || ५ || ९ || १६ || रेत एव प्रसिद्धम् | पुत्रमयः पुरुषः पुत्राभिमानी शब्दः | प्रजापतिः प्रजापालको ब्रह्मा || १७ || एवमतिप्रश्नान् कुर्वन्तं प्रति शाकल्येति सम्बोध्योवाच याज्ञवल्क्यः | किमिति तदाह || त्वां स्विदिति || इमे ब्राह्मणाः | त्वां स्थित् त्वां किल | अङ्गारावक्रयणम् | अक्रता अकृषत अकुर्वन् | प्लुतिर्दयाविशेषद्योतिका | अरे शाकल्याङ्गारविक्षपेहेतुभूतकाष्ठमेते अकुर्वन् त्वं न जानासि | ब्रह्मसङ्घप्रेरितस्त्वं मदभिमुखो भूत्वा बहुप्रश्नान् पृच्छसि | मत्कोपेन तव क्षेमः कथं भविष्यति | अलमियतेति दयया तं प्रत्युवाचेत्यर्थः | अङ्गारा अवक्रियन्ते इतस्ततो विक्षिप्यन्ते येन स काष्ठविशेषाङ्गारावक्रयणशब्दार्थः || १८ || तद्वचनमगणयन् पुनस्तज्जयेच्छया पृच्छति || याज्ञवल्क्येति || कुरुपाञ्चालानां सम्बन्धिनस्तद्देशायानिति यावत् | ब्राह्मणानति अतिक्रम्य | अवज्ञायेति यावत् | मामङ्गारावक्रयणमक्रतेति यदवादीः | तत्किं ब्रह्म विद्वानिति बुद्धया अवादीरिति
शाकल्येन पृष्यो याज्ञवल्क्यः | सत्यं अरे अहं ब्रह्म विद्वानेवेति भावेनाह || दिशो वेद सदेवाः स प्रतिष्ठा इति || अहं दिशः सदेवाः अभिमानिदेवतासहिताः | सप्रतिष्ठा साधाराः वेद || १९ || एवं याज्ञवल्क्येनोक्ते पृच्छति शाकल्यः | यदिति || यत् यदि | सदेवा दिशः वेत्थ तर्हि | अस्यां प्रच्यां दिशि | किं देवतोसि का देवता अधिष्ठात्री माता येन स किं देवतोसि | एतद्दिगधिष्ठात्रीं कां देवतां ज्ञात्वा सर्वसे तद्वदेति प्रश्नार्थः | उत्तरमाह || आदित्यदेवत इति || आदित्यो देवता प्राक् दिगधिष्ठत्री ज्ञाता येन स आदित्यदेवतोऽस्मीति शेषः | अदित्यं प्राक् दिगधिष्ठातारं जानामीत्यर्थः | दिशः सदेवाः सप्रतिष्ठा वेदेत्यत्र सदेव इत्यंशः पृष्यः उत्तरितश्च | अधुना सप्रतिष्ठ इत्यंशं पृच्छति || स आदित्यः कस्मिन्प्रतिष्ठित इति || तस्योत्तरम् || चक्षषीति || दृष्यिशक्तिप्रेरके चक्षुर्मानिनि स्वायम्भुवमनाविति | कस्मिन् चक्षुः प्रतिष्ठितमित्यस्योत्तरम् || रूपेष्विति || रूपाभिमानीन्द्रे तदुपपादयति || चक्षुषेति || स्वायम्भुवमनुना तत्प्रसादेन रूपाणि पश्यतीत्यर्थः | रूपाणि रूपाभिमानीन्द्रः कस्मिन्नित्यस्योत्तरम् || हृदय इति || बुद्धिमान्युमायां प्रतिष्ठितानीत्येतदुपपादयति || हृदयेनेति || निगमयति || हृदये ह्येवेति || तदुक्तमभ्यपैति || एवमेवैतदिति || ५ || ९ || २ || एवमुत्तरखण्डचतुष्ययेपि प्रश्नोत्तरपरवाक्ययोजना ध्येया | यज्ञे यज्ञमानिन्यनिरुद्धे | दक्षिणायां दक्षिणाभिमानिन्यां रतिदेव्याम् | श्रद्धायां श्रद्धामानिनि कामे | तदुपपादकम् || यदा हीत्यादि || हृदय इतीति प्राग्वत् | बुद्धिमान्युकमायामित्यर्थः | एवमग्रेऽपि | अप्सु अबभिमानिनि चन्द्रे | रेतसि रेतोमानिबृहस्पतौ | हृदये उमायाम् | तस्मादपि तस्मादेव | जातम् | प्रतिरूपं पुत्रमाहुर्वैदिकाः | किमिति किं पितृहृदयादिवायं पुत्रः सृप्तः विनिस्मृतः | हृदयादिव निर्मित इत्याहुरित्यन्वयः | यत एवमतो हृदय एव रेतः प्रतिष्ठित इत्यर्थः || २२ || दीक्षायां दीक्षामानिन्यां शतरूपायाम् | सत्ये स्वायम्भुवमनौ | तस्मादपि तस्मादेव | दीक्षितं पुरुषं सत्यं वेदत्याहुः | तस्मात्सत्येह्येव दीक्षा प्रतिष्ठितेति निगमनम् | हृदये उमायाम् || २३ || ध्रुवायां प्राचीदक्षिणामध्यमायां दिशि | वाचि वागभिमानिबृहस्पतौ | हृदये उमायाम् || २४ || कस्मिन्नु हृदयं प्रतिष्ठितमित्युमाया अप्याश्रये पृष्ये याज्ञवल्क्यः आक्षिपति || अहाल्लिकेति || अहर्ज्ञानं लीनमस्येति अहर्लीकः | स एवाहल्लिकः | हे अज्ञेत्यर्थः | अहल्लिकेति सम्बाध्योवाच | कुतस्तस्याज्ञत्वमित्यत उच्यते | यत्र यत् | एतत् हृदयम् | हृदयमानिनीमुमाम् | अस्मत् अहङ्काराभिमानिरुद्रात् अन्यत्र | मन्यासै मन्यसे जानासि | प्रसिद्धमापि रुद्रादिश्रितत्वमज्ञात्वा त्वं कस्मिन् प्रतिष्ठितमिति पृच्छसि | अतोऽज्ञेति | तस्या रुद्रानाश्रितत्वे बाधकमाह || यद्धीति || यत् यदि | एतत् हृदयम् | हृदयमानिना उमा | अस्मत् अहङ्काराभिमानिरुद्रात् अन्यत्र स्यात् | तदनाश्रिता स्यादिति यावत् | तर्हि बुद्धिमान्युमायाः देहाभिरक्षणोपयोगिबुद्धिशक्तयभावप्रसङ्गेनैतच्छरीरं श्वानो वाऽद्युः | वयांसि वैनच्छरीरं विमश्नीरन् विकषर्षरन् | कस्यापि जीवनं न स्यादिति भावः | इत्युवाच याज्ञवल्क्य इतीति पदान्वयः || ५ || ९ || २५ || एवमाक्षेपपूर्वमुक्तोपि शकल्यः रुद्रो मयोरप्याश्रयं पृच्छति || कस्मिन्निति || त्वं चाहं चेति रूपवानहङ्काराभिमानी रुद्रः | आत्मेत्युक्तबुद्धिमानिन्युमा चेत्येतौ द्वौ कस्मिन्प्रतिष्ठितौ (स्त)स्थ इति पप्रच्छत्यर्थः | प्राणे प्राणनामके शेष इत्युवाच याज्ञवल्क्य इत्यर्थः | अपाने अपाननाम्नयां भारत्याम् | व्याने व्यानाभिधे वायौ | उदाने उदाननाम्नयाञ्च श्रीदेव्याम् | समाने समाननामके हरौ | कुतः समाननाम्नो हरेः सर्वाधारत्वमित्यत आह || स एष इति || स कतम एको देवः प्राण इतीत्युक्तः | स एषः समाननामा आत्मा विष्णुः इति न दुःखास्पृष्यरमावन्न भवति | इति न दुःखस्पृष्यब्रह्मादिवच्च नेत्यर्थः | यद्वा| इति न बद्धब्रह्मादिवन्न | इति न रमादिमुक्तवच्च नेत्यर्थः | तत्र हेतुमाह || अगृह्य इत्यादि || अगृह्यः साकल्येन ग्रहणायोग्यः | कुत एवमित्यतः साकल्येन गृह्यत इत्यत्र मानाभावादित्याह || न हीति || साकल्येन गृह्यत इत्यत्र प्रमाणं नास्तीत्यर्थः | अशीर्यः कारणात् कालतोपि वा विशरणशून्यः | कुत इत्यतो || न हीति || पूर्ववदर्थः | एवमग्रेऽपि | असङ्गः सर्वत्र सन्नपि तत्कृतदोषलेपशून्यः | न हीति प्राग्वत् | असितः न कदाचिद्बद्धः | न व्यथते दुःखीभवतीत्यत्र प्रमाणं न हीत्यर्थः || नरिष्य इतीति || कालत्रयेपि नाशहीन इत्यर्थः | अत्र हि न रिष्यत इत्यपि वाक्यं ग्राह्यं प्रकरणबलात् | एवं शाकल्यप्रश्नस्य सर्वस्योत्तरमुक्त्वा सामर्षो याज्ञवल्क्यः शाकल्यं स्वयं पृच्छति || एतानीति || एतानि पृथिव्येव यस्यादतनमित्यादिनोक्तानि पृथिव्यादीनि अष्यावायदतनानि | अग्नर्लोक इत्यादिना उक्ता अष्यौ लोकाः | अमृतमिति होवाचेत्यादिनोक्ता अष्यौ देवाः | शारीरः पुरुषः इत्यादिनोक्ता अष्यौ पुरुषाः | स प्रसिद्धो | यस्तात् पुरुषान् | आयतनलोकदेवानपीत्यपि ग्राह्यम् | निरूह्य पुरुषाद्यपेक्षां विनैव निरूह्य निर्गत्य | स्थितेनेति शेषः | बहिष्यरूपेणेति यावत् | ऊढ्घा प्रत्यूह्य | प्रतिप्रति तत्तदन्तर्यामिरूपेणोह्य ऊढ्घा | अत्यक्रमात् अतिक्रान्तवान् | तं औपनिषदं उपनिषदेकगम्यम् | पुरुषं त्वा त्वां पृच्छामि | तं पुरुषं चेद्यदि | मे मह्यम् | त्वं वि विशेषेण न वक्ष्यसि | तर्हि ते मूर्धा शिरः अविपतिष्यतीत्युवाच याज्ञवल्क्यः |
शाकल्यस्तं याज्ञवल्क्यपृष्यं भगवन्तम् न मेने नाज्ञासीत् ह किल | तस्य मूर्धा विपपात ह | न केवलमयं मृतः किन्तु अस्य शाकल्यस्य | अस्थीन्यपि परिमोषिणस्तेना अन्यन्मन्यमानाः रजतं मन्यमानाः अपजह्रुः अपहृतवन्तः || ५ || ९ || १६ || अथ शाकल्यपातानन्तरम् | याज्ञवल्क्य उवाच | हे ब्राह्मणाः भगवन्तः वो युष्माकं मध्ये यः कामयते मां प्रष्युमिच्छतीत्यर्थः | स मां पृच्छतु सर्वे वायूयं मां पृच्छत वा | यद्वा वः युष्माकं मध्ये यः कामयते याज्ञवल्क्यो मां पृच्छत्वितीति यावत् | तमहं पृच्छामि सर्वान् यो युष्मान् वा पृच्छामीत्युवाचेत्यन्वयः | एवं तेनोक्तास्ते ब्राह्मणाः न दधृषुः धैर्यवन्तो नाभवन् || २७ || तान् ब्राह्मणानेतैवर्क्ष्यमाणश्चोकैः पप्रच्छ याज्ञवल्क्यः | महाप्रलयानन्तरं जीवस्य देहयोगरूपोत्पत्तिकर्ता क इति प्रष्युं तस्य नित्यत्वं तावदाह || यथेति || यथा वनस्पतिः वनस्पतौ | व्यत्ययात् | वृक्ष इत्ययं शब्दो अमृषा अन्वर्थस्तथैव | पुरुषः पुरुष इत्ययं शब्दः अमृषा अन्वर्थ एव | वृक्षपदप्रवृत्तिमिनिमित्तं वृक्णत्वं यथा वनस्पतौ विद्यते | तता पुरुकाले सत्यरूपं पुरुषपदवृत्तिनिमित्तं पुरुषे विद्यत एव | तथा चोक्तनिमित्तेन पुरुषपदवाच्यत्वात् जीवो नित्यः सिध्यतीति भावः | वृक्षसदृशतया प्रकृतपुरुषस्य शरीरे हेयत्वज्ञापनाय वृक्षसारूप्यं वक्ति || तस्येत्यादिना || तस्य पुरुषस्य देहस्य लोमानि पर्णानि | वृक्षपर्णानीव अस्य पुरुषदेहस्य | त्वक् लोमाश्रयभूतं चर्म | बहिरुत्पाटिका | वृक्षस्य बहिर्भूतत्वगिव | तद्वनक्ति || त्वच इति || यथास्य वनस्पतेः त्वच उत्पटो निर्यासः प्रस्यन्ति | तथास्य पुरुषस्य त्वच एव रुधिरं प्रस्यन्दि | तदेव व्यनक्ति || तस्मादिति || तस्मात्साम्यादेव | तस्मादाहताद्वृक्षाद्रस इव आतृणात्सम्यक् छिन्नाद्देहाद्रुधिरं प्रैति प्रकर्षेण एति | निर्गच्छति | वृक्षदेहयोः साम्यान्तरमाह || मांसानीति || शर्कराणि वृक्षशकलस्तानीयानि मांसानि | स्नावतः स्थिरं स्नावास्थिमध्ये यत्स्थरं विद्यते अस्थिसल्लीनं तत्कीनटमिव दारुसंश्लिष्यपाशवत् | पुरुषस्यास्थीनि वृक्षस्यान्तरे विद्यमानदारूणीव | वृक्षान्तस्थसारभूतदारूणीव | वनस्पतिमज्जा पुरषमज्जोपमाकृता | एवं पुरुषस्य वृक्षसाम्यमुपपाद्याधुना नाशोत्पत्तिमत्त्वेनापि साम्योक्तिपूर्वं यत्प्रष्यव्यं तत्पृच्छति || यदिति || यद्यथा | वृक्णः छिन्नो | वृक्षो मूलान्नवतरः पुनः प्ररोहति उत्पद्यते | तता मृत्युना वृक्णः मत्यर्ः स्वित् मर्त्योपि | पुनः पुरुषान्तरात् प्ररोहति | स वृक्षो मर्त्यश्च कस्मात् मूलात् कारणात्प्ररोहति उत्पद्यते | वृक्षपुरुषयोः स्वतन्तेणोत्पादकः कः किं लक्षणकश्चेति प्रश्नाभिप्रायः | याज्ञवल्क्यः | स्वयमेव सम्भावितकारणान्तरमाशङ्क्य निराह || रेतस इतीति || हे ब्राह्मणाः रेतसः सकाशात्पुरुषः प्ररोहतीति मावोचत मैवं वदत | कुत इत्यत उक्तम् || जीवत इति || यस्मात् तद्रेतो जीवतः पित्रादेः प्रजायते | मया तु अञ्जसा प्रत्य स्थितस्य महाप्रलयानन्तरं सम्भवः उत्पादकः क इति पृच्छ्यते | न हि तदा रेतोस्तीति भावः | वृक्षस्य बीजजन्यत्वस्य प्रत्यक्षसिद्धत्वात् तदुत्पादकप्रश्नो न युक्त इत्यत उक्तम् || धानारुह इव वै वृक्ष इति || धाना बीजम् | बीजरुह इव वृक्षो न वस्तुतः स्वातन्तेण तज्जन्य इत्यर्थः | नन्वथापि वृक्षो मूलाद्रोहतीत्युक्तत्वात्कथमुत्पादकप्रश्न इति चेन्न | तस्याङ्गीकारवादमात्रत्वात् कुत इत्यतस्तमपि पक्षं दूषयति || यदिति || यद्यदा स मूलं वृक्षं पुरुषाः आवृहेयुः उद्वर्तयेयुः | तदा उन्मूलो वृक्षः पुनरा सम्यक् | न भवेत् किम् | यथा एवं मत्युना वृक्णः मर्त्यः स्वित् मर्त्योपि पुनर्न भवेत् किम् | भवेदेव | वृक्षो मत्यर्श्च तत्कस्मान्मूलात्प्ररोहतीत्यर्थः | एवं याज्ञावल्क्येन पृष्ये पुरुषस्य पुनरुत्पादकं भगवन्तं जानन्तोपि ब्राह्मणाः तत्पृष्यं सर्वं वक्तुमशक्तत्वात्तूष्णीं बभूवुः | अतः स्वयमेवोत्तरमाह याज्ञवल्क्यः || जात एवेति || विज्ञानं पूर्णज्ञानरूपम् | आनन्दं पूर्णसुखरूपम् | ब्रह्म परब्रह्मैव | सृज्यसर्जनकारणमिति शेषः | सृष्यावानन्दोद्रेक एव हेतुरिति द्योतनायानन्दमिति विशेषणम् | सृष्ययुपयुक्तसार्वज्ञोक्त्यर्थं विज्ञानमिति | ब्रहमणोपि जनकोस्ति किमित्यतो नेत्याह || जात एवेति || अयं भगवान् जात एवानादिकालतश्चिदानन्ददेहयुक्ततयाविर्भूत एवातो न जायते | तस्मादेनं को नु जनयेत् न कोपीति | न केवलमयं सृष्यिकर्तैव किन्तु | दातुः स्वोद्देशेन हविरादिदातुः यजमानस्य राति रिष्यः तद्विदो ब्रह्मविदश्च तिष्ठमानस्य नित्यं तद्भावनावतस्तु | परायणं परमाश्रय इत्युवाच याज्ञवल्क्य इत्यर्थः || ५ || ९ || २८ || नवमं शाकल्यब्राह्मणम् ||
इति श्रीमत्कण्वोपनिषदर्थसङ्ग्रहे राघवेन्द्रयतिकृते पञ्चमोऽध्यायः || ५ || आगतानामृषीणां मध्ये यो ब्रह्मिष्ठस्तं गुरुत्वेन वरीतुं श्रेष्ठत्वनिर्णयाय हि कथायां कारितायां याज्ञवल्क्ययस्य श्रेष्ठत्वेऽवधारिते सति | तं गुरुत्वेन जनको वव्र इत्याहात्राध्याये | वैदेहो विदेहदेशाधीशो जनकनामा | आसाञ्चक्रे बभूव | ह किल | अव्यग्रमना आसीदिति यावत् | अथ तदा | याज्ञवल्क्य आवव्राज आजगाम | तं होवाच जनक इत्यनुषङ्गः | अचारीः पर्यटनमर्कार्षीः | सम्भावितं कोटिद्वयं स्वयमेवोट्टङ्कयति || पशूनिति || किं पशूनिच्छन्नुताण्वन्तान्वक्तुमिति शेषः | इत्युवाच जनक इत्यन्वयः | अण्वन्तानित्यस्याणुर्भगवान् | तद्विषयान् निर्णयानित्यर्थः | उभयं पशूनण्वन्तवचनं चेत्युभयमुद्दिश्यैव सञ्चरामि हे सम्राडिति
होवाच याज्ञवल्क्यः || ६ || १ || १ || यद्यण्वन्तान् वक्तुमागतस्तार्हि मह्यमुपदिशेति राज्ञा प्रार्थितो याज्ञवल्क्यः | अन्योभ्यः श्रुतादप्यधिकं विवक्षुरन्येभ्यो विदितमनुवदेत्याह || यदिति || ते तुभ्यम् | कश्चिज्ज्ञानी | यदब्रवीत् तत्तावद्वयं ऋणवामेत्युवाच याज्ञवल्क्यः | एवमुक्तो राजा वक्ति || अब्रवीदिति || मे मह्यम् | शिलिनस्यापत्यं शैलिनो | जित्वानमा मुनिः | ब्रह्म गुणपूर्णम् | वक्तुत्वहेतुना वाङ्नामकमब्रवीत् | इत्याह जनकः | शैलिनोपदिष्यं स्तोतुं याज्ञवल्क्यः तस्य आप्तत्वमाह || यथेति || मातृपित्राचार्यशिक्षितः पुरुषो यथा स्वशिष्याय ब्रूयात् तथा तत् वाग्वै ब्रह्मेत्येतदब्रवीत् | वाग्वै ब्रह्मेत्यातदुपपादयति || अवदतो वक्तुत्व०हीनस्य किं फलं स्यात् न किमपि | अतो वक्तृत्वदातृत्वाद्वाक् ब्रह्मेत्यर्थः | इत्युवाच याज्ञवल्क्य इत्यन्वयः | तस्य वाङ्नामकस्य हरेः आयतनं स्थानं प्रतिष्ठां प्रतिमां ते तुभ्यमब्रवीत् | तु शब्दः काक्वर्थे | अब्रवीत्किमित्यर्थः | एवं याज्ञवल्क्येन पृष्यो राजोवाच || न मेब्रवीदिति || तं प्रति मुनिराह | हे सम्राट् एतत् जित्वोपदिष्यं उपास्यस्य हरेर्वाङ्नामकत्वमेकपाद्वै इति | आयतनप्रतमादेः मुमुक्षुणा ज्ञेयत्वात्तस्य चानुपदेशादसम्पूर्णमेतदित्यर्थः | एवमुक्तः सम्राडाह || स इति || हे याज्ञवल्क्य | स वै ब्रह्मिष्ठत्वेन प्रसिद्धस्त्वं ज्ञेयत्वत्तस्य चानुपदेशादसम्पूर्णमेतदित्यर्थः | एवमुक्तः स सम्राडाह || स इति || हे याज्ञवल्क्य | स वै ब्रह्मिष्ठत्वेन प्रसिद्धस्त्वं नोऽस्मभ्यं ब्रूहि | आयतनादिकमिति शेषः | एवमुक्तो मुनिराह || वागेवेति || प्रसिद्धवागिन्द्रिय८मेवायतनमधिष्ठानम् | आकाशः आसमन्ताद्दीप्तत्वादाकाशनाम्नी रमा | प्रतिष्ठा प्रतिमा | एतत् एतत्प्रज्ञेत्युपासीत | राजाह || का प्रज्ञतेति || धर्मधर्मिणोरभेद बुद्धयोत्तरमाह || वागेव सम्राडिति होवाचेति || वाङ्नामकं भगवद्रूपमेवेत्यर्थः | तस्य प्रज्ञतामुपपादयति | वाचेति || वाचावै वाङ्नामकभगवद्रूपेण वै बन्धुः प्रज्ञायते | को बन्धुरित्यत आह || ऋगिति || ऋगादेबन्धुत्वमिष्योपायबोधकत्न ज्ञेयम् | ऋगादिपदार्थाः व्यक्ताः | विद्येत्यमिताक्षरं पञ्चरात्रमुच्यते | श्लोकपदेन मिताक्षरं पञ्चरात्रमुच्यते | सूत्राणि ब्रह्मसूत्रादीनि | अनुव्याख्यानपदेन वेदव्याख्यानबृहत्तर्कादि विस्तारग्रंश्वसङ्ग्रहः | व्याख्यानपदेन ब्रह्मतर्कादि वेदव्याख्यानसङ्ग्रहः | इष्यं यजनम् | हुतं दानम् | आशितं अशितं अन्नदानम् | पायितं जलपानम् | अयं च भूम्यादिलोकः | परश्च स्वर्गादिलोकः | सर्वाणि भूतानि वाचैव प्रज्ञायन्ते | निगमयति || वाग्वा इति || एवमुपासकस्य फलमाह || नैनमिति || योधिकारी | एवमायतनादियुक्तत्वेन वाङ्नामकम् | एतत् परमं ब्रह्म | विद्वानुपास्ते | एनमधिकारिणं वाक् वाङ्नामकं ब्रह्म | न जहाति | सः देवान्देवत्वम् | अप्येति प्राप्नोति | ततो देवो भूत्वा स्वोत्तमदेवसायुज्यमाप्नोति | ततो ब्रह्मणा सह भगवन्तं प्राप्नोतीत्यर्थः | तत्र मुक्तौ सर्वाणि भूतानि तदवरमुक्तचेतनानि एनं मुक्तमभिक्षरन्ति अस्मै सर्वभोगान्दुहन्तीत्यर्थः | देवत्वायोग्योमनुष्यश्चेत्तज्ज्ञानी तदा देवलोकस्थः सन्देवसायुज्यं प्राप्य स्वावरैः पूज्यत इति ज्ञेयम् | एवमुपदिष्यः सम्राट् क्षत्रियत्वात्सवोचितगुरुदक्षिणादानप्रतिज्ञामकरोदित्याह || हस्त्यृषभमिति || द्वन्द्वैकवद्भावः | सहस्रं सहस्रसङ्ख्योपेतम् | किमुवाचेत्यत आह|| पिता मेऽमन्यतेति || अननुशिष्य शिष्यायोपदेष्यव्यं सर्वमनुपदिश्य | गुरुदक्षिणां नाहरेत | न गृह्णीयादिति | मे पिता अमन्यत | व्यजानात् | अतः समग्रमुपदिश्य गृह्णामीत्युवाच याज्ञवल्क्य इत्यर्थः || ६ || १ || २ || यदेवेत्यादिखण्डपञ्चकेप्येवमेव प्रश्नोत्तररूपतया योजना ध्येया | शुल्बायनस्यापत्यं शैल्बायनः | उदङ्को नामतः | ब्रह्म प्राणो वै जगत्प्रणयनात्प्रणशब्दितं वै | प्रसिद्धम् | इत्यब्रवीदुदङ्क इत्यन्वयः | अप्राणतः उच्छ्वासनिःश्वासरहितस्य | तद्वयापारकर्तृप्राणशब्दितभगवद्रूपहीनस्येति वा | किं स्यात् | न किमपि | प्रवृत्तिमात्रपरिलोपः स्यादित्यर्थः | प्राण एव प्राणापानादिरूपो वायुरेवायतनं स्थानम् | एनत्प्राणनामकं प्रियमित्युपासीत | तस्य प्रियत्वमुपपादयति || प्राणस्यैवेति || हे सम्राट् | प्राणस्थस्य प्राणनाम्नो हरेरेव कामाय सम्प्रीत्यै | भोजनं भवेदिति शेषः | तादृशभोगारर्थमेवाज्ञोपि जनः | प्राणस्य प्राणनाम्नो हरेः | कामाय इच्छयैवायाज्यं शूद्रादिकमपि याजयति | अप्रतिगृह्यस्य प्रतिग्रहानर्हस्य सकाशात्प्रतिगृह्णाति | प्राणस्य कामेन यां दिशमेति तत्र वधाशङ्कं चौर्यकर्म भवत्यतः प्राणः प्रिय इत्यर्थः | वध आशङ्क्यते येन कर्मणातद्वधाशङ्कमिति व्युत्पत्त्या चौर्यकमर्वधाकङ्कपदार्थः | निगमयति || प्राणो वै सम्राट् परमं ब्रह्मेति || नैनं प्राणः इति || प्राणः प्राणस्थः तन्नामा हरिर्नजहातीत्यर्थः || ६ || १ || ३ || वृष्णस्यापत्यं वा(र्ष्णिः)र्ष्णः वबर्कुर्नामतः | ब्रह्म चक्षुर्वै सर्वदर्शनाच्चक्षुर्नामकं वै अपश्यतः दर्शनादिप्रदचक्षुर्नामकहरिहीनस्य किं स्यात् | जाग्रद्दर्शनहेतुभूतस्य विश्वाख्यास्य भगवद्रूपस्य चक्षुःस्थस्याभावे पदार्थदर्शनामात्रलोपेन प्रवृत्त्यादिर्न स्यादिति भावः | चक्षुरेव चक्षुरिन्द्रियमेवायतनं स्यानम् | चक्षुःस्थस्य हरेः सत्यत्वमुपपादयति || चक्षुषेति || चक्षुषा चक्षुनरामकेन तत्स्थेन विश्वाख्यरूपेण तत्प्रेरणयेति यावत् | पश्यन्तं पुरुषं प्रत्याहुः | अन्ये पुरुषा अद्राक्षीरिति स पश्यन्पुरुष आह || अद्राक्षमिति || पुनर्द्दृष्यं चेत्तद्वस्तु सत्यं यथास्थितं भवत्यतः चक्षुर्नामकस्य हरेः यथार्थज्ञानहेतुत्वाच्चक्षुःस्थं ब्रह्म सत्यं
भवतीत्यर्थः | अत्र चक्षुःस्थविश्वाख्यरूपस्य सत्यार्थविषयकदर्शनहेतुत्वोक्त्या सत्यत्वोपपादनमुपलक्षणम् | शब्दस्पर्शरूपरसगन्धादिज्ञानहेतुत्वाच्च सत्यत्वं ध्येयम् | अत एव चक्षुःस्थविश्वरूपस्य कण्ठस्थानागमने सति चक्षुतर्निमीलनं सर्वबाह्येन्द्रियव्पारोपरतिश्च भवतीति ज्ञेयम् | नैनमिति || एनमुपासकम् | चक्षुर्नामकं चक्षुःस्थं ब्रह्म न जहातीत्यर्थः || ६ || १ || ४ || गर्दभी गर्दर्भदेशीयः | विपीतो नामतः | भरद्वाजस्यापत्यं भारद्वाजः | ब्रह्म श्रोत्रं वै श्रवणशक्तिदत्वाच्छ्रोत्रनामकं वै इत्यब्रर्वादित्यन्वयः | अऋण्वतः श्रवणव्यापारदातृ भगवद्धीनस्य किं स्यात् | सच्छस्त्रश्रवणादेरसम्भवादतस्तद्दातृत्वाच्छ्रोत्रं ब्रह्मेत्यर्थः | श्रोत्रमेव श्रोत्रेन्द्रियमेवायतनं स्थानम् || दिशएवेति || दिक्षु स्थितो दिङ्नामो विष्णुरेवेत्यर्थः | दिगन्तर्गतस्य विष्णोरनन्तत्वमुपपादयति || तस्मादिति || हे सम्राट् हि यताले दिशोऽनन्ताः दिक्षु स्थितो दिङ्नामा विष्णुः सर्वव्यापी | तस्माद्वै तस्मादेव | यः कोपि | यां कां च दिशं तन्नामकभगवदधिष्ठितां दिशम् | गच्छति | अयाः दिशोतमवसानं न गच्छतीत्यथर्ः | यदाधिष्ठितदिशामेवानन्तत्वं सोनन्त इति किमु वाच्यमिति भावः | ननु दिङ्नामकस्य दिक्षु स्थितस्य हरेरनन्तत्वे श्रोत्रान्तःस्थस्य चानन्तत्वेनोपासनं कथमित्यत आह || दिशो वै सम्राट् श्रोत्रमिति || दिक्षु स्थितमेव रूपं श्रोत्रस्थमित्यर्थः | एनमुपासकम् | श्रोत्रं श्रोत्रस्थं तन्नामकं ब्रह्म | न जहातीत्यर्थः || ६ || १ || ५ || जबालाया अपत्यं जाबालः | सत्यकामो नामतः | ब्रह्म मनो वै मन्त्रत्वतो मनोनामकं वै | इत्यब्रवीदित्यन्वयः | अमनसः मननशक्तिदातृमनोनामकभगवद्रूपहीनस्य किं स्यात् | मननादेरसम्भवात् | मन एव मनोरूपेन्द्रियमेवायतनम् | एनन्मनोनामकं ब्रह्म आनन्दः आनन्दहेतुरित्यपासीत | आनन्दता आनन्दहेतुता | मनोगतस्य हरेरानन्दहेतुत्वमुपपादयति || मनसेति || मनसा मनोनामकभगवदधिष्ठितेन मनसा | पुमान् स्त्रियमभिहार्यते अभिगच्छति | तस्यां स्त्रियाम् | प्रतिरूपोऽनुरूपः | पुत्रो जायते | स जातः पुत्रः | आनन्दः आनन्दहेतुः | एवं यदाधिष्ठितमनोव्यापारेण अतः पुत्रः सुखहेतुः स आनन्दरूपो हरिः सुखहेतुरिति किमु वाच्यमित्यर्थः | एनमुपासकम् | मनो मनोनाकं मनःस्थं ब्रह्म | न जहातीत्यर्थः || ६ || १ || ६|| विदग्धो नामतः | शकलस्यापत्यं शाकल्यः | ब्रह्म हृदयं वै | हृद्ययत इति व्युत्पत्त्या हृदयनामकं वै इत्यब्रवीत् | अहृदयस्य बुद्धिहेतुहृदयनामकभगवद्धीनस्य किं स्यात् | न किमप्यतो बुद्धिदातृत्वाद्धृदयं ब्रह्मेत्यर्थः | हृदयं प्रसिद्धमेवायतनं स्थानम् | स्थितिहेतुरित्यर्थः | स्थितिता स्थितिहेतुता | उत्तरमाह || हृदयमेवेति || हृदयनामकं हृदयगतमेव | हृदये सर्वशो व्याप्तं प्रादेशपरिमितं तथा हृत्कर्णिकामूलगतं अङ्गुष्ठाग्रप्रमाणकम् | तथा हृत्कर्णिकाग्रगतमङ्गुष्ठमात्रपरिमितं चेति भगवद्रूपत्रयमेव स्थितिहेतुरित्यर्थः | आद्यस्य हृदयनाम्नो हरेः स्थितिहेतुत्वमुपपादयति || हृदयं वा इति || हृदयं हृदयनामकम् | हृदयमभिव्याप्य स्थितं | प्रादेशपरिमितं रूपं सर्वेषां भूतानामायतनं स्थानं वै | द्वितीयतृतीयरूपयोः स्थितिहेतुतामुपपादयति || हृदयं वा इति || हृत्कणिर्कामुलगतम् | हृत्कणिकाग्रगतं च सर्वेषां भूतानां प्रतिष्ठा धारकं सदा सुप्तौ चेति ज्ञेयम् | तद्वयनक्ति || हृदये ह्येवेति || हृत्कर्णिकामूलगते विष्णुरूप एव सर्वाणि भूतानि सदा प्रतिष्ठितानि भवन्तीत्यर्थः | तथा हृदये हृदयनामिन | कर्णिकाग्रगते हरौ सर्वाणि भूतानि विशेषतोपि सुप्तौ प्रतिष्ठितानि भवन्तीत्यर्थः | एनमुपासकम् | हृदयं हृदयनामकं रूपं न जहातीत्यर्थः| शिष्यं प्राग्वत् || ६ || १ || ७ || इति षडाचार्यब्राह्मणम् || जनको ह वैदेहः स्वयोग्यरूपज्ञानं श्रोतुं कूर्चात्सिंहासनादवरुह्य उपावसर्पन् उपसत्तिं कुर्वन् कृत्वेति यावत् | उवाच तदाह || नम इत्यादि || अनु अनुरूपम् | मम योग्यज्ञानं यथा भवति तथा | मा मां शाधि शिक्षयेत्युवाचेत्यर्थः | एवमुक्तो याज्ञवल्क्यः मुक्तौ यत्स्वात्मना प्राप्यं तद्रूपमुपास्यैवमुक्भवतीति भावेन प्राप्यं पृष्यवानसि किमिति राजनं पृच्छति || स होवाचेत्यादिना || B-ख़्-८
ए सम्राट् | यथा कश्चित्त्वादृशः सम्राट् राजा महान्तमध्वानं मार्गम् | स्थले जले वा एष्यन् गच्छन् | यथाक्रमं रथं नावं वा | समाददीत एवमेवैताभिः पूर्वोक्ताभिः | वाग्वै ब्रह्मेत्यादिभिरुपनिषद्भिः समाहितात्मा स्वस्थमानसः | असि | एवं दृश्यमानप्रकारेण वृदारकः वन्दैः भृत्यादिसङ्घैः प्राप्यतमः | आढ्यः धनी सन्नप्यधीतवेदः उक्तोपनिषत्कः व्याख्यातोपनिषत्कः त्वमित्यतः संसाराद्विमुच्यमानः क्व गमिष्यसीत पृष्यो राजा वक्ति || नाहमिति || यत्र गमिष्यामि तन्मया प्राप्यं अहं न वेदेत्युवाच राजेत्यर्थः | मुनिराह || अथेति || एवं तर्हीत्यथ शब्दार्थः || ते तुभ्यम् | राजा वक्ति || ब्रवीतु भगवानिति || ६ || २ || १ || मुनिरुपदिशति || इन्ध इति || योयं प्रसिद्धः सर्वेषां दक्षिणेऽक्षन् अक्षणि वर्तमानः पुरुषः दीप्तत्वादिन्धो वै नाम प्रसिद्धः | एष मुक्तौ राजभिः प्राप्यः | अतः स एव तद्धृदिस्थः उपास्थः | तं राजहृदयान्तर्गतम् | एतं दक्षिणाक्षिस्थम् | इन्धनामानं सन्तं इन्द्र इति परोक्षेणाप्रसिद्धनाम्ना आचक्षते देवाः | कुत एवमाहुरित्यत आह || परोक्षेति || हि यस्मादेवाः परोक्षप्रियाः | अप्रसिद्धनाम्नैव भगवदुपदेशप्रियाः | प्रत्यक्षद्विषः प्रसिद्धनाम्ना हरेरुपदेशद्वेषिणः |
प्रत्यक्षोपदेशे अयोग्यानामपि ज्ञानप्राप्तेः तेषां सम्यग्ज्ञानाभावस्य देवानां प्रियत्वादिति भावः | तदाह सूत्रे अनाविष्कुर्वन्नन्वयादिति | साधून्प्रति प्रत्यक्षोपदेशस्येष्यत्वात्परोक्षप्रिया इवेतीव शब्दः || ६ || २ || २ || दक्षिणाक्षिगतभगवद्रूपमहिमानं उपास्यान्तरोक्तिपूर्वमाह || अथेति || अन्यदपीत्यथ शब्दार्थः | एतत् वामे अक्षणि स्थितपुरुषरूपं चोपास्यमिति शेषः | एषा प्रसिद्धा विराट्नाम्नी श्रीरस्याक्षिस्थस्य हरेः पत्नी | तयोरिन्द्रविराजोरेष सन्स्तावः सर्ववेदरूपस्तुतिः य एषोन्तर्हृदय आकाशः आ समन्तात्काशमानः कर्णयोः पिधाने सति सर्वजीवानां घोषात्मना प्रतीयमान इति यावत् | एष संस्ताव इति पूर्वेणान्वयः | अथ य एष प्रसिद्धो हृदये हृत्कमलरूपे लोहितपिण्डः कर्णिकारूपः | स एनयोरिन्द्रविराजोरन्नम् | तत्र स्थित्वाऽन्नस्यादनाद्धेतोरन्नमित्युच्यते | अथ यदेतत्प्रसिद्धं हृदयेन्तर्जालकमिव स्थितं वपारूपं तदेनयोः पूर्वोक्तेन्द्रविराजोः प्रावरणमन्तर्वस्त्रस्थानीयम् | अथ या एषा हृदयाद्धृदयम्रायोर्ध्वनाडी ऊर्ध्वब्रह्मरन्ध्रपर्यन्तं वर्तते | एषा एनयोः सञ्चरणी सञ्चरणहेतुभूता मृतिर्मार्गः | हृदयलोहितपिण्डेसिथतस्य हरेराहारं वक्तुमाह || यथेति || यथा केशः सहस्रधा भिन्नः एवमेताः प्रसिद्धाः हिताः नाम | जीवस्य हितकृत्त्वाद्धरेः सन्निधियुतत्वाद्वा हिता इति प्रसिद्धा नाड्यः सहस्रधा भिन्नाः अस्य जीवस्य हृदयेन्तः प्रतिष्ठिता भवन्ति | एताभिः हितानामकनाडीभिः | एतत् मस्तकस्थितममृतमास्रवत् स्रवत्स्वभावमास्रवति स्यन्दते आगच्छति तदत्ति इन्धनामा हरिरिति योज्यम् | तस्मात्तददनादेष इन्धः | अस्माच्छारीरादात्मनो जीवात् प्रविविक्ताहारतरो विलक्षणाहार एव भवति | अवतारेषु स्थूलमपि मुङ्क्त इति इव शब्दः | व्याख्यातमेतत्सप्तमे गीताभाष्ये || ६ २ || ३ || चतुर्दिक्षु इन्धस्य सेवकानाह || तस्येत्यादिना || प्राञ्चः प्राचीदिगवस्थिताः प्रणेतृत्वहेतुना प्राणनामकाः इन्द्रग्नी तद्भार्ये चेति चत्वारः | तस्य हरेः प्राची दिक् प्रच्यां दिशि तिष्ठन्तीत्यर्थः | अत्र प्राच्यादिपदेन सकोणश्चतस्रो दिशो विवक्षिता इति ज्ञेयम् | एवमग्रेऽपि योजना ध्येया | दक्षिणाः दक्षिणदिशि स्थिताः प्राण नामानः यमनिरृती तद्भार्ये चेति चत्वारः | प्रत्यञ्चः प्रतीचीदिक्स्थिताः प्राणाः वरुणवायु तद्भार्ये इति चत्वारः | उदञ्चः उत्तरदिक्स्थिताः सोमेशानौ तद्भार्ये चेति चत्वारः | ऊर्ध्वाः ऊर्ध्वदिगवस्थिताः | प्राणाः चतुर्मुखमुख्यवायू तद्भार्ये चेति चत्वारः | अवाञ्चः अधोदिगवस्थिताः शेषकामौ तद्भार्ये चेति चत्वारः अवाक् दिशि प्रतितिष्ठन्तीत्यर्थः | एवमुक्तदिशा सवरे प्राणा इन्द्राद्याः | सर्वदिक्षु स्थिताः | हरिपरिवारतया तिष्ठन्तीत्यर्थः | इन्धस्य महिमान्तरमाह || स एष इत्यादिना || व्याख्यातमिदं वाक्यं पूर्वाध्याये शाकल्यब्राह्मणान्त्यभागे |  जनक त्वम् | अभयं संसारभयाभावं प्राप्तोसीति होवाच याज्ञवल्क्यः | एवमुक्तो राजोवाच | हे भगवन् याज्ञवलक्य यत्त्वत्प्रसादान्नोऽस्माकं अभयं वेदयसे प्रापयसि | तत्त्वा त्वम् | गच्छतात् | त्वत्प्रसादादागतमभयं त्वत्तृप्तयेस्तु | नान्यद्वयं तव प्रतिकर्तुं शकनुप्र इत्यर्थः | ते तुभ्यं नमोस्तु | इमे मदीयाः विदेहाः | विदेह देशास्तव | अयमहं तवास्मि | तव भृत्योस्मीत्युवाचेत्यन्वयः || ६-२-४ || इति द्वितीयं कूर्चब्राह्मणम् || विद्यान्तरमाह || जनकमित्यादिना || जनकं ह वैदेहं प्रति याज्ञवल्क्यः जगाम | किमर्थमित्यत आह || समिति || एनेन अनेन राज्ञा | संवदिष्ये संवादं करिष्ये | इति तेन संवादार्थं स्वयमेव कुतो जनकं प्रत्यगमदित्यत आह || अथ हेति || यद्यस्माज्जनकश्च याज्ञवल्क्यश्च पूर्वमग्निहोत्रगृहे समूदाते संवादह कृतवन्तौ | तदा तस्मै प्रसन्नः सन्मुनिर्वरं ददौ | स राजा स्वयमेवागमनं कामप्रश्नमेव वरं च ययाचे ह किल | तं याचितं वरमस्मै ददौ | ततः कारणात्स्वयमेवानाहूतो जगामेत्यर्थः | एवं वरस्य दत्तत्वाद्यथेष्यं पृच्छेति याज्ञवल्क्योक्त्यनन्तरं यद्यपि प्रष्यव्यं तथाप्यौत्सुक्यवशात्तं सम्राडेव | पूर्वः पूर्वम् | पप्रच्छ प्रश्नमकरोत् || ६ || ३ || १ || तदाह || याज्ञवल्क्येति || अयं पुरुषः संसारिजीवः | किं ज्यातिर्ज्ञानसाधनं यस्य स किञ्ज्यातिरिति बहुव्रीहिः | किमस्य ज्ञानसाधनमित्यर्थः | इति पृष्य उत्तरमाह मुनिः || आदित्यज्यातिरिति || बहुव्रीहिरयमपि | एवमग्रेऽपि | ज्योतिः शब्दोत्र ज्ञानसाधनपरो ध्येयः | हेति शब्दः आदित्यस्य ज्योतिष्ट्वप्रसिद्धयर्थः | एवमग्रेऽपि | तदेवोपपादयति || आदित्येनैवेति || बाह्यतेजोन्तरव्यावृत्त्यर्थोत्रैव शब्दः सर्वत्र ज्ञेयः | आदित्येन ज्योतिषा अयं जीवः | आस्ते उपविशति | पल्ययते परितो गच्छति | कर्म कुरुते | विपल्येति प्रत्यावर्तते इति शब्दो हेत्वर्थः | इति तोरादित्यज्योतिरयं जीव इत्यर्थः | मुनिनोक्तमर्थमघ्गीकृतवान्जेत्याह || एवमेवेति || एवमेवोत्तरखण्डचतुष्ययेपि प्रश्नप्रतिवचनोपपादयनवाक्यानामर्थो ध्येयः || ३-४ || वागेवेति || शब्दव्यवहार एवेत्यर्थः | तस्य ज्योतिष्ट्वमप्रसिद्धत्वादुपपादयति || तस्मादिति || यत्र देशे | स्वः स्वकीयः | पाणिर्हस्तो | न विनिर्ज्ञायते न जायते | गाढान्धरकारदेश इत्यर्थः | अथ तादृशदशायां यत्र देशे वागुच्चरित आह्वानादिशब्दं करोति | तत्र तं देशं प्रत्युपन्येत्येव | उपगच्छत्येवेति हेतोः वागेव ज्योतिरित्यर्थः | ५ | सुप्तौ ज्ञानहेतुं पृच्छति || अस्तमित इत्यादिना || आत्मैव परमात्मैवेत्यर्थः | कतं सुप्तौ हरेः जीवज्योतिष्ट्वमितयत आदित्यादिज्यातिर्दशायामपि हरिरेव जीवस्य ज्ञानेहेतुः सन्
गमनागमनादिहेतुः किमु वाच्यं सुप्तौ ज्ञानहेतुरिति भावेनाह || आत्मनैवायमित्यादि || ६ || ३ || ६ || जीवदेहेन्द्रियादिभ्योतिविवेकेनात्मनोप्रसिद्धेः पृच्छति || कतम इति || जीवदेहादितो विवेकेनात्मानमाह || योयमिति || यो विज्ञानमयः पूर्णज्ञानरूपः | प्राणेर्ष्विन्द्रियेषु | हृद्यनतः जीवहृदयान्तः | ज्योतिर्ज्ञानहेतुः सन्वर्तते पुरुषः | अयमात्मेत्यर्थः | तदाह || सूत्रे || ज्योतिर्दर्शनादिति || तस्य महिमानमाह || स समान इति || स आत्मा | समानः निर्विकारः सन्नुभौ लोकौ भूलोकद्युलोकौ | तता जाग्रत्सुप्तिस्थने च जीवमादायेति शेषः | अनुसञ्चरन्ति | आत्मनो महिमान्तरमाह || ध्यायतीवेति || जीवं व्याययतीत्यन्तर्णातां णिजत्रोत्तरत्र च ज्ञेयः | जीवस्य ध्यने स्वान्त्यं नास्ति हरेरेवेति द्योतनार्थमिव शब्दः | लेकायतीव | ला आदाने | जीवं ग्राहयति आदापयतीत्यर्थः | स हरिः | स्वप्नो भूत्वा | जीवस्य स्वपको भूत्वा | भूलोकप्रापको भूत्वा च | मृत्यो रूपाणि बहुपापहेतुतया मृत्युरूपात्मकं जाग्रदाख्यं भूकाख्यं चातिक्रमति | अतिक्रमयति | जीवं दक्षिणाक्षिरूपजाग्रद्देशान्निष्क्राम्य सुप्तिदेशरूपहृदयस्यं करोति | भूलोकान्निष्क्राम्य द्युलोकस्थं करोतीत्येवमस्य प्रकरणस्य द्वयर्थपरता ध्येया || ६ || ३ || ७ || स वा अयं पुरुषः | योयं विज्ञानमयः पुरष इत्युक्तः | स समान इत्यादिना प्रकृतः पुरुषो हरिः | जायमानः | तस्य व्याख्या || शरीरमभिसम्पद्यमान इति || जीवमादाय स्वयमेव पितृप्रवेशद्वारा मातृदेहं प्रविश्याभिनवदेहं प्रतिपद्यत इति स्वातन्ताभिप्रायेणेयुमुक्तिः | यद्वा जायमनो जीवं जनयन् शरीरमभिसम्पादयन्निति व्याख्येयम् | संसृज्यते जीवस्य फलदानाय तत्कृतपापान्युपादत्त इति भावेन संसृज्यत इत्युक्तिः | उत्क्रामन्नित्यस्य विवरणम् || म्रियमाण इति || स्वयेमव जीवमादाय देहान्निष्क्रामतीति स्वातन्ताभिप्रायेणैवमुक्तिः | उत्क्रामयन्मारयन्निति वा व्याख्या | विजहाति | मुक्तिरूपफलदानाय जीवं पापफलादानाज्जहातीत्यर्थः | यदा तु किं ज्यातिरयं पुरुष इत्युपक्रान्तः आत्मज्यातिष्ट्वेनोक्तो जीवः स वा अयं पुरुष इति परामृश्यते | तदा तु यथाश्रुतएवार्थः | न ण्यथर्त्वेन व्याख्या || ६ || ३ || ८ || आत्मैवास्य ज्योतिरित्युक्तात्मनः स्थितिस्थानमाह || तस्य वा एतस्येति || तस्यैतस्य नियन्तृत्न प्रसिद्धस्य पुरुषस्य हरेः | द्वे एव स्थाने भवतः | इदं च परलोकस्थानं चेतीति शब्दो ध्येयः | भूलोकस्वर्गलोकरूपम् | जाग्रत्सुषुप्तिदेशरूपं चेति द्वे स्थाने भवत इत्यर्थः| सन्ध्यं जाग्रत्सुषुप्तिसन्धौ भवं सन्ध्यम् | तृतीयं स्वप्नस्थानम् | जीवस्य स्वाप्नवासनामयपदार्थप्रदर्शनस्थानम् | कण्ठदेश इति यावत् | तथा द्युभूसन्धौ भवं सन्ध्ये | स्वप्नस्थानशब्दितमन्तरिक्षम् | तृतीयं स्थानमित्यप्यर्थः | तस्मिन्सन्ध्ये कश्ठदेशेन्तरिक्षे तिष्ठन्निदं च परलोकस्थानं चेत्यभे स्थाने जाग्रत्सुषुप्तिस्थाभूतदक्षिणाक्षिहृदयरूपस्थाने पृथिवीद्युललोकरूपस्थाने च पश्यति | अथ जाग्रत्सुषुप्तिस्थानदर्शनानन्तरम् | अयं पुरुषो हरिः परलोकस्थाने सुप्त्याख्ये द्युलोकाख्ये च जाग्रस्थानाद्भूलोकाश्च गन्तव्य यथाक्रमो यो मार्गो भवति | तत्क्रमं मार्गं स्वप्नाख्यं कश्देशमन्तरिक्षं चाक्रम्य प्राप्य | तत्र स्थित्वेति यावत् | उभयानित्यस्य विवरणं | पाप्मनः आनन्दांश्च पश्यति | जाग्रद्दशयां भूलोके जीवेनानुभूयमानानि पापफलभूतदुःखाति सुप्तौ द्युलोके चानुभूयमानानन्दादींश्च पश्यतीत्यर्थः स आत्मा यत्र यदा स्वपिति जीवं स्वपयति द्युलोकं वा प्रापयति | स्वापप्रकारं व्यनक्ति || अस्येति || अस्य लोकस्य जनस्य | सर्वावतः आ समन्तात् सर्ववतः सर्वं विषयीकुर्वज्ज्ञानानीति यावत् मात्रामिन्द्रियशक्तिं चोपादाय स्वयं विहृत्यायहृत्य | जीवं बाह्मयव्यापारहीनं कृत्वा | स्वयं निर्माय वासनामयान्स्वाप्नपदार्थानन्यादृशान्स्वर्गस्थात्रथादीनुत्पाद्य | स्वेन स्वकीयेन | स्वरूपमूतेनेति वा | भासा बाह्यप्रकाशने | वचोंरूपेण | स्वेन ज्यातिषान्तरप्रकाशेन | प्रस्वपिति | जीवं स्वापयति स्वर्गं वा प्रापयति | अत्रास्मिन्स्वपादिकाले | अयं परुषो हरिः | स्वयमेव जीवस्य ज्योतिर्भवतीत्यर्थः || ६ || ३ || ९ || तृतीयं स्वप्नस्थानमिति प्रकृतस्वप्नावस्थां विविच्य दर्शयति || न त्रेति ||प्रत्र स्वप्नावस्थायामन्तरिक्षे च द्युलोके च | रथाः न प्राक् स्थिताः | रथयोगा रथे युज्यमाना अश्वादयः | अथ तस्माद्रथादीन्सृजत इत्यर्थः | आनन्दाः स्वरूपसुखानि | मुदः विषयजन्यसुखानि | प्रमुदः प्रकृष्यविषयजन्यसुखानि | वेशान्ताः वेश्यागृहाः | पुष्करिण्यः सरांसि | स्रवन्त्यो नद्यः | न केवलमेतावत् | सर्वस्यापि कर्तेत्याह || स हि कर्तेति || हि प्रसिद्ध इत्यर्थः | तदाह || सूत्रे || सन्ध्ये सृष्यिराह हीति || सुषुप्तिमोक्षोभयविववक्ष्यैतद्वचनमित्यादि भाष्यानुसारात् | तस्य वा एतस्येत्यादिकं संसारमोक्षपरतयापि योज्यम् | तथाहि | तस्यैतस्य पुरुषस्य द्वे एव स्थाने भवतः इदं च संसारावस्थारूपं परलोकस्थानं मोक्षाख्यं चेति | सन्ध्यं तृतीयं स्वप्नस्थानं संसारमोक्षोभयसन्धौ भवं तृतीयं जीवन्मुक्त्याख्यावस्थारूपम् | तस्मिन् जीवन्मुक्त्याख्ये स्वप्नस्यानशब्दिते तिष्ठन्नेते उभे स्थाने | पश्यति | इदं च परलोकस्थानं च | अथ संसारमुक्त्युभयदशर्णनानन्तरम् | अयं पुरुषो जीवः | परलोकस्थाने मोक्षे गन्तव्ये | यथाक्रमो यन्मार्गो भवति | तमाक्रमं मार्गं जीवन्मुक्त्याख्यमाक्रम्योभयान् | तस्यैव विवरणं संसारेनुभूयमानपापफलानि दुःखानि | मोक्षेऽनुभूयमानानन्दांश्च
पश्यति | स भगवान्यत्र यदा प्रस्वपिति प्रस्वापयति मोक्षं प्रापयति | तं प्रकारमेव व्यनक्ति | अस्य लोकस्य मुच्यमानस्य | सर्वावतः वृत्तिरूपसर्वज्ञानानि | मात्रामिन्द्रियाभिमानिदेवांश्चोपादाय | स्वयं विहृत्य सांसांरिकसवरव्यापारहीनं कृत्वा स्वयं निर्माय मुक्तौ भोगसाधनपदार्थान
उत्पाद्य | स्वेन भासा स्वेन ज्योतिषा | प्रस्वपिति मोक्षं प्रापयति | अत्रास्मिन्मोक्षेऽयं पुरुषो हरिरस्य जीवस्य स्वयमेव विशेषतो ज्योतिर्भवति ज्ञानोद्बोधको भवतीत्यथर्ः | न तत्रेत्यादि प्राग्वत् | तदाह सूत्रे | स्वाप्ययसम्पत्योरन्यतरापेक्षमाविष्कृतं हीति || ६ || ३ || १० || स्वप्नाद्यवस्थाप्रेरको भगवानित्युक्तार्थे श्लोकाः सन्तीति प्रतिज्ञाय तानुदाहरति || तदेत इति || तत् तत्र | स्वप्नेन सुप्त्या स्वगरेण मोक्षेण वा | शारीरं जीवं अभिप्रहत्य संयोज्य | स्वयमसुप्तः सुप्तान्सुप्त्यवस्थागतान्स्वर्गगतान्मोक्षगतांश्च | शारीरान् जीवानभिचाकशीति पश्यति | एवं सुप्त्यवस्थादर्शनानन्तरम् | शुक्रं शोकेन रत्या च युक्तं जीवमादाय | पुनः स्थानं जाग्रदाख्यं भूलोकाख्यं सृष्यिस्थानं वा एतीत्यर्थः | कीदृशो भगवानित्यत आह || हिरण्मय इति || हिरौ रत्यानन्दौ पूर्णौ यस्येति | स्वर्णवर्णत्वाद्वा हिरण्मयः | प्रधानहंसरूपत्वादेकहंसः पुरुष इति || ६ || ३ || ११ || न केवलं शारीर एव स्वप्नदर्शक इत्याह || प्राणेनेति || अमृतः पुरुषः | मुख्यवायुना अवरं दुःखहेतुतया नीचं कुलायं जीवदेहम् | रक्षन् स्वप्ने जीवमादाय एकेनांशेनेति योज्यम् | कुलायाच्छरीराद्बहिश्चरित्वा पुनरेति स्थानमित्यनुषज्यते | कुत्र नयतीत्यत उक्तम् || स ईयत इति || सोमृतो हिरण्मय एकहंसः पुरुषो हरिः यत्र कामः काम्यमानो रूपादिविषयः | ईयते तत्र चरित्वेत्यर्थः || ६ || ३ || १२ || स्वप्नावस्थाप्रेरकः किं भूत इत्यत आह || स्वप्नान्त इति || देवः | स्वप्नान्ते स्वप्नस्थाने | उच्चावचमीयमानः वासनामयेषूच्चावचेषु गजमशकादिषु प्रविशन्स्वस्य बहूनि उच चावचानि रूपाणि कुरुते | उत शब्दश्च शब्दार्थः | उत किञ्च | स्त्रीभिश्रिचत्प्रकृतिरूपाभिः सह मोदमान इव मोदरूपस्य स्त्रीभिः सह मोदो विडम्बनं इतीव शब्दः | उत किञ्च  | जीवस्य भयानि पश्यन्नपि | जक्षदिव हसन्निव मन्दहासस्य नित्यत्वादिव शब्दः || ६ || ३ || १३ || एवमवस्थाप्रेरकं हरिं पश्यन्ति किं नेत्याह || आराममिति || अस्य हरेराराममाक्रीडास्थानं शरीरं स्वाप्नपदार्थजातं पश्यन्ति तं न पश्यति कश्चनेत्याहुरितीति पदस्यान्वयः | भगवन्तमजानन्तं ज्ञानी बोधयेत्किं नेत्याह || तमिति || अयतं यत्नहीनमयोग्यजनं प्रति | तं भगवन्तम् | न बोधयेदित्याहुर्विद्वासः | कुतोयं न बाध्य इत्यत आह || दुर्भिषज्यमिति || एष हरियर्ं पुरुषम् | न प्रतिपद्यते न प्राप्नोति | यत्प्रतिपत्तिविषयो न भवति | सर्वथापि तु त एवोभयलिङ्गादिति सूत्रोक्तन्यायात् | अस्मै अस्य | दुर्भिषज्यं भवति अनिष्यमेव भवति | अभीष्यं न किमपि सिद्धतीत्यर्थः | असुप्तः सुप्तानभिचाकशीतीति स्वप्नाद्यवस्थायामास्थितस्य हरेर्यत्सर्वद्रष्यृत्वमुक्तम् | तद्वयनक्ति || अथो खल्विति || तस्मादेव खलु स्वप्नाद्यवस्थास्वपि सर्वद्रष्यृत्वादेव खलु एष जीवस्य स्वप्नसुप्तिदेशः | अस्य हरेर्जगरितदेश एवेत्याहुरार्याः | तद्विवृणोति || यानीति || यानि जाग्रत् जागरिते पश्यति | तानि सुप्तेस्वप्नसुषुप्तिकालेपि पश्यति | हि प्रसिद्धम् | एवं स्वप्नसुप्त्यवस्थाप्रेरकत्वमुक्त्वोपसंहरति || अत्रेति || अत्र स्वप्नसुप्त्याद्यवस्थायाम् | अयं पुरुषो हरिः | जीवस्य स्वयमेव ज्यातिर्भवति || एवं श्रुत्वा राजा गुरुदक्षिणां प्रतिजज्ञ इत्याह || सोहमिति || त्वयोपदिष्योहम् | सहस्रं हस्त्यृषभसहस्रम् | अत ऊर्ध्वं इतःपरम् | विमोक्षाय विशिष्यमोक्षय | ब्रूहीत राजोवाचेत्यर्थः || ६ || ३ || १४ || प्रागुक्तमेव हरेरवस्थाप्रेरकत्वं पूवर्ं सङ्कलय्योक्तं अधुना विविच्य सुप्तिस्वप्नजाग्रदवस्थाप्रेरकत्वं प्रत्येकं स्पष्यमाह याज्ञवल्क्यः || स वा इत्यादिना || स एष हरिः | सम्प्रसादे सम्यक्प्रसीदति जीवोस्यामिति व्युत्पत्त्या सुप्तौ | रत्वा रमणं कृत्वा | चरित्वा | पुण्यं च पापं च दृष्ट्वैव न तु तत्कृतविकारवानित्येवकारार्थः | रत्वा चरित्वा च प्रतिन्यायमवस्थान्तरं प्रवर्तनीयमिति न्यायमनुसृत्य प्रतियोन्य पदव्या | स्वप्नायैव जीवस्य स्वप्नप्राप्तय एव | द्रवति स्वप्नदेशं गच्छति | सुप्त्यादौ दृष्यदार्थाभिलाषेण सज्जते किं नेत्याह || स यत्तत्रेति || स हरिः तत्र सुप्त्यादौ यत्किञ्चित्पश्यति तेन नानाविधस्वाप्नपदार्थदर्शनेनानन्वागतः अलिप्तो भवति | दर्शनकृतविकारवान्न भवतीत्यर्थः | तत्र हेतुः || असङ्गो हीति || इत्युवाच यावज्ञवल्क्य इत्यर्थः | तदुक्तमङ्गीकृत्य दक्षिणां प्रतिजज्ञ इत्याह वेदपुरुषः || एवमेवेत्यादिना || पूर्वोक्तानामपि मोक्षार्थत्वमस्त्वेव ततापि पुनः पुनर्ज्ञानान्तराधिक्येनातिशयोमुक्तवस्तीति तदभिप्रायेणात ऊर्ध्वं विमोक्षाय ब्रूहीत्युक्तिरिति ज्ञेयम् | एवमुत्तरखण्डद्वयेऽपि ध्येया || ६ || ३ || १५ || बुद्धान्तयैव जाग्रत्स्थानायैवेत्यर्थः | एवं स्वप्नान्तायैवेत्यस्यार्थो ध्येयः || १६ || अत्र स्वप्न शब्दः स्वप्नसुप्त्युभयाभिप्रायः | बाह्याज्ञानस्योभयत्र साम्येनात्रोभयोरकीकरणेनोक्तिः || १७ || स्वप्नस्थानाज्जाग्रत्स्थानं जाग्रत्स्थानात्स्वप्नस्थानं भगवान्जीवमादाय यातीत्युक्तम् | तद्दृष्यान्तेन व्यनक्ति || तद्यथेति || तन्निदर्शनं यथेत्यर्थः | यथा महामत्स्यः नद्याः पूर्वं
चापरं चेत्युभे कूले अनुसञ्चरति | एवमेवायं पुरुषो हरिः | स्वप्नान्तं च बुद्धान्तं चेत्येतावन्तौ स्थाने | स्वप्नशब्दोत्रोभयपर इत्युक्तुं ध्येयम् | अनुसञ्चरति || ६ || ३ || १८ || जीवस्य स्थितिप्रकारं दृष्यातपूर्वमाह || तद्यथेति || श्येनो वा सुपर्णो वाऽस्मिन्नाकाशे विपरिपत्य इतस्ततः पतित्वा | श्रान्तः पक्षौ संहत्य सङ्कुच्य | सल्लयायैव स्वनीडायैव | ध्रियते गच्छति | एवमेवायं पुरुषो जीवः जागरिते संसारे श्रान्तः | एतस्मै अन्ताय सुप्तिमुक्तिरूपदेशाय | धावति गच्छति | यत्र सुप्तिमुक्तिदेशे | सुप्तः | आनन्दरूपं सु शब्दार्थं हरिम् | प्राप्तो जीवः | न कञ्चन कामं कामयते | न कञ्चन स्वप्नं पश्यति | एतस्मा इत्यन्वयः || ६ || ३ || १९ || जीवस्य सुप्तिस्थानमाह || ता वा इति || अस्य पुरुषस्य | जीवस्य शरीरे ताः प्रसिद्धाः | एताः वक्ष्यमाणाः | हिता नाम नाड्यः | यथा केशः सहस्रधा भिन्नः | तावता अणिम्ना सूक्ष्मरूपेण तिष्ठन्ति | तासां हितत्वं कुत इत्यतो भगवदधिष्ठानत्वादिति भावेनाह || शुक्लस्येति || शुक्लादिवर्णोपेतरूपपञ्चकेन पूर्णाः | अच्छिद्रतयानुप्रविष्या इत्यर्थः | तासां मध्ये सुषुम्ना तत्र सुप्तिं यातीति शेषः | अथ यत्र | यासु कण्ठदेशे स्थितासु नाडीषु | स्थितो जीवः | एनं स्वप्नद्ऽष्यमात्मानम् | अन्ये घ्नन्तीव पश्यति | बाह्यार्थवैलक्षण्यादिव शब्दः | कदाचित् जिनन्तीव ताडयन्तीव पश्यति | एवं स्वात्मानं हस्तीव गज पश्यति | अन्यः कश्चनैनं विच्यययतिभयेन विगतशोभं करोतीव पश्यति | गर्तं जीर्णं कूपादिकं प्रति | तन्मध्य इति यावत् | पततीव पश्यति | जाग्रदिव भयं च पश्यति | अत्र पश्यतीत्युक्त्या प्राप्तदर्शनस्वतन्त्यं जीस्व निराह || यदेवेति || यदा यस्यां दशायां यद्भयादिकं जाग्रद्वस्तुवत्पश्यति तद्वस्त्वत्राविद्यया अः ब्रह्म तद्विद्यया भगवन्मत्यैव मन्यते पश्यति | न स्वात्तेणेत्यर्थः | सुप्तौ मुक्तौ च न कञ्चन कामं कामयत इत्युक्तं तर्हि कथं तिष्ठतीत्यत आह || यत्रेति || यत्र सुप्तौ मुक्तौ वा देव इव राजेव | भोगापेक्षया पूर्तिर्भतीति देवदृष्यान्तः | प्रत्यक्षदर्शनार्थं राजदृष्यान्त इति ज्ञेयम् | अहमेवेदं सर्वोस्मि स्वयोग्यतया गुणपूर्णोस्मीति मन्यते | विषयभो(गानन्वित)गेन विना स्वरूपानन्देनैव पूर्ण इत्यमेवेत्येव शब्दः | स हरिरस्य जीवस्य परमो लोकः आश्रयः || ६ || ३ || २० || पूर्णत्वमस्य कुतोऽभूदित्य आह || तद्वा इति || अस्य भगवतः | तत्प्रसिद्धमेवैतद्रूपम् | अतिच्छन्दाः अतिक्रान्तानि छन्दासि येनासावतिच्छन्दाः साकल्येन वेदाप्रतिपाद्यः | अपहतपाप्मा | अभयं भयहीनं रूपम् | भगवद्रूपस्यैवंविधत्वेप्रकृते किमायातमित्यतो भगतत्प्राप्त्या पूर्णत्वमस्येति सदृष्यान्तमाह || तद्यथेति || प्रियया स्त्रिया सम्परिष्वक्तः आलिङ्गितो बाह्यं किञ्चन घटादिकं न वेद आन्तरं दुःखादिकं च न वेद | स्त्रीपरिष्वङ्गसुखेनैव पूर्णो भवति | एवमेवायं पुरुषो जीवः प्राज्ञेन बाह्यपदार्थाज्ञापकेन हरिणा सम्परिष्वक्तः सुप्तः मुक्तो वा न बाह्यम् किञ्चन वेद नान्तरं भगवत्प्राप्त्या स्वयोग्यपूर्णानन्दानुभवप्राप्त्या तृप्तो भवतीत्यर्थः | प्रकृत पूर्णसुखरूपत्वादात्मैव काम्यत इत्यत्मिकामं विषयकामनारहितम् | शोकानामन्तेनाभावेनैव रमत इति | शोकं विनैव रमत इति शोकान्तरम् || ६ || ३ || २१ || यत्र सुप्तो न कञ्चन कामं कामयत इति | प्रकृतसुप्तिमोक्षस्वरूपं स्पष्यमाह || अत्र पितेत्यादिना || उक्तगुणेन भगवता सम्परिष्वक्तो जीवः पूर्वं पुत्राणां पितात्र सुप्तौ मुक्तौ वाऽपिता भवत | पुत्रादिकृतश्राद्धादिफलं न भुङ्क्त इत्यर्थः | पूर्वं स्वपुत्राणां माताऽत्र सुप्तौ मुक्तौ अमाता भवति | पुत्रदुःखेनादुःखित्वात् | एवमग्रेऽपि योजना | लोकाः लोकाभिमानिनः | अलोकाः लोकाभिमानहीनाः | देवाः देवाभिमानिनः | अदेवाः वर्षणादिस्वस्वजगद्वयापारहीनाः प्रजाकृतयज्ञादिभुजो नेतिचार्थः | पूर्वं वेदाः वेदाभिमानिनः | अवेदाः वेदाभिमानहीनाः | अस्तेन इत्यादेः पापफलस्याननुभवाभिप्रायो ध्येयः | श्रमणोयतिः | अश्रमणः यतिधर्मादुद्गतरूपत्वादतापसः तपश्चरणादुत्थितत्वात् | पापेन प्राचीनानिष्यपुण्येनानन्वागतः अलिप्तः | पापफलाप्ययात्पापेनानन्वागतः | तदा सुप्तौ मुक्तौ च सर्वाञ्च्छोकान् तीर्णोऽतिक्रान्तो | हृदयस्य हृद्ययत इति हृदयस्थस्य हरेः | शेषभूतो भवति | हि यतोत इति || ६ || ३ || २२ || देशकालान्तरे भगवानिवान्योप्यवस्थाप्रेरकोस्ति किमित्याशङ्कां सयुक्तिकं निराह || यद्द्वैतमित्यादिना || पूर्वत्र प्रकृतं ब्रह्म यद्वस्तु द्वैतं द्वैतत्वेन समाभ्यिधिकत्वेन न पश्यति | तत् द्वितीयं समाभ्यधिकं वस्तु न तु नैवास्ति | भगवतोऽदर्शनमात्रेण कथं तदभाव इत्यत आह || पश्यन्वैतन्न पश्यतीति || विद्यमानं सर्वं पश्यन्नपि तन्न पश्यत्यतो नास्त्येव तदिति भावः | ननु विद्यमानमपि द्वैतं भ्रान्त्या न पश्यतीति किं न स्यादित्यत उक्तम् || नहीति || विपरिलोपोऽयथार्थत्वं न ह्यस्तीत्यर्थः | कुत इत्यत उक्तम् || अविनाशित्वान्नित्यत्वान्निर्दोषत्वादिति वा || दुष्येषु नष्य पदप्रयोगगदर्शनात् | व्यासतीर्थटीकायां तु पश्यन्वै तद्द्वतं वस्तु नेत्येव पश्यत्यतो नेत्युक्त्वा | नास्तीति प्रत्ययो भ्रान्तिः किं न स्यादित्यतो न हीति वाक्यम् | इतोपि द्वैतं नेत्याह || तत इति || ततो भगवतोन्यद्द्वितीयं द्रष्यृ | तन्नैवास्ति | तद्द्रष्यृ ततो हरेर्विभक्तं विरुद्धम् | पश्येदतोन्यस्य द्रष्युरभावात्सर्वद्रष्य्रा भगवता भ्रान्तिहीनेनादृष्यत्वात्प्रत्युत नास्तीत्येव दृष्यत्वात्द्वैत शब्दितं हरेः समाभ्यधिकमवस्थाप्रेकमन्यद्वस्तु नेत्यर्थ उक्तः | तव्वनिणर्यटीकायां तु शुक्लुस्य
नीलस्येत्यादिपूर्ववाक्ये परस्परं विलक्षणनानारूपवद्भिर्भगवद्रूपैर्नाडीनां व्याप्तत्वमुक्तम् | तेन तद्रूपाणां भेदः प्राप्तः | तथा तद्वा अस्यैतदाप्तकाममात्मकाममकामं रूपमिति षष्ठया रूपरूपिणोर्भेदश्च तन्निराकतरुं यद्द्वैतमिति वाक्यम् | हृदयस्य भवतीति हृदय शब्देन प्रकृतं ब्रह्म भगवान् यद्यस्माच्छुक्लादिकं रूपं स्वतः अन्योन्यं द्वैतं भिन्नं च पश्यति | तत् द्वितीयरं भिन्नं न तु नास्त्येव | तावता कथमभाव इत्यतः पश्यन्सर्वज्ञोपि तं न पश्यति | एवं तर्हि जीवजडात्मकमिपि विश्वं किं ततो न भिन्नं नेत्याह || यद्यस्माद्भगवान् | यत् जीवजडादिकं विभक्तं स्वतो भिन्नं पश्येत् तस्मात्तत्ततोन्यदेव | भगवता भेदेन दृष्यत्वेपि कुतो भिन्नमित्यत उच्यते || न हीति || अविनाशित्वान्निर्दोषत्वादित्युपलक्षणम् | अबाधितत्वाच्चेत्यर्थ उक्तः | तदुक्तं भाष्ये | यदवतारादिकं द्वैतत्वेन न पश्यति न तु तत्ततो द्वितीयमित्यादि || ६ || ३ || २३ || केवलं भगवान् चक्षुषा द्वितीयं न पश्यतीति किन्तु | सर्वेन्द्रियैर्द्वितीयं न पश्यतीत्याह || यद्द्वैतं न जिघ्रतीत्यादिना || खण्डसप्तकेन || योजना तु प्राग्वदेव ज्ञेया | घ्रातेः घ्राणसम्बन्धिज्ञानस्य || ६ || ३ || २४ || रसयतेः रसज्ञानस्य || २५ || वक्तेः वागिन्द्रियव्यापारस्य | विपरिलोपोऽसत्यत्वं || ३६ || श्रुतेः श्रोत्रज्ञानस्य || २७ || मतेः मानसज्ञानस्य || २८ || स्पृष्येः स्पार्शनज्ञानस्य || २९ || विज्ञातेर्विशेषज्ञानस्य || ६ || ३ || ३० || ततोन्यद्विभक्तं यत् पश्येत्ततोन्यद्विभक्तं यज्जिघ्रेदित्यादिनोक्तमुपसंहरति || यत्र वान्यदिवेति || यत्र यदा | अन्यद्भगवद्वयतिरिक्तम् | स्वतन्त्रमिव भवेत् | इव शब्दोल्पस्वातन्त्यवान्स्यादित्यर्थे | तत्र तदैवान्योभगवदन्यः पुरुषोऽन्यद्भगवद्दृष्यादन्यत्पश्येज्जिघ्रेदित्यादि युज्यते | तदन्यत्स्वतन्त्रं नास्तीत्यर्थः || एवं द्रष्य्रन्तरनिषेधमुपसंहृत्य स एव सर्वद्रष्येत्युक्तमुपसंहरतीति वा | अन्यस्य स्वतन्त्रद्रष्य्रन्तरस्याभावे यद्वैतं न पश्यतीत्युक्तं सुस्थमित्याहेति वा सलिल एको द्रष्येयादेर्गमनिका ध्येया | सलिले प्रकृतिरूपे सलील इति प्रथमा वा| एकः समवर्जितः | अद्वितीयः विरोधिद्वितीयशून्यः | द्रष्या भवति तिष्ठति | विष्णुरेव स्वतन्त्रो द्रष्या नान्य इति कुत इत्यत आह || एष इति || B-ख़्-९
ए सम्राट् एष आत्मा | ब्रह्म पूर्णं लाको ज्ञानं यस्यासौ ब्रह्मलोक इत हैनं जनकमनुशशास याज्ञवल्क्यः | हरेर्महिमान्तरमाह || एषास्येति || अस्य हरेरेषा गतिः परमासर्वगतत्वात् | अस्यैषा सम्पत् परमा पूर्णैश्वर्यात् | अस्यैष लोकः ज्ञानम् | परमः सर्वविषयकत्वात् | अस्यैष आनन्दः परमः पूर्णत्वात् | आनन्दस्य परमतां व्यनक्ति || एतस्यैवेति || अन्यानि भूतानि ब्रह्मादिमुक्तान्यप्येतस्य हरेरानन्दस्य मात्रां प्रतिबिम्बरूपविप्लुट्कमुपजीवन्ति अनुभवन्ति || किमेकप्रकारेण भूतानि आनन्दमात्रमुपजीवन्तीत्यतः तारतम्येनेत्याह || स य इत्यादिना || स प्रसिद्धः | योयं मनुष्याणां चक्रवर्तिनाम् | राद्धः मुक्तः स योग्यसाधनपूर्तिमत्त्वेन समृद्धः अतो राद्ध इत्यर्थः | अन्येषामधिपतिः | मानुष्यकैर्मनुष्यत्वदशायां ज्ञानोत्तरकृतदानादिश्रलभूतैर्भोगैः सम्पन्नतमो भवति | स मनुष्याणां परमआनन्दः आविर्भूतस्वरूपानन्दः उक्तगुणविशिष्यस्य य आनन्दः स पूर्वावधिभूतो मनुषानन्द उच्यत इत्यर्थः | अथेत्यर्थान्तरे | ये मानुषान्दा उक्ताः ते शतगुणिताश्चेत्स एकः पितृणामानन्द इत्यर्थः | पितृन्विशिनष्यि || जितेति || जितलोकानां प्राप्तस्वयोग्यपूर्णब्रह्ममानानाम् | मुक्तानामिति यावत् | अत्र प्रकरणे लोक शब्दो ज्ञानपरः | अथोक्तकक्ष्योत्तरत इत्यर्थः| एवमग्रेऽपि | जितलोकानां मुक्तानां पितृणां ये शतमानन्दाः स एको गन्धर्वलोके | गन्धर्वाणां मुक्तौ | गन्धर्वाणां लोके ब्रह्मज्ञाने नित्योदितब्रह्मज्ञानदशायामिति यावत् | मुक्तावेव नित्योदितज्ञानमिति गन्धर्वलोकपदेन गन्धर्वमुक्त्याथर्लाभो ध्येयः | एवमग्रेप्यर्थो ज्ञेयः | कर्मदेवाः क इत्यत आह || य इति || ये कर्मणा देवत्वं प्राप्नुवन्ति ते कर्मदेवा इति पूर्वेणान्वयः | आजानदेवानां जातेभ्यो वराणामिन्द्रादीनामित्यर्थः | तान्विशिनष्यि मुक्तत्वज्ञापनाय || यश्चेति || वचनव्यत्ययः | ये श्रोत्रियाः प्राप्तश्रवणफलाः | अवृजिनो दुःखहीनः | अकामहताः कामोपद्रवहीनाश्चेति च शब्दान्वयः | तेषां आजानजदेवानामित्यन्वयः | प्रजापतीनां रुद्राणां शेषाणामिति यावत् | लोके ब्रह्मज्ञाने प्रागुक्तदिशा | मुक्ताविति यावत् | ये प्रजापतयः श्रोत्रियत्वादिगुणकास्तेषामिति प्राग्वज्ज्ञेयम् | ब्रह्मलोके ब्रह्मणां विरिञ्चानां विष्णुज्ञाने मुक्ताविति यावत् | यश्चेति प्राग्वत् | ज्ञानपादीयानुव्याख्याने तु तस्मादमुक्तसुखगं तारतम्यं पृथक् पृथक् | उक्त्वा यश्चेति मुक्तानां तारतम्यं सुखे श्रुतेः | आहेति मुक्तामुक्तपरतयास्यार्थ उक्तः | हे सम्राट् एवं तारतम्यस्थितानि ब्रह्मादीनि मुक्तान्येतस्यैवानन्दस्य मात्रामुपजीवन्ति यस्मादथ तस्मादेष एव परमान्दः निरतिशयपूर्णानन्दः | एष ब्रह्मलोकः पूर्णज्ञानः | इति होवाच याज्ञवल्क्यः | सम्राडाह || सोहमिति || अत्र एवं राज्ञा पृष्ये सति | याज्ञवल्क्यो विभयाञ्चकार भीतवान् | भयहेतुमाह | मेधावी प्रज्ञावाम्नाजा सर्वेभ्यः प्रश्नकर्तृभ्यः तेभ्यः आश्वलादिभ्यः मां उदरौत्सीदुत्कृष्यतयाऽवरोधं कृतवानिति | रहस्यं स्वायोग्यम् | यदि मामेष पृच्छति | तदा तदपि वक्तव्यं भविष्यति त्वत्पृष्यं सर्वं वक्ष्यामीति राज्ञे वरस्य दत्तत्वादिति भीतिरभूदिति भावः || ६ || ३ || ३३ || अतिप्रयत्नतो यावत्सुखादिकं
मुक्तौ प्रप्तुं शक्यं तावतः सम्प्राप्त्यै ज्ञानपरम्परां क्रमात्प्रष्युकामः एकमेकं विज्ञाय पुनस्ततस्तततो वरं ज्ञानं मां विमोक्षाय ब्रूहीति राज्ञा पृष्यो विद्यान्तरमाह || स वा इति || जीवास्वातन्त्यज्ञापनाय जीवमादाय हरिरेव जाग्रदादिषु संयातीति नियम इति ज्ञापयितुमुक्तमेव तात्पर्यज्ञापनाय पुनरनूदितमिति ज्ञेयम् || एवं सुप्त्याद्यवस्था ईशाधीनेत्युक्तं अधुना प्रतिमरणं मुक्तिकालीनं मरणं चेशायत्तमिति भावेन मरणस्वरूपमाह || तद्यथेति || तन्निदर्शनं यथा | सुसमाहितं पुमधिष्ठितम् | अनः शकटम् | प्रामादिकं उत्सर्जद्यायात् गच्छेत् | एवमेवायं शारीरः शरीरमानी आत्मा जीवः यत्र यदा | ऊर्ध्वोच्छ्वासी भवति | एतदेतस्मिन्काले | प्राज्ञेनात्मना हरिणान्वारूढः देहं उत्सर्जन्यरित्यजन्याति  || ३५ || न केवलं साधारणमरण एव भगवतान्वरूढो जीवः किन्तु मोक्षरूपमरणेपीत्याह || स इति || सोयं जीवो | यत्र यदा | अणिमानं न्येति निगच्छति | भगवत्प्राप्तिरूपमोक्षं गन्तुमिच्छतीति यावत् | तदा प्राज्ञेनात्मनान्वारूढ इति पूर्वेणान्वयः | कदा भगवन्तमेतीत्यत आह || जरयेति || जरया चरमवयोधर्मेण | उपतपता रोगादिना वाऽणिमानं निगच्छति | ननु सर्वेपि जरया चरमवयसाऽणिमानं यन्त्यतः कथमुपपतपता वेति पक्षान्तरोकितरित्यतो नायं नियम इति दृष्यान्तोक्तिपूर्वमाह || तद्यथेति || तन्निदर्शनं यथा | आम्रं ओदुम्बरं वा पिप्पलमश्वत्थं वा बन्धनात्प्रमुच्यते | अत्राम्रादिशब्दा आम्रादिफलपराः | आम्रादिफलं आम्रादिवृक्षात् पतति | एवमेवायं पुरुषो जीवः | कलौ बाल्ये | तियां मध्यमे वयसि | कृते चरमे वयसि | एभ्योङ्गेभ्यः शरीरावयवेभ्यः | शरीरादित इति वा | सम्प्रमुच्य प्रतिन्यायरं पूर्वावस्थातोवस्थान्तरं प्राप्यमिति न्यायमनुसृत्य | प्राणायैव वायव एव द्रवति | वायुद्वरा भगवन्तं प्राप्य भगवदधिष्ठितो गच्छतीति || ६ | ३ || ३६ || स जीवो यदा भगवन्तं गच्छति तदा विशेषमाह || तद्यथेति || तन्निदर्शनं यथा आयान्तं आगच्छन्तं | राजानं दृष्ट्वोग्राः अङ्गरक्षकाः | प्रत्येनसो योधाः | सूताः सारथयः | ग्रामण्यश्च भूपालाः | सूतगआमण्यो जनपदस्थाः राजसमीपस्थाश्चेति | तत्र जनपदस्थाः सूतग्रामण्यः | अन्नैः पानैरावसथैरावासस्थानैः पूजां प्रतिकल्पन्ते कल्पयन्ति | कथं तेषां राजागमनज्ञानमित्यत आह || अयमिति || अयं ध्वज आगच्छति तस्मादयं राजा आयातीति ज्ञात्वा प्रतिकल्पन्त इत्यन्वयः | एवमेवं विदं पूर्वोक्तप्रकारेण भगवदपरोक्षज्ञानिनमायान्तं दृष्ट्वा सवराणि भूतानि अर्चिरादिदैवतानि पूजां प्रतिकल्पन्ते | ननु ज्ञानिन्यागते देवाः कुतस्तत्पूजां कुर्युरुग्रादिवत्तेषां तद्भृत्यत्वाभावादित्यत आह || इदमिति || इदं मुक्तजीव स्वरूपं आगच्छत्यनेन सहेदं ब्रह्मायातीति तत्पूजार्थं प्रतिकल्पन्त इत्यर्थः || ६ || ३ || ३७ || मुक्तजीवमादाय भगवति प्रतिष्ठमाने शरीरस्थाः प्राणाः किं कुर्वन्तीत्यतः तेपि भगवन्तमनुगच्छतीति सदृष्यान्तमाह || तद्यथेति || राजानं प्रयियासन्तं गन्तुमिच्छन्तम् | राज्ञा सह स्थिताः उग्राः प्रत्येनसः सूतग्रामण्यः | अभिसमायति | एवमेवेममात्मानं मुक्तमादाय गच्छन्तम् | तं हरिं अन्तकाले मुक्तिकाले | सर्वे प्राणाः शरीरस्थाः वागादीन्द्रियदेवाः अभितः समायन्ति | अग्यन्यादिगतिश्रुतेरिति सूत्रं तु संसारविषयम् | अन्तकालमेवाह || यत्रेति || ६ || ३ || ३८ || इति ज्योतिर्ब्राह्मणम् || तद्यथाऽन इत्यादिनोक्तं प्रतिमरणप्रकारं अन्त्यमरणप्रकारं च विविच्य दर्शयति || स यत्रायमात्मेत्यादिना || स पूर्वोक्तः प्रसिद्धः | आत्मा जीवो | यत्र यदा | बल्यं सर्वेषां बलकारिणं हरिम् | नितरामेत्य प्राप्य | मृतेः पूर्वं सम्मोहमिव विमुग्धत्वमिव | न्येति प्राप्नोति | मृतेः पूर्वं विमुग्धत्वं प्राप्य यदा विष्णुं यातीति यावत् | अथ तदा | एनं बल्यं विष्णम् | एते प्राणाः तत्ततत्स्थनस्थिताः | तेजः स्वरूपिणो देवाः | अभिसमायन्ति | स जाग्रत्प्रवर्तकत्वेन चक्षुःस्थो हरिः | तेजोमात्राः तेजः स्वरूपभूताः देवताः | समभ्याददानः चक्षुःस्थानाद्धृदयमेवान्ववक्रामति गच्छति | स एष चाक्षुषो दक्षिणाक्षिस्थः | पुरुषो भगवान् | पराङ् बहिर्व्यापारं कुर्वन् स्थितो यत्र यदा प्रत्यङ् पर्यावर्तते | अन्तरागच्छति | हृदयं प्रति गच्छति | अथ तदा | विष्ण्वाश्रितो जीवः | भवति | तदा न किञ्चिद्बाह्यम् जानातीत्यर्थः || ६ || ३ || १ || कुतो न जानातीत्यतोऽज्ञत्वनिमित्तं वदब्रूपाज्ञत्वमुपलक्षणमिति भावेनाह || एकी भवतीति || जीवेश्वरौ सदा हृदि स्थौ सन्तौ | जाग्रद्दशायां रूपान्तरैश्चक्षुरादिस्थानेषु तिष्ठतः | यदा हरिः चीरादिस्थरूपैः हृदयस्थरूपेण चैकी भवति तदा जीवोपि चक्षुरादिस्थरूपैः हृदयस्थस्वरूपेणैकी भवति | तदा जीवो बाह्यं न पश्यति न जिघ्रतीत्याहुः प्राज्ञा इत्यर्थः | एतच्च देवाद्युत्तमजीवविषयं ध्येयम् | अन्येषां तु सदा हृदयदेश एवावस्थानेन जाग्रदादौ दक्षिणाक्ष्यादिस्थानेऽभिमानातिशयमात्रत्वात् | उक्तं ह्यैतरेयभाष्ये द्वितीयाध्याये | न हि जीवस्याक्षणि पृथक् शिरोबाह्वादिकं विद्यते | हृदिस्थमेव हि तस्य रूपमित्यादि | एकीभावानन्तरं किं भवतीत्यत आह || तस्य हैतस्येति || भगवन्तं प्रप्तस्य स्वकीयरूपैरेकीभावं प्राप्तस्य बाह्यपादार्थाज्ञस्य जीवस्य ज्ञानिनः हृदयस्याग्रं भगवत्तेजसा प्रद्योतते प्रकाशते | तथाच सूत्रम् | तदोग्रज्वलनं तत्प्रकाशितद्वार इत्यादि | तेन प्रद्योतितेन प्रकाशितनाडीद्वारेण | एष आत्मा हरिः | जीवमादाय शरीरान्निष्क्रामति | केन द्वारेणत्यत आह || चक्षुषो वेत्यादि || यदि
मुच्यमानो जीवः चिरं स्थित्वा मुक्तिमति | तदा तं जीवमादाय आदित्याभिमतचक्षुर्द्वारा एष आत्मा हरिः निष्क्रामति | यदा तु सत्यलोके वासमेति | तदा मूर्ध्न एव निष्क्रामति | यदा तु श्रोत्रदिमानिलोके स्थित्वा पश्चान्मृक्ति गन्तुं योग्यः तदा तमादायान्येभ्यः शरीरदेशेभ्यः तत्तद्देवताभिमन्यमानदेहावयवेभ्यो निर्यातीत्यर्थः | एवं उत्क्रामन्तं विष्रुमनुसृत्य प्राणो मुख्यवायुरुत्क्रामाति | एनमुक्रामन्तं प्राणमनुसृत्य सर्वे प्राणाः शरीरस्थाः देवाः उत्क्रामन्ति | तदा हरिः कथं भवतीत्यत आह || सविज्ञान इति || स विष्णुः विज्ञानेन सहितो भवति | स भगवान्विज्ञानं जीवमेवान्ववक्रामत्यारूढो गच्छति | एनमारुह्य गच्छन्तं तं भगवन्तमनुसृत्य विद्याकर्मणी विद्याकर्माभिमानिनौ विरिञ्चगरुढौ | समन्वारभेते गच्छतः | पूर्वप्रज्ञा योग्यताभिमानिनी रमा चान्वारभत इति || ६ || ४ || २ || तेनैष निष्क्रामतीत्युक्तं निष्क्रमणं विशदयति || तद्यथेति || तन्निदर्शनं यथेति | तृणज(लायुका)लका जन्तुविशेषः तृणस्यान्तं गत्वा अन्यमाक्रममवष्यम्भभूतं तृणान्तरं | आकम्य प्राप्य | आत्मानं पूर्वतृणादुपसंहरति आदत्ते | पूर्वतृणं परित्यजतीति यावत् | एवमेवायमात्मा हरिर्जीवस्य शरीरं निहत्य निवर्त्य विद्यादानेनाविद्यां गमयित्वाऽन्यमाक्रमं स हरिर्जीवं साधुं करोति चेत्साधुर्भवति जीवः | पापं करोति चेज्जीवं पापो भवति जीव इत्यर्थः | ईश्वर एव जीवं साधुं पापं करोति चेत् किं पुण्यपापकर्मणोः कृत्यमित्यतः कृत्यमित्यतः तत्कारितेन कर्मणा तथा भवतीत्याह || पुण्य इति || ईश्वराधीनत्वं जीवस्य वृद्धसम्मत्या दृढयति || अथो खल्विति || अथो तस्मादीशाधीनत्वाज्जीवस्यायं पुरुषो जीवः | काममयः ईश्वरेच्छाधीन इति प्राज्ञा आहुः | कृतः स भगवान्यथाकामो भवति | तत्क्रतुः तथाकामो भवति | इत्थं करिष्याम्येवेति निश्चयरूपः कामः क्रतुशब्दार्थः | यत्क्रतुर्भवति तन्निष्ठावान्भवति | तत्कर्म कुरुते | यत्कर्म कुरुते तदनुगुणं फलं सम्पद्यते | प्राप्नोति | तस्मादीशेच्छाधीनो जीव इति || ६ || ४ || ५ || भगवत्प्रेरितो जीवः कर्म कुर्वंस्तत्फलमभिसम्पद्यत इत्युक्तार्थे मन्स्तीत्याह || तदेष इति || तत् तत्रोक्तार्थे | अस्य संसारिणः | लिङ्गं शरीरं मनश्च | यत्र यस्मिन्फले निषक्तं नितरां सक्तम् | तत्र फले सक्तः पुरुषः | तदेव फलम् | तत्साधनीभूतस्वकृतकर्मणा सह एति गच्छति | अयं पुरुषः यत्किञ्चेह लोके | कर्म करोति | तस्य कर्मणोन्तमवसानं प्राप्य तस्माल्लोकात्कर्मफलभूतात्स्वर्गादेः | पुनरस्मै लोकाय भूलोकाय | एत्यागच्छति | किमर्थं कमर्णे कर्म कर्तुं | मुक्तामुक्तयोद्देयारापि प्रकृतत्वात्किं परोयं मन्त्र इत्यतः उपनिषत्स्वयमेवाह || इति नु कामयमान इति || संसारीत्यर्थः | उक्त इति शेषः | संसारिणं निरूप्य मुक्तस्वरूपमाह || अथाकामयमान इति || अथेत्यर्थान्तरे | योऽकामः अकारवाच्यविष्णुकामः | निष्कामः अयोग्यकामनारहितः | अकामयमानः | योग्यकामस्यापि कदाचिदेवोद्भूतत्वेनासर्वकालीनत्वात् | अकामयमानः | काभिताशेषप्राप्तेराप्तकामः | चिदानन्दस्वरूप आत्मैव कामः काम्यो यस्येत्यात्मकामः | तस्य एवम्भूतस्य मुक्स्य | प्राणाः नोत्कामन्ति | पुननर् म्रियन्त इत्यर्थः | प्रलये कथमित्यत आह || स मुक्तो ब्रह्मैव सञ्जीव एव सन् | जीवाभावापरित्यागेनैव | परं ब्रह्माप्येति | प्रलूये भगवदुदरं प्रविशतीत्यर्थः || ६ || ४ || ६ ||  न तस्य प्राणा उत्क्रमन्तीत्युक्तार्थे मन्त्रमुदाहरति || तदेष इति || अस्य संसारिणः | ये हृदि (श्रि)स्थिताः अन्तःकरणगताः कामास्ते सर्वे दया प्रमुच्यन्ते | अथ मुक्त्यनन्तरं मर्त्यः पूर्वं मरणशीलः | मुक्त्यनन्तरममृतो भवति मृतिहीनो भवति | अत्र मुक्तौ प्रतिप्रलये च | ब्रह्म समश्नुते प्राप्नोति | ज्ञानि
नो देहत्यागप्रकारं दर्शयति देहस्य हेयत्वज्ञापनाय || तद्यथेत्यादिना || तन्निदर्शनं यथा | अहिः सर्पः निलीयतेऽस्यामिति अहि निलयनी सर्पत्वक् | वल्मीके प्रत्यस्ता परित्यक्ता | मृता जीवहीना | शयीत | एवमेवेदं शरीरं जीवेन परित्यक्तं शेते | मुक्त्यनन्तरं जीवो न म्रियत इत्युक्तं | तर्हि मुक्तेशयोः को विशेष इत्यत आह || अथेति || अथ मुक्त्यनन्तरमेवायं जीवो शरीरो भवति | न म्रियत इति यावत् | प्राणोऽमृतः कदापि न म्रियते | कः प्राण इत्यत आह || ब्रह्मैवेति || न केवलं प्राणाख्यं परं ब्रह्मैव नित्यमुक्तम् | किन्तु श्रीरपीत्याह || तेज इति || श्रीतत्त्वमेव चामृतं कदापि न मृतमित्यर्थः | एवं श्रुत्वा राजा गुरुदक्षिणां प्रतिजज्ञ इत्याह || सोहमिति || भगवान्मोक्षदातेत्युक्तार्थे मन्त्राः मन्त्राः सन्तीत्याह || तदेत इति || तत्तत्र पूर्वोक्तार्थे | अणुर्विततो व्याप्तः | सुखहेतुस्वप्राप्तिसाधनत्वात्पन्थाः | पुराणोऽनादिः | मां श्रियम् | श्रियेति यावत् | स्पृष्यः आधि=श्रितः | श्रीपतित्वादिति भावः | मयैव श्रियैव | अनुवित्तो ज्ञातः | ऊर्ध्वः सर्वतो विशिष्ठः | यो भगवान् तेन तत्प्रसादेन | दीराः ब्रह्मविदः | इतः संसाराद्विमुक्ताः | स्वर्गं स्वरूपमूतरमणज्ञानात्मकं लोकं वैकुण्ठादिकमपियन्ति प्राप्नुवन्ति || ६ || ४ || ८ || तृतीयज्योतिर्ब्राह्मणे तावताणिम्रा तिष्ठन्ति शुक्लस्य नीलस्येत्यासिदनोक्तर्थे मन्त्रं पठति || तस्मिन्निति || तस्मिन् || हरौ हरेरित्यर्थः | शुक्लं वासुदेवाख्यं नीलमनिरुद्धाख्यं पिङ्गलं सकषेणाख्यं हरितं प्रद्युम्नाख्यं लोहितं नारायणाख्यं इति पञ्चरूपाणि सन्तीत्याहुरति योज्यम् | उत शब्दश्च शब्दार्थे |
एष पञ्चरूपो हरिः पन्थाः सुखहेतुस्वप्राप्तिसाधनत्वाद्ब्रह्मणा चतुर्मुखेन | अनुवित्तो ज्ञातः | ह प्रसिद्धम् | ब्रह्मवित् परब्रह्मज्ञानी | तैजसः महातेजोरूपश्रीतत्त्वज्ञानी | पुण्यकृत् भगवत्कर्मकर्तापि | तेनैअव भगवत्प्रसादेनैव प्रागुक्तस्वर्गलोकशब्दितविष्णुलोकर्मति प्राप्नोति | एतेन ब्रह्मादिप्रसादेनैव मुक्तिसम्भवे किमीश्वरप्रसादेनेति निरस्तम् || ९ || न केवलं भगवज्ज्ञानमेव मुक्तिहेतुः किन्तु मिथ्याज्ञाननिन्दासमुचितमेवेति भावेनाह || अन्धमिति || ये अविद्यां विद्याविरुद्धमिथ्याज्ञानम् | तद्विषयमन्यथाकारमिति यावत् | उपासते ते अन्धं तमः प्रविशन्ति | ये विद्यायां उ एव तत्त्वज्ञान एव | रता न मिथ्याज्ञाननिन्दका इति यावत् | ते ततः अन्यथोपासकाद्भूय इव | किञ्चिद्विशेषण तमः प्रविशन्तीत्यनुषङ्गः || १० || सत्यप्युपदेष्यरि भगवद्द्वेषात्तत्त्वमविदुषां मिथ्याज्ञानिनामनर्थमन्त्रेणाह || अनन्दा इति || बोधयतीति भुत् | तस्माद्वृधः | ज्ञानिनः सकाशाद्भगवत्स्वरूपमविद्वासो ये जनाः ते प्रेत्य अन्धेन आन्ध्यहेतुना तमसा | आवृताः | अनन्दाः सुखविरुद्धदुःखरूपाः | ते प्रसिद्धाः ये लोकाः तानभिगच्छन्ति || ६ || ४ || ११ || प्राज्ञेनात्मनान्वारूढ इत्यादिना जीवेशयोर्भेदः उक्तः तद्दार्ढ्यायाभेदविदो दोषमाह मन्त्रेण || आत्मानमिति || चेच्छब्दो यद्यर्थे | यदि पूरुषो जीवः | अयं परमात्मा अहमस्मीति भगवन्तं विजानीयात् | ज्ञातुं योग्यः स्यात्तर्हि किमिच्छन् तस्य विवरणम् | कस्य कामाय कस्मै कामाय | किमर्थमिति यावत् | शरीरमनुसञ्ज्वरेत् सन्तापयेद्दुःखी भवेदित्यर्थः | जीवः स्वस्य भगवत्तादात्म्यानुसन्धानयोग्यश्चेत्कुतो देहच्छेदादिना दुःखी स्याद्धरेरदुःखित्वादिति भावः || १२ || भगवज्ज्ञानं मुक्तिहेतुरित्यत्र मन्त्रान्तरमाह || यस्येति || हि यस्मात्स आत्मा सर्वस्य कर्ता | तस्मात्स विश्वकृत् | मुख्यवोयोः कर्ता | अस्मिन्सन्दोहे देहे | गहने हृदयगुहायां प्रविष्यः | प्रतिबुद्धः सर्वज्ञः | स आत्मा यस्य येनोपासकेनानुवित्तो ज्ञातः | तस्योपासकस्य | लोकः स उलोक एव प्रसिद्धो भगवल्लको एव भवतीत्यर्थः | तदाह सूत्रे तन्निष्ठस्य मोक्षोपदेशादिति || १३ || गुरूपदेशेनैव ज्ञानं सम्पाद्यमन्यथानर्थ इत्यत्र मन्त्रमाह || इहैवेति || अथ ज्ञानिसद्भावकाले | इह अस्मिन् जन्मन्येव | सन्तः सज्जनाः वयम् | तत्परं ब्रह्म | विद्मः जानीम इति मन्त्रद्रष्यृवचनम् | कालान्तरे सम्पाद्यतामितिविदन्तं प्रत्याह || नेति || न चेदवेदीः परं ब्रह्म न जानीयाश्चेदिति साधुजनं प्रत्युच्यते | तर्हि महती विनष्यिः | गुरूपदेशजन्यज्ञानस्य फलमाह || य एतदिति || एतद्ब्रह्म गुरूपदेशेन ये विदुस्ते अमृताः मुक्ता भवन्ति | अवेदिन उक्तां विनष्यिं व्यनक्ति || अथेत्यर्थान्तरे | इतरे गुरूपदेशोल्लङ्घनवन्तः दुःखमेव प्राप्दुवन्तीति || ६ || ४ || १४ || भगवतो मुक्तिहेतुत्वे मन्त्रान्तरमाह || यदैतमिति || ये भूतभव्यस्येशानम् | देवं क्रीडादिगुणविशिष्यम् | एतमात्माम् | यदाञ्जसाऽनुपश्यन्ति | ततः आत्मज्ञानान्तरं न विजगिप्सते | आत्मानं गोप्तु नेच्छति | भयाभावादिति भावः || १५ || तद्यदेतदिदं मयोऽदोमय इत्यत्र हरेरविकारत्वमुक्तं तत्र मन्त्रमाह || यस्मादिति || अहोभि; सह संवत्सरो यस्मादर्वाक् परिवर्तते | तस्मिन्विकारं कतरुमसमर्थ इति यावत् | तज्ज्योतिषां ज्योतिः ज्यातिष्युप्रदं आयुः | अचलं अमृतं नित्यमुक्तम् | देवा उपासते | ह प्रसिद्धम् || १६ || आकाशोमूलप्रकृतिश्च प्रतिष्ठितः स्थितः | तमेवात्मानम् | मन्ये जानामि | किं तज्ज्ञानेनेत्यत उक्तम् || विद्वानिति || अमृतं ब्रह्मविद्वानमृतो मुक्तो भवति || ६ || ४ || १७ || के ते पञ्चजना इत्यतः ज्योतिषां ज्यातिरिति प्रागुक्तं ज्यातिरेकं अन्येचत्वारः प्राणादय इति भावेन तद्वेदिनः फलं चाह || प्राणस्य प्राणमित्यादिना || प्राणादेः प्राणनादिप्रदम् | ये विदुः ते | पुराणं पुरातनम् | अग्न्यं श्रेष्ठम् | ब्रह्म | निचिक्युः प्राप्नुयुरिति | तदाह सूत्रे | प्राणादयो वाक्यशेषात् ज्यातिषैकेषामसत्यन्न इति || १८ || शक्लस्य नीलस्येत्यादिनोकतभगवद्रूपाणां विज्ञानमय इत्यादिनोक्तगुणानां च भेददर्शिनोऽनर्थं ब्रह्मापरोक्षज्ञानकरणं वदन्नेवाह || मनसैवेति || इह ब्रह्मणि | किञ्चन रूपगुणादिकं नाना भिन्नं नास्तीत्यर्थः | इह ब्रह्मणि | किञ्चन रूपादिकम् | नाना भिन्नम् | इव शब्दाद्भिन्नाभिन्नं वा पश्यति स मृत्योः मृत्युं अन्धन्तमः प्राप्नोतीत्यर्थः || १९ || तर्हि कथं ज्ञेयमित्यत आह || एकधैवेति || तस्मादति ग्राह्यम् | भेदज्ञानेऽनर्थसत्वात् | अप्रमयं परिमितिहीनम् | ध्रुवं नित्यम् | विरजः निर्दोषं रजोपलक्षितसर्वदोषरहितं आकाशन्मूलप्रकृतेः परं एतद्ब्रह्म | एकधैव एकप्रकारेणैव | गुणक्रियादिभिः सविशेषाभेदेनैव | द्रष्यव्यमित्यर्थः | मनसेत्यनुषज्यते | मनसः श्रवणादिकं सहकारीति भावेनाह || अज इत्यादिना || धीरो धैर्यशाली | ब्राह्मणो ब्रह्मणनयोग्यो नरः योज्यः जननहीनः | महानपरिच्छिन्नः | ध्रुवः नित्यः आत्मा तमेव परोक्षतो विज्ञाय | प्रज्ञां साक्षात्करम् | कुर्वीत सम्पादयेत् | तमेवेत्युक्तैवकारव्यावर्त्यमाह || नानुध्यायेदिति || कुतो न ध्यायेन्नाभ्यसेदित्यत उक्तम् || वाच इति || तत् अन्यविषयकबहुशब्दव्यवहरणम् | वाचो वागिन्द्रियस्य | विग्लपनं श्रवमकरमत इत्यर्थः | इति शब्दः श्लोकसमाप्तौ || ६ || ४ || २० || अज आत्मा महान् ध्रुव इति श्रवणशत्पूर्वमन्त्रस्य चतुर्मुखपरत्वप्रतीतिं तदनुवादपूर्वं निराह || स वा एष इति || एष मन्त्रोक्तो महानज आत्मा | स
वै स एव | स कः यत्रैष एतत्सुप्तोभूद्य एष विज्ञानमयः पुरुषस्तदेषां प्राणानां विज्ञानेन विज्ञानमादाय  एषोन्तर्हृदय आकाशस्तस्मिञ्च्छेत इति वाक्ये योयं विज्ञानमयः प्राणेषु तिष्ठतीत्युक्तः यश्च य एष प्रसिद्धोन्तर्हृदये हृदयान्तर्वर्तमान आकाशस्तस्मिन् शेत इत्युक्तः स वा इत्यर्थः | तस्य महिमानमाह || सर्वस्येति || सर्वमस्य वशे वर्तत इति सर्वस्य वाशी | सर्वस्येशस्य ब्रह्मरुद्रादेरनश्चेष्यक इति सर्वस्येशानः | सर्वस्य ब्रह्मरुद्रादेः सकाशाद्गुणैरधिकः पालकश्चेति सर्वस्याधिपतिः | यश्च स प्रसिद्धो हरिः जीववत्साधुना कर्मणा भूयान् न | नो एव नैवासाधुना कर्मणा कनीयान्पुण्यपापकृतविकाररो नास्त्येवेत्यर्थः | एष सर्वेश्वरः | एष भूताधिपतिः भूत एव पूवर्कालमारभ्यैवाधिपतिः नास्याधिपत्यमादिमदित्यर्थः | एष भूतपालः | अनादिकालमारम्यैव पालक इत्यप्यवधेयम् | यश्चैष एषां लोकानां असम्भेदाय असङ्कर्याय | विधररः विधारणसमर्थः सेतुराश्रय इति | तदाह सूत्रे | ॐ धृतेश्चमहिम्नोस्यामिन्नुपलब्धेरिति | तमेतमुक्तगुणवन्तम् | ब्राह्मणाः ब्रह्माणनयोग्याः | वेदानुवचनेन वेदाध्ययनेन | यज्ञेन दानेन | तपसा कृच्छृचान्द्रायणादिकायक्लेशरूपतपसा | अनाशकेनोपवासेन | विविदिषन्ति वेदितुमिच्छन्ति | तदाह सूत्रे | सर्वापेक्षा च यज्ञादिश्रुतेरश्ववदिति | वेदनफलमाह || एतमिति || एतं पूर्वोक्तमहिमयुक्तमेव विदित्वा | मुनिः ज्ञानरूपो | मुक्तो भवति | किञ्च एतं भगवन्तमेव लोकं आश्रयम् | इच्छन्तः प्रार्थयमानाः | प्रव्राजिनः प्रव्रजनयोग्याः | प्रव्रजन्ति निषिद्धकाम्यकर्मत्यागरूपसन्न्यासवन्तो भवन्पिनिषत्स्वोक्तार्थे पूर्वोचारं प्रमाणयति || एतदिति || एतद्भगवानेवाश्रय इत्येतत्प्रमेयम् | विद्वांसः पूर्वे प्रजां प्रजादिकं न कामयन्ते ह सन्म वै | प्रजाद्यकामने हेतुमाह | किमिति || येषां नोऽस्माकम् | अयं पूर्वोक्तमहिमयुक्ता हरिः आत्मा स्वामी अयं लोकः आश्रयश्च | ते वयं किं प्रजया करिष्याम इति भावेन प्रजां न कामयन्त इत्यन्वयः | ते ह स्मेत्यादि वाक्यं पूर्वाध्याये पञ्चमे कहोळब्राह्मणे व्याख्यातम् | विदित्वेत्युक्तवेदनकर्मणो हरेः महिमान्तरमाह || स एष नेतीति || एतदपि वाक्यं व्याख्यातं पूर्वाध्यायान्त्यभागे | मुक्तिस्वरूपामह || एतमिति || अतो हरेः सकाशात्तत्प्रेरणयेति यावत् | अहं पापमकरवम् | कल्याणमकरवमिति | एते भावेन एतं मुक्तमेव | न तरता नैव व्याप्नुतः | मुक्तं भावेन कुतो न तरत इत्यतः तत्स्वामिनस्तत्तरणादित्याह || उभे इति || एष हरिः | एते उभे भावने तरति नित्यं तीर्णो वर्तते | भगवतस्तत्तरणं नाम किमित्यत आह || नैनमिति || एनं कृताकृते पुण्यपापे न तपत इति | पुण्याकरणपापकरणनिमित्तविकारो नैव तस्यास्तीत्यर्थः || २१ || भगवन्तं पुण्यपापे न तपतः | तज्ज्ञानिनं मुक्तं च न तपत इत्युक्तार्थे मन्त्रमाह || तदेतदिति || ब्रह्मणा वेदेन अण्यते गम्यत इति ब्राह्मणो विष्णुः | ब्रह्मण इति वक्तव्ये स्वरव्यत्यय आधिक्यार्थः | तस्य विष्णोः | एष पूर्वोक्तो महिमा नित्यः | कुतः शभकर्मणा न वर्धते पापकर्मणा नो कनीयान् | तस्य नित्यमहिम्ने हरेः | पदवित्स्वरूपज्ञानी | स्यात् | तं विदित्वा | पापकेन कर्मणा | न लिप्यते | इति शब्दो ऋक्समाप्त्यर्थः | तस्माद्भगवज्ज्ञानस्य मुक्तिहेतुत्वात् | एवंवित् भगवज्ज्ञानं मुक्तिहेतुरिति जानन् | शान्तो भगवन्निष्ठाः | दान्तोनिगृहीतेन्द्रियः | उपरतः उप समीपे हृदिस्थे विष्णाविति यावत् | रमत इत्युपरतः विष्णुविषयसन्तोषवानित्यर्थः | तितिक्षुः द्वन्द्वसहिष्णुः | समाहितः | यथावस्तुज्ञानी भूत्वा | आत्मन्येव स्वस्मिन्नेव स्थितमात्मानं हरिम् | पश्यति पश्येत् | कथं ज्ञातव्य इत्यत आह || सर्वमिति || पूर्णमात्मानं पश्येदित्यर्थः| तथा ज्ञानिनः फलामाह || नैनमिति || एनं ज्ञानिनम् | पाप्मा न तरति न प्राप्नोति | प्रत्युतायमेव सर्वं पाप्मानम् | तरति तीर्णो वर्तते | एतदेव विवृणोति || नैनमिति || एवं नैनं रजस्तरति | नैनं विचिकित्सा सन्देहः तरतीत्यपि ध्येय | कुत एतदित्यतस्तदुपास्यस्य हरेः पापाद्यस्पृष्यत्वादित्याह || विपाप इति || नित्यं विपापो विरजो विरागो अविचिकित्सो अपगतसन्देहो भवति ब्राह्मणो वेदगम्यो हरिः यतः अतस्तज्ज्ञान्यपि तादृश इति हे सम्राडेष हरिः ब्रह्मलोकः परिपूर्णज्ञानस्वरूप इति याज्ञवल्क्यः | एवं श्रुतभगवत्स्वरूपो राजा गुरुदक्षिणां प्रतिजज्ञ इत्याह || सोहमिति || २२ | विद्यान्तरमाह || स वा इति || अन्नमत्तीत्यन्नादः | वसु ददातीति वसुदानः | एतज्ज्ञानिनः फलमाह || विन्दते वसु य एवं वेदेति || वसु | धनं || २३ || विद्यान्तरमाह || स वा इति || अजरो जराहीनः | नमरिष्यतीत्यमरः | अमृतो मृतिहीनः | अभयः भयहीनः | ब्रह्मणोऽयत्वं श्रुतिप्रसिद्धमित्याह || अभयं वै ब्रह्मेति || तथा ज्ञानिनः फलमाह || अभयं हीति || य एवं वेद तस्य ब्रह्म अभयं भवति | भयराहित्यं करोतीत्यर्थः || ६ || ४ || २४ || चतुर्थं शारीरब्राह्मणम् || भगवतोन्तर्यामित्वेनोक्तं सर्वप्रेरकत्वं सर्वथामेयमिति भावेन पुनः प्रागुक्तमेव ब्राह्मणमावर्तयति || अथ ह याज्ञवल्क्यस्येति || तर्हि तदानीं अन्यद्वृत्तं सन्यासाश्रमम् | प्राग्वदर्थः सर्वत्र ज्ञेयः || १ || २ || हे भगोः इयं सर्वा पृथिवी वित्तेन पूर्णा मे यत्स्यात्तेनाह ममृता स्यां किं नु उताहो नेति | सा मेत्रेय्युवाचेति योजना || ४ || हे भवति नोऽस्माकं प्रिया वै खलु
प्रतीविषयः || सतीसाध्वी | प्रियां वाचमवृधत् अवर्धयत् भवतीति कर्त्रन्वयः || ३-६-७-८-९-१०-११ || जवस्य ज्ञानरूपत्वं दृष्यान्तोक्तिपूवर्माह || स यथा सैन्धवघन इति || लवणखण्डः यथानन्तरोऽबाह्यः | बाह्याभ्यन्तरविशेषाभावेन कृत्स्नः लवणरसघन एव एवं अरे मैत्रेयि अयमात्मा अनन्तरो अबाह्यः | बाह्याभ्यन्तरविशेषहीनतया कृत्स्नः प्रज्ञानघन एव सन् एतेभ्यो देहारम्भकभूतेभ्यः | समुत्थायोत्पन्नः सन् तान्येव भूतान्येवानु विनश्यति भूतापगमेन मुक्तो भवति | प्रेत्य मुक्त्यनन्तरम् | सञ्ज्ञा ज्ञानम् | नास्तीति ब्रवीमीति होवाच याज्ञवल्क्यः || १२ || वृत्तिज्ञानं मुक्तस्य नास्ति | मुक्तविषयज्ञानममुक्तस्य नास्तीति वा याज्ञवल्क्याभिप्रायमजानन्ती सर्वथा ज्ञानशून्यत्वमुक्तवानिति विपतीतं जानन्तो पृच्छति || सा होवाचेति || अहं अहहेयमिमं परमात्मानं जीवो नवै नैव जानातीत्यत्रैवावश्यावगन्तव्यप्रमेय एव भगवान्मा मां मोहान्तं मोहाख्यनाशं आपिपत् | प्रापयामासेति होवाचेति योजना | स्वामिप्रायमाह || याज्ञवल्क्यः || स होवाचेत्यादिना || प्रागिवार्थो ध्येयः || ६ || ५ || १३ || अविनाशीत्यादिना बौद्धाभिमतमोक्षं अनुच्छित्तिधर्मेत्यनेन तार्किकाभिमतं यत्र हीत्यादिनाऽद्वैत्यभिमतं मोक्षं च निरस्यान्ते इत्युक्तानुशासनाऽसि मैत्रेयीत्युक्त्वोपसंहरति || एतावदरे खल्वमृतत्वमिति || अविनष्यस्वस्वरूपः अनुच्छिन्नज्ञानसुखादिधमर्ः सन्जीवः स्वरूपभूतसर्वेन्द्रियैर्भगवद्विषयकज्ञानविषयभोगादिमानित्येव खल्वमृतत्वं मोक्ष इत्यर्थः | ततः किमकरोदित्यत आह वेदपुरुषः | इत्युक्त्वा मैत्रेयी प्रत्युपदिश्य विजहार यथेष्य विहारमकरोदित्यर्थः || १४ || पञ्चमं मैत्रेयीब्राह्मणम् || अध्यायद्वयोक्तविद्यासु बुभुत्सुश्रद्धाजननाय तासां विद्यानां प्रवर्तकानृषीनाह || अथ वंश इत्यादिना || अत्र पञ्चम्यन्तैरुपदेष्यारः प्रथमान्तैरुपदेश्याः निर्दिश्यन्त इति ज्ञेयम् | अत्राश्विप्रभृतिभ्योऽथर्वप्रभृतेराधिक्याभावेपि ततः उपदेशं लीलया गृह्णन्तीत तारतम्याविरोधः || १ || इति वंशब्राह्मणम् ||
इति श्रीकाण्वोपनिषदर्थसङ्ग्रहे राघवेन्द्रयतिकृते षष्ठोऽध्यायः ||
चतुर्ष्वध्यायेषूक्तानां भिन्नाः शेषभूता विद्याः सप्तमाष्यमाभ्यां विरूप्यन्ते | तत्र भगवतोऽवताराणां आविर्भावतिरोभावलक्षणां विद्यामाह || पूर्णमद इति || अदो मूलरूपं पूर्णं इदं अवताररूपं पूर्णम् | पूर्णात् मूलरूपात्पूर्णमवताररूपमुदच्यते उद्गच्छति | आविर्भवति | पूर्णस्य मूलरूपस्य यदवताररूपं पूर्णम् | तदात्मन्यादाय एकीभूय पूर्ण मूलरूपमेवावशिष्यते | अवतिष्ठत इत्यर्थः | अवतारिणो मूलरूपस्य हरेः स्वरूपमाह || ओमिति || भूलरूपं सर्वगुणपूर्णत्वादोमित्यच्यते | प्रकाशरूपत्वात् खम् | व्याप्तत्वात् ब्रह्म | सुखरूपत्वात्खम् | अनादित्वात्पुराणम् | वायोरतिदत्वाद्वायुरम् | ख्यातत्वात्खम् | इति कौरव्याणीपुत्रो बलभद्र आह स्म ह | अयं हरिः ज्ञानरूपत्वात् | वेद इति यं ब्राह्यणाः विदुः न केवलं ज्ञानरूपत्वाद्वेद इति ब्राह्मणा विदुः | किन्तु ज्ञानहेतुत्वाच्च वेद इत्युच्यत इत्याह || वेदोनेनैनेति || वेद उ अनेन एन इति पदविभागः | यं ब्राह्मणाः विदुः | अनेन एन उनिर्दोषत्वहेतुना अकारवाच्येनैव वेदितव्यं ज्ञातव्यं यत् तद्वेद जीवोतो वेदेत्यर्थः || २ || प्रथमब्राह्मणम् || सर्वप्राणिसाधारणानुष्ठयमाह || त्रया इति || प्राजापत्याः प्रजापतेबर्रह्मणः पुत्राः | त्रयाः त्रिविधाः | ब्रह्मार्थं चरणं ब्रह्मचर्यम् | नोऽस्मभ्यं उपदेष्यव्यं भवान् ब्रीत्विति देवाः ब्रह्मणं प्रत्युचुरिति योजना | एवमग्रेऽपि | एवमुक्त उपदिदेशेत्याह || तेभ्यो देवेभ्य इति || द इत्यरक्षरं देवेभ्य उपदिश्य तदथरो ज्ञातः किं भवद्भिरित्यप्युवाचेत्याह || व्यज्ञासिष्या इति | ज्ञातवन्तः किमित्यर्थः | उवाचेत्यनुकर्षः | व्यज्ञासिष्येति वक्तव्ये व्यज्ञासिष्या इति प्लुतः प्रश्नद्योतकः | एवमग्रेऽपि | एवं पृष्या देवाः ज्ञातवतः स्म इत्यूचुरित्याह || व्यज्ञासिष्मेति || दाम्यत सद्गुणोच्छ्रितत्वहेतुना अहङ्कारवन्तो मा भवतेति नोस्मान्प्रत्यात्थ कथितवानसीति व्यज्ञासिष्मेत्यूचुरित्यर्थः | तत्र ब्रह्मा संवादमकरोदित्याह || ओमिति || यूयं द इत्युक्त स्यार्थं व्यज्ञासिष्य भवन्तो ज्ञातवन्त इति ॐ अङ्गीकृतवानस्मीति होवाचेति | प्रजापतिरित्यनुकर्षः | एवमग्रेऽपि प्रश्नप्रत्युरयोजना ज्ञेया || ७ || १ || १ || एनं प्रजापतिम् | दत्तेति निष्कामनया मुक्तिहेतुज्ञानसाधनदेवाद्युद्देशेन हविरादिदानं कुरुतेति न आत्थेत्यूचुरित्यर्थः | दयध्वं दयां कुरुतेत्यर्थः | तदेतदेव ब्राह्मणोपदिष्यमेव | एषा दैवी वाक् | स्तनयित्नुर्दाम्यत दत्तदयध्वमिति भावेन ददद इति त्रिरनुवदति | तस्माद्ब्रह्मणैवमुपदिष्यत्वात् दमं दानं दयामित्येतत्त्रयं सर्वोपि शिक्षेत् अनुतिष्ठेदित्यर्थः || ७ || २ || ३ || इति द्वितीयब्राह्मणम् || चतुर्मुखभगवद्विषयां विद्यामाह || एष प्रजापतिरिति || यद्धृदयमिति नाम तद्वाच्यः एष प्रकृतः | प्रजापतिः प्रजापतिपदोक्तो ब्रह्मा हरिश्चेत्यर्थः | यज्ञभागहरणाज्ज्ञानदानादव्यवदानेन हरिप्राप्तेर्निमित्तेन हृदयनामब्रह्मणः | हरेस्तु स्वभागहरणाद्दानन्नृणाम्फलयापनादिति ज्ञेयम् | एतद्धृदयनामकं प्रजापतिशब्दितं द्वयं ब्रह्म एतद्धृदयनामकं द्वयं सत्यम् | सद्गणरूपत्वात्सत्यनामकं च | हृदयशब्दवर्णार्थतया चोपासनमावश्यकमिति भावेनाह || तदेतत्त्यक्षरमिति || तत्प्रजापतिनामभूतम् | हृदयमित्येतन्नाम त्यक्षरमिति | तानि क्रमेण निर्दिश्य तद्वेदिनः फलमाह || हृ इत्येकमक्षरमिति || यज्ञभगवहरणात् हृ इत्युच्यते ब्रह्मा | स्वभागहरणाद्धरिर्हृ
इत्युच्यते | हरतेः विच् | योधिकारी एवमुक्तनिमित्तेन हृ शब्दार्थत्वेन ब्रह्माणं हरिं च वेद | अस्मै ज्ञानिने स्वाश्च स्वकीयाश्चान्ये च आहरन्ति | इष्यमिति योज्यम् | योधिकारी एवं ज्ञानदानाद्द इत्येकमक्षरम् | एतदक्षरार्थत्वेन वेद | B-ख़्-१०
स्मै स्वाश्चान्ये च ददति | प्रयच्छन्ति | अन्येभ्यो हृत्वाऽस्मै प्रयच्छन्तीत्यभिप्रायादाहारन्ति ददतीत्यनयोर्न पौनरुक्त्यम् | योधिकारी एवमनन्यद्वारेण परब्रह्म यानात् गमनात् | ब्रह्माणां यमित्येकाक्षरार्थत्वेन वेद | तथा नृणां फलयापनात् य इत्यक्षरार्थं हरिं च वेद स स्वर्गाख्यं विष्णुलोकमेति प्राप्नोतीति || तृतीयब्राह्मणम् || प्रकृतभगवन्निष्ठं विद्यान्तरमाह || तद्वैतदिति || ततत्वान्निर्विकारत्वात्तत् | वै प्रसिद्धं एतदेव तत् तादृशततत्त्वादिगुणयुक्तम्  | नान्यत्तादृशमित्यर्थः | सत्यमेवेत्येवकारस्तदित्यत्रान्वेति | तदेव नारायणाख्यं ब्रह्मैव सत्यम् | मुमुक्षुभिः साद्यतया प्राप्यतया वासुदेवाख्यमास आसीत् | तज्ज्ञानिः फलमाह || स य इति || योधिकारी | एवं ततत्वदिगुणयुक्तम् | महद्यज्ञं महायाज्यम् | प्रथमजं प्रथममाविभूतम् | सत्यं मुमुक्षुभिरासाद्यं वासुदेवाख्यं रूपं ब्रह्मेति वेद | स इमांल्लोकान् जयति | भूम्यादिलोकजयो नाम धर्मश्रानादिसाधनपूर्तिर्ध्येया | ऐहिकप्राप्तिरानुषङ्गिकीति भावेनाह || जित इन्वसाविति || य एवमेतं महद्यज्ञं प्रथमजं सत्यं ब्रह्मेति वेद | तेनासौ परलोको जित एव असत् आसीदिति | सत्यं ब्रह्मेत्युपासनं नाविद्यमानोपासनमित्याह || सत्यं ह्येव ब्रह्मेति || इति चतुर्थब्राह्मरम् || भगवद्विषयविद्यानतरमाह || आप इति || इदभग्रे अस्य प्रपञ्चस्याग्रे आप एव | आ समन्तात्सर्वगुणान्पिबत्यनुभवतीत्वि पातीति वा | आप इत्युक्तो नारायण आसीदित्यर्थः | शब्दस्वाभाव्याद्बहुवचनं | ताः आपो नारायणः सत्यं मुमुक्षुभिरासाद्यं वासुदेवाख्यमसृजन्त असृजत् | सत्यं किमित्यत आह || सत्यं ब्रह्मेति || ब्रह्म वासुदेवाख्यं ब्रह्म प्रजापतिं ब्रह्माणमसृजदित्यनुकर्षः | प्रजापतिर्देवानसृजतेत्यनुषङ्गः | तस्मादितिशेषः | पितृत्वाद्धेतोः | ते देवाः ब्रह्मादयः | सत्यमेव सत्याख्यं वासुदेवमेवोपासते | सत्याख्योपास्तिः सत्य शब्दार्थयुक्तत्वेनेति भावेनाह || तदेतदिति || तद्वासुदेववाचि सत्यमित्येतत्पदं त्यक्षरम् | तानि निर्दिशति || सदित्येकमक्षरमित्यादिना || प्रथमोत्तमे आद्यन्ते अक्षरे सत्यं सत्य साधुत्वार्थे मध्यतो मध्ये विद्यमानमक्षरमनृतं ततत्वान्मिथ्याज्ञानार्थकं तदेतदनृतं मिथ्याज्ञानार्थकं ती(ति)त्यक्षरं उभयतः पार्श्वद्वये | सत्येन सदित्यनेन यमित्यनेन चाक्षरेण परिगृहीतम् | सत्यं भूयमेव भवति | साध्वर्थमेव भवति | मिथ्याज्ञानसाधनहेतुना सदिति पूर्वोक्षरेणोक्तेन हरिणा मित्याज्ञाननाशनहेतुना च | यमित्युत्तराक्षरेणोक्तेन च हरिणा सन्दष्यन्ती(ति)त्यनेनोक्तमिथ्याज्ञानं साधुषु व्याप्तिं कथं लभेतेति भावः | एतद्विद्यावेदिनः फलमाह || नैनमिति || विद्वांसं एतद्विद्याज्ञानिनमेनमनृतं मिथ्याज्ञानं न हिनस्ति | न बाधत इति || ७ || ५ || १ || प्रकृतवासुदेवस्य रूपद्वयविषयं विद्यान्तरमाह || तद्यदिति || तत्प्रसिद्धं यत्प्रकृतं वासुदेवाख्यं सत्यं तदसौ स आदित्यः हविषामादानदादित्यनामा | क आदित्य इत्यत आह || य एष इति || एतस्मिन्मण्डले पुरुषो यो वर्तते एष हरिरादित्य इत्यर्थः | यश्चायं दक्षिणेऽक्षन् अक्षणि पुरुषोस्ति सोपि सत्यमिति योज्यम् | तावेतौ रूपविशेषावन्योन्यस्मिन्प्रतिष्ठितौ | सूर्यमण्डले स्थितोऽक्षणि तिष्ठति | अक्षिगतो मण्डले प्रतिष्ठितोस्तीत्यर्थः | स्थितिप्रकाम्  दर्शयति || रश्मिभिरिति || एष मण्डलस्थो रश्मिभिरस्मिन्नक्षणि प्रतिष्ठितः | अयमक्षिगतः | प्राणैश्चक्षुरादिभिरमुष्मिन्मण्डले स्थित इत्यर्थः | मण्डलस्थोक्षिस्थ इति कुत इत्यत आह || स इति || स दक्षिणाक्षिस्थो हरिः | यदास्माच्छरीरादुत्क्रमिष्यन्भवति | तदैव म्रियमाणो जीवः | शुद्धमेव रश्मिहीनमेव | मण्डलं पश्यति | रश्मीनामभावान्न पश्यति किमित्यत आह || नैनमिति || एते विद्यमाना अपि रश्मयः एनं न प्रत्याययन्ति | आत्मविषयकप्रतीतिं न जनयन्तीत्यर्थः | केषाञ्चिन्मृतिसमये केषाञ्चित्सप्तभिर्दिनैरिति ज्ञेयम् || ७ || ५ || २ || सूर्याक्षिस्थितवासुदेवरूपयोर्ध्यानार्थमवयनामान्याह || य एष इत्यादिना खण्डद्वयेन | य एष एतस्न्मिण्डले पुरुषो दक्षिणशक्षणि च पुरुषो हरिः | तस्य शिरः दृष्यया वाचा च भावयति रक्षतीति भूरित्युच्यते | शिरसो भूर्नामत्वं युक्तमित्याह || एकं शिर इति || एतदक्षरम् | भूरित्येतदक्षरं तस्याक्षिमण्डलयोः स्थितस्य | दक्षिणोत्तरबाहूक्रमादुत्पादनविनाशहेतुत्वनिमित्ताभ्यां भु इति व इति चाक्षरद्वयप्रतिपाद्यतया भुव इत्यच्यते | बाह्वोर्भुव इत्यक्षरद्वयार्थत्वमु पपादयति || द्वौ बाहू इति || तस्य प्रतिष्ठाप्रतिष्ठे | दक्षिणोत्तरपादौ क्रमात्सुखज्ञानदातृत्वरूपनिमित्ताभ्यां सुवरित्यक्षरद्ययेनोच्येते | तदुपपदादयति || द्वे प्रतिष्ठे इति || मण्डलाक्षिस्थितयोर्नामाह || तस्येति || उपनिषद्रहस्यम् | सर्वलोकप्रकाशनहेतुनाऽहरिति अहेयत्वहेतुनाऽहमिति नामेत्यर्थः | अहर्दिनम्प्रकाशश्चेति प्रागुक्तस्मृतेः | एतज्ज्ञानिनः फलमाह || हन्ति पाप्मान इति || कानि चित्पापानि हन्ति | कानिचित्पापाभिमानिकल्यादीनि जहाति त्यजतीत्यर्थः || ७ || ५ || ४ || इति पञ्चमं ब्राह्मणम् || भगवद्विषयविद्यान्तरमाह || मनोमय इति || अयं पुरुषो हरिः | मनोभयो
ज्ञानप्रधानः | महाज्ञान इति यावत् | भाः प्रकाशरूपः | सत्यः सद्गुणात्मकः | तस्मिन्जीवसम्बन्धिनि अन्तर्हृदये हृदयमध्ये | तिष्ठतीति शेषः | तस्य परिमाणं दृष्यान्तेनाह || यथेति || वईहिर्वा यवो वायत्परिमाणस्तत्परिमाणस्तिष्ठतीत्यर्थः| तस्य महिमान्तरमाह || सर्वस्येति || ईशानां रुद्रादीनामनश्चेष्यकः | सर्वस्य जगतोऽधिपतिः स्वामी | यदिदं किञ्च जगत् इदं सर्वं प्रशास्ति नियमयतीति || ७ || ६ || १ || षष्ठं ब्राह्मणम् || भगवद्विषयविद्यान्तरमाह || विद्युदिति || विशेषेण द्यति खण्डयति अज्ञानादिकमिति वा | सर्ववेदनाद्वा | विद्युद्ब्रह्मेत्याहुः | वेदवेदिन इति योज्यम् | कुतो ब्रह्म विद्युदित्युच्यत इत्यतस्तस्यार्थं स्वयमेवाह || विदानादिति || विशेषेण खण्डनाद्वेदनाद्वा विद्युदित्यर्थः | दो अवखण्डने विद ज्ञान इति धातोः | फलमाह || विद्यतीति || योधिकारी एनं भगवन्तमेवामज्ञानादिखण्डकत्वेन वा सर्ववेदनहेतुत्वेन वा विद्युद्ब्रह्मेति वेद | हरिः तस्य पाप्मनो विद्यति | विशेषेण द्यति खण्डयति | तथा स्वात्मानं विद्यति वेदयतीत्यर्थः | विद्युत्त्वेन हरेर्ज्ञानं न मिथ्याज्ञानमिति भावेनाह || विद्युद्धयेव ब्रह्मेति || ७ || ७ || १ || इति सप्तमं ब्राह्मणम् || सर्वविद्यासिद्धयङ्गभूतां सरस्वतीविषयविद्यामाह || वाचमिति || वाचं वाग्देवीं सरस्वतीयं धेनुरूपतया स्थितामुपासीत | तस्याश्चत्वारः स्तनाः | चतुर्भिः स्तनैरभिमन्यमाना इत्यर्थः | तान्निर्दिशति || स्वाहाकार इत्यादिना || स्वधाकार इतीति शब्दो योज्यः | तस्यै तस्याः गोरूपायाः | द्वौ स्तनौ स्तनद्वयाभिमन्यमानौ स्वाहाकारं वषट्कारं चेत्येतौ | देवाः उपजीवन्तीत्यर्थः | मनुष्याः पितर इत्यत्रोपजीवन्तीत्यनुषङ्गः | तस्याः गोरूपायाः वाचः प्राणो मुख्यवायुः | ऋषभः पतिः | मनो मनोमानी रुद्रष वत्सः || ७ || ८ || १ || इत्यष्यमं ब्राह्मणम् || भगवद्विषयविद्यान्तरमाह || अयमग्निरिति || योयमन्तः पुरुषे जीवान्तरास्ते | अयं हरिरग्निः अङ्गशब्दितप्राणिशरीरनेतृतया अग्निनामा | जाठराग्नौ स्थितः वैश्वानरो वैश्वानरनामा च | विश्वगुणपूर्णत्वाद्वैश्वः नरीयते न नश्यतीति नरः वैश्वश्चासौनरश्चेति वैश्वनरः स एव वैश्वानर इत्युच्यते | तस्य व्यापारमाह || येनेति || येन जाठराग्निस्थेन यदिदं प्राणिभिरद्यते इदमन्नं पच्यते | जीर्णं करोति | तस्य कर्मणि षष्ठी | हरेरेष घोषो भवति | जाठराग्निस्थहरिविषयको वायुना क्रियमाणः स्तुतिरूपो घोषो भवतीत्यर्थः | सवर्प्रत्यक्षः स घोष इत्याह || यमिति || एतत् एतौ | स घोषो हरेः स्तुतिरिति कथं ज्ञायत इत्यत आह || स यदेति || स हरिः यदाऽस्माच्छारादुत्क्रमिष्यन् भवति | तदा जीवः एनं घोषां न ऋणोति | तदेव मरणसुचकमित्यर्थः || ७ || ९ || १ || इति नवमं ब्राह्मणम् || मुमुक्षोरत्यपेक्षितमार्गविषयां विद्यामाह || यदेति || यदा पुरुषो जीवः अस्माल्लोकाद्देहात्प्रैति निर्गच्छति | वायुं मुख्यवायुपुत्रं प्रवहम् | तदाह सूत्रे | वायुशब्दादविशेषविशेषाभ्यामिति | स वायुस्तत्र वायुलोके | तस्मै ज्ञानिने | तत ऊर्ध्वगमनाय | विजिहीते विवरं करोति | कथं यथा रथचक्नस्य स्वं विवरं तथेति | तेन छिद्रेण स ज्ञानी ऊर्ध्वः ऊर्ध्वगतिः सन्नाक्रमते गच्छति | स ऊर्ध्वं आक्रान्तः आदित्यं सूर्यमागच्छति तस्मा इत्यादि प्राग्वत् | लम्बरस्य वाद्यविशेषस्य | दुन्दुभेर्वाद्यविशेषस्य स लोकमित्यतः प्राक् स व्यितमागच्छति | तत ऊर्ध्वमाक्रमते स वैद्युतमिति वाक्यशेषो ध्येयः | वैद्युतेनैवेति सूत्रात् | स ज्ञानी मुख्यवायुं प्राप्तः | अशोकमहिमं शोकोपलक्षितसर्वोपप्लवरहितमहिमोपेतं लोकं विष्णुलोकमागच्छति तस्मिंल्लोके शाश्वतीः समाः अनन्तवत्सरान्वसति | अनावृत्तिः शब्दादनावृत्तिः शब्दादिति सूत्रात् || ७ || १० || १ || विद्यान्तरमाह || एतदिति || यद्वयाधितस्यप्यते पुमानेतद्विष्णवे परमं तप इत्येव चिन्तयेत् | योधिकारी | व्याधिभिस्तपनं हरये तप इत्येवं वेद स परमं लोकं जयत्येव प्राप्नोत्येव ह | यं प्रेतं दाहायारण्यं श्मशानं हरन्ति तदपि विष्णवे परमं तप इति चिन्तनीयमित्यर्थः | एतज्ज्ञानिनः फलमाह || परमं हैवेति || प्राग्वदर्थो ज्ञेयः | यं प्रेतं शवमग्नौ अभ्यादधति दहन्ति | तदपि विष्णवे परमं तप इति विद्यात् | वेदिनः फलमाह || परमं हैवेति || मृतस्य कथमेतच्चिन्तनमिति शङ्का तु अक्लेशितोपि क्लेशादीनतीतैष्यानिति स्मृत्या निरस्या || ७ || ११ || १ || ब्रह्मवायुविषयां विद्यमाह || अन्नं ब्रह्मेति || अन्नमानी चतुमुखः ब्रह्मा स्वकार्ये भगवदन्यानपेक्ष इत्येके आहुः | तत्तथा न भवति | प्राणात् मुख्यवायुत ऋते | अन्नं अन्नोपजीविशरीरं पूयति दुर्गन्धोपेतं भवति | प्राण; मुख्यवायुः | भगवदन्यनपेक्षः स्वकार्यकर इत्यके आहुः | तत्तथा न भवति | अन्नादृते प्राणः शुष्यति | अन्नप्राणयोरन्योन्यानुपजीवित्वे पूयत्वशोषत्वयोः प्राप्तेः कारणादेते त्वेव प्राणावन्योन्यानुग्रहवन्न्ताविति कुत इत्यतस्तयोस्तथाभावं ज्ञानिप्रशंसापूर्वकमाख्यायिकया दर्शयति|| तद्धस्मा हेति || प्रतृदो वसिष्ठस्तत्पुत्रः प्रातृदः | एवं विदुषे ब्रह्मवायू अन्योन्यापेक्षावेव कार्यक्षमाविति विदुषे | ज्ञानिने | साधु भद्रम् | किं स्वित्किन्नु | कुर्याम् | असाधु अभद्रं वा | किन्नु कुर्याम् | साधुनातिशयः असाधुना बादो नास्य शक्यः | कृतकृत्यत्वादिति पितरमाह स्मेति योजना | एवं ब्रह्मवायुज्ञानिनं प्रशस्य स पाणिनामा प्रातृदः अन्योन्यापेक्षिणोरनयोरन्नप्राणयोर्मध्ये कस्तु को वा| एकधाभुयमेकत्वम् | भूत्वा प्राप्यान्यानुप्रविष्णः सन्निति यावत् | परमतां
प्रयोजनविशेषवत्तां गच्छतीति पुनः तिरं वसिष्ठमाह स्म | तस्मै एवं पृष्यवते | प्रतृदाय | प्रतृदःपिता | वीत्येतदु एतदेवोत्तरमुवाचह | किमित्यत आह || अन्नं वै वीति || अन्ने ब्रह्मणि | वि शब्दं निर्वक्ति || अन्ने हीति || अन्नमानिब्रह्मणि सर्वाणि भूतानि | निविष्यानि प्रविष्यानि | विशतेरन्तर्णीतप्यर्थात्क्विप्यन्तलोपे च वीति रूपमिति भावः || रमितीति || उत्तरमुवाच तस्मा इति योज्यम् | रमिति किमित्यत आह || प्राणो वै रमिति || रमिति शब्दं प्राणे निर्वक्ति || प्राणे हीति || रमतेरन्तर्णीतण्यथरात्क्विपि रूपमिति भावः | ब्रह्मा प्रवेशप्रदः | प्राणो रतिप्रदः | इत्यनयोरन्योन्यानुप्रवेशेन तुल्यमेव प्रयोजनमित्युत्तराक्तस्तात्यर्थं ज्ञेयम् | एतज्ज्ञानिनः फलमाह || सवराणीति || योधिकारी अन्नमानिनि चतुर्मुखे सर्वप्राणिनां प्रवेशः प्राणेन च रमणमित्येवं प्रकारेण वेद | अस्मिन्ज्ञानिनि सर्वाणि भूतानि निविशन्ति सर्वाणि भूतानि रमन्त इति || ७ || १२ || १ || द्वादशब्राह्मणम् || चतुर्भिअर्ब्राह्मणैर्मुख्यवायुविषयां विद्यमाह | उक्थमिति || सर्वोत्थापकं निरूप्यत इति | प्रतिज्ञातं किमित्यत आह || प्राणो वा उक्थमिति || तस्योक्थत्वं निरुच्य दर्शयति || प्राणो हीति || उत्थपायति सृजत इति वा स्वस्वव्यापारेषु वर्तयतीति वार्थः | ज्ञानिनः फलमाह || उदिति || योधिकारी एवमुत्थपानहेतुत्वेन प्राणं वेद | अस्मै ज्ञानिने | उक्थविद्वीरः पुत्रः उत्तिष्ठ ह | उत्पद्यते ह | उक्थस्य प्राणस्य सायुज्यं समानलोकतां जयति | प्राप्नोति || ७ || १३ || १ || इमानि साधुरूपाणि युज्यन्ते मुक्तौ हि यतोतः यजुरिति | ज्ञानिनः फलमाह || युज्यन्ते हेति || श्रैष्ठयायास्मै युज्यन्ते | एतस्य श्रैष्ठयायानुकूलानि भवन्तीत्यर्थः | यजुषः यजुर्नाम्नो वायोः || ७ || १३ || २ || साम सामनामकः निरूप्यत इत्यर्थः | प्रग्वद्योजना || प्राणे हीति || प्रविष्यानीति योज्यम् | सम्यञ्चि हि यतोतः सम्यक्करणात्साम
एत्युच्यत इत्यथः | अस्मै अस्य श्रैष्ठयाय सर्वाणि भूतानि सम्यञ्चि कल्पन्ते | अनुकूलानि भवन्तीत्यर्थः || ७ || १३ || ३ || क्षत्रमुच्यत इत्यर्थः | प्राणस्य क्षत्रत्वं प्रसिद्धमित्याह || प्राणो हि वै क्षत्रमिति || केन हेतुनेत्यत आह || त्रायते हैनमिति || क्षणितोः क्षतादेनं जीवं त्रायते ह इति यतोतः क्षत्रमिति | अक्षत्रं रक्षकरहितं जीवम् | शिष्यं प्राग्वत् || ७ || १३ || ४ ||इति त्रयोदशब्रह्मणम् || सर्वापेक्षितगायत्रीनिष्ठां विद्यामाह || भूमिरित्यादिना || तत्र तावल्लोकवेदवायुस्थान्यनिरुद्धप्रद्युम्नसङ्कर्षणशख्यानि त्रीणि रूपाणि पादत्रयप्रतिपाद्यानीत्याह || भूमिरिति || द्यौरित्यत्राक्षरद्वयं ध्येयम् | इत्यष्यावक्षराणि | गायत्यै गायत्याः | एकं पदं एकः पादः | अष्याक्षरमित्यष्याक्षरसाम्योक्त्या भूम्यन्तरिक्षद्युलोकेषु स्थितं भूम्याद्यष्याक्षरात्मकपदत्रवाच्यं अनिरुद्धरूपं गायत्या अष्याक्षरात्मकप्रथमपादप्रतिपाद्यमित्यर्थोभिमत इति भावेनाह || एतादिति || एतद्भूम्यादिगतं तच्छब्दवाच्यमनिरुद्धाख्यं रूपं एतदु है व | एतदेव हि | अस्याः गायत्याः एतत्पादप्रतिपाद्यमित्यर्थः | एतज्ज्ञानिनः फलमाह || स यावदिति || योमुख्योधिकारी ब्रह्मा अस्याः गायत्याः एतदेवं भूम्यादिलोकस्थं पदं गायत्रीप्रथमपादप्रतिपाद्यमनिरुद्धम् | वेद | स ज्ञानी | एषु त्रिषु लोकेषु यावदस्ति यावद्दूरं व्यक्त्याभिव्याप्य तिष्ठति | पदप्रतिपाद्यमनिरुद्धाख्यं रूपं तावज्जयति मुक्तः सन्तावद्वयाप्नोति भूम्यादिलोकानामधिपतिः भूत्वा यशस्वी श्रीमांश्च भवतीत्यर्थः || ७ || १४ || १ || ऋगित्यष्याक्षरात्मकऋगादिपदवाच्यं ऋगादिषु स्थितं प्रद्युम्नाख्यं रूपम् | गायत्यै गायत्याः अष्याक्षरात्मकद्वितीयपादप्रतिपाद्यमित्यभिप्रायेणाह || एतदु हैवस्या एतदिति || यो गायत्या एतत् ऋगादिस्थम् | पदं द्वितीयपादप्रतिपाद्यं वेद || स यावती यं त्रयीविद्येति || ऋगादिवेद त्रयगतं प्रद्युम्नाख्यं रूपं यावदभिव्याप्य वर्तते व्यक्त्यात्मना तावद्ध जयति व्याप्नोति | ऋगाद्याधिपत्यादिमांश्च भवतीत्यपि ध्येयम् | मुख्याधिकारी मुक्तब्रह्मेत्यर्थः || ७ || १४ || २ || व्यान इत्यत्र त्यक्षरं ज्ञेयम् | प्राणादिवायुस्थमष्याक्षरात्मकप्राणादिपदवाच्यं सङ्कर्षणाख्यं रूपं गायत्यै गायत्या अष्याक्षरात्मकतृतीयपादप्रतिपाद्यमिति भावेन प्राण इत्यादि स्ववाक्याथर्ं व्यनक्ति || एतदुहैवास्या एतदिति || यावदिदं प्राणीति || प्राणादिवायुस्थसङ्कर्षणाख्यं रूपं तावज्जयति सर्वप्राणाधिपत्यादिमांश्च भवतीत्यर्थः | शिष्यं प्राग्वत् || ७ || १४ || ३ || गायत्रीचतुर्थपादप्रतिपाद्यमाह || अथेति || अथ त्रिपाद्युक्त्यनन्तरं चतुर्थं पादमुच्यत इत्यर्थः | अस्याः गायत्याः तुरीयं पदमेतदेवेति योजना | तुरीयं पदं विशिनष्यि || दर्शतं पदं परोरजा इति || दर्शतं प्रत्यक्षमिव स्थितम् | रजः रजोगुणात्मकप्रधानात्पर इति व्युत्पत्त्या परोरजा इत्युक्तो वासुदेवः | प्रणवाख्यतुरीयपादप्रतिपाद्य इत्यर्थः | एतदित्युक्तं किमित्यत आह || य एष तपतीति || सूर्यमण्डले स्थित्वा तपति | या सत्वात्मिका रमा तत्रस्थो वासुदेवः एतत्तुरीय पदमित्यर्थः | तुरीयमिति किमित्यत आह || यद्वा इति || यद्वै तुरीयं तच्चतुर्थमित्यर्थः | दर्शतमिति किमित्यतस्तं व्यनक्ति || दर्शतमिति || ददृश इव ह्येष इति || एषः गायत्रीचतुश्चर्पादप्रणवप्रतिपायः सूर्यमण्डलस्थरमादेवीस्थो वासुदेवः ददृश
इव दृष्य इव | तदधीनतेजःपुञ्जस्य सूर्यमण्डरलस्य दृश्यमानत्वात्सोपि ददृश इवातो दर्शतमित्युच्यते तुरीयं पदमित्यर्थः | परोरजा इत्येतद्विवृणोति || परोरजा इतीति || एष तुरीयपादप्रणवार्थो वासुदेवः सर्वमु रजः सर्वामेव रञ्जनाद्रजःशब्दितां प्रकृतिम् | उपर्युपरितस्या अपि उत्तमः संस्तपति प्रकाशते | हि यतोतः परोरजा इत्युच्यत इत्यर्थः | ज्ञानिनः फलमाह || एवमिति || योधिकारी अस्याः गायत्याः एतदेव पदं तुरीयपादरूपप्रणवप्रतिपाद्यं वासुदेवं वेद स एवमेव श्रिया यशसा तपति प्रकाशत इत्यर्थः || ७ || १४ || ४ || गायत्रीप्रतिपाद्यमुक्त्वा तदभिमानिदेवतामाह || सैषेति || सैषा गायत्री गायत्यभिमानिनी देवता क्रमात् श्रीब्रह्मब्रह्माण्यत्मिका एतस्मिंस्तुरीयं दर्शते पदे | परोरजसि वासुदेवे | प्रतिष्ठिता तदाश्रिता | पदानामर्थः प्रागुक्तः | भगवदाश्रितत्वमेव परम्परोक्त्या व्यनक्ति || तद्वा इत्यादिना || तद्वा एतद्भूमितरिक्षमित्यादिनोक्तं जगत्सत्ये सन्हरिरस्मिन्यातीति व्युत्पत्त्या सत्यनामके शेषे | प्रतिष्ठितं आश्रितम् | किं सत्यमित्यत उक्तम् || चक्षुर्वै सत्यमिति || सत्यं चक्षुर्वै | उपलक्षणमेतत् | चक्षुः सूर्यमण्डलाभिमानी वा | इति प्रसिद्धमेवैतदित्याह || चक्षुर्हि र्वै सत्यमिति || चक्षुषः सत्यत्वं प्रसिद्धमेवेत्युक्तं दर्शयति || तस्मादिति || तस्माच्चक्षुषः सत्यत्वादेव यत् यदि | कस्मिंश्चिदर्थे | इदानीं विवदमानौ द्वावेयातामागच्छताम् | किमिति अहमदर्शमश्रौपमिति विवदमानावित्यर्थः | य एवाहमदर्शमिति ब्रूयात्तस्मै | एतत्तदीयमेव वचनं श्रद्दध्याम विश्वसेमेति | एवं चक्षुषः सत्यत्वमुपपाद्य तदाश्रयमाह || तद्वा एतदिति || तज्जगदाधारभूतं चक्षुःसूर्यमानिसत्यनामकं शेषरूपं बले प्रतिष्ठितम् | आश्रितम् | किं बलमित्यत आह || प्राण इति || प्राणो मुख्यवायुर्बलं वै बलदेवता वै | तत्सत्यं प्राणे प्रतिष्ठितम् | तत्कुत इत्यतो व्यनक्ति || तस्मादिति || ओजीयः श्रेष्ठम् | तद्वा एतद्बलं गायत्यां प्रतिष्ठितमित्यपि ज्ञेयम् | यदर्थं परम्बरोक्ता तदिदानीमाह || एवमेवैषेति || एषा बलशब्दितप्राणाधारभूता गायत्रीमानिनी श्रीः | अध्यात्मम् | आत्मनामधिपतौ हरौ | प्रतिष्ठिताश्रिता | केन निमित्तेन सा गायत्रीत्यक्तेत्यत आह || गायांस्तत्र इति || तद्वयनक्ति || प्राणा इति || प्राणा वै गयास्तत्प्राणान् भक्तप्राणान् | तत्रे रक्षति | तद्यद्गयांस्तत्रे | तस्मात्प्राणानां रक्षणाद्गायत्रीनाम तदभिमानिदेव्याः श्रिय इत्यर्थः श्रुत्यादौ सावित्रीति काचिदुच्यते | सा किं गायत्री | तद्भिन्नेत्यतो नेत्याह || स इति || परोरजा इति प्रकृतो हरिः यामेवाभुं सावित्रीम् | अन्वाह वदति | सैषैव गायत्यैव स विष्णुर्यस्मै ब्रह्मणे तामन्वाह ब्रूते | तस्य ब्रह्मणः प्राणान्सर्वदापुत्रवत्त्रायते सेत्यर्थः || ७ || १४ || ५ || स्वयं गायत्रीं सावित्रीमुक्त्वा केषाञ्चित्पक्षमनूद्यनिराह || तामिति || एके तामेतामनुष्युमम् | तत्सवितुर्वृणीमहे वयं देवस्य भोजनम् | श्रेष्ठं सर्वधातमं तुरं भगस्य धीमहि | इति द्वात्रिंशदक्षरात्मिकामनुष्युवाख्यां ऋचं सावित्रीमाहुः | तद्वचनप्रकारमाह || वागनुष्युविति || तद्वाचं तां वाचमनुष्युवाख्यां सावित्रीमनपुब्रूम इति | निषेधति || न तथा कुर्यादिति || स्वमतमाह || गायत्रीमेव सावित्रीमनुब्रूयादिति || गायत्युपासकस्य फलोक्तिव्याजने गायत्रीमहिमानमाह || यदि ह वा इति || एवं विद्यदि बह्वपि प्रतिगृह्णातीव | प्रतिग्रहदोषाभावसूचनार्थ इव शब्दः | तत्प्रतिगृहीतं बह्वपि गायत्याः एकं चन एकमपि पदं प्रति न हैव भवति | हेति निश्चयः | एकपादविज्ञानफलायापि नालमित्यर्थः || ७ || १४ || ६ || गायत्युपासकस्य फलान्तरमाह || स य इमानित्यादिना || स प्रसिद्धो | योधिकारी विरिञ्चः | इमान्पूर्णान् त्रीन्लोकान्विष्णोः प्रतिगृह्णीयात् | सः अस्याः गायत्याः प्रथमं पदमाप्नुयात् प्रथमपादोपासनाफलमापनुयात् | यो ब्रह्मा | यावती त्रयीविद्या | तावत् तावती | विष्णुतः प्तगृह्णीयात्स अस्याः गायत्या एतहितीयं पदं द्वितीयपादोषासनाफलमाप्नुयात् | अथ यः यावदिदं प्राणि चेतनजातम् | तावद्विष्णुतः प्रतिगृह्णीयात्स्वामी भवेदिति यावत् | अया एतत्तृतीयपादो पासनाफलमाप्नुयात् | अथास्याः गायत्याः | एतदेव तुरीयं दर्शतं पदं परोरजा य एष तपति दर्शतं दृष्यमिव स्थितम् | रजसः प्रधानाल्लक्ष्माः परं यत्सूयर्मण्डलगम् | एतत्तुरीयं पदं प्रणवाख्यचतुर्थपादप्रतिपाद्यं वासुदेवाख्यम् | रूपं केन चन केनापि नैवाप्यम् | गायत्याः प्रथमादिपादत्रयप्रतिपाद्यस्यानिरुद्धादिरूपत्रयस्य त्रिलोकादिमात्रव्यापितया तद्वयापनसम्भवेपि चतुर्थपादप्रतिपाद्यो वासुदेवः सर्वव्यापीति चतुर्तपादप्रतिपाद्योपसकस्य तद्वयापनरूपफलं नैव लभ्यत इत्यर्थः | चतुर्थपादोपासनाफलं केनापि नाप्यत इति कुत इत्यत आह || कुत उ एतवत्प्रतिगृह्णीयादिति || वासुदेवोनन्तत्वाद्यावत्प्रप्नोति तावत्कुतः प्रतिगृह्णीयात् न कुतोपि || ७ || १४ || ७ || गायत्युपासनाप्रकारमाह || तस्या इति || उपस्थानं मन्त्रकरणकस्तुतिप्रकारो निरूप्यत इत्यर्थः | हे गायत्रित्वमेकपदी असि | एकैकपादस्य अष्याक्षरत्वात्प्रणवस्याप्यकारोकारमकारनादबिन्दुघोषशान्तातिशान्तभेदेनाष्याक्षरत्वात्प्रणवेन सह पादचतुष्ययस्यापि प्रत्येकं गायत्रीत्वविवक्षयोच्यते एकपद्यसीति | पादः प्रत्तवयुक्तश्चेत् द्विपदीति | द्विपद्यसि | प्रणवेन विना त्रिपदी असि | स प्रणवा चतुष्पद्यसि | अपद्यसीत्युक्तं इत्यत आह || न हि सम्पद्यस इति || ब्रह्मणोन्येन मुख्यतो न गम्यस इति अपदी असि |
नमस्ते तुरीयाय दर्शताय पदाय परोरजसे | एमुपिसको यहिष्यात् यं द्विष्यात् | असौ द्वेष्यः | अदः कामितं मा प्रापत् | नैव प्राप्नुयात् | अस्मै द्वेष्याय असौ कामः मा समृद्धि कामः मा समृद्धि समृद्धो माभूदिति चोपासिता चेद्गायत्री | तदा अस्मै द्वेष्यायासौ कामो नैव ऋध्यते ह समृद्धो नैव भवति | यदा त्वहमदः कामितं प्रापं प्राप्नुयामिति बुद्धया यस्मै कामाय गायत्रीमुपतिष्ठते उपास्ते सा गायत्री तस्मै कामपूर्ति करिष्यत्येवेति योज्यम् || ७ || १४ || ८ || उपासिता गायत्री सर्वप्रतिग्रहदोषं हन्तीत्येतदाख्यायिकयाह || एतदिति || जनको ह वैदेहः आश्वतराश्विं अश्वतराश्वगोत्रजम् | बुडिलनामकं तदेतद्वक्ष्यमाणमुवाचह | भो अहं गायत्रीविदिति यदब्रूथाः | तन्न | यदि वेत्थ अथ तर्हि कथं हस्तीभूतः मूर्खः सन्प्रतिग्रहदोषं वहसीत्युवाचेत्यन्वयः | एवमुक्तः स हे सम्राट् अस्याः गायत्याः मुखं प्रथमाक्षरदेवतां न विदाञ्चकार | न ज्ञातवानतोहं दोषवाहकोस्मीत्युवाच | वेदपुरुषः स्वयं गायत्रीमुखमाह || तस्या इति || तस्याः गायत्याः अग्निः अग्निमण्डलगोऽग्रणीत्वहेतुनाग्निनामग्निवर्णः परशुरामः | मुखं प्रथमाक्षरदेवता | मुखज्ञानपूर्वकं गायत्युपासकस्य फलं दृष्यान्तपूर्वमाह || यदि हेति || यद्यपि बह्विव बह्वपि तृणतूलादिकं अग्नावभ्यादधति प्रक्षिपन्ति | तत्सर्वं सन्दहेत्येवाग्निः | यथेत्युपमार्थ इव शब्दः | एवं हैव एवमेव | एवं वित् | यद्यपि बह्विपि बह्विव पापं कुरुते सर्वमेव तत्सम्प्साय भक्षयित्वा भस्मीकृत्य स्वयं शुद्धः पूतोऽन्यानपि पवित्रं कुर्वन्नजरोमृतः सम्भवति || ७ || १४ || ९ || चतुर्दशब्राह्मणम् || गायत्यर्थत्वेन प्रकृतस्य हरेः सूर्यनिष्ठस्योपासनान्तरमाह || हिरण्मयेनेति || हिरण्मयमिव हिरण्मयं ज्योतिर्मयम् | पिबत्युदकं तमसः त्रायते जगदिति पात्रम् | हिरण्मयेन पात्रेण | सूर्यमण्डलेन | सत्यस्य सद्गुणपूर्णस्य | सूयर्मण्डस्थस्य तव मुखमुपलक्षरं वपुः | सर्वदाऽपिहितमस्ति | हे पूषन्पूर्ण | तद्वपुः | त्वं सत्यधर्माय सत्यं भगवन्तं हृदये दारयतीति व्युत्पत्त्या त्वद्धयानादिमतं भक्ताय मह्यम् | दृष्यये मम त्वद्दर्शनाय | अपावृणु अपगतावरणं कुरु | हे पूषन्पूर्ण | एकर्षे सर्वविषयकज्ञानादिमन् | यम सर्वनियामक | उदकादेरूतीकरणात् | सूर्य प्रजा पतिज्ञेयतया प्राजापत्य | रश्मीन् मदीयस्वरूपज्ञानाख्यरश्मीन् | व्यूह विस्तारय | तेजः बाह्यवृत्तिज्ञानम् | समूह विस्तारय | तथैवेशावास्यटीकोक्तेः | तथाच यत्तेरूपं कल्याणतमं तद्रूपम् | ते प्रसादादहं पश्यामि | मुख्यवायुगतभगवदुपास्तिमाह || योसाविति || योसौ प्रसिद्धः असौ सप्तम्यन्तमिदम् | असुनामके प्राणे स्थित इति शेषः | सोऽहेयत्वादहमित्युक्तः | असुत्वमेयत्वहेतुभ्यामस्मीत्युक्तः | तं च पश्यामीत्यन्वयः | यमसूर्यादौ स्थितस्य तन्नाशेन नाशोस्ति किमित्यत आह || वायुरिति || यद्यपीदं शरीरं भस्मन्तं तथाप्यमृतो भगवान्कुतः अः हरिः निलो निलयनमाश्रयो यस्य सः अनिलं अनिलः भगवदाश्रितो वायुरप्यमृतम् | अमृतः किमु परमात्मा | वायोरमृतत्वं नित्यज्ञानत्वेन ज्ञेयम् | प्रणवप्रतीकं प्रार्थयते || ओमिति ॐ अमृतत्वादिगुणयुक्तः | ऋतो ज्ञानरूप | हरे १ मामिति शेषः | स्मर अनुग्रहेण कृतं मदीयध्यानादिकम् | स्मर मय्यनुग्रहोन्मुको भव | अग्निप्रतीकस्थभगवत्प्रार्थनां करोति || अग्न इति || अङ्गाख्यदेहनेतृतयाऽग्निनामक अग्निस्थहरे | अस्मान्सुपथा | अर्चिरादिमार्गेण | राये मोक्षाख्यवित्ताय | नय प्रापय | कुतः हे देव | अस्मादीयानि | वयुनानि ज्ञानानि | विद्वान् जानन् | जुहुराणम् | अस्मानित्यनुषज्यते अस्मानल्पीकुर्वत् पापम् | अस्मात् पञ्चमीयम् | अस्मत्तः युयोधि वियोजय | वयं ते तुभ्यं भूयिष्ठां भक्त्याद्युपेताम् | नमः नम इत्युक्तिं विधम कर्मः | न तु तत्प्रतिकर्तुं शक्नु इति ||
इति बृहदारण्यकोपनिषदर्थसङ्ग्रहे सप्तमोध्यायः || ७ ||
एतदध्यायार्थः सप्तमादवेवोक्तः | आदौ प्राणादिविषयादिद्या आह || यो ह वा इत्यादिना || योधिकारी | ज्येष्ठं वयसोत्तमम् | श्रेष्ठं गुणत उत्तमम् | वेद | स स्वानां सजातीयानां मध्ये | ज्येष्ठः श्रेष्ठश्च भवति | ह वै को वा ज्येष्ठः श्रेष्ठश्चत्यत आह || प्राणो वा इति || प्राणस्य ज्येष्ठयश्रैष्ठयज्ञानिनो ज्यैष्ठयादिकं भवतीत्येतदपि जानतः फलोक्त्या प्राणस्य ज्यैष्ठयश्रैष्ठ। साधयति || ज्येष्ठश्च श्रेष्ठश्च स्वानामिति || योधिकारी | एवं वायोर्ज्यैष्ठयादिज्ञानिनो ज्यैष्ठयादिकं भवतीति वेद सोपि स्वानां मध्ये ज्येष्ठः श्रेष्ठश्च भवति | न केवलमेतावदित्याह || अपि चेति || येषां मध्ये श्रेष्ठो भवितुमिच्छति तेषु मध्येपि श्रेष्ठो भवतीत्यर्थो ध्येयः | एवमग्रेतनखण्डपञ्चकेपि व्याख्या ध्येया || ८ || १ || १ || वसिष्ठाः वसतामुत्तमः | वाग्वै वागिन्द्रियदेवतावह्निर्वै || २ || प्रतितिष्ठति | समे समदेशे प्रतितिष्ठति | दुर्गे उन्नतप्रदे स्वर्गादौ | चक्षुर्देवस्य प्रतिष्ठात्वं कुत इत्यतः प्रतिष्ठः हेतुत्वादित्याह || चक्षुषा हीति || सम्पदं सर्ववेदाभिसम्पात्तहेतुम् | यं कामं कामयते स कामास्मै वेदिने सम्पद्यते | श्रोत्रदेवस्य सम्पव्वमुपपादयति || श्रोत्रे हीति || आयतनमाश्रय इत्यर्थः | जनानां स्वजातिभिन्नजनानाम् | मनोभिमानिनः शेषाद्याः || ८ || १ || ५ || प्रजापतिम् | प्रजाजननहेतुम् | रतो वै रेतोभिमानीवरुणो वै | यएवं वेदेति चरमवाक्यज्ञानिनः फलं भवतीत्यपि यो वेद तस्यापि तत्फलं भवतीत्यथः सवर्त्र ध्येयः || ६ || प्राणस्य श्रेष्ठत्वं श्रेष्ठत्वं
मीमांसया समर्थितमिति भावेनाख्यायिकामाह || ते हेम इति || त इति प्रणवाक् प्रभृतयः प्रगुक्तप्राणादिदेवाः | अहं श्रेयसे अहं श्रेयानहं श्रेयानित्येतदर्थे विवदमानाः विवादङ्कुर्वन्तः | ब्रह्म परं ब्रह्म | जग्मुः प्राप्ताः | तद्ब्रह्म हरिम् | नोमारकं मध्ये को वसिष्ठः वसतामुत्तम इति श्रेष्ठ इति वा ऊचुरित्यर्थः | तद्ब्रह्म यस्मिन्नुत्क्रान्ते इदं ब्रह्मणः शरीरम् | पापीयः शवकल्पं मन्ते लोक इति शेषः | सः वो युष्माकं मध्ये | वसिष्ठः श्रेष्ठ इत्युवाचेत्यर्थः || ८ || १ || ७ || एवं हरिणोक्ता देवाः पुनरागत्य ब्रह्मदेहस्थाः श्रेष्ठयविज्ञप्त्यै पृथक् पृथक् देहादुत्क्रान्ता इत्याह || वाग्धोच्चक्रामेत्यादिना खण्डपञ्चकेन || वाक् वागभिमानी देव उच्चक्रम ब्रह्मदेहान्निर्जगाम | स वाक् संवत्सरं प्राप्य प्रावासं कृत्वा | आगत्य हे देवाः मदृते मां विना | जीवितुं कथमशकत शक्ता अभवतेत्युवाच | इत्युक्तास्ते देवाः यथाऽकलाः मूकाः अवदन्तः एवमजीविष्मेत्यूचुरित्यन्वयः प्राणन्त इत्यादि व्यक्तम् | प्रजायमानाः प्रजां जनयन्त इत्यर्थः | एतद्वचनं श्रुत्वा पश्चाद्देहं प्रविवेश वाक् ह किल || ८ || चक्षुरित्यादिखण्डचतुष्कयोजनाप्येवं ज्ञेया || तच्चक्षुः | अन्धाः चक्षुषाऽपश्यन्तो यथा एवमित्यन्वयः || ९ || १० || मुग्धाः षण्मासाबाला यथेत्यर्थः || ११ || क्लीबाः नपुंसकाः | अप्रजायमानाः अत्रजनयन्तः || १२ || तेषामशक्ति प्रकटनानन्तरम् | प्राणः मुख्यवायुः | उत्क्रमिष्यन्ब्रह्मदेवहादूर्ध्वं निर्गमिष्यन्स यथा सैन्धवः सिन्धुदेशीयः | महासुहयः | ऊर्ध्वं गमिषत्यन्पट्वीशशङ्कून्पादचतुष्यये गले च बध्यमानरज्ज्वा धराणीन् संवृहेत् उन्मूलयेत् | एवं हैव एवमेव हेमान्प्राणान्वागादीन्देवान्सम्बबर्ह उदमूलयत् | स्थातुमशक्तानकरोदिति यावत् | ते स्थातुमशक्ताः वागादिदेवाः हे भगवन् मोत्क्रमीः उत्क्रान्तो माभूः | त्वदृते | वयं जीवितुं नैव शक्ष्याम इत्यूचुः | एवमुक्तः प्राणो वक्ति || तस्यो म इति || उ हे देवाः | तस्य मे अतिबलिष्ठस्य मम बलिं पूजां कुरुतेति उवाचेति योज्यम् | एवमुक्तास्ते देवाः तथेत्यचुरित्यर्थः || ८ || १ || १३ || तथेत्युक्ता देवाः प्रत्येकं स्वस्वासाधारणधर्मस्तदधीन इति तस्मै समर्पितवन्त इत्याह  || साह वागुवाचेत्यादिना || वसिष्ठास्मि वसतामुत्तमास्मीति यत् त्वं तद्वसिष्ठोऽसि त्वदधीनं तद्वसिष्ठत्वमित्यर्थः | एवमग्रेऽपि योजना ध्येया | प्रतिष्ठा स्थितिहेतुरिति चक्षुरुवाचेति शेषः | इति श्रोत्रमुवाचेत्याद्यपि (ज्ञे)नयम् | एवमुक्तः प्राण आह || तस्यो म इति || उ हे देवाः | तस्य म सर्वस्वामिनो मम | किमन्नं किं वासः इत्युवाच प्राणः | एवमुक्ता देवा आहुर्यदिदमिति | श्वकृमिकीटपतङ्गपर्यन्तं प्राणिभिर्यदिदं किञ्चद्यते तत्ते सर्वान्तर्यामिणः तवान्नं या आपः पीयन्ते ता आपः ते वासो वस्त्रमित्यूचुरिति योजना | एतज्ज्ञानिनः फलमाह || न ह वा इति || योधिकारी एवं दहेवैरुपक्लृप्तत्वप्रकारेणैतत् सर्वप्राणिभिरद्यमानं अन्नं अनस्यान्नं वेद | अस्य एवं वेदिनः अनन्नं जग्धं भक्षितं न भवति ह वै | अनन्नं परिगृहीतं न भवति | एतद्विद्वांसो ज्ञानिनः श्रोत्रियाः छन्दोध्येतारः अशिष्यन्तः अन्नभोजनं कणिष्यन्तः आचामन्ति | अशित्वाभुक्त्वा चाचामन्ति | तत्तेन भोजनोपक्रमावसानयोः कृतावचमनेनैतं अन्नमनोपेतं कुर्वन्तो मन्यन्ते || तस्मादेवं विद्वानशिष्यन् आचामेत् | अशित्वा चाऽऽचामेदिति || ८ || १ || १४ || प्रथमब्राह्मणम् || B-ख़्-११
ख्यायिकापूर्वं विद्यान्तरमाह || श्वतकेतुरिति || अरुणाया अपत्यं श्नेतकेतुर्नाम्ना पाञ्चचालानां पञ्चालदेशीयानां परिषदं सभामाजगाम | जिबिलस्यापत्यं जैबिलिं प्रवाहणाख्यं राजानं परिचारयमाणं भृत्यैः परिचर्यां कायन्तम् | स श्वतकेतुराजगाम प्राप | राजा | तं श्वेतकेतुमुदीक्ष्य दृष्या कुमारा इत त्रिमात्रारूपप्लुतिस्वरेणामन्ताभ्युवाद उवाच | स श्वेतकेतुर्भा इति प्रतिशुश्राव | प्रतिवाचनमुक्तवान् | किमुवाच राजेत्यत आह || अनुशिष्य इति || पित्रेदानीमनुशिष्यः उपदिष्योसि | किमित्यभ्युवादेत्यन्वयः | अनुशिष्योस्मीत्युक्तवानित्याह वेदपुरुषः | ॐ मिति होवाचेति || ८ || २ || १ || राजा पृच्छति || वेत्थेति || यथेमाः प्रजाः प्रयन्त्यः प्रयान्त्यः | प्रेताः सत्यः | विप्रतिपद्यन्ते विशिष्यं स्थानमाप्नुवन्ति | तं प्रकारं वेत्थ जानासि किमिति पप्रच्छ राजेत्यर्थः | विप्रतिपद्यन्ता यिति प्लुतः प्रश्नद्योतकः | उत्तरमुक्तवान् कुमार इत्याह वेदपुरुषः | नेतीति || न वेद्मीत्युवाचेत्यर्थः | एवमग्रेऽपि योजना ध्येया | वेत्थाइत्यत्र वेत्थ उ इति विभागः | उ इति कुमारसम्बोधनम् | यथेमं भूलोकं पुनरापद्यन्ते प्राप्नुवन्ति | सौ लोकः एवं तस्य विवणणं पुनः पुनः प्रयद्भिः गच्छद्भिः बहुभिर्न सम्पूर्यता | यिति | तं वेत्थ किमिति पृष्ठवानिति सर्वत्र योज्यम् | यतिथ्यां कतमायामाहुत्यां होमाधारस्थलं हुतायाम् | प्रक्षिप्त सत्यापः अथादिभूतविशिष्यो जीवः | पुरुषवाचो भूत्वा पुरुषादिशब्दवाच्यः सन् | समुत्थाय | जनित्वा | वदन्ति व्यवहरति | तद्वेत्थ किमित्यर्थः | देवयानाख्यस्य पथः मार्गस्य | प्रतिपदं साधनं वा वेत्थ उ इत्यर्थः | पितृयाणाख्यस्य पथः प्रतिपदं वा वेत्थेत्यर्थः | प्रतिपदमित्युक्तं व्यनक्ति || यत्कृत्वेति || पितृयाणं वा पन्थानं प्रतिपद्यन्त इत्यन्वयः | पुनः राजा वक्ति || अपि हीति || मर्त्यानां मनुष्याणां द्वे सृती पितृणामुत देवानं पितृयाणदेवयानशब्दितौ द्वौ मार्गौ | ताभ्यामिदं विश्वं विधिनिषेधभयादेजत्कम्पमानं सत्समेति | पितरं दिवम् | मातरं भुवं च | मातरं भुवं च | अन्तरा | तयोर्मध्ये
यन्मार्गद्वयमस्तीत्याह || अऋणवमिति || यदृषेर्वचः तदपि किं त्वया न श्रुतमिति | एवं राज्ञा पृष्यः कुमारः किमुक्तवानित्यत आह || श्रुतिः || नाहमिति || अतः अत्र त्वत्पृष्येषु || ८ || २ || २ || अथ स्वपृष्यार्थस्य तेनाज्ञातत्वादेव | वसत्या वसत्यर्थं तव्वज्ञानाय स्वसमीपे वसत्यर्थमेनं कुमारं अतः अत्र त्वत्पृष्येषु || ८ || २ || २ || कुमारः श्वतेकेतुः वसतिमनादृत्य प्रदुद्रा | द्रु गतौ गतवान् | स ततः प्रद्रुतः कुमारः स्वपितरमाजगाम | आगत्य तं पितरमुवाच | तदाह | भगवान् पूज्यो भवान् | नोऽस्मानिति वाव किल एवमेव किल अनुशिष्यान् उपदिष्यानुवाच कथ भवान्सुमेध इति चोवाचेत्यन्वयः | यद्वा कथमनुशिष्यनुवाच | इत्युवाचेत्येव पूर्वेणान्वयः | एवमुक्तः पिता आह || कथमिति || हे सुमेधः कथं किं जातमित्युवच पितेत्यर्थः | कुमार आह || राजन्यबन्धुः क्षत्रियाभासः प्रवाहणो राजा मा मां पञ्चप्रश्नान्प्रष्यव्यार्थानप्राक्षीत् पृष्यवान् | ततः तत्र तन्मध्ये नैकञ्चन अहं वेदेत्युवाच कुमारः | एवमुक्तः पिता वक्ति || ते प्रश्नाः कतमे कीदृशा इति | इह पितृसमीपे | इम इति वेत्थ यथेमाः प्रजाः इत्यादिप्रतीकानि वाक्यरूपाण्युदाजहार || ८ || २ || ३ || पिता वक्ति || स हेति || स पितोवाच किमिति | हे तात कुमारः | नः स्मात्सकाशत्तथा जानीताः यथा यदहं किञ्चन वेद जानामि | तत्तु सर्वं तुभ्यमवोचमिति स पितोवाचेति योजना | पुनः पिता वक्ति | प्रेहि आगच्छ | प्रतीत्य राजानं दृष्या तत्र राजसमीपे ब्रह्मचर्यं वत्स्याव इति पुत्रमुवाच पितेत्यर्थः | पुत्रो वक्ति | भवानेव गच्छत्विति | स पिता गौतम आजगाम | यत्र प्रवाहणस्य जैबिलेरास गृहमिति याज्यम् | राजा किमकरोदित्यत आह || स इति || स राजा तस्मै गौतमायाऽऽसनमाहृत्य उदकमाहरयाञ्चकार आहृतवान् | अथोदकाहरणानन्तरम् | अस्मै गौतमायाध्यर्ं जलेन भाव्यां क्रियां चकार | तं गौतममुवाच राजा | ते भगवते गौतमाय वरं दद्म इति || ४ || स गौतम उवाच | मे वरं दद्म इत्येष वरो मे त्वया प्रतिज्ञातः यां तु वाचं कुमारस्यन्ति समीपे | अभाषथाः तां मे ब्रूहीत्युवाच गौतम इत्यर्थः || ५ || स राजोवाच ह | तत् कुमारं प्रत्युक्तं वचनम् | दैवेषु वरेषु विषये वै तत् गौतम | मानुषाणां मनुष्यसम्बन्धिनां ऐहिकानां वित्तादीनामिति यावत् वराणां मध्ये ब्रूहीति || ६ || स गौतम उवाच | हस्तिहिरण्यस्य द्वन्द्वैकवद्भावः | गा अश्वानां दासीनां प्रवाराणां प्रवरणानाम् | परिधानस्य वेष्यनस्त्रस्य चोपात्तं प्रप्तिः नोऽस्मकं भवता विज्ञायते | बहोर्बहुगुणस्यानन्तस्य नाशरहितस्यापयर्न्तस्येयत्तारहितस्य हरेः भवान् अभ्यवदान्योऽदाता नो अस्मभ्यं माभूदित्युवाच गौतमः | एवमुक्तो राजा ह हे गौतम स त्वं तीर्थेन न्यायेनेच्छसि विद्यामिति शेषः | किमिति प्रश्नद्योतकः इच्छसी इति प्लुतिः | एवं राज्ञोक्तो गौतमो न्यायेनैवेच्छामि विद्यामित्याह || उपैम्यहं भवन्तमिति || राजा वक्ति | शुश्रूषवः पूर्वे प्राचीनाः विनयवाचैवोपयन्ति स्म हा त उपसत्तिरुचितेति | सहोपाकीर्त्योपायनकथनेनोवास || ८ || २ || ७ || स राजोवाच | त्वत्पुत्रस्याज्ञानं मया प्रकटितमिति हेतोः नोस्मान्मापराध्यः अपराधिनो मा कुरु | तव पितामहाश्च न कुर्वन्तु | विद्यां स्तौति || यथेति || इयं पञ्चाग्निविद्या इतः पूर्वं कस्मिंश्चन ब्राह्मणे | नोवास न स्थिता | तां त्वहं तुभ्यं वक्ष्यामीति | को ह्येवं विनयेन ब्रुवन्तं प्रत्याख्यातुमर्हतीति राजोवाचेत्यर्थः || ८ || यतिथ्यामाहुत्यां हुतायामापः पुरुषवचसो भूत्वेत्यस्योत्तरं पञ्चमखण्डे विवक्षुः प्रथमाहुत्यादिकं पूर्वमाह खण्डचतुष्ययेनासावित्यादिना || असौ वै लोकः द्युलोकः अग्निः जीवरूपहविः प्रक्षेपस्थलत्वादग्निरित्युक्तः | असौ वै लोकपदेन द्युलोकस्थो नारायणः अत्तीति व्युत्पत्त्याऽग्निरित्युच्यते | स एव च नारायणः पुनरादित्यादिपञ्चसु | तत्तन्नामवाच्यः सन्नारायणादिरूपेण पञ्चधा तिष्ठतीत्याह || तस्येति || तस्य द्युलोकस्थस्य नारायणस्यादित्य एवादत्त इति व्युत्पत्त्या आदित्यस्थो नारायण नाराटणात्मा समेधनात्समिच्छब्दवाच्यः समित् समद्गतः | रमणाच्छामनाच्च रश्मिनामा | रश्मिषु स्थितो नारायणवासुदेवात्मा धृमः | शत्रूणां धूत्कारहेतुना धूमनामा धूमगतः | अहीनत्वहेतुना अहः अहः शब्दवाच्यः सन्नहर्गतो नारायणसङ्कर्षणात्मा अर्चिः अर्च्यतमत्वहेतुना अर्चिर्नामा अर्चिस्थः | आदेशनहेतुना दिङ्नामा दिक्षुस्थो नारायणप्रद्युम्नात्मा अङ्गाराः स्वाङ्गरतत्वहेतुनाङ्गारनामाङ्गारस्थः | अत्र सर्वत्रान्यगतबहुत्वस्येशायत्तत्वात्तदधीनत्वादर्थवदिति न्यायेन स्वातन्ताभिप्रायेण तत्तन्निष्ठभगवति बहुवचनं ज्ञेयम् | बहुरुपत्वाद्वा | अवान्तरं दिशतीति हेतुनावान्तरदिङ्नामावान्तरदिक्स्थो नारायणानिरुद्धत्मा विष्फुलिङ्गाः विष्वक्त्वहेतुना विस्फुलिङ्गनामा विष्फुलिङ्गगतः | तस्मिन् द्युलोकगे नारायणे एतस्मिन्प्रत्येकमादित्यादिपञ्चात्मा स्थित्रेग्निनामके देवास्तत्त्व्ऽभिमानिनः श्रद्धां श्रद्धापूर्वकं यज्ञादिकतं जीवं जुह्वति प्रक्षिपन्ति | तस्या आहुत्यै आहुतेः आहूयतेत्यिहुतिः | तत्र कियत्कालं स्थित्यनन्तरं पुण्यक्षये सति जीवः तस्माद्धोमाधारस्थानात् द्युलोकात्सोमो राजा सम्भवति चन्द्रमण्हलस्थो भवति | देवाः चन्द्रेस्थापयन्तीत्यर्थः | सोमराजभवनं नाम तत्सायुज्यादिकं यथाधिकारं ध्येयम् | तदाह सूत्रे तत्स्वाभाव्यपत्तिरुपपत्तेरिति || ८ || २ || ९ || पर्जन्यः परं जनयतीति पर्जन्यनामा मेधवक्रगतो वासुदेवः अग्निः
अग्निनामा जीवप्रक्षेपस्थनं संवत्सरः सम्यग्वत्सात्रमयतीति संवत्सरनामा संवत्सरस्थः वासुदेवनारायणात्मा | समिदित्यादि प्राग्वत् | अन्यैरभरणीयत्वहेतुना अभ्रनामाऽभ्रस्थो वासुदेवासुदेवात्मा धूमः | विशेषेण द्योतत इति विद्युन्नामा विद्युद्गतः वासुदेवसङ्कषर्णात्मा अर्चिः | अशनाद्भक्षणादशनिनामा अशनिस्थो वासुदेवप्रद्युम्नात्मा अङ्गाराः | निहादनाद्गर्जनाद्धेतोः ह्रादुनिनामा ह्रादुनिस्थो वासुदेवानिरुद्धात्मा | विष्फुलिङ्गाः | बहुवचनं प्राग्वत् | तस्मिन्वासुदेवे एतस्मिन्नारायणादिरूपेण पञ्चधा स्थिते अग्नौ जीप्रक्षेपस्थाने सोमं राजानं सोमराजान्तःस्थापि तं पुण्यकृतं जीवं देवास्त्वेशाः जुह्वति प्रक्षिपति | तस्या आहुत्यै | प्राग्वदर्थोऽस्य ध्येयः | वृष्यिः सम्भवति वृष्यिस्थो भवति | वृष्यौ स्थापयन्तीत्यर्थः || ८ || २ || १० || अयं वै लोकः मर्त्यलोकः तल्लोकस्थः तन्नामा सङ्कर्षणः अग्निः प्रथितत्वात्पृथिवीनामा पृथिवीगतः सङ्कर्षणनारायणात्मा समित् | अदनादग्निनामा ग्निस्थः सङ्कर्षणवासुदेवात्मा धूमः | रतिकरत्वाद्रात्रिनामा रात्रिस्थः सङ्कर्षणसङ्कर्षणात्मा अर्चिः | चन्द्रमाः आह्लादनाच्चन्द्रमानामा चन्द्रान्तर्यामी सङ्कर्षणप्रद्युम्नात्मा अङ्गाराः | अस्य क्षत्रमन्यन्नास्तीति नक्षत्रनामा नक्षत्रस्थः सङ्कर्षणानिरुद्धात्मा विष्फुलिङ्गाः बहुवचनं प्राग्वत् | तस्मिन्मर्त्यलोकस्थसङ्कर्षणे एतस्मिन्नारायणादि पञ्चधा स्थिते अग्नौ होमाधारेऽग्निनामके देवाः वृष्यिं वृष्यौ स्थापितं जीवं जुह्वति | प्रक्षिपन्ति | तस्या आहुत्यै प्राग्वत् | अन्नं सम्भवति | ओषधिप्रवेशद्वारा अद्यमानपदार्थान्तर्गततया देवैः प्रक्षिप्यत इत्यर्थः || ८ || २ || ११ || पुरुषो वा अग्निः | कितृजीवरूपपुरुषगतः जगत्पूरयतीति पुरुषनामा प्रद्युम्नः अग्निः अदनादग्निनामा होमाधारभूतः | तस्य पुरुषनाम्नः प्रद्युम्नस्य पुरुषगतस्य | व्यात्तं आस्योत्पाटनं व्यात्तनामा व्यात्तस्थः प्रद्युम्ननारायणात्मा समित्प्रणनात्प्राणनामा प्राणान्तःस्थः प्रद्युम्नवासुदेवात्मा धूमः | वक्तीति वाङ्नामा वाचिगतः प्रद्युम्नसङ्कर्षणात्मा अर्चिः | चष्य इति चक्षुर्नामा चक्षुषि स्थितः प्रद्युम्नात्मा अङ्गाराः | ऋणोतीति श्रोत्रनामा श्रोत्रस्थः प्रद्युम्नानिरुद्धत्मा विष्फुलिङ्गाः | तस्मिन्नित्यादि प्राग्वत् | रेतः रेतसोऽन्तः स्थाप्यते देवैरिति यावत् || १२ || योषा वाग्निरिति || योषिति स्थितः तन्नामाऽनिरुद्धोग्निः तस्य योषिति स्थितस्यानिरुद्धस्यग्निनाम्नः उपस्थितत्वादुपस्थनाम्न उपस्थस्थ अनिरुद्धनारायणात्मा समित् लोमानि | लोपकत्वाल्लोमनामा लोमस्थोनिरुद्धवासुदेवात्मा धूमः | यापयति नयति चेति योनिनामा योनिस्थोनिरुद्धसङ्कर्षणात्मा अर्चिः | यदन्तः करोति योन्यन्तःकरणकर्ता अनिरुद्धप्रद्युमनात्मांऽगारा अभिननन्दयतीत्यभिनन्दा उपमन्त्रणम् | तत्कर्ताऽनिरुद्धानिरुद्धः विष्फुलिङ्गाः | तस्मिन्नित्यादि प्राग्वत् | रेतो रेतोन्तर्गतः पुरुषः पुरुषादिपदवाच्यः सन्भूभौ जायत इत्यथर्ः | स जातो जीवति यावज्जीवति यावत्कालं जीवनं क्लप्तं तावज्जीवतीत्यर्थः | अथ जीवनकालसमाप्त्यनन्तरं | यदा म्रियते प्राणान्त्यजतीत्यर्थः | राजा स्वकृतप्रश्नपञ्चकमध्ये यतिथ्यामाहुत्यमिति चतुर्थप्रश्नं योषाख्यपञ्चमाग्निरूपं प्रथमद्वितीयादिचतुरग्न्युक्तिपूर्वमुत्तरितं कृत्वाऽधुना वेत्थ यथेमाः प्रजा इत्यादिना कृतावशिष्यप्रश्नचतुष्ययस्योत्तरं तदुपयुक्तषष्ठाग्न्युक्तिपूर्वमाह || अथेति || मृत्यनन्तरम् | एनं जीवम् | अग्नये हरन्ति | तस्य प्रसिद्धस्य षष्ठाग्नेः समित् काष्ठादिराशिः | भास्वरवर्णोज्यातिर्मयदेहः || ८ || २ || १४ || य एवमुक्तप्रकारेणैतदग्निस्वरूपं विदुः | ये चामी अरण्ये श्रद्धां सत्यं सत्यवचनमुपलक्षणं निवृत्तर्मानुष्ठानपूर्वं ब्रह्मोपासते ते उभयेप्यर्चिरभिसम्भवन्ति अर्चिलोकं प्रापनुवन्ति | तदाह सूत्रे अर्चिरादिना तत्प्रथितेरिति अर्चिष इति पञ्चमी | अर्चिलोके कियत्कालं स्थित्वा ततोऽहरभिसम्भवन्तीति क्रियापदं सर्वत्र योज्यम् | अहरभिमानिदेवं प्राप्नुवन्तीत्यर्थः | एवमग्रेऽपि ज्ञेयम् | आपूर्यमाणपक्षं पूर्वपक्षाभिमानिनम् | उदङ्त्तरतः यान्मासानादित्यः एति उत्तरायणाभिमानिनमिति यावत् | वैद्युतं विद्युन्मानिलोकम् | तान्वैद्युतान् तल्लोकगतान् | मानवः पुरुषो वायुरेत्य | ब्रह्मलोकान्गमयति | ते ब्रह्मलोकगास्तेषु ब्रह्मलोकेषु | परावतः ब्रह्मायुर्लक्षणपरावतो वर्षान्वसन्ति | तेषां न पुनरावृत्तिरिति || ८ || २ || १५ || एवमाद्यप्रश्नोत्तरमुक्त्वा वेत्थो यथेममिति द्वितीयप्रश्नस्योत्तरमाह || अथेति || अर्थान्तरेऽथशब्दः | ये यज्ञेन ज्योतिष्योमादिना | दानेन सत्पात्रेद्रव्यत्यागेन | तपसा कृच्छ्रचान्द्रायाणादिना | प्रवृत्तकर्मणोति यावत् | लोकान् जयन्ति प्राप्नुवन्ति | ते मृत्यनन्तरं | धूमं धूमाभिमानिलोकं | अभिसम्भवन्ति प्रप्नुवन्ति | एवमग्रेऽपि ज्ञेयम् | तक्षिणेत्यव्ययम् | दक्षिणतो यान्षण्मासानादित्य एति | दक्षिणायनलोकमभिसम्भवन्तीत्यर्थः | अन्नं भवन्ति तर्पका भवन्ति देवानां सेवका भवन्तीत्यर्थः | अन्नं भवन्तीत्येतद्वयनक्ति || तांस्तत्रेति || तांस्तत्र देवा भक्षयन्ति
 | कथं सोमं राजानं सोमलतां आप्यायस्व आप्याययन्ति | अपक्षीय स्वापक्षायन्ति | एवमेनांस्तत्र भक्षयन्तीति योजना | तेषां चन्द्रस्थानां | तददृष्यम् | यदा पर्यवैति समाप्तं भवति | अथानन्तरम् | इममेवाकाशमभिनिष्पद्यन्ते प्रापनुवन्ति | आगतिप्रकारमाह || आकाशाद्वायुमित्यादिना || अन्नं अद्यमानपदार्थान्तर्गता भवन्ति | तदनन्तरं भोजनद्वारा पुरुषाग्नौ हूयन्ते | ततोऽग्नौ हूयन्ते | ततो रेतोद्वारा मातरं प्रविश्य जायन्ते | ते लोकान्प्रत्युत्थायिनः उद्गच्छन्तः एवमेवानुपरिवर्तते पुनः पुनः
सञ्चरन्ति | एतेनाद्यद्वितीयप्रश्नद्वयपरिहारेण वेत्थो देवयानस्येत्यादिना कृतप्रश्नद्वयस्यापि परिहार उक्तो ध्येयः | तत्र ये श्रद्धां सत्यमित्यादिना यज्ञेन दानेनेत्यादिना च प्रतिपदं वेत्थेति कृतसाधनप्रश्नस्य परिहारः | ब्रह्मलोकेषु | पितृलोकाच्चन्द्रमित्यनेन विप्रतिपद्यन्त इति कृतविशिष्यस्थानप्राप्तिप्रश्नस्य परिहारः | वेत्थो यथेमं लोकं केन निमित्तेन पुनरापद्यन्त इति प्रश्नस्य न सम्पूर्यत यिति प्रश्नस्य च तेषां च तात्पर्यं वेत्थेममेवाकाशमित्यादिना परिहारो ध्येयः | देवयानपितृयाणरूपमार्गद्वयसाधनाज्ञानां स्वरूपमाह || अथ य इति || पन्थानौ तत्साधने चेति योज्यम् | ते कीटादयो भवन्तीत्यर्थः || ८ || २ || १६ || द्वितीयब्राह्मणम् || उक्ता विद्याः ग्रासाभावेन अनुष्ठातुमशक्या इति तदर्थं काञ्चन विद्यामाह || स य सत्यादिना || योधिकारी | महत् महत्त्वं ऐहिकामुष्मिकं रूपम् | प्राप्नुयामिति कामयेत | स उदगयने उत्तरायणे | आपूर्यमाणपक्षस्य (पूर्वप)शुक्लपक्षस्य पुण्याहे पुण्यतिथौ द्वादशाहम् | होमदिवसात् द्वादशदिवसपर्यन्तं उपसद्ब्रती | उपसल्लक्षणव्रतवान्भूत्वा | औदुम्बरे उदुम्बरविकारे | कंसे चमसे वा | चमसाख्यपात्रविशेषे वा | सर्वौषधं सर्वौषधिसमुदायम् | फलानीतीति शब्द आद्यर्थः | फलादीनि | सम्भृत्य आनीय | परिसमूह्यमेलयित्वा | परिलिप्य | कुण्डमिति शेषः | तत्राग्निमुपसमाधाय | दर्भान्परिस्तीर्यावृताज्यं होम्याज्यम् | संस्कृत्य | पुंसापुल्लिङ्गवाच्येन पुनर्वस्यादिनक्षत्रेण | सवरौषधीनां मन्थम् | आलोडितं पिष्यं सन्नीय समीपमानीयाज्यं जुहोतीत्यन्वयः | होममन्त्रवाह || यावन्त इति || हे जातवेदस्त्वयि यावन्तो देवास्तिर्यञ्चो मध्ये स्थिताः सन्तः पुरुषस्य कामाघ्नन्ति तेभ्यो भागधेयं हविर्भागम् | जुहोमि ददामि | ते तृप्ताः सन्तः मा माम् | सर्वैः कामैस्तर्पयन्तु स्वाहा | या तिरश्ची अहं विधरणी | विघ्नकर्त्रीति | निपद्यते | तां त्वा संराधिनीनामिकाम् | घृतस्य धारया अहं यजे स्वाहेति || ८ || ३ || १ || प्राणादिविषयहोमानाह || ज्येष्ठायेति || संस्रवं धारामवनयति हुतशषषं मन्थे पिण्डे निक्षिपेदित्यर्थः | ज्येष्ठायेत्यादेः कोर्थ इत्यतः प्राण एव ज्येष्ठश्रेष्ठशब्दार्थ इत्याह || प्राणाय स्वाहेति || एवमग्रेप्यर्था ध्येयः || २ || प्राणादिविषयहोममुक्त्वा प्रकारान्तरेण होममाह || अग्नये स्वाहेतीति || भूताय उत्पन्नाय | भविष्यते उत्पत्स्यमानाय || ३ || मन्थं स्पृष्ट्वा जप्यं मन्त्रमाह || अथैनमिति || एनं मन्थमभिमृशति स्पृशति | किमिति | भ्रमदसीत्यादिना मन्त्रेणान्तःस्थो हरिः स्तूयत इति ज्ञेयम् | विभुरसि व्याप्तोसीत्यर्थः | संवर्गो वायुरसि || ४ || मन्थमुद्धृत्यजप्यमन्त्रमाह || अथेति || एनं मन्थमुद्यच्छत्यूर्ध्वं धत्ते | आमं श्यामं हि ते महीत्यादि मन्त्रेणशपि मन्थस्थो हरिरेवोच्यते || ५ || मन्थमक्षणं मन्त्रपूर्वकमाह || अथेति || अथ जपानन्तरं एनं मन्थमाचामति | अत्ति | सवितुः जगत्प्रसवितुः | तत् वरेण्यं वरणीयमिति | सावित्या एकपादः | मधु भद्रमुदिश्य | वाताः वायवः | ऋतावः | ऋतायते ऋतायन्तु पवन्तु | मधु उद्दिश्य सिन्धवः नद्यः क्षरन्ति प्रवहन्तु | ओषधीः ओषधः | नोऽस्माकं माध्वीः भद्राः सन्त्विति मन्त्रमुक्त्वा भूः स्वाहेत्याचामतीत्यर्थः | एमवग्र्रेपि सावित्या एकैकं पादं मधुमत्याः पादत्रयं चोच्चार्य भुवः स्वाहा स्वः स्वाहेत्याचामतीत्याह || भर्ग इति || देवस्य भर्गः भरणगमनशीलम् | वरेण्यं रूपम् | दीमहि ध्यायेम | नक्तं रात्रिः मध्वस्तु | उत किञ्च उषसः सकाशान्मुधु भद्रमस्तु | पार्थिवं रजः मधुमत् मद्विषये भद्रोपेतमस्तु | नोस्माकं पिता द्यौः मध्वस्त्विति मन्त्रमुक्त्वा भुवः स्वाहेत्याचामतीत्यर्थः | यः नः धियः प्रचोदयात् प्रेरयेत्तस्य देवस्येत्यर्थः | नोऽस्माकं वनस्पतिः मधुमानस्तु | सूर्यो मधुमानस्तु | नोस्माकं गवो माध्वीभर्वन्तु | इत्युक्त्वा स्वः स्वाहेत्याचामतीत्यर्थः | सावित्रीपादेन मधुमत्या भूरादिव्याहृत्या च त्रिवारभक्षणं उक्त्वा सर्वा च साविॅत्रीशब्दितगायत्रीं सर्वाश्च मधुमतीः सर्वाश्च व्याहृतीर्जप्त्वा भक्षयेदित्याह || सर्वाञ्चेति || सावित्रीशब्दितां गायत्रीमित्यर्थः | अन्वाहेत्यस्य सवाश्च मधुमतीरित्यत्राप्यन्वयः | अहमेवेदं सर्वं भूयासं स्वयोग्यसर्वपूर्तिमान् भवेयमित्युक्त्वा सर्वां गायत्रीं सर्वामधुमतीश्चनूच्य भूर्भुवः स्वः स्वाहेत्यन्तत आचम्य मन्थं भक्षयित्वा पाणी प्रक्षाल्य अग्निजघनेनाग्न्यपेक्षया नीचस्थले | प्राक् शिराः संविशति | प्रातरादित्यमुपतिष्ठते | दिशां दिगवस्थितप्राणानां मध्ये एकपुण्डरीकमसि मुख्यश्रेष्ठोसि | मनुष्याणां मध्ये अहमेकपुण्डरीकं श्रेष्ठो | भूयासमिति मन्त्रेणोपतिष्ठत इत्यर्थः | यदि यदा एतमग्निं जघनेनासीनः अग्नितो नीचस्थाने स्थितो वर्तते | तदा वंशं एतद्विद्योपदेशकाचार्यपरम्परालक्षणं जपति जपेत् || ८ || ३ || ६ || जप्यं वंशमाह || तं हैतमिति || तमेतम् निर्माणक्रमसहितं मन्थमुक्त्वा तस्य य एनं शुष्क इत्यादिमहिमानं चोवाचेत्यर्थः | अरुण्या अपत्यमारुणिः | उद्दालको नामतः शुष्केपि स्थाणौ एनं मन्थं निषिञ्चेत् | तदा जायेरञ्च्छाखाः प्ररोहेयुः पलाशानि पर्णानि | इति शब्दस्योवाचेत्यन्वयः || ८ || ३ || ७ || एतमु हैवेत्यादिखण्डपञ्चकेप्येवमेवार्थो ध्येयः | मधुकायमधुकनाम्ने पैङ्ग्याय पिङ्गस्य पुत्राय || ८ || ३ || ८ || चूलाय भागवित्तये चूलनाम्ने भगवित्तिपुत्राय अन्तेवासिने शिष्याय एवं मन्थप्रकारमुक्त्वेति सर्वत्र ध्येयम् || ९ || जानकये जनकस्यापत्याय आयः स्थूणाय आयः स्थूणनाम्ने चूलो नामातः भगवित्तस्यापत्यं उवाचेत्यर्थः || १० ||
सत्यकामाय सत्यकामनामने जाबालाय जबालापुत्राय || ११ || तमेतं मन्थनिर्माणप्रकारं अपुत्राय पुत्रभिन्नायान्तेवासिने वा | न ब्रूयात् | औदुम्बरे कंसे चमसे वेत्यादि पूर्वोक्तवाक्यापेक्षितमनुक्तं भागमाह || चतुरौदुम्बर इति || उपन्थिन्यौ अरणी | अणुप्रियङ्गव इत्यत्र अणवः शामाकाः मसुराश्चेत्यादि त्रयः शब्दाः धान्यविशेषार्थकाः | तान्व्रीह्यादीन् पिष्यान् चूर्णितान्दधिमधुघृतद्रव्येषूपसिञ्चति मथितं कृत्वाज्यस्य जुहोत्याज्यस्य भागं जुहोतीत्यर्थः || ८ || ३ || १३ || इति तृतीयं ब्राह्मणम् || अनेनोपनिषदुक्तविधानेन जातः पुत्रः स्वर्गापवर्गयोग्यो भवतीति भावेन तृतीयखण्डादौ तस्या वेदिरित्यादिना गृहिणां वामदेवाख्यं यज्ञं वक्तुं तदुपयुक्तमाह || एषामित्यादिना || ८ || ४ || १ || यदर्थं रेतसः श्रैष्ठयमुक्तं तदाह || स हेति || स प्रजापतिब्राह्मा इक्षाञ्चक्रे आलोचितावान् | कथमस्मै अय रेतसः | प्रतिष्ठामाधारम् | कल्पयानि हन्त हषरे इतीक्षाङ्कृतवानित्यर्थः | स एवमीक्षावान् स्त्रियं ससृजे सृष्ट्वा अधः कृत्वोपास्त तस्मादद्यतनोपि स्त्रियमधः कृत्वोपासीत | स एवमुपासीनः प्रजापतिः एतं प्राञ्चं प्रक्कालीनं ग्रावाणं ग्रावनिभम् | रेत आत्मान एव स्वदेहादेव | समुदपारयत् निष्कासयेत् | तेन निष्कासिते न रेतसा एनां स्त्रियं अभ्यसृजत् संयोजितवान् || २ || तस्याः स्त्रियाः उपस्थः वेदिः लोमानि बर्हिः चर्मचर्मणी अधिषवणफलके मध्यतो मध्यदेशे विद्यमानौ मुष्कौ वृषणौ | समिधौ तस्य फलमाह || स यावदिति || य एवं विद्वान्प्रजापतिनैवमनुष्ठितमिति विद्वान् तदा भगवन्मनस्कः स्वस्त्रियमधः कृत्वोपसासं सङ्गं करोति सः वाजपेयेन यागेन यजमानस्य भगवन्तमाराधयतः | सुप्रसिद्धो यावांल्लोको भवति तावान् | अस्य ज्ञानिनो भगवन्निष्ठस्य | लोको भवति किं च य एवं विद्वान् आसां भुज्यमानस्त्रीणां सुकृतम् | वृङ्क्ते आदत्ते च | अथ चेत्यर्थान्तरे | य इदमविद्वानधोपहासं चरति | अस्य पुंसः सुकृतं स्त्रियः वृञ्जते | स्वीकुर्वन्ति || ८ || ४ || ३ || एवमुक्तप्रकारेणोपहासप्रकारज्ञानपूर्वमुपहासचरणं श्रेयः साधनमित्येतद्धृद्धसम्मत्या द्रढयति || एतद्ध स्मेति || तदेतत् | उक्तरूपो पहासप्रकारं विद्वानाहेति वाक्यत्रयेप्यर्थो ध्येयः | मनित्रयेप्यर्थो ध्येयः | मुनित्रयेणापि किमुक्तमित्यत आह || बहव इति || बहवो मर्या मर्त्याः ब्राह्मणायनाः ब्राह्मणा इवाचरन्तः ब्राह्मणाभासा इति यावत् | निरिन्द्रिया विसुकृतो विगतसुकृताः अस्माल्लोकात्प्रयन्ति ते के इत्यत आह || य इदमविद्वांस इत्यादि || इत्याहेति पूर्वेणान्वयः | उपहासं विना रेतःस्कन्दने प्रायश्चित्तं वक्तुमाह || बहुवा इति || सुप्तस्य वा जाग्रतो वा इदं बहुरेतः स्कन्दतीति || ४ || तदा कर्तव्यं प्रायश्चित्तमाह || तदिति || तद्रेतोभिमृशेत् | स्पृशेत् स्पृष्ट्वाभिमन्त्रयेतेत्यर्थः | मन्त्रमाह || यन्मेऽद्येति || मे यद्रेतोद्य प्ऽथिवीमस्कान्त्सीत् | यदोषधीरप्यसरत् प्राप्नोत् | यदपः प्राप्नोत्तदिदं रेत आददे || तत्र मान्त्रमाह || पुनरिति || मा मां इन्द्रियं पुनरेतु तेजः पुनर्मामेतु भगः पुनर्मामेतु | धिष्ण्यो नामाग्निः मामेतु आगतानीं द्वियादीनि यथास्थानं कल्पन्तामित्यनामिकाङ्गुष्ठाभ्यामादायान्तरेण स्तनौस्तनयोर्मध्ये भ्रुवौ भ्रुर्वोर्मध्ये वा निमृज्यात् लिम्पेत् लिम्पेत || ८ || ३ || ५ || प्रयश्चित्तप्रसङ्गादन्यस्यापि तदाह || अथ यदीति || उदक आत्मानं स्वदेहं परिपश्येत्प्रतिबिम्बपश्येदित्यर्थः | तत्प्रतिबिम्बबतयापरिणतं उदकं अभिमृशेत् स्पृशेत् | अभिमन्त्रयेत् | तत्रमन्त्रमाह || मयीति || अस्त्विति शेषः | स्पष्योर्थः | स्त्रीभिरुपहास्योत्थं भावमाह || श्रीरिति || स्त्रीणां मध्ये यत् या मलोद्वासाः ऋतुमती एषा श्रीः शोभना | ह वै प्रसिद्धिः | तस्मात् स्त्रीत्वाद्यशस्विनीमलवद्वाससं स्नानादिशुद्धामिति योज्यम् | अभिक्रयेत् | सङ्गमार्थं वेदेदित्यर्थः || सा एवमुपमन्त्रिता स्त्री | अस्मै पुंसे | कामं उपहासं न दद्येच्चेत् | एनां स्त्रियमवक्रीणीयात् | शिक्षान्तरं चाह || सा चेदिति || अतिक्रामेत् | अतिक्रम्य त्यक्त्वा गच्छेत् | गमने वक्तव्यमाह || इन्द्रियेणेति || मदीयेनेन्द्रियेण यशसा ते यश आददे गृह्णातीति वाच्यमित्यर्थः | ततः अयशा एव सा भवतीत्यर्थः || सा चेदिति || इन्द्रियेण मदीयेन यशसा च ते यश आदधामीति वाच्यं पुंसेत्यर्थः | ततः किं भवतीत्यत आह || यशस्विना वेति || दम्पती इति योज्यम् || उपहासे इत्थं भावान्तरमाह || स यामिति || एषा | मा मां कामयीतेति याम् | स पुमानिच्छेत्तस्यामर्थं शिश्नम् | निष्ठाय निधाय | मुखेन मुखं न्धाय अस्या उपस्थमभिमृश्य स्पष्ट्वा जपेत् | तत्र मन्त्रमाह || अङ्गादङ्गादिति प्रत्यङ्गात्सम्भवसि हृदयादधिजायसे | हे अगं रेतोन्तर्गतभगवन्नङ्गानां सारोसीति स त्वं कषायोसि याममुमयि दिग्धविद्धामिव दिग्धा औषधलिप्तेव विद्धां परवशामिव आददे सम्पादयेति जपेदित्यर्थः || ९ || उपहासे इत्थं भावान्तरमाह || अथ यामिच्छेदिति || अभिप्राण्य श्वासं मुक्त्वा अपान्यात्सङ्गृह्णीयात् | तत्र जाप्यमन्त्रमाह || इन्द्रियेणेति || मदीयेनेन्द्रियेण मदीयेन चेतसा ते रेत आददे इति जपन्नभिप्राण्यापान्यादित्यर्थः | सा तथैव गर्भहीनैव भवतीत्याह || अरेता एव भवतीति || १०|| अथ यामिति || यागर्भं दधीतेतीच्छेदित्यथर्ः | अपान्यश्वा समादाय अभिप्राण्याच्छ्वासं मुञ्चेत् इन्द्रियेणेत्यादि प्राग्वत् | आदधामि प्रक्षिपामि || १ || उपहासप्रयुक्तमाभिचारमाह || अथ यस्येति || जायायै जायायाः जारः स्यात् | तं च द्विष्यात् आमपात्रे अपक्वपात्रे | अग्निमुपसमाधाय | प्रतिलोमं शरबहिंस्तीर्त्वा प्रस्तीर्य | तस्मिन्नग्नौ एताः
शरमुष्यीः शरस्तंवानि | सर्पिषाक्ताघृतार्द्राणि | प्रतिलोमाः प्रतिलोमानि | जुहुयात् | होममन्त्रमाह || ममेति || मम समिद्धे सन्दीप्ते | भार्याग्नावितिशेषः | अहौषीः हुतवानभूः रेतो निहितवानभूः | असाविति जारस्य नामरूपादि निर्देशः | अदो नामा अदो रूपः त्वमहौषीः | ते तादृशनामरूपादिमतः तव प्राणापाना वाददे गृह्णामीति | एवमग्रेप्यर्थो ध्येयः | इष्यासुकृते | अन्येभ्योपि दृश्यत इति दीर्घः | इष्यं यजनं सुकृतं स्नानदानादिकं पुण्यं आशापराकाशौ आशा अभिलाषः पराकाशः तेजः स च होमो अमोघ एव भवतीत्याह || स वा इति || स एष जारः निरिन्द्रियः अजितेन्द्रियः | विगतसुकृतः अस्माल्लोद्देहात्प्रैति | एवमुक्तप्रकारेणाभिचारं विद्वान्ब्राह्मणः यं शपति सोपि निरिन्द्रियादिर्भवतीत्यर्थः | ततः किमित्यत आह || तस्मादि इ|| एवमुक्तप्रकारेणाभिचारं विद्वान् श्रोत्रियस्य दारेण स्त्रिया नोपहांसं कुर्यात् | नेच्छेदुनेच्छेदपि | उपहासकरणे बाधकमाह || एवमिति || एवं वित् अभिचारवित् | उपहासं श्रोत्रियदारेण करोति चेत्परः वैरी भवतीत्यर्थः| स्त्रियो रजस्वलात्वप्राप्तौ कर्तव्यमाह || अथेति || यस्य जाया आर्तवं रजः विन्देत् प्राप्नुयात् त्यहं त्रिदिनं कंसेनाखर्वपात्रेण पिबेत् अहतवासाः अधौतवासाः | एनां वषलः शूद्रः वृषली शूद्रा वा नोपहन्यात् न स्पृशत् | त्रिरात्रान्त आप्लुत्य स्नात्वा व्रीहीन् धान्यानि अवघातयेत् || अथ यामिच्छेद्गर्भं दधीतेति प्रकृतपुत्रार्थं कर्तव्यमाह || स य इच्छेदिति || यः स गर्भकर्ता मे पुत्रः शुक्लो गौरो जायेत वेदमेकमनुब्रूवीत सर्वमायुरियादितीच्छेत् | स क्षीरौदनं पाचयित्वा सप्रिष्मन्तमश्नीयातां दम्पती इति योज्यम् | जनयित वै तादृशं पुत्रं जनयितुमीश्वरौ समर्थौ भवत इत्यर्थः || ८ || ४ || १४ || कपिलो लोहितः लोहितत्वं च पिङ्गलत्वेनेत्याह || पिङ्गल इति || शिष्यं प्रग्वत् || अथ इत्यादि खण्डचतुष्ययेपि पूर्ववद्योजना | उदौदनं उदकपक्वमन्नम् || १६ || दुहिता पुत्री || पण्डिता अभिज्ञा || १७ || विजिगीथो जेता समितिङ्गमः सभाप्रवेष्या | शुश्रूषितां श्राव्यां वाचं भाषिता वक्ता | मांसमिश्रितमोदनं मांसौदनं किमीयं मांसमित्यत आह || औक्षेणेति || औक्षेण गोवृषसम्बन्धिना आर्षभेण बलीवर्दसम्बन्धिना वेत्यर्थः || १८ || सत्पुत्रोत्पत्त्युपयुक्तं होममाह || अथाभिप्रातरेवेति || प्रातरेव स्थालीपाकावृताज्यं स्थालीपाकं अवृताज्यं होमाज्यं च द्वन्द्वैकवद्भावः तर्भैर्वेष्ययित्वा स्थालीपकस्योपघातं स्थाल्यां पक्वचरोर्भागं जुहोति | होममन्त्रमाह || अग्नय इत्यादिना || सत्यप्रसवाय सत्पुत्रजनयित्रे | हुतवा हुतशेषमुद्धृत्य प्राश्नाति स्वयं प्राश्येतरस्याः जायायै प्रयच्छति ददाति | प्रक्षाल्य प्राणी उदपात्रं पूरयित्वा तेन पुण्याहोदकेनैनां त्रिरभ्युक्षति | अभ्युक्षणे मन्त्रमाह || उत्तिष्ठेति || हे विश्वावसो गन्धर्व अतः मद्भार्यातः उत्तिष्ठः अन्यामुद्वाह्यामिच्छ पत्या मया सह जायांसं योजयेत्यर्थः || १९ || विश्वावसुप्रार्थनानन्तरं भार्या प्रतिवक्तव्यं वक्तुमाह || अथेनामिति || अभिपद्यते प्राप्नोति | वक्तव्यमाह || ओहमिति || अमः अहमस्मि त्वं सा असि वाग्वै साऽम एषः सा च अमश्चेति सामेति पूर्वत्र तृतीयाध्याये उक्ततयाहं प्राणसन्निधियुतः त्वं वाणीसन्निधानयुतासीत्यर्थः | एवमग्रेऽपि | व्यत्यासेनाप्याह || सेति || त्वं सा अहं अमोस्मीति ब्रूयादित्यर्थः| एवं सामेत्यवान्तरं विभागेनोक्त्वा इदानीमविभागेनाह || सामेति || अहं सामास्मि त्वं ऋगसि द्यौरहं पृथिवी त्वं एहि आगच्छ | तौ एवमर्धनारीपुमात्मना स्थितसामर्गादिशब्दवाच्यवाणीवाणीशसन्निधियुतावावामिति शेषः | संरभावहै संरम्भं उपहासं कुवर्ः | रेतः सह दधावहै मिलितं कुर्वः | किमर्थं पुत्राय पुन्नामकनरकात् त्रात्रे वित्तये विदित्रे पुंसे ज्ञानाढ्यपुत्रोत्पत्तय इति यावत् || ८ || ४ || २० || एवं तां प्रत्युक्त्यनन्तरं कर्तव्यमाह || अथेति || अनन्तरं द्यावापृथिवी विजिहाथाम् | ओहाक् त्यागे विभक्ते भवतमिति मन्त्रेण अस्या ऊरू विहापयति विभक्तौ करोति | तस्यामर्थं गुह्येन्द्रिय निष्ठाय निधाय मुखेन मुखं सन्धाय त्रिः त्रिवारमेतां अनुलोमां शिर आरभ्यानुमार्ष्यिहस्तेनानुमार्जनं करोति | तत्र मन्त्रमाह || विष्णुरिति || विष्णुर्वासुदेवात्मा योनिं कल्पयतु शुद्धां करोतु | त्वष्या त्वष्यृनामकः सङ्कर्षणः रूपाण्यङ्गानि पिंशतु करोतु | प्रजापतिः प्रद्युम्नः आसिञ्चतु रेत इति योज्मम् | धाताऽनिरुद्धः ते गर्भं ददात्वित्यनेन मन्त्रेणानुमृज्यादित्यर्थः | तदुक्तं योनिक्लृप्तिर्वासुदेवाद्रूपं सङ्कर्षणाद्भवेत् | आसेककर्मप्रद्युम्नादनिरुद्धाच्च धारणमिति छान्दोग्यभाष्ये द्वितीयाध्याये | सिनीबाली चतुर्दशीमिश्रिता अमावास्या तद्देवता प्रत्युच्यते | हे सिनीवालि भर्गं धेहि कुरु | पृथुष्युकेति काचिद्देवता तस्याः सम्बुद्धिः | अश्विनौ कृष्णरामौ पद्ममालिनौ कृष्णरामौ तथाश्विनाविति छान्दोग्यभाष्योक्तेः | देवौ ते गर्भं निर्मन्थतां मथ्नतः | अतः दशमे मासि सूतवे पुत्रप्रसवाय | त्वं वयं हवामहे | तं ते गर्भमित्युक्तं सदृष्यान्तमाह || यथेति || पृथिवी यथा अग्निगर्भा बहुवीहिः | असावित्यस्य बुद्धिस्थैतन्नामकैतद्गुणकैतद्रूपं भर्गमित्येवं प्रागुक्तशक्लपिङ्गलादिरूपादिनिर्देशोर्थः || २२ || प्रसवकाले कर्तव्यमाह || सोष्यन्तीमिति || अद्भिरभ्युक्षति तत्र मन्त्रमाह || यथेति || यथा वायुः पुष्करिणीं सरोवरं सर्वत एव समिञ्जयति कम्पयति | तथा ते गर्भः सूतिका वायुना एजतु स्थानाच्चलतु | तदनन्तरं जरायुणा वैतु अधः पततु | इन्द्रस्य इन्द्रेणायं वजो गर्भदुर्गः सार्गलः निरोधसहितः सपरिश्रयो रक्षकसहितश्च कृतः | हे इन्द्र तं व्रजं निजर्हि
निवर्तय | गर्भेण सह सावरां इति मन्त्रेण अभ्युक्षतीत्यर्थः || ८ || ४ || २३ || प्रसवानन्तरं कर्तव्यमाह || जात इति || अङ्के पुत्रं समाधायेत्यर्थः | कंसे पात्रविशेषे पृषदाज्यं संस्कताज्यं सन्नीय निक्षिप्य | पृषदाज्यस्योपघातं भागं जुहोति | होममन्त्रमाह || अस्मिन्निति || अस्मिन्स्वगृहे एधमानो वर्धमानः सहस्रं पुष्यासं भूयासं अस्येमामुपसद्यां प्राप्तिं प्रजया पशुभिश्च सह मा च्छेत्सीः न छेदय | स्वाहा मयि स्थितान्प्राणान्मनसा सह त्वयि जुहोमि त्यद्विषयान्करोमि स्वाहा | कर्मणा यदत्यरीरिचम् | यदधिकं यद्वा न्यूनमिहाकरम् | तत्सर्वं विद्वान् जानन्स्विष्यकृन्नामाग्निः नोऽस्माकं स्विष्यं अत्यन्तमिष्यम् | सुहुतं करोतु स्वाहेति मन्त्रेण जुहोतीत्यन्वयः || २४ || स्विष्यकृद्दोमानन्तरं कर्तव्यमाह || अथेति || अस्य कुमारस्य दक्षिणं कर्णमभिनिधाय दक्षिणकर्णं प्रतिमुखं निधाय | वाग्वागिति त्रिर्जपेदिति शेषः | अथानन्तरं दधिमधुघृतं द्वन्द्वैकवद्भावः | सन्नीय मेलयित्वानन्तरर्हितेन वस्दनाऽनाच्छादितेन जातरूपेण स्वर्णेन | प्राशयति भोजयति | तत्र मन्त्रमाह || भूरिति || ८ || ४ || २५ || अथानन्तरमस्य पुत्रस्य वेदोसीति नाम करोति | तच्छास्त्रप्रसिद्धं तद्वेद इति नामास्य गुह्यं रहस्यम् | भवति || २६ || अथ नामकरणानन्तरं एनं पुत्रं मात्रे प्रदाय स्तनं प्रदापयेत् | तत्र मन्त्रमाह || यस्त इति || हे सरस्वति यस्ते स्तनः शशयः शेमुके शत इति शशयः | यो मयेभूः मया सुखं भावयतीति मयोभूः | यो रत्नधाः आभरणरूपरत्नं तधन् | यश्च वसु विन्दते प्राप्नोतीति वसुवित् | यश्च सुदत्रः सम्यक् दाता रक्षकश्च येन च स्तनेन विश्वा विश्वानि भार्याणि भरणीयानिब्रह्मादीनि | पुष्यसि पुष्णासि | तं स्तनं शिशोः धातवे पातुं अकः अकार्षीरिति मन्त्रेण स्तनं प्रयच्छतीत्यन्वयः || २७ || अथानन्तरं अस्य शिशोर्मातरमभिमन्त्रयते | तत्र मन्त्रमाह || इलासीति || हे वीरे मित्रावरुणयोः पुत्री मैत्रावरुणी | इला त्वमसि | वीरं कुमारं अजीजनत् | भवतीति शेषः | सा तादृशी त्वं पुनश्च वीरवती भव | या त्वमस्मान्वीरवतोकरत् | अकार्षीरित्यभिमन्त्रयते इत्यन्वयः | शिशुं प्रति ज्ञातिभिवर्क्तव्यमाह || तमिति || हे पुत्र त्वं अति पिता पितरमतिक्रान्तो भूः | बत हर्षे | पितामहमतिक्रान्तः अतिपितामहो भूः | श्रिया ब्रह्मवर्चसेन परमां काष्ठां उन्नतिं प्रापदिति तमेतं शिशुं प्रति ज्ञातय आहुरित्यर्थः || य एवं पुत्पिदनप्रकारं वेद तस्य विदः जानतः ब्राह्मणस्य पुत्रो नरकात्त्राता पुत्रो जायत इत्यर्थः || ८ || ४ || २८ || इति चतुर्थब्राह्मणम् इमाप्तम् || अत्र वंशब्राह्मणम् || अध्यायद्वयोक्तविद्याप्रवर्तपपरम्पराप्रस्तावपूर्वमाह || अथ वंश इत्यादिना || अत्र पञ्चम्यन्ता उपदेष्यारः प्रथमान्ता उपदेश्याः इति ज्ञेयाः | ब्रह्मा स्वयम्भूः स्वतन्त्र सर्वज्ञ इति वा ||
श्रीमत्कण्वोपनिषदो भाष्याद्युक्तार्थसङ्ग्रहः | राघवेन्द्रयतिना कृतस्सज्जनसंविदे || इति आष्टमाध्यायः सम्पूर्णः || समाप्तोऽयं ग्रन्थः ||
