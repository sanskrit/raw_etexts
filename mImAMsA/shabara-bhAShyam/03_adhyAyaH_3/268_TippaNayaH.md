---
title: २६८ टिप्पण्यः

---
- 3/758: E2,4: supracaritur
- 3/759: E2: 4,615; E4: 4,979; E6: 1,286

____________________________________________


## लिङ्गद्रशनाच् च // MS_३,८.२७ //

लिङ्गम् अप्य् अमुम् अर्थं दर्शयति, एवं ह्य् आह - यां वै काञ्चन ऋत्विज आशिषम् आशासते, यजमानस्यैव सेत्य् आशिषो यजमानार्थकतां दर्शयति। तस्माद् अपि ब्रूमः - यजमानफलम् आशासितव्यम् इति। पक्षोक्तम् एव प्रयोजनम् इति।


____________________________________________


## कर्मार्थं तु फलं तेषां स्वामिनं प्रत्यर्थवत्त्वात् // MS_३,८.२८ //

इदं समधिगतम् - करणेषु मन्त्रेषु स्वामिनः फलम् आशासितव्यम् इति। किम् एष एवोत्सर्गः? नेत्य् आह, क्वचिद् ऋत्विजां अपि फलम् आशासितव्यम् इति, यत्र कर्मार्थं फलम्, यथा - [४२७]+++({3/760})+++ अग्नाविष्णू मावक्रमिषम्+++({3/761})+++ विजिहाथां मामा सन्ताप्तम् इति+++({3/762})+++, असन्तप्तो ऽध्वर्युः कर्म शक्नोति कर्तुम्, कर्मसिद्धिर् यजमानस्योपकारिकेति, ऋत्विक्फलम् आशासितव्यम् अत्रेति।