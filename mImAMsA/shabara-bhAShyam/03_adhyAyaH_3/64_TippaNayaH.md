---
title: ६४ टिप्पण्यः

---
- 3/236: Tait.Br. 3.12.9.1

____________________________________________


## धर्मोपदेशाच् च न हि द्रव्येण सम्बन्धः // MS_३,३.४ //

धर्मोपदेशश् च भवति साम्नः, उच्चैः साम्नेति, स वेदाधिकारपक्षे युज्यते। जाताधिकारे त्व् ऋच उच्चैस् त्वेन साम्न उच्चैस् त्वं सिद्धम्, नास्य सामद्रव्येण सह सम्बन्धो वेदितव्यः, तस्माद् अपि वेदाधिकारा इति।


____________________________________________


## त्रयीविद्याख्या च तद्विदि // MS_३,३.५ //

त्रयी यस्य विद्या स त्रयीविद्यः, यस् त्रीन् वेदान् अधीते, स एवं प्रख्यायते+++({3/237})+++। त्रयीति चैष शब्दा ऋक्सामयजुःषु प्रसिद्धः, यद्य् [२८०]+++({3/238})+++ ऋक्सामयजूंषीति त्रयो वेदा उच्यन्ते, एवं तद्विदि त्रयीविद्याख्या युज्यते, भवति च। तस्माद् वेदाधिकारा एते।