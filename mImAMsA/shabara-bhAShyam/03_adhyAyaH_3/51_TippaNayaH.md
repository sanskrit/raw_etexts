---
title: ५१ टिप्पण्यः

---
- 3/210: E2,4: 'nāgrayaṇaś
- 3/211: E2,4: 'nāgrayaṇo
- 3/212: E2: 4,182; E4: 4,118; E6: 1,185

____________________________________________


## त्वष्टारं तूपलक्षयेत् पानात् // MS_३,२.३४ //

अस्ति पात्नीवतः सोमः, तत्र मन्त्रः, अग्ना इ पत्नीवन् सजूर् देवेन त्वष्ट्रा सोमं पिबेति+++({3/213})+++। तत्र सन्देहः - किं त्वष्टोपलक्षयितव्यो न वेति। किं प्राप्तम्? उपलक्षयितव्यः। कुतः? पानात्, पानं श्रूयते - सजूर् देवेन त्वष्ट्रा [२७१]+++({3/214})+++ सोमं पिबेति। तेनायम् अग्नये पत्नीवते सह त्वष्ट्रा दीयत इति गम्यते। यस्मै च येन सह दीयते, उभाभ्यां तद् दीयते, एवं तत् सहदानं भवति, यथा देवदत्ताय यज्ञदत्तेन सह शतं दीयताम् इत्य् उक्ते, तत्रोभाभ्याम् अपि दीयते। तस्मात् त्वाष्ट्रो ऽप्य् असौ सोम इति त्वष्टोपलक्षयितव्यः। असाव् अपीन्द्र इव+++({3/215})+++ पिबतीति।