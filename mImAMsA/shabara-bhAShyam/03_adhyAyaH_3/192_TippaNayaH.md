---
title: १९२ टिप्पण्यः

---
- 3/587: Tait.S. 6.1.11.6
- 3/588: E2,4: ca
- 3/589: E2,4: paśudharmaiḥ
- 3/590: E2: 4,511; E4: 4,592; E6. 1,252
- 3/591: ŚPBr 4.2.5.14

____________________________________________


## स्थानाच् च पूर्वस्य // MS_३,६.१९ //

यद् उक्तम् - प्रकरणात् सवनीयार्था इति, एतद् गृह्णीमः, क्रमाच् चाग्नीषोमीयस्य। तस्य हि क्रम औपवसथ्ये ऽहनि समाम्नातम्, तस्माद् द्वयोर् अपीति।


____________________________________________


## श्वस् त्व् एकेषां तत्र प्राक्श्रुतिर् गुणार्था // MS_३,६.२० //

एकेषां शाखिनां श्वः सवनीयानाम् आम्नानम्, तद् अपेक्ष्येयम् एषां गुणार्था पुनःश्रुतिः। कः पुनर् गुणः? यद् अर्थैषा श्रुतिः। उच्यते - पशून् सङ्कीर्त्य, यथा वै मत्स्यो ऽविदितो जनम् अवधुउते+++({3/592})+++, एवम् वैते+++({3/593})+++ ऽप्रज्ञायमाना जनम् अवधुन्वत इत्य् एषाम् अविज्ञाने दोषम् अभिधाय, एभिः कथं सवनानि पशुमन्तीतिप्रश्नरूपकेण वपाप्रचारो गुणो विधीयते, तद् अर्थैषा श्रुतिः, वपाप्रचारेणैकवाक्यत्वात्। किम् अतः? यद्य् एवम्, न, सवनीयानां प्रकरणेन पशुधर्माः, क्रमाद् अग्नीषोमीयार्था एवेति। किं पुनस् तच् छ्व आम्नानम्? आश्विनं ग्रहं गृहीत्वा त्रिवृता यूपं परिवीयाग्नेयं सवनीयपशुम्+++({3/594})+++ उपाकरोतीति।