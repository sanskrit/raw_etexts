---
title: १२९ टिप्पण्यः

---
- 3/459: E2,4: aiḍaprāśitrasauviṣṭakṛtādīni

____________________________________________


## संस्कृतत्वाच् च // MS_३,४.४२ //

सकृच् चैवञ्जातीयकेन शेषकार्येण संस्कृतं प्रधानम् इति कृत्वा नापरस्माद् अपि कर्तव्यम् इति।


____________________________________________


## सर्वेभ्यो वा कारणाविशेषात्, संस्कारस्य तदर्थत्वात् // MS_३,४.४४ //

सर्वेभ्यो वा हविर्भ्यः शेषकार्याणि कर्तव्यानि। कुतः? कारणाविशेषात्, यद् एकस्य हविषः शेषकार्यक्रियायां कारणम्, तत् सर्वेषाम्। स हि शेषः प्रतिपादयितव्यः, यस्यैव न प्रतिपाद्यते, तस्य तेन संस्कारेण वर्जनं स्यात्, तस्मात् सर्वेभ्यः कर्तव्यानीति।


____________________________________________


## लिङ्गदर्शनाच् च // MS_३,४.४५ //

लिङ्गं च दृश्यते - देवा वै स्विष्टकृतम् अब्रुवन् हव्यं नो वह [३३९]+++({3/460})+++ इति, सो ऽब्रवीद् वरं वृणै भागो मे ऽस्त्व् इति, वृणीष्वेति ते ऽब्रुवन्, सो ऽब्रवीद् उत्तरार्धाद् एव मह्यं सकृत् सकृद् अवद्याद् इति वीप्सादर्शनम्। तस्मात् सर्वेभ्यः शेषकार्याणीति।