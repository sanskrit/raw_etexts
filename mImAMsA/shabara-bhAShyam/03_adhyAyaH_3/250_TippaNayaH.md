---
title: २५० टिप्पण्यः

---
- 3/716: E1 gibt idaṃ padottaraṃ sūtram in Klammern
- 3/717: E2: 4,597; E4: 4,942; E6: 1,279

____________________________________________


## तपश् च फलसिद्धित्वाल् लोकवत् // MS_३,८.९ //

तपः श्रूयते - द्व्य् अहं नाश्नाति, त्र्य् अहं नाश्नातीति। तत्र सन्देहः - किम् आर्त्विजं तपः, याजमानम् इति। किं प्राप्तम्? समाख्यानाद् आर्त्विजं तप इति प्राप्तम्। एवं प्राप्ते ब्रूमः - याजमानं तप इति। कुतः? फलसिद्धित्वात्, फलसिद्ध्यर्थं तपः। तपःसिद्धस्य यागफलं सिद्ध्यति। कथम् एतद् अवगम्यते? दुःखं हि तपः, दुःखं चाधर्मफलम्, अधर्मो यागफलस्य प्रतिबन्धको भवति। अश्रेयस्करो हि सः, तस्मिन् सति न श्रेयो भवितुम् अर्हति, तस्मात् सो ऽपनेतव्यः, फलभोगेन च विरुध्येते धर्माधर्मौ। तस्माद् दुःखफलभोगाय धर्मः+++({3/718})+++ श्रूयते। यत् तेन दुःखम् उत्पाद्यैतव्यम्, इदं तद् इति। एवं दृष्टार्थं भवति, नादृष्टं कल्पयितव्यम्, तेन फलोपभोगेन क्षीणो ऽधर्मे ऽप्रतिबद्धो यागः फलं दास्यतीति, फलसिद्धिश् च यजमानस्य कर्तव्या नर्त्विजाम्। तस्माद् याजमानं तप इति।