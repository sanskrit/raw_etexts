---
title: १३२ टिप्पण्यः

---
- 3/462: Tait.Br. 3.3.8.8
- 3/463: E2: 4,436; E4: 4,701; E6: 1,231

____________________________________________


## तत्संस्तवाच् च // MS_३,४.४९ //

एषा वै दर्शपूर्णमासयोर् दक्षिणेति दक्षिणासंस्तवाच् च परिक्रयार्थं मन्यामहे।


____________________________________________


## भक्षार्थो वा द्रव्ये समत्वात् // MS_३,४.५० //

भक्षार्थ एष विभागः। कुतः? दानस्याभावात्। कथम् अभावः? प्रभवता हि शक्यं दातुम्,
नाप्रभवता। कथं न प्रभुत्वम्? सङ्कल्पितं हि यजमानेन, देवताया एतद् इति। न च देवतायै सङ्कल्पितेन शिष्टाः स्वेनेव व्यवहरन्ति। तस्माच् छिष्टाचारम् अनुवर्तमानेनाशक्यं प्रभवितुम्, तस्मान् न परिक्रयः।
अथ यद् उक्तम् - न श्रूयते, भक्षयितव्यम् इति, यावांश् च श्रुतस्योत्सर्गे दोषः, तावान् अश्रुतपरिकल्पनायाम् इति। उच्यते - इदं ब्रह्मण इत्येवमादिभिर् ब्रह्मादीनाम्, भागैर् अभिसम्बन्धः, तत्र भागा ब्रह्मादीनाम् उपकुर्युर् ब्रह्मादयो वा भागानाम्। ब्रह्मादिभिर् भागानाम् उपकुर्वद्भिर् न किञ्चिद् दृष्टम् अस्ति, बागैस् तु ब्रह्मादीनाम् उपकारकैः शक्यते केनचित् प्रकारेण दृष्ट उपकारः कर्तुं भक्ष्यमाणैः। तस्माद् भक्षणाय विभाग इति। कः पुनर् उपकार इति चेत्। तृप्तानां कर्मशेषपरिसमापने सामर्थ्यं भवतीति।

[३४१]+++({3/464})+++