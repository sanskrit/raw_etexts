---
title: ९९ टिप्पण्यः

---
- 3/360: E2: 4,310; E4: 4,441; E6: 1,214

____________________________________________


## तत्प्रधाने वा तुल्यवत् प्रसङ्ख्यानाद् इतरस्य तदर्थत्वात् // MS_३,४.७ //

नैतद् अस्ति - प्रकरणे निवेश इति, मनुष्यप्रधाने कर्मणि निवीतं स्याद् आतिथ्ये। कुतः? तुल्यवत् प्रसङ्ख्यानात्, तुल्यानि चैतानि प्रसङ्ख्यायन्ते। यत् तावत्, उपवीतं देवानाम् उपव्ययत इति, तत् प्रकृतयोर् दर्शपूर्णमासयोर् उपवीतं विदधाति। यत् प्राचीनावीतं पिटॄणाम् इति, तत् पितृप्रधाने कर्मणि प्राचीनावीतं विदधाति। यद् अप्य् एतत्, निवीतं मनुष्याणाम् इति, तद् अप्य् आतिथ्ये निरपेक्षं विदधाति। कथं गम्यते? मनुष्यप्रधाने विदधातीति। मनुष्याणाम् इति षष्ठ्यन्तेन सम्बन्धात्। मनुष्याणाम् एव प्राप्नोति, न मनुष्यप्रधाने। उच्यते - मनुष्याणां कल्प्यमाने फलं कल्पनीयम्, मनुष्यप्रधाने पुनः षष्ठी भविष्यति, सम्बन्धश् चैवम् अवकल्पिष्यते, फलं चैवं न कल्पनीयम्। तद् उक्तम् - समेषु वाक्यभेदः स्याद् इति+++({3/361})+++।
ननु+++({3/362})+++ मनुष्यप्रधानेन सहैकवाक्यतां प्राप्तम्, पुनः प्रकृताभ्यां दर्शपूर्णमासाभ्याम् एकवाक्यतां यास्यति। न हि द्वौ सम्बन्धाव् एकस्मिन् वाक्ये विधीयेते, भिद्येत हि तथा वाक्यम्। इतरस्य मनुष्यग्रहणस्य निवीतसम्बन्धार्थत्वात्, तेनैव सहैकवाक्यता भविष्यति प्रत्यक्षेण शब्देन, तद् एकवाक्यतया चार्थवत्त्वे सति न प्रकृतेनैकवाक्यतावकल्प्यते। तस्मात् प्रकरणं बाधित्वातिथ्ये निवेक्ष्यत इति।

[३१५]+++({3/363})+++