---
title: १९४ टिप्पण्यः

---
- 3/595: E2: 4,514; E4: 4,796; E6: 253
- 3/596: E2,4: parivīyopakarotīty
- 3/597: E2,4 om. hi

____________________________________________


## नैकदेशत्वात् // MS_३,६.२२ //

नैतद् एवम्, अग्नीषोमीयार्था एवैते क्रमात्। आश्विनकालं ह्य् आम्नानं विधानार्थम्। गुणार्थ एतस्मिन् वाक्यं भिद्येत, न विधानार्थे। न हि वपाप्रचारेणोत्कृष्टस्य कालविधिः सम्भवति। एकदेशो हि वपाद्रव्यं तेन सन्निपातिनो वपासंस्कारात्, उत्कर्षेन् नोपाकरणम्।


____________________________________________


## अर्थेनेति चेत् // MS_३,६.२३ //

आह - अर्थेन तर्ह्य्+++({3/598})+++ उत्कृष्टस्य कालो विधीयते। मुष्टिना पिधाय वपोद्धरणम् आसीत आ वपाहोमाद् इति श्रूयते। पूर्वेद्युर् वपोद्धरणं मुष्टिना पिधाय न शक्नुयाद् एतावन्तं कालमासीनेनावस्थातुम्, अवश्यम् आहारविहारादयस् तेन कर्तव्या इति।