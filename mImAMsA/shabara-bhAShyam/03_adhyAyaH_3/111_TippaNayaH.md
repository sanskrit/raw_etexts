---
title: १११ टिप्पण्यः

---
- 3/412: Tait.S. 2.5.1.6
- 3/413: E2,4: eva

____________________________________________


## अप्रकरणे तु तद्धर्मस् ततो विशेषात् // MS_३,४.२० //

अनारभ्य श्रूयते - तस्मात् सुवर्णं हिरण्यं भार्यं दुर्वर्णो ऽस्य भ्रातृव्यो भवतीति+++({3/414})+++। सुवाससा भवितव्यं रूपम् एव बिभर्तीति। तत्र किं प्रकरणधर्म उत पुरुषधर्म इति संशयः। अत्रोच्यते - अप्रकरणे तु तद् धर्मः, ततो विशेषात्, पुरुषधर्म एवञ्जातीयकः स्यात्। कुतः? ततः प्रकरणाधीताद्+++({3/415})+++ विशेषो ऽस्य, नायं प्रकरणाधीतः। यद्य् अप्रकरणे समाम्नातः, सर्वप्रकरणधर्मः स्यात्। अप्रकरणे समाम्नानं न कञ्चिद् विशेषं कुर्यात्। तस्माद् एवञ्जातीयकः पुरुषधर्म इति।