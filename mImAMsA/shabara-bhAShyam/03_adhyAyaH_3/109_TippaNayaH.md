---
title: १०९ टिप्पण्यः

---
- 3/406: Tait.S. 2.6.10.1
- 3/407: E2: 4,387; E4: 4,521; E6: 1,221

____________________________________________


## प्रागपरोधान् मलवद् वाससः // MS_३,४.१८ //

दर्शपूर्णमासयोः श्रूयते - मलवद् वाससा न संवदेत्, नास्या अन्नम् अद्याद् इति+++({3/408})+++। तत्र सन्देहः - किं मलवद् वाससा सह दर्शपूर्णमासाङ्गस्य संवादस्य प्रतिषेधः, उत पुरुषस्य सर्वत्र प्रतिषेध इति। किं प्राप्तम्? प्रकरणाद् दर्शपूर्णमासयोः प्रतिषेधविधिः।
एवं प्राप्ते ब्रूमः - मलवद् वाससा सह संवाद उत्कृष्येत, प्रकरणात्। कस्मात्? प्रागपरोधात्। एवं श्रूयते - यस्य व्रत्ये ऽहनि पत्न्य् अनालम्भुका स्यात् ताम् अपरुध्य यजेतेति+++({3/409})+++। पत्न्या च सह संवादो ऽध्वर्योर् दर्शपूर्णमासयोर् अस्ति - पत्नि पत्न्य् एष ते लोक इति+++({3/410})+++, प्रसज्यमानः प्रतिषिध्येत, स चाप्राप्त [३२६]+++({3/411})+++ एव प्रागपरोधाद् अपनीयतां यागम् अनुतिष्ठताम्, कथं संवादः प्रसज्येत? यतः प्रतिषेधम् अर्हेत्। तस्माद् उत्कृष्येत मलवद् वाससा सह संवादः।