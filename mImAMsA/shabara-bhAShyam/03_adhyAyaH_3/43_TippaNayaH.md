---
title: ४३ टिप्पण्यः

---
- 3/182: E1 gibt jyotiṣṭomasamākhyātaḥ in Klammern
- 3/183: E2: 4,167; E4: 4,87; E6: 1,179

____________________________________________


## अनर्थकश् चोपदेशः स्याद् असम्बन्धात् फलवता, न ह्य् उपस्थानं फलवत् // MS_३,२.२२ //

ननु च प्रकरणाज् ज्योतिष्टोमस्योपकारकं स्यात्। यद्य् उपस्थानज्योतिष्ट्मसम्बन्धो विवक्ष्येत, तदोपस्थानं ज्योतिष्टोमे उपदिश्येत, प्रकरणात् तेनैकवाक्यताम् इयात्। यदा तु खलूपस्थानस्य मन्त्रसम्बन्धो विवक्ष्यते सर्वोपस्थानेषु,तदा मन्त्रः प्राप्नोति, प्रकरणं बाधित्वा। न प्रकरणं विशेषकं भवितुम् अर्हति, उभयसम्बन्धे वाक्यभेदः। अस्मत्पक्षे न पुनर् अयं दोषः, येनाग्नेयेनैन्द्रेण वा ज्योतिष्टोमे व्यापारः क्रियते, तेन उपस्थानव्यापारविशेषः तदा ज्योतिष्टोमिको विधीयते, अन्यत् सर्वम् अनूद्यत इति न दोषो भवति। अथवा, अग्नीध्रहविर्+++({3/184})+++ धानसदः सम्बन्धमात्रं विधीयते, उपतिष्ठत इत्य् अयम् अनुवादः, अनेन मन्त्रेणाग्नीध्रम्+++({3/185})+++ उपतिष्ठत इति समासीदतीत्य् अर्थः। तस्मात् प्रकृता मन्त्रा एवञ्जातीयका उपादातव्या इति।