---
title: १७८ टिप्पण्यः

---
- 3/557: Tait.S. 3.5.7.1

____________________________________________


## प्रकृतौ वाद्विरुक्तत्वात् // MS_३,६.२ //

प्रकृतौ वा निविशेरन्न् अनारभ्याधीतानि पात्राणि। कुतः? अद्विरुक्तत्वात्, एवम् अद्विरुक्तं भविष्यतीति। द्विरुक्तायां को दोषः? असम्भव इति ब्रूमः - यद् धि प्रकृतौ विकृतौ च भवति, अस्ति तत् प्रकृतौ। प्रकृतौ चेद् अस्ति, चोदकेनैव विकृतिं प्राप्नोति, ततो नानारभ्य विधिम् आकाङ्क्षति। तस्माद् अनाकाङ्क्षितत्वाद् अनारभ्यविधिर् न तत्र विदधाति, तेन ब्रूमः - प्रकृत्यर्थ एवेति।


____________________________________________


## तद् वर्जन्तु वचनप्राप्ते // MS_३,६.३ //

अप्रकरणात् प्रकृतिविकृत्यर्थम् एवेत्य् उच्यते - यत् तु चोद[३६७]+++({3/558})+++केन प्राप्नोतीत्य् अनारभ्यविधिना प्राप्ते न चोदकम् आकाङ्क्षति। तस्माद् अनारभ्यविधिवर्जं चोदकः प्रापयिष्यति, अनारभ्यविधिवाक्येन प्रत्यक्षेण स्रुवे खादिरता, चोदकवाक्येनानुमानिकेन विकृतौ। आनुमानिकाच् च प्रत्यक्षं बलवत्। तस्मात् प्रकृतिविकृत्यर्थो ऽनारभ्यविधिः।