---
title: २३३ टिप्पण्यः

---
- 3/681: E2,4 om. katham
- 3/682: E2: 4,574; E4: 4,892; E6: 1,271
- 3/683: E2,4: saṃbadhyante
- 3/684: E2,4 om. iti
- 3/685: E2: 4,577; E4: 4,893; E6: 1,272

____________________________________________


## पक्षेणेति चेत् // MS_३,७.३४ //

एवं चेन् मन्यसे - यथोक्तपक्षेणैतद् एवम् उच्यते, अवयुत्यवादपक्षेण सप्तदश ऋत्विज इति, तत् परिहर्तव्यम्।


____________________________________________


## न सर्वेषाम् अनधिकारः // MS_३,७.३५ //

नैतद् एवम्, नात्र सर्वेषां पुरुषाणां वचनम्, यान् अधिकृत्यावयुत्यवादो भविष्यति। यत्र परा सङ्ख्या कीर्त्यते, तत्रावयुत्यवादो भवति, यथा - द्वादशकपाले यद् अष्टाकपालो भवतीति, न च, इह परा सङ्ख्या कीर्त्यते। तस्मान् नावयुत्यवाद इति।


____________________________________________


## नियमस् तु दक्षिणाभिः श्रुतिसंयोगात् // MS_३,७.३६ //

सप्तदश ऋत्विज इति समधिगतम्। कतमे ते सप्तदश इतीदं चिन्त्यते। किं प्राप्तम्? अज्ञानम्। एवं प्राप्ते ब्रूमः - नियमस् तु दक्षिणाभिः, श्रुतिसंयोगात्, दक्षिणासम्बन्धेन नियम्येरन्। एवं ह्य् आम्नायते - ऋत्विग्भ्यो दक्षिणां ददातीति, एवम् अभिधाय दक्षिणादानक्रमपरे वाक्ये ब्रह्मादयः श्रूयन्ते - अग्नीधे ऽग्रे ददातीति, ततो ब्रह्मणे, ततो ऽमुष्मै चामुष्मै चेति+++({3/686})+++ केचिद् एव विशिष्टाः श्रूयन्ते - एवं ये श्रूयन्ते, ते तावद् ऋत्विजः, ततो ऽभ्यधिका नान्ये भवितुम् अर्हन्ति। दक्षिणाभिर् नियम इति।

[४०५]+++({3/687})+++