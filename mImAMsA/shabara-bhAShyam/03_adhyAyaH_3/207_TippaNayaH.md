---
title: २०७ टिप्पण्यः

---
- 3/628: E2: 4,530; E4: 4,818; E6: 1,258
- 3/629: PUBr 9.5.3

____________________________________________


## संस्थास् तु समानविधानाः प्रकरणाविशेषात् // MS_३,६.४१ //

अस्ति ज्योतिष्टोमः, तत्र संस्थाः समाम्नाता अग्निष्टोमः, उक्थ्यः, षोडशी, अतिरात्र इति। तत्र दीक्षणीयादयो धर्माः। तेषु सन्देहः - किं सर्वसंस्थं ज्योतिष्टोमं प्रकृत्य दीक्षणीयादयो धर्मा उक्ताः, उताग्निष्टोमसंस्थ्यम्+++({3/630})+++ अभिप्रेत्येति। किं प्राप्तम्? सर्वसंस्थासु समानं विधानम्। कुतः? प्रकरणाविशेषात्, नास्ति प्रकरणे विशेषः, येन ज्ञायेताग्निष्टोमसंस्थं प्रकृत्येति। तस्मात् समानविधानाः संस्था इति।