---
title: २० टिप्पण्यः

---
- 5/65: E2: agnihotre
- 5/66: E2: 5,154; E6: 2,91

____________________________________________


## अर्थवादो वार्थस्य विद्यमानत्वात् // MS_५,३.२४ //

अर्थवाद एषः। कुतः? अर्थस्य विद्यमानत्वात्। विद्यमानो हि तत्रान्य एवाग्निहोत्रहोमः। कथं होतव्यम् अग्निहोत्रं न होतव्यम् इति मीमांसन्ते ब्रह्मवादिनः। यद् यजुषा जुहुयाद् अयथापूर्वम् आहुती जुहुयात्, यदि न जुहुयाद् अग्निः परापतेत्। तूष्णीम् एव होतव्यम् इति। तस्य तूष्णीं होमस्य प्रशंसार्थो ऽयम् अर्थवादः।


____________________________________________


## न्यायविप्रतिषेधाच् च // MS_५,३.२५ //

न्यायविप्रतिषेधश् च भवेत्। यद्य् अनन्तरम् अग्निहोत्रादयः स्युः, यः पूर्वोक्तो न्यायः+++({5/67})+++, स विप्रतिषिध्येत, न वा तासां तदर्थत्वाद् इति। तस्मात् संस्कृते कर्माणि भवेयुर् इति।