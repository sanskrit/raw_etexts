---
title: १३२ टिप्पण्यः

---
- 5/396: Tait.S. 2.2.1.2
- 5/397: Tait.S. 2.3.2.3
- 5/398: E2: sāṃgrahaṇīṃ
- 5/399: Tait.S. 2.3.9.2

____________________________________________


असंयोगात् तु नैवं स्याद् विधेः शब्दप्रमाणत्वात्//६.३.९//

तुशब्दात् पक्षो विपरिवर्तते। नैवं स्यात्, यद् उक्तं विगुणम् अपि फलवद् इति, असंयोगात् प्रधानमात्रस्य फलेन, साङ्गाद् [६५७]+++({5/400})+++ धि फलं श्रूयते प्रधानात्, न केवलात्। तेन यद्य् अपि केवलम् उच्यते, तथापि नैवञ्जातीयकं तत् कुर्यात्, न केवलस्य फलेन संयोग इति, शब्दप्रमाणकश् चायम् अर्थो विधीयते। शब्दश् च साङ्गात् फलम् आहेति वक्ष्यामः+++({5/401})+++। तस्मान् न विगुणं कर्म कर्तव्यम् एवञ्जातीयकम् इति।