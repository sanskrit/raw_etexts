---
title: ०१ टिप्पण्यः

---
- 5/1: E2: 5,145; E6: 2,85

____________________________________________


# ५,३

## विवृद्धिः कर्मभेदात् पृषदाज्यवत् तस्य तस्योपदिश्येत+++({5/2})+++ // MS_५,३.१ //

अग्नीषोमीये पशौ श्रूयते+++({5/3})+++, एकादश प्रयाजान् यजति+++({5/4})+++, एकादशानुयाजान् यजतीति+++({5/5})+++। चातुर्मास्येषु, नव+++({5/6})+++ प्रयाजान् यजति, नवानुयाजान् यजतीति+++({5/7})+++। अग्नौ श्रूयते, षड् उपसद इति+++({5/8})+++। तत्र सन्देहः, किं प्रति प्रयाजम् एकादशसङ्ख्या प्रत्य् अनुयाजं च, तथा चातुर्मास्येषु नवसङ्ख्या, तथाग्नौ चोपसत्सु षट्सङ्ख्या, उत सर्वसम्पाद्या सङ्ख्येति। किं प्राप्तम्? प्रतिप्रधानं सङ्ख्या भिद्यत इति। कुतः? भिन्नानि हि तानि कर्माणि, तानि च प्रधानानि प्रति, सङ्ख्या श्रूयते। प्रधानसन्निधौ च गुणः शिष्यमाणाः प्रतिधानं भिद्यते, यथा+++({5/9})+++ पृषदाज्येनानुयाजान् यजतीति प्रत्यनुयाजं पृषत्ता गुणो भिद्यते, एवम् इहापीति।