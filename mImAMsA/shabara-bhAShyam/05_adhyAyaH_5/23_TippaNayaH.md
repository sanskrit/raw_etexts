---
title: २३ टिप्पण्यः

---
- 5/69: E2: karmatvānirdeśāt

____________________________________________


## परेणावेदनाद् दीक्षितः स्यात् सर्वैर् दीक्षाभिसम्बन्धात् // MS_५,३.२९ //

ज्योतिष्टोमे श्रूयते, आग्नावैष्णवम् एकादशकपालं निर्वपेद् दीक्षिष्यमाण इति+++({5/70})+++। तथा, दण्डेन दीक्षयति+++({5/71})+++, मेखलया दीक्षयति, कृष्णाजिनेन दीक्षयतीत्य्+++({5/72})+++एवमादि। तत्र सन्देहः, किं सर्वैर् दीक्षितो भवति, अथ वेष्ट्यन्ते दीक्षित इति। किं तावत् प्राप्तम्? सर्वैर् इति। कुतः? दीक्षाभिसम्बन्धात्, दीक्षासम्बन्धो भवति, दण्डेन दीक्षयति, दीक्षाम् अस्य करोतीत्य् अर्थः+++({5/73})+++। यदीष्ट्यन्ते दीक्षितः स्यात्, [५७९]+++({5/74})+++ कथम् अस्य दण्डेन दीक्षां कुर्यात्। तेनेष्ट्या न दीक्षितः। न च, अस्येष्ट्यन्ते दीक्षितशब्दं पश्यामः, आवेदने त्व् अस्य दीक्षितशब्दः, तस्मान् न तावति दीक्षितः स्यात्। न च सम्भवति सम्-उच्चये विकल्पो न्याय्यः, पक्षे बाधः स्यात्। तत्र प्रयोगवचनो बाध्येत। तस्माद् भिन्नेष्व् अपि दीक्षासम्बन्धवाक्येषु प्रयोगवचनेन सहैकवाक्यतेत्य् आवेदनकाले दीक्षितः स्यात्।