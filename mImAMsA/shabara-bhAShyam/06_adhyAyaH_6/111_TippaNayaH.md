---
title: १११ टिप्पण्यः

---
- 6/304: E1,6,E2 (v.l.); E2: kratvartho

____________________________________________


## सारस्वते च दर्शनात् // MS_६,६.२८ //

सारस्वते च सत्रे भवति दर्शनम्। पररथैर् वा एते स्वर्गं लोकं यन्ति, ये ऽनाहिताग्नयः सत्रम् आसत इति। अनाहिताग्नीनां सत्रं दर्शयति। तस्माद् अपि सर्वेषाम्।


____________________________________________


## प्रायश्चित्तविधानाच् च // MS_६,६.२९ //

प्रायश्चित्तं विधीयते, अग्नये विविचये ऽष्टाकपालं पुरोडाशं निर्वपेत्, यस्याहिताग्नेर् अन्यैर् अग्निभिर् अग्नयः संसृज्येरन्न् इति, संसर्गे ऽग्नीनां प्रायश्चित्तं दर्शयति। स एवं स्याद् अनाहितैः, नान्यथा। तस्माद् अप्य् अनग्नीनां सत्राणीति।


____________________________________________


## साग्नीनां वेष्टिपूर्वत्वात् // MS_६,६.३० //

साग्नीनां वा सत्राणि, नानग्नीनाम्। कस्मात्। इष्टिपूर्वत्वात्, इष्टिपूर्वत्वं सोमानाम् आम्नातम्, दर्शपूर्णमासाव् इष्ट्वा सोमेन यजेतेति ज्योतिष्टोमस्येष्टिपूर्वत्वम्। तच् चो[७३८]+++({6/305})+++दकपरम्परया सत्राणि प्रति प्राप्तम्। तस्माद् अनग्नीनां तानि भवेयुर् इति।