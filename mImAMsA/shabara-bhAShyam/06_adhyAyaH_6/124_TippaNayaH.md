---
title: १२४ टिप्पण्यः

---
- 6/338: E2 (v.l.): sarvasvasya
- 6/339: E2: 5,342; E6: 2,199
- 6/340: E2 (v.l.): dharmaśāsenopanatatvāt

____________________________________________


## दक्षिणाकाले यत् स्वं तत् प्रतीयेत तद् दानसंयोगात् // MS_६,७.७ //

विश्वजित्य् एव सन्देहः। किं प्राग् दक्षिणाकालात्, विद्यमानं नियोगतो दक्षिणाकाले निधातव्यम्+++({6/341})+++, ऊर्ध्वं च दक्षिणाकालाद् भविष्यद् अनागतम् अपि दक्षिणाकाले देयम्, उत यद् एव दक्षिणाकाले विद्यते, तद् एव देयम् इति। किं प्राप्तम्। यस्यापि प्राग् ऊर्ध्वं च स्वता, तद् अपि देयम्, स्वमात्रस्य दानविधानत्। एवं प्राप्ते ब्रूमः, दक्षिणाकाले यत् स्वं विद्यते, तद् एव देयम्, न यत् प्राग् ऊर्ध्वम् च। कुतः। स्वस्यात्र दानम् अनूद्य साकल्यं विधीयते। तच् च दानं दक्षिणाकाले प्राप्तत्वात् तस्मिन्न् एव काले ऽनूद्यते। तस्माद् दक्षिणाकाल एव विद्यमानं देयम् इति।

[७४७]+++({6/342})+++