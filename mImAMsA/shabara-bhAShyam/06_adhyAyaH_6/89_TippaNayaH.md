---
title: ८९ टिप्पण्यः

---
- 6/264: E1,6; E2: tulyāḥ

____________________________________________


## वचनाद् वा शिरोवत् स्यात् // MS_६,६.२ //

वाशब्दात् पक्षो विपरिवर्तते। न चैतद् अस्ति, भिन्नकल्पानाम् अनधिकार इति, ते ऽप्य् अधिक्रियेरन्। कुतः। अविशेषेण+++({6/265})+++ सर्वेषां यजमानानां प्राप्तिः। न च भिन्नकल्पानां प्रतिषेधः। ननु वैगुण्यं भिन्नकल्पानाम्। अत्रोच्यते, [७२७]+++({6/266})+++ वचनात्, सामान्यवचनेन भिन्नकल्पा अपि गृहीताः। तत्र शिरोवद् भाधः स्यात्, यथा, पुरुषशीर्षम् उपदधातीति+++({6/267})+++ वचनसामर्थ्याच् छवशिरसां स्पर्शनं स्मृतिविप्रतिषिद्धम् अपि क्रियते, एवम् इहापि। अथवा, आशिरवत्, यथा, ऋतपेये घृतव्रतो भवतीति वचनाद् व्रतदुहि निवृत्तायाम् अन्यामाशिरे गां कल्पयन्ति। एवम् एतद् अपि वचनाद् भविष्यति।