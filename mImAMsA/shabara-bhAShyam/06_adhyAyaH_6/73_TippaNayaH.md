---
title: ७३ टिप्पण्यः

---
- 6/217: E2: utkraṣṭavyāḥ
- 6/218: E2: 5,317; E6: 2,181

____________________________________________


## तत्र प्रतिहोमो न विद्यते, यथा पूर्वेषाम् // MS_६,५.४० //

तत्रोत्कृष्यमाणे ज्योतिष्टोमे+++({6/219})+++, अकृतेषु होमेषु किं परिसङ्ख्याय होमाः कर्तव्याः, उत नेति। किं प्राप्तम्। परिसङ्ख्याय होमाः क्रियेरन्। किं कारणम्। अवश्यकर्तव्यतया हि ते विहिता होमाः। अतिपन्ना अपि कर्तव्या एव। तथा ह्य् एषाम् अवश्यकर्तव्यता अनुगृहीता भविष्यति। प्रधानमात्रं तु नियतम्, नात्र कालानुरोधः कर्तव्यः, नदीवेगस्थानीयत्वात्। यद्य् अप्य् अतिक्रान्ताः कालाः, अतिक्रान्तानां परिसङ्ख्याय प्रधानमात्राणि कर्तव्यानि, यथावश्यकर्तव्यं भुक्तिभृतकदानादि, यद् अतिक्रान्तं भवति, तत् परिसङ्ख्याय क्रियते, एवम् इदम् अपीति।
एवं प्राप्ते ब्रूमः, तत्र प्रतिहोमो न विद्यते, यथा पूर्वेषाम्, कर्तव्यम् अकृत्वा कुर्यात्, नाकर्तव्यम्। अकर्तव्याश् चैते, प्रतिषिद्धत्वात्, यथा पूर्वेषाम् असति कालातिक्रमे ऽकृतानां न प्रतिहोमः, एवम् एषाम् अपीति।