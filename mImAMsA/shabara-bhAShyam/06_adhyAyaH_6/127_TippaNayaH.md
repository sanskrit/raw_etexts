---
title: १२७ टिप्पण्यः

---
- 6/347: E2: 5,344; E6: 2,201

____________________________________________


## नादानस्य नित्यत्वात् // MS_६,७.१२ //

आदानं त्व् अनुइत्यम्, नित्यं च शेषकर्म। न हि तयोः सम्बन्धो ऽवकल्पते। तस्माच् छेषयितव्यं किञ्चिद् इति।


____________________________________________


## दीक्षासु तु विनिर्देशाद् अक्रत्वर्थेन संयोगस् तस्माद् अविरोधः स्यात् // MS_६,७.१३ //

तुशब्दः पक्षं व्यावर्तयति। नैतद् अस्ति, किञ्चिच् छेषयितव्यम् इति। दीक्षासु तु विनिर्देशो भवति, प्रकृताव् एव ज्योतिष्टोमे। स इह चोदकेन प्राप्तः, इदं क्रत्वर्थम्+++({6/348})+++, इदं भक्ष्यार्थम्, इदम् आनमनायेति। तद् इह यद् आनमनाय दातव्यम्, तस्यायं विकारः सर्वता नाम। कुत एतत्। यतः स्वं ददातीत्य् अनूद्यते, सर्वतैव+++({6/349})+++ विधीयते। तेन नादातव्यस्य दानं विधीयते, न च भक्ष्यार्थं+++({6/350})+++ क्रत्वर्थं च दातव्यम्। तस्माद् अविरोधो भविष्यतीति।