---
title: १५५ टिप्पण्यः

---
- 6/421: E2 (v.l.): sarvaśeṣatvād eva
- 6/422: E1,6; E2: vānāhitāgner
- 6/423: E2 (v.l.): ye japas teṣām ayam anuvādaḥ

____________________________________________


## इष्टित्वेन तु संस्तुते होमः स्याद् अनारभ्याग्निसंयोगाद् इतरेषाम् अवाच्यत्वात् // MS_६,८.७ //

यद् उक्तम्, एषा वानाहितताग्नेः क्रिया इष्टितुल्येति जपानाम् एष वाद इति। तन् न, नैषा+++({6/424})+++
वचनव्यक्तिः। यैषानाहिताग्नेः क्रिया, सेष्टितुल्येति। किं कारणम्। सादृश्यमात्रानुवादो ऽनर्थकः स्यात्। इतरस्मिन् पक्षे विधिर् अर्थवान्। येयम् इष्टिः, एषानाहिताग्नेर् इति, तदिष्टिसंस्तवाद् धोमानाम् एव वादः। कथम्। इष्टिर् यागः, स एवासेचनाधिको होमः। यद् उक्तम्, सर्वहोमार्थ आहवनीय इति। तन् न, चतुर्होतॄन् एवाधिकृत्योच्यते। किं त्व् अविशेषेण होमान्। स चतुर्होतृष्व् असम्भवाद् अन्येषु भविष्यति। चतुर्होतृषु चानाहिताग्नेर् उच्यमानेष्व् आहवनीयो नाङ्गम् इति।