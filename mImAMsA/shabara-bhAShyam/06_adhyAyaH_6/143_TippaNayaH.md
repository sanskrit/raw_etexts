---
title: १४३ टिप्पण्यः

---
- 6/382: E1,6; E2: sahasrasaṃvatsaram satraṃ viśvasṛjāmayanam, pañcapañcāśatas
- 6/383: E2: 5,350; E6: 2,206
- 6/384: E1 hat yadāpi manuṣyāṇām, tadāpi bahavo vikalpā vakṣyamānāḥ in Klammern

____________________________________________


## अपि वा तदधिकारान् मनुष्यधर्मः स्यात् // MS_६,७.३२ //

अपि वेति पक्षव्यावृत्तिः। न गन्धर्वादीनाम्, मनुष्याणाम् एवाधिकार इति। कुतः। तदधिकारात्, मनुष्याधिकारं शास्त्रं समधिगतम् इति। ते हि शक्नुवन्ति कार्त्स्न्येन यथोदितं विधिम् उपसंहर्तुम् इति। आह, ननु नैतावद् आयुषो मनुष्याः। उच्यते, रसायनैर् आयुर् दीर्घं प्राप्स्यन्तीति।


____________________________________________


## नासामर्थ्यात् // MS_६,७.३३ //

न रसायनानाम् एतत्+++({6/385})+++ सामर्थ्यं दृष्टम्, येन सहस्रसंवत्सरं जीवेयुः। एतानि ह्य् अग्नेर् वर्धकानि, बलीपलितस्य नाशकानि+++({6/386})+++, स्वरवर्णप्रसादकानि, मेघाजननानि। नैतावद् आयुषो दातॄणि दृश्यन्ते। ननु स्वरवर्णप्रसादादिदर्शनाद् एव ज्योग्जीवनम्+++({6/387})+++ अप्य् अनुमास्यते। नेति ब्रूमः। कुतः। शतायुर् वै पुरुष [७५७]+++({6/388})+++ इत्य् अनुवादः। स+++({6/389})+++ एवं ज्योग्जीवे+++({6/390})+++ नावकल्पते। अत्रोच्यते, शतान्य् आयुर् अस्येति विग्रहीष्यामः। नैवं सङ्ख्याशब्दानां समास इष्यते। न च गमकानि भवन्ति, द्विवचनबहुवचनान्तानाम् असमास इति चाभियुक्तवचनात्।