---
title: १६२ टिप्पण्यः

---
- 6/432: E1,6; E2: dārakriyāyā ādhānottarakāle
- 6/433: E2: 5,361; E6: 2,213

____________________________________________


## श्राद्धवद् इतित् चेत् // MS_६,८.१६ //

नैवम्, श्रुतिविप्रतिषेधो हि भवति, एवं क्रियमाणे दारकर्मणि विद्याग्रहणोत्तरकालं श्रूयमाणम्, पूर्वं क्रियत इति विप्रतिषिद्धम्। अर्थाद् अन्यद् एवेदम् इति चेत्। न, अर्थप्राप्तस्यैव कालनियम एषः। उपनयनं च कर्मार्थम्। तद् द्वितीयस्यां विप्रतिषिध्येत।


____________________________________________


## सर्वार्थत्वाच् च पुत्रार्थो न प्रयोजयेत् // MS_६,८.१७ //

अथोच्यते, प्रागाधानाच् च, कर्मार्थैव, ऊर्ध्वं चापत्यार्थैवास्य भविष्यति। तेनैवं सत्य् अस्य न किञ्चिद् विरोत्स्यत इति। उच्यते, नैतद् एवम्। स्वार्था हि सा, न केवलम् अपत्यार्थताम् एष्यति। तद् उक्तम्, फलोत्साहाविशेषाद् इति। तस्माद् अपि न द्विर् दारसङ्ग्रहः। अपि चैवं स्मर्यते, धर्मे चार्थे च कामे च नातिचरितव्येति। एवं सत्य् अतिचरिता स्यात्। अतो न+++({6/434})+++ द्विर् दारसङ्ग्रहः। एकैव भार्या कर्मार्थापत्यार्था च। तस्याश् च विद्याग्रहणोत्तरकालता। अतो नाधानसंस्कृतेष्व् एते होमा इति।

[७६८]+++({6/435})+++