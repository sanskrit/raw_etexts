---
title: ५९ टिप्पण्यः

---
- 6/195: E1,6; E2: saṃnayataḥ. kutaḥ. auṣadhasaṃyogāt
- 6/196: E1,6; E2: ata ubhayor

____________________________________________


## वैगुण्यान् नेति चेत् // MS_६,५.२३ //

इति यद् उक्तम्, असन्नयतो दध्नः शृतस्य चाभावात् तदधिकरणता नास्ति। तस्माद् वैगुण्यं तस्मिन् पक्ष इति, तत् परिहर्तव्यम् इति।


____________________________________________


नातत्संस्कारत्वात्/७६.५.२४//

नैतद् एवम्। न हि दध्यधिकरण चरोः श्रपणे श्रूयते। किं तु यथा स्थविष्ठा इन्द्राय प्रदात्रे, एवं दध्य् अपि देवतासम्बन्धार्थं [७११]+++({6/197})+++ विधीयते, न चरुसम्बन्धार्थम् इति। भिद्येत हि तथा वाक्यम्, स्थविष्ठा देवतायै, दधनि च ते कर्तव्या इति। सप्तमीसंयोगस् तु प्राप्ते ऽर्थे ऽनुवादः। तस्माद् अविवक्षितं तेषां साहित्यम्, लक्षणत्वेन हि ते श्रूयन्त इति, न हि पयो दधि च नास्तीति स्थविष्ठानां न देवतापनयो भवति। असन्नयतो ऽप्य् अर्थाद् अप्सु श्रपयिष्यत इति।