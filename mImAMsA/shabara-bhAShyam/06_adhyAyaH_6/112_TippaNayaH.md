---
title: ११२ टिप्पण्यः

---
- 6/305: E2: 5,336; E6: 2,195

____________________________________________


## स्वार्थेन च प्रयुक्तत्वात् // MS_६,६.३१ //

स्वार्थेन चाग्नयः प्रयुक्ताः। कथम्। उपग्रहविशेषात्, उपग्रहविशेषो हि भवति, अग्नीन् आदधीतेति। तस्माद् अन्यस्याग्निभिर् अन्यस्य न सिद्धिः, यद्य् अपि क्रत्वर्था अग्नय इति।


____________________________________________


## सन्निवापं च दर्शयति // MS_६,६.३२ //

सावित्राणि होष्यन्तः सन्निवपेरन्न् इति, तेनापि साग्नयः सत्राण्य् उपासत इति गम्यते। एवं लिङ्गपरिहाराव् अशिष्टे ऽधिकरणे ऽन्यच् चिन्त्यते।


____________________________________________


## जुह्वादीनाम् अप्रयुक्तत्वात् सन्देहे यथाकामी प्रतीयेत // MS_६,६.३३ //

किं जुह्वादीनि पात्राणि कस्यचिद् एव यजमानस्य, उपादाय प्रयोगः कर्तव्यः, उतान्यानि साधारणानि कर्तव्यानि। किं+++({6/306})+++ प्राप्तम्। यस्य+++({6/307})+++ कस्यचिद् एव यजमानस्योपादाय प्रयोगः कर्तव्यः। कुतः। न हि स्वं पात्रं यजमानः प्रयुङ्क्ते। स्वेन पात्रेण प्रयोगः कर्तव्य इति। तस्मात् परकीयपात्रैर् अन्ये यजेरन्न् इति।