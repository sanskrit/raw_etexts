---
title: ६० टिप्पण्यः

---
- 6/197: E2: 5,311; E6: 2,177

____________________________________________


## साम्युत्थाने विश्वजित्क्रीते विभागसंयोगात् // MS_६,५.२५ //

इदम् आमनन्ति, यदि सत्राय दीक्षिता अथ+++({6/198})+++ साम्युत् तिष्ठेरन्, सोमम् अपभज्य विश्वजिता अतिरात्रेण सर्वस्तोमेन सर्वपृष्ठेन सर्ववेदसदक्षिणेन यजेरन्न् इति। तत्र सन्देहः। किं क्रीतराजकस्योत्थाने विश्वजित्, उत प्रवृत्तमात्रस्येति। किं प्राप्तम्। साम्युत्थाने विश्वजित् क्रीते स्यात्। कुतः। विभागसंयोगात्, सोमम् अपभज्य विश्वजिता यजेरन्न् इति। ये ह्य् अक्रीते राजन्य् उत्तिष्टन्ति, तेषां सोमविभागाभावाद् वैगुण्यं स्यात्। तस्मात् क्रीतराजका उत्तिष्ठन्तो विश्वजितं कुर्युः।