---
title: १४९ टिप्पण्यः

---
- 4/497: E1 (Fn.): kasya
- 4/498: E2: 5,119; E6: 2,72
- 4/499: E2: iṣṭāv abhavati

____________________________________________


तद्वचनाद् विकृतौ यथाप्रधानं स्यात्//५.१.१७//

अस्त्य् अध्वरकल्पा नामेष्टिः, आग्नावैष्णवम् एकादशकपालं निर्वपेत्, सरस्वत्य् आज्यभागो स्याद् बार्हस्पत्यश् चरुर् इति+++({4/500})+++। तत्र सन्देहः, किम् आग्नेयविकारस्य बार्हस्पत्यस्य पूर्वं धर्माः कार्याः, चोदको बलवत्तरः, प्रयोगवचनात्। उतोपांशुयाजविकारस्य प्रयोगवचनो बलवत्तरः, चोदकाद् इति। किं प्राप्तम्? विकृताव् अस्याम्, यथाप्रधानं स्यात्, तद्वचनात्। तेषां साक्षाद् वचनक्रमो विकृतौ। तेन सन्निहितानाम् उपसंहारकः+++({4/501})+++ प्रयोगवचनो हि प्रत्यक्षः, तद्धर्माणां चानुमानिकः, चोदकेन हि स प्राप्तः। तस्मात् प्रत्यक्षः प्रयोगवचनो बलवत्तरः, तेन चोदक आनुमानिको बाध्यते।