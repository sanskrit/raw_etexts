---
title: १११ टिप्पण्यः

---
- 4/381: E1 gibt adhvaryuyajamānayoḥ in Klammern

____________________________________________


## वैश्वानरश् च नित्यः स्यान् नित्यैः समानसङ्ख्यत्वात् // MS_४,४.१२ //

अस्त्य् अग्निः, य एवं विद्वान् अग्निं चिनुत इति+++({4/382})+++। तत्र श्रूयते, यो वै संवत्सरमुख्यम् अभृत्वाग्निं+++({4/383})+++ चिनुते, यथा सामिगर्भो विपद्यते, तादृग् एव तदार्तिम् आर्च्छेत्, वैश्वानरं द्वादशकपालं पुरस्तान् निर्वपेत्। संवत्सरो वाग्निर् वैश्वानरः, यथा संवत्सरम् आप्त्वा काल आगते विजायते, एवम् एव संवत्सरम् आप्त्वा काल आगते ऽग्निं चिनुते, नार्तिम् आर्च्छेद् इति, एषा वाग्नेः प्रिया तनूर् यद् वैश्वानरः, प्रियाम् एवास्य तनूम् अवरुन्ध इति+++({4/384})+++। तत्र सन्देहः, किं नित्यो वैश्वानरः, अथ नैमित्तिक इति। किं प्राप्तम्? अत्रापि नित्य एव। अर्थवादः, उख्यस्य संवत्सराभरणेन कृतो दोषः, वैश्वानरेण विहन्यत इति। नित्यैश् चास्य समानसङ्ख्यत्वं भवति, त्रीण्य् एतानि हवींषि भवन्ति, त्रय इमे लोका एषां लोकानाम् आरोहायेति, लोकानां हविषां सामान्यं नास्ति। यदि यथा लोका नित्यास् त्रयः, एवम् इमानि हवींषि नित्यानि त्रीणि, एवं लोकैः संस्तवो घटते। तस्मान् नित्यो वैश्वानर इति।