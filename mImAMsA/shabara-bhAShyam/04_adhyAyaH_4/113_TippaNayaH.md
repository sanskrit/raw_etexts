---
title: ११३ टिप्पण्यः

---
- 4/385: Tait.S. 5.5.2.1
- 4/386: E2: 5,94; E6: 2,57
- 4/387: Tait.S. 5.4.2.2

____________________________________________


## ताभिश् च तुल्यसङ्ख्यानात् // MS_४,४.१५ //

ताभिश् च पूर्वाभिर् अस्यास् तुल्यवत् प्रसङ्ख्यानं भवति। कथम्? इयं वाव प्रथमा चितिः, ओषधयः पुरीषम्। अन्तरीक्षं वाव द्वितीया चितिः, वयांसि पुरीषम्। असौ वाव तृतीया चितिः, नक्षत्राणि पुरीषम्। यज्ञो वाव चतुर्था+++({4/388})+++ चितिः, दक्षिणा पुरीषम्। यजमानो वाव पञ्चमी चितिः, प्रजाः पुरीषम्। संवत्सरो वाव षष्ठी चितिः, ऋतवः पुरीषम् इति+++({4/389})+++, तुल्यानां च तुल्यवद् अनुक्रमणं भवति, यथा - देवा ऋषयो गन्धर्वास् ते ऽन्यत आसन्। असुरा रक्षांसि पिशाचाः ते ऽन्यत आसन्न् इति+++({4/390})+++, तुल्यवच् चामूषां चितीनाम् अनुक्रमणम् अनया षष्ठ्या। तस्माद् एतया तत्तुल्यया भवितव्यम्। यदि च यस्मिन्न् एव क्रतौ [५२४]+++({4/391})+++ ताः, तस्मिन्न् एवैषा, तत एताभिस् तुल्या। तस्माद् अपि स एव नित्यो ऽग्निः षट्चितिक इति।