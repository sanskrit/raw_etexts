---
title: ८२ टिप्पण्यः

---
- 4/307: E2: vā ya etā rātrīr upayanti
- 4/308: E2: bhaṅgavat
- 4/309: Tait.S. 3.5.7.1

____________________________________________


## फलमात्रेयो निर्देशाद् अश्रुतौ ह्य् अनुमानं स्यात् // MS_४,३.१८ //

आत्रेयः पुनर् आचार्य एवञ्जातीयकेभ्यः, फलम् अस्तीति मेने, न फलार्थवाद इति। कुतः? अश्रुतफलत्वे ऽप्य् अमीषाम्, फलचोदनया वाक्यशेषभूतया भवितव्यम्। तस्माद् अन्या व्यवहिता सती, अव्यवहिता कल्पनीया, इयं त्व् अव्यवहिता कॣप्तैव, प्रतिष्ठया ब्रह्मवर्चससत्तया च समभिव्याहार आसां प्रत्यक्षः, विधिविभक्तिमात्रम् अन्यतो ऽपेक्ष्यम्।
[५०२]+++({4/310})+++ आह, कथं केवलं विधिविभक्तिमात्रम् अन्यतो भविष्यति? यद् अनेन प्रतिष्ठादिना धात्वर्थेन सम्भन्त्स्यत इति। उच्यते, सह धात्वर्थेन भविष्यति, न केवलम्। तस्माद् अदोषः। अथवा रात्रीणां या विधायिका विभक्तिः, सा इमम् अपि प्रतिष्ठादिविशेषं विधास्यति प्रयोगवचनेन, स्तुतिर् वा सह प्रतिष्ठादिभिर् विधात्री भविष्यतीति।