---
title: ४८ टिप्पण्यः

---
- 4/161: Tait.Br. 3.2.1.1
- 4/162: Tait.Br. 3.2.1.2
- 4/163: E2: yady evam

____________________________________________


## हरणे तु जुहोतिर् योगसामान्याद् द्रव्याणां चार्थशेषत्वात् // MS_४,२.१० //

दर्शपूर्णमासयोर् आमनन्ति - सह शाखया प्रस्तरं प्रहरतीति। तत्र सन्देहः, किं शाखाप्रहरणं प्रतिपत्तिकर्म, उत [४७५]+++({4/164})+++ अर्थकर्मेति। किं प्राप्तम्? हरणे तु जुहोतिः स्यात्, अर्थकर्मेत्य् अर्थः। कुतः? योगसामान्यात्, योगो ऽस्याः समानः प्रस्तरेण, सह शाखया प्रस्तरं प्रहरतीति। सहयोगे यत्र तृतीया, तस्य गुणभावः, यत्र द्वितीया तस्य प्राधान्यम्। प्रस्तरे च विस्पष्टो यजिः, शाखापि तस्मिन्न् एव यजौ प्रस्तरस्य विशेषणम्, समानयोगित्वात्।
आह, ननु तत्र तत्र गुणभूता शाखा, तस्याः प्रतिपत्तिर् न्याय्याः, इतरथानेकगुणभावः प्रसज्येतेति। उच्यते, द्रव्याणां चार्थशेषत्वाद् उत्पत्त्या चिकीर्षितस्य शेषभूतान्य् एव द्रव्याण्य् उपदिश्यन्ते, भूतं भव्यायोपदिश्यत इति। तस्माद् अनेकगुणतैव द्रव्यानां न्याय्येति।