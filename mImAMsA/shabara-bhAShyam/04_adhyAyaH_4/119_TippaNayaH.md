---
title: ११९ टिप्पण्यः

---
- 4/408: E2: pratiṣiddhe hy
- 4/409: Tait.S. 2.5.4.3
- 4/410: E2: 5,97; E6: 2,60
- 4/411: E2: satre ca

____________________________________________


## पश्वङ्गं रशना स्यात् तदागमे विधानात् // MS_४,४.२२ //

ज्योतिष्टोमे श्रूयते, आश्विनं ग्रहं गृहीत्वा त्रिवृता यूपं परिवीयाग्नेयं सवनीयं पशुम् उपाकरोतीति। तत्र सन्देहः, किं पश्वङ्गं रशना, उत यूपाङ्गम् इति। किं प्राप्तम्? पश्वङ्गम्। कुतः? तदागमे विधानात्, पश्वागमे हि विधीयते। पशुनास्याः सम्बन्ध उत्पत्तिवाक्ये श्रूयते, परिव्याणं कृत्वोपाकरोति पशुं नान्यथेति। एवं श्रुतिर् भवति, कालवचने लक्षणा स्यात्, परिव्याणेन कालो लक्ष्येतेति।


____________________________________________


## यूपाङ्गं वा तत्संस्कारात् // MS_४,४.२३ //

ज्योतिष्टोमे प्रत्यक्षो हि यूपस्य संस्कारः, रशना हि या च यावतीं च द्रढिम्नो मात्रां यूपस्य सञ्जनयति, द्रढिम्ना च प्रयोजनं यूपस्य। तस्माद् यूपस्यैव द्रढिम्ने रशना स्यात्। द्वितीया च विभक्तिस् तत्प्राधान्य एव भवति, रशनायां च तृतीया। तृतीया च गुणत्वे तस्याः, तस्माद् यूपाङ्गम्। यत् तु, तदागमे विधानाद् इत्य् उक्तम्, तत्परिहर्तव्यम्। उच्यते, तदागमे विधानं [५२८]+++({4/412})+++ वाक्यम्+++({4/413})+++, द्वितीया च विभक्तिः श्रुतिः प्रत्यक्षं च, वाक्यं बाधेयाताम् इति। यत् तु लक्षणेति, श्रुत्यसम्भवे लक्षणापि न्याय्यैव।