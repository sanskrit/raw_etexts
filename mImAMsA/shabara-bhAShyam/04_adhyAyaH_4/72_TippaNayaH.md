---
title: ७२ टिप्पण्यः

---
- 4/274: E2: 5,66; E6: 2,39
- 4/275: E2: śrautahomavidhānasya

____________________________________________


## द्रव्याणां तु क्रियार्थानाम् संस्कारः क्रतुधर्मः स्यात् // MS_४,३.८ //

ज्योतिष्टोमे समामनन्ति - पयोव्रतं ब्राह्मणस्य, यवागू राजन्यस्य, आमिक्षा वैश्यस्येति+++({4/276})+++। तत्र सन्देहः, किम् अयं पुरुषधर्मः, उत क्रतोर् इति। प्रकरणं बाधित्वा वाक्येन विनियुक्तः पुरुषस्येति। एवं प्राप्ते ब्रूमः, पुरुषाणां क्रियार्थानां शरीरधारणार्थो बलकरणार्थश् चायं संस्कारो व्रतं नाम, स क्रतुधर्मो भवितुम् अर्हति, प्रकरणानुग्रहाय। ननु वाक्यात् पुरुषधर्म इति। नेति ब्रूमः, तथा सति फलं कल्प्यम्, कॣप्तम् इतरत्र। प्रयोगवचनेनोपसंहृतं हि तत्प्रधानस्य। तस्मात् क्रतुधर्मः।