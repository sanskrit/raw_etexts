अध्यायः 114
कृष्णेन युधिष्ठिरम्प्रति केशवादिभगवन्मूर्त्युपास्तिपूर्वकं मार्गशीर्षादिद्वादशद्वादशीव्रताचरणफलकथनम् ॥ 1 ॥ युधिष्ठिरेण विस्तरेण कृष्णस्तवनम् ॥ 2 ॥ पुनः कृष्णेन युधिष्ठिराय एकादश्युपवासपूर्वकं द्वादश्यां भगवत्पूजायाः फलकथनम् ॥ 3 ॥

युधिष्ठिर उवाच ।	001  
एवं संवत्सरं पूर्णमेकभुक्तेन यः क्षिपेत् ।	001a  
तस्य पुण्यफलं यद्वै तन्ममाचक्ष्व केशव ॥	001c  
भगवानुवाच ।	002  
शृणु पाण्डव तत्त्वं मे वचनं पुण्यमुत्तमम् ।	002a  
यदकृत्वाऽथवा कृत्वा नरः पापैः प्रमुच्यते ॥	002c  
एकभुक्तेन वर्तेत नरः संवत्सरं तु यः ।	003a  
ब्रह्मचारी जितक्रोधो ह्यधश्शायी जितेन्द्रियः ॥	003c  
अर्चन्नेव तु मां नित्यं मद्गतेनान्तरात्मना ।	004a	शुचिश्चि स्नानतो व्यग्रः सत्यवागनसूयकः ।004c  
सन्ध्ययोस्तु जपेन्नित्यं मद्गायत्रीं समाहितः ॥	004e  
नमो ब्रह्मण्यदेवायेत्यसकृन्मां प्रणम्य च ।	005a  
विप्रमग्रासने कृत्वा यावकं भैत्रमेव वा ॥	005c  
भुक्त्वा तु वाग्यतो भूमावाचान्तस्य द्विजन्मनः ।	006a  
नमोऽस्तु वासुदेवायेत्युक्त्वा तु चरणौ स्पृशेत् ॥	006c  
मासेमासे समाप्ते तु भोजयित्वा द्विजाञ्शुचीन् ।	007a  
संवत्सरे ततः पूर्णे दद्यात्तु व्रतदक्षिणाम् ॥	007c  
विप्रहस्तच्युतैस्तोयैः सहिरण्यैः समुक्षितः ।	008a	नवनीतमयीं गां वा तिलधेनुमथापि वा ।008c  
तस्य पुण्यफलं राजन्कथ्यमानं मया शृणु ॥	008e  
दशजन्मकृतं पापं ज्ञानतोऽज्ञानतोपि वा ।	009a  
तद्विनश्यति तस्याशु नात्र कार्या विचारणा ॥	009c  
युधिष्ठिर उवाच ।	010  
सर्वेषामुपवासानां यच्छ्रेयः सुमहत्फलम् ।	010a  
यच्च निःश्रेयसं लोके तद्भवान्वक्तुमर्हति ॥	010c  
भगवानुवाच ।	011  
शृणु राजन्यथापूर्वं मयाऽभीष्टं तु मोदते ।	011a  
तथा ते कथयिष्यामि मद्भक्ताय युधिषठिर ॥	011c  
उपवासव्रतं कुर्यात्त्रिकालं चार्चयंस्तु माम् ।	012a	यस्तु भक्त्या शुचिर्भूत्वा पञ्चम्यां मे नराधिप ।012c  
सर्वक्रतुफलं लब्ध्वा मम लोके महीयते ॥	012e  
युधिष्ठिर उवाच ।	013  
भगवन्देवदेवेश पञ्चमी नाम का तव ।	013a  
तामहं श्रोतुमिच्छामि कथयस्व ममानघ ॥	013c  
भगवानुवाच ।	014  
पर्वद्वयं च द्वादश्यां श्रवणं च नराधिप ।	014a  
मत्पञ्चमीति विख्यातां मत्प्रिया च विशेषतः ॥	014c  
तस्मात्तु ब्राह्मणश्रेष्ठैर्मन्निवेशितबुद्धिभिः ।	015a  
उपवासस्तु कर्तव्यो मत्प्रियार्तं विशेषतः ॥	015c  
द्वादश्यामेव वा कुर्यादुपवासमशक्नुवन् ।	016a  
तेनाहं परमां प्रीति यास्यामि नरपुङ्गव ॥	016c  
अहोरात्रेण द्वादश्यां मार्गशीर्षेण केशवम् ।	017a  
उपोष्य पूजयेद्यो मां सोऽस्वमेधफलं लभेत् ॥	017c  
द्वादश्यां पुष्यमासे तु नाम्ना नारायणं तु माम् ।	018a  
उपोष्य पूजयेद्यो मां वाजिमेधफलं लभेत् ॥	018c  
द्वादश्यां माघमासे तु मामुपोष्य तु माधवम् ।	019a  
पूजयेद्यः समाप्नोति राजसूयफलं नृप ॥	019c  
द्वादश्यां फाल्गुने मासि गोविन्दाख्यमुपोष्य माम् ॥	020a  
पूजयेद्यः समाप्नोति ह्यतिरात्रफलं नृप ॥	020c  
द्वादश्यां मासि चैत्रे तु मां विष्णुं समुपोष्य यः ।	021a  
पूजयंस्तदवाप्नोति पौण्डरीकस्य यत्फलम् ॥	021c  
द्वादश्यां मासि वैशाखे मधुसूदनसञ्ज्ञितम् ।	022a  
उपोष्य पूजयेद्यो मां सोग्निष्टोमस्य पाण्डव ॥	022c  
द्वादश्यां ज्येष्ठमासे तु मामुपोष्य त्रिविक्रमम् ।	023a  
अर्ययेद्यः समाप्नोति गवां मेधफलं नृप ॥	023c  
आषाढे वामनाख्यं मां द्वादश्यां समुपोष्य यः ।	024a  
नरमेधस्य स फलं प्राप्नोति भरतर्षभ ॥	024c  
द्वादश्यां श्रावणे मासि श्रीधराख्यमुपोष्य माम् ।	025a  
पूजयेद्य समाप्नोति पञ्चयज्ञफलं नृप ॥	025c  
मासे भाद्रपदे यो मां हृषीकेशाख्यमर्चयेत् ।	026a  
उपोष्य स समाप्नोति सौत्रामणिफलं नृप ॥	026c  
द्वादश्यामाश्वयुङ्मासे पद्मनाभमुपोष्य माम् ।	027a  
अर्चयेद्यः समाप्नोति गोसहस्रफलं नृप ॥	027c  
द्वादश्यां कार्तिके मासि मां दामोदरसञ्ज्ञितम् ।	028a  
उपोष्य पूजयेद्यस्तु सर्वक्रतुफलं नृप ॥	028c  
केवलेनोपवासेन द्वादश्यां पाण्डुनन्दन ।	029a  
यत्फलं पूर्वमुद्दिष्टं तस्यार्धं लभते नृप ॥	029c  
श्रावणेऽप्येवमेवं मामर्चयेद्भक्तिमान्नरः ।	030a  
मम सालोक्यमाप्नोति नात्र कार्या विचारणा ॥	030c  
मासेमासे समभ्यर्च्य क्रमशो मामतन्द्रितः ।	031a  
पूर्णे संवत्सरे कुर्यात्पुनः संवत्सरं तु माम् ॥	031c  
एवं द्वादशवर्षं यो मद्भक्तो मत्परायणः ।	032a  
अविघ्नमर्चयानस्तु मम सायुज्यमाप्नुयात् ॥	032c  
अर्चयेत्प्रीतिमान्यो मां द्वादश्यां वेदसंहिताम् ।	033a  
स पूर्वोक्तफलं राजँल्लभते नात्र संशयः ॥	033c  
गन्धं पुष्पं फलं तोयं पत्रं वा मूलमेव वा ।	034a  
द्वादश्यां मम यो दद्यात्तत्समो नास्ति मत्प्रियः ॥	034c  
एतेन विधिना सर्वे देवाः शक्रपुरोगमाः ।	035a  
मद्भक्ता नरशार्दूल स्वर्गलोकं तु भुञ्जते ॥	035c  
वैशम्पायन उवाच ।	036  
एवं वदति देवेशे केशवे पाडुनन्दनः ।	036a  
कृताञ्जलिः स्तोत्रमिदं भक्त्तया धर्मात्मजोऽब्रवीत् ॥c	036c  
सर्वलोकेश देवेश हृषीकेशक नमोस्तु ते ।	037a  
सहस्रशिरसे नित्यं सहस्राक्ष नमोस्तु ते ॥	037c  
त्रयीमय त्रयीनाथ त्रयीस्तुत नमोनमः ।	038a  
यज्ञात्मन्यज्ञसम्भूत यज्ञनाथ नमोनमः ॥	038c  
चतुर्मूर्ते चतुर्बाहो चतुर्व्यूह नमोनमः ।	039a  
लोकात्मँल्लोककृन्नाथ लोकावास नमोनमः ॥	039c  
सृष्टिसंहारकर्त्रे तु नरसिंह नमोनमः ।	040a  
भक्तप्रिय नमस्तेऽस्तु कृष्ण नाथ नमोनमः ॥	040c  
लोकप्रिय नमस्तेऽस्तु भक्तवत्सल ते नमः ।	041a  
ब्रह्मवास नमस्तेऽस्तु ब्रह्मनाथ नमोनमः ॥	041c  
रुद्ररूप नमस्तेऽस्तु रुद्रकर्मरताय ते ।	042a  
पञ्चयज्ञ नमस्तेऽस्तु सर्वयज्ञ नमोनमः ॥	042c  
कृष्णप्रिय नमस्तेऽस्तु कृष्णनाथ नमोनमः ।	043a  
योगिप्रिय नमस्तेऽस्तु योगिनाथ नमोनमः ॥	043c  
हयवक्त्र नमस्तेऽस्तु चक्रपाणे नमोनमः ।	044a  
पञ्चभूत नमस्तेऽस्तु पञ्चायुध नमोनमः ॥	044c  
वैशम्पायन उवाच ।	045  
भक्तिगद्गदया वाचा स्तुवत्येवं युधिष्ठिरे ।	045a  
गृहीत्वा केशवो हस्ते प्रीतात्मा तं न्यवारयत् ॥	045c  
निवार्य च पुनर्वाचा भक्तिनम्रं युधिष्ठिरम् ।	046a  
वक्तुमेव नरश्रेष्ठ धर्मपूत्रं प्रचक्रमे ॥	046c  
भगवानुवाच ।	047  
अन्यवत्किमिदं राजन्मां स्तौषि नरपुङ्गव ।	047a  
तिष्ठ पृच्छ यथापूर्वं धर्मपूत्र युधिष्ठिर ॥	047c  
युधिष्ठिर उवाच ।	048  
भगवंस्त्वत्प्रसादात्तु धर्मं स्मृत्वा पुनःपुनः ।	048a  
न शान्तिरस्ति मे देव नृत्यतीव च मे मनः ॥	048c  
इदं च धर्मसम्पन्नं वक्तुमर्हसि माधव ।	049a  
कृष्णपक्षेषु द्वादश्यामर्चनीयः कथं भवेत् ॥	049c  
भगवानुवाच ।	050  
शृणु राजन्यथापूर्वं तत्सर्वं कथयामि ते ।	050a  
परमं कृष्णद्वादश्यामर्चनायां फलं मम ॥	050c  
एकादश्यामुपोष्याथ द्वादश्यामर्चयेत्तु माम् ।	051a  
विप्रानपि यथालाभं पूजयेद्भक्तिमान्नरः ॥	051c  
स गच्छेद्दक्षिणामूर्तिं मां वा नात्र विचारणा ।	052a  
चन्द्रसालोक्यमथवा ग्रहनक्षत्रपूजितः ॥ ॥	052c  

इति श्रीमन्महाभारते आश्वमेधिकपर्वणि वैष्णवधर्मपर्वणि चतुर्दशाधिकशततमोऽध्यायः ॥ 114 ॥
	
