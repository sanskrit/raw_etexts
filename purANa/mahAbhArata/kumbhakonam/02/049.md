अध्यायः 049

श्रीहरेर्जमदग्निगृहे रामनाम्नाऽवतरणम् ॥ 1 ॥ परशुरामेण कार्तवीर्यार्जुनहननम् ॥ 2 ॥ । त्रिस्सप्तकृत्वः क्षत्रियान्निहत्य तद्रक्तजलैः स्वपितॄणां तर्पणम् ॥ 3 ॥ काश्यपायाखण्डभूमण्डलं दत्त्वा साल्वेनायोधने कुमारीणां वाण्या तं विसृज्य शस्त्रन्यासपूर्वकं तपश्चरणम् ॥ 4 ॥

भीष्म उवाच 	001  
तथा भृगुकुले जन्म यदर्थं च महात्मनः ।	001a  
जामदग्न्य इति ख्यातः प्रादुर्भावश्च वैष्णवः ॥	001c  
जमदग्निसुतो राजन्त्रामो नाम स वीर्यवान् ।	002a  
हेहयान्तकरो राजन्स रामो बलिनां वरः ॥	002c  
कार्तावीर्यो महावीर्यो बलेनाप्रतिमस्तदा ।	003a  
रामेण जामदग्न्येन हतो विषममाचरन् ॥	003c  
तं कार्तवीर्यं राजानं हेहयानामरिन्दमम् ।	004a  
रथस्थं पार्थिवं रामः पातयित्वाऽवधीद्रणे ॥	004c  
जम्भस्य यज्ञं हत्वा स ऋत्विजश्चैव संस्तरे ।	005a  
जम्भस्य मूर्ध्नि भेत्ता च हन्ता च शतदुन्दुभेः ॥	005c  
स एष कृष्णो गोविन्दो जातो भृगुषु वीर्यवान् ।	006a  
सहस्रबाहुमुद्धर्तुं सहस्रजितमाहवे ॥	006c  
क्षत्रियाणां चतुष्पष्टिमयुतानि महायशाः ।	007a  
सरस्वत्यां समेतानि एष वै धनुषाऽजयत् ॥	007c  
ब्रह्मद्विषां धे तस्मिन्महस्राणि चतुर्दश ।	008a  
पुनर्जघान शूराणामतिक्रूरो रथर्षभः ॥	008c  
ततो राज्ञां सहस्रं स भङ्क्ता पूर्वमरिन्दमः ।	009a  
सहस्रं मुसलेनाहन्सहस्रमुदकृन्तत ॥	009c  
चतुर्दशसहस्राणि कृणदूममपाययत् ।	010a  
शिष्टान्ब्रह्मद्विषो जित्वा ततोऽस्नायत भार्गवः	010c  
रामरामेत्यमिक्रुष्टो ब्राह्मणैः क्षत्रियार्दितैः ।	011a  
निघ्नञ्शतसहस्राणि रामः परशुनाभिभूः ॥	011c  
न ह्यमृष्यत तां वाचमार्तैर्भृशमुदीरिताम् ।	012a  
भृगो रामाभिधावेति यदाऽक्रन्दन्द्विजातयः ॥	012c  
काश्मीरान्दरदान्कुन्तीन्क्षुद्रकान्मालवाञ्छवान् ।	013a  
चेदिकाशिकरूशांश्च ऋषिकान्क्रथकैशिकान् ॥	013c  
अङ्गान्वङ्गान्कलिङ्गांश्च मागधान्काशिकोसलान् ।	014a  
रात्रायणान्वीतिहोत्रान्किरातान्कार्तिकावतान् ॥	014c  
एतानन्यांश्च राजन्यान्देशेदेशे सहस्रशः ।	015a  
निकृत्य निशितैर्बाणैः सम्प्रदाय विवस्वते ॥	015c  
कीर्णा क्षत्रियकोटीभिर्मेरुमन्दरभूषणा ।	016a  
त्रिः सप्तकृत्वः पृथिवी तेन निःक्षत्रिया कृता ॥	016c  
कृत्वा निःक्षत्रियां चैव भार्गवः स महायशाः ।	017a  
इन्द्रगोपकवर्णस्य जीवञ्जीवनिभस्य च ॥	017c  
पूरयित्वा च सरितः क्षतजस्य सरांसि च ।	018a  
चकार तर्पणं वीरः पितॄणां तासु तेषु च ॥	018c  
सर्वानष्टादश द्वीपान्वशमानीय भार्गवः ।	019a  
सोऽश्वमेधसहस्राणि नरमेधशतानि च ॥	019c  
इष्ट्वा सागरपर्यन्तां काश्यपाय महीं ददौ ।	020a  
तस्याग्रेणानुपर्येति भूमिं कृत्वा विपांसुलाम् ॥	020c  
ततः कालकृतां सत्यां भार्गवाय महात्मने ।	021a  
गाधामप्यत्र गायन्ति ये पुराणविदो जनाः ॥	021c  
वेदिमष्टादशोत्सेधां हिरण्यस्यातिपौरुषीम् ।	022a  
रामेण जामदग्न्येन प्रतिजग्राह काश्यपः ॥	022c  
एवमिष्ट्वा महाबाहुः क्रतुभिर्भूरिदक्षिणैः ।	023a  
अन्यद्वर्षशतं रामः सौभे साल्वमयोधयत् ॥	023c  
ततः स भृगुशार्दूलस्तं सौभं योधयन्प्रभुः ।	024a  
सुबन्धुरं रथं राजन्नास्थाय भरतर्षभ ॥	024c  
नग्निकानां कुमारीणां गायन्तीनामुपाशृणोत् ।	025a  
रामराम महाबाहो भृगूणां कीर्तिवर्धन ॥	025c  
त्यज शस्त्राणि सर्वाणि न त्वं सौभं वधिष्यसि ।	026a  
शङ्खचक्रगदापाणिर्देवानामभयङ्गरः ॥	026c  
युधि प्रद्युम्नसाम्बाभ्यां कृष्णः सौभं वधिष्यति ।	027a  
तच्छ्रुत्वा पुरुषव्याघ्रस्तत एव वनं ययौ ॥	027c  
न्यस्य सर्वाणि शस्त्राणि कालकाङ्क्षी महायशाः ।	028a  
रथं सर्वायुधं चैव शरान्परशुमेव च ॥	028c  
धनूंष्यप्सु प्रतिष्ठाप्य रामस्तेपे परं तपः ।	029a  
ह्रियं प्रज्ञां श्रियं कीर्तिं लक्ष्मीं चामित्रकर्शनः ॥	029c  
पञ्चाधिष्ठाय धर्मात्मा तं रथं विससर्ज ह ।	030a  
आदिकाले प्रवृत्तं तु व्यभजत्करमीश्वरः ॥	030c  
नाघ्नतं श्रद्धया सौभं न ह्यशक्तो महायशाः ।	031a  
जामदग्न्य इति ख्यातो यस्त्वयं भगवानुपिः ।	031c  
सोऽस्य भागस्तपस्तेपे भार्गवो लोकविश्रुतः ॥ 	031e  

इति श्रीमन्महाभारते सभापर्वणि अर्घाहरणपर्वणि एकोनपञ्चाशोऽध्यायः ॥ 49 ॥
