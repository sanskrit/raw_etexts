अध्यायः 082
स्वर्गतो ययातेः पतनम् । अष्टकप्रश्नश्च ॥ 1 ॥
इन्द्र उवाच 	001  
सर्वाणि कर्माणि समाप्य राजन्गृहं परित्यज्य वनं गतोऽसि ।	001a  
तत्त्वां पृच्छामि नहुषस्य पुत्रकेनासि तुल्यस्तपसा ययाते ॥	001c  
ययातिरुवाच 	002  
नाहं देवमनुष्येषु गन्धर्वेषु महर्षिषु ।	002a  
आत्मनस्तपसा तुल्यं कञ्चित्पश्यामि वासव ॥	002c  
इन्द्र उवाच 	003  
यदाऽवमंस्थाः सदृशः श्रेयसश्च अल्पीयसश्चाविदितप्रभावः ।	003a  
तस्माल्लोकास्त्वन्तवन्तस्तवे मेक्षीणे पुण्ये पतिताऽस्यद्य राजन् ॥	003c  
ययातिरुवाच 	004  
सुरर्षिगन्धर्वनरावमानात्क्षयं गता मे यदि शक्रलोकाः ।	004a  
इच्छाम्यहं सुरलोकाद्विहीनःसतां मध्ये पतितुं देवराज ॥	004c  
इन्द्र उवाच 	005  
सतां सकाशे पतिताऽसि राजंश्च्युतः प्रतिष्ठां यत्र लब्धासि भूयः ।	005a  
एतद्विदित्वा च पुनर्ययातेत्वं माऽवमंस्थाः सदृशः श्रेयसश्च ॥	005c  
वैशम्पायन उवाच 	006  
ततः प्रहायामरराजजुष्टान्पुण्याँल्लोकान्पतमानं ययातिम् ।	006a  
सम्प्रेक्ष्य राजर्षिवरोऽष्टकस्तमुवाच सद्धर्मविधानगोप्ता ॥	006c  
अष्टक उवाच 	007  
कस्त्वं युवा वासवतुल्यरूपःस्वतेजसा दीप्यमानो यथाऽग्निः ।	007a  
पतस्युदीर्णाम्बुधरान्धकारात्खात्खेचराणां प्रवरो यथाऽर्कः ॥	007c  
दृष्ट्वा च त्वां सूर्यपथात्पतन्तं वैश्वानरार्कद्युतिमप्रमेयम् ।	008a  
किं नु स्विदेतत्पततीति सर्वेवितर्कयन्तः परिमोहिताः स्मः ॥	008c  
दृष्ट्वा च त्वां धिष्ठितं देवमार्गे शक्रार्कविष्णुप्रतिमप्रभावम् ।	009a  
अभ्युद्गतास्त्वां वयमद्य सर्वे तत्त्वं प्रपाते तव जिज्ञासमानाः ॥	009c  
न चापि त्वां धृष्णुमः प्रष्टुमग्रेन च त्वमस्मान्पृच्छसि ये वयं स्मः ।	010a  
तत्त्वां पृच्छामि स्पृहणीयरूपकस्य त्वं वा किन्निमित्तं त्वमागाः ॥	010c  
भयं तु ते व्येतु विषादमोहौत्यजाशु चैवेन्द्रसमप्रभाव ।	011a  
त्वां वर्तमानं हि सतां सकाशेनालं प्रसोढुं बलहाऽपि शक्रः ॥	011c  
सन्तः प्रतिष्ठा हि सुखच्युतानां सतां सदैवामरराजकल्प ।	012a  
ते सङ्गताः स्थावरजङ्गमेशाः प्रतिष्ठितस्त्वं सदृशेषु सत्सु ॥	012c  
प्रभुरग्निः प्रतपने भूमिरावपने प्रभुः ।	013a  
प्रभुः सूर्यः प्रकाशित्वे सतां चाभ्यागतः प्रभुः ॥ ॥	013c  
	
इति श्रीमन्महाभारते आदिपर्वणि सम्भवपर्वणि द्व्यशीतितमोऽध्यायः ॥ 82 ॥
1-82-3 अवमंस्थाः सर्वेभ्य आत्मन आधिक्योक्त्या । सदृशः सदृशान् ॥ 
1-82-5 यत्र पतिता प्रतिष्ठां लब्धासि लप्स्यसि ॥ 
1-82-10 धुष्णुमः प्रगल्भामहे ॥ 
1-82-13 आवपने सङ्ग्रहे बीजावापे वा ॥ द्व्यशीतितमोऽध्यायः ॥ 82 ॥
