---
title: ०६३

---
<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_01.mp3"></div>  
ददृशिरे किल तत्क्षणमक्षतस्तनितजृम्भितकम्पितदिक्तटाः ।  
सुषमया भवदङ्गतुलां गता व्रजपदोपरि वारिधरास्त्वया ॥ ६३१ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_02.mp3"></div>  
विपुलकरकमिश्रैस्तोयधारानिपातै  
र्दिशि दिशि पशुपानां मण्डले दण्ड्यमाने ।  
कुपितहरिकृतान्नः पाहि पाहीति तेषां  
वचनमजित श्रुण्वन्मा बिभीतेत्यभाणीः ॥ ६३२॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_03.mp3"></div>  
कुल इह खलु गोत्रो दैवतं गोत्रशत्रो  
र्विहतिमिह स रुन्ध्यात्को नुः वः संशायोऽस्मिन् ।  
इति सहसितवादी देव गोवर्धनाद्रिं  
त्वरितमुदमुमूलो मूलतो बाल दोर्भ्याम् ॥ ६३३॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_04.mp3"></div>  
तदनु गिरिवरस्य प्रोद्धृतस्यास्य तावत्  
सिकतिलमृदुदेशे दूरतो वारितापे ।  
परिकरपरिमिश्रान्धेनुगोपानधस्ता  
दुपनिदधदधत्था हस्तपद्मेन शैलम् ॥ ६३४॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_05.mp3"></div>  
भवति विधृतशैले बालिकाभिर्वयस्यै  
रपि विहितविलासं केलिलापादिलोले ।  
सविधमिलितधेनूरेकहस्तेन कण्दू  
यति सति पशुपालास्तोषमैषन्त सर्वे ॥ ६३५॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_06.mp3"></div>  
अतिमहान् गिरिरेष तु वामके करसरोरुहि तं धरते चिरम् ।  
किमिदमद्भुतमद्रिबलन्विति त्वदवलोकिभिराकथि गोपकैः ॥ ६३६ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_07.mp3"></div>  
अहह धार्ष्ट्यममुष्य वटोर्गिरिं व्यथितबाहुरसाववरोपयेत् ।  
इति हरिस्त्वयि बद्धविगर्हणो दिवससप्तकमुग्रमवर्षयत् ॥ ६३७ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_08.mp3"></div>  
अचलति त्वयि देव पदात्पदं गलितसर्वजले च घनोत्करे ।  
अपहृते मरुता मरुतां पतिस्त्वदभिशङ्कितधीः समुपाद्रवत् ॥ ६३८ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_09.mp3"></div>  
शममुपेयुषि वर्षभरे तदा पशुपधेनुकुले च विनिर्गते ।  
भुवि विभो समुपाहितभूधरः प्रमुदितैः पशुपैः परिरेभिषे ॥ ६३९ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/063/063_10.mp3"></div>  
धरणिमेव पुरा धृतवानसि क्षितिधरोद्धरणे तव कः श्रमः ।  
इति नुतस्त्रिदशैः कमलापते गुरुपुरालय पालय मां गदात् ॥ ६३१० ॥