---
title: ०४०

---
<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_01.mp3"></div>  
तदनु नन्दममन्दशुभास्पदं नृपपुरीं करदानकृते गतम् ।  
समवलोक्य जगाद्भवत्पिता विदितकंससहायजनोद्यमः ॥ ४०१॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_02.mp3"></div>  
अयि सखे तव बालकजन्म मां सुखयतेऽद्य निजात्मजजन्मवत् ।  
इति भवत्पितृतां व्रजनायके समधिरोप्य शशंस तमादरात् ॥ ४०२ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_03.mp3"></div>  
इह च सन्त्यनिमित्तशतानि ते कटकसीम्ने ततो लघु गम्यताम् ।  
इति च तद्वचसा व्रजनायको भवदपायभिया द्रुतमाययौ ॥ ४०३ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_04.mp3"></div>  
अवसरे खलु तत्र च काचन व्रजपदे मधुराकृतिरङ्गना ।  
तरलषट्पदलालितकुन्तला कपटपोतक ते निकटं गता ॥ ४०४॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_05.mp3"></div>  
सपदि सा हृतबालकचेतना निशिचरान्वयजा किल पूतना ।  
व्रजवधूष्विह केयमिति क्षणं विमृशतीषु भवन्तमुपाददे ॥ ४०५ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_06.mp3"></div>  
ललितभावविलासहृतात्मभिर्युवतिभिः प्रतिरोद्धुमपारिता ।  
स्तनमसौ भवनान्तनिषेदुषी प्रददुषी भवते कपटात्मने ॥ ४०६ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_07.mp3"></div>  
समधिरुह्य तदङ्कमशङ्कितस्त्वमथ बालकलोपनरोषितः ।  
महदिवाम्रफलं कुचमण्डलं प्रतिचुचूषिथ दुर्विषदूषितम् ॥ ४०७ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_08.mp3"></div>  
असुभिरेव समं धयति त्वयि स्तनमसौ स्तनितोपमनिस्वना ।  
निरपतद्भयदायि निजं वपुः प्रतिगता प्रविसार्य भुजावुभौ ॥ ४०८ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_09.mp3"></div>  
भयदघोषणभीषणविग्रहश्रवणदर्शनमोहितवल्लवे ।  
व्रजपदे तदुरःस्थलखेलनं ननु भवन्तमगृह्णत गोपिकाः ॥ ४०९ ॥

<div class="audioEmbed"  caption="सीतालक्ष्मी-वाचनम्" src="https://sanskritdocuments.org/sites/completenarayaneeyam/SoundFiles/040/040_10.mp3"></div>  
भुवनमङ्कलनामभिरेव ते युवतिभिर्बहुधा कृतरक्षणः ।  
त्वमयि वातनिकेतननाथ मामगदयन् कुरु तावकसेवकम् ॥ ४०१०॥