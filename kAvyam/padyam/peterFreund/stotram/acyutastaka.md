+++

+++
अच्युताष्टकम्

अथ श्री अच्युताष्टकम्

 

 

अच्युतं केशवं रामनारायणं

कृष्णदामोदरं वासुदेवं हरिं

श्रीधरं माधवं गोपिकावल्लभं

जानकीनायकं रामचन्द्रं भजे १

 

 

अच्युतं केशवं सत्यभामाधवं

माधवं श्रीधरं राधिकाराधितम्

इन्दिरा मन्दिरं चेतसा सुन्दरं

देवकीनन्दनं नन्दनं संदधे २

 

 

विष्णवे जिष्णवे शङ्खिने चक्रिणे

रुक्मिनी रागिने जानकी जानये

वल्लवी वल्लभायाऽर्चितायात्मने

कंस विध्वंसिने वंशिने ते नमः ३

 

 

कृष्ण गोविन्द हे राम नारायण 

श्रीपते वासुदेवाजित श्रीनिधे

अच्युतानन्त हे माधवाधोक्षज

द्वारका नायक द्रौ पदी रक्षक ४

 

 

राक्षसक्षोभितः सीतयाशोभितो 

दण्डकारण्य भू पुण्यता कारणः

लक्ष्मणेनान्वितो वानरैः सेवितो

अगस्त्यसंपूजितो राघवः पातु माम् ५   
 
धेनुकारिष्टकोऽनिष्टकृद्द्वेषिणां

केशिहा कंसहृद्वंशिकावादकः

पूतनाकोपकः सूरजा खेलनो

बाल गोपालकः पातु मां सर्वदा ६

 

 

विद्युदुद्ध्योतवान् प्रस्फुरद्वाससं

प्रावृडम्भोदवत्प्रोल्लसद्विग्रहम्

वन्यया मालया शोभितोरस्थलं

लोहितांघ्रिद्वयं वारिजाक्षं भजे ७

 

 

कुञ्चितैः कुन्तलैर्भ्राजमानाननं

रत्नमौलिं लसत्कुण्डलं गण्डयोः

हारकेयूरकं कङ्कण प्रोज्ज्वलं 

किङ्किणी मञ्जुलं श्यामलं तं भजे ८

 

 

अच्युतस्याष्टकं यः पठेदिष्टदं

प्रेमतः प्रत्यहं पूरुषः सस्पृहम्

वृत्ततः सुन्दरं कर्तृविश्वम्भरं

तस्य वः शो हरिर्जायते सत्वरम् ९

 

ॐ

 

 

 

 

 

 

 

Reference:

Narayana Rama Acharya, ed., Brihat-Stotra-Ratnakarah, Part I, (Varanasi:
Chaukhambha Orientalia, 1997), p. 74.
