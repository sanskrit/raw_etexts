---
title: ०१ १ श्रीगोविन्दराजसुप्रभातम्

---
श्रीभूमिनायक दयापर दिव्यमूर्ते  
देवादिदेव जगदेकशरण्य विष्णो ।  
गोपाङ्गनाकुचतटेषु निममदृष्टे  
गोविन्दराज विजयिन् तव सुप्रभातम् ॥ १ ॥  
देवादिदेव फणिराजविहङ्गराज  
राजकिरीटमणिराजविराजिता ।  
राजाधिराज वसुदेवकुलाधिराज  
गीविन्दराज विजयिन् तव सुप्रभातम् ॥२॥  
कासारयोगिपरमाद्भुतभक्तिबद्ध  
वाङ्मूलभूषितमहोत्पलरम्यपाद ।  
गोपाधिनाथ वसुदेवकुमार कृष्ण  
गोविन्दराज विजयिन् तव सुप्रभातम् ॥ ३॥  
श्रीभूतयोगिपरिकल्पितदिव्यमान  
ज्ञानप्रदीपपरिदृश्यरतैकतान ।  
गोगोपजालपरिरक्षणबद्धदीक्ष  
गोविन्दराज विजयिन् तव सुप्रभातम् ॥ ४॥  
मान्यानुभावमहदाह्वययोगिदृष्टे  
श्रीशङ्खचक्रकमलासहितामलाङ्ग।  
गोपीजनप्रियचरित्र विचित्रवेष - गोविन्दराज विजयिन् तव सुप्रभातम् ॥ ५॥  
श्रीमत्त्वदीयपदपङ्कजभक्तिनिष्ट  
श्रीभक्तिसारमुनिनिश्चितमुख्यतत्व ।  
गोपीजनार्तिहर गोपजनान्तरङ्ग  
गोविन्दराज विजयिन् तव सुप्रभातम् ॥ ६ ॥  
श्रीमत्पराकुशमुनीन्द्रसहस्रशाख  
संस्तूयमानचरणाम्बुज सर्वशेषिन् ।  
गोपालवंशतिलकाच्युतपादपद्म  
गोविन्दराज विजयिन् तव सुप्रभातम् ॥ ७ ॥  

श्रीगोविन्दराजसुप्रभातम् शेषाचले महति पादपपक्षिजन्न  
तद्भक्तितः स्पृहयता कुलशेखरेण ।  
राज्ञा पुनःपुनरुपासितपादपद्म  
गोविन्दराज विजयिन् तब सुप्रभातम् ॥ ८ ॥  
श्रीविष्णुचित्तकृतमङ्गलदिव्यसूक्ते  
तन्मानसाम्बुरुहकल्पितनित्यवास ।  
गोपालबालयुवतीविटसार्वभौम  
गोविन्दराज विजयिन् तव सुप्रभातम् ॥ ९॥  
श्रीविष्णुचित्तकुलनन्दनकल्पवल्ली  
गोदालकान्तविनिवेशितमाल्यलोल ।  
गोपाङ्गनाकुचकुलाचलमध्यसुप्त  
गोविन्दराज विजयिन् तव सुप्रभातम् ॥ १० ॥  
भक्ताधिरेणुमुनिना परमत्वदीय  
शेषत्वमाश्रितवता विमलेन नित्यम् ।  
प्राबोधकीस्तुतिकृता ह्यवबोधितश्रीः  
गोविन्दराज विजयिन् तव सुप्रभातम् ॥ ११ ॥  
श्रीपाणनामकमहामुनिदिव्यनाम  
दिव्यानुभावदयमानगञ्चलाख्य ।  
पूर्णानुकम्प पुरुषोत्तम पुष्कराक्ष  
गोविन्दराज विजयिन् तव सुप्रभातम् ॥ १२ ॥  
भक्तोत्तमाय परकालमुनीन्द्रनाम्ने  
विश्राणितातुलमहातनुमूलमन्त्र ।  
सर्वात्मरक्षणविचक्षण चक्रपाणे  
गोविन्दराज विजयिन् तव सुप्रभातम् ॥ १३ ॥  
सत्त्वोत्तरैः सततसेव्यपदाम्बुजेन  
संसारतारकदयार्द्रगञ्चलेन ।  
सौम्योपयन्तुमुनिमानसराजहंस  
गोविन्दराज विजयिन् तव सुप्रभातम् ॥ १४ ॥  
भक्तप्रपन्नकुलनायकभाष्यकार  
सङ्कल्पकल्पतरुदिव्यफलामलात्मन् ।  
श्रीशेषशैलनिकटस्थितशेषशायिन्  
गोविन्दराज विजयिन् तव सुप्रभातम् ॥ १५ ॥  

४२८  
श्रीमच्छठारिकरुणाश्रितदेवगान  
सारज्ञनाथनुनिसन्नुतपुण्यमूर्त ।  
गोब्राह्मणप्रियगुरो श्रितपारिजात  
गोविन्दराज विजयिन् तव सुप्रभातम् ॥ १६ ॥  
देव प्रसिद्ध करुणाकर भक्तवर्ग  
सेनापतिप्रणयिताखिललोकमानो ।  
श्रीवासदिव्यनगराधिप राजराज  
गोविन्दराज विजयिन् तव सुप्रभातम् ॥ १७ ॥  
॥ इति श्रीगोविन्दराजसुप्रभातं सम्पूर्णम् ॥  