---
title: Maitreyavyakarana

---
## Intro
  
  
  
  
Maitreyavyakarana  
  
  
  
  
Maitreyavyakarana  
Based on:  
1. Gilgit Manuscript (incomplete), ed. Majumder          = MvyG  
2. Calcutta Manuscript (incomplete), ed. Lévi            = MvyC  
3. Kathmandu Manuscript (complete), ed. Ishigami         = MvyK  
  
Data entry by Jens-Uwe Hartmann, München  
  
  
PLAIN TEXT VERSION  
  
  
  
  


## पाठः
  
  
  
  
  
  
  
_____________________________________________________________________________  
  
  
१। गिल्गित् मनुस्च्रिप्त्  
  
मजुम्देर्, प्रभस् छन्द्र (१९५९), आर्य मैत्रेय-व्याकरणम्, चल्चुत्त (अल्सो पुब्लिस्हेद् इन् नलिनक्स्ह दुत्त्, गिल्गित् मनुस्च्रिप्त्स्, वोल्। इव्, चल्चुत्त १९५९, प्प्। xxइx ड़्ड़्। अन्द् १८५ ड़्ड़्।, उन्देर् प्।च्। मज़ुम्देर्)।  
  
थे ड़िर्स्त् ड़ोलिओस् ओड़् थे स्क्त्। तेxत् चोन्तैनिन्ग् वेर्सेस् १-३० अरे मिस्सिन्ग्।  
अल्ल् थे सन्धिस् अरे स्तन्दर्दिज़ेद्।  
  
(दश मासांश् च) निखिलान् धारयित्वा महाद्युतिम्  ।  
सुपुष्पिते ऽस्मिन् उद्याने मैत्रेयजननी ततः  ॥ म्व्य्ग्_३१ ॥  
न निषण्णा निपन्ना वा स्थिता सा धर्मचारिणी  ।  
द्रुमस्य शाखाम् आलम्ब्य मैत्रेयं जनयिष्यति  ॥ म्व्य्ग्_३२ ॥  
अलिप्तो गर्भपङ्केन कुशेशयम् इवाम्बुना  ।  
त्रैधातुकम् इदं सर्वं प्रभया पूरयिष्यति  ॥ म्व्य्ग्_३३ ॥  
प्रीतो ऽथ तं सहस्राक्षो देवराजा शचीपतिः  ।  
जायमानं ग्रहीता स मैत्रेयं द्विपदोत्तमम्  ॥ म्व्य्ग्_३४ ॥  
पदानि जातमात्रश् च सप्तासौ प्रक्रमिष्यति  ।  
पदे पदे निधनं च पद्मं पद्मं भविष्यति  ॥ म्व्य्ग्_३५ ॥  
दिशश् चतस्रश् चोद्वीक्ष्य वाचं प्रव्याहरिष्यति  ।  
इयं मे पश्चिमा जातिर् नास्ति भूयः पुनर्भवः  ।  
न पुनर् अभ्यागमिष्यामि निर्वास्यामि निरास्रवः  ॥ म्व्य्ग्_३६ ॥  
संसारार्णवमग्नानां सत्त्वानां दुःखभागिनाम्  ।  
तृष्णाबन्धनबद्धानां करिष्यामि विमोचनम्  ॥ म्व्य्ग्_३७ ॥  
श्वेतं चास्य सुराश् छत्त्रं धारयिष्यन्ति मूर्धनि  ।  
शीतोष्णवारिधाराभ्यां नागेन्द्रौ स्नापयिष्यतः  ॥ म्व्य्ग्_३८ ॥  
प्रतिगृह्य च तं धात्री द्वात्रिंशद्वरलक्षणम्  ।  
श्रिया ज्वलन्तं मैत्रेयं मात्रे समुपनेष्यति  ॥ म्व्य्ग्_३९ ॥  
मनोरमां च शिविकां नानारत्नविभुषिताम्  ।  
आरूढां पुत्रसहितां वहिष्यन्ति च देवता  ॥ म्व्य्ग्_४० ॥  
ततस् तूर्यसहस्रेषु वाद्यमानेषु तत्पुरम्  ।  
प्रविष्टमात्रे मैत्रेये पुष्पवर्षं पतिष्यति  ॥ म्व्य्ग्_४१ ॥  
दृष्ट्वैवं पुत्रं सुब्रह्मा द्वात्रिंशद्वरलक्षणम्  ।  
प्रत्यवीक्षाथ मन्त्रेषु तदा प्रीतो भविष्यति  ॥ म्व्य्ग्_४२ ॥  
गतिद्वयं कुमारस्य यथा मन्त्रेषु दृश्यते  ।  
नराधिपश् चक्रवर्ती बुद्धो वा द्वीपदोत्तमः  ॥ म्व्य्ग्_४३ ॥  
स च यौवनसम्प्राप्तो मैत्रेयाः पुरुषोत्तमः  ।  
चिन्तयिष्यति धर्मात्मा दुःखिता खल्व् इयां प्रजाः  ॥ म्व्य्ग्_४४ ॥  
ब्रह्मस्वरो महाघोषो हेमवर्णो महाद्युतिः  ।  
विशालवक्षाः पीनाङ्सः पद्मपत्त्रनिभेक्षणः  ॥ म्व्य्ग्_४५ ॥  
हस्तः पञ्चाशद् उच्छ्राय तस्य कायो भविष्यति  ।  
विसृतश् च ततो ऽर्द्धेन शुभवर्णसमुच्छ्रयः  ॥ म्व्य्ग्_४६ ॥  
अशीतिभिश् चतुर्भिश् च सहस्रैः सम्पुरस्कृतः  ।  
माणवानां स मैत्रेयो मन्त्रान् अध्यापयिष्यति  ॥ म्व्य्ग्_४७ ॥  
अथ शङ्खो नरपतिः यूपम् उच्छ्रापयिष्यति  ।  
तिर्यञ् च षोडशव्यामम् ऊर्ध्वं व्यामसहस्रकम्  ॥ म्व्य्ग्_४८ ॥  
स तं यूपं नरपतिर् नानारत्नविभूषितम्  ।  
प्रदास्यति द्विजातिभ्यो यज्ञं कृत्वा पुरःसरम्  ।  
सप्तरत्नमयं यूपं ब्राह्मणेभ्यः प्रदास्यति  ॥ म्व्य्ग्_४९ ॥  
तं च रत्नमयं यूपं दत्तमात्रं मनोरमम्  ।  
ब्राह्मणानां सहस्राणि विकिरिष्यन्ति तत्क्षणात्  ॥ म्व्य्ग्_५० ॥  
यूपस्य तस्य मैत्रेयो दृष्ट्वा चैताम् अनित्यताम्  ।  
कृत्स्नं विचिन्त्य संसारं प्रव्रज्यां रोचयिष्यति  ॥ म्व्य्ग्_५१ ॥  
यत्व् अहं प्रव्रजित्वेह स्पृशेयम् अमृतं पदम्  ।  
विमोचयेयं जनतां व्याधिमृत्युजराभयात्  ॥ म्व्य्ग्_५२ ॥  
अशीतिभिः सहस्रैः स चतुर्भिश् च पुरस्कृतः  ।  
निष्क्रमिष्यति मैत्रेयः प्रव्रज्याम् अग्रपुद्गलः  ॥ म्व्य्ग्_५३ ॥  
नागवृक्षस् तदा तस्य बोधिवृक्षो भविष्यति  ।  
पञ्चाशद्योजनान्य् अस्य शाखा ऊर्ध्वं समुच्छ्रिताः  ॥ म्व्य्ग्_५४ ॥  
निषद्य तस्य चाधस्तान् मैत्रेयो पुरुषोत्तमः  ।  
अनुत्तरां शिवां बोधिं समवाप्स्यति नायकः  ॥ म्व्य्ग्_५५ ॥  
यस्याम् एव च रात्रौ स प्रव्रज्यां निष्क्रमिष्यति  ।  
तस्याम् एव च रात्रौ हि परां बोधिम् अवाप्स्यति  ॥ म्व्य्ग्_५६ ॥  
अष्टाङ्गोपेतया वाचा ततः स पुरुषोत्तमः  ।  
देशयिष्यति सद्धर्मं सर्वदुःखापहं शिवम्  ॥ म्व्य्ग्_५७ ॥  
प्रसन्नां जनतां दृष्ट्वा सत्यानि कथयिष्यति  ।  
दुःखं दुःखसमुत्पादं दुःखस्य समतिक्रमम्  ॥ म्व्य्ग्_५८ ॥  
आर्यं चाष्टाङ्गिकं मार्गं क्षेमं निर्वाणगामिनम्  ।  
तं चापि धर्मं संश्रुत्य प्रतिपत्स्यन्ति शासने  ॥ म्व्य्ग्_५९ ॥  
उद्याने पुष्पसञ्च्छन्ने सन्निपातो भविष्यति  ।  
पूर्णं च योजनशतं पर्षत् तस्य भविष्यति  ॥ म्व्य्ग्_६० ॥  
श्रुत्वा नरपति राजा शङ्खो नाम महायशाः  ।  
दत्त्वा दानम् असङ्ख्येयं प्रव्रज्यां निष्क्रमिष्यति  ॥ म्व्य्ग्_६१ ॥  
अशीतिभिश् चतुर्भिश् च सहस्रैः परिवारितः  ।  
नराधिपो विनिष्क्रम्य प्रव्रज्याम् उपयास्यति  ॥ म्व्य्ग्_६२ ॥  
अनेनैव प्रमाणेन मानवानां पुरस्कृतः  ।  
मैत्रेयस्य पिता तत्र प्रव्रज्याम् निष्क्रमिष्यति  ॥ म्व्य्ग्_६३ ॥  
ततो गृहपतिस् तत्र सुधनो नाम विश्रुतः  ।  
प्रव्रजिष्यति शुद्धात्मा मैत्रेयस्यानुशसने  ॥ म्व्य्ग्_६४ ॥  
स्त्रीरत्नम् अथ शङ्खस्य विशाखा नाम विश्रुता  ।  
अशीतिभिश् चतुर्भिश् च सहस्रैः सम्पुरस्कृता  ।  
नारीणां अभिनिष्क्रम्य प्रव्रज्याम् रोचयिष्यति  ॥ म्व्य्ग्_६५ ॥  
प्राणिनः तत्र समये सहस्राणि शतानि च  ।  
प्रव्रज्याम् उपयास्यन्ति मैत्रेयस्यानुशासने  ॥ म्व्य्ग्_६६ ॥  
सुपुष्पिते ऽस्मिन् उद्याने सन्निपातो भविष्यति  ।  
समन्ततो योजनशतं पर्षत् तस्य भविष्यति  ॥ म्व्य्ग्_६७ ॥  
ततः कारुणिकः शास्ता मैत्रेयः पुरुषोत्तमः  ।  
समितिं व्यवलोक्याथ इदम् अर्थं प्रवक्ष्यति  ॥ म्व्य्ग्_६८ ॥  
सर्वे ते शाक्यसिंहेन गुणिश्रेष्ठेन त्रायिना  ।  
अर्थतो लोकनाथेन दृष्ट्वा सद्धर्मधातुना  ।  
रोपिता मोक्षमार्गेण विक्षिप्ता मम शासने  ॥ म्व्य्ग्_६९ ॥  
छत्त्रध्वजपताकाभिर् गन्धमाल्यविलेपनैः  ।  
कृत्वा स्तूपेषु सत्कारम् आगता हि ममान्तिकम्  ॥ म्व्य्ग्_७० ॥  
सङ्घे दत्त्वा च दानानि चीवरं पानभोजनम्  ।  
विविधं ग्लानभैषज्यम् आगता हि ममान्तिकम्  ॥ म्व्य्ग्_७१ ॥  
कुङ्कुमोदकसेकं च चन्दनेनानुलेपनम्  ।  
दत्त्वा शाक्यमुनेः स्तूपेष्व् आगता हि ममान्तिकम्  ॥ म्व्य्ग्_७२ ॥  
शिक्षापदानि चादाय शाक्यसिंहस्य शासने  ।  
परिपाल्य यथाभूतम् आगता हि ममान्तिकम्  ॥ म्व्य्ग्_७३ ॥  
उपोषधम् उपोष्येह आर्यम् अष्टाङ्गिकं शुभम्  ।  
चतुर्दशीं पञ्चदशीं पक्षस्येहाष्टमीं तथा  ।  
प्रातिहारिकपक्षं चाप्य् अष्टाङ्गं सुसमाहितम्  ॥ म्व्य्ग्_७४ ॥  
शीलानि च समादाय सम्प्राप्तानि च शासनम्  ।  
बुद्धं धर्मं च सङ्घं च सत्त्वास् ते शासनं गताः  ।  
कृत्वा च कुशलं कर्म मच्छासनम् उपागताः  ॥ म्व्य्ग्_७५ ॥  
तेनैते प्रेषिताः सत्त्वाः प्रतीष्टाश् च मयाप्य् अमी  ।  
गणिश्रेष्ठेण मुनिना परीता भूरिमेधसा  ॥ म्व्य्ग्_७६ ॥  
प्रसन्नां जनतां दृष्ट्वा सत्यानि कथयिष्यति  ।  
श्रुत्वा च ते ततो धर्मं प्राप्स्यन्ति पदम् उत्तमम्  ॥ म्व्य्ग्_७७ ॥  
प्रातिहार्यत्रयेणासौ श्रावकान् विनयिष्यति  ।  
सर्वे ते अस्रवास् तत्र क्षिपयिष्यन्ति सुरताः  ॥ म्व्य्ग्_७८ ॥  
प्रथमः सन्निपातो ऽस्य श्रावकाणां भविष्यति  ।  
पूर्णाः षण्नवतिकोट्यः श्रावकाणां भवच्छिदाम्  ॥ म्व्य्ग्_७९ ॥  
द्वितीयः सन्निपातो ऽस्य श्रावकाणां भविष्यति  ।  
पूर्णाश् चतुर्नवतिः कोट्यः शान्तानां भूरिमेधसाम्  ॥ म्व्य्ग्_८० ॥  
तृतीयः सन्निपातो ऽस्य श्रावकाणां भविष्यति  ।  
पूर्णा द्वाविंशतिः कोट्यः शान्तानां शान्तचेतसाम्  ॥ म्व्य्ग्_८१ ॥  
धर्मचक्रं प्रवर्त्याथ विनीय सुरमानुषान्  ।  
सार्धं श्रावकसङ्घेन पुरे पिण्डं चरिष्यति  ॥ म्व्य्ग्_८२ ॥  
ततः प्रविशतस् तस्यां रम्यां केतुमतीं पुरीम्  ।  
मान्दारकाणि पुष्पानि पतिष्यन्ति पुरोत्तमे  ।  
देवताः प्रकरिष्यन्ति तस्मिन् पुरगते मुनौ  ॥ म्व्य्ग्_८३ ॥  
चत्वारश् च महाराजाः शक्रश् च त्रिदशाधिपः  ।  
ब्रह्मा देवगणैः सार्धं पूजां तस्य करिष्यति  ॥ म्व्य्ग्_८४ ॥  
उत्पलं कुमुदं पद्मं पुण्डरीकं सुगन्धिकम्  ।  
अगुरुं चन्दनं चापि दिव्यं माल्यं पतिष्यति  ॥ म्व्य्ग्_८५ ॥  
चैलक्षेपं करिष्यन्ति देवपुत्रा महर्द्धिकाः  ।  
तं लोकनाथम् उद्वीक्ष्य प्रविशन्तं पुरोत्तमम्  ॥ म्व्य्ग्_८६ ॥  
दिव्यश् च तूर्यनिर्घोषो दिव्यं माल्यं पतिष्यति  ।  
देवता प्रकरिष्यन्ति तस्मिन् पुरगते मुनौ  ॥ म्व्य्ग्_८७ ॥  
ये तु केतुमतीं के चिद् वासयिष्यन्ति मानुषाः  ।  
ते पि तं पूजयिष्यन्ति प्रविशन्तं पुरोत्तमम्  ॥ म्व्य्ग्_८८ ॥  
पथि भूम्यास्तरं तत्र मृदुतूलपिचोपमम्  ।  
विचित्रं च शुभं माल्यं विकिरिष्यन्ति ते तदा  ॥ म्व्य्ग्_८९ ॥  
छत्त्रध्वजपताकाभिर् अर्चयिष्यन्ति मानुषाः  ।  
शुभैश् च तूर्यनिर्घोषैः प्रसन्नमनसो नराः  ॥ म्व्य्ग्_९० ॥  
तं च शक्रः सहस्राक्षो देवराजः शचीपतिः  ।  
प्रहृष्टः प्राञ्जलिर्भूत्वा मैत्रेयं स्तोष्यते जिनम्  ॥ म्व्य्ग्_९१ ॥  
नमस् ते पुरुषाजन्य नमस् ते पुरुषोत्तम  ।  
अनुकम्पस्व जनतां भगवन्न् अग्रपुद्गल  ॥ म्व्य्ग्_९२ ॥  
महर्द्धिको देवपुत्रस् तस्य मारो भविष्यति  ।  
स चापि प्राञ्जलिर्भूत्वा स्तोष्यते लोकनायकम्  ॥ म्व्य्ग्_९३ ॥  
शुद्धावाससहस्रैश् च बहुभिः परिवारितः  ।  
प्रवेक्ष्यते च मैत्रेयो लोकनाथो विनायकः  ॥ म्व्य्ग्_९४ ॥  
ब्राह्मणपरिवारेण ब्रह्मा चापि गिरास्फुटम्  ।  
कथयिष्यति सद्धर्मं ब्रह्मं घोषम् उदीरयन्  ॥ म्व्य्ग्_९५ ॥  
आकीर्णा पृथिवी सर्वा अर्हद्भिश् च भविष्यति  ।  
क्षीणास्रवैर् वान्तदोषैः प्रहीणभवबन्धनैः  ॥ म्व्य्ग्_९६ ॥  
हृष्टा देवमनुष्याश् च गन्धर्वा यक्षराक्षसाः  ।  
शास्तुः पूजां करिष्यन्ति नागाश् चापि महर्द्धिकाः  ॥ म्व्य्ग्_९७ ॥  
ते वै नूनं भविष्यन्ति च्यानघाश् (?) छिन्नसञ्चयाः  ।  
उत्क्षिप्तपरिखाः धीरा अनादाना निरुत्सकाः  ।  
ब्रह्मचर्यं चरिष्यन्ति मैत्रेयस्यानुशसने  ॥ म्व्य्ग्_९८ ॥  
ते ऽपि नूनं भविष्यन्ति अममा अपरिग्रहाः  ।  
अजातरूपरजता अनिकेता असंस्तवाः  ।  
ब्रह्मचर्यं चरिष्यन्ति ये मैत्रेयानुशसने  ॥ म्व्य्ग्_९९ ॥  
ते वै पानं गमिष्यन्ति छित्वा जालम् एव भुजात्  ।  
ध्यानानि चोपसम्पद्य प्रीतिसौख्यसमन्विताः  ।  
ब्रह्मचर्यं चरिष्यन्ति मैत्रेयस्यानुशसने  ॥ म्व्य्ग्_१०० ॥  
षष्टिं वर्षसहस्राणि मैत्रेयो द्विपदोत्तमः  ।  
देशयिष्यति सद्धर्मं शास्ता लोकानुकम्पया  ॥ म्व्य्ग्_१०१ ॥  
शतानि च सहस्राणि प्राणिनं स विनायकः  ।  
विनीय धर्मकायेन ततो निर्वाणम् एष्यति  ॥ म्व्य्ग्_१०२ ॥  
तस्मिंश् च निर्वृते धीरे मैत्रेये द्विपदोत्तमे  ।  
दशवर्षसहस्राणि सद्धर्मः स्थास्यति क्षितौ  ॥ म्व्य्ग्_१०३ ॥  
प्रसादयति चित्तानि तस्माच् छाक्यमुनौ जिने  ।  
ततो दृक्षथ मैत्रेयं सम्बुद्धं द्विपदोत्तमम्  ॥ म्व्य्ग्_१०४ ॥  
तस्माद् धर्मे च बुद्धे च सङ्घे चापि गणोत्तमे  ।  
प्रसादयति चित्तानि भविष्यति महर्द्धिकम्  ॥ म्व्य्ग्_१०५ ॥  
तं तादृशं कारुणिकं मैत्रेयं द्विपदोत्तमम्  ।  
आराधयित्वा कालेन ततो निर्वाणम् एष्यथ  ॥ म्व्य्ग्_१०६ ॥  
इदम् आश्चर्यकं श्रुत्वा दृष्ट्वा च विभवानल्पिकाम्  ।  
को विद्वान् न प्रसीदेत अपि कृष्णासु जातिषु  ॥ म्व्य्ग्_१०७ ॥  
तस्माद् इहात्मकामेन माहात्म्यम् अभिकाङ्क्षताः  ।  
सद्धर्मो गुरुकर्तव्यः स्मरता बुद्धशासनम्  ॥ म्व्य्ग्_१०८ ॥  
  
मैत्रेयव्याकरणं समाप्तम् ॥  
  
  
_____________________________________________________________________________  
  
  
२। चल्चुत्त मनुस्च्रिप्त् (इन्चोम्प्लेते), एद्। ल्éवि  
  
स्य्ल्वैन् ल्éवि, "मैत्रेय ले चोन्सोलतेउर्", Éतुदेस् द्ऽओरिएन्तलिस्मे पुब्लिéएस् पर् ले मुस्éए गुइमेत् अ ल म्éमोइरे दे रय्मोन्दे लिनोस्सिएर्, परिस् १९३२, प्प्। ३८४-३८९  
  
थे ड़िर्स्त् त्wओ ड़ोलिओस् ओड़् थे स्क्त्। तेxत् चोन्तैनिन्ग् वेर्सेस् १-२५अब् अरे मिस्सिन्ग्।  
अल्ल् थे सन्धिस् अरे स्तन्दर्दिज़ेद्।  
  
एलापत्त्रश् च गान्धारे शङ्खो वाराणसीपुरे  ॥ म्व्य्च्_२५ ॥  
चतुर्भिर् एभिर् निधिभिः स राजा सुसमन्वितः  ।  
भविष्यति महावीरश् शतपुण्यबलोदितः  ॥ म्व्य्च्_२६ ॥  
ब्राह्मणस् तस्य राज्ञश् च सुब्राह्मणः पुरोहितः  ।  
बहुश्रुतश् चतुर्वेदस् तस्योपध्यायो भविष्यति  ॥ म्व्य्च्_२७ ॥  
अध्यापको मन्त्रधरः स्मृतिमान् वेदपारगः  ।  
कैटाभे स निर्घण्टे च पदव्याकरणे तथा  ॥ म्व्य्च्_२८ ॥  
तदा ब्रह्मावती नाम तस्य भार्या भविष्यति  ।  
दर्शनीया प्रासादिका अभिरूपा यशस्विनी  ॥ म्व्य्च्_२९ ॥  
तुषितेभ्यश् च्यवित्वा तु मैत्रेयो ह्य् अग्रपुद्गलः  ।  
तस्याः कुक्षौ स नियतं प्रतिसन्धिं ग्रहीष्यति  ॥ म्व्य्च्_३० ॥  
दश मासांश् च निखिलान् धारयित्वा महाद्युतिः  ।  
सुपुष्पिते च उद्याने गत्वा मैत्रेयमातरा  ॥ म्व्य्च्_३१ ॥  
न निषण्णा न सुप्तासौ स्थिता सा धर्मचारिणी  ।  
द्रुमस्य शाखाम् आलम्ब्य मैत्रेयं जनयिष्यति  ॥ म्व्य्च्_३२ ॥  
निष्क्रमिष्यति पार्श्वेन दक्षिणेन नरोत्तमः  ।  
अभ्रकूटाद् यथा सूर्यो निर्गतश् च प्रभासते  ॥ म्व्य्च्_३३ ॥  
अलिप्तो गर्भपङ्केन पद्मं चैव यथाम्भसा  ।  
त्रैधातुकम् इदं सर्वं प्रभया पूरयिष्यति  ॥ म्व्य्च्_३४ ॥  
अथ प्रीतस् सहस्राक्षो देवराजश् शचीपतिः  ।  
ग्रहीष्यति कुमारं तं जायमानं नरोत्तमम्  ॥ म्व्य्च्_३५ ॥  
श्रिया ज्वलन्तं मैत्रेयं द्वात्रिंशद्वरलक्षणम्  ।  
मुञ्च मुञ्च सहस्राक्ष जातमात्रो वदिष्यति  ॥ म्व्य्च्_३६ ॥  
पदानि जातमात्रस् तु सप्तासौ प्रक्रमिष्यति  ।  
पदे पदे निधनं च पद्मं पद्मं भविष्यति  ॥ म्व्य्च्_३७ ॥  
दिशश् चतस्रश् चोद्वीक्ष्य वाचं प्रव्याहरिष्यति  ।  
इयं मे पश्चिमा जातिर् नास्ति भूयः पुनर्भवः  ॥ म्व्य्च्_३८ ॥  
न पुनर् आगमिष्यामि निर्वास्यामि निराश्रवः  ।  
शीतोष्णवारिधाराभिस् स्नापयिष्यन्ति पन्नगाः  ॥ म्व्य्च्_३९ ॥  
दिव्याम्बराणि पुष्पाणि पतिष्यन्ति नभस्तलात्  ।  
श्वेतं तस्य सुराश् छत्त्रं धारयिष्यन्ति मूर्धनि  ॥ म्व्य्च्_४० ॥  
हृष्टश् चैव सहस्राक्षो देवराजो शचीपतिः  ।  
ग्रहीष्यति तं कुमारं द्वात्रिंशद्वरलक्षणम्  ।  
श्रिया ज्वलन्तं मैत्रेयं मातुर् हस्ते प्रदास्यति  ॥ म्व्य्च्_४१ ॥  
मनोरमां च शिविकां नानारत्नविभुषिताम्  ।  
आरूढा पुत्रसहिता वहिष्यते च देववत्  ॥ म्व्य्च्_४२ ॥  
ततस् तूर्यसहस्रेषु वाद्यमानेषु तत्पुरम्  ।  
प्रविष्टमात्रे मैत्रेये पुष्पवर्षं पतिष्यति  ॥ म्व्य्च्_४३ ॥  
तस्मिंश् च दिवसे भार्या गुर्विण्यः प्रसविष्यन्ति  ।  
सर्वास् ता जनयिष्यन्ति पुत्रान् क्षेमेण स्वस्तिना  ॥ म्व्य्च्_४४ ॥  
दृष्ट्वा च पुत्रं सुब्रह्मा द्वात्रिंशद्वरलक्षणम्  ।  
प्रत्यवेक्ष्य च मन्त्रेषु ततः प्रीतो भविष्यति  ॥ म्व्य्च्_४५ ॥  
गतिद्वयं कुमारस्य यथा मन्त्रेषु दृश्यते  ।  
नराधिपश् चक्रवर्ती बुद्धो वा द्वीपदोत्तमः  ॥ म्व्य्च्_४६ ॥  
स च यौवनसम्प्राप्तो मैत्रेयो ह्य् अग्रपुद्गलः  ।  
चिन्तयिष्यति धर्मात्मा दुःखिताह् खल्व् इमाः प्रजाः  ॥ म्व्य्च्_४७ ॥  
ब्रह्मस्वरो महाघोषो हेमवर्णो महाद्युतिः  ।  
विशालवक्षाः पीनाङ्गः पद्मपत्त्रनिभेक्षणः  ॥ म्व्य्च्_४८ ॥  
समुच्छ्रयेण हस्ताशीतिस् तस्य कायो भविष्यति  ।  
विस्तारं विंशहस्तानि ततो ऽर्धम् मुखमण्डलम्  ॥ म्व्य्च्_४९ ॥  
अशीतिभिश् चतुर्भिश् च सहस्रैः स पुरस्कृतः  ।  
माणवानां च मैत्रेयो मन्त्रान् अध्यापयिष्यति  ॥ म्व्य्च्_५० ॥  
ततः शङ्खो महाराजो यूपम् उच्छ्रापयिष्यति  ।  
षोडशव्यामविस्तारम् ऊर्ध्वं व्यामसहस्रकम्  ॥ म्व्य्च्_५१ ॥  
स तं यूपं नरपतिर् नानारत्नविभूषितम्  ।  
प्रदास्यति द्विजातिभ्यो यज्ञं कृत्वा पुरस्सरम्  ।  
सप्तरत्नमयं यूपं ब्राह्मणेभ्यः प्रदास्यति  ॥ म्व्य्च्_५२ ॥  
तं च रत्नमयं यूपं दत्तमात्रं मनोरमम्  ।  
ब्राह्मणानां सहस्राणि विकरिष्यन्ति तत्क्षणात्  ॥ म्व्य्च्_५३ ॥  
तस्य यूपस्य मैत्रेयो दृष्ट्वा चैनाम् अनित्यताम्  ।  
कृत्स्नं विचिन्त्य संसारं प्रव्रज्यां रोचयिष्यति  ॥ म्व्य्च्_५४ ॥  
यत्राहं प्रव्रजित्वेह स्पृशेयम् अमृतं पदम्  ।  
विमोचयेयं जनतां व्याधिमृत्युजराभयात्  ॥ म्व्य्च्_५५ ॥  
अशीतिभिश् चतुर्भिश् च सहस्रैः स पुरस्कृतः  ।  
निष्क्रमिष्यति मैत्रेयः प्रव्रज्याम् अग्रपुद्गलः  ॥ म्व्य्च्_५६ ॥  
नागवृक्षस् तदा तस्य बोधिवृक्षो भविष्यति  ।  
पञ्चाशद्योजनास् तस्य ऊर्ध्वं शाखाः समुद्गताः  ।  
षट्क्रोशविटपाण्य् अस्य विवृतानि समन्ततः  ॥ म्व्य्च्_५७ ॥  
तस्य मूले निषण्णो ऽसौ मैत्रेयो द्विपदोत्तमः  ।  
अनुत्तरां च सम्बोधिं प्राप्स्यति नात्र संशयः  ॥ म्व्य्च्_५८ ॥  
अष्टाङ्गोपेतया वाचा ततः स मुनिसत्तमः  ।  
देशयिष्यति सद्धर्मं सर्वदुःखापहं शिवम्  ॥ म्व्य्च्_५९ ॥  
दुःखं दुःखसमुत्पादं दुःखस्य समतिक्रमम्  ।  
आर्यं चाष्टाङ्गिकं मार्गं क्षेमं निर्वाणगामिनम्  ॥ म्व्य्च्_६० ॥  
प्रसन्नान् जनतां दृष्ट्वा सत्यानि कथयिष्यति  ।  
तं चास्य धर्मं संश्रुत्य प्रतिपद्यन्ति शासने  ॥ म्व्य्च्_६१ ॥  
सुपुष्पिते च उद्याने सन्निपातो भविष्यति  ।  
पूर्णं च योजनं शतं पर्षत् तस्य भविष्यति  ॥ म्व्य्च्_६२ ॥  
ततः श्रुत्वा नरपतिः शङ्खो राजा महायशाः  ।  
दत्त्वा दानम् असङ्ख्येयं प्रव्रज्यां रोचयिष्यति  ॥ म्व्य्च्_६३ ॥  
अशीतिभिश् चतुर्भिश् च सहस्रैः स पुरस्कृतः  ।  
नराधिपो विनिष्क्रम्य प्रव्रज्याम् उपयास्यति  ॥ म्व्य्च्_६४ ॥  
तेनैव च प्रमाणेन मानवानां पुरस्कृतः  ।  
मैत्रेयस्य पिता चैव प्रव्रज्याम् उपयास्यति  ॥ म्व्य्च्_६५ ॥  
ततो गृहपतिः x x सुधनो नाम विश्रुतः  ।  
प्रव्रजिष्यति धर्मात्मा सहस्रैः परिवारितः  ॥ म्व्य्च्_६६ ॥  
स्त्रीरत्नम् अथ शङ्खस्य विशाखा नाम विश्रुता  ।  
अशीतिभिश् चतुर्भिश् च सहस्रैः सा पुरस्कृता  ।  
नारीणां सह निष्क्रम्य प्रव्रज्याम् उपयास्यति  ॥ म्व्य्च्_६७ ॥  
प्राणिनां तत्र समये सहस्राणि शतानि च  ।  
प्रव्रज्याम् उपयास्यन्ति मैत्रेयस्यानुशासने  ॥ म्व्य्च्_६८ ॥  
ततः कारुणिकः शास्ता मैत्रेयो द्विपदोत्तमः  ।  
समितिं व्यवलोक्याथ इदम् अर्थं प्रवक्ष्यति  ॥ म्व्य्च्_६९ ॥  
सर्वे ते शाक्यमुनिना मुनिश्रेष्ठेन तायिना  ।  
अर्थतो लोकनाथेन दृष्टाः सद्धर्मधातुना  ।  
रोपिता मोक्षमार्गणे विक्षिप्ता मम शासने  ॥ म्व्य्च्_७० ॥  
छत्त्रध्वजपताकाभिर् गन्धमाल्यानुलेपनैः  ।  
कृत्वा शाक्यमुनेः पूजां ह्य् आगता मम शासने  ॥ म्व्य्च्_७१ ॥  
कुङ्कुमोदकरसेन चन्दनेनानुलेपनम्  ।  
दत्त्वा शाक्यमुनेः स्तूपे ह्य् आगता मम शासने  ॥ म्व्य्च्_७२ ॥  
बुद्धं धर्मं च सङ्घं च गत्वा तु शरणं सदा  ।  
कृत्वा तु कुशलं कर्म आगता मम शासने  ॥ म्व्य्च्_७३ ॥  
शिक्षापदानि समादाय x शाक्यमुनिशासने  ।  
प्रतिपाल्य यथाभूतं ह्य् आगता मम शासने  ॥ म्व्य्च्_७४ ॥  
दत्त्वा सङ्घे च दानानि चीवरपानभोजनम्  ।  
विचित्रं ग्लानभैषज्यं ह्य् आगता मम शासने  ॥ म्व्य्च्_७५ ॥  
चतुर्दशीं पञ्चदशीं पक्षस्येहाष्टमीं तथा  ।  
प्रातिहारकपक्षं च अष्टाङ्गं सुसमाहितम्  ।  
उपवासम् उपोषित्वा ह्य् आगता मम शासने  ॥ म्व्य्च्_७६ ॥  
प्रातिहार्यत्रयेणासौ श्रावकान् वेदयिष्यति  ।  
सर्वे ते ह्य् अस्रवान् धर्मान् क्षपयिष्यन्ति x x x  ॥ म्व्य्च्_७७ ॥  
प्रथमः सन्निपातो ऽस्य श्रावकाणां भविष्यति  ।  
पूर्णाः षण्नवतिः कोट्यः श्रावकाणां भवच्छिदाम्  ॥ म्व्य्च्_७८ ॥  
द्वितीयः सन्निपातो ऽस्य श्रावकाणां भविष्यति  ।  
पूर्णाश् चतुर्नवतिः कोट्यो मुक्तानां क्लेशबन्धनात्  ॥ म्व्य्च्_७९ ॥  
तृतीयः सन्निपातो ऽस्य श्रावकाणां भविष्यति  ।  
पूर्णा द्वानवतिः कोट्यो मुक्तानां शान्तचेतसाम्  ॥ म्व्य्च्_८० ॥  
धर्मचक्रं प्रवर्त्याथ विनीय सुरमानुषान्  ।  
सार्धं श्रावकसङ्घेन पुरे पिण्डं चरिष्यति  ॥ म्व्य्च्_८१ ॥  
ततः प्रविशतस् तस्य रम्यां केतुमतीपुरीम्  ।  
मान्दारवाणि पुष्पानि पतिष्यन्ति नरोत्तमे  ।  
देवताः प्रकरिष्यन्ति तस्मिन् पुरगते मुनौ  ॥ म्व्य्च्_८२ ॥  
चत्वारश् च महाराजाः शक्रश् च त्रिदशाधिपः  ।  
ब्रह्मदेवगणैः सार्धं पूजां तस्य करिष्यति  ॥ म्व्य्च्_८३ ॥  
उत्पलकुमुदपद्म- पुण्डरीकसुगन्धिकम्  ।  
अगुरुं चन्दनं चैव दिव्यमालास् तथैव च  ॥ म्व्य्च्_८४ ॥  
चैलक्षेपं करिष्यन्ति देवपुत्रा महर्द्धिकाः  ।  
तं लोकनाथम् उद्वीक्ष्य प्रविशन्तं पुरोत्तमम्  ॥ म्व्य्च्_८५ ॥  
पथि भूमिः स्थिता तत्र मृदुतूलपिचूपमा  ।  
विचित्रं च श्रुतं माल्यं विस्तरिष्यन्ति ते पथि  ॥ म्व्य्च्_८६ ॥  
छत्त्रध्वजपताकानि गन्धमाल्यानुलेपनैः  ।  
श्रुतैश् च तूर्यनिर्घोषैः प्रसन्नमनसो नराः  ।  
शास्तुः पूजां करिष्यन्ति देवपुत्रा महर्द्धिकाः  ॥ म्व्य्च्_८७ ॥  
स च शक्रः सहस्राक्षो देवराजो महाद्युतिः  ।  
प्रहृष्टः प्राञ्जलिं कृत्वा स्तोष्यते लोकनायकम्  ॥ म्व्य्च्_८८ ॥  
नमस् ते पुरुषाजन्य नमस् ते पुरुषोत्तम  ।  
अनुकम्पस्व जनतां भगवन्न् अग्रपुद्गल  ॥ म्व्य्च्_८९ ॥  
महर्द्धिको देवपुत्रस् तस्य मारो भविष्यति  ।  
स चैव प्राञ्जलिं कृत्वा स्तोष्यते लोकनायकम्  ॥ म्व्य्च्_९० ॥  
ब्राह्मणपरिवारेण ब्रह्मा चैव पुरस्कृतः  ।  
कथयिष्यति सद्धर्मं ब्रह्मघोषम् उदीरयन्  ॥ म्व्य्च्_९१ ॥  
आकीर्णा पृथिवी सर्वा अर्हद्भिश् च भविष्यति  ।  
क्षीणास्रवैर् वान्तदोषैः प्रहीणभवबन्धनैः  ॥ म्व्य्च्_९२ ॥  
हृष्टा देवा मनुष्याश् च गन्धर्वा यक्षराक्षसाः  ।  
शास्तुः पूजां करिष्यन्ति नागाश् चापि महर्द्धिकाः  ॥ म्व्य्च्_९३ ॥  
ते च नूनं भविष्यन्ति अखिलाश् छिन्नसञ्चयाः  ।  
छिन्नस्रोता अनादीना उत्तीर्नाभवसागराः  ।  
ब्रह्मचर्यं चरिष्यन्ति मैत्रेयस्यानुशसने  ॥ म्व्य्च्_९४ ॥  
ते वै नूनं भविष्यन्ति अममा अपरिग्रहाः  ।  
अजातरूपरजता अनिकेता असंस्तवाः  ।  
ब्रह्मचर्यं चरिष्यन्ति मैत्रेयस्यानुशसने  ॥ म्व्य्च्_९५ ॥  
ते वै नूनं भविष्यन्ति छिन्नजालविशक्तिकाः  ।  
ध्यानानि चोपसम्पद्य प्रीतिसौख्यसमन्विताः  ।  
ब्रह्मचर्यं चरिष्यन्ति मैत्रेयस्यानुशसने  ॥ म्व्य्च्_९६ ॥  
षष्टिवर्षसहस्राणि मैत्रेयो द्विपदोत्तमः  ।  
देशयिष्यति सद्धर्मं सर्वभूतानुकम्पकम्  ॥ म्व्य्च्_९७ ॥  
शतलक्षसहस्राणि प्राणिनं स विनायकः  ।  
विनयित्वा च सद्धर्मं ततो निर्वाणम् एष्यति  ॥ म्व्य्च्_९८ ॥  
परिनिर्वृतस्य x x तस्यैव x महामुनेः  ।  
दशवर्षसहस्राणि सद्धर्मः स्थास्यते तदा  ॥ म्व्य्च्_९९ ॥  
प्रसादयित्वा चित्तानि तस्मिन् शाक्यमुनौ जिने  ।  
ततो द्रक्ष्यथ मैत्रेयं सम्बुद्धं द्विपदोत्तमम्  ॥ म्व्य्च्_१०० ॥  
इदम् आश्चर्यकं श्रुत्वा इमाम् ऋद्धिम् अनुत्तमाम्  ।  
को विद्वान् न प्रसीदेत अतिकृष्णाभिजातिकः  ॥ म्व्य्च्_१०१ ॥  
तस्माद् इहात्मकामेन माहात्म्यम् अभिकाङ्क्षिणा  ।  
सद्धर्मो गुरुकर्तव्यः स्मरता बुद्धशासनम्  ॥ म्व्य्च्_१०२ ॥  
  
मैत्रेयव्याकरणं समाप्तम् ॥ ये धर्मा (एत्च्।) ॥ चीनदेशीविनिर्गतः भिक्षु पुण्यकीर्तिर् यद् अत्र पुण्यं तद् भवत्व् आचार्योपाध्यायमातापितृपूर्वङ्गमं क्र्त्वा सकलसत्त्वराशेर् अनुत्तरज्ञानफलाप्तय इति ॥ श्रीमद् गोपालदेवराज्यसंवत् ५७ फाल्गुन दिने ९ घोसलीग्रामे लिखति । ॐ हारीती महायक्षिणी हर हर मम सर्वपापानि स्वाहा ॥  
  
  
_____________________________________________________________________________  
  
  
  
३। कथ्मन्दु मनुस्च्रिप्त् (चोम्प्लेते), एद्। इस्हिगमि  
  
इस्हिगमि, ज़ेन्नो (१९८९), "नेपारु बोन् ऽमैत्रेयव्याकरणऽ," ड़ुजित क्ःतत्सु हकुस्हि कन्रेकि किनेन् रोन्बुन्स्हू: इन्दोतेत्सुगकु तो बुक्क्य्ः, क्योतो, २९५-३१०।  
तो ड़चिलितते सेअर्छिन्ग्, सन्धिस् अरे स्तन्दर्दिज़ेद्, मिस्प्रिन्त्स् रेमोवेद्, सोमे मिस्तकेस् चोर्रेच्तेद्।  
  
ॐ नमो मैत्रेयनाथाय ॥  
  
एवं मया श्रुतम् एकस्मिं समये भगवान् राजगृहे विहरति स्म । वेणुवने कलन्दकनिवासे महता भिक्षुसङ्घेन सार्धम् अर्धत्रयोदशभिर् भिक्षुशतैः ॥  
  
अथ खल्व् आयुष्माञ्  
  
छारिपुत्र महाप्रज्ञो धर्मसेनापतिर् विभुः  ।  
लोकस्य अनुकम्पार्थं शास्तारं परिपृच्छति  ॥ म्व्य्क्_१ ॥  
यो ऽसाव् अनागतो बुद्धो निर्दिष्टो लोकनायकः  ।  
मैत्रेय इति नाम्ना ऽसौ सूत्रपूर्वापरान्तिके  ॥ म्व्य्क्_२ ॥  
तस्याहं विस्तरञ् चैवं श्रोतुम् इच्छामि नायक  ।  
ऋद्धिञ् चास्यानुभावञ् च तन् मे ब्रूहि नरोत्तम  ॥ म्व्य्क्_३ ॥  
अथैनम् अवदच् छास्ता व्याकरिष्याम्य् अहं तव  ।  
विस्तरन् तस्य बुद्धस्य मैत्रेयस्य शृणोहि मे  ॥ म्व्य्क्_४ ॥  
उदधिस् तेन कालेन द्वात्रिंशत्शतयोजनः  ।  
शोषम् आयास्यते यस्माच् चक्रवर्ती यथा ह्य् असौ  ॥ म्व्य्क्_५ ॥  
दशयोजनसाहस्रा जम्बुद्वीपो भवैष्यति  ।  
आलयः सर्वभूतानां विस्तरेण समन्ततः  ॥ म्व्य्क्_६ ॥  
ऋद्धिस्फीता जनपदा अदण्डा अनुपद्रवाः  ।  
तत्र काले भविष्यन्ति नरास् ते शुभकर्मिनः  ॥ म्व्य्क्_७ ॥  
अकण्टका वसुमती समाहरितशाद्वला  ।  
उन्नमन्ती नमन्ती च मृदुतूलपिचूपमा  ॥ म्व्य्क्_८ ॥  
अकृष्टोत्पद्यते शालि- मधुनाश् च सुगन्धि च  ।  
चैलवृक्षा भविष्यन्ति नानारङ्गोपशोभिताः  ॥ म्व्य्क्_९ ॥  
पुष्पपत्रफलोत्पता वृक्षाश् च क्रोशम् उच्छ्रिताः  ।  
अशीतिवर्षसहस्राणि आयुस् तेषां भविष्यति  ॥ म्व्य्क्_१० ॥  
निरामयाश् च ते सत्वा वीतशोका महोत्सवाः  ।  
वर्णवन्तो महाशख्या महानागबलाच् चिताः  ॥ म्व्य्क्_११ ॥  
त्रया रोगा भविष्यन्ति इच्छा अनशनं जरा  ।  
पञ्चवर्षशता कन्या स्वामिनम् वरयिष्यति  ॥ म्व्य्क्_१२ ॥  
तदा केतुमती नाम राजधानी भविष्यति  ।  
आवासः शुद्धसत्वानां प्राणिनां शुभकर्मिणम्  ॥ म्व्य्क्_१३ ॥  
योजनद्वादशायामं सप्तयोजनविस्तरम्  ।  
नगरं कृतपुण्यानां भविष्यति मनोरमम्  ॥ म्व्य्क्_१४ ॥  
सप्तरत्नमयाश् चैव प्रकाराः क्रोशम् उच्चिताः  ।  
इष्टका द्वारखण्डानां नानारत्नविभूषिताः  ॥ म्व्य्क्_१५ ॥  
परिषाश् च भविष्यन्ति रत्न इष्टकसञ्चिताः  ।  
पद्मोत्पलसमान् कीर्णाश् चक्रवाकोपशोभिताः  ॥ म्व्य्क्_१६ ॥  
समन्ततः परिवृताः सप्तभिस् तलापङ्क्तिभिः  ।  
चतूरत्नमयास् तालाः किङ्किणी जालशोभिताः  ॥ म्व्य्क्_१७ ॥  
वातेनेरिततालेभ्यस् तदा श्रुति मनोहराः  ।  
भविष्यन्ति शुभा शब्दा तूर्यास् पञ्चाङ्गिका इव  ॥ म्व्य्क्_१८ ॥  
ये च तस्मिन् पुरे मर्त्याः क्रीडारतिसुखान्विताः  ।  
तेनैव तालशब्देन क्रीडिष्यन्ति प्रमोदिताः  ॥ म्व्य्क्_१९ ॥  
पुष्करिणो भविष्यन्ति कुमुदोत्पलसञ्चेताः  ।  
उद्यानवनसम्पन्नं भविष्यति च तत् पुरम्  ॥ म्व्य्क्_२० ॥  
भविष्यति तदा राजा शम्खो नाम महाद्युतिः  ।  
महाबलचक्रवर्ती चतुर्द्वीपेश्वरः प्रभुः  ॥ म्व्य्क्_२१ ॥  
चतुरङ्गबलोपेतः सप्तरत्नसमन्वितः  ।  
पूर्णसहस्रपुत्राणां तस्य राज्ञो भविष्यति  ॥ म्व्य्क्_२२ ॥  
इमां समुद्रपर्यन्ताम् अदण्डेन वसुन्धराम्  ।  
पालयिष्यति धर्मेण समेन स नराधिपः  ॥ म्व्य्क्_२३ ॥  
महानिधानाश् चत्वारो नयुतशतलक्षिताः  ।  
भविष्यन्ति तदा तस्य राज्ञः शङ्खस्य भूपतेः  ॥ म्व्य्क्_२४ ॥  
पिङ्गलश् च कलिङ्गेषु मिथिलायाम् च पाण्डुकः  ।  
एलापत्रश् च गान्धारे शङ्खो वाराणसीपुरे  ॥ म्व्य्क्_२५ ॥  
चतुर्भिर् एभिर् निधिभिः स राजा सुसमन्वितः  ।  
भविष्यति महावीरः शतपुण्यफलार्पितः  ॥ म्व्य्क्_२६ ॥  
ब्राह्मणस् तस्य राज्ञो ऽथ सुब्रह्मा नाम्ना पुरोहितः  ।  
बहुश्रुतश् चतुर्वेदी उपध्यायो भविष्यति  ॥ म्व्य्क्_२७ ॥  
अध्यापको मन्त्रधरः स्मृतिवान् वेदपारगः  ।  
कैटाभे च स निर्घण्टे पदव्याकरणे तथा  ॥ म्व्य्क्_२८ ॥  
तस्य ब्रह्मवती नाम तदा भार्या भविष्यति  ।  
दर्शनीया प्रासादिका अभिरूपा यशस्विनी  ॥ म्व्य्क्_२९ ॥  
तुषितेभ्यस् ततश् च्युत्वा मैत्रेयो ह्य् अग्रपुद्गलः  ।  
तस्याः कुक्षौ स नियतं प्रतिसन्धिं ग्रहिष्यति  ॥ म्व्य्क्_३० ॥  
दश मासांश् च निखिलान् धारयित्वा महाद्युतिम्  ।  
सुपुष्पिते च उद्याने गत्वा मैत्रेयमातरः  ॥ म्व्य्क्_३१ ॥  
न निषण्णा निपन्ना वा स्थिता सा ब्रह्मचारिणी  ।  
द्रुमस्य शाखाम् आलम्ब्य मैत्रेयं जनयिष्यति  ॥ म्व्य्क्_३२ ॥  
निष्क्रमिष्यति पार्श्वेन दक्षिणाङ्गे नरोत्तमः  ।  
अभ्रकूटाद् यथा सूर्यो निर्गतश् च प्रभायते  ॥ म्व्य्क्_३३ ॥  
करिष्यते समालोकं सनरामरवन्दितः  ।  
अलिप्तो गर्भपङ्केन पद्मं चैव यथाम्भुवा  ।  
त्रैधातुकम् इदं सर्वं प्रभया पूरयिष्यति  ॥ म्व्य्क्_३४ ॥  
पदे पदे निधानं च पद्मं पद्मं भविष्यति  ।  
दिशश् चतस्रो उद्वीक्ष्य वाचं प्रव्याहरिष्यति  ।  
इयं मे पश्चिमा जातिर् नास्ति भूयः पुनर्भवः  ॥ म्व्य्क्_३५ ॥  
न पुनर् आगमिष्यामि निर्वास्यामि निराश्रवः  ।  
शीतोष्णवारिधाराभिः स्नापयिष्यन्ति पुन्नगाः  ॥ म्व्य्क्_३६ ॥  
दिव्यासुराणि पुष्पाणि पतिष्यन्ति नभस्तलात्  ।  
श्वेतं तस्य सुराश् छत्त्रं धारयिष्यन्ति मूर्धनि  ॥ म्व्य्क्_३७ ॥  
हृष्टश् चैव सहस्राक्षो देवराजः शचीपतिः  ।  
प्रग्रहीष्यति कुमारं तं द्वात्रिंशलक्ष्णान्वितम्  ।  
श्रिया ज्वलन्तं मैत्रेयं मातुर् हस्ते प्रदास्यति  ॥ म्व्य्क्_३८ ॥  
मनोरमां च शिविकां नानारत्नविभुषिताम्  ।  
आरूढां पुत्रसहितां वहिष्यन्ति च देवताः  ॥ म्व्य्क्_३९ ॥  
ततस् तूर्यसहस्रेषु वाद्यमानेषु तत्पुरम्  ।  
प्रविष्टमात्रे मैत्रेये पुष्पवर्षं पतिष्यति  ॥ म्व्य्क्_४० ॥  
तस्मिंश् च दिवसे नार्यो गुर्विण्यः प्रसविष्यन्ति  ।  
सर्वास् ता जनयिष्यन्ति पुत्रान् क्षेमेण स्वस्तिना  ॥ म्व्य्क्_४१ ॥  
दृष्ट्वैवं पुत्रं सुब्रह्मा द्वात्रिंशद्वरलक्षणम्  ।  
प्रत्यवेक्ष्य सुमन्त्रेण ततः प्रीतो भविष्यति  ॥ म्व्य्क्_४२ ॥  
गतिद्वयं कुमारस्य यथा मन्त्रेषु दृश्यते  ।  
नराधिपश् चक्रवर्ती बुद्धो वा द्वीपदोत्तमः  ॥ म्व्य्क्_४३ ॥  
स च यौवनसम्प्राप्तो मैत्रेयो ह्य् अग्रपुद्गलः  ।  
चिन्तयिष्यति धर्मात्मा दुःखिता खल्व् इयं प्रजा  ॥ म्व्य्क्_४४ ॥  
ब्रह्मस्वरो महावेगो हेमवर्णो महाद्युतिः  ।  
विशालचक्षुः पीनाङ्गः पद्मपत्त्रनिभेदेक्षणः  ॥ म्व्य्क्_४५ ॥  
उच्छ्रयेण हस्ताशीतिः कायस् तस्य भविष्यति  ।  
विस्तारं विंशतिर् हस्ता ततो ऽर्धम् मुखमण्डलम्  ॥ म्व्य्क्_४६ ॥  
अशीतिभिश् चतुर्भिश् च सहस्रैः स पुरस्कृतः  ।  
माणवानां स मैत्रेयो मन्त्रान् अध्यापयिष्यति  ॥ म्व्य्क्_४७ ॥  
ततः शङ्खो महाराजो यूपम् उच्छ्रापयिष्यति  ।  
षोडशव्यामविस्तारम् ऊर्ध्वव्यामसहस्रकम्  ॥ म्व्य्क्_४८ ॥  
स तं यूपं नरपतिर् नानारत्नविभूषितम्  ।  
सप्तरत्नसमाकीर्णं ब्राह्मणेभ्यः प्रदास्यति  ॥ म्व्य्क्_४९ ॥  
तच् च रत्नमयं यूपं दत्तमात्रं मनोरमम्  ।  
ब्राह्मणानां सहस्राणि विकरिष्यन्ति तत्क्षणात्  ॥ म्व्य्क्_५० ॥  
तस्य यूपस्य मैत्रेयो दृष्ट्वा चैनाम् अनित्यताम्  ।  
कृत्स्नं विचिन्त्य संसारं प्रव्रज्यां रोचयिष्यति  ॥ म्व्य्क्_५१ ॥  
यत्व् अहं प्रव्रजित्वेह स्पृशेयम् अमृतं पदम्  ।  
विमोचयेयं जनतां व्याधिमृत्युजराभयात्  ॥ म्व्य्क्_५२ ॥  
अशीतिभिश् चतुर्भिश् च सहस्रैः सम्पुरस्कृतः  ।  
निःक्रमिष्यति मैत्रेयः प्रव्रज्यार्थम् अग्रपुद्गलः  ॥ म्व्य्क्_५३ ॥  
नागवृक्षस् तदा तस्य बोधिवृक्षो भविष्यति  ।  
पञ्चाशद्योजनास् तस्य ऊर्ध्वं शाखाः भविष्यन्ति  ।  
षट्क्रोशविटपाद्यानि विधूतानि समन्ततः  ॥ म्व्य्क्_५४ ॥  
तस्य मूले निषण्णो ऽसौ मैत्रेयो द्विपदोत्तमः  ।  
अनुत्तरां च सम्बोधिं प्राप्स्यते नात्र संशयः  ॥ म्व्य्क्_५५ ॥  
अष्टाङ्गोपेतया वाचा ततः स पुरुषोत्तमः  ।  
देशयिष्यति सद्धर्मं सर्वदुःखापहं शिवम्  ॥ म्व्य्क्_५६ ॥  
दुःखं दुःखसमुत्पादं दुःखस्य समतिक्रमम्  ।  
आर्याष्टाङ्गिकं मार्गं क्षेमं निर्वाणगामिनम्  ॥ म्व्य्क्_५७ ॥  
प्रसन्नां जनतां दृष्ट्वा सत्यानि कथयिष्यति  ।  
तथास्य धर्मं संश्रुत्वा प्रतिपद्यन्ति शासने  ॥ म्व्य्क्_५८ ॥  
सुपुष्पिते च उद्याने सन्निपातो भविष्यति  ।  
सम्पूर्णं योजनशतं पर्षत् तस्य भविष्यति  ॥ म्व्य्क्_५९ ॥  
ततः श्रुत्वा नरपतिः शङ्खो नाम महायशाः  ।  
दत्त्वा दानम् असङ्ख्येयं प्रव्रज्यां रोचयिष्यति  ॥ म्व्य्क्_६० ॥  
अशीतिभिश् चतुर्भिश् च सहस्रैः स पुरस्कृतः  ।  
नराधिपो ऽपि निष्क्रम्य प्रव्रज्याम् उपयास्यति  ॥ म्व्य्क्_६१ ॥  
तेनैव च प्रमाणेन मानवानां पुरस्कृतः  ।  
मैत्रेयस्य पिता चैव प्रव्रज्याम् उपयास्यति  ॥ म्व्य्क्_६२ ॥  
ततो गृहपतिस् तत्र सुधनो नाम विश्रुतः  ।  
प्रव्रजिष्यति धर्मात्मा सहस्रैः परिवारितः  ॥ म्व्य्क्_६३ ॥  
स्त्रीरत्नम् अथ शङ्खस्य विशाखा नाम विश्रुता  ।  
अशीतिभिश् चतुर्भिश् च सहस्रैः सा पुरस्कृता  ।  
नारीणां सह निष्क्रम्य प्रव्रज्याम् उपयास्यति  ॥ म्व्य्क्_६४ ॥  
प्राणिनां तत्र समये सहस्राणि शतानि च  ।  
प्रव्रज्याम् उपयास्यन्ति मैत्रेयस्यानुशासने  ॥ म्व्य्क्_६५ ॥  
ततः कारुणिकः शास्ता मैत्रेयो द्विपदोत्तमः  ।  
समितिं व्यवलोक्याथ इदम् अर्थं प्रवक्ष्यते  ॥ म्व्य्क्_६६ ॥  
सर्वे ते शाक्यमुनिना मुनिश्रेष्ठेन तायिना  ।  
अर्थतो लोकनाथेन दृष्टाः सद्धर्मधातुना  ।  
आरोपिता मोक्षमार्गे निक्षिप्ता मम शासने  ॥ म्व्य्क्_६७ ॥  
छत्रध्वजपताकाभिर् गन्धमाल्यानुलेपनैः  ।  
कृत्वा शाक्यमुनेः पूजां ह्य् आगता मम शासने  ॥ म्व्य्क्_६८ ॥  
कुङ्कुमोदकसेकेन चन्दनेनानुलेपनम्  ।  
दत्त्वा शाक्यमुनेः स्तूपे ह्य् आगता मम शासने  ॥ म्व्य्क्_६९ ॥  
बुद्धं धर्मं च सङ्घं च गत्वा तु शरणं सदा  ।  
कृत्वा तु कुशलं कर्म ह्य् आगता मम शासने  ॥ म्व्य्क्_७० ॥  
शिक्षापदान् समादाय शाक्यसिंहस्य शासने  ।  
प्रतिपाद्य यथाभूतं ह्य् आगता मम शासने  ॥ म्व्य्क्_७१ ॥  
दत्त्वा सङ्घे च दानानि चीवरं पानभोजनम्  ।  
विचित्रं ग्लानभैषज्यं ह्य् आगता मम शासने  ॥ म्व्य्क्_७२ ॥  
चतुर्दशीं पञ्चदशीं पक्षस्येहाष्टमीं तथा  ।  
प्रातिहारकपक्षं च अष्टाङ्गं सुसमाहितः  ।  
उपवासम् उपोष्येह ह्य् आगता मम शासने  ॥ म्व्य्क्_७३ ॥  
प्रातिहार्यत्रयेणासौ श्रावकान् विनयिष्यति  ।  
सर्वे ते सास्रवान् धर्मान् क्षययिष्यन्ति सुरताः  ॥ म्व्य्क्_७४ ॥  
प्रथमः सन्निपातो ऽस्य श्रावकाणां भविष्यति  ।  
पूर्णाः षण्नवति कोट्यः श्रावकाणां भविष्यति  ॥ म्व्य्क्_७५ ॥  
द्वितीयः सन्निपातो ऽस्य श्रावकाणां भविष्यति  ।  
पूर्णाश् चतुर्नवति कोट्यः क्लेशमुक्ता क्षणाट्  ॥ म्व्य्क्_७६ ॥  
तृतीयः सन्निपातो ऽस्य श्रावकाणां भविष्यति  ।  
पूर्णा द्वानवति कोट्यो मुक्तानां शान्तचेतसाम्  ॥ म्व्य्क्_७७ ॥  
धर्मचक्रं प्रवर्त्याथ विनीय सुरमानुषान्  ।  
सार्धं श्रावकसङ्घेन पुरे पिण्डं चरिष्यति  ॥ म्व्य्क्_७८ ॥  
ततः प्रवेशतस् तस्य रम्यां केतुमतीपुरीम्  ।  
मान्दारवाणि पुष्पानि पतिष्यन्ति पुरोत्तमे  ।  
देवताः प्रक्रमिष्यन्ति तस्मिन् पुरे गते मुनौ  ॥ म्व्य्क्_७९ ॥  
चत्वारश् च महाराजानः शक्रश् च त्रिदशाधिपः  ।  
ब्रह्म देवगणैः सार्धं पूजां तस्य विधास्यति  ॥ म्व्य्क्_८० ॥  
उत्पलं कुमुदं पद्मं पुण्डरीकं सुगन्धिकम्  ।  
अगुरुं चन्दनं चैव दिव्यमाल्यं तथैव च  ॥ म्व्य्क्_८१ ॥  
चैलक्षेपं विधास्यन्ति देवपुत्रा महर्द्धिकाः  ।  
तं लोकनाथम् उद्वीक्ष्य प्रविशन्तं पुरोत्तमम्  ॥ म्व्य्क्_८२ ॥  
पथि तत्र स्थिता भूमिर् मृदुस् तूलपिचूपमा  ।  
विचित्रं च ततो माल्यं विकरिष्यन्ति ते पथि  ॥ म्व्य्क्_८३ ॥  
छत्त्रध्वजपताकाभिर् गन्धमाल्यानुलेपनैः  ।  
शुभैश् च तूर्यनिर्घोषैः प्रसन्नमनसो नराः  ।  
शास्तुः पूजां करिष्यन्ति देवपुत्रा महर्द्धिकाः  ॥ म्व्य्क्_८४ ॥  
स च शक्रः सहस्राक्षो देवराजो महाद्युतिः  ।  
प्रहृष्टः प्राञ्जलिं कृत्वा स्तोष्यते लोकनायकम्  ॥ म्व्य्क्_८५ ॥  
नमस् ते पुरुषसिंह नमस् ते पुरुषोत्तम  ।  
अनुकम्पस्व जनतां भगवन्न् अग्रपुद्गल  ॥ म्व्य्क्_८६ ॥  
महर्द्धिको देवपुत्रस् तस्य मारो भविष्यति  ।  
स चैव प्राञ्जलिं भूत्वा स्तोष्यते लोकनायकम्  ॥ म्व्य्क्_८७ ॥  
शुद्धावाससहस्रैश् च बहुभिः परिवारितः  ।  
प्रवेक्षते केतुमतीं मैत्रेयो लोकनन्दनः  ॥ म्व्य्क्_८८ ॥  
ब्राह्मणपरिवारेण ब्रह्मा चैव पुरस्कृतः  ।  
कथयिष्यति सद्धर्मं ब्रह्मघोषम् उदीरयन्  ॥ म्व्य्क्_८९ ॥  
आकीर्णा पृथिवी सर्वा अर्हद्भिश् च भविष्यति  ।  
क्षीणास्रवैर् वान्तदोषैः प्रहीणभवबन्धनैः  ॥ म्व्य्क्_९० ॥  
हृष्टा देवमनुष्याश् च गन्धर्वा यक्षराक्षसाः  ।  
शास्तुः पूजां करिष्यन्ति नागाश् चापि महर्द्धिकाः  ॥ म्व्य्क्_९१ ॥  
ते वै नूनं भविष्यन्ति अखिलाश् छिन्नसंशयाः  ।  
छिन्नस्रोता अनादाता उत्तीर्ना भवसागरात्  ।  
ब्रह्मचर्यं चरिष्यन्ति मैत्रेयस्यानुशसने  ॥ म्व्य्क्_९२ ॥  
ते वै नूनं भविष्यन्ति अममा अपरिग्रहाः  ।  
अजातरूपरजता अनिकेता असम्भवाः  ।  
ब्रह्मचर्यं चरिष्यन्ति मैत्रेयस्यानुशसने  ॥ म्व्य्क्_९३ ॥  
ते वै नूनं भविष्यन्ति छिन्नजालम् अशक्तिकाः  ।  
ध्यानान्य् उपसम्पाद्य प्रीतिसौख्यसमन्विताः  ।  
ब्रह्मचर्यं चरिष्यन्ति मैत्रेयस्यानुशसने  ॥ म्व्य्क्_९४ ॥  
षष्टिवर्षसहस्राणि मैत्रेयो द्विपदोत्तमः  ।  
देशयिष्यति सद्धर्मं सर्वभूतानुकम्पकः  ॥ म्व्य्क्_९५ ॥  
शतलक्षसहस्राणि प्राणिनं स विनायकः  ।  
विनयित्वा च सद्धर्मे ततो निर्वाणम् एष्यति  ॥ म्व्य्क्_९६ ॥  
परिनिर्वृतस्य तस्यैव मैत्रेयस्य महामुनेः  ।  
दशवर्षसहस्राणि सद्धर्मः स्थास्यते तदा  ॥ म्व्य्क्_९७ ॥  
प्रसादयिष्यथ चित्तानि तस्मिं शाक्यमुनौ जिने  ।  
ततो द्रक्ष्यथ मैत्रेयं सम्बुद्धं द्विपदोत्तमम्  ॥ म्व्य्क्_९८ ॥  
इदम् आश्चर्यकं श्रुत्वा इमाम् ऋद्धिम् अनुत्तमाम्  ।  
को विद्वान् न प्रसीदेत अपि कृष्णाभिजातिकः  ॥ म्व्य्क्_९९ ॥  
तस्माद् इहात्मकामेन माहात्म्यम् अभिकाङ्क्षता  ।  
सद्धर्मो गुरुकर्तव्यः स्मरतां बुद्धशासनम्  ॥ म्व्य्क्_१०० ॥  
  
इति मैत्रेयव्याकरणं नाम महायानसूत्रं समाप्तम् ।  
ये धर्मा हेतुप्रभवा हेतु तेषां तथागतो ह्य् अवदत् ।  
तेषां च यो निरोध एवंवादी महाश्रमणः ॥  
शुभम् अस्तु ॥  
अब्देग्लावग्निद्विरदे शित माघे गुहानने ।  
पूषायां पूष्णदिवसे सर्व्वानन्द समाप्त कृत् ॥  
  
  
  
  
  
