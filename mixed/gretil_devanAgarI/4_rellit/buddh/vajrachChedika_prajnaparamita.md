---
title: Vajracchedika Prajnaparamita

---
## Intro
  
  
  
  
 Vajracchedika Prajnaparamita   
  
  
  
  
Vajracchedika Prajnaparamita  
Based on the edition by Paul Harrison and Shogo Watanabe in: Buddhist Manuscripts, vol. 3,  
ed. by Jens Braarvig, Oslo 2006 (Manuscripts in the Schøyen Collection), pp. 89-132. = Vaj  
  
Cz = ed. Conze  
G = ed. Schopen  
P = ed. Pargiter  
  
  
  
Input by Klaus Wille, Göttingen (Germany)  
  
  
  
ITALICS for restored text  
  
  
  
  


## पाठः
  
  
  
  
  
  
  
वज् १; ड़ोलिओ २६र्१-व्४ (च्ज़् २७।१-१)  
नमो शाक्यमुनये तथागतायार्हते सम्यक्सम्बुद्धाय । ॥  
एवं मया श्रुतम् एकस्मिन् समये भगवान् । श्रावस्त्यां विहरति स्म । जेतवने । अनाथपिण्डदस्यारामे महता भिक्षुसङ्घेन सार्धम् अर्धत्रयोदशभिर् भिक्षुशतैः । अथ खलु भगवान् पूर्वाह्णकालसमये निवास्य पात्रचीवरम् आदाय । श्रावस्तीं महानगरीं पिण्डाय प्राविशत् । अथ खलु भगवान् । श्रावस्तीं महानगरीं पिण्डाय चरित्वा पश्चाद्भक्तपिण्डपातप्रतिक्रान्तः पादौ प्रक्षाल्य न्यषीदद् भगवान् । प्रज्ञप्त एवासने पर्यङ्कम् आभुज्य ऋजुं कायं प्रणिधाय प्रतिमुखं स्मृतिम् उपस्थाप्य । अथ सम्बहुला भिक्षवः येन भगवांस् तेनोपसङ्क्क्रमन् उपसङ्क्क्रम्य भगवतः पादौ शिरसाभिवन्द्य भगवन्तं तृःप्रदक्षिणीकृत्वा एकान्ते न्यषीदन् ।  
  
वज् २; ड़ोलिओ २६व्४-२७व्६ (च्ज़् २७।१६-२८।१७; प् १७९।१४-२४)  
तेन खलु पुनः समयेनायुष्मान् सुभूतिः तस्याम् एव परिषदि सन्निपतितो ऽभूत् सन्निषण्णः । अथ खल्व् आयुष्मान् सुभूतिर् उत्थायासनाद् एकांसम् उत्तरासङ्गं कृत्वा दक्षिणं जानुमण्डलं पृथिव्यां प्रतिष्ठाप्य येन भगवांस् तेनाञ्जलिं प्रणाम्य भगवन्तम् एतद् अवोचत् । आश्चर्यं भगवन् यावद् एव तथागतेनार्हता सम्यक्सम्बुद्धेन बोधिसत्वा महासत्वा अनुपरिगृहीताः परमेणानुग्रहेण । यावद् एव तथागतेन बोधिसत्वाः परित्ताः परमया परिन्दनया । कथं भगवन् बोधिसत्वयानसम्प्रस्थितेन स्थातव्यम् । कथं प्रतिपत्तव्यम् । कथं चित्तं प्रतिगृहीतव्यम् । एवम् उक्ते भगवान् आयुष्मन्तं सुभूतिम् एतद् अवोचत् । साधु साधु सुभूते एवम् एतत् सुभूते अनुपरिगृहीतास् तथागतेन बोधिसत्वाः परमेणानुग्रहेण । परित्तास् तथागतेन बोधिसत्वाः परमयानुपरिन्दनया । तेन हि सुभूते शृणु साधु च सुष्ठु च मनसिकुरु भाषिष्ये । यथा बोधिसत्वयानसम्प्रस्थितेन स्थातव्यं । यथा प्रतिपत्तव्यम् । यथा चित्तं प्रतिगृहीतव्यम् । एवं भगवन्न् इत्य् आयुष्मान् सुभूतिर् भगवतः प्रत्यश्रौषीत् ।  
  
वज् ३म् ड़ोलिओ २७व्६-२८व्१ (च्ज़् २८।१७-२९।७; प् १७९।२४-१८०।१०)  
भगवांस् तान् एतद् अवोचत् । इह सुभूते बोधिसत्वयानसम्प्रस्थितैर् एवं चित्तम् उत्पादयितव्यम् । यावन्तः सत्वाः सत्वसङ्ग्रहेण सङ्गृहीतः अण्डजा वा जरायुजा वा संस्वेदजा वा उपपादुका वा रूपिणो वा अरूपिणो वा सञ्ज्ञिनो वा असञ्ज्ञिनो वा नैव सञ्ज्ञिनो नासञ्ज्ञिनः यावत् सत्वधातुः प्रज्ञप्यमानः प्रज्ञप्यते ते मया सर्वे अनुपधिशेषे निर्वाणधातौ परिनिर्वापयितव्याः । एवम् अपरिमाणांश् च सत्वान् परिनिर्वापयितव्याः न च कश्चित् सत्वः परिनिर्वापितो भवति । तत् कस्माद् धेतोः । सचेत् सुभूते बोधिसत्वस्य सत्वसञ्ज्ञा प्रवर्तते न स बोधिसत्व इति वक्तव्यः । तत् कस्य हेतोः । न स सुभूते बोधिसत्वो वक्तव्यो यस्य सत्वसञ्ज्ञा प्रवर्तेत जीवसञ्ज्ञा वा पुद्गलसञ्ज्ञा वा प्रवर्तेत ।  
  
वज् ४; ड़ोलिओ २८व्१-२९र्५ (च्ज़् २९।८-३०।५; प् १८०।१०-१५)  
अपि तु खलु पुनः सुभूते बोधिसत्वेन न वस्तुप्रतिष्ठितेन दानं दातव्यम् । न क्वचित्प्रतिष्ठितेन दानं दातव्यम् । न रूपप्रतिष्ठितेन दानं दातव्यम् न शब्दगन्धरसस्प्रष्टव्येषु न धर्मप्रतिष्ठितेन दानं दातव्यम् । एवं हि सुभूते बोधिसत्वेन दानं दातव्यम् । यथा न निमित्तसञ्ज्ञायां प्रतितिष्ठेत् । तत् कस्य हेतोः । यः सुभूते बोधिसत्वः अप्रतिष्ठितो दानं ददाति तस्य सुभूते पुण्यस्कन्धस्य न सुकरं प्रमाणम् उद्ग्रहीतुम् । तत् किं मन्यसे सुभूते सुकरं पूर्वस्यां दिशि आकाशस्य प्रमाणम् उद्ग्रहीतुम् । सुभूतिर् आह । नो हीदं भगवन् । एवं दक्षिणपश्चिमोत्तरास्व् अध ऊर्ध्वं विदिक्षु-र्-अविदिक्षु । दशसु दिक्षु । सुकरम् आकाशस्य प्रमाणम् उद्ग्रहीतुम् । सुभूतिर् आह । न हीदं भगवन् । भगवान् आह । एवम् एतत् सुभूते । एवम् एतत् सुभूते यो बोधिसत्वो ऽप्रतिष्ठितो दानं ददाति तस्य पुण्यस्कन्धस्य न सुकरं प्रमाणम् उद्ग्रहीतुम् । अपि तु खलु पुनः सुभूते एवं बोधिसत्वेन दानमयं पुण्यकृयावस्तुं दानं दातव्यम् ।  
  
वज् ५; ड़ोलिओ २९र्५-व्४ (च्ज़् ३०।६-१४)  
तत् किं मन्यसे सुभूते तथागतो लक्षणसम्पदा द्रष्टव्यः । भगवान् आह न लक्षणसम्पदा तथागतो द्रष्टव्यः । तत् कस्य हेतोः । या सा तथागतेन लक्षणसम्पद् भासिता सैवालक्षणसम्पत् । एवम् उक्ते भगवान् आयुष्मन्तं सुभूतिम् एतद् अवोचत् । यावत् सुभूते लक्षणं तावन् मृषा । यावद् अलक्षणं तावद् अमृषा । इति हि लक्षणालक्षणतः तथागतो द्रष्टव्यः ॥  
  
वज् ६; ड़ोलिओ २९व्४-३१व्६ (च्ज़् ३०।१५-३२।५)  
एवम् उक्ते आयुष्मान् सुभूतिर् भगवन्तम् एतद् अवोचत् । अस्ति भगवन् केचित् सत्वाः भविष्यन्त्य् अनागते ऽध्वनि पश्चिमायां पञ्चाशत्यां वर्तमानायां ये इमेष्व् एवंरूपेषु सूत्रान्तपदेषु भाष्यमाणेषु भूतसञ्ज्ञाम् उत्पादयिष्यन्ति । भगवान् आह । मा त्वं सुभूते एवं वोचत् । अस्ति केचित् सत्वाः भविष्यन्त्य् अनागते ऽध्वनि ये इमेष्व् एवंरूपेषु सूत्रान्तपदेषु भाष्यमाणेषु भूतसञ्ज्ञाम् उत्पादयिष्यन्ति । अपि तु खलु पुनः सुभूते भविष्यन्त्य् अनागते ऽध्वनि बोधिसत्वा महासत्वा पश्चिमायां पञ्चाशत्यां सद्धर्मविप्रलोपे वर्तमाने शीलवन्तो गुणवन्तः प्रज्ञावन्तो भविष्यन्ति । न खलु पुनः सुभूते बोधिसत्वा एकबुद्धपर्युपासिता भविष्यन्ति । नैकबुद्धावरोपितकुशलमूला भविष्यन्ति । अपि तु खलु पुनः सुभूते अनेकबुद्धपर्युपासिता भविष्यन्ति अनेकबुद्धावरोपितकुशलमूला भविष्यन्ति । ये इमेष्व् एवंरूपेषु सूत्रान्तपदेषु भाष्यमाणेष्व् एकचित्तप्रसादमात्रम् अपि प्रतिलप्स्यन्ते । ज्ञातास् ते सुभूते तथागतेन दृष्टास् ते सुभूते तथागतेन सर्वे ते अप्रमेयं पुण्यस्कन्धं प्रसविष्यन्ति प्रतिगृहीष्यन्ति । तत् कस्य हेतोः । न हि तेषां सुभूते बोधिसत्वानाम् आत्मसञ्ज्ञा प्रवर्त्स्यते न सत्वसञ्ज्ञा न जीवसञ्ज्ञा न पुद्गलसञ्ज्ञा प्रवर्त्स्यते । नापि तेषां सुभूते बोधिसत्वानां धर्मसञ्ज्ञा प्रवर्त्स्यते नाधर्मसञ्ज्ञा नापि तेषां सञ्ज्ञा नासञ्ज्ञा प्रवर्त्स्यते । तत् कस्य हेतोः । सचेत् सुभूते तेषां बोधिसत्वानां धर्मसञ्ज्ञा प्रवर्त्स्यते स एव तेषाम् आत्मग्राहो भवेत् । सत्वग्राहो जीवग्राहः पुद्गलग्राहो भवेत् । सचेद् अधर्मसञ्ज्ञा प्रवर्तेत स एव तेषाम् आत्मग्राहो भवेत् । सत्वग्राहो जीवग्राहः पुद्गलग्राह इति । तत् कस्य हेतोः । न खलु पुनः सुभूते धर्मोद्ग्रहीतव्यो नाधर्मः । तस्माद् इदं सन्धाय तथागतेन भाषितं कोलोपमं धर्मपर्यायम् आजानद्भिः धर्माः एव प्रहातव्याः प्राग् एवाधर्माः ।  
  
वज् ७; ड़ोलिओ ३१व्६-३२व्ल् (च्ज़् ३२।६-३३।२)  
पुनर् अपरं भगवान् आयुष्मन्तं सुभूतिम् एतद् अवोचत् । तत् किं मन्यसे सुभूते काचित् तथागतेनानुत्तरा सम्यक्सम्बोधिर् अभिसम्बुद्धा । कश्चिद् वा धर्मस् तथागतेन देशितः ॥ सुभूतिर् आह । यथाहं भगवन् भगवतो भाषितस्यार्थम् आजानामि नास्ति स कश्चिद् धर्मो यस् तथागतेनानुत्तरा सम्यक्सम्बोधिर् अभिसम्बुद्धा । नास्ति स कश्चिद् धर्मो यस् तथागतेन देशितः । तत् कस्य हेतोः । यो ऽसौ तथागतेन धर्मो देशितः । अग्राह्यः सो ऽनभिलप्यः । न स धर्मो नाधर्मः । तत् कस्य हेतोः । असंस्कृतप्रभाविता ह्य् आर्यपुद्गलाः ।  
  
वज् ८; ड़ोलिओ ३२व्ल्-३४र्ल् (च्ज़् ३३।३-२६)  
तत् किं मन्यसे सुभूते य इमां तृसाहस्रमहासाहस्रां लोकधातुं सप्तरत्नप्रतिपूर्णं कृत्वा दानं दद्यात् । तत् किं मन्यसे सुभूते अपि नु स कुलपुत्रो वा कुलदुहिता वा ततोनिदानं बहु पुण्यं प्रसुनुयात् । सुभूतिर् आह । बहु भगवन् बहु सुगत । स कुलपुत्रो वा कुलदुहिता वा ततोनिदानं बहु पुण्यं प्रसुनुयात् । तत् कस्य हेतोः । स एव भगवन्न् अस्कन्धः । तस्मात् तथागतो भाषते पुण्यस्कन्धः अस्कन्ध इति भगवान् आह । यश् च खलु पुनः सुभूते कुलपुत्रो वा कुलदुहिता वा इमां तृसाहस्रामहासाहस्रां लोकधातुं सप्तरत्नप्रतिपूर्णं कृत्वा दानं दद्यात् । यश् चेतो धर्मपर्यायद् अन्तशश् चतुष्पदिकाम् अपि गाथाम् उद्गृह्य परेभ्यो देशयेत् सम्प्रकाशयेद् अयम् एव ततोनिदानं बहुतरं पुण्यं प्रसुनुयात् । अप्रमेयम् असङ्ख्येयं । तत् कस्य हेतोः । अतो निर्जाता हि सुभूते तथागतानाम् अनुत्तरा सम्यक्सम्बोधिः । अतो निर्जाताश् च बुद्धा भगवन्तः । तत् कस्माद् धेतोः । बुद्धधर्माः बुद्धधन्ना इति सुभूते अबुद्धधर्माश् चैव ते ।  
  
वज् ९अ; ड़ोलिओ ३४र्ल्-५ (च्ज़् ३३।२६-३४।११)  
तत् किं मन्यसे सुभूते । अपि नु स्रोतापन्नस्य एवं भवति मया स्रोतापत्तिफलं प्राप्तम् इति । सुभूतिर् आह । नो हीदं भगवन् । भगवान् आह । तत् कस्य हेतोः । न हि स भगवन् किञ्चिद् आपन्नः । तेनोच्यते स्रोतापन्न इति । न रूपम् आपन्नो न शब्दान् न गन्धान् न रसान् न स्प्रष्टव्यान् न धर्मान् आपन्नः । तेनोच्यते स्रोतापन्न इति ।  
  
वज् ९ब्; ड़ोलिओ ३४व्ल्-३५र्ल् (च्ज़् ३४।१२-१८)  
भगवान् आह । तत् किं मन्यसे सुभूते अपि नु सकृदागामिनः एवं भवेन् मया सकृदागामिफलं प्राप्तम् इति । सुभूतिर् आह । नो हीदं भगवन् । भगवान् आह । तत् कस्य हेतोः । न सकृदागामिनो एवं भवति मया सकृदागामिफलं प्राप्तम् इति । तत् कस्माद् धेतोः । न हि स कश्चिद् धर्मः यः सकृदागामित्वम् आपन्नः । तेनोच्यते सकृदागामीति ।  
  
वज् ९च्; ड़ोलिओ ३५र्ल्-४ (च्ज़् ३४।१९-२५)  
भगवान् आह । तत् किं मन्यसे सुभूते अपि न्व् अनागामिन एवं भवति मया अनागामिफलं प्राप्तम् इति । तत् कस्य हेतोः । न स कश्चिद् धर्मः यो ऽनागामीति । समनुपश्यति । तेनोच्यते अनागामीति ।  
  
वज् ९द्; ड़ोलिओ ३५र्४-व्२ (च्ज़् ३४।२६-३५।६)  
भगवान् आह । तत् किं मन्यसे सुभूते । अपि न्व् अर्हतो एवं भवति मयार्हत्वं प्राप्तम् इति । सुभूतिर् आह । नो हीदं भगवन् । तत् कस्य हेतोः । न हि भगवन् स कश्चिद् धर्मो यो ऽर्हन् नामः । सचेद् भगवन्न् अर्हत एवं भवेन् मयार्हत्वं प्राप्तम् इति । स एव तस्यात्मग्राहो भवेत् । सत्वग्राहो जीवग्राहः पुद्गलग्राहो भवेत् ।  
  
वज् ९ए; ड़ोलिओ ३५व्२-३६र्ल् (च्ज़् ३५।६-१४)  
अहम् अस्मि भगवन् । ॥ तथागतेनार्हता सम्यक्सम्बुद्धेनारणविहारिणाम् अग्र्यो निर्दिष्टः । अहम् अस्मि भगवन्न् अर्हन् विगतरागः । न च मे भगवन्न् एवं भवति अहम् अस्मि अर्हन्न् इति । सचेन् मम भगवन्न् एवं भवेन् मयार्हत्वं प्राप्तम् इति । न मे तथागतो व्याकरिष्यति । अरणाविहारिनाम् अग्र्य इति सुभूतिः । कुलपुत्रो न क्वचिद् विहरति । तेनोच्यते । अरणाविहारीति अरणाविहारीति ।  
  
वज् १०अ; ड़ोलिओ ३६र्ल्-४ (च्ज़् ३५।१५-२०)  
भगवान् आह । तत् किं मन्यसे सुभूते । कश्चिद् धर्मस् तथागतेन दीपङ्करात् तथागताद् अर्हतः सम्यक्सम्बुद्धाद् उद्गृहीतः । सुभूतिर् आह । नो हीदं भगवन् । भगवान् आह । न स कश्चिद् धर्मः तथागतेन दीपङ्करात् तथागताद् अर्हतः सम्यक्सम्बुद्धाद् उद्गृहीतः ।  
  
वज् १०ब्; ड़ोलिओ ३६र्४-व्२ (च्ज़् ३५।२१-२५; प् १८०।१७)  
भगवान् आह । यः कश्चित् सुभूते बोधिसत्वो एवं वदेद् अहं क्षेत्रव्यूहान् निष्पादयिष्यामीति स वितथं वदेत् । तत् कस्य हेतोः । क्षेत्रव्यूहाः क्षेत्रव्यूहा इति सुभूते अव्यूहा ह्य् एते तथागतेन भाषिताः । तेनोच्यन्ते क्षेत्रव्यूहा इति ।  
  
वज् १०च्; ड़ोलिओ ३६व्२-३७र्३ (च्ज़् ३५।२५-३६।१२; प् १८०।१७-१८१।१)  
तस्मात् तर्हि सुभूते बोधिसत्वेन एवं चित्तम् उत्पादयितव्यं अप्रतिष्ठितं । न रूपप्रतिष्ठितं चित्तम् उत्पादयितव्यं । न शब्दगन्धरसस्प्रष्टव्यधर्मप्रतिष्ठितं चित्तम् उत्पादयितव्यम् । न क्वचित्प्रतिष्ठितं चित्तम् उत्पादयितव्यम् । तद् यथापि नाम सुभूते पुरुषो भवेत् । यस्यैवंरूप आत्मभावः स्यात् तद् यथापि नाम सुमेरुः पर्वतराजा । तत् किं मन्यसे सुभूते महान् स आत्मभावो भवेत् । सुभूतिर् आह । महान् भगवङ् महान् सुगत । स आत्मभावो भवेत् । भगवन् । तत् कस्य हेतोः । अभावः स तथागतेन भाषितः । तेनोच्यते आत्मभाव इति । न हि स भावः । तेनोच्यते आत्मभाव इति । ॥  
  
वज् ११; ड़ोलिओ ३७र्३-३८र्२ (च्ज़् ३६।१३-३७।१०; प् १८१।१-१३)  
भगवान् आह । तत् किं मन्यसे सुभूते यावन्त्यो गङ्गानद्यां वालुकास् तावन्त्य एव गङ्गानद्यो भवेयुः । अपि नु तासु बह्व्यो वालुका भवेयुः । सुभूतिर् आह । ता एव तावद् भगवन् बह्व्यो गङ्गानद्यो भवेयुः प्राग् एव यास् तासु वालुकाः । भगवान् आह । आरोचयामि ते सुभूते प्रतिवेदयामि ते यावन्त्यस् तासु गङ्गानदीषु वालुका भवेयुः । तावन्त्यो लोकधातवः कश्चिद् एव स्त्री वा पुरुषो वा सप्तरत्नप्रतिपूर्णं कृत्वा तथागतेभ्यो ऽर्हद्भ्यः सम्यक्सम्बुद्धेभ्यो दानं दद्यात् । तत् किं मन्यसे सुभूते । अपि नु सा स्त्री वा पुरुषो वा ततोनिदानं बहु पुण्यं प्रसुनुयात् । सुभूतिर् आह । बहु भगवन् बहु सुगत । सा स्त्री वा पुरुसो वा ततोनिदानं बहु पुण्यं प्रसुनुयात् । भगवान् आह । यश् च खलु पुनः सुभूते तावन्त्यो लोकधातवः सप्तरत्नप्रतिपूर्णं कृत्वा दानं दद्यात् । यश् चेतो धर्मपर्यायाद् अन्तशश् चतुष्पदिकाम् अपि गाथाम् उद्गृह्य परेभ्यो देशयेत् । अयं ततो बहुतरं पुण्यं प्रसुनुयाद् अप्रमेयम् असङ्ख्येयम् ।  
  
वज् १२; ड़ोलिओ ३८र्२-व्ल् (च्ज़् ३७।१०-१९; प् १८१।१३-१८२।३)  
अपि तु खलु सुभूते यस्मिन् पृथिवीप्रदेशे इतो धर्मपर्यायाद् अन्तशश् चतुष्पदिकाम् अपि गाथां भाष्येत वा देश्येत वा स पृथिवीप्रदेशश् चैत्यभूतो भवेत् । सदेवमानुषासुरस्य लोकस्य कः पुनर् वादः सुभूते य इमं धर्मपर्यायं धारयिष्यन्ति परमेण ते आश्चर्येण समन्वागता भविष्यन्ति । तस्मिंश् च पृथिवीप्रदेशे शास्ता विहरत्य् अन्यतरान्यतरो वा गुरुस्थानीयः ।  
  
वज् १३अ; ड़ोलिओ ३८व्ल्-५ (च्ज़् ३७।२०-३८।२; प् १८२।३-८)  
एवम् उक्ते आयुष्मान् सुभूतिर् भगवन्तम् एतद् अवोचत् । को नामायं भगवन् धर्मपर्यायः कथं चैनं धारयामि । एवम् उक्ते भगवान् आयुष्मन्तं सुभूतिम् एतद् अवोचत् । प्रज्ञापारमिता नामायं सुभूते धर्मपर्यायः । एवम् चैनं धारय । तत् कस्य हेतोः । यैव सुभूते प्रज्ञापारमिता तथागतेन भाषिता । सैवापारमिता ।  
  
वज् १३ब्; ड़ोलिओ ३८व्५-३९र्ल् (च्ज़् ३८।३-६; प्ल्८२।८-१०)  
तत् किं मन्यसे सुभूते अपि नु स कश्चिद् धर्मो तथागतेन भाषितः । सुभूतिर् आह । नो हीदं भगवन् । न स कश्चिद् भगवं धर्मो यः तथागतेन भाषितः ।  
  
वज् १३च्; ड़ोलिओ ३९र्ल्-६ (च्ज़् ३८।७-१५; ग् ५अल्-२; प्१८२।१०-१५)  
यावतः सुभूते तृसाहस्रमहासाहस्र्यां लोकधातौ पृथिवीरजः कच्चित् तद् बहु भवेत् । सुभूतिर् आह । बहु भगवन्स् तत् पृथिवीरजो भवेत् । यत् तद् भगवन् । पृथिवीरजः तथागतेन भाषितः अरजः स तथागतेन भाषितः । तद् उच्यते पृथिवीरज इति । या सा लोकधातुर् अधातुः सा तथागतेन भाषितः । तद् उच्यते लोकधातुर् इति । ॥  
  
वज् १३द्; ड़ोलिओ ३९र्६-व्४ (च्ज़् ३८।१६-२४; ग् ५अ२-३; प् १८२।१५-२०)  
भगवान् आह । तत् किं मन्यसे सुभूते द्वातृंशद्भिर् महापुरुषलक्षणैः तथागतो ऽर्हन् सम्यक्सम्बुद्धो द्रष्टव्यः । सुभूतिर् आह । नो हीदं भगवन् । तत् कस्य हेतोः । यानि तानि भगवन् द्वातृंशन्महापुरषलक्षणानि तथागतेन भाषितान्य् अलक्षणानि तथागतेन भाषितानि तस्माद् उच्यन्ते द्वातृंशन्महापुरुषलक्षणानीति ।  
  
वज् १३ए; ड़ोलिओ ३९व्४-४०र्ल् (च्ज़् ३९।१-८; ग् ५अ३-५; प् १८२।२०-१८३।३)  
भगवान् आह । यश् च खलु पुनः सुभूते स्त्री वा पुरुषो वा गङ्गानदीवालुकोपमान् आत्मभावान् परित्यजेत् । यश् चेतो धर्मपर्यायाच् चतुष्पदिकाम् अपि गाथाम् उद्गृह्य परेभ्यो देशयेत् । अयं ततोनिदानं बहुतरं पुण्यं प्रसुनुयाद् अप्रमेयम् असङ्ख्येयम् ।  
  
वज् १४अ; ड़ोलिओ ४०र्ल्-व्ल् (च्ज़् ३९।९-२१; ग् ५अ५-५ब्ल्; प् १८३।३-१० )  
अथ खल्व् आयुष्मान् सुभूतिः धर्मप्रवेगेनाश्रूणि प्रामुञ्चत् । प्रवर्तयं सो ऽश्रूणि परिमार्ज्य भगवन्तम् एतद् अवोचत् । आश्चर्यं भगवन् । परमाश्चर्यं सुगत । यावद् अयं धर्मपर्यायः तथागतेन भाषितः । यतो मे भगवन् । ज्ञानम् उत्पन्नं न मया जात्व् एव धर्मपर्यायः श्रुतपूर्वः । परमेण ते भगवन् । आश्चर्येण समन्वागता भविष्यन्ति य इह सूत्रे भाष्यमाणे भूतसञ्ज्ञाम् उत्पादयिष्यन्ति । या चैषा भगवन् । भूतसञ्ज्ञा सैवासञ्ज्ञा तस्मात् तथागतो भाषते भूतसञ्ज्ञा भूतसञ्ज्ञेति ।  
  
वज् १४ब्; ड़ोलिओ ४०व्ल्-४ (च्ज़् ४०।१-८; ग् ५ब्ल्-२; प् १८३।१०-१६)  
न मम भगवन्न् आश्चर्यं यद् अहं धर्मपर्यायं भाष्यमाणम् अवकल्पयाम्य् अधिमुच्यामि । ये ते भगवन्न् इमं धर्मपर्यायम् उद्गृहीष्यन्ति पर्यवाप्स्यन्ति धारयिष्यन्ति । ते परमाश्चर्यसमन्वागता भविष्यन्ति । ॥  
  
वज् १४च्; ड़ोलिओ ४०व्४-४१र्ल् (च्ज़् ४०।९-१५; ग् ५ब्२-३; प् १८३।१६-१८४।३)  
अपि तु खलु पुनः भगवन् न तेषाम् आत्मसञ्ज्ञा प्रवर्त्स्यते । न सत्वसञ्ज्ञा न जीवसञ्ज्ञा । न पुद्गलसञ्ज्ञा प्रवर्त्स्यते । तत् कस्य हेतोः यासाव् आत्मसञ्ज्ञा सैवासञ्ज्ञा । या सत्वसञ्ज्ञा जीवसञ्ज्ञा पुद्गलसञ्ज्ञा सैवासञ्ज्ञा । तत् कस्य हेतोः । सर्वसञ्ज्ञापगता हि बुद्धा भगवन्तः ॥  
  
वज् १४द्; ड़ोलिओ ४१र्ल्-व्ल् (च्ज़् ४०।१६-४१।४; ग् ५ब्३-५; प् १८४।४-९)  
एवम् उक्ते भगवान् आयुष्मन्तं सुभूतिम् एतद् अवोचत् । एवम् एतत् सुभूते एवम् एतत् सुभूते परमाश्चर्यसमन्वागतास् ते सत्वा भविष्यन्ति । य इह सूत्रे भाष्यमाणे श्रुत्वा नोत्त्रसिष्यन्ति । न सन्त्रसिष्यन्ति । न सन्त्रासम् आपत्स्यन्ते । तत् कस्य हेतोः । परमपारमितेयं सुभूते तथागतेन भाषिता । यां च तथागतः परमपारमितां भाषते ताम् अपरिमाणा बुद्धा भगवन्तो भाषन्ते । तेनोच्यते परमपारमितेति ।  
  
वज् १४ए; ड़ोलिओ ४१व्ल्-४२व्३ (च्ज़् ४१।५-४२।५; ग् ५ब्५-७; प् १८४।१०-१८५।४)  
अपि तु खलु पुनः सुभूते या तथागतस्य क्षान्तिपारमिता सैवापारमिता । तत् कस्य हेतोः । यदा मे सुभूते कलिङ्गराजा अङ्गप्रत्यङ्गान्य् अच्छेत्सीन् नासीन् मे तस्मिन् समये आत्मसञ्ज्ञा वा सत्वसञ्ज्ञा वा जीवसञ्ज्ञा वा पुद्गलसञ्ज्ञा वा न मे काचित् सञ्ज्ञा नासञ्ज्ञा बभूव । तत् कस्य हेतोः । सचेत् सुभूते मम तस्मिन् समये आत्मसम्ज्ञाभविष्यत् । व्यापादसञ्ज्ञापि मे ऽभविष्यत् तस्मिन् समये । अभिजानाम्य् अहं सुभूते अतीते ऽध्वनि पञ्च जातिशतानि यद् अहं क्षान्तिवादी रिषिर् अभू तदापि मे नात्मसञ्ज्ञा बभूव । न सत्वसञ्ज्ञा न जीवसञ्ज्ञा न पुद्गलसञ्ज्ञा । तस्मात् तर्हि सुभूते बोधिसत्वेन महासत्वेन सर्वसञ्ज्ञा विवर्जयित्वानुत्तरायां सम्यक्सम्बोधौ चित्तम् उत्पादयितव्यम् । न रूपप्रतिष्ठितं चित्तम् उत्पादयितव्यम् । न शब्दगन्धरसस्प्रष्टव्यप्रतिष्ठितं चित्तम् उत्पादयितव्यम् । न धर्मप्रतिष्ठितं चित्तम् उत्पादयितव्यम् । नाधर्मप्रतिष्ठितं चित्तम् उत्पादयितव्यम् । न क्वचित्प्रतिष्ठितं चित्तम् उत्पादयितव्यम् । तत् कस्माद् धेतोः । यत् प्रतिष्ठितं तद् एवाप्रतिष्ठितं । तस्माद् एव तथागतो भाषते रूपाप्रतिष्ठितेन दानं दातव्यम् ।  
  
वज् १४ड़्; ड़ोलिओ ४२व्३-४३र्ल् (च्ज़् ४२।५-१२; प् १८५।४-८)  
अपि तु खलु पुनः सुभूते बोधिसत्वेनैवं दानपरित्यागः परित्यज्यः सर्वसत्वानाम् अर्थाय । यैव च सत्वसञ्ज्ञा स एवासञ्ज्ञा । य एव ते सर्वसत्वाः तथागतेन भाषिताः त एवासत्वाः । भूतवादी सुभूते तथागतः सत्यवादी तथावादी तथागतो न वितथावादी तथागतो ।  
  
वज् १४ग्; ड़ोलिओ ४३र्ल्-६ (च्ज़् ४२।१२-२०; प् १८५।८-१४)  
अपि तु खलु पुनः सुभूते यः तथागतेन धर्मो ऽभिसम्बुद्धो देशितो वा न तत्र सत्यं न मृषा । तद् यथापि नाम सुभूते पुरुषो ऽन्धकारप्रविष्टः । एवं वस्तुपतितो बोधिसत्वो द्रष्टव्यो यो वस्तुपतितं दानं परित्यजति । तद् यथापि नाम सुभूते चक्षुष्मान् पुरुषो विभातायां रात्र्यां सूर्ये ऽभ्युद्गते नानाविधानि रूपाणि पश्येत् । एवं बोधिसत्वो द्रष्टव्यो यो वस्त्वपतितं दानं परित्यजति ।  
  
वज् १४ह्; ड़ोलिओ ४३र्६-व्३ (च्ज़् ४२।२०-४३।७; प् १८५।१४-१८)  
अपि तु खलु पुनः सुभूते ये कुलपुत्रा वा कुलदुहितरो वा इमं धर्मपर्यायम् उद्ग्रहीष्यन्ति । धारयिष्यन्ति । वाचयिष्यन्ति । पर्यवाप्स्यन्ति । ज्ञातास् ते सुभूते तथागतेन दृष्टास् ते सुभूते तथागतेन बुद्धास् ते तथागतेन । सर्वे ते सत्वाः अप्रमेयं पुण्यस्कन्धं प्रसविष्यन्ति ।  
  
वज् १५अ; ड़ोलिओ ४३व्३-४४र्५ (च्ज़् ४३।८-१९; प् १८५।१८-१८६।४)  
यश् च खलु पुनः सुभूते स्त्री वा पुरुषो वा पूर्वाह्णकालसमये गङ्गानदीवालुकोपमान् आत्मभावान् परित्यजेत् । मध्याह्णकालसमये सायाह्णकालसमये गङ्गानदीवालुकोपमान् आत्मभावान् परित्यजेत् । अनेन पर्यायेण कल्पकोटीनयुतशतसहस्राण्य् आत्मभावान् परित्यजेत् । यश् चेमं धर्मपर्यायं श्रुत्वा । न प्रतिक्षिपेद् अयम् एव ततोनिदानं बहुतरं पुण्यस्कन्धं प्रसुनुयात् । अप्रमेयम् असङ्ख्येयम् । कः पुनर् वादः यो इइखित्वोद्गृह्णीयात् । धारयेत् । वाचयेत् । पर्यवाप्नुयात् । परेभ्यश् च विस्तरेण सम्प्रकाशयेत् ।  
  
वज् १५ब्; ड़ोलिओ ४४र्५-४५र्४ (च्ज़् ४३।१९-४४।१३; ग् ७अल्-२; प् १८६।५-१७)  
अपि तु सुभूते अचिन्त्यो ऽतुल्यो ऽयं धर्मपर्यायः । अयं च धर्मपर्यायः तथागतेन भाषितः अग्रयानसम्प्रस्थितानां सत्वानाम् अर्थाय । श्रेष्ठयानसम्प्रस्थितानां सत्वानाम् अर्थाय । ये इमं धर्मपर्यायम् उद्ग्रहीष्यन्ति । धारयिष्यन्ति । वाचयिष्यन्ति । पर्यवाप्स्यन्ति । ज्ञातास् ते सुभूते तथागतेन दृष्टास् ते सुभूते तथागतेन । सर्वे ते सत्वाः अप्रमेयेण पुण्यस्कन्धेन समन्वागता भविष्यन्ति । अचिन्त्येनातुल्येनामाप्येनापरिमाणेन पुण्यस्कन्धेन समन्वागता भविष्यन्ति । तत् कस्य हेतोः । न हि शक्यं सुभूते अयं धर्मो हीनाधिमुक्तिकैः श्रोतुम् । नात्मदृष्टिकैः न सत्वदृष्टिकैः न जीवदृष्टिकैः न पुद्गलदृष्टिकैः शक्यं श्रोतुम् उद्ग्रहीतुं वा धारयितुं वा वाचयितुं वा पर्यवाप्तुं वा नेदं स्थानं विद्यते ।  
  
वज् १५च्; ड़ोलिओ ४५र्४-व्२ (च्ज़् ४४।१३-१८; ग् ७अ२-३; प् १८६।१७-२०)  
अपि तु सुभूते यत्र पृथिवीप्रदेशे इदं सूत्रं प्रकाशयिष्यति । पूजनीयः स पृथिवीप्रदेशो भविष्यति । सदेवमानुषासुरस्य लोकस्य वन्दनीयः प्रदक्षिणीकरणीयश् च स पृथिवीप्रदेशो भविष्यति । चैत्य स पृथिवीप्रदेशो भविष्यति ।  
  
वज् १६अ; ड़ोलिओ ४५व्२-४६र्ल् (च्ज़् ४४।१८-४५।६; ग् ७अ३-५; प् १८६।२०-१८७।३)  
ये ते सुभूते कुलपुत्रा वा कुलदुहितरो वा इमान् एवंरूपां सूत्रान्तान् उद्ग्रहीस्यन्ति धारयिष्यन्ति पर्यवाप्स्यन्ति । ते परिभूता भविष्यन्ति सुपरिभूताश् च भविष्यन्ति । ॥ यानि तेषां सत्वानां पौर्वजन्मिकानि कर्माणि कृतान्य् अपायसंवर्तनीयानि दृष्ट एव धर्मे परिभूततया पूर्वजन्मिकान्य् अशुभानि कर्माणि क्षपयिष्यन्ति । बुद्धबोधिं च प्राप्स्यन्ति ।  
  
वज् १६ब्; ड़ोलिओ ४६र्ल्-व्४ (च्ज़् ४५।६-४६।६; ग् ७अ५-७ब्३; प् १८७।३-१८७।१३)  
अभिजानाम्य् अहं सुभूते अतीते ऽध्वनि असङ्ख्येये कल्पे असङ्ख्येयतरे दीपङ्करस्य तथागतस्यार्हतः सम्यक्सम्बुद्धस्य परेण परतरं चतुरशीतिबुद्धकोटीनयुतशतसहस्राण्य् अभूवन् ये मया आराधिता आराधयेत्वा न विराधिता । यच् च मया सुभूते बुद्धा भगवन्तः आरागिता आरागयेत्वा न विरागिता यच् च चरिमे काले पश्चिमिकायं पञ्चाशत्यां वर्तमानायाम् इमं सूत्रान्तम् उद्ग्रहीष्यन्ति धारयिष्यन्ति वाचयिष्यन्ति पर्यवाप्स्यन्ति । अस्य सुभूते पुण्यस्कन्धस्यान्तिकाद् एष पूर्वकः पुण्यस्कन्धः शततमीम् अपि कलां नोपैति साहसृतमाम् अपि । शतसाहसृतमाम् अपि । कोटीशतसाहसृतमाम् अपि । सङ्ख्याम् अपि कलाम् अपि गणनाम् अपि उपमाम् अपि उपनिशाम् अपि न क्षमते ।  
  
वज् १६च्; ड़ोलिओ ४६व्४-६ (च्ज़् ४६।६-११; ग् ७ब्३-४; प् १८७।१३-१४)  
सचेत् सुभूते तेषां कुलपुत्राणां कुलदुहितॄणां वा पुण्यस्कन्धं भाषेत् । यावन्तः ते कुलपुत्रा वा कुलदुहितरो वा तस्मिन् समये पुण्यस्कन्धं प्रतिगृह्णन्ति । उन्मादं ते सत्वाः प्राप्नुयुः चित्तविक्षेपं वा गच्छेयुः ।  
  
  
[हेरे थे मनुस्च्रिप्त् ब्रेअक्स् ओड़्ड़्।]  
  
  
  
  
