---
title: Sabhikasaugatasasanapravrajyavratacaranaparivarta

---
## Intro
  
  
  
  
 Sabhikasaugatasasanapravrajyavratacaranaparivarta   
  
  
  
  
Sabhikasaugatasasanapravrajyavratacaranaparivarta  
Based on the edition by Tilak Raj Chopra. "BHS triyantara and Hindi teṃtara ḥ Notes on a Folk-belief in the Mahāvastu and Some Other Buddhist Sanskrit Texts (Supplement: Text of the Sabhika-Parivarta, edited for the First Time from Manuscripts)".  
In: Frank-Richard Hamm Memorial Volume, October 8, 1990, ed. H. Eimer. Bonn 1990  
(Indica et Tibetica, 21), pp. 19-46.  
  
  
Input by Klaus Wille (Göttingen)  
  
  
Sabhikasaugataśāsanapravrajyāvratacaraṇaparivarta  
being Chapter XIV of the Bhadrakalpāvadāna (BKA) and  
Chapter IX of the Saṃbhadrāvadānamālā (SAM)  
  
  
The spelling has been standardized:  
rṇ for rṇṇ  
rt for rtt  
rdh for rddh  
rm for rmm  
ry for ryy  
rv for rvv  
  
  
  
  
  


## पाठः
  
  
  
  
  
  
  
सभिकसौगतशासनप्रव्रज्याव्रतचरणपरिवर्त  
  
  
(सम् ४ओब्४: अद्दितिओनल् वेर्सेस्)  
अथाशोको महाराजः श्रोतुं सुभाषितं पुनः ।  
उपगुप्तं यतिं नत्वा साञ्जलिर् एवम् अब्रवीत् ॥ स्व्प्_*१* ॥  
भदन्त श्रोतुम् इच्छामि पुनस् तस्य जगद्गुरोः ।  
मुनीन्द्रस्यानुभावत्वं तत् समादेष्टुम् अर्हति ॥ स्व्प्_*२* ॥  
इति सम्प्रार्थितं राज्ञा श्रुत्वा सो ऽर्हन् यतिः सुधीः ।  
तं नरेन्द्रं समामन्त्र्य सम्पश्यन्न् एवम् आदिशत् ॥ स्व्प्_*३* ॥  
  
(सम् ४०ब्६; ब्क च् ९९ब्४; ब्क त् ७१ब्८)  
अथ शृणु समाधाय यथा मे गुरुणोदितं ।  
तथाहं सम्प्रवक्ष्यामि तव पुण्यप्रवृद्धये ॥ स्व्प्_१ ॥  
तद् यथाभून् महापुर्यां मथुरायां महाजनः ।  
साधुभोगाभिधः श्रेष्ठी सर्वद्रव्यसमृद्धिमान् ॥ स्व्प्_२ ॥  
तस्य भार्या सुभद्राङ्गी सुन्दरी रतिसन्निभा ।  
साध्वी श्रीसदृशाकारा प्रियंवदाभिधा वरा ॥ स्व्प्_३ ॥  
तस्यास् त्रियन्त्रिका जाता दारिका व्यङ्गिकाश्रया ।  
तां दृष्ट्वा दारिकां माता बभूव व्याहताशया ॥ स्व्प्_४ ॥  
जनको ऽपि समालोक्य दारिकां तां त्रियन्त्रिकां ।  
लज्जाविदरितस्वान्तस् तस्थौ निश्वासतत्परः ॥ स्व्प्_५ ॥  
ततः स जनकः श्रेष्ठी निमित्तज्ञान् विचक्षणान् ।  
तीर्थिकान् सहसामन्त्र्य दारिकां ताम् अदर्शयत् ॥ स्व्प्_६ ॥  
त्रियन्त्रितां शिशुं दृष्ट्वा निमित्तज्ञः स तीर्थिकः ।  
दारिकेयम् अभद्रेति श्रेष्ठिनो ऽग्रे न्यवेदयत् ॥ स्व्प्_७ ॥  
तच् छ्रुत्वा जनकः श्रेष्ठी दुःखशङ्काकुलाशयः ।  
स्नेहशोकाग्नितप्तात्मा तस्थौ सम्मोहितेन्द्रियः ॥ स्व्प्_८ ॥  
तां दृष्ट्वा सा सती भार्या श्रुत्वा तत् तीर्थिकोदितं ।  
स्नेहशोकाग्निसन्तप्ता बभूव व्याहताशया ॥ स्व्प्_९ ॥  
तस्मिन् कणे सुपुण्यात्मा सर्वविद्याविचक्षणा ।  
सा परिव्राजिका तत्र श्रेष्ठिगृह उपाचरत् ॥ स्व्प्_१० ॥  
तां दृष्ट्वा समुपायातां श्रेष्ठी स सहसोत्थितः ।  
सादरं समुपामन्त्र्य शुद्धासने न्यवेशयत् ॥ स्व्प्_११ ॥  
साधुभोगस् ततः श्रेष्ठी तां परिव्राजिकां मुदा ।  
अभ्यर्च्य भोजयित्वा च सम्प्रसाद्यैवम् अब्रवीत् ॥ स्व्प्_१२ ॥  
भद्रिके दारिका जाता ममात्मजा त्रियन्त्रिका ।  
इमां ते दातुम् इच्छामि समन्वाहर्तुम् अर्हसि ॥ स्व्प्_१३ ॥  
इति निवेद्य स श्रेष्ठी समादाय निजां सुतां ।  
तां तस्याः पुरतः स्थाप्य बहु द्रव्यं च प्रब्रवीत् ॥ स्व्प्_१४ ॥  
इयं मे दारिका भद्रे भवत्यै सङ्कल्पिता मया ।  
तद् भवत्या समादाय सम्पाल्या स्वात्मजा यथा ॥ स्व्प्_१५ ॥  
त्वं पुत्रपुत्रीहीनासि निर्भर्तृका निराकुला ।  
तस्मात् त्वया पालनीया स्वात्मजेव शिशुर् इयं ॥ स्व्प्_१६ ॥  
इति निवेद्य स श्रेष्ठी सधात्रीं तां सुतां मुदा ।  
बहुद्रव्यान्वितां तस्यै दत्वैवं पुनर् अब्रवीत् ॥ स्व्प्_१७ ॥  
यदेयं सम्प्रवृद्धा स्यात् तदा ते दासिका भवेत् ।  
तस्माद् यावद् इयं बाला तावत् पाल्या त्वया सदा ॥ स्व्प्_१८ ॥  
ततः प्रव्राज्य स्वे धर्मे सञ्चारयस्व सन्मते ।  
अध्यापय च सर्वाणि शास्त्राण्य् अपि यथाक्रमं ॥ स्व्प्_१९ ॥  
इत्य् उक्त्वा स पिता पुत्रीं वस्त्रालङ्कारमण्डिताम् ।  
तां तस्यै ब्रह्मचारिण्यै सङ्कल्प्य प्रददौ मुद ॥ स्व्प्_२० ॥  
तत् प्रदत्तां समादाय सधात्रीं सोपचारिकां ।  
दत्वा भद्राशिषं तस्मै शिरी नामा ततो ऽचरत्* ॥ स्व्प्_२१ ॥  
तत्र सा स्वाश्रमे गत्वा सधात्रीं तां प्रमोदिता ।  
स्वात्मजाम् इव सम्पाल्य सहसा समपोषयत् ॥ स्व्प्_२२ ॥  
एवं सम्पाल्यमाना सा दिने दिने ऽभिवर्धिता ।  
परिपुष्टेन्द्रिया कान्ता सर्वमनोहराभवत् ॥ स्व्प्_२३ ॥  
ततस् तयानुशासिन्या प्रव्राजिता यथाविधिं ।  
सा यतिसंवरं धृत्वा काषायचीवराचरत् ॥ स्व्प्_२४ ॥  
ततः सा सुमती कन्या सर्वा लिपीर् अशिक्षत ।  
ततः क्रमेण सर्वाणि शास्त्राणि समशिक्षत ॥ स्व्प्_२५ ॥  
एवम् अधीत्य सा विज्ञा सर्वविद्यान्तपारगा ।  
महाधीर् इति नामाभूत् सुबुद्धित्वात् त्रियन्त्रिका ॥ स्व्प्_२६ ॥  
क्रमेण कुटिलाङ्गी सा शालप्रोच्चाभवत् सुधीः ।  
निजधर्मानुभावेन पूर्वपापक्षयं गते ॥ स्व्प्_२७ ॥  
चतुःषष्टि कलाधीता वेदाध्ययनचातुरी ।  
सर्ववादिमनोत्रासं संहरन्ती व्यराजत ॥ स्व्प्_२८ ॥  
सर्वे ऽपि वादिनो विज्ञास् तां जेतुं नैव शेकिरे ।  
सैव प्रवादिनः सर्वान् विनिर्जित्याभ्यराजत ॥ स्व्प्_२९ ॥  
तत् कीर्तिसुरभिस् तस्याः समन्ततः प्रसारिता ।  
तत् सुमतिं समकर्ण्य सर्वे ऽतिविस्मयं ययुः ॥ स्व्प्_३० ॥  
तदा तत्र द्विजो विद्वान् सर्ववेदान्तपारगः ।  
विद्याकराभिधो मानी दक्षिणातः समागतः ॥ स्व्प्_३१ ॥  
स पार्श्वं ताम्रपट्टेन वेष्टयित्वा समुन्मनाः ।  
उल्काम् उज्वालितां धृत्वा पुरे तत्र मुदाविशत् ॥ स्व्प्_३२ ॥  
यो मया सह संवादं कर्तुम् अत्र समिच्छति ।  
तस्याहम् उपगच्छेयम् इति मानी मुदाचरत् ॥ स्व्प्_३३ ॥  
तम् आयातं समालोक्य माथुरिका महाजनाः ।  
तं द्विजं समुपामन्त्र्य सर्वे प्य् एवं बभाषिरे ॥ स्व्प्_३४ ॥  
साधो मात्र समागच्छ धृत्वोल्कां ज्वलिताम् इमां ।  
या परिव्राजिका साध्वी सा प्राज्ञा विद्यते सती ॥ स्व्प्_३५ ॥  
इति तैर् गदितं श्रुत्वा विद्याकरो ऽतिमानिकः ।  
माथुरिकान् उपासृत्य साहङ्कारः समब्रवीत् ॥ स्व्प्_३६ ॥  
का परिव्राजिका प्राज्ञा विद्यते ऽत्र कुहाश्रिता ।  
ताम् अहं द्रष्टुम् इच्छामि तद् दर्शयितुम् अर्हथः ॥ स्व्प्_३७ ॥  
इति तदुक्तम् आकर्ण्य सर्वे ऽपि ते महाजनाः ।  
ब्राह्मणं तं समालोक्य सम्प्रष्टुम् एवम् अब्रवीत् ॥ स्व्प्_३८ ॥  
साधो यदि तया सार्धं संवादं कर्तुम् इच्छसि ।  
तां कान्तां सुमतिं विज्ञां दर्शयिष्यामहे वयं ॥ स्व्प्_३९ ॥  
इति सर्वैर् अपि प्रोक्तं श्रुत्वा स ब्राह्मणो मुदा ।  
सम्पश्यन्स् तान् जनान् सर्वान् पुरः स्थित्वैवम् अब्रवीत् ॥ स्व्प्_४० ॥  
भो भवन्तस् तया सार्धं संवादं कर्तुम् उत्सहे ।  
तद् एनां समुपानीय दर्शयन्तु पुरो मम ॥ स्व्प्_४१ ॥  
इति तेन समाख्यातं श्रुत्वा तथेति ते जनाः ।  
सहसा तत्राश्रमे गत्वा तस्या यतेर् उपाश्रयन् ॥ स्व्प्_४२ ॥  
तान् वीक्ष्य समुपासीनान् सा परिव्राजिका मुदा ।  
किमर्थम् आगता यूयम् इति सम्पर्यपृच्छत ॥ स्व्प्_४३ ॥  
तच् छ्रुत्वा ते जनाः सर्वे नत्वा साञ्जलयो मुदा ।  
तां महाधियम् आपश्यन् माथुरा एवम् अब्रुवन् ॥ स्व्प्_४४ ॥  
एको ऽत्र ब्राह्मणो विद्वान् सर्वशास्त्रविचक्षणः ।  
वेदान्तपारगो विज्ञो दक्षिणातः समागतः ॥ स्व्प्_४५ ॥  
तत् तेन सह संवादं कर्तुं यदि त्वम् इच्छसि ।  
सर्वलोकसभामध्ये स्वगुणं सम्प्रकाशय ॥ स्व्प्_४६ ॥  
शक्नोसि यदि विज्ञेन संवादं कुरु मानिनि ।  
पराजिता चेत् तेन त्वं वयम् अप्य् उपहास्यतां ॥ स्व्प्_४७ ॥  
इति तैर् उक्तम् आकर्ण्य सा परिव्राजिका सुधीः ।  
वाढम् इच्छामि संवादं कर्तुं तेन द्विजेन हि ॥ स्व्प्_४८ ॥  
सर्वलोकसभामध्ये दर्शयिष्यामि मद्गुणं ।  
इति तया समुदितं श्रुत्वा सर्वे सविस्मयाः ॥ स्व्प्_४९ ॥  
सर्वेमे तत् प्रवृत्तान्तं राज्ञः पुरो न्यवेदयन् ।  
तत् समाकर्ण्य राजा स यथामूभ्यां प्रभाषितं ॥ स्व्प्_५० ॥  
कारयत तथा यूयम् इति तान् अवदज् जनान् ।  
तदनुज्ञां समासाद्य सर्वे ते मुदिता जनाः ॥ स्व्प्_५१ ॥  
आमन्त्र्य तज्जनान् एतद् वृत्तं प्रोक्त्वैवम् ऊचिरे ।  
परिव्राजिकया सार्धम् अमुयाप्य् अतिविज्ञया ॥ स्व्प्_५२ ॥  
अमुको ब्राह्मणो विद्वान् संवादं कर्तुम् इच्छति ।  
तच् छ्रोतुं ये ऽभिवाञ्च्छन्ति ज्ञातुं चैतद् विशेषतां ॥ स्व्प्_५३ ॥  
सर्वे तत्र समायान्तु पुरे ऽतः सप्तमे दिने ।  
इति राज्ञा समादिष्टं प्रभाषन्तः समन्ततः ॥ स्व्प्_५४ ॥  
घण्टाघोषं समुच्चार्य चोदयत सतो जनान् ।  
इति तत्कथितं श्रुत्वा सर्वे ऽपि सज्जना मुदा ॥ स्व्प्_५५ ॥  
तत्र ते मुदिताः सर्वे यथादिष्टं महीभृता ।  
तथा घण्टां समुन्नाद्य सर्वांल् लोकान् व्यनोदयन् ॥ स्व्प्_*५५* ॥  
तथाहीति प्रतिज्ञाय घण्टाघोषम् अचारयन् ।  
तत् समाकर्ण्य सर्वे ऽपि सज्जना मथुराश्रिताः ॥ स्व्प्_५६ ॥  
तद्विवादं समिच्छन्तः श्रोतुं द्रष्टुं प्रचेरिरे ।  
तदा विद्याकरो मानी मनसैवं व्यचिन्तयत् ॥ स्व्प्_५७ ॥  
सा परिव्राजिका विज्ञा कीदृग्विद्याविचक्षणा ।  
इति विचिन्त्य सत्रस्थस् तां परिव्राजिकां सतीं ॥ स्व्प्_५८ ॥  
द्रष्टुं तत्राश्रमे गत्वा लोकान् एवम् अपृच्छत ।  
या परिव्राजिका प्राज्ञा सा का कुहसमाश्रिता ॥ स्व्प्_५९ ॥  
तां भवन्तः समामन्त्र्य सन्दर्शयन्तु मे द्रुतं ।  
इति तत् कथितं श्रुत्वा तत्रान्तिकसमाश्रिताः ॥ स्व्प्_६० ॥  
तां परिव्राजिकां साध्वीं समामन्त्र्यैवम् अब्रुवन् ।  
भो भद्रे ब्राह्मणो विद्वान् भवतीं द्रष्टुम् इच्छति ॥ स्व्प्_६१ ॥  
तद् भवती तम् आमन्त्र्य सन्दर्शयतु सादरं ।  
इति तदुक्तम् आकर्ण्य सा परिव्राजिका मुदा ॥ स्व्प्_६२ ॥  
तं विद्वांसं समामन्त्र्य पुरतः समुपाश्रयत् ।  
तां परिव्राजिकां कान्तां मनोरमातिसुन्दरीं ॥ स्व्प्_६३ ॥  
समीक्ष्य सुचिरं तस्थौ रागाग्निज्वलिताशयः ।  
सा परिव्राजिका चापि दृष्ट्वा तं सुन्दरं द्विजं ॥ स्व्प्_६४ ॥  
संरागव्याकुलस्वान्ता पश्यन्त्य् एव समाश्रयत् ।  
तयोर् द्वयोर् दैवयोगाद् रागवह्निः समुत्थितः ॥ स्व्प्_६५ ॥  
तेनाभिद्रवितस्वान्तौ स्नेहरक्तौ बभूवतुः ।  
ततः स ब्राह्मणः कान्तो युवा रागाकुलेन्द्रियः ॥ स्व्प्_६६ ॥  
तां कान्तां यौवनीं रामां सम्पश्यन् रह अब्रवीत् ।  
अयि भद्रे सुभद्राङ्गि त्वां दृष्ट्वा मम मानसं ॥ स्व्प्_६७ ॥  
रागाग्निर् दीप्यते दग्धुं तच् छमीकर्तुम् अर्हति ।  
यदि ते ऽस्ति दया भद्रे ब्राह्मणे ऽस्मिन् विचक्षणे ॥ स्व्प्_६८ ॥  
तत् सुदृष्ट्या समालोक्य माम् आश्वास्याभिनन्दय ।  
इति तदुक्तम् आकर्ण्य सा परिव्राजिका अपि ॥ स्व्प्_६९ ॥  
कामरागाविलस्वान्ता तस्थौ सम्मोहिता यथा ।  
एवं सम्मोहितस्वान्तां तां वीक्ष्य ब्राह्मणो ऽपि सः ॥ स्व्प्_७० ॥  
आलिङ्ग्य सुदृशापश्यन् समाश्वास्यैवम् अब्रवीत् ।  
अयि भद्रे यदि ते ऽस्ति स्नेहमैत्रमनो मयि ॥ स्व्प्_७१ ॥  
श्रुत्वा मे ऽभिहितं वाक्यं चित्तं समभिनन्दय ।  
सुमते यन् मया सार्धं विवादं कर्तुम् इच्छसि ॥ स्व्प्_७२ ॥  
अहम् अपि त्वया सार्धं विवादं कर्तुम् उत्सहे ।  
तद् यदि ते मयि स्नेहस् तन् मे हितं वचः शृणु ॥ स्व्प्_७३ ॥  
तन् मनसा समाधाय समभिकर्तुम् अर्हति ।  
इति तदुक्तम् आकर्ण्य कामातुरा महासुधीः ॥ स्व्प्_७४ ॥  
विद्याकरं समालोक्य विहसन्त्य् एवम् अब्रवीत् ।  
भो द्विजेन्द्र महाप्राज्ञ समादिष्टं त्वया यथा ॥ स्व्प्_७५ ॥  
तथाहं कर्तुम् इच्छामि सत्यम् इति प्रवक्ष्यतां ।  
इति तया समाख्यातं श्रुत्वासौ चातुरो मुदा ॥ स्व्प्_७६ ॥  
तां स्मिताननः प्राह मनोजरसविह्वलः ।  
यद्य् एवं क्रियते रामे तथावयोः समागमं ॥ स्व्प्_७७ ॥  
यावज् जीवं सुखं भुक्त्वा रममाणौ चरेमहि ।  
तद् अभिसमयं कृत्वा गुप्तम् आवां विधाय तत् ॥ स्व्प्_७८ ॥  
एवं तत्र सभामध्ये संलपिष्यावहे किल ।  
यो ऽत्र विवादिते जेता तस्य स हतमानिकः ॥ स्व्प्_७९ ॥  
शरणे प्राप्य शिष्यत्वं सञ्चरेत सदानुगः ।  
इत्य् अभिसमयं कृत्वा साक्षीकृत्वा महाजनान् ॥ स्व्प्_८० ॥  
तत्र सर्वसभामध्ये संवदिष्यामहे मिथः ।  
मया चेन् निर्जिता त्वं स्त्री तदा लोके न निन्दिता ॥ स्व्प्_८१ ॥  
किम् आश्चर्यं जिता बाला पुंसा सतेति वक्ष्यते ।  
यदि तत्र सभामध्ये निर्जितो ऽहं त्वया स्त्रिया ॥ स्व्प्_८२ ॥  
तदा लोके भविष्यामि निन्द्यमानः समन्ततः ।  
पुमान् अपि द्विजः प्राज्ञो बालयापि स्त्रिया जितः ॥ स्व्प्_८३ ॥  
इति हास्यपथं यास्ये विद्याकरो ऽतिविश्रुतः ।  
इति त्वया तदा तत्र संवादे नौ प्रवर्तिते ॥ स्व्प्_८४ ॥  
अन्ते प्रत्युत्तरं नैव दातव्यम् अपि किञ्चन ।  
तथा जित्वा मया त्वं स्त्री शिष्यापि मे भवेस् तदा ॥ स्व्प्_८५ ॥  
एवं समागमं नौ स्याद् वावज् जीवं सुखं महत् ।  
इति तदुक्तम् आकर्ण्य सा कामरागदाहिता ॥ स्व्प्_८६ ॥  
तथेति पतिभाषित्वा ब्राह्मणं तं व्यनोदयत् ।  
एवं स ब्राह्मणस् तत्र कृत्वाभिसमयं तया ।  
लोकासमीक्ष्यमाणश् च स्वालये प्राचरन् मुदा ॥ स्व्प्_८७ ॥  
ततो ऽन्यस्मिन् दिने प्रातः विद्वान् कामसमुत्सुकः ।  
महाजनसभामध्ये गत्वामन्त्र्यैवम् अब्रवीत् ॥ स्व्प्_८८ ॥  
भवन्तो ऽद्य तया सार्धं परिव्राजिकया सह ।  
संवादं कर्तुम् इच्छामि तद् आनयन्तु तां द्रुतं ॥ स्व्प्_८९ ॥  
इति तेनोदितं श्रुत्वा सर्वे ऽपि ते महाजनाः ।  
तथेति समुपामन्त्र्य तां यतिम् एवम् अब्रुवन् ॥ स्व्प्_९० ॥  
भवति यद् अयं विप्रः सर्वशास्त्रविचक्षणः ।  
भवत्या सह संवादं कर्तुम् अद्य समिच्छति ॥ स्व्प्_९१ ॥  
तद् भवन्ती सहानेन विवदितुं यदीच्छति ।  
तत्र रङ्गे सभामध्ये समागत्याभितिष्ठतु ॥ स्व्प्_९२ ॥  
इति तदुक्तम् आकर्ण्य सा परिव्राजिका मुदा ।  
तं भर्तारम् अभीच्छन्ती रङ्गभूम्यां समाश्रयत् ॥ स्व्प्_९३ ॥  
विद्याकरो ऽपि आगत्य तत्र रङ्गे सभाश्रये ।  
महाधीमुखैन् आलोक्य प्रमनाः समुपाश्रयत् ॥ स्व्प्_९४ ॥  
तत्र रङ्गे सभामध्ये ताव् उभौ समुपाश्रितौ ।  
दृष्ट्वा श्रुत्वापि ते सर्वे महाजना उपाश्रयन् ॥ स्व्प्_९५ ॥  
तद् द्रष्टुं कौतुकाक्रान्तं विप्राश् च ब्रह्मचारिणः ।  
नृपतिप्रमुखा लोकाः सर्वे तत्र समागताः ॥ स्व्प्_९६ ॥  
तथान्ये ऽपि जनाः सन्तः शिल्पिवणिक्प्रजादयः ।  
सर्वे ऽत्र समुपायातास् तद् द्रष्टुं समुपाश्रयन् ॥ स्व्प्_*९६* ॥  
तान् द्रष्टुं समुपासीनान् सर्वांल् लोकान् समीक्ष्य सः ।  
ब्राह्मण उत्थितः पश्यन् साञ्जलिर् एवम् अब्रवीत् ॥ स्व्प्_९७ ॥  
भवन्तो ऽत्र यद् अस्माभिः स्वम् अतिमदमानिकं ।  
कृतं वटुकचापल्यं कर्तुम् अर्हन्तु तत् क्षमां ॥ स्व्प्_९८ ॥  
यदि मया विवादे ऽत्र नारीयं निर्जिता तदा ।  
किम् आश्चर्यं वदेल् लोकः पुंसा नारी जितेति च ॥ स्व्प्_९९ ॥  
यद्य् एतया स्त्रियाप्य् अत्र विवादे ऽहं विनिर्जितः ।  
पुमान् अपि जितो नार्या हीति स्यां सर्वनिन्दितः ॥ स्व्प्_१०० ॥  
तद् अत्र समयं कृत्वा विवादं कर्तुम् उत्सहे ।  
तद् भवन्तो ऽपि मध्यस्था द्रष्टुम् अर्हन्तु साधवः ॥ स्व्प्_१०१ ॥  
यद्य् एषात्र विवादे मां पराजेतुं हि शक्नुयात् ।  
अस्याः शिष्यत्वम् आसाद्य भवेयाहं सदानुगः ॥ स्व्प्_१०२ ॥  
यद्य् अत्राहम् इमां जित्वा जयश्रियं समाप्नुयां ।  
मम शिष्यत्वम् आसाद्य भवेद् एषा सदानुगा ॥ स्व्प्_१०३ ॥  
इति सम्प्रार्थ्य विप्रो ऽसौ तां परिव्राजिकां सतीं ।  
पश्यन् व्याकरणपृश्नं पृष्ट्वा समभ्यचोदयत् ॥ स्व्प्_१०४ ॥  
तत्प्रत्युत्तरम् उद्दिश्य सा परिव्राजिका सुधीः ।  
ब्राह्मणं तं विनिर्जित्य व्यस्माययन् सभाजनान् ॥ स्व्प्_१०५ ॥  
तच् छ्रुत्वा ते जनाः सर्वे विस्मयापन्नमानसाः ।  
प्राज्ञेयं यतिर् इत्य् उक्त्वा स्वस्वालयम् उपाचरम् ॥ स्व्प्_१०६ ॥  
तत् परेद्युस् तथा तत्र सा परिव्राजिकागता ।  
ते ऽपि सन्तो जनाः सर्वे समागत्य समाश्रयन् ॥ स्व्प्_१०७ ॥  
ततः स ब्राह्मणस् तत्र सभामध्ये समाश्रितः ।  
तां परिव्राजिकां पश्यञ् च्छास्त्रार्थं पर्यपृच्छत ॥ स्व्प्_१०८ ॥  
तच् छास्त्रार्थं समाख्याय युवतिर् अपि सा सुधीः ।  
विद्वांसम् अपि तं जित्वा सर्वान् सतो ऽन्वमोदयत् ॥ स्व्प्_१०९ ॥  
एवं च तृतीये ऽप्य् अह्नि सा योषिद् अपि सन्मतिः ।  
सर्वकलाभिसंवादे विस्पष्टार्थम् उदाहरत् ॥ स्व्प्_११० ॥  
एवं तुर्यदिने चापि पञ्चमे दिवसे तथा ।  
षष्ठे ऽपि वासरे सैवं यथार्थं समुपादिशत् ॥ स्व्प्_१११ ॥  
एवं स ब्राह्मणस् तत्र सप्तमे ऽह्नि समाश्रिते ।  
क्रियाबन्धं तय कृत्वा रङ्गभूमिम् उपासरत् ॥ स्व्प्_११२ ॥  
त्रपाकुलचित्त इव जनान् आह सुचातुरः ।  
अद्याप्य् अहं यदि जितस् तस्याः स्याम् अनुगो ननु ॥ स्व्प्_११३ ॥  
जेष्यति प्रत्यहं सैवम् एकस्मिन्न् अप्य् अहं किमु ।  
वाणीच्छलाज् जिता सा तु यतो योषित् सरस्वती ॥ स्व्प्_११४ ॥  
इति प्रोक्त्वा द्विजः कामी कामातुरीं महाधियं ।  
प्रगल्भवचसा नारिं वेदान्तं समपृच्छत ॥ स्व्प्_११५ ॥  
तत्र विज्ञापि सा साध्वी स्मृत्वाभिसमयं सुधीः ।  
अपि प्रत्युत्तरं किञ्चिद् असमर्थैव नो ददौ ॥ स्व्प्_११६ ॥  
ततः स ब्राह्मणः पश्यन् महाजनान् सभाश्रितान् ।  
सानन्दसुप्रसन्नास्यः साञ्जलिर् एवम् अब्रवीत् ॥ स्व्प्_११७ ॥  
भवन्तो दृश्यताम् अत्र लभते को जयश्रियं ।  
इति समीक्ष्य प्राख्यातुम् अर्हन्ति मान्यथा खलु ॥ स्व्प्_११८ ॥  
इति तत् प्रार्थितं श्रुत्वा सर्वे ऽपि ते सभाजनाः ।  
विद्यानिधिं महाप्राज्ञं सम्प्रशंस्यैवम् अब्रुवन् ॥ स्व्प्_११९ ॥  
कोविदात्र भवाञ् जेता यतिर् एषा पराजिता ।  
तद् इयं भवतः शिष्या भवेत सर्वदानुगा ॥ स्व्प्_१२० ॥  
एकस्मिन्न् एव दिवसे महाधीस् तेन निर्जिता ।  
कथम् अत्र सन्देह इति सर्वे सविस्मयाः ॥ स्व्प्_१२१ ॥  
इति सर्वैः समाख्यातं श्रुत्वा स ब्राह्मणो मुदा ।  
तां परिव्राजिकां पश्यन् विहसन्न् एवम् अब्रवीत् ॥ स्व्प्_१२२ ॥  
अयि भद्रे समायाहि यथाभिसमयं कृतम् ।  
तथानुगत्वम् आसाद्य चर धर्मं ममानुगा ॥ स्व्प्_१२३ ॥  
इति तदुक्तम् आकर्ण्य सा परिव्राजिका स्मिता ।  
लज्जाभिहतचित्तेव तस्थाव् अभिनतानना ॥ स्व्प्_१२४ ॥  
ततः स मुदितो विप्रो दण्डं च्छत्रम् उपानहं ।  
दत्वा तां सहसामन्त्र्य समाश्वास्यैवम् अब्रवीत् ॥ स्व्प्_१२५ ॥  
अयि भद्रे तथा सिद्धं यथा मया समीहितं ।  
तत् त्वं मुदा मया सार्धं सुखं चर समाव्रज ॥ स्व्प्_१२६ ॥  
इति तत् कथितं श्रुत्वा सा परिव्राजिका ततः ।  
दण्डम् उपानहौ च्छत्रं गृहीत्वा प्रस्थिता शनैः ॥ स्व्प्_१२७ ॥  
ततः स ब्राह्मणो धृत्वा तां परिव्राजिकां मुदा ।  
विजयश्रीमहोत्साहैर् वासालयम् उपाचरत् ॥ स्व्प्_१२८ ॥  
तत्र वासे समाश्रित्य विद्वान् सो ऽत्यभिनन्दितः ।  
तया सार्धं यथाकामं भुञ्जमानो ऽरमत् सुखं ॥ स्व्प्_१२९ ॥  
तत्रैवं रम्यमाणासौ तेन भर्त्रातिरागिना ।  
काल आपन्नसत्वाभूत् प्रावृषीव घनो ऽम्बुभृत् ॥ स्व्प्_१३० ॥  
ततः क्रमेण सा नारी सम्प्रवर्धितगर्भिणी ।  
कृशाङ्गी पाण्डुवर्णाभून् मृदुवाग् मन्दगामिनी ॥ स्व्प्_१३१ ॥  
गर्भिणी सा परिज्ञाय निन्द्यमाना महाजनैः ।  
लज्जासङ्कोचितस्वान्ता भर्तारम् आह तं द्विजं ॥ स्व्प्_१३२ ॥  
स्वामिन् भवान् विजानातु यद् अहं गर्भिणी भवे ।  
तल् लोकैर् निन्द्यमानात्र कथं चरेय साम्प्रतं ॥ स्व्प्_१३३ ॥  
तद् अन्यविषये गत्वा स्थातुम् इच्छति मे मनः ।  
यदीच्छसि मया सार्धं रन्तुं प्रेहि व्रजेवहि ॥ स्व्प्_१३४ ॥  
इति तया समाख्यातं श्रुत्वा स ब्राह्मणस् तथा ।  
अन्यत्र विषये गन्तुं तया सार्धं समैच्छत ॥१३५ ॥  
ततस् तौ मथुरां त्यक्त्वा जग्मतुर् दक्षिणापथं ।  
जनपदचारिकां तत्र चरित्वा सुखम् आपतुः ॥ स्व्प्_१३६ ॥  
तत्र श्वेतवलाकाख्ये पुरे तौ दम्पती मुदा ।  
गत्वा रात्रौ समाश्रित्य न्यूषतुः परिखेदितौ ॥ स्व्प्_१३७ ॥  
तत्र सा नवमासानाम् अत्ययात् समयागते ।  
मठे लोकसभोनान्ते प्रासूत लघुदारकम् ॥ स्व्प्_१३८ ॥  
आत्मजं तं समालोक्य सुवर्णम् अभिसुन्दरं ।  
सा माता विस्मितस्वान्ता तस्थौ लज्जानतानना ॥ स्व्प्_१३९ ॥  
जनकोऽ पि तम् आलोक्य विज्ञो ऽयं हि भवेद् अपि ।  
इति मत्वा चिरं पश्यन्स् तस्थौ संहर्षिताशयः ॥ स्व्प्_१४० ॥  
ततः स जनकस् तस्य कृत्वा जातिमहं स्वयं ।  
नामास्य किं करिष्ये ऽहम् इति ध्यात्वैवम् अब्रवीत् ॥ स्व्प्_१४१ ॥  
यत् सभायां प्रजातो ऽयं तेनास्य नन्दनस्य मे ।  
सभिक इति विख्यातं नाम भवतु सर्वतः ॥ स्व्प्_१४२ ॥  
इत्य् आख्याय पिता तस्य दारकस्य यथार्थतः ।  
सभिक इति प्रख्यातं नाम कृत्वात्यसारयत् ॥ स्व्प्_१४३ ॥  
ततः स दारको मात्रा पित्रापि सम्प्रपालितः ।  
परिपुष्टेन्द्रियो वृद्धो बभूवाशु मनोहरः ॥ स्व्प्_१४४ ॥  
ततः स सभिको धीमान् अशिक्षत लिपीः क्रमात् ।  
सर्वशास्त्राण्य् अधीत्याशु महावादित्वम् आययौ ॥ स्व्प्_१४५ ॥  
एवं स वादिजिद् विज्ञः सर्वविद्याविचक्षणः ।  
विद्याभिमानिनः सर्वान् पराजेतुं समैच्छत ॥ स्व्प्_१४६ ॥  
ततो ऽनुज्ञां समासाद्य पित्रोः सो ऽत्यतिमानिकः ।  
प्रव्रजित्वा गुरोर् आज्ञां धृत्वाचरद् यतिव्रतं ॥ स्व्प्_१४७ ॥  
यस्य माता महाप्राज्ञा विद्याकरः पिता तथा ।  
अतो ऽतिमानी सभिकः स्वयं विद्याविचक्षणः ॥ स्व्प्_१४८ ॥  
ततः स मानिनो जेतुं समुद्रान्तिक आश्रमे ।  
महर्षीन् ब्राह्मणान् विज्ञान् सन्द्रष्टुं समुपाचरत् ॥ स्व्प्_१४९ ॥  
तत्र स वादिनः सर्वान् सर्वशास्त्रप्रवादिते ।  
जित्वा विजयम् आसाद्य समभ्यानन्दितो ऽचरत् ॥ स्व्प्_१५० ॥  
ततो ऽन्यत्राश्रमे गत्वा स सभिको व्यलोकयत् ।  
तथा प्रवादिनः सर्वाञ् जित्वा जयं समाययौ ॥ स्व्प्_१५१ ॥  
एवं स सभिको गत्वा षोडशनगरेष्व् अपि ।  
सर्वान् प्रवादिनो जित्वा जयकीर्तिश्रियं ययौ ॥ स्व्प्_१५२ ॥  
ततः स सभिकः सर्वविद्यामदाभिमानिकः ।  
सर्वान् प्रवादिनो जेतुं मनसैवं व्यचिन्तयत् ॥ स्व्प्_१५३ ॥  
सम्बुद्धो ऽसौ महाभिज्ञः सर्वज्ञो ऽर्हन् मुनीश्वरः ।  
सर्ववादिविजेतेति प्रथितं सर्वतो ऽधुना ॥ स्व्प्_१५४ ॥  
तद् अहं तस्य मुनीन्द्रस्य जगच्छास्तुर् महामतेः ।  
प्रज्ञाविशेषम् आज्ञातुं गमिष्यामि तदाश्रमे ॥ स्व्प्_१५५ ॥  
जेतुं न शक्यते बुद्धः क्षत्रियात्मज एव सः ।  
रणकाले तु वीरास् ते क्षत्रियाः शास्त्रवैमुखाः ॥ स्व्प्_१५६ ॥  
विद्याकरो मम पिता महाधीर् जननी पुनः ।  
स्वयं विद्याब्धिपारश् च सर्ववादिमदापहः ॥ स्व्प्_१५७ ॥  
इति स सभिको ध्यात्वा वाराणस्यां जिनाश्रमे ।  
मृगदावे भ्रमन् गत्वा समीक्ष्य समुपाचरत् ॥ स्व्प्_१३८ ॥  
तत्र सभासनासीनं सर्वलोकसमावृतं ।  
ददर्श स मुनीन्द्रं तं पूर्णेन्दुम् इव भास्करं ॥ स्व्प्_१५९ ॥  
तं दृष्ट्वा स महामानी विस्मयाक्रान्तमानसः ।  
विभिन्नवदनस् तस्थौ पश्यन् निश्चलितेन्द्रियः ॥ स्व्प्_१६० ॥  
ततो धैर्यं समालम्ब्य मदमानं विहाय सः ।  
प्रणत्वा साञ्जलिस् तत्र सम्पश्यन् समुपाचरत् ॥ स्व्प्_१६१ ॥  
तत्र स समुपाश्रित्य तस्य शास्तुर् महामुनेः ।  
प्रणत्वा चरणाम्भोजे साञ्जलिः समुपाश्रयत् ॥ स्व्प्_१६२ ॥  
तत्र स सुप्रसन्नात्मा साञ्जलिः स पुरः स्थितः ।  
सम्बुद्धं तं महाभिज्ञं सम्पश्यन्न् एवम् अब्रवीत् ॥ स्व्प्_१६३ ॥  
भगवन्स् तद् विजानीयाद् यदर्थे ऽहम् इहाव्रजे ।  
तद् भवान् मे मनोवाञ्छां सम्पूरयितुम् अर्हति ॥ स्व्प्_१६४ ॥  
इति सम्प्रार्थितं तेन श्रुत्वा स भग्वाञ् जिनः ।  
तं सभिकं समालोक्य विहसन्न् एवम् आदिशत् ॥ स्व्प्_१६५ ॥  
शृणु साधो महाभाग यदर्थे त्वम् इहागतः ।  
तत् ते सम्पूरयिष्यामि समाख्याहि समीहितं ॥ स्व्प्_१६६ ॥  
इत्य् आदिष्टं मुनीन्द्रेण श्रुत्वा स सभिको मुदा ।  
भगवन्तं तम् आलोक्य साञ्जलिर् एवम् अब्रवीत् ॥ स्व्प्_१६७ ॥  
भगवन् भवता प्राप्तं किं ज्ञानं किं च ते व्रतं ।  
यत् सम्बुद्धो भवान् ख्यात एतद् आदेष्टुम् अर्हति ॥ स्व्प्_१६८ ॥  
इति तत् प्रार्थितं श्रुत्वा सर्वमानिमदापहः ।  
भगवान् सभिकं द्र्ष्ट्वा तद् उत्तरम् उपादिशत् ॥ स्व्प्_१६९ ॥  
उत्तरं प्रतिपृच्छस्व तदर्थं सभिक मदी ।  
शिष्याणाम् अग्रतो ऽज्ञो ऽयं स्वल्पशिक्षापरिग्रहात् ॥ स्व्प्_१७० ॥  
इति सर्वज्ञवचनं श्रुत्वा सभिक मानिकः ।  
निर्मद उत्तरं विज्ञं पप्रच्छ साञ्जलिः स्मितः ॥ स्व्प्_१७१ ॥  
भगवताज्ञपितस् त्वं तदर्थं मे समादिश ।  
विनयाद् अर्थितस् तेन तदर्थम् उत्तरादिशत् ॥ स्व्प्_१७२ ॥  
कथम् अज्ञो ऽसि सभिक सर्वविद्याविचक्षण ।  
श्रूयतां कथयिष्यामि सङ्क्षेपात् सावधानतः ॥ स्व्प्_१७३ ॥  
बोधिचर्याव्रतं धृत्वा सम्प्राप्य बोधिम् उत्तमां ।  
सम्बोधयति यः सर्वं स सम्बुद्धो निगद्यते ॥ स्व्प्_१७४ ॥  
माराश्रयं गृहं त्यक्त्वा निष्क्लेशो विजितेन्द्रियः ।  
सर्वसत्वहितार्थेन चरते यस् तपोव्रतं ॥ स्व्प्_१७५ ॥  
सो ऽर्हन् भिक्षुर् विशुद्धात्मा चतुर्ब्रह्मविहारिकः ।  
सद्धर्मश्रावकः सङ्घः स योगी यतिर् उच्यते ॥ स्व्प्_१७६ ॥  
मायाभवं जगन् मत्वा स्वपरात्महितार्थभृत् ।  
बोधिचर्याव्रतं धृत्वा चरते यो जगद्धिते ॥ स्व्प्_१७७ ॥  
स श्रमणो महाभिज्ञो भद्रश्रीसद्गुणाश्रयः ।  
बोधिसत्वो महासत्वः सर्वधर्मार्थभृत् स्मृतः ॥ स्व्प्_१७८ ॥  
इत्य् उत्तरेण सन्दिष्टं श्रुत्वा स सभिकः पुनः ।  
साश्चर्य उत्तरं विज्ञं प्रणत्वा च न्यवेदयत् ॥ स्व्प्_१७९ ॥  
उत्तरब्राह्मणाः के च स्नातकाश् च कथं द्विजाः ।  
वैदिकाश् च कथं विप्राः श्रोत्रियाश् चापि ते कथं ॥ स्व्प्_१८० ॥  
क्षेत्रज्ञाश् च कथं ते ऽपि कथं च ब्रह्मचारिनः ।  
ऋषयश् च परिव्राजा मुनयश् च तपस्विनः ॥ स्व्प्_१८१ ॥  
यतयो योगिनश् चापि कथं केनापि कर्मतः ।  
एतत् कर्म समाख्याय सम्बोधयतु मे मनः ॥ स्व्प्_१८२ ॥  
इति सम्प्रार्थितं तेन उत्तरो विप्रभिक्षुकः ।  
तं सभिकं समालोक्य विहसन्न् एवम् आदिशत् ॥ स्व्प्_१८३ ॥  
ये च शुद्धात्मनो ऽहिंसा धर्माश्रितास् तपस्विनः ।  
शुद्धसंवरसन्धाना योगाभ्यासे सुचातुराः ॥ स्व्प्_१८४ ॥  
साधु शृणु समाधाय यद् एतत् प्रष्टुम् इच्छसि ।  
तत् ते मनोऽभितुष्टये वक्ष्याम्य् अहं समासतः ॥ स्व्प्_*१८४अ* ॥  
यो विश्वं सृजति ब्रह्मा स्वयम्भूर् वेदभृद् विधिः ।  
तस्यात्मजहाः समाचारः सात्विका निर्मलेन्द्रियाः ॥ स्व्प्_*१८४ब्* ॥  
स्वपरात्मसमाचाराश् चतुर्ब्रह्मविहारिणः ।  
वेदधर्मार्थभर्तारः सन्तस् ते ब्राह्मणाः स्मृताः ॥ स्व्प्_१८५ ॥  
स्नात्वा तीर्थेषु नित्यं ये शुद्धशीला जितेन्द्रियाः ।  
ब्रह्मव्रतं चरन्तस् ते निष्काङ्क्षाः स्नातकाः स्मृताः ॥ स्व्प्_१८६ ॥  
संस्कारपरिशुद्धा ये वेदधर्मसमाचराः ।  
ब्रह्मचर्याव्रतं धृत्वा चरन्ते ते द्विजाः स्मृताः ॥ स्व्प्_१८७ ॥  
शुद्धशीलाः समाचारा वेदधर्मार्थसाधकाः ।  
ब्रह्मवृत्तिसमाधाना धीरास् ते वैदिकाः स्मृताः ॥ स्व्प्_१८८ ॥  
ये ब्रह्मसंवरं धृत्वा सञ्चरन्तः सदा शुभे ।  
सद्विधेः पूरयन्त्य् अर्थं ते विप्राः कथिता बुधैः ॥ स्व्प्_१८९ ॥  
ये सुधीरा महावीराः सर्वसत्वहितोद्यताः ।  
वेदभद्रार्थभर्तारः प्राज्ञास् ते श्रोत्रियाः स्मृताः ॥ स्व्प्_१९० ॥  
सर्वेषाम् इन्द्रियाणां यत् क्षेत्रम् आत्मा समाश्रयेत् ।  
तद्विशुद्धिं विजानीते स तु क्षेत्रज्ञ उच्यते ॥ स्व्प्_१९१ ॥  
ये मैत्रीमुदितात्मानः कारुण्यार्द्रितमानसाः ।  
उपेक्ष्य सञ्चरन्ते ऽर्थे भद्र ते ब्रह्मचारिनः ॥ स्व्प्_ल्९२ ॥  
संसारविरतोत्साहा निर्वृतिसुखलालसाः ।  
प्रव्रज्याव्रतसञ्चारास् ते परिव्राजकाः स्मृताः ॥ स्व्प्_१९३ ॥  
ये च ब्रह्मसमाचारा महासत्वा महर्धिकाः ।  
ऋषयस् ते समाख्याता स्वर्गाभिपदसाधिनः ॥ स्व्प्_१९४ ॥  
ये भवगतिसञ्चारनिःसङ्गाः सुस्थितेन्द्रियाः ।  
मौनचर्यासमाचाराः सन्तस् ते मुनयः स्मृताः ॥ स्व्प्_१९५ ॥  
निरपेक्षाः स्वकाये ऽपि ये चरन्ते तपोव्रतं ।  
तपस्विनस् त आख्याता भद्रश्रीसद्गुणार्थिनः ॥ स्व्प्_१९६ ॥  
ये मायारतिनिष्काङ्क्ष निष्क्लेशा विजितेन्द्रियाः ।  
निर्ममाः संयतात्मानो यतयस् ते निरञ्जनाः ॥ स्व्प्_१९७ ॥  
ये विश्वाससमाचारा निर्विकल्पा निराश्रयाः ।  
समाधिनिहितात्मानो योगिनस् ते निरञ्जनाः ॥ स्व्प्_१९८ ॥  
एते भवविनिर्मुक्ताः प्रव्रज्याव्रतचारिणः ।  
परिशुद्धेन्द्रियात्मानः संयायुः परमां गतिं ॥ स्व्प्_१९९ ॥  
एतत् स्वल्पतरार्थे ऽपि कथं न ज्ञायते त्वया ।  
विद्याभिमानिना सर्वाञ् जेष्यामीति मदोद्धतः ॥ स्व्प्_२०० ॥  
मानं त्यज त्वं सभिक भजैनं शास्त्रपारगं ।  
बोधिं चर मोक्षकामिन् प्रव्रज्याव्रतम् आदध ॥ स्व्प्_२०१ ॥  
इत्य् उक्त्वा निजवृत्तान्तं कथयामास विस्तरं ।  
नालकस्यानुजस्यापि सर्वज्ञस्यानुभावतां ॥ स्व्प्_२०२ ॥  
अयम् एव त्रिलोकेषु सर्वविद्याधिपः सुधीः ।  
सर्वधर्माधिपः शास्ता सर्ववादिमदापहः ॥ स्व्प्_२०३ ॥  
यस्य स्मरणमात्रेण ममानुजो महासुधीः ।  
सर्ववादिविजेताभूच् छ्रुतिधरः सुपारगः ॥२०४ ॥  
एतादृशस्य सर्वज्ञस्य दर्शने श्रवणे पुनः ।  
का कथा चर तस्मात् त्वं शासने ऽस्य सुसंवरं ॥ स्व्प्_२०५ ॥  
इत्य् उत्तरगिरं श्रुत्वा सभिकः सो ऽतिसाहसः ।  
प्रव्रज्याव्रतम् आधातुं समभूत् प्रमनाः कृती ॥ स्व्प्_२०६ ॥  
इति तेन जगच्छास्त्रा समादिष्टं निशम्य सः ।  
सभिकः सुप्रसन्नात्मा प्राभ्यनन्दत् प्रबोधितः ॥ स्व्प्_*२०६* ॥  
ततः स सभिको विज्ञः सम्बुद्धगुणलालसः ।  
तं मुनीन्द्रं मुदा नत्वा साञ्जलिर् एवम् अब्रवीत् ॥ स्व्प्_२०७ ॥  
भगवन् सर्वविद् विज्ञ सर्वविद्यान्तपारग ।  
क्षमस्व मे ऽपराधं यन् मदोत्थित दयानिधे ॥ स्व्प्_२०८ ॥  
त्वम् एव भगवान् नाथः सर्वधर्माधिपो जिनः ।  
भवान् एव जगच्छास्ता महाभिज्ञो मुनीश्वरः ॥ स्व्प्_२०९ ॥  
चतुर्मारविनिर्जेता विनायकस् तथागतः ।  
विराजते भवान् एव त्रैधातुकाधिपेश्वरः ॥ स्व्प्_२१० ॥  
क्लेशध्वान्ताभिनिर्हन्ता सद्धर्मज्ञानभास्करः ।  
यद् अहं भगवन् पातुं धर्मामृतं समुत्सहे ॥ स्व्प्_२११ ॥  
तद् भवान् मां समालोक्य समन्वाहर्तुम् अर्हति ।  
सदाहं भवता शास्तः शरणे समुपस्थितः ॥ स्व्प्_२१२ ॥  
धृत्वानुज्ञां समाधाद्य चरिष्ये सौगतं पदं ।  
तद् भवान् सौगते धर्मे भद्रश्रीबोधिसाधने ॥ स्व्प्_२१३ ॥  
कृपाय मां समायुज्य सञ्चारयितुम् अर्हति ।  
इति सम्प्रार्थितं तेन श्रुत्वा स करुणाम्बुधिः ॥ स्व्प्_२१४ ॥  
अपमदं परिव्राजं तं समीक्ष्यैवम् आदिशत् ।  
एहि भद्रास्ति ते वाञ्च्छा सौगते संवरे यदि ॥ स्व्प्_२१५ ॥  
बोधिचर्यां समाधाय निष्क्लेशं सञ्चर व्रतं ।  
इत्य् आदिश्य स सम्बुद्धो दक्षिणपाणिना स्वयं ॥ स्व्प्_२१६ ॥  
शिरसि संस्पृशन्स् तस्य त्रिकायम् अभ्यशोधयत् ।  
भगवता शिरः स्पृष्टे मुण्डितः स जितेन्द्रियः ॥ स्व्प्_२१७ ॥  
खिष्खिरीपात्रभृद् भिक्षुर् बभूव चीवरावृतः ।  
ततः स सुप्रसन्नात्मा प्राप्यानुज्ञां जगद्गुरोः ॥ स्व्प्_२१८ ॥  
बोधिचर्याव्रतं धृत्वा समाचरत् समाहितः ।  
ततः समाधिशुद्धात्मा परिशुद्धत्रिमण्डलः ।  
ब्रह्मचारी महाभिज्ञो बभूव सौगतो यतिः ॥ स्व्प्_२१९ ॥  
  
इति श्रीभद्रकल्पावदाने अशोकोपगुप्तसम्भाषणे सभिकसौगतशासनप्रव्रज्याव्रतचारणपरिवर्तो नाम चतुर्दशो ऽध्यायः ॥  
  
(सम् ४७अ३ड़्ड़्।: अद्दितिओनल् वेर्सेस्):  
एतद् दृष्ट्वा समाकर्ण्य सर्वे लोकाधिपा अपि ।  
तद् व्रतम् अनुमोदन्तः सञ्चेरिरे ऽभिनन्दिताः ॥ स्व्प्_*२१९* ॥  
इति मे गुरुणादिष्टं श्रुतं मया तथोच्यते ।  
त्वम् अपीदं महाराज श्रुत्वानुमोद्य चारय ॥ स्व्प्_*२२ओ* ॥  
श्रुत्वेदं मे ऽनुमोदन्ति सर्वे ते निर्मलेन्द्रियाः ।  
बोधिसत्वा महाभिज्ञाः भवेयुर् बोधिलाभिनः ॥ स्व्प्_*२२१* ॥  
इति शास्त्रार्हतादिष्टं श्रुत्वा ऽशोको नृपो मुदा ।  
तथेत्य् अभ्यनुमोदित्वा प्राभ्यनन्दत् सपार्षदः ॥ स्व्प्_*२२२* ॥  
  
इति सभिकसौगतशासनप्रव्रज्याव्रतचरणपरिवर्तो नाम नवमो ऽध्यायः समाप्तः ॥  
  
  
  
  
