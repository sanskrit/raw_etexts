---
title: 'Asanga: Trisatikayah prajnaparamitayah karikasaptatih'

---
## Intro

Asanga: Trisatikayah prajnaparamitayah karikasaptatih   

Asanga: Trisatikayah prajnaparamitayah karikasaptatih  
Based on the edition by G. Tucci: Minor Buddhist Texts, part I. Roma 1956  
(Serie Orientale Roma, 9), pp. 54-92.  

Input by Klaus Wille (Göttingen)  

ITALICS for restored text  

## पाठः

असङ्ग: त्रिशतिकायाः प्रज्ञापारमितायाः कारिकासप्ततिः  

परमो ऽनुग्रहो ज्ञेयः शारीरः सपरिग्रहः ।  
प्राप्ताप्राप्ताविहानौ च परमा स्यात् परीन्दना ॥ त्श्प्क्_१  
विपुलः परमो ऽत्यन्तो ऽविपर्यस्तश् च चेतसि ।  
उपकाराशयः स्थानं याने ऽस्मिन् गुणपूरितः ॥ त्श्प्क्_२  
दानं पारमिताषत्कम् आमिषाभयधर्मतः ।  
एकद्वयत्रयेणेह प्रतिपत् सा ऽप्रतिष्ठिता ॥ त्श्प्क्_३  
आत्मभावे प्रतिकृतौ विपाके चाप्य् असक्तता ।  
अप्रवृत्तितदन्यार्थप्रवृत्तिपरिवर्जने ॥ त्श्प्क्_४  
प्रग्रहो मण्डले त्रेधा निमित्ताच् चित्तवारणम् ।  
उत्तरोत्तरसन्देहजन्मतश् च निवारणा ॥ त्श्प्क्_५  
संस्कृतत्वेन सङ्कल्प्य सम्पत् प्राप्तौ निवार्यते ।  
त्रैलक्षण्यान्यथाभावात् तदभावात् तथागतः ॥ त्श्प्क्_६  
सहेतुफलगाम्भीर्यदेशनास्मिन् युगाधमे ।  
न निष्फला यतः सन्ति बोधिसत्त्वास् त्रयान्विताः ॥ त्श्प्क्_७  
शिक्षयोपासानात् पूर्वं कुशलस्यावरोपणात् ।  
शीलवन्तो ऽन्यबुद्धेषु गुणवन्तश् च कीर्तिताः ॥ त्श्प्क्_८  
सपुद्गलेषु धर्मेषु सञ्ज्ञाया विप्रहाणतः ।  
प्रज्ञावन्तश् च सञ्ज्ञाया अष्टधाष्टार्थभेदतः ॥ त्श्प्क्_९  
पृथग्भावेन सन्तत्या वृत्तेर् आजीवितस्थितेः ।  
पुनश् च गतिलीनत्वाद् आत्मसञ्ज्ञा चतुर्विधा ॥ त्श्प्क्_१०  
सर्वाभावाद् अभावस्य सद्भावान् नाभिलाप्यतः ।  
अभिलापप्रयोगाच् च धर्मसञ्ज्ञा चतुर्विधा ॥ त्श्प्क्_११  
अधिमुक्तिवशात् तेषां भूतसञ्ज्ञा प्रसादतः ।  
यथारुताग्रहात् संयग्देशितत्वस्य चोद्ग्रहात् ॥ त्श्प्क्_१२  
फलतो न मिता बुद्धैः प्रणिधिज्ञानलक्षिताः ।  
इआभसत्कारकामानां तद्वादविनिवृत्तये ॥ त्श्प्क्_१३  
अस्थानाद् आनुकूल्याच् च धर्मेष्व् अधिगमस्य हि ।  
कोलस्येव परित्यागो धर्मे सन्धिस् ततो मतः ॥ त्श्प्क्_१४  
नैर्माणिकेन नो बुद्धो धर्मो नापि च देशितः ।  
देशितस् तु द्वयाग्राह्यो ऽवाच्यो ऽवाक्पथलक्षणात् ॥ त्श्प्क्_१५  
ग्रहणदेशणा चास्य नापार्था पुण्यसङ्ग्रहात् ।  
पुण्यं बोध्यनुपस्तम्भाद् उपस्तम्भाद् द्वयस्य च ॥ त्श्प्क्_१६  
स्वाभाविकाप्तिहेतुत्वात् तदन्यस्य च जन्मनः ।  
कैवल्याद् बुद्धधर्माणाम् अग्र्यत्वं पुण्यसाधनम् ॥ त्श्प्क्_१७  
अग्राह्यानभिलप्यत्वं स्वफलानाम् अनुद्ग्रहात् ।  
द्वयावरणनिर्मोक्षात् सुभूताव् अरणाद्वयं ॥ त्श्प्क्_१८  
बुद्धदीपङ्कराग्राहाद् वक्येनाधिगमस्य हि ।  
ततश् चाधिगमे सिद्धा अग्राह्यानभिलाप्यता ॥ त्श्प्क्_१९  
ज्ञाननिष्यन्दविज्ञप्तिमात्रत्वात् क्षेत्रनोद्ग्रहः ।  
अविग्रहत्वाद् अग्रत्वाद् अव्यूहं व्यूहता मता ॥ त्श्प्क्_२०  
सुमेरोर् इव राजत्वे सम्भोगे नास्ति चोद्ग्रहः ।  
सास्रवत्वेन चाभावात् संस्कृतत्वेन चास्य हि ॥ त्श्प्क्_२१  
बहुत्वभेदख्यात्यर्थं विशेषस्य च सिद्धये ।  
पौर्वापर्येण पुण्यस्य पुनर् दृष्टान्तदेशना ॥ त्श्प्क्_२२  
द्वयस्य पात्रीकरणान् निष्यन्दत्वमहत्वतः ।  
असङ्क्लेशस्य हेतुत्वाद् धीनाभिभवनाद् अपि ॥ त्श्प्क्_२३  
तत्फलश्रेष्ठदुःखत्वाद् दुर्लभार्थोत्तमार्थतः ।  
ज्ञेयापारमितत्वाच् च परासाधारणत्वतः ॥ त्श्प्क्_२४  
गाढगम्भीरभावाच् च परसूत्रविशिष्टतः ।  
महाशुद्धान्वयत्वाच् च पुण्यात् पुण्यं विशिष्यते ॥ त्श्प्क्_२५  
सहिष्णुता च चर्यायां दुष्करायां शुभा यतः ।  
तद्गुणापरिमाणत्वाद् अग्रार्थेन निरुच्यते ॥ त्श्प्क्_२६  
आत्मव्यापादसञ्ज्ञाया अभावाद् दुःखता न च ।  
ससुखा करुणाभावाच् चर्यादुःखफला ततः ॥ त्श्प्क्_२७  
चित्तात्यागाभिनिर्हारे यत्नः कार्यो दृढो यतः ।  
क्षान्तिपारमिताप्राप्तौ तत्प्रायोगिक एव च ॥ त्श्प्क्_२८  
प्रतिपत्तिश् च सत्त्वार्था विज्ञेया हेतुभावतः ।  
सत्त्ववस्तुनिमित्तात् तु विज्ञेया परिवर्जिता ॥ त्श्प्क्_२९  
नामस्कन्धाश् च तद्वस्तु तत्सञ्ज्ञापगमाज् जिने ।  
तदभावो हि बुद्धानां तत्त्वदर्शनयोगतः ॥ त्श्प्क्_३०  
फलाप्रतिष्ठितो मार्गस् तत्फलस्यापि कारणम् ।  
बुद्धानां भूतवादित्वात् तच् च ज्ञेयं चतुर्विधम् ॥ त्श्प्क्_३१  
प्रतिज्ञा हीनयानस्य महायानस्य देशना ।  
सर्वव्याकरणानां च न विसंवादिनी यतः ॥ त्श्प्क्_३२  
अप्राप्तेर् आनुकुल्याच् च न सत्या न मृषा मता ।  
यथारुतनिवेशस्य प्रतिपक्षेण देशना ॥ त्श्प्क्_३३  
x x x x x x x x x x x x x ।अलाभता ।  
अज्ञानात् सप्रतिष्ठेन ज्ञानाद् अन्येन लाभता ॥ त्श्प्क्_३४  
तमःप्रकाशम् अज्ञानं ज्ञानम् आलोकवन् मतम् ।  
प्रतिपक्षविपक्षस्य लाभहान्यामुखत्वतः ॥ त्श्प्क्_३५  
यादृश्या प्रतिपत्त्या x x x x x x x x x ।  
यत् कर्मिका च सा धर्मे प्रतिपत्तिस् तद् उच्यते ॥ त्श्प्क्_३६  
व्यञ्जने त्रिविधा धर्मधरत्वे श्रुतविस्तरे ।  
अर्थस्य परतो ऽध्यात्मम् आप्तौ श्रवणचिन्तनात् ॥ त्श्प्क्_३७  
x x x x x x x x x x x x परिपाचने ।  
वस्तुकालमहत्वेन पुण्यात् पुण्यं विशिष्यते ॥ त्श्प्क्_३८  
अगोचरत्वं कैवल्यं महात्माश्रितता तथा ।  
दुर्लभश्रवता चैव धातुपुष्टिर् अनुत्तरा ॥ त्श्प्क्_३९  
x x x x x x x x x x x पात्रताश्रये ।  
शोधनावरणानां च क्षिप्राभिज्ञात्वम् एव च ॥ त्श्प्क्_४०  
विचित्रइओकसम्पत्तिविपाकः सुमहान्न् अपि ।  
कर्माणि एतानि धर्मे प्रतिपत्तेर् मतानि x ॥ त्श्प्क्_४१  
x x x x x x x x x बोधिसत्त्वकल्पना ।  
चित्तावरणम् आख्यातं यच् चित्तम् अप्रतिष्ठितं ॥ त्श्प्क्_४२  
पश्चाद्व्याकरणान् नो च चर्या दीपङ्करे परा ।  
बोधिस् तच् चर्यया तुल्या न स x x x x x x ॥ त्श्प्क्_४३  
x x x x x x x x न मृषा परिदीपिता ।  
धर्मास् ततो बुद्धधर्माः सर्वे ऽभावस्वलक्षणाः ॥ त्श्प्क्_४४  
धर्मकायेन बुद्धस् तु मतः सः पुरुषोपमः ।  
निरावरणतो x x x x x x x x x x x ॥ त्श्प्क्_४५  
गुणमहात्म्यतश् चापि महाकायः स एव हि ।  
अभावकायभावाच् च अकायो ऽसौ निरुच्यते ॥ त्श्प्क्_४६  
धर्मधाताव् अकुशलः सत्त्वनिर्वापणे मतिः ।  
क्षेत्राणां शोधने चैव x x x x x x x x ॥ त्श्प्क्_४७  
सत्त्वानां बोधिसत्त्वानां धर्मान् यश् च नैरात्मकान् ।  
बुद्ध्याधिमुच्यते ऽनार्य आर्यो धीमान् स कठ्यते ॥ त्श्प्क्_४८  
नोपलम्भे ऽपि धर्माणां चक्षुर् न हि न विद्यते ।  
बुद्धानां पञ्चधा तच् च वितथार्थस्य दर्शनात् ॥ त्श्प्क्_४९  
नानाविथतविज्ञप्तेः स्ंऋत्युपस्थानवर्जनात् ।  
निराधारप्रबन्धो ऽस्या वितथातो निरुच्यते ॥ त्श्प्क्_५०  
ज्ञानस्याधारतो ज्ञेया पुण्ये वितथता न च ।  
ततः पुण्यनिमित्तं हि पुनर् दृष्टान्तकीर्तनम् ॥ त्श्प्क्_५१  
न धर्मकायनिष्पत्तिर् अनुव्यञ्जनम् उच्यते ।  
न च लक्षणसम्पत्तिस् तद् अकायत्वतो मता ॥ त्श्प्क्_५२  
धर्मकायाविनिर्भागान् न द्वयं न तथागतः ।  
सम्पत्तिर् उच्यते भूयो द्वयं नास्त्य् अस्तिता ततः ॥ त्श्प्क्_५३  
x x x x x x x x x x x x x कल्पिता ।  
धर्मकायाविनिर्भागाद् देशनाप्य् अस्वलक्षणा ॥ त्श्प्क्_५४  
देश्यदैशिकगाम्भीर्यश्रद्धा न च न सन्ति हि ।  
न सत्त्वा नापि चासत्त्वास् ते ऽनार्यार्य x x x x ॥ त्श्प्क्_५५  
x x x x x x x x ज्ञेया बोधिर् अनुत्तरा ।  
न वृद्ध्या धर्मधातौ हि शुद्धिसाम्यात् स्वलक्षणात् ॥ त्श्प्क्_५६  
उपायानुत्तरत्वाच् च सास्रवत्वाद् अधर्मतः ।  
शुभा न धर्मा x x x x x x x x x x x ॥ त्श्प्क्_५७  
नैव? चाव्याकृतत्वे ऽपि देशना ऽप्राप्तये मता ।  
धर्मरत्नं ततश् चैकं रत्नाद् अन्याद् विशिष्यते ॥ त्श्प्क्_५८  
सङ्ख्याप्रभवजातीनां सम्बन्धस्य विशेषणे ।  
x x x x x x x x x x x x x लभ्यते ॥ त्श्प्क्_५९  
समत्वाद् धर्मधातोश् च न सत्त्वा मोचिता जिनैः ।  
सहनाम्ना यतः स्कन्धा धर्मधात्वबहिर्गताः ॥ त्श्प्क्_६०  
आत्मग्राहसमो दोसस् त x x x x x x x ।  
x x x x x ग्राहे हि अग्राहग्राहता मता ॥ त्श्प्क्_६१  
न चैव रूपकायेन सो ऽनुमेयस् तथागतः ।  
धर्मकायो यतश् चक्रवर्ती माभूत् तथागतः ॥ त्श्प्क्_६२  
न च लक्षणवैपाक्यपुण्य्। x x x x x x ।  
धर्मकायस्य लाभो हि उपायो यद् विलक्षणः ॥ त्श्प्क्_६३  
रूपानुश्रवमात्रेण न बुद्धज्ञः पृथग्जनः ।  
तथताधर्मकायो हि यतो ऽविज्ञानगोचरः ॥ त्श्प्क्_६४  
न च पुण्यस् x x x x x x x x x x x x ।  
क्षान्तिलाभे ऽपि नोच्छेदो निर्मलस्यास्य लाभतः ॥ त्श्प्क्_६५  
पुनः पुण्यनिमित्तं हि तस्माद् दृष्टान्तदेशना ।  
तत् पुण्यस्याविपाकत्वान् नोद्ग्रहः सपरिग्रहः ॥ त्श्प्क्_६६  
तन् निर्माणफलं तेषां पुण्य x x x x x x ।  
अनाभोगेन यत् कर्म बुद्धाः कुर्वन्ति दिक्षु च ॥ त्श्प्क्_६७  
गत्यादयस् तु निर्माणैर् बुद्धास् त्व् अविचलाः सदा ।  
धर्मधातौ च तत्स्थानं नैकत्वान्यत्वतो मतम् ॥ त्श्प्क्_६८  
रजोमषीक्रिया धातोर् दृष्टान्तस् तस्य द्योतकः ।  
मषीकरणता क्लेशक्षयस्येह निदर्शनम् ॥ त्श्प्क्_६९  
असञ्चयत्वापिण्डत्वम् अनेकत्वनिदर्शनम् ।  
संहतस्थानता तस्मिन् नान्यत्वे च निदर्शनम् ॥ त्श्प्क्_७०  
व्यवहारमात्रताया बालानाम् उद्ग्रहो ऽन्यथा ।  
द्वयाभावान् न बोध्याप्तिः प्रहाणाद् आत्मधर्मयोः ॥ त्श्प्क्_७१  
तस्माद् दृष्टिर् अदृष्टिश् च नैरर्थ्याभूतकल्पतः ।  
सूक्ष्मम् आवरणं ह्य् एतत् तथा ज्ञानात् प्रहीयते ॥ त्श्प्क्_७२  
ज्ञानद्वयसमाधानप्रहेयं तच् च देशितम् ।  
निर्माणैः कशणात् पुण्यं तद् बुद्धानां न नाक्षयम् ॥ त्श्प्क्_७३  
निर्मितो ऽस्मीति चात्मानं काशयन्तस् तथागताः ।  
प्रकाशयन्ति नात्मानं तस्मात् सा काशना सती ॥ त्श्प्क्_७४  
संस्कारो न तथा नान्यं निर्वाणं हि तथागते ।  
नवधा सम्भूतस्येह संयग्ज्ञानपरीक्षणात् ॥ त्श्प्क्_७५  
दृष्टिर् निमित्तं विज्ञानं प्रतिष्ठादेहभोगता ।  
अतीतं वर्तमानं च परीक्ष्यं चाप्य् अनागतम् ॥ त्श्प्क्_७६  
लक्षणस्योपभोगस्य प्रवृत्तेश् च परीक्षणात् ।  
निर्मलां तेषु वशितां संस्कारेषु समाप्नुते ॥ त्श्प्क्_७७  
  
त्रिशतिकायाः प्रज्ञापारमितायाः कारिकासप्ततिः समाप्ता ॥  ॥  
कृतिर् इयम् आर्यासङ्गपादानाम् इति ॥  ॥  

