+++
title = "Tathagatabimbakarapanasutra"

+++
## Intro

Tathagatabimbakarapanasutra  

Tathagatabimbakarapanasutra = Tbks  
Based on the ed. by Adelheid Mette: "Zwei kleine Fragmente aus Gilgit",   
Studien zur Indologie und Iranistik 7 (1981), pp. 133-151.  
GBM 1684.1_1691.2 (Bl. 2_5)  

Input by Klaus Wille (Göttingen)  

BOLD for first aksara in new line (and references)  

## पाठः

तथागतबिम्बकारापणसूत्र  

(त्ब्क्स् २र्१) स् सकोतूहलहृदया एवम् ऊचु ।  
अहो पुण्यफलप्रभावम् इति महात्वं  
अहो पुण्यप्रभावम् इति तूष्णीबभूवुः  
     ततः सुवर्णप्रभो (त्ब्क्स् २र्२) सपरिवार भगवन्तं प्रदक्षिणीकृत्य शिरसा प्रणम्य भगवतो ऽन्तिकं निषण्ण धर्मश्रवणार्थम्* अथ (त्ब्क्स् २र्३) भगवां सर्वसत्वानुसंशयं ज्ञात्वा तेभ्यो महाजनकायेभ्य धर्मश्रावणिकेभ्यः तस्य सुवर्णप्रभस्य राजकुमारस्य पूर्वसुचरितपुण्यफलेन (त्ब्क्स् २र्४) प्रभावसमुदयसंदर्शनहेतुभूतां विचित्र प्रकारां सप्रतीत्यसमुत्पादां चतुरार्यसत्यकथासंयुक्तां (त्ब्क्स् २र्५) धर्मदेशनां देशयति । आदौ कल्याणं मध्ये कल्याणं पर्यवसाने कल्याणं स्वर्थं सुव्यंजनं केवलं परिपूर्णम्* (त्ब्क्स् २र्६) परिशुद्धं पर्यवदातं ब्रह्मचर्यं प्रकाशयति स्म :  
     भूतपूर्वं भिक्षवः अतीते ऽध्वनि एकनवतिमे कल्पे (त्ब्क्स् २र्७) विपश्यी नाम सम्यक्संबुद्धो विद्याचरणसंपन्नस् सुगतो लोकविद् अनुत्तरः पुरुषदम्यसारथिश् शास्ता देवमनुष्याणां (त्ब्क्स् २व्१) बुद्धो भगवां बुद्धकृत्यम् अ॥अशिष्यविनेयकृत्यं कृत्वा निरिन्धनो ऽग्निर् इव परिनिर्वृत समभिजगाम : तद् एक पुरुषो (त्ब्क्स् २व्२) भिक्षवः परुषदरिद्रकृषिकर्मणावप्रतिवृत्ति भगवता विपश्यिन शासनेभिः प्रसन्नाः भगवतो विपश्यिनः (त्ब्क्स् २व्३) प्रतिमां कर्ता  
     तस्मिं काले तस्मिं समये स एवायं सुवर्णप्रभो राजकुमार यद् भगवतो विपश्यिनः प्रतिमां (त्ब्क्स् २व्४) कारयत यत् पुण्यफलसमुदयप्रभावै दिव्यसुखोपभोगैश्वर्यमहात्वम् अनुभूतवान्* अयं स सुवर्णप्रभो (त्ब्क्स् २र्व्५) राजकुमार समासतो भिक्षव सर्वासु जातिषु तद् भाषयामि:  
     सप्तरत्नमयेन समन्वागतो श्रीचक्रवर्तिराज्यं (त्ब्क्स् २र्६) चतुर्द्वीपेश्वरो नभस्तलचर : अप्रतिहतचक्ररत्नगतिप्रचार । अधीश्वराधिपति । शतसहस्रकृत्वा (त्ब्क्स् ३र्१) चतुर्द्वीपेश्वरो राजा चक्रवर्ती बभूवु ।  
     अनेनैव बुद्धप्रतिमापुण्यफलविपाकेन तथैवंविध । (त्ब्क्स् ३र्२) स कामावचरेषु देवनिकायेषु स्वर्गेषु एकैकशः शतसहस्रकृत्वा भिक्षव देवानाम् इन्द्रो राजा बभूव : (त्ब्क्स् ३र्२) एवंविध : शतसहस्रकृत्वा दश ब्रह्मकायिकेषु ब्रह्माधिपतिर् बभूवु: अनुलोमप्रतिलोमजन्मशतसहस्रेषु (त्ब्क्स् ३र्४) कोटि क्षत्रियब्राह्मणेश्वराधिपतिकुलेषु राजा बभूव । एवंविधश् च भिक्षव। सौभाग्यकान्तिद्युतिकीर्तियशोबलसमन्वागत (त्ब्क्स् ३र्५) स्वर्गा च्युत। ऐश्वर्येषु राजकुले जातः उत्तमजात अनुत्तमजात। (त्ब्क्स् ३र्६) सुवर्णप्रभो राजकुमारः अन्तिके देवमनुष्याणां अच्युतं अजरं अमरणं शिवं शान्तं पदं लभिष्यतीति । ततो (त्ब्क्स् ३र्७) ऽस्य भिक्षव सुवर्णप्रभस्य राजकुमारस्य बुद्धप्रतिमापुण्यफलप्रभावम् अनुशृणुता मानुष्यजातिषु येषु (त्ब्क्स् ३व्१) आत्महितपरहितकामेन नाम भिक्षव बुद्धप्रतिमा निकरणीया ।  
     तद्यथा भिक्षव : मृन्मयी वा । (त्ब्क्स् ३व्२) शैलमयी वा । दन्तमयी वा । दारुमयी वा । सुवर्णमयी वा । कंसमयी वा । त्र॥।मयी वा । रुप्यमयी (त्ब्क्स् ३व्३) वा स्फटिकमयी वा । मणिरत्नकमयी वा । रीतमयी वा । बुद्धप्रतिमा करणीयका वा । दीर्घका वा । ह्रस्वकां (त्ब्क्स् ३व्४) वा । सधातुकं वा । सप्रतीत्यसमुत्पादं वा ।  
     बुद्धप्रतिमा कारयित्वा । स्थापयित्वा गन्धोदकपुष्पोदकादिभिः (त्ब्क्स् ३व्५) पूजाविशेषै। स्नापयित्वा पूजयित्वा यस्य कस्यचिद् भिक्षवः कुलपुत्रस्य वा कुलदुहितुर् वा बुद्धप्रतिमापुण्यफलनिष्यन्द : (त्ब्क्स् ३व्६) पुण्यस्कन्धः पुण्यराशि अप्रमेय असाधरण: अनन्त्युपम: पुण्यस्कन्धेति  
     पुनर् अपरं भिक्षव: (त्ब्क्स् ३व्७) यः कश्चिद् भिक्षुर् वा भिक्षुणी वा उपासको वा उपासिका वा । क्षत्रियो वा ब्राह्मणो वा । वैश्यो वा । शूद्रो वा एवंरूपासु (त्ब्क्स् ४र्१) जातिषु । श्रुतिधरो भवति । जातिस्मरो भवति । स्वजनपरिजनदासीदासकर्मकरपौरुषेयप्रभृतिषु स आदेयवाद्यो भवति । (त्ब्क्स् ४र्२) सर्वसत्वप्रियदर्शनधरो भवति । सर्वगुणलक्षणधरो भवति सर्वसत्वाधिपतिर् भवति । सर्वबुद्धप्रत्येकबुद्धश्रावकार्हद्गुणसमागतो (त्ब्क्स् ४र्३) भवति । नित्यं बोधिचित्तपरायणो भवति । यस्य यत्राभिकांक्षति । तत्र तत्र एतं लभति । रागद्वेषमोहेर्ष्यामात्सर्यलोभतृष्णादिक्लेशादिभि। (त्ब्क्स् ४र्४) विवर्जितो भवति । बुद्धत्वम् अन्वन्तरम् अधिगच्छति । क्षिप्रं च परिनिर्वाणं शान्तम् अधिगच्छतीति वदामि भिक्षवः (त्ब्क्स् ४र्५)  
     तत् कस्माद् धेतोर् अनन्तफलसमुदयप्रभाव । बुद्धप्रतिमापुण्यफलसमुदयप्रभावम्* बुद्धप्रतिमापुण्यफलविपाक (त्ब्क्स् ४र्६)  
     परिनिर्वृतो ऽपि अधिगतो नापि बुद्धो भगवां परिनिर्वृत इव बुद्धप्रतिमाया दर्शनाद् इति वदामि भिक्षव इदम् अवोचद् भगवां (त्ब्क्स् ४र्७) तथापरं गाथां भाषते ।   
     कृत्वा पुरा काश्यपबिंबम् अग्र्यं   गन्धोदकै स्नापितवां द्विजेन्द्रः ।  
(त्ब्क्स् ४व्१)     पुष्पै सुगन्धैस् सुमनोज्ञगन्धै तेनैव पुण्येन भवाद् विमुक्तः १  
     यं निर्मलः क्लेशमलैर् विमुक्त   चित्तस्य चित्तेश्वरतागतिं स्यः  
     रूपं न तृप्ताश् च निरीक्ष्य मत्वा   तद्बिंब संस्नापयतो जिनस्य २ (त्ब्क्स् ४व्२)  
     विचित्रभोगा विविधप्रकारा   चन्द्रार्कसौम्याधिकतेजशोभा ।  
     लभन्ति नार्यः पुरुषाश् च लोके   तद्बिंब संस्नापयतो जिनस्य ३ (त्ब्क्स् ४व्३)  
     क्लेशान्धकारादिविमुक्तचित्ता   मोहान्धकारादिविपूर्णचन्द्र ।  
     शान्तं पदं यान्ति नरा स्त्रियो वा   तद्बिंब संस्नापयतो जिनस्य ४ (त्ब्क्स् ४व्४)  
     त्यक्त्वा कडेवरम् इहैव नरा स्त्रियो वा  
     स्वर्गे प्रयाति बहुकल्पशतै सुनिर्वृत्*  
     ते प्राप्नुवन्त्य् अनुपमं सुखम् अप्सरेभि  (त्ब्क्स् ४व्५)  
     विश्वस्य तत् फलम् उदारम् उवाच बुद्धः ५  
     श्रीकान्तिदिव्यसलिलो गुणरूपशोभा  
     सौभाग्यभाग्ये वरसौख्यपटुत्ववाक्य । (त्ब्क्स् ४व्६)   
     आदित्यचन्द्रकिरणा इव सौम्यतेजा  
     - बुद्धबिंबकरणा लभते मनुष्यः ६  
     यावन्तः परमाणवो भगवत स्तूपेषु बिंबस्य वा । (त्ब्क्स् ४व्७)  
     तत् कर्तुम्* दिवि भूतले च नियतं तावन्ति राज्यानि ते ।  
     बुद्धानां खलु धातवे भगवता शरीरा नि च निर्मिता । (त्ब्क्स् ५र्१)  
     एकैकाद्भुतपुण्यराशिजनितैर् एकैकसूक्ष्माणुभि । ७  
     त्रैलोक्ययशस्य बिंबं दशबलबलिना दिक्षु विख्यातकीर्ते ।  
     ये मर्त्याः कारयित्वा प्रमुदितमनसा पूजयन्ते यथावत् (त्ब्क्स् ५र्२)  
     स्वर्गे सक्त्ये च रूपं नयनरतिकरं शुद्धचामीकराभम्*  
     ते लब्धाश् शान्तिकामा सुखम् इदम् अतुलं प्राप्नुवन्त्य् आवजुष्टं ॥ ८ (त्ब्क्स् ५र्३)  
     इत्य् एवादिप्रकारां सुवर्णप्रभवसुयुक्तां धर्मदेशनां श्रुत्वा पंचशतसहस्र (त्ब्क्स् ५र्४) अन्तःपुरस्त्रीकान्तपरिवारै सुवर्णप्रभो राजकुमार बुद्धप्रतिमापुण्यफलराजश्रीसमुदयसंमुदसौख्यं (त्ब्क्स् ५र्५) सर्वं गार्हस्थ्यम् अपहाय तथैव शासने प्रव्रजित  
     योनिश स मनस्कारं कृत्वा सर्वक्लेशप्रहाणा अर्हत्वं स्त्रीपरिवारास् (त्ब्क्स् ५र्६) समलोष्टकांचन समचित्ताः कृतं करणीया अपहृतभाराः परिक्षीणभवसंयोजन विमुक्तास् संसारबन्धनास् (त्ब्क्स् ५र्७) सर्वदेवनमस्कृतचरणयुगला सुप्रबुद्धा  
     बुद्धप्रतिमापुण्यफलसमुदयविभूतिमहात्वप्रकाशनम् इदं सूत्रम्* (त्ब्क्स् ५व्१)  
     इदम् अवोचद् भगवान् आत्तमनसस् ते भिक्षवो भगवतो भाषितम् अभ्यनन्दम्* भिक्षवश् चतुर्दिशसंख्यार्हत्वं बभूवु ।   
     बुद्धप्रतिमापुण्यफलप्रकाशितम् इदं सूत्रं समाप्तम्* ॥  ॥  
     तथागतबिंबकारापणं सूत्रं समाप्तम्* ॥  ॥  

