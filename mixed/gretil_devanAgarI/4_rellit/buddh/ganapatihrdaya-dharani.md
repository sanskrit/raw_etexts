---
title: Ganapatihrdaya-Dharani

---
## Intro

Ganapatihrdaya-Dharani   

Ganapatihrdaya-Dharani  
Based on the edition by Yutaka Iwamoto: Kleinere Dhāraṇī Texte, Kyoto 1937  
(Beiträge zur Indologie, 2), pp. 10-12.  
  
[Note the translation by R. Duquenne, "Gaṇapati Rituals in Chinese", BEFEO 77 (1988), pp. 344f.]  

Input by Klaus Wille (Göttingen)  

STRUCTURE OF REFERENCES  
Gph_n = pagination of Iwamoto's edition  

## पाठः

(ग्फ्_१०)  
  
नमो भगवते आर्यमहागणपतिहृदयाय । नमो रत्नत्रयाय ॥  
  
एवं मया श्रुतम् एकस्मिन् समये भगवान् राजगृहे विहरति स्म । गृध्रकूटपर्वते महता भिक्षुसङ्घेन सार्धम् अर्धत्रयोदशभिर् भिक्षुशतैः सम्बहुलैश् च बोधिसत्वैर् महासत्वैः । तेन खलु पुनः समयेन भगवान् आयुष्मन्तम् आनन्दम् आमन्त्रयते स्म ॥  
  
यः कश्चित् कुलपुत्र आनन्द इमानि गणपतिहृदयानि धारयिष्यति वाचयिष्यति पर्यवाप्स्यति प्रवर्तयिष्यति तस्य सर्वाणि कार्यसिद्धानि भविष्यन्ति ॥  
  
ॐ नमो ऽस्तु ते महागणपतये स्वाहा ।  
ॐ गः गः गः गः गः गः गः गः ।  
ॐ नमो गणपतये स्वाहा ।  
ॐ गणाधिपतये स्वाहा ।  
ॐ गणेश्वराय स्वाहा ।  
ॐ गणपतिपूजिताय स्वाहा ।  
ॐ कट कट मट मट दर दर विदर विदर हन हन गृह्ण गृह्ण धाव धाव भञ्ज भञ्ज जम्भ जम्भ तम्भ (ग्फ्_११) तम्भ स्तम्भ स्तम्भ मोह मोह देह देह ददापय ददापय धनसिद्धि मे प्रयच्छ ।  
ॐ रुद्रावताराय स्वाहा ।  
ॐ अद्भुतविन्दुक्षुभितचित्तमहाहासम् आगच्छति ।  
महाभयमहाबलपराक्रमाय महाहस्तिदक्षिणाय ददापय स्वाहा ।  
ॐ नमो ऽस्तु ते महागणपतये स्वाहा ।  
ॐ गः गः गः गः गः गः गः गः ।  
ॐ नमो गणपतये स्वाहा ।  
ॐ गणेश्वराय स्वाहा ।  
ॐ गणाधिपतये स्वाहा ।  
ॐ गणपतिपूजिताय स्वाह ।  
ॐ सुरु सुरु स्वाहा । ॐ तुरु तुरु स्वाहा । ॐ मुरु मुरु स्वाहा ।  
  
इदम् आनन्द गणपतिहृदयानि ॥  
  
यः कश्चित् कुलपुत्रो वा कुलदुहिता वा भिक्षुर् वा भिक्षुणी वा उपासको वा उपासिका वा । यः कश्चित् कार्यम् आलभते मन्त्रसाधनं वा त्रिरत्नपूजं वा देशान्तरगमनं वा राजकुलगमनं वा अन्तर्धानं वा तेन बुद्धभगवतां पूजां कृत्वा आर्यगणपतिहृदयं सप्तवारानुचारयितव्यं सर्वकार्याणि तस्य सिध्यन्ते नात्र शंसयः । सर्वकलिकलहमर्दमात्सरेषु नित्यं शमतव्यं सर्वप्रशमं गच्छति । दिनेदिने कल्पम् उत्थाय सर्वसप्तवारानुचारयितव्यं महासौभागे भविष्यति । (ग्फ्_१२) राजकुलगमनकाले महाप्रासादो भविष्यन्ति । श्रुतिधरो भविष्यति । न चास्य काये महाव्याधयो भविष्यन्ति । न कश्चिद् एव तारप्रदक्षिणो ऽवतारं लप्स्यते भृङ्गो ऽवतारं लप्स्यति न चास्य बोधिचित्तोत्तराया भविष्यन्ति । जातौ जातौ जातिस्मरो भविष्यति ॥  
  
इदम् अवोचत् भगवान् आत्तमनास् ते च भिक्षवस् ते बोधिसत्वा महासत्वाः सा च सर्वावती पर्षत् सदेवमानुषासुरगरुडगन्धर्वश् च लोको भगवतो भाषितम् अभ्यनन्दन्न् इति ॥  
  
आर्यमहागणपतिहृदयं समाप्तम् ॥  

