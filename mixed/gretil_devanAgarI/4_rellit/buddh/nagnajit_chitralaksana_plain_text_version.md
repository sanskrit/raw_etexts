---
title: 'Nagnajit: Citralaksana, Plain text version'

---
## Intro

Nagnajit: Citralaksana, Plain text version   

Nagnajit: Citralaksana (= NCit)  
Based on the ed. by Asoke Chatterjee Sastri: The Citralakṣaṇa : An Old Text of Indian Art,   
Sanskrit, Tibetan and English Version. Calcutta 1987 (Bibliotheca Indica Series, 315)  

Input by members of the Sanskrit Buddhist Input Project.  
With kind permission of the Digital Sanskrit Buddhist Canon Project  
of Nagarjuna Institute, Nepal  
and University of the West, Rosemead, California, USA  
(www.uwest.edu/sanskritcanon)  
Version: 2009-03-19 13:29:40  
Proof Reader: Milan Shakya  

The transliteration emulates the conventions of Nagari script.  
Therefore, many word boundaries are not marked by blanks.  

PLAIN TEXT VERSION  

## पाठः

अथ भारतीयभाषायां चित्रलक्षणम् ।  
  
प्रथमः परिवर्त्तः  
  
ब्रह्माणं च महादेवं नारायणं सरस्वतीम्  ।  
वरदां च मया नत्वा क्रियते जयमङ्गलम्  ॥ न्चित्_१।१ ॥  
प्रजापतेस्तथा शम्भोः पद्मास्यायास्तथा गिरम्  ।  
पार्वत्या अनुसृत्यैव जायतां किल पण्डिताः  ॥ न्चित्_१।२ ॥  
  
तदनन्तरं चित्रलक्षणमुच्यते ।  
मङ्गलमस्तु ।  
  
महादेवाय देवाय सर्वविद्यविजानते  ।  
नमो नमो मया सम्यग् उच्यते चित्रलक्षणम्  ॥ न्चित्_१।३ ॥  
आदौ चन्द्रमसं वन्दे हरं च चन्द्रशेखरं  ।  
विष्ण्विन्द्रौ सूर्यमग्निं च वरुणं मरुतं तथा  ॥ न्चित्_१।४ ॥  
नमस्करोम्यहं चैव विश्वकर्मप्रजापती  ।  
नग्नजितं नमस्कृत्य त्वाचार्यांश्च पुनः पुनः  ॥ न्चित्_१।५ ॥  
वर्णं च चित्रकर्माथ शास्त्रानुसारतस्तथा  ।  
यथाज्ञानं यथाशक्ति सङ्क्षेपेण मयोच्यते  ॥ न्चित्_१।६ ॥  
विश्वकृन्नग्नजिद्देव-प्रह्लादसारमुज्ज्वलम्  ।  
लक्षणमनुसृत्यैच विदुषां सुधियां पुनः  ॥ न्चित्_१।७ ॥  
सङ्गृह्य मतिवृद्धये नानाशास्त्रसमुद्धृतम्  ।  
उच्यते चित्रलक्षणं शृण्वन्तु तद्विदा जनाः  ॥ न्चित्_१।८ ॥  
पुरेदं लक्षणं श्रुत्वा नरराजो महोधरः  ।  
धर्मज्ञः सत्यनिष्ठश्च बुद्धिमांश्च यशोऽन्वितः  ।  
विश्रुतो भयजिन्नाम्ना तथाभूत् धरणीतले  ॥ न्चित्_१।९ ॥  
गुणोत्तमस्य भूपस्य धार्मिकस्य प्रशासने  ।  
शतसहस्रवर्षाणि चायुः प्रजाः प्रपेदिरे  ॥ न्चित्_१।१० ॥  
नीरोगा न च हन्तारो मनोरोगविवर्जिताः  ।  
अकालमृत्युहीनास्ताः कुतः क्रोधाः कुतो मलाः  ॥ न्चित्_१।११ ॥  
वायुः सुप्रवहश्चैव शक्रः सुवर्षकस्तथा  ।  
वर्णरससमेतानि वीजमूलफलानि च  ॥ न्चित्_१।१२ ॥  
वर्णाश्रमा हि चत्वारो न च्युता धर्मतत्पराः  ।  
ऋद्धिगुणसमायुक्तं श्रीमद् विकसितं जगत्  ॥ न्चित्_१।१३ ॥  
एवम्भूते स्थिते राष्ट्रे सुखशान्तिसमन्विते  ।  
भयजितो मनः शुद्धं प्रवृत्तं तपसि द्रुतम्  ॥ न्चित्_१।१४ ॥  
सुदुष्करं तपः कृत्वा राज्ञातिशुद्धचेतसा  ।  
वरा बहुविधा प्राप्ता देवाल्लोकपितामहात्  ॥ न्चित्_१।१५ ॥  
विषयस्तस्य शत्रुभिर् देवास्त्रैरपि दुर्जयः  ।  
उत्तमाप्रतिरोध्या च सर्वशास्त्रे मतिस्त्वथ  ॥ न्चित्_१।१६ ॥  
सर्वगुणैरुपेतस्य पराक्रान्तस्य धीमतः  ।  
महाभागस्य देवानां प्रभावैः प्राप्तविश्रुतेः  ॥ न्चित्_१।१७ ॥  
सर्वविद्याश्रयस्यास्य मूर्त्तधर्मस्य बोधिनः  ।  
मणिपुत्रसमाख्यस्प एतादृशस्य भूपतेः  ॥ न्चित्_१।१८ ॥  
सविधे त्वागतः कश्चिद् रुदन् विप्रो ऽतिदुःखितः  ।  
कथं रोदिषि भो विप्र चेत्यपृच्छद् द्विजं नृपः  ॥ न्चित्_१।१९ ॥  
क्रुद्धेन तेन विप्रेण कथितो नृपतिस्तदा  ।  
तव शासनकाले ऽस्मिन् देशे ऽकालमृतियतः  ॥ न्चित्_१।२० ॥  
ततो ऽधर्मेण राज्यं तं शास्सीदं नृप निश्चितम्  ।  
विष्मयो य इतः पूर्वं न जातो ऽसौ प्रवर्तते  ॥ न्चित्_१।२१ ॥  
मदीयवंशरक्षाकृत् लक्षणाकृतिसुन्दरः  ।  
अकालमृत्युना कस्मात् क्रोऋअतो ऽपहृतः सुतः  ॥ न्चित्_१।२२ ॥  
ब्रम्ह प्रियौ हि राजन् त्वं सर्व जानासि भूतले  ।  
प्राणतुल्यं सुतं मह्यं देहि स्वामिन् कृपान्वितः  ॥ न्चित्_१।२३ ॥  
दयां यदि न कुर्यास्त्वं शक्तिमन् गुणवन् नृप  ।  
तृणखण्डाणिव प्राणान् त्वत्सविधे त्यजाम्यहम्  ॥ न्चित्_१।२४ ॥  
भाषिते तु द्विजेनैवं बुद्धिमान् पुरषोत्तमः  ।  
आकर्षणे सुतं तस्य मतिं चक्रे नृपालकः  ॥ न्चित्_१।२५ ॥  
सान्त्वितस्तु नृवाक्येन "आगच्छ मम दास हि"  ।  
सूर्यवर्चोधरं यमम् उदितं तत्र दृष्टवान्  ॥ न्चित्_१।२६ ॥  
धर्मराजं जगद्बन्द्यं प्रणम्य भयजिन्नृपः  ।  
ब्राह्मणस्य हितार्थाय सादरं वाक्यमब्रवीत्  ॥ न्चित्_१।२७ ॥  
प्रत्युपकृद्द्विजातेस्तु प्राणेभ्यो ऽपि सुतः प्रियः  ।  
चाकाले ऽपहृतो यो ऽसौ तव दूतेन दुर्धिया  ॥ न्चित्_१।२८ ॥  
प्रभो त्रिभुवनस्यापि दीयतां तनयः प्रियः  ।  
विश्वकर्मन् द्विजन्मने अस्मै प्रीत्या च धीमते  ॥ न्चित्_१।२९ ॥  
श्रुत्वा प्रेताधिपो वाक्यं पूजनीयं हसन् नृपम्  ।  
ददौ प्रत्युत्तरं मृदु तेजसा पूरितं वचः  ॥ न्चित्_१।३० ॥  
स्वकीयकर्मवशाद् जीवाः सर्वे मद्वशगा ध्रुवम्  ।  
कस्याप्याकर्षणे त्यागे स्वेच्छाशक्तिः कुतो मम  ॥ न्चित्_१।३१ ॥  
सुखं वा यदि वा दुःखं सर्वं कर्मवशं सदा  ।  
तस्मात् राजन् विजानीयान् मया नैव प्रगृह्यते  ॥ न्चित्_१।३२ ॥  
मद्गृहं प्रतिपद्याथ शरीरी न निवर्तते  ।  
कालेन महताकृष्टो द्विजपुत्रो बलीयसा  ॥ न्चित्_१।३३ ॥  
कुशलं चाकुशलं वा सर्वमिहानुभूयते  ।  
कर्मानुसारिणी भूमिर् विज्ञेया च सदा नृणाम्  ॥ न्चित्_१।३४ ॥  
एवमुक्तः पुनर्भूपः प्राह वैवस्वतं यमम्  ।  
मत्प्रार्थनावशाद् देव देह्यस्मै पुत्रमुत्तमम्  ॥ न्चित्_१।३५ ॥  
न शक्यते न शक्यते यम आह पुनः पुनः  ।  
देहि देहि सुतं देव राज्ञापि प्रार्थितः पुनः  ॥ न्चित्_१।३६ ॥  
आग्रहस्यातिशय्यं च तयोरित्थं बभूव ह  ।  
व्याकुलौ ती महायुद्धे तदा लिप्तौ बभूवतुः  ॥ न्चित्_१।३७ ॥  
तिष्ठ तिष्ठेति त राजा बहुशः प्राह वीरहा  ।  
स्थितो ऽस्मीति रणे राजन् तमवोचद् नृपं यमः  ॥ न्चित्_१।३८ ॥  
असङ्ख्यानां च वाणानां तीक्ष्णानां परिवर्षणम्  ।  
अकरोद् भयजिद् राजा यमस्योपरि सर्वतः  ॥ न्चित्_१।३९ ॥  
श्रुतघ्नं सर्वतो दिव्यं मेघतो वारिवर्षवत्  ।  
अप्रतिरोधरुपं तद् अस्त्रं ववर्ष धर्मराट्  ॥ न्चित्_१।४० ॥  
तेन राजा महाक्रुद्धो महाप्रभावशालिभिः  ।  
यमदूतांश्चदेवास्त्रैः प्रपीड्य मुमुदे भृशम्  ॥ न्चित्_१।४१ ॥  
शूलासिप्रासमुद्गरा यमदूतविनिर्गताः  ।  
भूपेन सर्वथा नष्टा भयप्रवर्तका इमे  ॥ न्चित्_१।४२ ॥  
प्रेतो दारुणरुपी च प्रतिदिशमधावत  ।  
नष्टः सेनापतिश्चैव आगमदाहवाद् द्रुतम्  ॥ न्चित्_१।४३ ॥  
ततः प्रेताधिपो देवो दृष्ट्वा तं तु पराजितम्  ।  
यथाज्ञाकारिणं दण्डं जग्राह प्रतिहिंसया  ॥ न्चित्_१।४४ ॥  
कालाग्निसदृशं दृष्ट्वा उत्क्षिप्तं पृथिवीपतिः  ।  
ब्रह्मशिरो ऽङ्कित चास्त्रम् आत्महस्ते गृहीतवान्  ॥ न्चित्_१।४५ ॥  
सर्वे भूता भयत्रस्ता महाभूतो ऽपि सर्वतः  ।  
बभूवुरातुरा सर्वे तेन दुर्लक्षणेन वै  ॥ न्चित्_१।४६ ॥  
दुःखितां सकलां पृथ्वीं दृस्ट्वा ब्रह्मा तथा सुरैः  ।  
आजगाम स्वयं तत्र तस्मिन् देशे रणाकुले  ॥ न्चित्_१।४७ ॥  
ब्रह्माणं स्वागत दृष्ट्वा भयजिन्नृपसत्तमः  ।  
साञ्जलिः पूजयित्वा तं प्राह यथायथं वचः  ॥ न्चित्_१।४८ ॥  
यमो ऽपि प्रणिपत्याथ सर्वामकथयत् कथाम्  ।  
वैक्लव्यकारणनि च श्रुत्वा शेषाणि सृष्टिकृत्  ।  
प्रत्यावृत्य रणाद् देवः कथयामास तौ तदा  ॥ न्चित्_१।४९ ॥  
न दोषो भवतां नाथ मृत्युपतेर्महात्मनः  ।  
सत्यनराधिपस्यैव कालस्य न तु कर्मणः  ॥ न्चित्_१।५० ॥  
पुरा शुभाशुभं कर्म तथा च शिशुना कृतम्  ।  
लब्धञ्च मरणं शीघ्र जन्म प्राप्य च मानुषम्  ॥ न्चित्_१।५१ ॥  
साफल्यमेति ते श्रमो ब्राह्मणस्यास्य पूजनात्  ।  
तस्मिन्नुपायविद्येयं मत्प्रसादात् प्रपूज्यताम्  ॥ न्चित्_१।५२ ॥  
वर्णादीनां समायोगैः एतद्द्विजसुताकृतिम्  ।  
रुपमालिख भो राजन् सर्वलोकहिताय वं  ॥ न्चित्_१।५३ ॥  
आविर्भूतेन ब्रह्मणा इत्थमुक्ते सुवुद्धिमान्  ।  
जीवयितुं लिलेख तं द्विजपुत्रं महोपतिः  ।  
ब्रह्मा तच्चित्रमादाय योजयामास जीवितम्  ॥ न्चित्_१।५४ ॥  
विकचोत्पलचक्षुष्मान् सुकुमारशरीरधृक्  ।  
चक्षुरुन्मील्य सानन्दं पुनर्जीवनमापेदे  ॥ न्चित्_१।५५ ॥  
जीवितं पुत्रमासाद्य हृष्टो ब्राह्मणसत्तमः  ।  
ब्रम्हाणमभिवन्द्याथ स्वीयपुत्रं गृहितवान्  ॥ न्चित्_१।५६ ॥  
ब्रह्माब्रवीत् ततो भूपं ब्राह्मणप्रीतये इमे  ।  
यमदुता जिताः शक्त्या साधु साधु कृतं त्वया  ॥ न्चित्_१।५७ ॥  
ब्रह्माणा कथिते त्वेवं स राजा हर्षमाप्तवाम्  ।  
सर्वदमनकारी तु दौर्मनस्यं यमो गतः  ॥ न्चित्_१।५८ ॥  
अप्रसन्नं यमं दृष्ट्वा वचोभिर्मधुरैर्भृशम्  ।  
ब्रह्मा स्वयं समाश्वास्य भूपतिं प्राह सत्तमः  ॥ न्चित्_१।५९ ॥  
धर्मनीतिः सुविज्ञाय न निन्देत् कामपि प्रजाम्  ।  
सदानन्दप्रदोभव्यस्त्व् अभिमानं च वर्जयेत्  ॥ न्चित्_१।६० ॥  
यत्र सेवा सतां नास्ति तत्र निन्दा भवेद् ध्रुवम्  ।  
नाल्पमपि सुखं किञ्चिद् आप्नोति निन्दुकः सदा  ॥ न्चित्_१।६१ ॥  
द्वेषिणो ऽपि बुधाः स्वर्गाद् भवन्ति विच्युतास्तहा  ।  
अहङ्कानरयुत भूतं त्यजन्ति सर्वमानवाः  ॥ न्चित्_१।६२ ॥  
निरहङ्कारिणा तस्मात् भवितव्यं सदा खलु  ।  
जात्या बलेन दानेन नैपुण्येन च विद्यया  ॥ न्चित्_१।६३ ॥  
देवतानाञ्च विप्राणां विशेषण समादरः  ।  
प्रकर्तव्यो न कर्तव्यो निन्दोपायः कथञ्चन  ॥ न्चित्_१।६४ ॥  
अविरोधेन सत्कारः करणीयः सदा नृपैः  ।  
क्षमावलम्बनीया स्यात् निन्दा त्याज्या तथैव च  ।  
सर्वज्ञो निरहङ्करो गुणिने न द्विषेन्नृपः  ॥ न्चित्_१।६५ ॥  
पुरुषं वचनं त्याज्यम् आघातं विसृजेत् सदा  ।  
प्रत्यक्षं प्राप्यते यत्तु सार्थक्यं तस्य चिन्तयेत्  ॥ न्चित्_१।६६ ॥  
देवविप्रविरोधिनां कुत्रापि न सुखं भवेत्  ।  
विधियं नैव कार्यं हि यमस्यापि ततो नृप  ॥ न्चित्_१।६७ ॥  
ब्रह्मणेत्थं स भूपालो ह्य् उपदिष्टो द्विजप्रियः  ।  
नमस्कृत्य यमस्वार्थे कृतवान् सुप्रियं तथा  ॥ न्चित्_१।६८ ॥  
यमो ऽपि प्रीतिमापन्नो ब्रह्मा प्रसन्नतां गतः  ।  
अशोकं प्रीतिमापेदे जगदेतञ्चराचरम्  ॥ न्चित्_१।६९ ॥  
अथ ब्रह्मा नृपं प्राह नग्नं प्रेतं निवारय  ।  
यमदासैः सदा विश्वं न पातयेद् भवान् खलु  ॥ न्चित्_१।७० ॥  
बलेन तेजसा चापि तपसेमं गुणं नृपाः  ।  
अनुकुर्युर्न कर्त्तव्यो ऽकुशल इह भाविनि  ॥ न्चित्_१।७१ ॥  
भवान् महायशस्वी च करणीयो मया क्षितौ  ।  
निवर्तस्व कुमार्गेभ्यस् त्वं सदा पृथिवीपते  ॥ न्चित्_१।७२ ॥  
प्रेतपर्यायकं नग्नम् अजैषीस्त्वं यतो बलात्  ।  
मम प्रसादाद् राजेन्द्र ब्राह्मणानुग्रहात्तथा  ।  
प्रजापतितुलः पृथ्वां यशस्वी त्वं भविष्यसि  ॥ न्चित्_१।७४ ॥  
वेदज्ञो व्रतनिष्ठश्च तपसा शुद्धमानसः  ।  
प्रजाः पालय निष्पापः अनुमतिस्तथा मम  ॥ न्चित्_१।७५ ॥  
अस्य ब्राह्मणपुत्रस्य चित्रस्य लेखनेन च  ।  
तादृशेण क्षितावादि-चित्राविष्कारको भव  ॥ न्चित्_१।७६ ॥  
लोकानां हितसाधनात् पूजनीयो भविष्यसि  ।  
अद्य प्रभृति तच्चित्र जगद्वन्द्यं भवेत् सदा  ॥ न्चित्_१।७७ ॥  
पापघ्नं च मनोहारि प्रोतिसुखप्रदं नृणाम्  ।  
मङ्गलश्रोप्रदायकं रक्षोघ्नं शत्रुनाशनम्  ॥ न्चित्_१।७८ ॥  
तवादौ लेखकख्यातिः ममेयं वचनेन च  ।  
चित्रमिति प्रसिद्धं तत् सर्वत्रैव भविष्यति  ॥ न्चित्_१।७९ ॥  
ब्रह्मणेत्थं वचस्युक्ते यमो विप्रश्च नग्नजित्  ।  
सर्वे नेमुश्च भक्त्या तं ब्रह्माणं लोकपालकम्  ॥ न्चित्_१।८० ॥  
सर्वेषां मङ्गलं कृत्वा त्रिलोकेशः प्रजापतिः  ।  
सर्वदेवगणैः सार्धं जगाम स्वगृहं मुदा  ॥ न्चित्_१।८१ ॥  
राजाथ धर्मराजं तं पूजयित्वा प्रयन्ततः  ।  
स्वस्थानमागतो धीमान् प्रीणयित्वा यमं तथा  ॥ न्चित्_१।८२ ॥  
अथासौ ब्राह्मणस्तुष्टः प्रपयौ नगरं द्रुतम्  ।  
यस्माद् देशात् समापन्नस् तत्रैव प्रविवेश च  ॥ न्चित्_१।८३ ॥  
हृष्टो राजा समित्रश्च चित्रसंरचनाय वै  ।  
उद्यतो ऽभूत् सदैवासौ सपुत्रे प्रस्थिते द्विजे  ॥ न्चित्_१।८४ ॥  
सर्वरूपानुकूलं तत् मानं वा कीदृशं भवेत्  ।  
तत् प्रष्टुं सृष्टिकत्तरिं ब्रह्मलोकं जगाम सः  ॥ न्चित्_१।८५ ॥  
कृपया ब्रूहि मे ब्रह्मन् चित्रसंलेखनक्रमम्  ।  
चित्रस्य लक्षणानि मे नानाविधानि सन्ति च  ॥ न्चित्_१।८६ ॥  
परिमाणं किमस्य स्यात् विधिना कीदृशेन वा  ।  
उत्पादनीयमेतद्धि साञ्जलिः पृष्ठवान् नृपः  ॥ न्चित्_१।८७ ॥  
ब्रह्माथ प्राह भूपेन्द्रं शृणु राजन् समाहितः  ।  
अतिगुह्यं महद् वाक्यं परमं कथयामि ते  ॥ न्चित्_१।८८ ॥  
सृष्टेरादौ समायाता वेदा यज्ञाश्च भूपते  ।  
ततः प्रजा मया सृष्टा उपदिष्टाश्च ता मया  ॥ न्चित्_१।८९ ॥  
चैत्यानां करणायैव चित्रं संलिख्यते यतः  ।  
वेदाच्चित्रं प्रजातं वै तस्माद् ज्ञेयं तथैव तत्  ॥ न्चित्_१।९० ॥  
आदौ संलिखितत्वाच्च चित्रमित्युच्यते ततः  ।  
चराचरयुता वृक्षा जङ्गमाश्च यथास्थिताः  ।  
तथा प्रलिखनात्तेषां तच्चित्रमिति कथ्यते  ॥ न्चित्_१।९१ ॥  
गिरीणां सुमेरुः श्रेष्ठः अण्डजानां खगाधिपः  ।  
यथा नरेषु भूपेन्द्रस् तथा चित्रं कलासु वै  ॥ न्चित्_१।९२ ॥  
पतन्ति सागरे नद्यः समुद्रा रत्नमाश्रिताः  ।  
नक्षत्रैश्चाश्रितः सूर्यो ब्रम्हा ॠष्याश्रयो यथा  ।  
तथैव चित्रकर्मणि कलाः सर्वाः समाश्रिताः  ॥ न्चित्_१।९३ ॥  
हिमालयो यथा श्रेष्ठो नगेषु सकलेषु च  ।  
गङ्गा नदिषु श्रेष्ठैव ग्रहेषु सोमभास्करौ  ॥ न्चित्_१।९४ ॥  
समेषु वैनतेयश्च महेन्द्रो देववृन्दके  ।  
तथा श्रेष्ठं भवेच्चित्रं सर्वासु हि कलासु च  ॥ न्चित्_१।९५ ॥  
नग्नजिद् गच्छ तस्मात् त्वं विश्वकर्म समीपतः  ।  
लक्षणविधिमानं च तुभ्यं स उपदेक्ष्यति  ॥ न्चित्_१।९६ ॥  
उपदेशमनुसृत्य ब्रह्मणो भूपतिस्ततः  ।  
विश्वकर्मसमीपे तु प्रसन्नो ह्यगमद् द्रुतम्  ॥ न्चित्_१।९७ ॥  
दृष्टो ऽसौ विश्वकर्मा च राज्ञा नमस्कृतस्तथा  ।  
आतिथ्यं विधिवत् कृत्वा राज्ञे सो ऽदददासनम्  ॥ न्चित्_१।९८ ॥  
राजाह विश्वकर्मन् भो ब्रह्मज्ञया ह्युपस्थितः  ।  
चित्रस्य लक्षणं कर्म उपदिशतु मे प्रभो  ॥ न्चित्_१।९९ ॥  
विधिर्वा परिमाणं वा कीदृशं वा भवेत्तथा  ।  
उपदिशतु कार्त्स्न्येन रहस्यं सप्रकारकम्  ॥ न्चित्_१।१०० ॥  
एवमुक्ते नरेन्द्रेण विश्वकर्मा मुदान्वितः  ।  
चित्रशिल्पस्य शास्त्रं तु तस्मै राज्ञे ह्युपादिशत्  ॥ न्चित्_१।१०१ ॥  
एकाग्रमनसा तत्तु श्रूयतां यद् मद्भाषितं  ।  
परिमाणं तथास्थानं वर्णोपायौ यथायथम्  ॥ न्चित्_१।१०२ ॥  
प्रदाय सर्वमीशेन देवेन पद्मयोनिना  ।  
निर्दिष्टं चित्रलक्षणं बुद्धिमन्तः कृते शृणु  ॥ न्चित्_१।१०३ ॥  
सर्ववस्तुसमाकीर्णा आकृतीर्लक्षणान्विताः  ।  
लोकश्रद्धास्पदं मह्यं लिखित्वादौ ह्युपाहरत्  ॥ न्चित्_१।१०४ ॥  
केन मानेन शोभनाः स्थानोपायैश्च कीदृशैः  ।  
ब्रह्मणः कृपया लब्धाः सर्वे शिल्पा मया कृताः  ॥ न्चित्_१।१०५ ॥  
आकारेणेदृशेनैव प्रजा मया विनिर्मिताः  ।  
देवैश्चित्रं विवर्द्धितं विविधं लक्षणान्वितम्  ॥ न्चित्_१।१०६ ॥  
ज्ञेयं मत्तस्त्वथा राजन् लक्षणमाकृति तथा  ।  
सादृश्यं वेशसौन्दर्यं परिमाणं कलान्वितं  ॥ न्चित्_१।१०७ ॥  
चित्रमीदृशं संलेख्यं यत्नाद् बुद्धिमता त्वया  ।  
दर्शनीयं मनुष्येभ्यो विद्वभ्यो गुणयुक्तेभ्यः  ।  
चित्रसन्दर्शने तावद् उत्साहमतियुक्तेभ्यः  ॥ न्चित्_१।१०८ ॥  
मुनिनागासुराणां च प्रेतानां यक्षरक्षसाम्  ।  
गन्धर्वाणां च राजेन्द्र विधिवत् कक्षणादिकम्  ।  
लिखित्वा विविधं सम्यक् तुभ्यं मया प्रदश्र्यते  ॥ न्चित्_१।१०९ ॥  
  
॥ इति नग्नजिच्चित्रलक्षणनिर्देशे नग्नजयो नाम प्रथमः परिवर्त्तः ॥  

द्वितीयः परिवर्त्तः  
  
यथोक्तं ब्रह्मणा पूर्वम् आचष्टे भूपतिं तथा  ।  
लिखनादिविधिं सम्यक् चित्रस्य परिनिर्मितो  ॥ न्चित्_२।१ ॥  
स्थावरे जङ्गमे नष्टे प्रलयान्ते च वै पुरा  ।  
प्रादुरभूत् सुवर्णाण्डं तमो हत्वा जलात् किल  ॥ न्चित्_२।२ ॥  
तस्मादण्डात् प्रादुरभूत् लोकपितामहः स्वयम्  ।  
ओमित्येकाक्षरं तस्माद् वेदविद्याश्च कल्पना  ॥ न्चित्_२।३ ॥  
चतस्रश्च प्रजास्तासां रुपसञ्ज्ञादयस्तदा  ।  
आयुषा सहितस्यैव ब्रह्मणो जातिरेव च  ॥ न्चित्_२।४ ॥  
स्थानं चर्या च धर्मश्च न्यायश्च प्राभवन् तदा  ।  
एवं कृते सति ब्रह्मा-चिन्तयत् जगतो हितम्  ॥ न्चित्_२।५ ॥  
एवं चिन्तयतस्तस्य मतिरित्थं बभूव ह  ।  
कथं जनाश्च जानीयुः सञ्ज्ञां देवमहीभूजाम्  ।  
अप्रमादेन चादरः सदा तेषु कथं भवेत्  ॥ न्चित्_२।६ ॥  
ब्रह्मेत्थं चिन्तयित्वा तु विष्णोः शिवस्य चात्मनः  ।  
शक्रस्य सर्वदेवानां परिमाणं गुणं तथा  ॥ न्चित्_२।७ ॥  
सवस्त्रं विविधस्थितम् अलङ्कारास्त्रसंयुतं  ।  
मनोरमं सुरुपं च अत्यन्तस्रदृशं तथा  ॥ न्चित्_२।८ ॥  
ससविभक्तसर्वाङ्गं प्रत्यङ्गं च यथायथम्  ।  
मिश्रितेन च वर्णेन चित्राकारं विनिर्ममे  ॥ न्चित्_२।९ ॥  
विलोक्य तानि चित्राणि नेत्रमूलात् प्रमोदिताः  ।  
साधु साध्विति सम्पूज्य प्रशंशसुर्विधिं सुराः  ॥ न्चित्_२।१० ॥  
इमे देवाः प्रसन्नाश्च स्वप्ताकारं च लेभिरे  ।  
अधिष्ठानं प्रभावं च कृतवन्तस्तथा इमे  ॥ न्चित्_२।११ ॥  
प्राह सप्तसुरान् ब्रह्मा अस्तु पुण्यं समाश्रितम्  ।  
अद्य प्रभृति सर्वत्र युष्माकं प्रतिमासु च  ।  
नात्र शङ्का कृथा नरः पूजयिष्यति वः सदा  ॥ न्चित्_२।१२ ॥  
शूद्धया दानेन विधिवत् तत्परायणमानसः  ।  
मनुष्येषु च यो नाम भवन्तं पूजयिष्यति  ।  
तस्मै कामस्य सिद्धये नैरुज्यं सम्प्रदास्यति  ॥ न्चित्_२।१३ ॥  
नाना प्रकारदुःस्वप्नात् द्वेषग्रस्तेभ्य एव च  ।  
सर्वेषा रक्षण कृत्वा पापान् नाशयति ध्रुवम्  ॥ न्चित्_२।१४ ॥  
धर्मश्च सदृशो भाव्यः रक्षोहानिर्भवेद् ध्रुवम्  ।  
यशोवृद्धिर्भवेद् विश्वे युष्माकं परिपूजनात्  ॥ न्चित्_२।१५ ॥  
लोकपूजाव्यवस्थायै प्रतिमानां यथायथम्  ।  
नामादिकीर्तनं कार्य स्तवपूजादिकं तथा  ॥ न्चित्_२।१६ ॥  
प्रतिमां यां प्रतिदिनं पुण्यात्मा पूजयिष्यति  ।  
तयैव दीयते शान्तिस् तस्मै भक्ताय सर्वतः  ॥ न्चित्_२।१७ ॥  
एवं ववत्विति प्राहुर् देवाः प्रसन्नमानसाः  ।  
स्वीयवेषैः स्वचेतसा स्वाधिष्ठानं समागताः  ।  
इत्थं पूजाभवद् विश्व-वासिभिस्ते प्रपूजिताः  ॥ न्चित्_२।१८ ॥  
परिमाणादिकं तेषां मत्तः श्रुत्वा च लक्षणम्  ।  
अद्य मनुष्यलोकेषु प्रचारय प्रयत्नतः  ॥ न्चित्_२।१९ ॥  
ब्रह्मणश्च मया प्राप्तं विद्योत्तमा च लक्षणम्  ।  
अशेषं परिमाणं च तुभ्यमद्य प्रदीयते  ॥ न्चित्_२।२० ॥  
त्रिलोकेषु च पूज्यानां सर्वेषां देहिनां तथा  ।  
पापहानिकरं भीतेर् नाशकम् नेत्रमोदकं  ॥ न्चित्_२।२२ ॥  
आद्युत्पन्नञ्च दोषेण हीनं नानाश्रयं परम्  ।  
विजानीहि क्षितीन्द्र त्वं यशोराशिविवर्धकम्  ॥ न्चित्_२।२३ ॥  
  
॥ चित्रलक्षणे पूजोत्पत्तिर्नाम् द्वितीयः परिवर्त्तः ॥  

तृतीयः परिवर्त्तः  
  
लोकस्य कायमानं मां स्वयम्भूरुपदिष्टवान्  ।  
तत् तथैव प्रवक्ष्यामि मानं ब्रूहि प्रजासु च  ॥ न्चित्_३।१ ॥  
देवराक्षसगन्धर्व सिद्धनर्तककिन्नराः  ।  
विद्याधराश्च नागेन्द्राः पिशाचप्रेतकायिकाः  ॥ न्चित्_३।२ ॥  
ये भवन्ति च तेषां वै भूपतोनां ततस्तथा  ।  
सर्वेषां प्राणिजातानां मानमिदं प्रवर्तते  ॥ न्चित्_३।३ ॥  
परमाणुश्च वालाग्रं लिक्षा यूको यवो ऽङ्गुलिः  ।  
अष्टाष्टगुणवृद्ध्या वै ज्ञातव्यमिति निश्चितम्  ॥ न्चित्_३।४ ॥  
परमाणुभिरष्टाभिर् एकं वालाग्रमुच्यते  ।  
वालाग्राष्टौ च लिक्षा सा परिमाणज्ञकीर्तिता  ।  
अष्टलिक्षा भवेद् यूकः अष्टयूका यवः स्मृतः  ॥ न्चित्_३।५ ॥  
द्व्यङ्गुलोर्द्व्यङ्गुलं मानम् अङ्गुलिः स्याद् यवाष्टकम्  ।  
अर्धाङ्गुलिश्चतुर्यवा इति मानं निगद्यते  ॥ न्चित्_३।६ ॥  
विस्तारस्य यथैवार्थ आयामेन प्रकाशितः  ।  
तथारोहसमुच्छ्रायौ पर्यायवाचिनौ मतौ  ।  
परिमाणानुसरेण वर्णनोयाः क्षितौ नराः  ॥ न्चित्_३।७ ॥  
उच्छ्रायश्च तथायामो राज्ञां न्यग्रोधवृक्षवत्  ।  
विस्तृतश्चक्रवर्तिनां श्रुयतां वर्ण्यते मया  ॥ न्चित्_३।८ ॥  
उच्छ्रायश्चक्रवर्तिनां स्वाङ्गुलेः परिमाणतः  ।  
अष्टोत्तरशतं ज्ञेयं कदाचिन्न पराङ्गुलेः  ॥ न्चित्_३।९ ॥  
चक्रवर्तिमहीपानाम् उच्छ्रायपरिमाणकम्  ।  
साक्षात् सवर्ण्यते चात्र पुर्वोक्तं विस्तरेण च  ॥ न्चित्_३।१० ॥  
मुखादीनां परिमाणं श्रुयतामुच्यते मया  ।  
त्रिभागेन विभक्तं च समानेन तथा बुधैः  ।  
चिवुनासाललाटं वा चतुरङ्गुलमानकम्  ॥ न्चित्_३।११ ॥  
आयामो मुखभागस्य भवेच्चतुर्दशाङ्गुलिः  ।  
उर्द्धभागे त्वधीभागे आयमो द्वादशाङ्गुलिः  ।  
आरोहो वदनस्यात्र द्वादशाङ्गुलिमानकः  ॥ न्चित्_३।१२ ॥  
आरोहश्चतुरङ्गुलम् उष्णीषस्य भवेद् ध्रुवं  ।  
आयामश्च तथैवास्य षडङ्गुलसमायुतः  ॥ न्चित्_३।१३ ॥  
शीर्षं छत्रसमाकारम् आयामो द्वादशाङ्गुलः  ।  
द्वात्रिंशत् तस्य मण्दलम् अङ्गुलीनां हि मानतः  ॥ न्चित्_३।१४ ॥  
कर्णदेशस्य चायमो द्व्यङ्गुलिपरिमाणकः  ।  
चतुरङ्गलिसमुच्छ्रायो रन्ध्रमर्धाङ्गलं मतम्  ।  
कर्णारन्ध्रस्य चारोह एकाङ्गुलो भवेद् ध्रुवम्  ॥ न्चित्_३।१५ ॥  
समानतलविज्ञेयं भ्रुपृष्ठकर्णयोस्तथा  ।  
अक्षिकोषस्य विस्तारः कर्णरन्ध्रसमानकः  ॥ न्चित्_३।१६ ॥  
कर्णस्य लुटिकामानं निश्चयेन न कीर्त्यते  ।  
भ्रुवोरुच्छ्राय आरोहो द्वौ यवौ चतुरङ्गुलिः  ॥ न्चित्_३।१७ ॥  
सर्वेषामेव शान्तानां भ्रुःस्यान्नवशशाङ्कवत्  ।  
नर्त्तने रोदने क्रोधे चापाकारा भवेत् सदा  ॥ न्चित्_३।१८ ॥  
भये शोके च भ्रूप्रान्ताव् उन्नतौ क्रमिकौ स्मृतौ  ।  
नासाकोशात् समुत्थाय अर्धललाटगामिनौ  ॥ न्चित्_३।१९ ॥  
एकाङ्गुलिस्तथा मध्यः रोमकोषसमावृतः  ।  
भ्रूमध्यात् केशपर्यन्तं मानं द्व्यर्धाङ्गुलं मतम्  ॥ न्चित्_३।२० ॥  
भ्रूवः प्रभृति भालान्तं मानं स्याच्चतुरङ्गुलम्  ।  
द्व्यङ्गुलौ ह्यक्षिकोषः स्यान् नेत्रमध्यं तथैव तु  ॥ न्चित्_३।२१ ॥  
चक्षुषोद्वर्यङ्गुलारोह आयामश्चैककाङ्गुलिः  ।  
त्रिभागस्तारका ह्यस्य मुखमानसुसम्मता  ॥ न्चित्_३।२२ ॥  
चक्षुवत् तारकोच्छ्रायो नयनं चापसन्निभम्  ।  
यद् भवेत्तस्य मानं स्याद् यवत्रयप्रमाणकम्  ॥ न्चित्_३।२३ ॥  
उत्पलपत्रनेत्रस्य प्रमाणंषड्यवं स्मृतम्  ।  
मत्स्योदरसुनेत्रस्य मानमष्टयवं भवेत्  ॥ न्चित्_३।२४ ॥  
पद्मपत्रनिभं नेत्रं नवयवैः सुसन्नितम्  ।  
वराटकाभनेत्रस्य मानं दशयवं भवेत्  ॥ न्चित्_३।२५ ॥  
उच्छ्रायश्च तथायामो नेत्राणां वर्णितो मया  ।  
निर्विकल्पं भवेच्चक्षुर् योगिनां चापसन्निभं  ॥ न्चित्_३।२६ ॥  
कामिनां च तथा स्त्रीणां नेत्रं मत्स्योदरं भवेत्  ।  
सामान्यानं तु कर्त्तव्यम् उत्पलदलसन्निभम्  ॥ न्चित्_३।२७ ॥  
त्रस्तस्य रुदतश्चैव पद्मपत्रनिभं वरम्  ।  
क्रुद्धस्य दुःखितस्यैव वराटकनिभं सदा  ॥ न्चित्_३।२८ ॥  
उत्पलदलवन्नेत्रं रक्तान्तं कृष्णतारकम्  ।  
दीर्घाग्रसुन्दरं पक्ष्म शुवर्णं सरलं मृदु  ॥ न्चित्_३।२९ ॥  
गोक्षीरवर्णवत्स्निग्धं प्रजाहितकरं भवेत्  ।  
राजन्नेतत् विजानीयाद् यथा स्यात् नेत्रलक्षणम्  ॥ न्चित्_३।३० ॥  
प्रसन्नपद्मवन्नेत्रां नीलवल्कलसुन्दरं  ।  
अन्तराखचितं कृष्णं तारकं श्रीसुखप्रदम्  ।  
विलिखयेत् तथा धीमान् चित्रशास्त्रेषु दीक्षितः  ॥ न्चित्_३।३१ ॥  
नेत्रमानमिदं ज्ञेयं यथाशास्त्रमुदीरितम्  ।  
षट्त्रिंशद्दृष्टिनियम-लक्षणमग्र उच्यते  ॥ न्चित्_३।३२ ॥  
नासायाः पुनरारोहश् चतुरङ्गुलिमात्रकः  ।  
मासाग्रस्य समुच्छ्रायौ द्व्यङ्गुलिपरिमाणकः  ॥ न्चित्_३।३३ ॥  
वक्रतायाः पुटस्यापि आयामः स्वाङ्गुलिद्वयम्  ।  
नासारन्ध्राग्रदेशस्य मानवं स्याच्चतुर्यवम्  ।  
उच्छ्रायश्च तथैवास्य यवद्वयसमायुतः  ॥ न्चित्_३।३४ ॥  
देशस्तुरन्ध्रयोर्मध्ये द्वियवपरिमाणकः  ।  
आरोहः षड्यवस्तस्य ओष्ठ एकाङ्गुलिः स्मृतः  ॥ न्चित्_३।३५ ॥  
अधरो ऽर्धाङ्गुलिस्तस्य गोजी चार्धाङ्गुलिस्तथा  ।  
अधरोष्ठस्य चारोहश् चतुरङ्गुलिमानकः  ॥ न्चित्_३।३६ ॥  
ओष्ठान्तौ विम्बवद् रक्तौ तथा चापानुकारकौ  ।  
अल्पोच्चो मुखकोणः स्यात् सदासुस्मितसंयुतः  ॥ न्चित्_३।३७ ॥  
उच्छ्राये द्व्यङ्गुलिर्हनुर् आयामे त्र्यङ्गुलिस्तथा  ।  
कण्ठस्य तु समुच्छायश् चतुरङ्गुलकं स्मृतम्  ।  
उत्क्षिप्तकण्ठमानं हि ज्ञेयमेतन्न चान्यथा  ॥ न्चित्_३।३८ ॥  
अधाधः कण्ठदेशय चायमः स्याद् दशाङ्गुलिः  ।  
कशो ऽष्टाङ्गुलकं मानं ततः स्थूलस्त्रिमानतः  ॥ न्चित्_३।३९ ॥  
कण्ठस्त्रिबलिभिर्युक्तः कर्त्तव्यः कम्बुवत् सदा  ।  
उन्नतः पृष्ठभाग स्यात् परिमण्डलसंयुतः  ॥ न्चित्_३।४० ॥  
पञ्चाङ्गुलं तु गण्डोध्वं अधः स्यात् चतुरङ्गुलम्  ।  
चिवुकस्य तथा मानं चतुरङ्गुलकं मतम्  ॥ न्चित्_३।४१ ॥  
आयामो मुखगागस्य तथौष्ठस्य विवर्णितः  ।  
चतुरस्रं मुखं पूर्णं प्रसन्नं चारुलक्षणम्  ॥ न्चित्_३।४२ ॥  
त्रिकोणा कुटिला वृत्ता नैव कार्या मुखाकृतिः  ।  
क्रोधयुक् रोषयुक् चैव न मुखं स्यात् कदाचन  ॥ न्चित्_३।४३ ॥  
ईदृशैर्लक्षणैर्युक्तं मुखं विलिखयेद् यदि  ।  
सुसम्पन्नो भविष्यति नर इह च सर्वदा  ॥ न्चित्_३।४४ ॥  
शान्तिकामि मुखं यत् स्याद् दीर्घं खर्तं च वर्तुलम्  ।  
त्रिकोणं वा प्रजानाञ्च सामान्यानां भविष्यति  ॥ न्चित्_३।४५ ॥  
तदितरञ्च यद् भवेत् पूर्वलक्षणसंयुतं  ।  
तद् विज्ञेयं च देवानां मुखस्य मानमीदृशम्  ॥ न्चित्_३।४६ ॥  
अत ऊध्र्वं प्रवक्ष्यामि कायमान विचारतः  ।  
अविक्षिप्तेन गृह्यतां मनसा च महिपते  ॥ न्चित्_३।४७ ॥  
यत् स्थानं कटिदेशस्य उदरस्य तथान्तरा  ।  
ज्ञेयं तद् द्व्यङ्गुलं नूनं स्कन्धायामः षडङ्गुलः  ।  
दैघ्र्ये त्वष्टाङ्गुलो ज्ञेयो वक्षस्तु द्विगुणं स्मृतम्  ॥ न्चित्_३।४८ ॥  
आरोहः स्यात्तु मेट्रस्य षडङ्गुलप्रमाणकः  ।  
अष्टादशाङ्गुला श्रोणी आरोहे कथिता बुधैः  ॥ न्चित्_३।४९ ॥  
जत्रुतो हृदयं यावन् न कुटिलः प्रदेशकः  ।  
हृदयान् नाभिरन्ध्रकः बन्धुरः स्यान्न संशयः  ।  
नाभितो मेट्रपर्यन्तं समानं च भवेद् ध्रुवम्  ॥ न्चित्_३।५० ॥  
चतुर्दशाङ्गुलं कट्या नाभेरर्धाङ्गुलं मतम्  ।  
मानं च दहिणावर्त्तं यवैकं चुचुकं स्मृतम्  ॥ न्चित्_३।५१ ॥  
मण्डलो द्वयङ्गुलो वासः पुनर्देयं चुचूकयोः  ।  
बन्धनं च प्रदातव्यं कटिदेशस्य शोभनम्  ।  
कटिदेशस्तथा नाभेर् अधस्ताच्चतुरङ्गुलिः  ॥ न्चित्_३।५२ ॥  
आयामे द्व्यङ्गुलं मेढ्रं वास्तेयस्तु षडङ्गुलः  ।  
बृषणौ नातिलम्बौ हि स्थूलत्वे सप्तकाङ्गुलौ  ।  
परिवृतिः समानैव उच्छ्राये चतुरङ्गुलौ  ॥ न्चित्_३।५३ ॥  
मेदं षडङ्गुलं प्रोक्तम् अन्तरं स्वोदरान्ननु  ।  
षडङ्गुलं भवेत् मानं लक्षणज्ञैरुदाहृतम्  ॥ न्चित्_३।५४ ॥  
आयामो जङ्घयोः कार्यः पञ्चविंशतिरङ्गुलः  ।  
ऊर्वोर्गुल्फयोश्चैव मानं स्याच्चतुरङ्गुलम्  ॥ न्चित्_३।५५ ॥  
प्रान्तद्वयं च जङ्घाया विख्यातं चित्रकर्मणि  ।  
गुल्फलग्नप्रदेशस्य आयामश्चतुरङ्गुलः  ।  
तथैव मध्यदेशी हि आरोहेण षडङ्गुलिः  ॥ न्चित्_३।५६ ॥  
ञ्यङ्गुलं जानुभागस्य आयामे न तथारोहे  ।  
जङ्घाद्वयस्य तस्योर्धं मानमष्टाङ्गुलं मतम्  ।  
जङ्घयोः स्थूलतामानं भवेद् द्वादशकाङ्गुलम्  ॥ न्चित्_३।५७ ॥  
जङ्घाग्रमुन्नतं कुर्यात् पुष्टमसिन संयुतम्  ।  
मृदु करिकराकारं न कार्यं विषमं क्वचित्  ॥ न्चित्_३।५८ ॥  
गुल्फादेशस्तथा नाऋई प्रगच्छन्नैव दृष्टिताम्  ।  
जङ्घायाः पश्चिमो भागः सुवृत्तो ऽल्पोन्नतौ भवेत्  ॥ न्चित्_३।५९ ॥  
उच्छ्रायेण तु पार्ष्णीनां मानं पञ्चाङ्गुलं मतम्  ।  
आयामस्त्र्यङ्गुल प्रोक्तः पादौ चतुर्दशाङ्गुलौ  ॥ न्चित्_३।६० ॥  
चतुरङ्गुलिको ऽङ्गुष्टो रक्तं पादतलं स्मृतम्  ।  
रक्तपद्माग्रसादृश्यं लाक्षारससमायुतम्  ॥ न्चित्_३।६१ ॥  
चक्रादिलक्षणैर्युक्तं परस्परसमीपगम्  ।  
पादस्य बन्धनं स्यात्तु द्व्युङ्गुलं भूपदेशगम्  ॥ न्चित्_३।६२ ॥  
चक्रवर्तिमहीपस्य हंसवच्चरणौ मतौ  ।  
भूस्पर्शौ जालवृद्धौ च अष्टाङ्गुलिप्रमाणकौ  ॥ न्चित्_३।६३ ॥  
कूर्मपृष्टसमाकारौ सुन्दरचिन्हसंयुतौ  ।  
पञ्चाङ्गुलिसमायामौ दर्शने सुमनोहरौ  ॥ न्चित्_३।६४ ॥  
कनिष्टिकात्तयारोहः षडङ्गुलिसुसंयतः  ।  
अङ्गुष्टस्य तथायामो द्व्यङ्गुलः साधुनिश्चितः  ।  
परिवृतिः षडङ्गुलिः आरोहे चतुरङ्गुलिः  ॥ न्चित्_३।६५ ॥  
अग्रे समुन्नता कार्या दीर्घा अङ्गुलयस्तथा  ।  
अङ्गुष्ठापेक्षया स्थूला आरोहे त्र्यङ्गुला मताः  ॥ न्चित्_३।६६ ॥  
एकैकाङ्गुलितो न्यूनाः सर्वाः स्युः क्रमिकागताः  ।  
कनिष्ठिकासमुच्छ्राय-परिवृत्तिर्द्विरङ्गुलिः  ॥ न्चित्_३।६७ ॥  
अङ्गुलीनां तु जालाश्च सन्नद्धाः सुन्दरास्तथा  ।  
नाड्यविषमसम्पुष्टा अस्थि चादर्शनं गतम्  ॥ न्चित्_३।६८ ॥  
नखाश्चार्धशशाङ्कवत् रक्तिमाः स्निग्धवर्णकाः  ।  
सिन्दुरलिप्तसर्वाङ्गाः प्रदिप्ताग्निशिखा यथा  ॥ न्चित्_३।६९ ॥  
चन्द्रकान्तसमुज्ज्वलास् तथा सुस्पष्टसंयुताः  ।  
अव्रणा मृदवः पूर्णाः यवमानेन पूरिताः  ॥ न्चित्_३।७० ॥  
अङ्गुलिस्तु त्रिभागः स्यात् स्पष्टा वृद्धाङ्गुलिस्तथा  ।  
तस्याः पार्श्वाङ्गुलेर्मध्ये स्थानमर्धाङ्गुलं मतम्  ॥ न्चित्_३।७१ ॥  
गुल्फादेशादधोभागश् चरणमितिसञ्ज्ञितम्  ।  
तच्चरणसमुच्छ्रायः चतुरङ्गुलको मतः  ।  
इत्थं चरणमानं स्यान् मया प्रोक्तं सुचिन्तितम्  ॥ न्चित्_३।७२ ॥  
हस्तस्य लक्षणान्यत्र श्रुयन्तां कथयाम्यहम्  ।  
तलं सप्ताङ्गुलं दीर्घं विस्तारः पञ्चकाङ्गुलिः  ॥ न्चित्_३।७३ ॥  
मध्याङ्गुलेः समुच्छ्रायः पञ्चाङ्गुलं प्रकीर्तितम्  ।  
तर्जन्या न्यूनता बोध्या पर्वार्धेन सुसम्मता  ॥ न्चित्_३।७४ ॥  
अनामिकाङ्गुलीमानं तद्वदेव भवेद् ध्रुवम्  ।  
कनिष्ठिकाप्यदीर्घा स्यात् पार्श्वाङ्गुलिक्रमादनु  ॥ न्चित्_३।७५ ॥  
अङ्गुष्ठस्य सदोरहोश् चतुरङ्गुलको मतः  ।  
अङ्गुष्ठे द्वे तु पर्वणी समेनैक यवो भवेत्  ॥ न्चित्_३।७६ ॥  
तस्याधो मांसपिण्डश्च त्र्यङ्गुलिसम्मितो भवेत्  ।  
अङ्गुष्ठस्य प्रमाणं तु नवयवकसम्मतम्  ।  
आयामो ऽष्टयवः कार्य आरोहस्तु यवा नव  ॥ न्चित्_३।७७ ॥  
अङ्गुष्ठात्तु चतुर्भागा नद्धा जालक्रमादनु  ।  
नखा रक्तास्तथा स्वच्छाः शुक्तिवच्चारुतान्विता  ॥ न्चित्_३।७८ ॥  
अङ्गुष्ठपार्श्वमांसं त्वायामे अङ्गुलकं मतम्  ।  
अङ्गुष्ठान्तं तु करभात् सप्ताङ्गुलमानकम्  ॥ न्चित्_३।७९ ॥  
आयामश्च तथारोहः क्रमादङ्गुष्ठयोर्मिथः  ।  
यथाशास्त्रमुपन्यस्तः शुभं कार्यं विचारयन्  ॥ न्चित्_३।८० ॥  
पर्वार्धेन मिताः कार्या नखाः सूक्ष्मां नखाग्रकाः  ।  
सृष्यन्ते च यवादृशः पर्वतरेखा त्वदोषभाक्  ॥ न्चित्_३।८१ ॥  
पर्वं दीर्घं च वृतं च करतलसुशोभनम्  ।  
तलौ पद्मसमौ रक्तौ करस्यैवं विधानतः  ॥ न्चित्_३।८२ ॥  
अकुटिलमवक्रं च गम्भीरं सूक्ष्मकं तथा  ।  
रेखात्रयं करे प्रोक्तं रक्तवर्णं सुशोभनम्  ॥ न्चित्_३।८३ ॥  
श्रीवत्सचक्रचिह्नस्वस्तिलक्षण समन्वितम्  ।  
कार्पासस्पर्शकोमलं क्षौमसूत्रमनोहरम्  ।  
सुखदं चारु सुस्पर्शं कुर्यात् करतलं शुभम्  ॥ न्चित्_३।८४ ॥  
समन्तान् मांसपूर्णं वै नाऋई दृश्या कदापि न  ।  
हस्तपृष्ठं सदा स्निग्धम् उन्नतं च भवेद् ध्रुवम्  ।  
सूक्ष्मा अङ्गुलिजाला हि सुन्दरं च तनुस्तथा  ॥ न्चित्_३।८५ ॥  
उत्पलाभः सदा रक्तो नागेन्द्राभोगसन्निभः  ।  
नखोदरस्तनुः स्निग्ध उन्नतः करशोभकः  ॥ न्चित्_३।८६ ॥  
आरोहायाममानं तु हस्तस्य गदितं मया  ।  
बाहूनां मानमारोहं धीमन् शृणु वदानि ते  ॥ न्चित्_३।८७ ॥  
उभयोस्तु तथा बाह्वीर् मानं कुर्याद् यथाविधि  ।  
षट्त्रिशकं प्रमाणं वै अङ्गुलीनां विधानतः  ।  
अष्टादश प्रबाहोश्च बाहोश्चापि तथैव च  ॥ न्चित्_३।८८ ॥  
स्कन्धाग्रस्य भवेन् मानं षडङ्गुलिसुसम्मतम्  ।  
आयामो बाहुभागस्य ज्ञेयं पञ्चाङ्गुलं सदा  ॥ न्चित्_३।८९ ॥  
अङ्गुलिर्मणिबन्धः स्यात् प्रवाहू चतुरङ्गुली  ।  
विशालो वर्त्तुलाकारः सुस्पष्टोरंशो भवेत् पुनः  ॥ न्चित्_३।९० ॥  
आरोहो भुजयोर्यस्तु भवेदष्टादशाङ्गुलिः  ।  
आकरादष्टचत्वारिशत् नाऋइपर्व त्वदृश्यकम्  ॥ न्चित्_३।९१ ॥  
हस्तौ न जानुपर्यन्तौ दीर्धौ सूक्ष्र्मौ च सुन्दरौ  ।  
समन्तान् मांसपूर्णौ च भवेतामानपूर्ण्यतः  ॥ न्चित्_३।९२ ॥  
गोपुच्छाग्रसमौ तावत् क्रमेणोच्चावचौ पुनः  ।  
बाहू दण्डायमानस्य जानुपर्यन्तगामिनौ  ॥ न्चित्_३।९३ ॥  
तस्माद् राजेन्द्र हस्तेन जानुप्राप्त उदीर्यते  ।  
बाहुप्रबाहुमानानि आयामारोहः कीर्त्तितः  ॥ न्चित्_३।९४ ॥  
पुनरग्रे प्रवक्ष्यामि लक्षणानि शुभानि वै  ।  
यानि पुर्वं न चोक्तानि तानि तुभ्यं वदाम्यहम्  ॥ न्चित्_३।९५ ॥  
केशानां प्रान्तभागात्तु स्थानं कट्यास्थिविस्तृतम्  ।  
परिमाणं षडङ्गुलं ज्ञेयं सदा महीपते  ।  
स्कन्धस्थलस्य मानं हि षोऋअशाङ्गुलिसम्मितम्  ॥ न्चित्_३।९६ ॥  
आरोहस्तस्य मध्यस्य दशाङ्गुलं भवेद् ध्रुवम्  ।  
आयामे चाङ्गुलीनां ही सङ्ख्या यायाद् नवान्विता  ॥ न्चित्_३।९७ ॥  
स्कन्धदेशस्य मध्यांश आरोहायामशोभितः  ।  
पृष्ठमध्यः षडङ्गुलिर् उर्ध्वे तु विंशतिर्मता  ॥ न्चित्_३।९८ ॥  
मध्यस्य द्वयङ्गुलायामः पृष्ठं भागेन सुन्दरम्  ।  
पुरुषाणामिदं मानं स्त्रीणां भागः स एव हि  ।  
मांसपेश्यल्पसंयुतः सर्वशरीरशोभनः  ॥ न्चित्_३।९९ ॥  
नितम्बपार्श्वमानं स्यात् षडङ्गुलिसमन्वितम्  ।  
चतुरस्रं च विज्ञेयं मण्डलान्वितनिम्नगम्  ॥ न्चित्_३।१०० ॥  
स्थानात् तस्मात् समारभ्य श्रोणीसीमासमीपगम्  ।  
चतुरङ्गुलं स्थानं स्यात् पायुस्तु द्व्युङ्गुलं मतम्  ॥ न्चित्_३।१०१ ॥  
नितम्बदेश आरोहे चाष्टाङ्गुलिसमन्वितः  ।  
नातिसङ्कोचमापन्न आयामः सप्तकाङ्गुलिः  ।  
चारुमण्डलयुक्तश्च नातिप्रसारितो भवेत्  ॥ न्चित्_३।१०२ ॥  
आरोहायामयोः सर्वं लक्षणं शास्त्रसम्मतम्  ।  
निर्दिष्टं चावबोधार्थं पुनरत्र प्रवक्ष्यते  ।  
अविक्षिप्तेन चित्तेन गृह्यतां लोकहेतवे  ॥ न्चित्_३।१०३ ॥  
दन्तशिरस्य लोभानां व्यवस्था क्रमशो यथा  ।  
वर्णस्य लक्षणं चैव देवमुखे न दीयते  ॥ न्चित्_३।१०४ ॥  
सुग्रथिताः समादन्ताः स्निग्धवर्णाः सुतीक्ष्णकाः  ।  
दधिमुक्ताब्जवच्छुक्लाः स्वच्छाः श्वेता हिमा इव  ॥ न्चित्_३।१०५ ॥  
चत्वारिशच्छुभा दन्ताः श्वदन्तैश्च सुशोभिताः  ।  
आरोहे त्रियवा ज्ञेया आयामे यवयुग्मकाः  ॥ न्चित्_३।१०६ ॥  
दन्तमूलं तथा तालु जिह्वासीमा च लोहितम्  ।  
जातीकुसुमसङ्काशं श्वदन्ताभं सुशोभनं  ॥ न्चित्_३।१०७ ॥  
श्वदन्तानां यवार्धेन वृद्धिः कार्या विचारयन्  ।  
तीक्ष्णाग्रपरिमण्डलं मृदु मृणालतन्तुवत्  ॥ न्चित्_३।१०८ ॥  
पद्मपत्रप्रतीकाशः कोमलश्च सुलक्षणः  ।  
स्थिरतडीन्निभो जिह्वाद् एशः स्पष्टश्च रक्तिमः  ।  
नवार्धपर्णवच्चारुः मुखे वै विततो भवेत्  ॥ न्चित्_३।१०९ ॥  
ऐरावतस्य वृंहती हयराजस्य नादवत्  ।  
मेघरवस्य गम्भीरा वाणी प्रोक्ता सुलक्षणा  ॥ न्चित्_३।११० ॥  
जालरेखानिभा केशाः शिरो ऽलङ्करणं गताः  ।  
इन्द्रनीलसभाः कृष्णा भ्रमराञ्जनसन्निभाः  ॥ न्चित्_३।१११ ॥  
मयूरकण्ठरोमाभाः कोकिलाभाः शिरोरुहाः  ।  
नीला देदीप्यमानाश्च पृष्टमूलसमागताः  ॥ न्चित्_३।११२ ॥  
सुन्दरा दक्षिणावर्त्ताः केशरिणः सटाप्रभाः  ।  
जालरेखाङ्किताः कोणाः केशचूऋआ मनोहराः  ॥ न्चित्_३।११३ ॥  
बाहुमूलोपजङ्घासु नासाकर्णमुखेषु च  ।  
जङ्घासु कण्ठगण्डेषु केशा न स्युर्महात्मनाम्  ॥ न्चित्_३।११४ ॥  
मृदुसूक्ष्मैस्तथा स्निग्धैर् जालरेखैः सुशोभनैः  ।  
केशानां परिमण्डलैर् नीलाञ्जनसमप्रभैः  ।  
वक्षस्थलं नृपाणां च शोभितं स्यात् सुलक्षणम्  ॥ न्चित्_३।११५ ॥  
देवभूतमनुष्याणां मुखे श्मश्रु न रोम च  ॥ न्चित्_३।११६ ॥  
एतेषां देवदेहस्तु रोमभिः परिवर्जितः  ।  
षोऋअशवर्षपूरकं शरीरं तद्धि कथ्यते  ॥ न्चित्_३।११७ ॥  
सुराणां केशजालं तु सूक्ष्मलतेव सङ्गतम्  ।  
नीलं चक्षुर्मनोग्राहि सर्वसत्त्वसुखप्रदम्  ॥ न्चित्_३।११८ ॥  
जम्बुनदसमाहृत-तप्तकाञ्चनवर्णकः  ।  
देदिष्यते च देहो ऽस्य पातचम्पकपुष्पवत्  ॥ न्चित्_३।११९ ॥  
कमलदलकोषस्य प्राकार इव तृप्तिदः  ।  
उत्तमः पुरुषो ज्ञेयः लक्ष्मणं चक्रवर्त्तिनः  ॥ न्चित्_३।१२० ॥  
गजराजगतिर्यस्य वृषराजपदोन्नतिः  ।  
मृगराजगतिस्थैर्यं लक्ष्मणं चक्रवर्त्तिनः  ॥ न्चित्_३।१२१ ॥  
गजवत् सबलौ पादौ वृषवदाननं खरम्  ।  
वदनं सिंहवद् राज-हंसतेजः समायुतः  ॥ न्चित्_३।१२२ ॥  
वेशदृशां गतिं चाथ अतिक्रम्य च सर्वेषाम्  ।  
दृश्यवन्नाटकस्येव भूतानां शिक्षको यथा  ।  
गतिरस्य भवेद्राजन् सर्वेषां च मनोरमा  ॥ न्चित्_३।१२३ ॥  
सुगन्धस्त्वक् कृशः स्निग्धी दर्पणस्पर्शकोमलः  ।  
धूलिमलेन निर्लिप्तः लक्षणं चक्रवर्त्तिनः  ॥ न्चित्_३।१२४ ॥  
प्रदीप्तमणिसङ्काशः श्वेतवस्त्रसुशोभितः  ।  
समन्तात् किरणावृतः राजा लेख्यः कृशः सदा  ॥ न्चित्_३।१२५ ॥  
निर्मेधशशिच्चारु प्रभामण्डलमण्डितम्  ।  
शरीरं यस्य राजेन्द्र लक्षणं चक्रवर्त्तिनः  ॥ न्चित्_३।१२६ ॥  
मुखं चन्द्रदृशं श्वेतं सुग्निग्धश्चापरः शशी  ।  
धरापृष्टे समायात इत्थं माधुर्यमण्डितः  ।  
भ्रूवोः कण्ठस्य भालस्य सौन्दर्यं हि मुखस्य च  ॥ न्चित्_३।१२७ ॥  
आकुञ्चितमृदुस्निग्ध चारुकेशः सुनासिकः  ।  
चार्वोष्टं रक्तिमापूर्णं स्वच्छा दन्ता नभो यथा  ॥ न्चित्_३।१२८ ॥  
दीर्धोत्तम च पक्ष्म हि स्निग्धवर्णं भवेत्तथा  ।  
नीलं कृष्णं च दीर्घं च चक्षुः स्यात् सुमनोहरम्  ।  
भ्रूवौ दीप्तौ सदा ज्ञेयौ नेत्रानन्दविधायकौ  ॥ न्चित्_३।१२९ ॥  
फुल्लारविन्दकोषस्य कर्णयोराकृतिः समा  ।  
ईषद्रोमौ मनोहरौ शरीराङ्गविभूषणौ  ॥ न्चित्_३।१३० ॥  
कर्णयोर्लुटिके तस्य क्रमिके शङ्खसन्निभौ  ।  
बद्धस्कन्धौ सुपूर्णांशौ शोभनमङ्गमण्डलम्  ॥ न्चित्_३।१३१ ॥  
मांसपुर्णं भवेद् वक्षः तस्यारोहो यथाक्रमन्  ।  
आयामश्च यथायथं चानुपूर्व्येण सङ्गता  ॥ न्चित्_३।१३२ ॥  
सिंहोदरवद् विज्ञेया कटिरावर्तिता भवेत्  ।  
दक्षिणावर्तिनो नाभिः गभीरा स्याद् यथायथम्  ॥ न्चित्_३।१३३ ॥  
ऐरावतसमानौ हि लिङ्गकोषश्च सुन्दरः  ।  
समन्तात् मण्डलाकारः आभादृश्या भवेद् ध्रुवम्  ॥ न्चित्_३।१३४ ॥  
गजशुण्डसमा जङ्घा अनुक्रमेण विस्तृता  ।  
मुखेषु चोन्नता ज्ञेया गुल्फो ऽदृश्पो भवेत् तथा  ॥ न्चित्_३।१३५ ॥  
सुबद्धाङ्गुलिसुन्दरौ कूर्मवत् मांसलौ तथा  ।  
अर्धचन्द्रप्रभायुक्ताङ्गुलिचक्रपदाङ्कितौ  ।  
पादपृष्टोमृदू स्यातां कोमलौ हरितौ स्मृतौ  ॥ न्चित्_३।१३६ ॥  
वृषपुच्छानुपूर्वियौ दीर्घाङ्गुलियुतौ करौ  ।  
नखप्रभासमुज्ज्वलौ प्रसारे दीर्घकौ यथा  ।  
परिमण्डलसम्पन्नौ चक्ररेखास्वलङ्कृतौ  ॥ न्चित्_३।१३७ ॥  
चम्पकदामशोभितः मरालगातसंयुतः  ।  
सुसंस्थानसमापन्नः सर्वाङ्गेण मनोहरः  ॥ न्चित्_३।१३८ ॥  
तेजस्वी वीर्यवान् राजन् चक्रवर्त्ती सदा भवेत्  ।  
आयामारोहमानं च लक्षणं तदुदाहृतम्  ॥ न्चित्_३।१३९ ॥  
देहे जङ्घोपजङ्घा च भृशं विकशिता भवेत्  ।  
सुहस्तौ चरणौ स्यातां तथा पर्व च दृश्यते  ॥ न्चित्_३।१४० ॥  
कुक्षिपृष्टे सुशोभिते मुखं चारु मनोहरम्  ।  
शोभितौ च भुजौ स्यातां देहो मानान्वितो भवेत्  ॥ न्चित्_३।१४१ ॥  
अङ्गानि मांसपूर्णानि शरीरं स्निग्धवर्णकम्  ।  
प्रियौदार्यगुणा यत्र राजहंसगतिस्तथा  ।  
चारुदेहो महीपतेः चक्रवर्ती स उच्यते  ॥ न्चित्_३।१४२ ॥  
प्रसिद्धैः शिल्पिभिः कार्यं मानवाङ्गेषु यत्नतः  ।  
शीर्षकष्टभुजद्वन्दं जङ्खोपजङ्खसुन्दरम्  ॥ न्चित्_३।१४३ ॥  
उपयुक्तेषु सर्वेषु परिमाणं तु यत्र च  ।  
तत्र स्वाङ्गुलिना कार्यं मानं सर्वत्र कर्मणि  ॥ न्चित्_३।१४४ ॥  
आरोहायामपीनत्वे प्रत्यङ्गं समतां भजेत्  ।  
विधिना परिमाणेन सम्म्पन्नं शोभितं भवेत्  ॥ न्चित्_३।१४५ ॥  
अती ज्ञेयञ्च पण्डितैः परिमाणं सुयत्नतः  ।  
परिमाणप्रतिष्टानोपायादिभिर्विहीना या  ।  
प्रतिमा सा परित्यक्ता सुरदेवैः सदा खलु  ॥ न्चित्_३।१४६ ॥  
पिशाचा राक्षसा भूता वसन्ति त्वरित तथा  ।  
शोभितान् नाशयन्ति च अमङ्गलं भयं भवेत्  ॥ न्चित्_३।१४७ ॥  
आरोहायामयोः राजन् लक्षणं कथितं मया  ।  
यथेच्छं वै विभक्तव्यं चतुर्भागेन मुख्यतः  ॥ न्चित्_३।१४८ ॥  
वलिः सूर्यो दाशरथिः रामो मनुसुतस्तथा  ।  
परिमाणानुसारेण कार्यो भिन्नो वीचक्षणैः  ॥ न्चित्_३।१४९ ॥  
भद्रौ द्वयङ्गुलिना न्यूनो मालव्यश्चतुरङ्गुलिः  ।  
रुचको ऽष्टाङ्गुलिन्यूनः शशकश्च दशाङ्गुलिः  ॥ न्चित्_३।१५० ॥  
अप्रियो न यथा यायात् तथा मानं विचारयेत्  ।  
किं भवेत् परिमाणेन शरीरं चेदसुन्दरम्  ॥ न्चित्_३।१५१ ॥  
चतुर्णां च तथा राज्ञां परिमाणस्य लक्षणम्  ।  
ब्रह्मणा तु प्रदर्शितं विस्तरं ब्रवीमि ते  ॥ न्चित्_३।१५२ ॥  
सर्वस्य लेखने ग्रन्थे विस्तारो भवति ध्रुवम्  ।  
तेन त्रस्यन्ति चाल्पज्ञा अश्रुतिकारणान् ननु  ॥ न्चित्_३।१५३ ॥  
नारीपुरुषयोः सत्सु लक्षणेषु प्रजापतिः  ।  
द्वादशेषु सहस्रेषु पञ्चश उपदिष्टवान्  ॥ न्चित्_३।१५४ ॥  
नरलक्षणयुक्तेषु तथानिर्दिष्टपञ्चधा  ।  
तुभ्यं प्रदर्शयामि चेद् गच्छेद् ग्रन्थो विशालताम्  ॥ न्चित्_३।१५५ ॥  
चक्रवर्त्तिनरेन्द्रस्य लक्षणं कथितं मया  ।  
विधिवत् परिमाणञ्च अन्यप्रदर्शनेन किम्  ।  
उत्तमपुरुषादीनां तेन मानं ध्रुवं भवेत्  ॥ न्चित्_३।१५६ ॥  
अतो बुद्धया सुनिश्चित्य भद्रो लेख्यो विचारयन्  ।  
स च भवेत् समुच्छ्राये षडुत्तरशताङ्गुलम्  ॥ न्चित्_३।१५७ ॥  
रुचकस्य समुच्छ्रायः शतसङ्ख्यान्वितो भवेत्  ।  
मालवस्य तथोच्छ्रायश् चतुःशतमिताङ्गुलम्  ॥ न्चित्_३।१५८ ॥  
शशकस्य समुच्छ्राये सङ्ख्याष्टनवतिः सदा  ।  
अङ्गुलीनां विधातव्या चित्रशास्त्रविशारदैः  ॥ न्चित्_३।१५९ ॥  
अतो ऽन्योमाननियमो न भूतो न भविष्यति  ।  
उत्तमाधममध्यम-प्रधानानाञ्च भूभृताम्  ।  
आरोहाथाममानं तु आलोच्यात्र प्रदर्शिनम्  ॥ न्चित्_३।१६० ॥  
उच्छ्रायो नवरत् स्त्रीणा ज्ञेय एकाङ्गुलिः कृशः  ।  
एकाङ्गुलिस्तथा राज्ञा पुष्टिर्ज्ञेया महामते  ॥ न्चित्_३।१६१ ॥  
नाभिजङ्खोपजङ्खानां लटिकण्ठोपजानुनाम्  ।  
शीर्षदेशस्य वक्षसस् तथा चरणयोर्नृप  ।  
आरोहो नाप्रियो यायात् तथा मानं विधीयताम्  ॥ न्चित्_३।१६२ ॥  
उत्तममध्यमाधम-मानं तु क्रमिकं मतम्  ।  
आरोहश्च तथायामः तेषामत्र प्रदर्शितः  ।  
नारीणां परिमाणं च सर्वं शृणु क्रमेण हि  ॥ न्चित्_३।१६३ ॥  
राज्ञां यथा प्रदर्शितं मानेन च तथायुतम्  ।  
सम्यग् विचार्य शेमुष्या बहुस्थानप्रतिष्ठितम्  ॥ न्चित्_३।१६४ ॥  
समद्विभागसम्पन्नं निष्कुटिलं सुकोमलम्  ।  
लेख्यं चित्रमनिन्दितं नेत्रप्रीतिविवर्द्धनं  ॥ न्चित्_३।१६५ ॥  
  
इति चित्रलक्षणे परिमाणो नाम्स्तृतीयः परिवर्तः ।  
  
यावत् ब्रह्मणः परिमाणलेखयः समाप्तः ।  

