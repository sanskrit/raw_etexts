---
title: Ahoratravratakatha (Prose version)

---
## Intro

Ahoratravratakatha (Prose version)   

Ahoratravratakatha (Prose version) = Avk_P  
Based on the edition by R. Handurukande, Three Sanskrit Texts on Caitya Worship ḥ In Relation to the Ahorātravrata, Tokyo 2000  
(Studia Philologica Buddhica, Monograph Series, 16).  

Input by Klaus Wille (Göttingen)  

ITALICS for restored text  

## पाठः

अहोरात्रव्रतकथा   

अव्क्_प्_१। ॐ नमो धर्मधातवे ।  
  
आकाशनिर्मलो भूतो निष्प्रपञ्चगुणाश्रयः ।  
पञ्चस्कन्धात्मकः शान्तस् तस्मै स्तूपात्मने नमः ॥ १ ॥  
  
एकस्मिन्न् अन्तरे काले भगवान् कपिलवस्तुनि महानगरे विहरति स्म सार्धं पञ्चमात्रैर् भिक्षुशतैः सम्बहुलैश् च कृतकृत्यैर् जितेन्द्रियैः क्षीणास्रवैर् अन्यैश् च बोधिसत्त्वशतैः षट्पारमितानिर्जातैः पञ्चचक्षुसमन्वागतैर् अनेकैः श्रावकमुख्यैर् अनुत्तरपुण्यक्षेत्रे निवासितैर् बुद्धशासनरतिभिर् अनेकैर् देवनागयक्षादिभिः परिमण्डितैः सपार्षदपरिपूर्णैः ।  
  
अव्क्_प्_२। तत्सभायां सुभूतिर् वज्रधरम् एवम् आह । वज्रधर श्रीमान् मुनिशार्दूलस् तत्सभायाम् अनेकदेवनागयक्षादिसम्मिलिते नैकगिरम् आज्ञां नावभाषितं किम् । किमभिलाषो भवसि सुभूते यथाभिप्रायस् तथा विज्ञापय शाक्यमुनौ । सुभूतिर् आह । नराणाम् उत्तमं व्रतं यद् अहोरात्रव्रतं व्रतराजं महोदयं ममाभिलाषः । इत्य् उक्ते महानुमतं सादरं कृत्वा वज्रधरो भगवन्तम् एवम् आह । भगवन् मुनिशार्दूल गिरम् एकम् अपि नावभाषितम् । सर्वसभाजनानाम् अभिलषितं सुभूतिर् इति व्रतराजं महोदयं यद् अहोरात्रव्रतोपायिकाम् अभिलाषिको ऽहम् इत्य् आह । तत् सकलं प्रभाषय त्वं मुनीश्वर ।  
  
अव्क्_प्_३। भगवान् आह । साधु साधु वज्रधर लोकानां हितहेतुना पृच्छितं सफलं पूरयामि । इत्य् उक्त्वा श्रीधर्मधातुसमाधौ स्थितवान् ।  
  
नासिकाग्रे महापद्मे धर्मज्वलं समुज्ज्वलन् ।  
अवभास्य दिशान् सर्वांस् तत्सभायां विराजते ॥ २ ॥  
  
तदा सर्वपर्षदजनाः के चित् परं धर्मसुभाषितं के चिद् भगवतो वचोऽमृतकं पातुम् ॥। । तथैवान्ये कथाः परस्परं प्रवादिताः । ते पर्षदजनाः साधु भगवद्रश्मयः प्रादुर्भूता अवश्यं धर्मकथां प्रतिभाषयिष्यति ।  
  
अव्क्_प्_४। तदा वज्रधरः पुनर् अप्य् उवाच । साधु भगवन् महाप्रभ कस्मिन् भगवन् पृथिव्यां केन सञ्चारितम् अहोरात्रव्रतं ब्रूहि मे परमेश्वर । भगवान् आह । शृणु वज्रधर महातेजं व्रतानाम् उत्तमं व्रतं पृथिव्यां पावनीकथाम् ।  
  
अव्क्_प्_५। पुरातनीकाले उत्तरदिग्भागे धर्मपत्तनो नाम महानगरी आसीद् मघवत्पत्तनसमा सुजन-म्-उत्तमैः परिपूरिता । कथं विस्तारिता नगरी । सप्तयोजनसंवृता व्यायामविस्तीर्णा भवति ॥॥ तालपङ्क्तिभिः परिखाभिश् च परिरुन्ध्यमाना महोत्सवा । तदूर्ध्वं त्रिकूटपर्वतो ऽस्ति । नानावृक्षसमाकीर्णं नानापक्षिगणसदारतं नानाकुसुमसुगन्धवासितम् अनेकर्षिभिः सुवासितं त्रिकूटम् एव । अनेकशूरसमाकीर्णानेकविद्वज्जनावृता नानाशिल्पज्ञसमापन्ना भिषग्वरप्रभृतिनानासुपुरुषपरिपूर्णा भवति नगरी कालवेदीकालज्ञसमयज्ञचैत्तज्ञमन्त्रीसमापन्ना च ।  
  
अव्क्_प्_६। तस्यां नगर्यां धर्मदक्षो नाम राजा बभूव नयविनयविवेकविधिज्ञः प्रजावत्सलस्वभावः परदुःखं सुखं वा स्वात्मनि वेदनीयो दयावान् धर्मत्राणधर्मपरायणः परकार्येषु महोत्सवः । तस्य पत्नी सुव्रती सदा धर्मचारिणी विद्यागुणसम्पन्ना ।  
  
अव्क्_प्_७। अथ तस्मिन् समये तत्र त्रिकूटपर्वते शारिपुत्रो नाम महात्मायुष्मान् जैनज्ञो बुद्धज्ञानविदां वरो विहरति । तदा शारिपुत्रो ऽनुविचिन्तयति । को धर्मवत्सलो धर्मपरायणो धर्मचरणो ऽस्ति कस्मिन्न् इति । तत्क्षणात् स्मृत्य दर्शितम् इत्य् उक्तम् । दर्शितो धर्मचरणो धर्मवत्सलो धर्मपरायणो धर्मदक्षो नाम राजा अस्ति । तं धर्मं देशयिष्यामि । इत्य् उक्त्वा धर्मपत्तनं महानगरीं गतवान् समनुप्राप्तः । तत्र प्रासाद-म्-एकम् अस्ति । तस्मिन् तिष्ठति । स ततो ऽनेकधर्मकथनेन स्थितवान् । तं सर्वजनास् तत्र प्रासादिकेन साधुकारम् अदात् । ततः के चित् सत्पुरुषाः शिष्यत्वम् अनुगच्छन्ति तस्य ।  
  
अव्क्_प्_८। अथ धर्मदक्षो महाराजा सर्ववृत्तान्तम् अनुमतं श्रुत्वा सविचारम् आदरेण सगौरवेण महोत्सवेन राजकुले प्रवेशयति वासनभक्तेन प्रतिष्ठापयति । अथ शारिपुत्रो राजानम् आशीर्वचनम् अब्रवीत् । सद्धर्मं कुरुतां स्वस्ति सद्धर्मं कुरुतां वत्स सद्धर्मं कुरुतां मोक्षं सर्वकामा भवन्तु वः । अथ स राजा प्रहर्षेण आशीर्वचनम् आकर्ण्य शारिपुत्रम् एवम् आह । विभो शारिपुत्र कथम् आशीर्वचनं तव । कश् चिद् बुद्धो वा देवो वा देवी वा महेश्वरो वा नारायणो वान्यो वा रक्षत्व् इत्य् आशीर्वचनं मह्यं दद्यात् । सद्धर्मं कुरुताम् इति ददासि । सद्धर्मं न जानामि भगवन् सद्धर्मं भाषतु महामते ।  
  
अव्क्_प्_९। शारिपुत्र आह ।  
  
न जानासि महरज धर्माणां धर्मम् उत्तमम् ।  
धर्मधातुं कथं नाम धर्मो नामाकरं वरम् ॥ ३ ॥  
  
शृणु राजन् महातेज प्रथमतो धर्मधातुप्रसंस्कारं कृत्वा अहोरात्रव्रतं कारयेत् । अथ चाश्रमे वा नगरे विहारे वा अन्ये वा यत्र धर्मधातुर् अस्ति तत्राहोरात्रव्रतं कुर्यात् । अहर्निशम् अहोरात्रं सद्धर्मं तद् व्रतम् इति पुरा तथागतैः ।  
  
अव्क्_प्_१०। राजोवाच ।  
  
कथं विधिविधानादीन् कथ्यतां भिक्षुसत्तम ।  
व्रतराजं तु संसारे दिनमासादिकं क्रमात् ॥ ४ ॥  
  
शारिपुत्र उवाच । प्रथमे महाराज यवोदकस्थापनं कुर्याच् चतस्रदेवतास्थापनं धर्मधातुप्रभृतस्य । इच्छन्ति ये सत्त्वा ब्रह्मक्षत्रियवैश्यशूद्रादयश् चतुर्जातिव्रतं कुर्यात् । षोडशविंशतिजातिभिर् अन्यैः स्वस्वयोग्यश् च युज्यते ।  
  
अव्क्_प्_११। राजन् मासाश्विनीशुक्लपक्षे चतुर्दश्यां दन्तधावनं कुर्यात् । क्षुरकर्मशुचिस्नानं मध्याह्ने दायदानं कुर्यात् । ततः सूर्ये षष्टे गते शाल्योदनं भोजनं कुर्यात् । ततो मुखप्रक्षालनं ॥॥॥ पश्चात् । तदा व्याख्यानं शृणुयात् ततः । रात्रौ त्रयार्धप्रहरे राजन् सर्वे समुत्थाय प्रत्यूषवेलायां स्नात्वा क्रियाकारं कृत्वा शुचिवस्त्रं प्रावृत्य व्रतं कुर्यात् । पञ्चदेवतामण्डलं कृत्वा अपतितगोमयेनोपलिप्यार्घं दत्त्वा च स्तूपाय पुष्पधूपदीपगन्धनैवेद्यवीणावंशमृदङ्गमुरजपटहतालशङ्खध्वजच्छत्त्रगीतनृत्यादीन् षोडशविधिम् अर्चनै राजन् नानोत्सवप्रपूरितैः प्रथमे पञ्चप्रदक्षिणं कारयेत् । स्तुतिं बुद्धे प्रगीयते । लाजाक्षतं सपुष्पं च चैत्यमूर्ध्नि प्रक्षिपेत् ।  
  
अव्क्_प्_१२। अथ राजोवाच । भिक्षुसत्तम महाप्राज्ञ अहोरात्रव्रतं एकस्थाने वा द्वितीये वान्ये वा किम् उ । शारिपुत्र उवाच ।  
  
नैकस्थाने महरज यत्र चैत्यं प्रतिष्ठति ।  
यत्र देवालये चैत्ये यत्र तीर्थस्य सङ्गमे ।  
यत्र यत्र मनोरम्ये बुद्धक्षेत्रे प्रचङ्क्रमे ॥ ५ ॥  
  
राजोवाच । कथं नाथ प्रमाणं च यतिचैत्यप्रदक्षिणं सम्पूर्णं यावत् तावद् दिनं किं वा । शारिपुत्र उवाच । नैव महाराज यतिनां निद्रा न विश्रामं न धावितं किं चित् ॥॥॥। ईदृक्प्रमाण इति ।  
  
अव्क्_प्_१३ राजोवाच । समर्थो ऽसमर्थो वा तस्य विवेकं कथय प्रभो । शारिपुत्र उवाच । के चिद् असमर्था वा बालवृद्धा वा अहोरात्रव्रतं न कर्तव्यं महाराजेति । राजोवाच । कथं भिक्षो महाप्राज्ञ असमर्था बालवृद्धाश् च धर्मप्रतिलब्धा भवेयुः । शारिपुत्र उवाच । उपवासोषितो भूत्वा चैत्यार्चनं स्नानादिकं कृत्वा जपस्तोत्रं च कारयेत् । असमर्थानां तथा पुनर् बालानां अभिलाषं यदा दिनम् एकं वा दिनार्धं वा प्रहरम् एकं वा उपवासोषितो भूत्वा चैत्यार्चनं एकद्वित्रिप्रदक्षिणं यथाशक्ति कर्तव्यं महाराजेति ।  
  
अव्क्_प्_१४। व्रतनियमं कथं भिक्षो भक्षभोज्यं कथं पुनर् व्रतं पूर्णं कथं कुर्यात् । व्रतपर्यन्तकं कथम् । शारिपुत्र उवाच । शुचिस्नानादिकं कृत्वा चित्तम् अन्तर्गतमीक्षयेत् सर्वशुक्लोपचारेण सुगन्धकुसुमयुक्तेन निहतदण्डशस्त्रेण निहतप्राणिवधेन निहतादत्तदानेन निहतकामाचारेण त्यक्तपिशुनेन त्यक्तभिन्नभाषनेन त्यक्तादृष्टवचनेन त्यक्तपारुषकवचनेन च न चाभिध्याधानेन न च व्यापादचित्तेन न च मिथ्यादृष्टिग्रहणेन नैव लवणभोजनेन नैव मद्यपानपिपासेन नैव मांसाहारेण विना उच्चशय्यां विना ज्येष्ठलङ्घनेन विना अकालभोजनेन । एवं महाराज विधिम् एव कर्तव्यम् । अहर्निशापर्यन्ते प्राशनं कुर्यात् । पुनश् च महाराज व्रतसम्पूरणार्थं प्रतिवर्षं वा वर्षम् एकं वा त्रितयं वा पञ्च वा सप्त वा व्रतं समाप्तं कुर्यात् ।  
  
अव्क्_प्_१५। व्रतसम्पूरणान्तरे विचित्रच्छत्त्रं च ॥॥। छत्त्रं च नानोपचारेण कुसुमप्ररोहणं कर्तव्यम् । नानोत्सवविनोदितनृत्यगीतहास्यलास्यविलासपञ्चस्वरसंवृतकालाहारेण पुष्पाक्षतपिष्टकादिप्रक्षिप्तेन ध्वजप्ररोहणं कुर्यात् । यथाविधि यज्ञादिकं कृत्वा तत आचार्याय वस्त्रान्नसुवर्णकङ्कणादि सम्पूरणाय । एवं महाराज तत आचार्यायोपाध्यायेन व्रतिनं मङ्गलार्थं प्रतिष्ठां कुर्यात् । ततः कुमारीपूजनं कारयेत् । एवं विधिर् महाराज ।  
  
अव्क्_प्_१६। राजोवाच ।  
  
साधु साधु महाप्राज्ञ व्रतबन्धं मया श्रुतम् ।  
फलं तस्य कथं नाथ भाषस्व त्वं यथामतम् ॥ ६ ॥  
शृणु राजन् प्रवक्ष्यामि व्रतराजस्य यं फलम् ।  
पुरा तथागतैः प्राह तद् एकं व्रतशासनम् ॥ ७ ॥  
निर्घोषदमनो नाम असुरेन्द्रः प्रकीर्तितः ।  
अमरावतीं समासाद्य तिष्ठति सुखलीलया ॥ ८ ॥  
  
तदा देवानाम् इन्द्रो दीनमना दुःखितः सस्मार । केन प्रकारेण विजेष्यामि । ममाश्रमे निर्घोषदमनो ऽसुरेन्द्रः स्थितः । तदा इति विचिन्त्य देवानाम् इन्द्रः अस्मिन् त्रायस्त्रिंशद्भवने प्राक्तनदेवेन्द्रैः सम्पूजार्थं संस्थापितं महाचैत्यम् अस्ति । तस्मिन् चैत्ये अहोरात्रव्रतं क्रियते यथाविधि देवानाम् इन्द्रेण । तदनन्तरे निर्घोषदमनो ऽसुरेन्द्रो निर्जित्य पृथिव्याम् अवधारितः । एवं महाराज ईदृशम् अहोरात्रव्रतप्रभावं मया श्रुतम् ।  
  
अव्क्_प्_१७। राजोवाच ।  
  
कथं भिक्षो महासत्त्व तत्फलं तदन्यद् अपि ।  
भाषस्व सकलं तं च व्रतराजस्य सर्वतः ॥ ९ ॥  
  
शारिपुत्र उवाच ।  
  
शृणु राजन् महातेज तद्व्रतस्य फलं मया ।  
कथ्यते सकलं सम्यक् पर्यन्तम् आदिपश्चिमम् ॥ १० ॥  
वितानम् उच्चैर् प्रकरोति मर्त्याः श्रिधर्मधातौ ः तथागते वा ।  
जराविपत्तिं मरणान्तजन्म त्यक्त्वा सरोगं सततं लभन्ते ॥ ११ ॥  
धर्मं च रत्नं च मयूरपद्मं चतुर्ध्वजान् सम्प्रतिष्ठापितेन ।  
मैत्र्यादिचत्वारविहारकादीन् समाप्यते बुद्धविदां बलानि ॥ १२ ॥  
  
अव्क्_प्_१८। येन धर्मधातवे व्रतारम्भे दीयते पाद्यं रतोअदुग्धादिमिश्रितं तेन शुचिगात्रं महानिधिं प्रतिलभ्यते । तत्र आचमनं ध्यात्वा दीयते इह जन्मपापानि विनश्यन्ति । धर्मधातवे ॥। लङ्घयति । दुग्धाक्षताम्बुनवरत्नादि शङ्खस्थापितं कुर्वन्ति नरा धर्मधातवे ते सुखमोदिन्याम् अभिलाषफलान्य् आप्स्यन्ति । पटदुकूलसुकुमारादि ये प्रढौकन्ति धर्मधातवे ते पटदुकूलवस्त्राणां तन्तुसङ्ख्यया जन्मसु सुरपुरे परिभुञ्जन्ते । तिलकप्रढौकितेन सौन्दर्यरूपगुणविशालसुगन्धवरं तेन लभ्यते । विचित्राणि च पुष्पानि ॥॥॥॥॥॥॥॥॥॥॥॥॥॥॥॥॥॥॥॥  
  
अव्क्_प्_१९। अपि तेन सुवर्णलतिकातुल्यदानस्य तत्फलं स्तूपबिम्बे बुद्धेषु मुनयो वदन्ति सदा ।  
  
पदोत्क्षेपपदोत्क्षेपम् एकसुवर्णकं दानम् ।  
तत्फलं मुनयो जगुः स्तोत्रम् एव प्रकुर्वीत ॥ १३ ॥  
  
धर्मधातवे सुरलोकैः प्रपूज्यते ॥॥॥। येन गीतं प्रगीयते स्तूपबिम्बेषु दिव्यश्रोत्रो भूत्वा सुरपुरे दिव्यघोषं श्रूयते तेन । धर्मधातवे राजन् जपम् एकं प्रजप्यते येन सुगतज्ञानं समासाद्यते समाधिं पुनर् आप्यते । विविधवाद्यं ये प्रवाद्यन्ते ते महाराज धर्मधातौ देवलोके दिव्यवाद्यं प्रतिश्रुत्य स्थिताः । धर्मधातुस्तूपबिम्बेषु ये नृत्यं प्रकुर्वन्ति नानावाद्यसमायुक्तं ते सुरलोके सुखभोग्यं समासाद्य गन्धर्वैर् सह रमन्ते नृत्यमानस्य शस्त्रअस्त्रहस्तेन तत्शस्त्रेण सर्वपापानि प्रतिहन्यन्ते । चैत्यबिम्बे ये सुधालेपं कुर्वन्ति ते पापराशिविष्यन्दिताः सुरलोकम् अनुगच्छन्ति । ये स्तूपबिम्बे दोलिबन्धितचतुर्दिशावरोहन्ति लक्षपुष्पगुण्ठिता वा षष्टिशतत्रयप्रमाणेन दिशामालिकास् ते पुष्पगुण्ठितसङ्ख्यया जन्मसु सुरलोके भोगम् आप्नुवन्ति । ये नानाछत्त्रं विचित्र ॥॥॥। छत्त्रं वा महाराज प्रत्यारोहयन्ति ते राजानो भवन्ति चक्रवर्ताश् चतुरङ्गविजितवन्तः स्वर्गानुचारिणो देवलोकगता भवन्ति जैनपदं प्राप्नुवन्ति । एवम् अस्य महाराज अहोरात्रव्रतराजस्य फलं सङ्क्षेपाद् उक्तं मया ।  
  
अव्क्_प्_२०। राजोवाच । भिक्षुसत्तम महाभिज्ञ निद्रां न कुर्याद् इति सेव्यते विश्रामं न कुर्याद् इति विश्रामं क्रियते तस्य फलं कथं दोषबहुलम् । शारिपुत्र उवाच । निद्राविश्रामं क्रियते येन दशांशं फलम् आप्यते । अथ राजोवाच । भो शारिपुत्र व्रतराजस्य फलहीनभूतम् इत्थम् । अस्योपायम् अस्ति किं वा न वा । शारिपुत्र उवाच । महाराज तस्योपायम् अस्ति । किन्तु धर्मधातुं प्रणम्यादौ पञ्चप्रदक्षिणाप्रयुक्तेन अष्टाङ्गप्रणामं कुर्यात् । क्षमापयित्वा गौरवेण प्रतियाचयेत् । तेन सर्वदोषं प्रतिमुच्यते इति । एवं महाराज अहोरात्रव्रतस्य महानुशंसा महाफलम् । ब्रह्मघातकं बालघातकं वध्यते च सहोदरस्त्रीहत्यागोवधपापं मातृघातकं पितृघातकं स्तूपभेदकम् । अस्य महासहस्राणां सम्पूर्णफलम् आप्यते प्राग् एकस्य । तथागतैर् भाषितं तथा श्रुतं मया ।  
  
अव्क्_प्_२१। सप्तपर्वतानि मृत्तिकाकर्षानि वापराणि वापरशतानि पलसहस्राणि वा पलायुतलक्षं वा तथैव सङ्ख्याम् अपि कलाम् अपि शक्तं मया । न त अहोरात्रव्रतराजस्य फलपर्यन्तं शक्यते । एवं महाराज अप्रमेयफलं व्रतराजस्य अन्येन किम् । एवं महाराज धर्मदक्ष सम्पूर्णफलभूतस्य धर्माणां सप्तभागैकभागं भूपतये । एकभागं सारथीजनेभ्यः पुनर् एकभागं देशवासिनां चतुर्भागान् व्रतिनाम् । एवम् एव भागप्रमाणं महाराज ।  
  
अव्क्_प्_२२। राजोवाच । साधु महाभिज्ञ व्रतानां व्रतम् उत्तमं व्रतराजम् इति ख्यातं सत्यम् एव महामते । ममाभिलाषो ऽभूत् सम्यक् करिष्यामीति निश्चयः । तत्क्षणाद् एव राज्ञा पत्नीं व्रतीम् आहूय आदेशितम् । अमात्यपार्षदादि ॥॥॥॥। दशविंशतिजनादीन् सर्वान् सन्निपात्य महाचैत्यं कारितवान् । शारिपुत्रेण यथादेशितं सर्वविधीन् सामग्रीं सज्जीकृत्य स्थितवान् । ततो दिनान् प्रेरयाम् आस । तदादिसमागतपदकादिं स्थापितम् । चतुर्दश्याम् उपवासस्थितो भूत्वा मध्याह्ने दीपदानं दीयते धर्मधातौ । ततो मुखप्रक्षालनादिकं कृत्वा शारिपुत्रव्याख्यानं सम्पूर्णं श्रूयते । ततो ऽहर्निशं त्रयार्धप्रहरे समुत्थाय प्रत्यूषे स्नानादिकं कृत्वा व्रतम् आरभ्यते ।  
  
अव्क्_प्_२३। ततो व्रतान्तरे धर्मधातुं पञ्चप्रदक्षिणादिलाजाक्षतप्रक्षेपणस्तुतिगीतनानोत्सवप्रपूरितेन यावच् चैत्ये देवालये तीर्थे वा बहुबुद्धक्षेत्रे गतवान् । न निद्रां न विश्रामं कारयन् रात्रौ अनेकदीपं प्रदीयते । प्रतिचैत्यदेवताया दीपमालां प्रज्वलयन् अनेकनृत्यगीतहास्यलास्यादिकं कृत्वा अहर्निशं लङ्घयति । हे वज्रधर यथा शारिपुत्रेण आदेशितं त्रिवर्षम् एवं विधिना पूरयित्वा दिग्मालिकादिं विचित्र ॥॥ छत्त्रादिं प्रत्यारोहयन्ति । ततो कुमारिपूजां कृत्वा व्रतप्रमोचनं क्रियते । एवं वज्रधर धर्मदक्षमहाराजेन अहोरात्रव्रतराजं कृतवान् ।  
  
अव्क्_प्_२४। सगौरवेण ततो महाराजेन धर्मदक्षेण शारिपुत्राय सहस्रमूल्यं मुक्ताहारं नानालङ्कारादीन् विहारभूमिचीवरवस्त्रपर्यन्तं दत्तवान् । ततो राजा याचनागाथां कृतवान् ।  
  
क्षमस्व भो महासत्त्व व्रतराजमहोदये ।  
मम भागो न सम्प्राप्तः तव पादप्रसादतः ॥ १४ ॥  
  
शारिपुत्रो ॥॥। भूत्वा पुनर् उवाच ।  
  
तव भाग्ये महरज मद्गिरम् एककं शृणु ।  
पूर्वानुकूलं सूत्रं च प्रवक्ष्यामि विधिं तव ॥ १५ ॥  
  
अव्क्_प्_२५। क्व चिन् महाराज महामतिर् नाम बोधिसत्त्वनिर्मितं तपोवनं गते सति चैत्यम् एकम् अस्ति । महातवी नाम सरसी पुनर् एकम् अस्ति । तत्र नागनागिनी प्रतिवसति । तच्चैत्याश्रमः अतिरमणीयो विविधपुष्पपरिपूर्णः सञ्छन्नो बभूव । तस्मिञ् चैत्ये पञ्च ऋसयो नानास्वाध्यायजपतपभक्तितः पूजितवान् प्रतिदिनम् । तत्र एकस्मिन् दिने नागनागिनी नागौ तत्र ऋषिम् एकं दंशितवान् तत ऋषिः सर्पदंशितवेदनां वेदयन् शपितवान् । हे नागनागिन्यौ किमर्थं दंशितं माम् । सप्तखण्डं भवन्तु विनाशौ । ततो नागीनागौ शपितमात्रेण सप्त शम्बुका जन्मान्तरे बभूवुः । एवं परिभ्रम्यमाने शम्बुका नागजन्मे नित्यं चैत्यदर्शनया पूर्वजन्मवृत्तिं स्मृतवत्यो बभूव । कस्मिंश् चित् चैत्यभक्तऋषिदंशितेनाहम् इत्थं शम्बुकाजन्मम् अनुभूतं व्याकुलीभूतम् । ततः क्षेत्रे धान्यस्तम्बकं चैत्यम् इति स्मृत्वा प्रदक्षिणं परिभ्रमन्ति ।  
  
अव्क्_प्_२६। ततश् चतुर्थकेन दिनेन शम्बुका कीरकीर्तिर् नाम महाराजस्य सप्तकन्यका जन्मप्रतिलब्धा बभूवुः । कन्यका नीतिशास्त्रज्ञा व्रतचारिभूताः । ताः सप्तकन्यकास् तपोव ॥॥॥। सदा पुष्पवर्षाः पतन्ति । एवं विविधा अपि कृत्वा दिव्यपुष्पविमाने धृत्वा सुखावतीलोकधातौ नीयन्ते ।  
  
अव्क्_प्_२७। शारिपुत्रः स्वगृहं गतवान् । धर्मदक्षमहाराजेन अहोरात्रव्रतराजप्रभावेन मोक्षम् अनुप्राप्तम् । तुषितभवनवासी सत्सुभासो महात्मा कलिमलं परिपूर्णं दारयित्वा तत्र सर्वविभवसुखम् अतुल्यं प्राप्तवान् । भागधेयं भवति सुगतसूत्रं श्रावयेद् यस् तु धर्म्यम् । ततः सभाजनाः कपिलवस्तुनि महानगरे स्वस्वस्थानम् अनुगच्छन्ति । भगवान् सशिष्यः समाधौ स्थितवान् ।  
  
इति अहोरात्रव्रतकथा समाप्ता ।  

