---
title: Larger Prajnaparamita

---
## Intro
  
  
  
  
 Larger Prajnaparamita   
  
  
  
  
Larger Prajnaparamita  
Gilgit manuscript, fol. 202r5-205r12 (GBM 571.5-577.12)  
Based on edition by Yoke Meei Choong. Zum Problem der Leerheit (śūnyatā) in der Prajñāpāramitā, Frankfurt 2006 (Europäische Hochschulschriften, Reihe 27, Bd. 97), pp. 109-133. = LPG(Ch)  
  
  
Input by Klaus Wille (Göttingen)  
  
  
GBM = Gilgit Buddhist Manuscripts (Facsimile Edition), ed. by Raghu Vira and Lokesh Chandra, 10 pts., New Delhi 1959-1974 (Śata-Piṭaka Series 10). [revised and enlarged compact edition in 3 parts Delhi 1995 (Bibliotheca Indo-Buddhica Series, 150-152)].  
  
  
BOLD for restored passages  
ITALICS for beginning of a new line in the manuscript  
  
  
  


## पाठः
  
  
  
  
  
  
[ग्ब्म् ५७१।५ = ल्प्ग्(छ्) २०२र्५]  
एवम् उक्ते आयुष्मां सुभूतिर् भगवन्तम् एतद् अवोचत्* महागुणसमन्वागतो भगवन्न् अवैवर्तिको बोधिसत्वो मनासत्वः अप्रमेयासङ्ख्येयापरिमाणगुणसमन्वागतो  
६ भगवन्न् अवैवर्तिको बोधिसत्वो महासत्वः अपरिमितगुणसमन्वागतो भगवन्न् अवैवर्तिको बोधिसत्वो महासत्वः भगवान् आह* एवम्  
७ एतत् सुभूते एवम् एतत्* महागुणसमन्वागतः सुभूते अवैवर्तिको बोधिसत्वो महासत्वः अप्रमेयासङ्ख्येयापरिमाणगुणसमन्वागतः सुभूते अवैवर्तिको बोधिसत्वो महासत्वः  
८ अपरिमितगुणसमन्वागतः सुभूते अवैवर्तिको बोधिसत्वो महासत्वः तत् कस्य हेतोः तथा ह्य् अनेनानन्तापर्यन्तं ज्ञानं प्रतिलब्धः असाधारणं सर्वश्रावकप्रत्येकबुद्धैः  
९ तत्र च ज्ञाने स्थित्वा अवैवर्तिको बोधिसत्वो महासत्वः प्रतिसंविदो ऽभिनिर्हरति । याभिः प्रतिसंविद्भिः सदेवमानुषासुरेण लोकेन पृष्टः प्रतिवचनैर् न शक्यं पर्यादातुं सुभूतिर् आह ।  
१० प्रतिबलो भगवंस् तथागतो ऽर्हं सम्यक्सम्बुद्धो गङ्गानदीवालुकोपमान् कल्पान् अवैवर्तिकस्य बोधिसत्वस्य महासत्वस्याकारलिङ्गनिमित्तानि निर्देष्टुं । यैर् आकारैर् यैर् लिङ्गैर् यैर् निमित्तैर् अवैवर्तिको बोधिसत्वो  
११ महासत्वः प्रभाव्यते । साधु भगवन् गम्भीरगम्भीरस्थानानि निर्देष्टव्यानि । यत्र स्थित्वा बोधिसत्वो महासत्वः षट्सु पारमितासु चरंश् चत्वारि स्मृत्युपस्थानानि परिपूरयति । यावत् सर्वाकारज्ञतां  
१२ परिपूरयति भगवान् आह । साधु साधु सुभूते साधु खलु पुनस् त्वं सुभूते यस् त्वम् अवैवर्तिकानां बोधिसत्वानां महासत्वानाम् अर्थाय तथागतं गम्भीरगम्भीराणि स्थानानि यान्य् अधिवचनं  
१३ यद् उत निर्वाणस्य । आह । निर्वाणस्यैवैतद् भगवन्न् अधिवचनन् न पुनः सर्वधर्माणां । भगवान् आह । सर्वधर्माणाम् अप्य् एतत् सुभूते अधिवचनं गम्भीरम् इति । तत् कस्य हेतोः । रूपं सुभूते गम्भीरन् वेदना  
  
[ग्ब्म् ५७२।१ = ल्प्ग्(छ्) २०२व्] सञ्ज्ञा संस्कारा विज्ञानं सुभूते गम्भीरं चक्षुर् अपि सुभूते गम्भीरं यावन् मनो ऽपि सुभूते गम्भीरं यावद् बोधिर् अपि सुभूते गम्भीरा कथं च सुभूते रूपं गम्भीरं । यथा रूपस्य तथता तथा गम्भीरं । यथा वेदनाया  
२ सञ्ज्ञाया संस्काराणां यथा विज्ञानस्य तथता तथा गम्भीरं यावद् यथा बोधेस् तथता तथा गम्भीरं । आह । कथं भगवं रूपस्य तथता यावत् कथं बोधेस् तथता । भगवान् आह । यत्र सुभूते रूपतथतायां न  
३ रूपं नान्यत्र रूपात् तथता यावद् यत्र सुभूते विज्ञानतथतायां न विज्ञानं नान्यत्र विज्ञानात् तथता यावद् यत्र बोधितथतायां न बोधिर् नान्यत्र बोधेस् तथता । आह । आश्चर्यं भगवन् यावच् चेदं सूक्ष्मेणोपायेनावैवर्तिको  
४ बोधिसत्वो महासत्वो रूपाच् च निवारितो निर्वाणं च सूचितः वेदनायाः सञ्ज्ञायाः संस्कारेभ्यो विज्ञानाच् च निवारितो निर्वाणं च सूचित सर्वग्रहेभ्यश् च लौकिकलोकोत्तरेभ्यः साधारणासाधारणेभ्यः  
५ सास्रवानास्रवेभ्यो निवारितो निर्वाणं च सूचितः भगवान् आह । यः सुभूते बोधिसत्वो महासत्व इमानि गम्भीरगम्भीराणि स्थानानि प्रज्ञापारमिताप्रतिसंयुक्तानि चिन्तयिष्यति ।  
६ तुलयिष्यत्य् उपनिध्यास्यति । एवं मया स्थातव्यं । यथा प्रज्ञापारमितायाम् आज्ञप्तम् एवं मया शिक्षितव्यम्* यथा प्रज्ञापारमितायाम् उपदिष्टम्* अयं सुभूते बोधिसत्वो महासत्वः तथैव  
७ सम्पादयन् यथा प्रज्ञापारमितायाम् आख्यातं तथोपनिध्यायंस् तथोपपरीक्षमाणस् तथा युज्यमानस् तथा घठमानस् तथा व्यायच्छमानो यथा प्रज्ञापारमितायाम् उपदिष्टं । एकेन चित्तोत्पादेनासङ्ख्येयाप्रमेयान्य्  
८ अपरिमाणानि कुशलमूलानि परिग्रहीष्यति । सो ऽपरिमाणां कल्पां संसाराच् छोरयिष्यति । कः पनर् वादो यः अव्यवकीर्णः प्रज्ञापारमितायां चरं बोधिप्रतिसंयुक्तैर्  
९ मनसिकारैर् विहरिष्यति । तद्यथापि नाम स्यात् सुभूते पुरुषो रागचरितो वितर्कचरितस् तेनान्यतरया स्त्रिया सार्धम् अभिरूपया प्रासादिकया दर्शनीयया सङ्केतः कृतो भवेत्*  
१० सा च स्त्री परपरिगृहीता न शक्नुयाद् गृहान् निष्क्रान्तुं । तत् किं मन्यसे सुभूते किम्प्रतिसंयुक्तास् तस्य पुरुषस्य वितर्का भवेयुः । आह । स्त्रीप्रतिसंयुक्ता एव भगवंस् तस्य पुरुषस्य वितर्का भवेयुः  
११ इमम् एति इयम् आगता एतया सार्धं निषत्स्यामि परिचारयिष्यामि भगवान् आह तत् किं मन्यसे सुभूते रात्रेर् अत्ययाद् दिवसस्यात्ययात् कियन्तस् तस्य पुरुषस्य वितर्का वर्तेरन्* आह बहवो भगवं बहवस्  
१२ सुगत तस्य पुरुषस्य रात्रेर् अत्ययाद् दिवसस्य चात्ययाद् वितर्का वर्तेरन्* । भगवान् आह । यावन्तः सुभूते तस्य पुरुषस्य रात्रेश् च दिवसस्य चात्ययाद् वितर्का वर्तेरन्न् इयन्तः कल्पान् बोधिसत्वो महासत्वः  
१३ संसाराच् छोरयति विपृष्ठीकरोति य इह गम्भीरायां प्रज्ञापारमितायां यथोपदिष्टायां शिक्षेत । उपपरीक्षेत उपनिध्यायति । तथा च योगम् आपद्यते । यथा तां दोषान् विवर्जयति  
१४ यैर् दोषैर् बोधिसत्वो महासत्वो विवर्तते ऽनुत्तरस्याः सम्यक्सम्बोधेः एवं योगम् अनुयुक्तः सुभूते बोधिसत्वो महासत्वो ऽनेन विहारेण विहरन् यथा प्रज्ञापारमितायाम् उपदिष्टम् एकदिवसेन  
  
[ग्ब्म् ५७३।१ = ल्प्ग्(छ्) २०३र्] यत् कुशलमूलं परिगृह्णाति तेन गङ्गानदीवालुकोपमाल् लोकधातवः परिपूर्णा भवेयुर् न तत् तस्य कुशलमूलस्य शततमीम् अपि कलान् नोपैति । सहस्रतमीम् अपि शतसहस्रतमीम्  
२ अपि यावत् सङ्ख्याम् अपि कलाम् अपि गणनाम् अप्य् उपमाम् अप्य् उपनिशाम् अपि नोपैति ॥ पुनर् अपरं सुभूते बोधिसत्वो महासत्वः प्रज्ञापारमितायां चरं । गङ्गानदीवालुकोपमान् कल्पान् दानन् दद्यात्  
३ त्रिषु रत्नेषु । बुद्धरत्ने धर्मरत्ने सङ्घरत्ने तत् किं मन्यसे सुभूते अपि नु स बोधिसत्वो महासत्वस् ततोनिदानं बहु पुण्यं प्रसवेत्* आह । बहु भगवं बहु सुगत अप्रमेयम् असङ्ख्येयम्  
४ अपरिमाणम् अतुल्यं भगवान् आह । अयम् एव ततः सुभूते बोधिसत्वो महासत्वो बहुतरं पुन्यं प्रसवेद् य इह गम्भीरायां प्रज्ञापारमितायां यथानिर्दिष्टायां योगम् आपद्यते । तत् कस्य  
५ हेतोः एषो हि बोधिसत्वानां महासत्वानां नयो येन नयेनानुत्तरां सम्यक्सम्बोधिम् अभिसम्बुध्यते । तत् किं मन्यसे सुभूते यो बोधिसत्वो महासत्वः प्रज्ञापारमितया विरहितो गङ्गनदीवालुकोपमां  
६ कल्पांस् तिष्ठन्* श्रोतआपन्नेषु दक्षिणां प्रतिष्ठापयेत् सकृदागामिष्व् अनागामिष्व् अर्हत्सु प्रत्येकबुद्धेषु तथागतेष्व् अर्हत्सु सम्यक्सम्बुद्धेषु दक्षिणां प्रतिष्ठापये तत् किं मन्यसे सुभूते  
७ अपि नु स बोधिसत्वो महासत्वः ततोनिदनं बहु पुण्यं प्रसवेत्* आह । बहु भगवं बहु सुगत । भगवान् आह । अयम् एव सुभूते कुलपुत्रो वा कुलदुहिता वा ततोनिदानं बहु पुण्यं प्रसवेत्*  
८ य इह गम्भीरायां प्रज्ञापारमितायां यथोपदिष्टायां योगम् आपद्येत । तत् कस्य हेतोः अत्र हि प्रज्ञापारमितायां चरं बोधिसत्वो महासत्वः श्रावकप्रत्येकबुद्धभूमीम् अतिक्रम्य  
९ बोधिसत्वन्यामम् अवक्रामति । यावद् अनुत्तरां सम्यक्सम्बोधिम् अभिसम्बुद्ध्यते । तत् किं मन्यसे सुभूते यो बोधिसत्वो महासत्वः प्रज्ञापारमितया विरहितो गङ्गानदीवालुकोपमां कल्पांस् तिष्ठं यापयं  
१० दानं दद्याच् छीलं रक्षे क्षान्त्या सम्पादयेद् वीर्यम् आरभेत ध्यानानि समापद्येत प्रज्ञां भावयेत्* अपि नु स ततोनिदानं बहु पुण्यं प्रसवेत्* आह । बहु भगवं बहु सुगत भगवान् आह । अतः स  
११ सुभूते कुलपुत्रो वा कुलदुहिता वा बहुतरं पुण्यं प्रसवेद् य इह गम्भीरायां प्रज्ञापारमितायां यथोपदिष्टायां स्थित्वा एकदिवसम् अपि दानं दद्याच् छीलं रक्षेत्* क्षान्त्या सम्पादयेद् वीर्यम् आरभेत  
१२ ध्यानानि समापद्येत प्रज्ञां भावये तत् कस्य हेतोः तथा हि सुभूते मातैषा बोधिसत्वानां महासत्वानां यद् उत प्रज्ञापारमिता जनयित्र्यैषा बोधिसत्वाणां महासत्वाणां यद् उत प्रज्ञापारमिता । अत्र सुभूते  
१३ प्रज्ञापारमितायां स्थित्वा बोधिसत्वा महासत्वाः सर्वधर्मां परिपूरयन्ति । यावद् अनुत्तरां सम्यक्सम्बोधिम् अभिसम्बुद्ध्यन्ते । तत् किं मन्यसे सुभूते यो बोधिसत्वो महासत्वः प्रज्ञापारमितया विरहितो  
१४ गङ्गानदीवालुकोपमां कल्पांस् तिष्ठन्* धर्मदानं दद्यात्* अपि स कुलपुत्रो वा कुलदुहिता वा ततोनिदानं बहु पुण्यं प्रसवेत्* आह । बहु भगवं बहु सुगत भगवान् आह । अतः स सुभूते  
  
[ग्ब्म् ५७४।१ = ल्प्ग्(छ्) २०३व्] कुलपुत्रो वा कुलदुहिता वा बहुतरं पुण्यं प्रसवेद् य इह गम्भीरायां प्रज्ञापारमितायां यथोपदिष्टायां स्थित्वा एकदिवसम् अपि धर्मदानं दद्यात्* तत् कस्य हेतोः तथा हि सुभूते बोधिसत्वो महासत्वः  
२ प्रज्ञापारमिताया विरहितः स सर्वाकारज्ञतया विरहितो यः पुनः सुभूते बोधिसत्वो महासत्वः अविरहितः सर्वाकारज्ञतया अविरहितः तस्मात् तर्हि सुभूते बोधिसत्वेन महासत्वेनानुत्तरां  
३ सम्यक्सम्बोधिम् अभिसम्बोद्धुकामेन प्रज्ञापारमितया अविरहितेन भवितव्यं । तत् किं मन्यसे सुभूते यो बोधिसत्वो महासत्वः प्रज्ञापारमितया विरहितो गङ्गानदीबालुकोपमान् कल्पांस् तिष्ठन्  
४ योगम् आपद्येत चतुर्षु स्मृत्युपस्थानेषु याव शुन्यतानिमित्ताप्रणिहितेषु यावद् योगम् आपद्येत सर्वसमाधिषु । तत् किं मन्यसे सुभूते अपि नु स कुलपुत्रो वा कुलदुहिता वा ततोनिदानं बहु  
५ पुण्यं प्रसवेत्* आह । बहु भगवं बहु सुगत भगवान् आह । अयम् एव स सुभूते कुलपुत्रो वा कुलदुहिता वा बहुतरं पुण्यं प्रसवेद् य इह गम्भीरायां प्रज्ञापारमितायां यथोपदिष्टायाम्   
६ एकदिवसम् अपि योगम् आपद्येत चतुर्षु स्मृत्युपस्थानेषु यावद् अष्टादशष्व् आवेणिकेषु बुद्धधर्मेषु । तत् कस्य हेतोः । अस्थानं सुभूते अनवकाशः यद् बोधिसत्वो महासत्वः  
७ प्रज्ञापारमितया अविरहितः सर्वाकारज्ञतया विवर्तते । नेदं स्थानं विद्यते । स्थानं खलु पुनः सुभूते विद्यते यद् बोधिसत्वो महासत्वः प्रज्ञापारमितया विरहितः सर्वाकारज्ञतया न्विवर्तेत  
८ स्थानाम् एतद् विद्यते । तस्मात् तर्हि सुभूते बोधिसत्वेन महासत्वेन प्रज्ञापारमितया अविरहितेन भवितव्यं । तत् किं मन्यसे सुभूते यो बोधिसत्वो महासत्वः प्रज्ञापारमितया विरहितो गङ्गानदीवालुकोपमां  
९ कल्पांस् तिष्ठंस् तच् चामिषदानं तच् च धर्मदानं तांश् च प्रतिसंलयनप्रतिसंयुक्तां मनसिकारान् अनुत्तरस्यै सम्यक्सम्बोधये परिणामयेद् अपि नु स कुलपुत्रो वा कुलदुहिता वा ततोनिदानं  
१० बहु पुण्यं प्रसवेत्* आह । बहु भगवं बहु सुगत । भगवान् आह । अतः स सुभूते कुलपुत्रो वा कुलदुहिता वा बहुतरं पुण्यं प्रसवेद् य इह गम्भीरायां प्रज्ञापारमितायां  
११ यथोपदिष्टायां स्थित्वा एकदैवसिकं चामिषदानं तच् च धर्मदानं तांश् च प्रतिसंलयनप्रतिसंयुक्तान् अननसिकारान् अनुत्तरस्यां सम्यक्सम्बोधौ परिणमयेत्* तत् कस्य हेतोः एष हि परमः परिणामो  
१२ यद् उत प्रज्ञापारमितापरिणामः यः पुनः प्रज्ञापारमितया विना परिणामो नासौ परिणामः । तस्मात् तर्हि सुभूते बोधिसत्वेन महासत्वेनानुत्तरां सम्यक्सम्बोधिम् अभिसम्बोद्धुकामेन  
१३ प्रज्ञापारमितापरिणमनाकुशलमूलेन भवितव्यं । तत् किं मन्यसे सुभूते । यो हि कश्चित् कुलपुत्रो वा कुलदुहिता वा प्रज्ञापारमितया विरहितो गङ्गानदीवालुकोपमां कल्पांस् तिष्ठन्न्  
  
[ग्ब्म् ५७५।ल् = ल्प्ग्(छ्) २०४र्] अतीतानागतप्रत्युत्पन्नानां बुद्धानां भगवतां सश्रावकसङ्घानाम् यत् कुशलमूलं तत् सर्वम् अनुत्तरस्यां सम्यक्सम्बोधौ परिणामयेद् अपि नु स कुलपुत्रो वा कुलदुहिता वा ततोनिदानं बहु पुण्यं प्रसवेत्*  
२ आह बहु भगवं बहु सुगत भगवान् आह । अतस् स सुभूते कुलपुत्रो वा कुलदुहिता वा बहुतरं पुण्यं प्रसवेद् य इह गम्भीरायां प्रज्ञापारमितायां यथोपदिष्टायां स्थित्वा एकदैवसिकम्  
३ अपि कुसलमूलम् अनुत्तरस्यां सम्यक्सम्बोधौ परिणमयेत्* तत् कस्य हेतोः प्रज्ञापारमिता पूर्वङ्गता हि सुभूते सर्वपरिणमनात् तस्मात् तर्हि सुभूते बोधिसत्वेन महासत्वेनानुत्तरां  
४ सम्यक्सम्बोधिम् अभिसम्बोद्धुकामेन प्रज्ञापारमितापरिणमनाकुशलेन भवितव्यं । आह । यत् पुनर् भगवन्न् अभिसंस्कारः कल्पित उक्तो भगवता तत् कथं स कुलपुत्रो वा कुलदुहिता  
५ वा बहुतरं पुण्यं प्रसवेत्* स च भगवन्न् अनभिसंस्कारेण शक्यं सम्यग्दृष्टिं चोत्पादयितुं न्यामं चावक्रमितुम्* श्रोतआपत्तिफलं चानुप्राप्तुम्* यावद् अनुत्तरां सम्यक्सम्बोधिम् अभिसम्बोद्धुम्*  
६ भगवान् आह । एवम् एतत् सुभूते एवम् एतत्* न ह्य् अनभिसंस्कारेण शक्यं सम्यग्दृष्टिं चोत्पादयितुं न्यामं चावक्रमितुम्* श्रोतआपत्तिफलं चानुप्राप्तुम्* यावद् अनुत्तरां सम्यक्सम्बोधिम् अभिसम्बोद्धुम्*  
७ अपि तु खलु पुनः सुभूते तद् अपि दानम् अनभिसंस्कारो बोधिसत्वस्य महासत्वस्य प्रज्ञापारमितायां चरतः शुन्यकम् एवाख्याति रिक्तकम् एव तुच्छकम् एवासारकम् एवाख्याति  
८ तत् कस्य हेतोः तथा हि सुभूते बोधिसत्वो महासत्वो अध्यात्मशुन्यतायां सुशिक्षितो बहिर्धाशुन्यतायाम् अध्यात्मबहिर्धाशुन्यतायां सुशिक्षितः शुन्यताशुन्यतायां महाशुन्यतायां परमार्थशुन्यतायां  
९ संस्कृतशुन्यतायाम् असंस्कृतशुन्यतायाम् अत्यन्तशुन्यतायाम् अनवराग्रशुन्यतायाम् अनवकारशुन्यतायां प्रकृतिशुन्यतायां सर्वधर्मशुन्यतायां स्वलक्षणशुन्यतायाम्  
१० अनुपलम्भशुन्यतायाम् अभावशुन्यतायां स्वभावशुन्यतायाम् अभावस्वभावशुन्यतायां सुशिक्षितः स खलु पुनः सुभूते बोधिसत्वो महासत्वः आसु शुन्यतासु स्थित्वा यथा यथा  
११ तान् संस्कारां प्रत्यवेक्षते । तथा तथा बोधिसत्वो महासत्वः प्रज्ञापारमितया अविरहितो भवति । यथा यथा बोधिसत्वो महासत्वः प्रज्ञापारमितया अविरहितो भवति । तथा तथा  
१२ असङ्ख्येयम् अप्रमेयम् अपरिमाणं पुण्यं प्रसवति आह । असङ्ख्येयस्य च भगवन्न् अप्रमेयस्य चापरिमाणस्य च को विशेषः भगवान् आह । असङ्ख्येयम् अपि१९५ सुभूते यत् सङ्ख्यां नोपैति  
१३ संस्कृते वा धातव् असंस्कृते व धातौ अप्रमेयम् इति सुभूते यस्य प्रमाणं नोपलभ्यते अतीतानागतप्रत्युत्पन्नेषु धर्मेषु । अपरिमाणम् इति सुभूते यन् न शक्यं प्रमातुं ।  
  
[ग्ब्म् ५७६।ल् = ल्प्ग्(छ्) २०४व्] आह । स्याद् भगवं पैयायो यद् रूपम् अप्य् असङ्ख्येयम् अप्रमेयम् अपरिमाणं भवेत्* वेदना सञ्ज्ञा संस्कार विज्ञानम् असङ्ख्येयम् अप्रमेयम् अपरिमाणं भवेत्* भगवान् आह । स्यात् सुभूते पर्यायो  
२ येन पर्यायेण रूपम् अप्य् असङ्ख्येयम् अप्रमेयम् अपरिमाणं भवेत्* वेदना सञ्ज्ञा संस्कारा विज्ञानम् अप्य् असङ्ख्येयम् अप्रमेयम् अपरिमाणं भवेत्* आह । कतमेन भगवन् पर्यायेण रूपम् अप्य्  
३ असङ्ख्येयम् अप्रमेयम् अपरिमाणं भवेद् वेदना सञ्ज्ञा संस्कारा विज्ञानम् अप्य् असङ्ख्येयम् अप्रमेयम् भवेत्* भगवान् आह । रूपम् अपि सुभूते शुन्यम् असङ्ख्येयम् अप्रमेयम्  
४ अपरिमाणं । वेदना सञ्ज्ञा संस्कारा विज्ञानम् अपि सुभूते शुन्यम् असङ्ख्येयम् अप्रमेयम् अपरिमाणं आह । किं पुनर् भगवन्न् रूपम् एव शुन्यं वेदना सञ्ज्ञा संस्कारा विज्ञानम् एव शुन्यं । न पुनः  
५ सर्वधर्माः शुन्याः भगवान् आह । तत् किं मन्यसे सुभूते ननु मया सर्वधर्माः शुन्या इत्य् आख्याताः आह । शुन्या भगवन् सर्वधर्मा इति तथागतेनाख्याता या च भगवन्न् शुन्यता । अक्षयापि  
६ सा । अप्रमेयापि सा अपरिमाणापि सा न हि भगवं शुन्यतायाः सङ्ख्योपलभ्यते न प्रमाणं न परिमाणम् उपलभ्यते । तस्मात् तर्हि भगवं नैषान् धर्माणाम् अर्थतो  
७ वा व्यञ्जनतो वा नानाकरणम् उपलभ्यते । भगवान् आह । एवम् एतत् सुभूते एवम् एतत्* नैषान् धर्माणाम् अर्थतो वा व्यञ्जनतो वा नानाकरणम् उपलभ्यते । अनभिलाप्यम् एतत् सुभूते तथागतेनाभिलप्तम्  
८ अक्षयम् इति वा अप्रमेयम् इति वा । शुन्यम् इति वा आनिमित्तम् इति वा अप्रणिहितम् इति वा अनभिसंस्कारम् इति वा अनुत्पाद इति वा विराग इति वा निरोध इति वा निर्वाणम्  
९ इति वा । देशनाभिनिर्हारनिर्देश एष तथागतस्याक्षयम् इति वा यावन् निर्वाणम् इति वा । आह । आश्चर्यं भगवन् यावच् चेदं धर्माणां धर्मता तथागतेन देशिता अनभिलाप्या । यथाहम् भगवतो  
१० भाषितस्यार्थम् आजानामि । सर्वधर्मा एव भगवन्न् अनभिलाप्याः । भगवान् आह । एवम् एतत् सुभूते एवम् एतत्* सर्वधर्मा सुभूते अनभिलाप्याः या सुभूते धर्माणाम् अनभिलाप्यता सा  
११ शुन्यता न च शुन्यतायां किं चिद् अभिलपितं नापि शुन्यता शक्या अभिलपितुं आह । कच्चित् पुनर् भगवन्न् अनभिलाप्यस्यार्थस्य वृद्धिर् वा परिहाणिर् वा । भगवान् आह । नो हीदं सुभूते न सुभूते  
१२ अनभिलाप्यस्यार्थस्य वृद्धिर् वा परिहाणिर् वा । आह । सचेत् पुनर् भगवन्न् अनभिलाप्यस्यार्थस्य नैव वृद्धिर् न परिहाणिस् तद् दानपारमितया अपि भगवं न वृद्धिर् न परिहाणिर् भविष्यति । एवं  
१३ शीलपारमितयाः क्षान्तिपारमितयाः वीर्यपारमितयाः ध्यानपारमितयाः प्रज्ञापारमितयाः अपि न वृद्धिर् न परिहाणिर् भविष्यति । चतुर्णां स्मृत्युपस्थानानां यावद् आर्याष्टाङ्गस्य  
  
[ग्ब्म् ५७७।१ = ल्प्ग्(छ्) २०५र्] मार्गस्य अष्टानां विमोक्षाणां नवानाम् अनुपूर्वसमापत्तीनां दशानां तथागतबलाणां चतुर्णां वैशारद्यानां चतसृणां प्रतिसंविदां महामैत्र्या महाकरुणाया अष्टादशानाम् आवेणिकानां बुद्धधर्माणां  
२ न वृद्धिर् न परिहाणिर् भविष्यति । षण्णां पारमितानाम् अभावो भविष्यति । यावद् अष्टादशानाम् आवेणिकानां बुद्धधर्माणाम् अभावो भविष्यति । एषां च धर्माणाम् अभावात् सर्वाकारज्ञताया अप्य् अभावो  
३ भविष्यति । सर्वाकारज्ञताया अभावात् को ह्य् अनुत्तरां सम्यक्सम्बोधिम् अभिसम्बुद्ध्यते । अभिसम्भोत्स्यते वा । भगवान् आह । एवम् एतत् सुभूते एवम् एतत्* नानभिलाप्यस्यार्थस्य वृद्धिर् वा परिहाणिर् वा । स  
४ चेत् पुनः सुभूते बोधिसत्वस्य महासत्वस्य प्रज्ञापारमितायाञ् चरतः प्रज्ञापारमितां भावयतः प्रज्ञापारमितायां योगम् आपद्यमानस्योपायकुशलस्य नैवं भवत्य् अहं प्रज्ञापारमितायां   
५ विवर्धे एवं यावद् दानपारमितायां विवर्धे । अथ च पुनर् अस्यैवं भवति नामधेयमात्रम् एतद् यद् उत दानपारमिता । स दानपारमितायां चरंस् तां मनसिकारांस् तांश् चित्तोत्पादांस्  
६ तानि च कुशलमूलानि अनुत्तरस्यां सम्यक्सम्बोधौ परिणमयति तथा च परिणमयति । यथा सानुत्तरा सम्यक्सम्बोधिः एवं शीलपारमितायां क्षान्तिपारमितायां वीर्यपारमितायां  
७ ध्यानपारमितायां प्रज्ञापारमितायां चरंस् तां मनसिकारांस् तांश् चित्तोत्पादांस् तानि कुशलमूलानि अनुत्तरस्यां सम्यक्सम्बोधौ परिणमयति । तथा च परिणमयति । यथानुत्तरा  
८ सम्यक्सम्बोधिः आह कथं भगवन्न् अनुत्तरा सम्यक्सम्बोधिः । भगवान् आह । या सुभूते सर्वधर्माणां तथता सानुत्तरा सम्यक्सम्बोधिः । आह । कतमेषां भगवं सर्वधर्माणां तथतानुत्तरा  
९ सम्यक्सम्बोधिः । भगवान् आह । या सुभूते रूपस्य तथता यावद् या निर्वाणस्य तथता सानुत्तरा सम्यक्सम्बोधिः सा नैव वर्धते न परिहीयते तत् सुभूते बोधिसत्वो महासत्वः  
१० प्रज्ञापारमितया अविरहितो भीक्ष्णं बहुलं विहरति न कस्य चिद् धर्मस्य वृद्धिर् वा परिहाणिं वा समनुपश्यति । एवं खलु सुभूते अनभिलाप्यस्यार्थस्य नैव वृद्धिर् न  
११ परिहाणि । एवं खलु सुभूते दानपारमिताया शीलपारमिताया क्षान्तिपारमिताया वीर्यपारमिताया ध्यानपारमिताया प्रज्ञापारमिताया नैव वृद्धिर् न परिहाणिः । एवं  
१२ यावत् प्रतिसंविदां न वृद्धिर् न परिहाणिः । एवं खलु सुभूते बोधिसत्वेन महासत्वेन प्रज्ञापारमितायां चरितव्यं । अवृद्ध्यपरिहाणियोगेन ।  
  
  
  
  
