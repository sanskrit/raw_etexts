---
title: Namaskaraikavimsatistotra

---
## Intro
  
  
  
  
 Namaskaraikavimsatistotra   
  
  
  
  
Namaskaraikavimsatistotra = Nevs  
[Tib. Namastāre-ekaviṃśatistotraguṇasahita (Tārā-ekaviṃśatistotra)]  
Based on the edition by Godefroy de Blonay: Matériaux pour servir à l'histoire de la déesse Tāra,  
Paris 1895 (Bibliothèque de l'École des Hautes Études, 107), pp. 58-60.  
  
  
  
Input by Klaus Wille.  
  
  
  
  


## पाठः
  
  
  
  
  
  
एकविंशतिस्तोत्र  
  
नमस् तारे तुरे वीरे क्षणद्युतिनिभेक्षणे ।  
त्रैलोक्यनाथवक्त्राब्जविकसत्केसरोद्भवे ॥ नेव्स्_१  
नमस् शान्तसरच्चन्द्रसम्पूर्णपटलानने ।  
तारे सहस्रविकल्पप्रहसत्किरणोज्ज्वले ॥ नेव्स्_२  
नमः कनकनीलाब्जपाणिपद्मविभूषिते ।  
दानवीर्यतपःक्षान्तितितिक्षाध्यानगोचरे ॥ नेव्स्_३  
नमस् तथागतोष्णीषविजयानन्तचारिणि ।  
अशेषपारमिताप्राप्तजिनपुत्रनिषेविते ॥ नेव्स्_४  
नमस् तुत्तारहूङ्कारपूरिताशादिगन्तरे ।  
सप्तलोकक्रमाक्रान्ता अशेषाकर्षणक्षणे ॥ नेव्स्_५  
नमः शक्रनरब्रह्ममरुद्विश्वेश्वरार्चिते ।  
भूतवेतालगन्धर्वगणपुरस्कृते ॥ नेव्स्_६  
नमस् त्रत्रित्रिफट्कारे परमन्त्रप्रमर्दनि ।  
प्रत्यालीढपादन्यासे शिखिज्वालाकुलोज्ज्वले ॥ नेव्स्_७  
नमस् तुरे महाघोरे मारवीरविनाशनि ।  
भृकुटीकृतवक्त्राब्जसर्वदुष्टनिसूदनि ॥ नेव्स्_८  
नमस् त्रिरत्नमुद्राङ्के हृद्याङ्गुलिविभूषिते ।  
भूषिताशेषदिक्चक्रनिकरे सुकुलाकुले ॥ नेव्स्_९  
नमः प्रमुदिताटोपमुकुटाक्षिप्तसारिणि ।  
हसत्प्रहसत्तुत्तारे मारलोकभयङ्करि ॥ नेव्स्_१०  
नमः समन्तभूपालापातालाकर्षणक्षणे ।  
भृकुटिकृतहूङ्कारे सर्वापदविमोचनि ॥ नेव्स्_११  
नमः शिखण्डखण्डेन्दुमुकुटाभरणोज्ज्वले ।  
अमिताभतथाभारे भास्वरे किरणध्रुवे ॥ नेव्स्_१२  
नमः करतलाघातचरणाहतभूतले ।  
भृकुटिकृतहूङ्कारसप्तपातालनाशिनि ॥ नेव्स्_१३  
नमः कल्पान्तहुतभुग्ज्वालामालान्तरे स्थिते ।  
आलीढमुदिताबद्धरिपुचक्रविनाशिनि ॥ नेव्स्_१४  
नमः शिवे शुभे शान्ते शान्तनिर्वाणगोचरे ।  
स्वाहा प्रणम्य संयुक्ते महापातकनाशिनि ॥ नेव्स्_१५  
नमः प्रमुदिताबद्धरिपुगात्रप्रभेदनि ।  
दशाक्षरपादन्यासे विद्याहुङ्कारदीपिते ॥ नेव्स्_१६  
नमस् तुरे पादाघाते हुङ्कारकारजीविते ।  
मेरुमण्डलकैलाशभूवनत्रयचारणि ॥ नेव्स्_१७  
नमः सुरासराकारहरिणीककरे स्थिते ।  
हरद्विरुक्तफट्कार अशेषविशनाशिनि ॥ नेव्स्_१८  
नमः सुरगणयक्षासुरकिन्नरसेविते ।  
आबद्धमुदिताभोगकरि दुःस्वप्ननाशिनि ॥ नेव्स्_१९  
नमश् चन्द्रार्कसम्पूर्ण नयनद्युतिस्वभास्वरे ।  
तार द्विरुक्तोत्तारे विषमज्वलनाशिनि ॥ नेव्स्_२०  
नमस् त्रितलविन्यासे शिवशक्तिसमन्विते ।  
ग्रहवेतालयक्षाद्यनाशनि प्रवरे तुरे ॥ नेव्स्_२१  
  
  
मन्त्रमूलम् इदं स्तोत्रं नमस्कारैकविंशति ।  
यः पठेत् प्रायशो धीमान् देव्या भक्तिसमन्वितः ॥ १  
सो ऽयं वा प्रातर् उत्थाय स्मरेत् सर्वाभयप्रदं ।  
सर्वपापप्रशमनं सर्वदुर्गतिनाशनम् ॥ २  
अभिषिक्तोभय तूर्णं अस्मिन् महत्ताम् आसाद्य ।  
विषं तस्य महाघोरं स्मरणात् प्रलयं यान्ति ॥ ३  
ग्रहज्वलविषार्तानाम् अन्येषां चैव सत्वानाम् ।  
पुत्रकामो लभेत् पुत्रं सर्वकामान् अवाप्नोति ॥ ४  
सप्ताभिर् जिनकोटिभिः सो ऽन्ते बौद्धपदं व्रजेत् ।  
स्थावरं वाथ जङ्गमं साड् इदं पीडम् एव च ॥ ५  
परमार्तिविनाशनं द्वित्रिसप्ताभिवर्तिनाम् ।  
धनकामो लभेद् धनं न विघ्नैः प्रतिहन्यते ॥ ६  
  
इति श्रीसंयक्सम्बुद्धवैरोचनभाषितं भगवत्यार्यतारदेव्या नमस्कारैकविंशतिस्तोत्रं सम्पूर्णं समाप्तं ॥ शुभम् ॥  
  
  
  
  
