---
title: 'Kambalapada: Navasloki'

---
## Intro
  
  
  
  
 Kambalapada: Navasloki   
  
  
  
  
Kambalapada: Navasloki (= Nś)  
Based on the edition by G. Tucci. Minor Buddhist Texts, part I. Roma 1956  
(Serie Orientale Roma, 9), pp. 216-217.  
  
  
Input by Klaus Wille (Göttingen)  
  
  
  
ITALICS for restored text  
  
  
  
  
  


## पाठः
  
  
  
  
  
  
  
नवश्लोकी  
  
  
आर्याष्टसाहश्रिकायाः प्रज्ञापारमितायाः पिण्डार्थः  
  
प्रज्ञापारमिताम्बोधौ शुभरत्नाकरे स्वयम् ।  
सर्वा पारमितास् तत्र तादात्म्येन व्यवस्थिताः ॥ न्श्_१ ॥  
निष्प्रपञ्चा निराभासा निर्विकल्पा निरालया ।  
निःस्वभावा परा सूक्ष्मा बिन्दुनादविवर्जिता ॥ न्श्_२ ॥  
प्रज्ञापारमिता माता सर्वबुद्धोदया परा ।  
त्रयानुपलब्धिरूपा सर्वज्ञज्ञानगोचरा ॥ न्श्_३ ॥  
प्रज्ञापारमितां संयग् यो भावयितुम् इच्छति ।  
तेनार्थतो नवश्लोकाश् चिन्तनीयाः समासतः ॥ न्श्_४ ॥  
  
कर्मप्रभावसम्भूतं षडायतनलक्षणम् ।  
पुनर्भवम् इति ख्यातं प्रतिभासोपमं हि तत् ॥ न्श्_५_[१] ॥  
निर्मितं नगरं यद्वद् विलोकयति निर्मितः ।  
तद्वत् पश्यति रूपाणि कर्मभिर् निर्मितं जगत् ॥ न्श्_६_[२] ॥  
धर्मं देशयतः शब्दा ये केचित् श्रुतिगोचराः ।  
प्रतिश्रुत्कोपमाः सर्वे प्रोद्भूतश्रुतिनः श्रुताः ॥ न्श्_७_[३] ॥  
आघ्रतं स्वादितं तथा स्प्रष्टं विषयलालासैः ।  
स्वप्नतुल्यम् इदं सर्वम् उपलब्धं न विद्यते ॥ न्श्_८_[४] ॥  
मायायन्त्रो नरो यद्वद् भिन्नां चेष्टां करोति वै ।  
तद्वद् चेष्टां करोत्य् एव देहयन्त्रो निरात्मकः ॥ न्श्_९_[५] ॥  
नानोपलब्धयो याश् च प्रतिक्षणसमुद्भवाः ।  
मरीचिसदृशाश् चैते दृष्टनष्टाः विलक्षणाः ॥ न्श्_१०_[६] ॥  
प्रतिबिम्बनिभं ग्राह्यम् अनादिचित्तसम्भवम् ।  
तदाकारं च विज्ञानम् अन्योन्यप्रतिबिम्बवत् ॥ न्श्_११_[७] ॥  
ध्यायिनां स्वच्छसन्ताने यज् ज्ननेन्दुसमुद्भवम् ।  
उदकचन्द्रोपमं तद् धि प्रत्यक्षं न विद्यते ॥ न्श्_१२_[८] ॥  
योगिनाम् अपि यज् ज्ञानं तद् अप्य् आकाशलक्षणम् ।  
तस्माज् ज्ञानं च ज्ञेयं च सर्वम् आकाशलक्षणम् ॥ न्श्_१३_[९] ॥  
  
इति चिन्तयतः तत्त्वं सर्वभावेष्व् अनाश्रितम् ।  
बोधिप्रणिधिचित्तेन ज्ञानं अग्रं भविष्यति ॥ न्श्_१४ ॥  
  
आर्याष्टसाहस्रिकायाः प्रज्ञापारमितायाः पिण्डार्थः समाप्तः  
कृतिर् इयं श्रीकम्बलाम्बरपादनाम्  
  
  
  
  
