---
title: Mahasitavati vidyarajni

---
## Intro
  
  
  
  
 Mahasitavati vidyarajni   
  
  
  
  
Mahasitavati vidyarajni  
Based on the edition by Yutaka Iwamoto: Kleinere Dhāraṇī Texte,   
Kyoto 1937 (Beiträge zur Indologie, 2), pp. 1-6.  
  
  
Input by Klaus Wille (Göttingen)  
  
  
STRUCTURE OF REFERENCES:  
Mś_nn = pagination of Iwamoto's edition  
  
BOLD for references  
ITALICS for restored text  
  
  
  
  


## पाठः
  
  
  
  
  
  
  
महाशीतवती   
  
नमो भगवत्यै आर्यमहाशीतवत्यै ।  
  
एवं मया श्रुतम् एकस्मिन् समये भगवान् राजगृहे विहरति स्म । शीतवने महाश्मशाने इङ्घिकायतनप्रत्युद्देशे तत्रायुष्मान् राहुलो ऽतीव विहेठ्यते । देवग्रहैर् नागग्रहैर् यक्षग्रहै राक्षग्रहैर् मरुतग्रहैर् असुरग्रहैर् किन्नरग्रहैर् गरुडग्रहैर् गन्धर्वग्रहैर् महोरगग्रहैर् मनुष्यग्रहैर् अमनुष्यग्रहैर् प्रेतग्रहैर् भूतग्रहैर् पिशाचग्रहैर् कुम्भाण्डग्रहैर् द्वीपिभिः काकैर् उलूकैः कीटैः सरीसृपैर् अन्यैश् च मनुष्यामनुष्यैः सत्वैः । अथायुष्मान् राहुलो येन भगवांस् तेनोपसङ्क्रान्त उपसङ्क्रम्य भगवतः पादौ शिरसा वन्दित्वा भगवन्तं त्रिप्रदक्षिणीकृत्य भगवतः पुरतो रुदन्न् अश्रूणि प्रवर्तयति स्म ।  
  
अथ भगवान् जानन्न् एव राहुलम् आमन्त्रयते स्म । किं त्वं राहुल मम प्रतः स्थित्वा अश्रूणि प्रवर्तयसि । एवम् उक्ते आयुष्मान् राहुलो भगवन्तम् एतद् अवोचत् । इहाहं भगवन् राजगृहे विहरामि शीतवने महाश्मशाने इङ्घिकायतनप्रत्युद्देशे (म्श्_२) सो ऽहं भगवंस् तत्र विहेठ्ये । देवग्रहैर् नागग्रहैर् यक्षग्रहै राक्षसग्रहैर् मरुतग्रहैर् असुरग्रहैर् किन्नरग्रहैर् गरुडग्रहैर् गन्धर्वग्रहैर् महोरगग्रहैर् मनुष्यग्रहैर् अमनुष्यग्रहैर् प्रेतग्रहैर् भूतग्रहैर् पिशाचग्रहैर् कुम्भाण्डग्रहैर् द्वीपिभिः काकैर् उलूकैः कीटैः सरीसृपैर् अन्यैश् च मनुष्यामनुष्यैः सत्वैः ॥  
  
अथ खलु भगवान् आयुष्मन्तं राहुलम् आमन्त्रयते स्म । उद्गृह्ण त्वं राहुल इमां महाशीतवती नाम धारणीं विद्यां । चतसृणां परिषदां रक्षावरणगुप्तये भिक्षूणां भिक्षुणीनाम् उपासकानाम् उपासिकानां च सर्वसत्वानां च दीर्घरात्रम् अर्थाय हिताय सुखाय योगक्षेमाय भविष्यति ॥  
  
तद्यथा । अङ्गा वङ्गा । कलिङ्ग । वरङ्गा संसारतरङ्गा सासदङ्गा । भगा असुरा । एकतरङ्गा असुरवीरा । तर वीरा । तर तर वीरा । कर वीरा । कर कर वीरा । इन्द्रा इन्द्रकिसरा । हंसा हंसकिसरा । पिचिमाला । महाकिच्चा । विहेठिका कालुच्छिका । अङ्गोदर जयालिका । वेला चिन्तालि । चिलि चिलि हिलि हिलि सुमति वसुमति । चुलु नट्टे । चुलु चुलु नट्टे । चुलु चुलु चुलु नट्टे । चुलु नाडि । (म्श्_३) कु नाडि । हारीटकि हारीटकि कारीटकि कारीटकि कारीटकि कारीटकि । गौरि गन्धारि । चण्डालि वेतालि । मातङ्गि । वर्चसि धरणि धाऋअणि । तरणि तारणि । उष्ट्रमालिके । कच काचिके । कच काचिवे । चल नाटिके । काकलिके । ललमति । लक्षमति । वराहकुले । मत्पले उत्पले । कर वीरे । कर कर वीरे । तर वीरे । तर तर वीरे । कुरु वीरे । कुरु कुरु वीरे । चुरु वीरे । चुरु चुरु वीरे । महावीरे । इरमति । वरमति । रक्षमति । सर्वार्थसाधनि । परमार्थसाधनि । अप्रतिहते । इन्द्रो राजा । यमो राजा । वरुणो राजा । कुबेरो राजा । मनस्वी राजा । वासुकी राजा । दण्डकी राजा । दण्डाग्नी राजा । धृतराष्ट्रो राजा । विरूढको राजा । विरूपाक्षो राजा । ब्रह्मा सहस्राधिपती राजा । बुद्धो भगवान् धर्मस्वामी राजा । अनुत्तरो लोकानुकम्पकः । मम सर्वसत्वानां च रक्षां करोतु । गुप्तिं परित्राणं परिग्रहं परिपालनं शान्तिं स्वस्त्ययनं दण्डपरिहारं शस्त्रपरिहारं विषदूषणं विषनाशनं सीमाबन्धं धरणीबन्धं च कुर्वन्तु जीवन्तु वर्षशतं पश्यन्तु शरदां शतं ॥  
  
तद्यथा । इला मिला उत्पला । इरमति विरमति । हलमति । तलमति क्षलमति । लक्षमति । रक्षमति । कुरु कुरु मति । हुरु हुरु फुरु फुरु चर (म्श्_४) चर खर खर खुरु खुरु मति मति भूमिचण्डे । कालिके । अभिसंलापिते । सामलते । हूले स्थूले । स्थूलशिखरे । जय स्थूले । जयवते । वल नट्टे । चर नाडि चुलु नाडि चुलु नाडि वाग्बन्धनि । विरोहणि । सालोहिते । अण्डरे पण्डरे । कराले । किन्नरे । केयूरे केतुमति । भूतङ्गमे भूतमति । धन्ये मङ्गल्ये । हिरण्यगर्भे । महाबले । अवलोकितमूले । अचलचण्डे । धुरन्धरे जयालिके जयागोरोहिणि । चुरु चुरु फुरु फुरु रुन्ध रुन्ध धरे धरे विधरे विधरे विष्कम्भनि । नाशनि विनाशनि । बन्धनि । मोक्षणि विमोक्षनि । मोचनि विमोचनि । मोहनि विमोहनि । भावनि विभावनि । शोधनि शोधनि संशोधनि विशोधनि । सङ्खिरणि । सङ्किरणि । सञ्च्छिन्दनि । साधु तुरमाणे । हर हर बन्धुमति । हिरि हिरि खिरि खिरि खरलि । हुरु हुरु खुरु खुरु पिङ्गले नमो ऽस्तु बुद्धानां भगवतां स्वाहा ॥  
  
अस्यां खलु पुना राहुल महाशीतवतीविद्यायां दशोत्तरपदशतायां सूत्रे ग्रन्थिं बद्ध्वा हस्तेन धार्यमानायां कण्ठेन धार्यमानायां समन्ताद् योजनशतस्य रक्षाकृता भविष्यति (म्श्_५) । गन्धैर् वा पुष्पैर् वा मुद्राभिर् वा नैव मनुष्यो वामनुष्यो वाभिभविष्यति । न शस्त्रं न विषं न रोगो न ज्वरो न प्रज्वरो न विद्यामन्त्रो न वेताडः । न व्याधिना नाग्निना न विषोदकेन कालं करिष्यति । विद्यामन्त्रप्रयोगानां च सर्वेषां साधुप्रयुक्तानां चासिद्धानां सिद्धकरी । सिद्धानां च सङ्क्षोभणी । परप्रयुक्तानां च बन्धनी । परबन्धनानां च प्रमोचनी । सर्वरोगशोकविघ्नविनायकानां विनाशनकरी । कलिकलहकलुषप्रशमनकरी । यो ग्रहो न मुञ्चेत् सप्तधास्य स्फुटेन् मूर्धा अर्जकस्येव मञ्जरी । वज्रपाणिश् चास्य महायक्षसेनापतिर् वज्रेणादीप्तेन प्रज्वालितेन एकज्वालीभूतेन तावद् व्यायच्छेद् यावन् मूर्धानं स्फोटयेत् । चत्वारश् च महाराजानो ऽयोमयेन चक्रेण मूर्धानं स्फोटयेयुः । क्षुरधाराप्रहारेण विनाशयेयुस् तस्माच् च यक्षलोकाच्यवनं भवेयुः । अडकवत्यां राजधान्यां न लभते वासम् ॥  
  
अथ खलु पुना राहुल महाशीतवतीमहाविद्यायां सकृत्परिवर्तितायां राजचौरोदकाग्निविषशस्त्राटवीकान्तारमध्यगतः सर्वभयेभ्यः परिमुच्यते । इयं खलु पुनर् महाशीतवती विद्या (म्श्_६) एकनवत्यां गङ्गानदीवालुकासमैर् बुद्धैर् भगवद्भिर् भाषिता भाषिष्यते भाष्यते च सिद्धा परमसिद्धा सिद्धपराक्रमा । सर्वदेवनागयक्षगन्धर्वासुरगरुडकिन्नरमहोरगादिभिर् वन्दित्वा सर्वजिनगणपरिवृता । सर्वभयोपद्रवेषु मम सर्वसत्वानां च रक्षां कुरु । शिवम् आरोग्यम् अभयं च सर्वदा सर्वथा सर्वतः सर्वावस्थासु भवन्तु ॥  
  
इदम् अवोचत् भगवान् आत्तमना आयुष्मान् राहुलः सा च सर्वावती पर्षत् सदेवमानुषासुरगन्धर्वश् च लोको भगवतः सम्यक्सम्बुद्धभाषितम् अभ्यनन्दन्न् इति ॥  
  
आर्यमहाशीतवती नाम विद्याराज्ञी समाप्ता ॥  
  
  
  
  
