+++
title = "Devatasutra"

+++
## Intro

Devatasutra  

Devatasutra (GBM 1542.5 - 1545.3) = Ds  
Alpadevatasutra (GBM 1545.3 - 1545.8)  
Based on the ed. by Adelheid Mette: "Zwei kleine Fragmente aus Gilgit",   
Studien zur Indologie und Iranistik 7 (1981), pp. 133-151.  

Input by Klaus Wille (Göttingen)  

NOTE:  
BOLD for first akṣara of new line (and references)  

## पाठः

देवतासूत्र (ग्ब्म् १५४२।५)  

     एवं मया श्रुतम् एकस्मिं समये भगवां च्छ्रावस्त्यां विहरति स्म (द्स्; ग्ब्म् १५४२।६) जेतवने ऽनाथपिण्डदस्यारामे अथान्यतमा देवता अतिक्रान्तवर्णा अतिक्रान्तायां रात्र्यां येन भगवांस् तेनोपसंक्रान्ता (द्स्; ग्ब्म् १५४२।७) उपसंक्रम्य भगवतः पादौ शिरसा वन्दित्वा एकान्ते निषण्णा । अथ तस्या देवताया वर्णानुभावेन सर्वं जेतवनं उदारेणावभासेन (द्स्; ग्ब्म् १५४२।८) स्फुटम् अभूत् । एकान्ते निषण्णा सा देवता तस्यां वेलायाम् इमां गाथाम् अभाषत  
     किं नु तं निशितं शस्त्रं   किं वा हालाहलं विषं ।  
     को नु प्रज्वालितो वह्नि   किं वा तद् दारुणं तमः १ (द्स्; ग्ब्म् १५४३।१)  
भगवान् आह ।  
     दुष्टा वाङ् निशितं शस्त्रं   रागो हालाहलं विषं ।  
     द्वेषः प्रज्वालितो वह्नि   ऽविद्या तद् दारुणं तमः २  
देवता प्राह (द्स्; ग्ब्म् १५४३।२)  
     गृहीतं किं नु मर्त्येन   किं वा तद् यद् इहोज्झितं ।  
     अभेद्यं कवचं किं नु   किं वा तीक्ष्णम् इहायुधं । ३  
भगवान् आह ।  
     गृहीतं यत् स्वयं दत्तं   यद् गृहे तद् इहोज्झितं । (द्स्; ग्ब्म् १५४३।३)  
     अभेद्यं कवचं क्षान्ति  प्रज्ञा तीक्ष्णम् इहायुधम् । ४  
देवता प्राह ।  
     को न्व् असौ प्रोच्यते चौरो   धनं किं वा सतां मतं ।  
     के वा सदेवके लोके   प्रोच्यन्ते मुषिता इति । ५ (द्स्; ग्ब्म् १५४३।४)  
भगवान् आह ।  
     वितर्कः कुशलश् चौरो   धनं शीलं सतां मतं ।  
     ते चापि मुषिता लोके   यैः शीलं विनिपातितम् । ६ (द्स्; ग्ब्म् १५४३।५)  
देवता प्राह ।  
     को न्व् असौ सुखितो ज्ञेय   को वा यः परमेश्वरः  
     को वा विभूषितो नित्यं  ब्रूहि को वा विडंबितः ७  
भगवान् आह । (द्स्; ग्ब्म् १५४३।६)  
     अल्पेच्छः सुखितो ज्ञेयः   संतुष्टो परमेश्वरः  
     शीलवां विभूषितो नित्यं   भ्रष्टशीलो विडंबितः ८  
देवता प्राह ।  
     किं स्विद् अग्निर् न दहति   न भिनत्ति च मारुतः (द्स्; ग्ब्म् १५४३।७)  
     किं स्विन् न क्लेदयन्त्य् आपः   प्लावयन्तो वसुन्धराम् । ९  
भगवान् आह ।  
     पुण्यम् अग्निर् न दहति   न भिनत्ति च मारुतः  
     पुण्यं न क्लेदयन्त्य् आपः   प्लावयन्तो वसुन्धराम् । १० (द्स्; ग्ब्म् १५४३।८)  
देवता प्राह ।  
     किं स्विद् राजा च चौराश् च   स्पन्दमाना समुद्यता ।  
     नापहर्तुं शक्नुवन्ति   स्त्रिया वा पुरुषस्य वा । ११ (द्स्; ग्ब्म् १५४४।१)  
भगवान् आह ।  
     पुण्यं राजा च चौराश् च   स्पन्दमाना समुद्यता ।  
     नापहर्तुं शक्नुवन्ति   स्त्रिया वा पुरुषस्य वा । १२  
देवता प्राह ।  
     वत्सलो बान्धवः को ऽसौ   को वा दुष्टाशयो रिपुः (द्स्; ग्ब्म् १५४४।२)  
     किं वा तद् दारुणं दुःखं   किं वा परमं सुखम् । १३  
भगवान् आह ।  
     वत्सलो बान्धवः पुण्यं   पापं दुष्टाशयो रिपुः (द्स्; ग्ब्म् १५४४।३)  
     नारकं दारुणं दुःखं   शुद्धा भावः परमं सुखम् । १४  
देवता प्राह ।  
     केनायम् आवृतो लोकः   केन लोको वशीकृतः  
     केन त्यजति मित्राणि   केन स्वर्गं न गच्छति । १५ (द्स्; ग्ब्म् १५४४।४)  
भगवान् आह ।  
     अज्ञानेनावृतो लोको   मोहेन च वशीकृतः  
     लोभात् त्यजति मित्राणि   संगात् स्वर्गं न गच्छति । १६ (द्स्; ग्ब्म् १५४४।५)  
देवता प्राह ।  
     किं तत् प्रियम् अपथ्यं च   किं वा पथ्यं न च प्रियं  
     को वा पीडाकरो व्याधिः   को ऽसाव् एको भिषग् वरः । १७  
भगवान् आह ।  
     कामाः प्रिया अपथ्याश् च   मोक्षः पथ्यो न च प्रियः (द्स्; ग्ब्म् १५४४।६)  
     रागः पीडाकरो व्याधिर्   बुद्धश् चैको भिषग् वरः । १८  
देवता प्राह ।  
     केन मित्राणि वर्धन्ते   केन शाम्यन्ति शत्रवः (द्स्; ग्ब्म् १५४४।७)  
     केन स्वर्गम् अवाप्नोति   केन मोक्षं च गच्छति । १९  
भगवान् आह ।  
     त्यागान् मित्राणि वर्धन्ते   मैत्र्या शाम्यन्ति शत्रवः  
     शीलात् स्वर्गम् अवाप्नोति   ज्ञानान् मोक्षं च गच्छति । २० (द्स्; ग्ब्म् १५४४।८)  
देवता प्राह ।  
     इदं संशयम् अद्यापि   मम त्वं छेत्तुम् अर्हसि ।  
     अस्माल् लोकात् परं लोकं   को गतो ऽत्यन्तवंचितः । २१ (द्स्; ग्ब्म् १५४५।१)  
भगवान् आह ।  
     विद्यमानेषु भोगेषु   पुण्यं येन न संचितं ।  
     अस्माल् लोकात् परं लोकं   सो गतो ऽत्यन्तवंचितः । २२  
देवता प्राह (द्स्; ग्ब्म् १५४५।२)  
     चिरस्य बत पश्यामि   ब्राह्मणं परिनिर्वृतं ।  
     सर्ववैरभयातीतं   तीर्णं लोके विषक्तिकाम् ॥ २३  
इत्य् उक्त्वा सा देवता भगवतो भाषितम् (द्स्; ग्ब्म् १५४५।३) अभिनन्द्यानुमोद्य भगवतः पादौ शिरसा वन्दित्वा भगवतो ऽन्तिकात् प्रक्रान्ता ॥  

*********************************************************************************  

अल्पदेवतासूत्र = अद्स्  
  
एवं मया श्रुतम् एकस्मिं समये भगवां च्छ्रावस्त्यां (अद्स्; ग्ब्म् १५४५।४) विहरति स्म जेतवने अनाथपिण्डदस्यारामे अथान्यतमा देवता अतिक्रान्तवर्णा अतिक्रान्तायां रात्र्यां येन भगवांस् (अद्स्; ग्ब्म् १५४५।५) तेनोपसंक्रान्ता उपसंक्रम्य भगवतः पादौ शिरसा वन्दित्वैकान्ते निषण्णा अपीदानीं तस्या देवताया वर्णानुभावेन (अद्स्; ग्ब्म् १५४५।६) सर्वं जेतवनं उदारेणावभासेन स्फुटम् अभूत् । एकान्ते निषण्णा सा देवता तस्यां वेलायां गाथाम् अभाषत ॥  
     किंशीलाः किंसमाचाराः   के गुणाः केन कर्मणा । (अद्स्; ग्ब्म् १५४५।७)  
     के ।ए ।इहादि ॥ प्राज्ञाः   के जना स्वर्गगामिनः १  
     तस्या शास्ता व्याकार्षी   देवता ॥ ॥ ॥ ॥ ॥ः (अद्स्; ग्ब्म् १५४५।८)  
     श्रूयतां देवते मह्यं   ये जना स्वर्गगामिनः २  
     प्राणातिपाताद् विरता   सुशीलाः संयमे रताः  
     येन हिंसन्ति भूतानि   ते जनाः स्वर्गगामिनः ३  

