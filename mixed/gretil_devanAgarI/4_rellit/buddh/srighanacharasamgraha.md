---
title: Srighanacarasamgraha

---
## Intro

Srighanacarasamgraha   

Srighanacarasamgraha (=Śghs)  
reconstructed by Sanghasena Singh from Jayaraksita's Srighanacarasamgrahatika (see separate file)  
[cf. Sanghasena Singh: "On the restauration of the Śrighanācārasaṃgraha",   
in: Philosophy, Grammar and Indology, Essays in Honour of Professor Gustav Roth, ed. H.S. Prasad, Delhi 1992, pp. 283-301]  

Input by members of the Sanskrit Buddhist Input Project.  
With kind permission of the Digital Sanskrit Buddhist Canon Project  
of Nagarjuna Institute, Nepal  
and University of the West, Rosemead, California, USA  
(www.uwest.edu/sanskritcanon)  
Version: 2009-03-31 15:00:07  
Proof Reader: Milan Shakya  

The transliteration emulates the conventions of Nagari script.  
Therefore, many word boundaries are not marked by blanks.  

## पाठः

श्रीघनाचारसङ्ग्रहः  
  
प्रथमो ऽध्यायः  
  
बुद्धनमस्कारः  
  
प्रहीणाशेषसङ्क्लेशज्ञेयाम्भोनिधिपारगं ।  
प्रणम्य श्रामणेराणामाचारः सङ्ग्रहीष्यते ॥ श्घ्स्_१।१ ॥  
  
इति सङ्घसेनेन संविहितोद्धारे श्रीघनाचारसङ्ग्रहे बुद्धनमस्कारो नाम प्रथमो ऽध्यायः ॥  
  
द्वितीयो ऽध्यायः  
  
श्रामणेरभावः  
  
शरणं गतवान् बुद्धं धर्मं सङ्घं च भक्तितः ।  
शिक्षापञ्चकमादाय यो ऽनुप्रव्रजितो जिनं ॥ श्घ्स्_२।१ ॥  
यावज्जीवं वधस्तेयमैथुनानृतवाक्यतः ।  
विरतः मद्यपानाच्च महोच्चैः शयनासनात् ॥ श्घ्स्_२।२ ॥  
नृत्यादेर् गन्धमाल्याद्यात् विकालाशनतस्तथा ।  
रुक्मरूप्यग्रहाच्चैष श्रामणेरो मुनेर्मतः । श्घ्स्_२।३ ॥  
  
इति सङ्घसेनेन संविहितोद्धारे श्रीघनाचारसङ्ग्रहे श्रामणेरभावो नाम द्वितीयो ऽध्यायः ॥  
  
तृतीयो ऽध्यायः  
  
श्रामणेरभावोपायः  
  
१ प्राणिवधविरतिशिक्षापदं  
  
संवरत्यागः  
  
सकलेन शरीरेण शरीरान्यतरेण वा ।  
पञ्चशाखादिनिर्वृत्तं न हन्यात् प्राणिनं [यतिः] ॥ श्घ्स्_३,१।१ ॥  
मृत्योर्वर्ण न भाषेत शस्त्रहारं न चैषयेत् ।  
वधकेन न चित्तेन मारणाय नियोजयेत् ॥ श्घ्स्_३,१।२ ॥  
विरेकवमनालेपविषशस्त्राभिसंस्कृति ।  
न कुर्यात् प्राणिघाताय न च गर्भस्य शातनं ॥ श्घ्स्_३,१।३ ॥  
निमित्तं न व्रती कुर्यात् स्वप्नोलूकादिवाशितैः ।  
[दौःशीलं] (वापि कार्यं न) दानशीलफलाप्तिभिः ॥ श्घ्स्_३,१।४ ॥  
मध्यपश्चात्पुरोगेषु यत्रैव वधकं मनः ।  
[तं पुरुषं] ध्नतो हिंसा नान्यमित्याह सर्ववित् ॥ श्घ्स्_३,१।५ ॥  
कूटावमार्थावष्टम्भवेताला[द्य]भिसंस्कृति ।  
अवपयञ्च कुर्यान्न मारणाय शरीरिणां ॥ श्घ्स्_३,१।६ ॥  
तस्करा[द्य]हिसेनाभ्यः यत्र मार्गे भयं[भवेत्] ।  
तत्पन्थानं न नाशाय देहिनां कथयेद्यतिः ॥ श्घ्स्_३,१।७ ॥  
भुजगावर्तकाभ्यां च यत्र तीर्थे[भयं भवेत्] ।  
[नदीप्रतरणार्थाय] तत्तीर्थं न प्रकाशयेत् ॥ श्घ्स्_३,१।८ ॥  
किञ्चिद् भूपतये मा दास्त्वं वरं जीवितं त्यज ।  
इति बद्धायुक्ते ऽयुक्तं वचनं न वदेद् [यतिः] ॥ श्घ्स्_३,१।९ ॥  
भुजग [व्याडयक्षे]भ्यः यद्विहारे[भयं भवेत्] ।  
तद्वधकाभिप्रायेणागन्तुकाय न चोद्दिशेत् ॥ श्घ्स्_३,१।१० ॥  
व्याघ्रादिव्यपदेशेन शत्रुं हन्याद् हि यः शठः ।  
विहारादाशु[निर्द्वारं] घट्टनीयः स चेल्लकैः ॥ श्घ्स्_३,१।११ ॥  
तथा कार्यं यथैको ऽपि नानिर्जीवेच्च कश्चन ।  
अधर्म्या न क्रिया कार्या संस्मृत्य क्रकचोपमं ॥ श्घ्स्_३,१।१२ ॥  
वधश्च श्रामणेरा ये घातयितुं वधीकृताः ।  
युगपत् तत्प्रयोगे ते नाशनीया विहारतः ॥ श्घ्स्_३,१।१३ ॥  
उपक्रमो नृसञ्ज्ञा च नरो वधकचेतना ।  
जीवितस्य क्षयश्चेति पञ्चाङ्गानि नृघातने ॥ श्घ्स्_३,१।१४ ॥  
श्रामणेरेण नाशाय विषशस्त्रादि यत्[कृतं] ।  
म्रियते नरस्तेनैवासौ तदासंवरी भवेत् ॥ श्घ्स्_३,१।१५ ॥  
अवक्रीतादिरज्ञानात् मनुष्यं मारयन् खलु ।  
संवरक्षोभलाभी स [यतिर्] नोन्मत्तादिकः ॥ श्घ्स्_३,१।१६ ॥  
  
दुष्कृतानि  
  
कायमैत्रादि सत्त्वेषु यतिना कार्यं सर्वदा ।  
यस्मात् कारुणिकैरुक्तं तस्मात्[सत्त्वान्न पीडयेत्] ॥ श्घ्स्_३,१।१७ ॥  
न सत्त्वान् पीडयेद्दारुरज्वयश्चर्मबन्धनैः ।  
जलानलप्रवेशानुत्यागादौ न नियोजयेत् ॥ श्घ्स्_३,१।१८ ॥  
कृमिगोरूप[कादीनां] मिथ्याजीवश्च हिंसनं ।  
कर्षणे[हि] भवेद्यस्मात् तस्मात्[तद्]दूरतो त्यजेत् ॥ श्घ्स्_३,१।१९ ॥  
नाङ्कयेद् गोमहिष्यादि नासिकां नास्य वेधयेत् ।  
[यतिश्च विविधान् सत्त्वान्] वेत्रादिना न ताडयेत् ॥ श्घ्स्_३,१।२० ॥  
उद्दिश्य यत् कृतं मांसव्यञ्जनं [खादतो] यतेः ।  
निघृणं जायते चित्तं तस्मात्तन्नैव भक्षयेत् ॥ श्घ्स्_३,१।२१ ॥  
ज्ञेयं तु त्रिभिराकारैरीक्षितश्रुतशङ्कितैः ।  
ईक्षितं यत् स्वयं दृष्टं श्रुतं प्रत्यायितोदितं ॥ श्घ्स्_३,१।२२ ॥  
गृहाबद्धमृगादीनां श्रृङ्गपक्षादिदर्शनात् ।  
आशङ्कोत्पद्यते [तत्र] ममोद्दिश्य हता न वा ॥ श्घ्स्_३,१।२३ ॥  
पृष्टो दाता वदेदेवं त्वन्निमित्तममी हता ।  
तस्मिन् गृहे न भुञ्जीत विरतः प्राणिनां वधात् ॥ श्घ्स्_३,१।२४ ॥  
श्येनकादिहता वै[ते] शालियवमुद्गभक्षणात् ।  
मातापित्रोश्च यज्ञस्य कृते दोषो ऽस्ति नाश्नतां ॥ श्घ्स्_३,१।२५ ॥  
एकं श्रीघनमुद्दिश्य मांसं मत्स्यादिकं कृतं ।  
अन्येषां श्रामणेराणां तद्भोगाय न कल्पते ॥ श्घ्स्_३,१।२६ ॥  
नादेयादिजलं जानन् नापि पिबेत् सजन्तुकं ।  
जन्तवो ऽभिमताः सूक्ष्मास् त्रसिकोर्मिकिरादयः ॥ श्घ्स्_३,१।२७ ॥  
वारि[पूत्या]यधिष्ठेयः करको [हि] सखल्लकः ।  
विघातपरिहारार्थं कोशो ऽन्तशः सुवाससः ॥ श्घ्स्_३,१।२८ ॥  
दिव्यनेत्रान्धयोर्नेष्टं जलस्य प्रत्यवेक्षणं ।  
हस्ताङ्गुष्ठाग्रकावर्तदर्शिनो न निवार्यते ॥ श्घ्स्_३,१।२९ ॥  
लोचनविभ्रमो मा भूदिति पश्येन्न तच्चिरं ।  
कल्पमात्रं न वै कुर्यात् मायाशाठयसमन्वितः ॥ श्घ्स्_३,१।३० ॥  
येनान्तरेण षष्टयब्दः परिभ्रम्यते कुञ्जरः ।  
शकटं वंशपूर्णं वा स कालः सलिलेक्षणे ॥ श्घ्स्_३,१।३१ ॥  
ऊर्ध्वाधोमध्यमास्तिस्त्रः सलिलस्यापि भूमयः ।  
याया भूः शुद्धिमायाति कार्यं कुर्यात्तया[यतिः] ॥ श्घ्स्_३,१।३२ ॥  
यत्राधः प्राणका यान्ति स्थूलाः करतलाहताः ।  
[ग्राह्यं] तदुदकं [स्राव्यं] पञ्चाङ्गुलिकया न चेत् ॥ श्घ्स्_३,१।३३ ॥  
भवेयुरुदके यस्मिन् करे लग्ना[श्च] प्राणिनः ।  
न तत्र पाणिपादास्यवस्त्रादि क्षालयेद्यतिः ॥ श्घ्स्_३,१।३४ ॥  
कुले गतेन प्रष्टव्यं जलं [हि] स्रावितं न वा ।  
नेति चेत् सञ्ज्ञिको वाच्यः स्रावयेत्यितरो न तु ॥ श्घ्स्_३,१।३५ ॥  
[किन्तु] स्राव्यं जलं पात्रे कृत्वात्मीये सजन्तुकं ।  
[पृष्ट्वा] यस्तदानीतं मुञ्चेत् तत्रैव [स] स्वयं ॥ श्घ्स्_३,१।३६ ॥  
सप्ताहं वा[तथा] यत्र पानीयमवतिष्ठति ।  
विहारे वा कटाहादौ स्थापयेत् तदशुष्यति ॥ श्घ्स्_३,१।३७ ॥  
प्रवृष्टे वा [यतिर्] देवे स्वच्छनीरौघवाहिनि ।  
निम्नगानां पतिं पातं गच्छतेति विसर्जयेत् ॥ श्घ्स्_३,१।३८ ॥  
सुदीर्घतलिकावक्त्ररज्जुद्वया[व]बद्धया ।  
घटिकयोदकं मुञ्चेदधस्तादुदके ऽध्वगः ॥ श्घ्स्_३,१।३९ ॥  
घटिकात्रितयं वीक्ष्य मार्गगेणोदपानतः ।  
परिशुद्धाश्चेत् पेयं जलं तत् स्राव्यमन्यथा । श्घ्स्_३,१।४० ॥  
न रज्जुघटिकादानं शस्तं सप्राणके जले ।  
पिबेति वक्तुं दातुं वा न जातु क्षमते यतिः ॥ श्घ्स्_३,१।४१ ॥  
सजन्तुकं तडागादि न परेषामुच्चैर्वदेत् ।  
[कृत्यं] कुरु समीक्ष्येति पृष्टः प्रतिवदेत्परान् ॥ श्घ्स्_३,१।४२ ॥  
उपाध्याये ऽपि वक्तव्यं सप्राणकमिदं न वा ।  
तडागादीति [वै] शाठयं कर्त्तव्यं [यतिना] न [तु] ॥ श्घ्स्_३,१।४३ ॥  
वृक्षसेको न दातव्यो ऽपरिशुद्धेन वारिणा ।  
उपाध्यायादिकस्नानं कर्त्तव्यं च तथैव न ॥ श्घ्स्_३,१।४४ ॥  
मस्तुकाञ्जिकसौवीरमण्डदण्डाहतादिकं ।  
न पिबेत् न यतिर्दद्यात् परस्मै न भुवि त्यजेत् ॥ श्घ्स्_३,१।४५ ॥  
समत्कुणं यच्छयनमातपे तन्न शोषयेत् ।  
न हिमे कर्दमे वा[पि] शीतोष्णवारिणि क्षिपेत् ॥ श्घ्स्_३,१।४६ ॥  
नवकर्म स नो कुर्यात् सजन्तुकेन [वारिणा] ।  
दिनान्तं स्रावयित्वा तद् धार्यं [त्रिकोण]खल्लकं ॥ श्घ्स्_३,१।४७ ॥  
भृतकं शिक्षयेदेवं वधान त्वं त्रिकोणकं ।  
कपात्[तत्] स्रावयोत्क्षिप्य खल्लकं च विमोचय ॥ श्घ्स्_३,१।४८ ॥  
त्रिकोणसप्तकेनाम्भः स्राव्यं खल्लकेन तत् ।  
[प्रतिकूप्यथ] कार्या[वा] त्यक्त्वा देशान्तरं [व्रजेत्] ॥ श्घ्स्_३,१।४९ ॥  
अभूत्वा सम्भवन्त्येते भूत्वा यान्ति भवान्तरं ।  
नवकर्म तदा कार्य यथोक्तविधिकारिणा ॥ श्घ्स्_३,१।५० ॥  
सत्पटाबद्धमञ्चादेरुच्छीदच्चतुराङ्गुलात् ।  
नद्यादौ जलमालोक्य कार्यं च नवकर्मणि ॥ श्घ्स्_३,१।५१ ॥  
छिद्रकर्णद्वयासक्तसूत्रबद्धद्विदण्डकं ।  
धारणपात्रकं दध्यात् खल्लकस्य बहिर्[यतिः] ॥ श्घ्स्_३,१।५२ ॥  
कृपापरीतचित्तेन स्वादु वारि सजन्तुकं ।  
क्षारे ऽम्भसि न मोक्तव्यमनापत् मृष्टसञ्ज्ञिनः ॥ श्घ्स्_३,१।५३ ॥  

२ अदत्तादानविरतिशिक्षापदं  
  
संवरत्यागः  
  
कालिकं [यामिकं] यावज्जीविकं सर्पिरादिकं ।  
पारिहार्यमनाधेयं कल्प्याकल्प्यमकल्पिकं ॥ श्घ्स्_३,२।१ ॥  
पृथिव्युदकद्विचतुष्पदापदकपादप ।  
तद्गतं च यतिः किञ्चिन्नाददीत परस्वकं ॥ श्घ्स्_३,२।२ ॥  
कार्षापणचतुर्भागं तदर्धमथवा धनं ।  
स्तेयचित्तो हरन्नन्यैर् नाशनीयो[यतिर्] लघु ॥ श्घ्स्_३,२।३ ॥  
वाटाद्धृते गजे पादैश् चतुर्भिरयतिश् च्युते ।  
निष्क्रान्ते संवृतद्वाराद् द्विपहृत्स्याद् यतिः [खलु] ॥ श्घ्स्_३,२।४ ॥  
गुल्फाबद्धेक्षदण्डारे दूराकृष्टे महीतलात् ।  
संवरभङ्ग उत्क्षिप्ते पञ्जराद्गजवद्द्विजे ॥ श्घ्स्_३,२।५ ॥  
देशान्नयेद् हि सन्देशद्रविणं च सञ्चारयेत् ।  
अङ्गात् स्तैन्येन चित्तेन संवरघूतमाप्नुते ॥ श्घ्स्_३,२।६ ॥  
मृतो ऽसौ मत्वा श्रुत्वैवाध्वगाद् वै ब्रह्मचारिणः ।  
सीमान्तस्थायिने दत्वा गृह्णन् स्यादयतिर्यतिः ॥ श्घ्स्_३,२।७ ॥  
यद्वित्तं श्रामणेरस्य मृतस्य निर्वृतार्हतः ।  
उपाध्यायस्य प्राप्नोति तदित्येवं जगौ मुनिः ॥ श्घ्स्_३,२।८ ॥  
हर्त्तुरिष्टां दिशं यायाद् व्रती चेद् हस्तिनं हरेत् ।  
असौ हर्त्ता व्रती चौरः करिपे हृतसञ्ज्ञिनि ॥ श्घ्स्_३,२।९ ॥  
पूजाचीवरमालान्तद्वयस्य खलु मोचनात् ।  
अवनौ तच्च्युतौ सत्यां भ्रश्यते संवराद् [यतिः] ॥ श्घ्स्_३,२।१० ॥  
क्षिप्तं मौक्तिकहारादि गृहीत्वा तद् महाकुलात् ॥  
न्यस्य प्रसेविकायां च सहायेन च हारयन् ॥ श्घ्स्_३,२।११ ॥  
जटालेनाथवा वत्स हरन् कि संवरच्युतः ।  
कि पादच्युतिमात्रेण ह्युपचारव्यतिक्रमे ॥ श्घ्स्_३,२।१२ ॥  
रात्रौ गोशकटाश्वादीन् कश्चिद् वध्नाति चेद् यतिः ।  
एतानेते हरिष्यन्ति तत् किं स्याच्च्युतसंवरः ॥ श्घ्स्_३,२।१३ ॥  
ऋजुके कीलके बन्धे कठिने हार[कं] हरन् ।  
उत्क्षेपणे च चौरः स्यात् कुटिले शिथिले न तु ॥ श्घ्स्_३,२।१४ ॥  
छिद्रयित्वा घटं सर्पिः क्षौद्रं तैलं जलं हरन् ।  
यतिः पूरस्य विच्छेदे संवरक्षोभमाप्नुते ॥ श्घ्स्_३,२।१५ ॥  
वण्टयमाणे गृहे भ्रात्रोर्भागादेकस्य लिप्सया ।  
बालमात्रं भूमिं यतिः स्यात् क्षतसंवरः ॥ श्घ्स्_३,२।१६ ॥  
तस्करोपात्तपात्रादि निराशः पुनराददन् ।  
संवराद् भ्रश्यते हीतोतरस्त्वाप्नोति नापदं ॥ श्घ्स्_३,२।१७ ॥  
मित्रभावेन लब्धं स्याद् दत्तं गोपादिभिश्[च]वा ।  
तदा [तद्] आददानस्य यतेर्नापत्तिरिष्यते ॥ श्घ्स्_३,२।१८ ॥  
भयोपदर्शनं कार्यं पात्रचीवरमुक्तये ।  
राजनि न वदेद् गत्वैभिश्चौरैर् मुषिता वयं ॥ श्घ्स्_३,२।१९ ॥  
निष्कासयस्युपाध्यायाचार्याणां यत्तदावथोः ।  
तदित्युक्त्वा हरेदेकः स्यातां द्वावपि तस्करौ ॥ श्घ्स्_३,२।२० ॥  
स्वद्रव्यं स्तैन्यचित्तेनापहरन्तायिमौ यती ।  
भागार्धेनायतिस्त्वेको निष्कासितार्धेनेतरः ॥ श्घ्स्_३,२।२१ ॥  
दास्यामस्ते समं तिष्ठ द्वारे कुर्याम चौरिकां ।  
इत्युक्तकृत आपत्तिः सहैव चौरचेल्लकैः ॥ श्घ्स्_३,२।२२ ॥  
उषित्वागन्तुके याते विस्मृत्य पात्रचीवरं ।  
आगत्य यो यतिस्तच्चेद् गोपयेच्चौर एव सः ॥ श्घ्स्_३,२।२३ ॥  
एवमावासिका सर्वे भवन्ति क्षतसंवराः ।  
स एव यदि संस्मृत्य नयतीह न किल्विषी ॥ श्घ्स्_३,२।२४ ॥  
अन्येन स्तेयचित्तेन पात्रमन्यस्य चेद् यतिः ।  
आनाययति स ततो दोषवान् भवति व्रती ॥ श्घ्स्_३,२।२५ ॥  
यावत् पूजा मुनेस्तावत् सङ्घस्यापि प्रवर्तते ।  
इति यो ऽन्यस्य दत्ते स भवति क्षतसंवरः ॥ श्घ्स्_३,२।२६ ॥  
लिखित्वोद्धारकं ग्राह्यं मिथः स्तूपाच्च सङ्घतः ।  
कर्मादाने च वक्तव्यमियत् नोक्तकृतो ऽन्यथा ॥ श्घ्स्_३,२।२७ ॥  
स्वांशमुक्तहरश्चौरो[यत्योर]मध्ये तयोर्द्वयोः ।  
दास्यामीति च विश्वासं कृत्वा प्राप्नोति नापदं ॥ श्घ्स्_३,२।२८ ॥  
लभसे त्वं लभे चाहं यं लाभं तदावयोः ।  
इति लाभे समुत्पन्ने ततो ऽर्धेन [स] तस्करः ॥ श्घ्स्_३,२।२९ ॥  
दक्षिणादेशने ऽप्येवं पांशुकूलिकयोर्द्वयोः ।  
भिनत्ति यः क्रियाकारं ततः स च्युतसंवरः ॥ श्घ्स्_३,२।३० ॥  
उपकार्यपकारिभ्यश्चान्नपानादि साङ्घिकं ।  
विहारस्वामिराजादिचौरादिभ्यो यथाक्रमं ॥ श्घ्स्_३,२।३१ ॥  
श्रीघनेभ्यो ऽपि दातव्यं प्रातराशादि साङ्घिकं ।  
आलेपनादि कुर्वन्ति विहारे यदि नान्यथा ॥ श्घ्स्_३,२।३२ ॥  
सीमान्तस्थायिने दत्वा भिक्षूपस्थानकारिणे ।  
दारकप्रस्थव्याजेन गृह्णीयात्तण्डुलादिकं ॥ श्घ्स्_३,२।३३ ॥  
अत्यक्ताशो[हि]गृह्णीयात् नष्टं स्वपात्रचीवरं ।  
मत्वैवं नष्टपात्रादिराशां नैव त्यजेद् [यतिः] ॥ श्घ्स्_३,२।३४ ॥  
स्वाध्यायाध्ययनोद्देशं कृत्वा ये सङ्घशीलकं ।  
क्रियाकारं न कुर्वन्ति ते जिनोदितलङ्घिनः ॥ श्घ्स्_३,२।३५ ॥  
पताकालक्षणं स्तूपान्न ग्राह्यं यतिना[खलु] ।  
प्रांशुकूलमिति ग्राह्यमनिलोद्धूतपातितं ॥ श्घ्स्_३,२।३६ ॥  
शुल्ककृत्यं परद्रव्यं न नयेत् नापि नाययेत ।  
शुल्कप्रदानमोक्षार्थोपायं नोपदिशेद् यतिः ॥ श्घ्स्_३,२।३७ ॥  
रत्नं दत्वा यतिभ्यः प्राक् पश्चात् मार्गयते वणिक् ।  
विसंवादयसीत्येवं दातव्यं परिभाष्य तत् ॥ श्घ्स्_३,२।३८ ॥  
नास्ति शुल्कं मुनेरेवं व्रतिनां पारिभोगिके ।  
क्रयविक्रयकृद्दद्यात् शुल्कमन्यत्र वस्तुनि ॥ श्घ्स्_३,२।३९ ॥  
वर्षावासिकलाभो [हि] देयो वर्षोषितस्य च ।  
जीवितब्रह्मचर्यस्य ययोर्नाशस्तयोरपि ॥ श्घ्स्_३,२।४० ॥  
प्राक्प्रागुपगतैः कार्या वर्षावासिकयाचना ।  
पश्चादुपगतैः पश्चात् सङ्घे युगपदेव च ॥ श्घ्स्_३,२।४१ ॥  
पुनर्गृह्णाति दीक्षां यो वस्तुकर्मजुगुप्सया ।  
भिक्षुभावं परित्यज्य तस्मै चाप्याह सर्ववित् ॥ श्घ्स्_३,२।४२ ॥  
अवर्षोषितविभ्रान्तकुदृष्टिमृतकास्[तथा] ।  
देशान्तरगता लाभं नार्हन्ति पञ्चपुद्गलाः ॥ श्घ्स्_३,२।४३ ॥  
अमुष्मै देयमित्येवं लाभोत्पन्ने यतौ मृते ।  
दातव्यो नियतं तस्मै स विकल्पितभिक्षवे ॥ श्घ्स्_३,२।४४ ॥  
देशान्तरगतस्यापि स्थापयेत् कल्पमन्दिरे ।  
त्रये कुर्वन्ति चानर्थं तेभ्यो देयम्बुधर्न हि ॥ श्घ्स्_३,२।४५ ॥  
आच्छादं चीवरं मूल्यं दास्यामीति चतुष्पदैः ।  
आप्नोति सम्मुखीभूतान् लाभो नेतरेषु च ॥ श्घ्स्_३,२।४६ ॥  
वर्षावासिकलाभश्च वर्षोषितस्य [गच्छति] ।  
तदेतरस्य दोषो न गृह्णतो दायकेच्छया ॥ श्घ्स्_३,२।४७ ॥  
कालिको यामिको यावज्जीविकः साप्ताहिकः ।  
मृतक्षुद्रपरिष्कारनैत्यकाकालचीवरं ॥ श्घ्स्_३,२।४८ ॥  
कुटीप्रतिष्ठाजात्यादिसम्बोध्यादिमहोद्भवः ।  
प्राप्नोति दशधा लाभः सम्मुखीभूतपुद्गलान् ॥ श्घ्स्_३,२।४९ ॥  
अनाधेयं [गुरुद्रव्यं] साङ्घिकं शयनासनं ।  
विक्रेतव्यं न भोक्तव्यं कृत्वा पौद्गलिकं न च ॥ श्घ्स्_३,२।५० ॥  
चातुर्दिशाय बुद्धाय सम्मुखीभूतसाङ्घिके  
यतिर्द्रव्यान्तरे दत्ते तत्र तत्रोपनामयेत् ॥ श्घ्स्_३,२।५१ ॥  
तूष्णीं दत्वा गते देयं बुद्धे मुक्ताफलादिकं ।  
चातुर्दिक्सम्मुखीभूते शयनासनमंशुकं ॥ श्घ्स्_३,२।५२ ॥  
पृथु द्रव्यं परोपात्तं तत्सञ्ज्ञी स्तेयचेतना ।  
स्थानच्युतिश्च पञ्चाङ्गैर्युक्तश्चेदयतिर्भवेत् ॥ श्घ्स्_३,२।५३ ॥  
दत्तस्वकापरोपात्तसञ्ज्ञी चान्यो ऽपि संवरी ।  
न तावत्कालिकं स्वांशाद् गृह्णन् जहाति संवरं ॥ श्घ्स्_३,२।५४ ॥  
आदायादत्तमुत्प्लुत्य खं गत्वाशाचतुष्टयं ।  
तत्रैव पुनरासीनो भवति क्षतसंवरः ॥ श्घ्स्_३,२।५५ ॥  
अवक्रीतादिरज्ञानात् परद्रव्यं हरन् खलु ।  
संवरक्षोभलाभी स यतिर्नोन्मत्तादिकः ॥ श्घ्स्_३,२।५६ ॥  

३ मैथुनविरतिशिक्षापदं  
  
संवरत्यागः  
  
नृस्त्रीपण्डकविण्मूत्रवक्त्ररन्ध्रेंऽगजात[कं] ।  
क्षिप्त्वा निगमयेत् स्वादं स [यतिः] क्षतसंवरः ॥ श्घ्स्_३,३।१ ॥  
मानुषाऽमानुषास्ते तु तिर्यञ्चश्च नरादयः ।  
मृताः सुप्ताश्च जाग्रन्तो ज्ञेया [हि] मैथुनाश्रयाः ॥ श्घ्स्_३,३।२ ॥  
हस्तिनीमादितः [कृत्वा] यावत् कुक्कुटजाति[कां] ।  
क्षुद्रिकां महतीं गच्छन्[स यतिश्] च्यवते व्रतात् ॥ श्घ्स्_३,३।३ ॥  
  
दुष्कृतानि  
  
रक्तः सन् न स्त्रियं पश्येत् शब्दमाकर्णयेन्न च ।  
निर्वस्त्रः सन् न चोपेयादङ्गजात न निर्भुजेत् ॥ श्घ्स्_३,३।४ ॥  
भित्तिद्वये कृतां शुष्कां क्लिन्नां संयोज्य [कोटरीं] ।  
[विप्रतिपत्तितो] नाश्यः सङ्ग्रहे सति नान्यदा ॥ श्घ्स्_३,३।५ ॥  
अध ऊर्ध्वं त्रिखण्डाया विनीलाध्मातिकां च न ।  
न चास्थिसङ्कलां यायात् नाभ्यक्तां रुधिरादिभिः ॥ श्घ्स्_३,३।६ ॥  
सितास्थिसङ्कलां शैलदारुपुस्तमयीं[यतिः] ।  
न च गच्छेत् स्त्रियं यो ऽत्र विरतो मैथुनात्सदा ॥ श्घ्स्_३,३।७ ॥  
ध्यानमिद्धगतं मत्तमभिभूतं च निद्रया ।  
विक्षिप्तं वेदनातुन्नं गृहीत्वाभिनिषीदति ॥ श्घ्स्_३,३।८ ॥  
आदिमध्यावसानेषु स्वादयेत् ध्यानव्युत्थितः ।  
विहाराद् घट्टनीयः सो ऽभावे तु स्वादनस्य न ॥ श्घ्स्_३,३।९ ॥  
नानाव्यञ्जन[को]पेतरसशाल्युपभोगवत् ।  
आस्वादना च तैलाच्छशौण्डासवपानवत् ॥ श्घ्स्_३,३।१० ॥  
अनास्वादो युवग्रीवामृतकुक्कुरबन्धवत् ।  
विज्ञेयः सुकुमारस्य प्रदीप्तलोहस्पर्शवत् ॥ श्घ्स्_३,३।११ ॥  
  
अवक्रीतादि[रज्ञानात्] ।  
  
[आपत्तिभाग् यतिर्नैवोन्मत्तविक्षिप्तचेतसः] ॥ श्घ्स्_३,३।१२ ॥  
रागा[मनुष्यसंयोगात्] प्रगुणीभूताङ्गजात[कं] ।  
न स्पृशेत् शुक्रमोक्षार्थं स पृथिव्यादिधातुभिः ॥ श्घ्स्_३,३।१३ ॥  
तिर्यक्[प्रमत्त]संयोगात् शुक्रमुक्तिर्भवेद् यदि ।  
[स्व]मानसं यतिगर्हेत् कृतं मे नु विरूपकं ॥ श्घ्स्_३,३।१४ ॥  
मज्जजक्षरणं यस्य यतेः स्वप्नेषु जायते ।  
स्वप्नशुक्रविनिर्मुक्तौ तद्दोषो न मनागपि ॥ श्घ्स्_३,३।१५ ॥  
रागाविष्टेन चित्तेन नारीं न श्रीघनः स्पृशेत् ।  
[अन्यं स्पृशेत्तथारूपं नापि च] पुन्नपुंसकं ॥ श्घ्स्_३,३।१६ ॥  
स्तनकक्षौष्ठनाभ्यूरुपार्श्व कुक्षिमलभ्रमान् ।  
संरक्तः [सन्] यतिः स्त्रीणां न निन्देत् न च संस्तुयात् ॥ श्घ्स्_३,३।१७ ॥  
यद्यद् वदेत् स्त्रियं[तावत्] कर्तुकामो यथा यथा ।  
तत्तत् तथा तथा ब्रूयात् श्रीघनो नान्तिके स्त्रियाः ॥ श्घ्स्_३,३।१८ ॥  
अग्रा भवति सा योषिद् या मां परिचरेद् रहः ।  
लाभिनी चायुरादीनां व्याधिहीना यशस्विनी ॥ श्घ्स्_३,३।१९ ॥  
इत्यादि न वचो ब्रूयाद् रागाग्निप्लुष्टमानसः ।  
पुरस्ताच्छ्रोघनः स्त्रीणां पुनपुंसकयोस्तथा ॥ श्घ्स्_३,३।२० ॥  
विवाहावाहयोर्दौत्यं न कुर्यात् श्रामणेरकः ।  
[न च कुर्यात् तथारूपनिमित्तमपि दौत्यकं] ॥ श्घ्स्_३,३।२१ ॥  
दापयेयमिमां श्राद्धां तथास्मै दारिकामिति ।  
अर्थसंस्यन्दनासूत्रं घटते न [स] भाषितुं ॥ श्घ्स्_३,३।२२ ॥  
बीजार्थं न व्रती दद्यात् [स्वयमेव] गवादिकं ।  
एतानेव परेभ्यो ऽपि कदाचिन्न [हि] प्रार्थयेत् ॥ श्घ्स्_३,३।२३ ॥  
तुल्यमेतासु त्वं तिष्ठ मा स्त्रिया चैकया वस ।  
इत्येवं हि बहुस्त्रीकं पुरुषं न यतिर्वदेत् ॥ श्घ्स्_३,३।२४ ॥  

४ मृषावादविरतिशिक्षापदं  
  
प्रत्येकबुद्धसम्बुद्धतच्छिष्यज्ञानदर्शनं ।  
ममास्तीति ब्रुवन् मिथ्या नाश्यो ऽन्यत्राभिमानतः ॥ श्घ्स्_३,४।१ ॥  
ज्ञानं सत्याभिसम्बोधिरभिज्ञाः पञ्च दर्शनं ।  
धर्मान्वयादिकज्ञानाङ्गीकरणे क्षमो न सः ॥ श्घ्स्_३,४।२ ॥  
आर्यम्लेच्छवचोलेखलिप्या [च] हस्तमुद्रया ।  
ज्ञानादि प्रतिजानीते बोद्धव्यमपि तन्मृषा ॥ श्घ्स्_३,४।३ ॥  
वृक्षमूले ऽहमेकाकी विहरामि रमे [गृहे] ।  
समाहितं च मे चित्तं न च वाच्यमतीन्द्रियं ॥ श्घ्स्_३,४।४ ॥  
बुद्धादीनां वदेद् वर्णमात्मनो न कथञ्चन ।  
परकीयं गुणं पृष्टो ब्रूयात्तत्सम्मुखं न तु ॥ श्घ्स्_३,४।५ ॥  
दृष्टं श्रुतं मतं यद्यद् विज्ञातं चैव तद् वदेत् ।  
[श्रीघनो] वैपरीत्येन गदन्मिथ्याभिधायकः ॥ श्घ्स्_३,४।६ ॥  
वस्तु चालीकसञ्ज्ञी च चित्तं विनिहितं [तथा] ।  
मृषासञ्ज्ञी वदेद्वाचं पञ्चाङ्गो ऽनृतवादिकः ॥ श्घ्स्_३,४।७ ॥  
चतुस्त्रिद्वयेक[कै] रङ्गैर्युक्तो यो ऽत्र मृषां वदेत ।  
अन्यैः स यतिभिर्ज्ञेयो मृषावादीति [श्रीघनः] ॥ श्घ्स्_३,४।८ ॥  
अभूतेनानिदानेन यतिः [प्राणिवधादिना] ।  
ध्वंसनच्यावनाकूतः सम्मुखं न च चोदयेत् ॥ श्घ्स्_३,४।९ ॥  
क्षुद्रापत्तिनिमित्तेन लेशमात्रेण तेन वा ।  
श्रामणेरो[हि] प्रत्यक्षं [श्रीघनान्] न क्षिपेत् परान् ॥ श्घ्स्_३,४।१० ॥  
जातिलिङ्गक्रियावादैर् हीनमध्योत्तमैर्व्रती ।  
जिह्मनिष्प्रतिभानार्थं न प्राणान् जातु चोदयेत् ॥ श्घ्स्_३,४।११ ॥  
उपक्लेशगदाक्रोशापत्त्याद्यैर्हि यतिं व्रती ।  
आशयेन पुरोक्तेन ब्रूयान्नैव कदाचन ॥ श्घ्स्_३,४।१२ ॥  
भेदं यास्यति सो ऽन्येन सन्धास्यति मया सह ।  
यतिर जात्यादिवादेन पैशुन्यं न समाचरेत् ॥ श्घ्स्_३,४।१३ ॥  

५ सुरामैरेयमद्यपानविरतिशिक्षापदं  
  
मद्यं सुरा च मैरेयं प्रमादस्यास्पदं यतः ।  
न परस्मै[हि] तद्देयं न च पेयं श्वमूत्रवत ॥ श्घ्स्_३,५।१ ॥  
वल्कलैः सगुडैः काचिदपरा केवलेन च ।  
पिष्टकिण्वजलैरेभिरपि सञ्चीयते सुरा ॥ श्घ्स्_३,५।२ ॥  
मैरेयं गुडधात्र्यम्बुधातकीसंस्कृतं हि यत् ।  
कुशाग्रेणापि तत् पातुं यतीनां न प्रकल्पते ॥ श्घ्स्_३,५।३ ॥  
कोद्रवान्नं न भुञ्जीत तत्पलाले च न स्वपेत् ॥  
पीतं सत मदयेद् यच्च पातव्यं तदपीह न ॥ श्घ्स्_३,५।४ ॥  

६ उच्चशयनमहाशयनविरतिशिक्षापदं  
  
शयने यतिरासीत जिनाष्टाङ्गुलपादके ।  
[विना] शल्येन[मञ्चे वा] हेमरूप्यकृते न तु ॥ श्घ्स्_३,६।१ ॥  
साङ्घिके शयने दद्यात् तत् प्रत्यास्तरणं यतिः ।  
वस्त्रकम्बलयोरिष्टं यत् त्रिद्वयेकपुटं क्रमात् ॥ श्घ्स्_३,६।२ ॥  
न्यस्य गर्त्तेषु तत्पादानतिरेकप्रमाणकान् ।  
प्रक्षिप्य प्रतिपादेषु टङ्कित्वा कीलकेषु वा ॥ श्घ्स्_३,६।३ ॥  
एवं वेक्षुयवादीनां रक्षार्थं मञ्चके स्वपेत् ।  
यतिर्न लम्बयेत्पादावध्वगो दीर्घपादके ॥ श्घ्स्_३,६।४ ॥  
अल्पं चेद् द्वादशेभ्यो हि देयमेकं विहारकं ।  
निर्मुष्टहस्तं स्वल्पत्वे बहुत्वे तु विपर्ययात् । श्घ्स्_३,६।५ ॥  
स्तोकं चेद् नवकः पीठे वृद्धो मञ्चे[तदा] स्वपेत् ।  
स्वप्तव्यं वृक्षमूले [ऽपि] नवेनाभ्यवकाशके ॥ श्घ्स्_३,६।६ ॥  
अन्तर्वर्षासु नोपस्थाप्यो ऽन्यः सब्रह्मचारिकः ।  
यतिना [स्व] विहारे[तु] यथावृद्धिकया यतिः ॥ श्घ्स्_३,६।७ ॥  
संस्कारपरिभोगार्थं परिपालनार्थमेव च ।  
उद्दिश्यते [यतिभ्यो वै] साङ्घिकं शयनासनं ॥ श्घ्स्_३,६।८ ॥  
हीनमध्योत्तमं [स्थाप्यं भिक्षुभ्यो] लयनत्रयं ।  
वृद्धाद्यागन्तुकेभ्यस्तदुद्दिशेद्दहरक्रमात् ॥ श्घ्स्_३,६।९ ॥  
शयनासनमत्युच्चं प्रतिषिद्धं यतेर्हि तत् ।  
मदौद्धत्यकरं यस्माद् लोकावध्यानकारणं ॥ श्घ्स्_३,६।१० ॥  

७ नृत्यगीतवादित्रविरतिशिक्षापदं  
  
बाहुविक्षेपकं नृत्यं गीतमुच्चैः स्वरेण च ।  
वीणावंशमृदङ्गादिवादित्रं न च वादयेत् ॥ श्घ्स्_३,७।१ ॥  

८ गन्धमाल्यविलेपनविरतिशिक्षापदं  
  
चन्दनादिक[गन्धं हि धारयेद्] व्याधितो यतिः ।  
दत्त्वा [च] मुनये पूर्वं भिषगादेर्वचनेन [सः] ॥ श्घ्स्_३,८।१ ॥  
न तिष्ठेत् प्रकटे देशे क्षालयित्वा बहिर्व्रजेत् ।  
अनेनैव विधानेन धारयेत् कुसुमस्रजं ॥ श्घ्स्_३,८।२ ॥  
नेत्रदुःखशिरःशूलपूतनाग्रहरुग्वतः ।  
मालया वेष्टयेत् शीर्षं मेखलां न च लम्बयेत् ॥ श्घ्स्_३,८।३ ॥  
हरितालादिचूर्णेन तैलेन वा सुगन्धिना ।  
न वदनादिकं गात्रं वर्णार्थं मर्षयेद् यतिः ॥ श्घ्स्_३,८।४ ॥  
यतेरप्रतिरूपत्वाद् गन्धमाल्य[विलेपनं] ।  
रागौद्धत्यकरं यस्मात् तस्मात्तद् गर्हितं जिनैः ॥ श्घ्स्_३,८।५ ॥  
न दर्पणे निरीक्षेत मुखं वा तैलभाजने ।  
मुक्त्वान्येनेक्षणीयं[हि] शिरोव्यथागदातुरं ॥ श्घ्स्_३,८।६ ॥  
विभूषणाय तैलेनात्मनो नाभ्यञ्जयेद् मुखं ।  
स्फुटितास्यशिरोरोगादन्येनाभ्यञ्जनं न च ॥ श्घ्स्_३,८।७ ॥  
न कुङ्कुमादिचूर्णेन मण्डयेद् वदनं यतिः ।  
पिटकशमनार्थं तु लेप इष्टस्तिला[दिभिः] ॥ श्घ्स्_३,८।८ ॥  

९ विकालभोजनविरतिशिक्षापदं  
  
रात्रेरन्यत्र[भुञ्जाने मयि बभूवाल्परोगता] ।  
तथैव [खलु] वः कार्यं [भोक्तव्यं दिनयेवच] ॥ श्घ्स्_३,९।१ ॥  
विण्मूत्रगर्त[के] पातः चौराहिभिः समागमः ।  
उदरार्थं गृहे नो ऽटन्तीत्यवध्यातवान् जनः ॥ श्घ्स्_३,९।२ ॥  
सायं प्रातश्च पिण्डार्थमटन्ति भुञ्जते [तथा] ।  
सभाचत्वरश्रृङ्गाटमन्दिरेषु गृहेषु च ॥ श्घ्स्_३,९।३ ॥  
सुगतः प्राह भुञ्जीत काले यतिः ॥  
उदितादित्यमध्याह्नकेशमात्रानतीतके ॥ श्घ्स्_३,९।४ ॥  
सक्तुरोदनकुल्माषं मत्स्य- मांसं च कालिकं ।  
यावज्जीविकतैलादिपिप्पलीपानवर्जितं ॥ श्घ्स्_३,९।५ ॥  
यत्किञ्चिदद्यते दन्तैर्गलके वा प्रवेश्यते ।  
कुक्षिविष्टभ्मकं काले तत्तदद्याद्यथोदिते ॥ श्घ्स्_३,९।६ ॥  
सक्त्वाद्यामिषनिर्मुक्तं नीरजं कर्दमादिकं ।  
वर्षोपलकमश्नीयात् पिपासार्त्तो यतिर्हिमं ॥ श्घ्स्_३,९।७ ॥  
कल्प्यवारिग्रहे तावत् प्रक्षाल्यौ न [सशोणितौ] ।  
हस्तौ द्वौ चाङ्गुलीक्षाले न ग्राह्यं कल्पिकोदकं ॥ श्घ्स्_३,९।८ ॥  
मायाशाठय[युतः] कुर्यात् न च प्रक्षालनं तयोः ।  
सशब्दौ [यदि] तौ शुद्धौ वेद्यौ स्निग्धत्वचो यतेः ॥ श्घ्स्_३,९।९ ॥  
न दास्यथ[मह्यं] भोक्तुं क्षुत्तृष्णापीडितो [म्रिये] ।  
इत्येवं [स] विरुक्तः स्यात् क्षेप्तव्यो मण्डकुण्ड[के] ॥ श्घ्स्_३,९।१० ॥  
अष्टासु धौतधान्यं यत् पात्रे दिशेदनामिषे ।  
स्फुटं तु यदि पातुं तन्नैव ग्लानाय कल्पते ॥ श्घ्स्_३,९।११ ॥  
लोभोत्यापितवाक्कायकर्मणा समुपार्जितं ।  
विहारचीवराहारं वर्जयेद् विषभक्तवत् ॥ श्घ्स्_३,९।१२ ॥  
मद्यशस्त्रविषप्राणिलाक्षविक्रयणं व्रती ।  
न कारयेत् न कुर्यान्न जीविकां तेन कल्पयेत् ॥ श्घ्स्_३,९।१३ ॥  
सत्कारार्थं [च लाभार्थ] कुहना ह्यक्षसंवरः ।  
वस्त्रादिकस्य प्राप्तयर्थं लपना चाटुवादिता ॥ श्घ्स्_३,९।१४ ॥  
नैष्पेषिकत्वमन्नादि-लाभाय परकुत्सनं ।  
अन्यदीयस्य पात्रादेर्नैमित्तिकं [तु] वर्णनं ॥ श्घ्स्_३,९।१५ ॥  
लाभेन लिप्सा लाभानां वृद्धिषर्येषणं च [यत्] ।  
यतिर्विवर्जयेदेतान् मिथ्याजीवान् पुरीषवत् ॥ श्घ्स्_३,९।१६ ॥  
क्रीडापरोपघातं च कायवागुच्छितं [सदा] ।  
व्रती विवर्जयेन्नित्यं विट्प्रदिग्धमिवोरगं ॥ श्घ्स्_३,९।१७ ॥  
विपणितरगुल्मादौ द्यूतबन्धगृहे तथा ।  
अगोचरो यदाख्यातस्तिष्ठेत्तत्र न चेल्लकः ॥ श्घ्स्_३,९।१८ ॥  

१० जातरूपरजतप्रतिग्रहणविरतिशिक्षापदं  
  
कायेन हस्तपादाभ्यां वस्त्रछत्रादिभिर्व्रती ।  
रजतं जातरूपं च न स्पृशेत् ज्वलिताग्निवत् ॥ श्घ्स्_३,१०।१ ॥  
  
इति सङ्घसेनेन संविहितोद्धारे श्रीघनाचारसङ्ग्रहे श्रामणेरभावोपायो नाम तृतीयो ऽध्याय ॥  
  
चतुर्थो ऽध्यायः  
अन्ये चाचाराः  
  
चम्पूकलहदन्तादकाष्ठो वृद्धान्तिको यतिः ।  
स्नानपानाशनस्तोत्रव्यग्रो नग्नैकवस्त्र[कः] ॥ श्घ्स्_४।१ ॥  
मृत्कर्मव्यापृतस् तूर्णं गच्छन् [च] द्वित्रिभूमिकं ।  
आशु व्रजन् पचन् पात्रं व्यग्रश् चीवरकर्मणा ॥ श्घ्स्_४।२ ॥  
चूर्णचैलक्रियासक्तो ऽक्ताक्षो[च] धूम्रमापिबन् ।  
लिखन् यो पुस्तकं वापि यो वाचयति सो ऽपि न ॥ श्घ्स्_४।३ ॥  
विट्प्रस्रावकुटीं गच्छन् तिष्ठन् तमसि वोद्दिशन् ।  
वासयन्नथ प्रावृण्वन न वन्द्यो यतिना यतिः ॥ श्घ्स्_४।४ ॥  
अवगुण्ठितशीर्षेण सोपानत्केन जानुनोः ।  
मुण्डस्फोटं हि जङ्घायां न दद्यादविना यथा ॥ श्घ्स्_४।५ ॥  
समवस्थानिषण्णेन वन्द्यमानेन पद्युगे ।  
गृहीत्वा कर्कटग्राहं वाच्यमारोग्यमस्त्विति ॥ श्घ्स्_४।६ ॥  
भिक्षुविनयसङ्क्षेपादाचारान्तरमुद्धृतं ।  
श्रोतव्यो ऽन्यदुपाध्यायाद् भाव्यं सगौरवेण च ॥ श्घ्स्_४।७ ॥  
शतद्वयेन संहत्य श्रीघनाचार सङ्ग्रहं ।  
सुकृतं कर्म यत्तेन जनो प्राप्नोत्वसंस्कृतं ॥ श्घ्स्_४।८ ॥  
  
इति सङ्घसेनेन संविहितोद्धारे श्रीघनाचारसङ्ग्रहे  
अन्ये चाचारा नाम चतुर्थो ऽध्यायः ॥  
  
इति श्रीघनाचारसङ्ग्रहः ॥  

