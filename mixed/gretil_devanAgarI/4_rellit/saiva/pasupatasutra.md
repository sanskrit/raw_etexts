---
title: Pasupatasutra

---
## Intro

Pasupatasutra  

Pasupatasutra  
text based on the edition by Krishnanda Sagar, Varanasi 1987  
(needs proof-reading!)  
  
Input by Reinhold Gruenendahl  

Plain text version  

## पाठः

अथ प्रथमो ऽध्यायः  
  
अथातः पशुपतेः पाशुपतं योग-विधिं व्याख्यास्यामः  ॥ प्स्_१।१ ॥  
भस्मना त्रिषवणं स्नायीत  ॥ प्स्_१।२ ॥  
भस्मनि शयीत  ॥ प्स्_१।३ ॥  
अनुस्नानं  ॥ प्स्_१।४ ॥  
निर्माल्यं  ॥ प्स्_१।५ ॥  
लिङ्ग-धारी  ॥ प्स्_१।६ ॥  
आयतन-वासी  ॥ प्स्_१।७ ॥  
हसित-गीत-नृत्त-दुन्दुं-कार-नमस्कार-जप्यो१पहारेणो७पतिष्ठेत्  ॥ प्स्_१।८ ॥  
महा-देवस्य दक्षिणा-मूर्तेः  ॥ प्स्_१।९ ॥  
एक-वासाः  ॥ प्स्_१।१० ॥  
अवासा वा  ॥ प्स्_१।११ ॥  
मूत्र-पुरीषं ना७वेक्षेत्  ॥ प्स्_१।१२ ॥  
स्त्री-शूद्रं ना७भिभाषेत्  ॥ प्स्_१।१३ ॥  
यद्य् अवेक्षेद् यद्य् अभिभाषेत्  ॥ प्स्_१।१४ ॥  
उपस्पृश्य  ॥ प्स्_१।१५ ॥  
प्राणा३यामं कृत्वा  ॥ प्स्_१।१६ ॥  
रौद्रीं गायत्रीं बहु-रूपीं वा जपेत्  ॥ प्स्_१।१७ ॥  
अकलुष-मतेः  ॥ प्स्_१।१८ ॥  
चरतः  ॥ प्स्_१।१९ ॥  
ततो ऽस्य योगः प्रवर्तते  ॥ प्स्_१।२० ॥  
दूर-दर्शन-श्रवण-मनन-विज्ञानानि चा३स्य प्रवर्तन्ते  ॥ प्स्_१।२१ ॥  
सर्व-ज्ञाता  ॥ प्स्_१।२२ ॥  
मनो-जवित्वम्  ॥ प्स्_१।२३ ॥  
काम-रूपित्वम्  ॥ प्स्_१।२४ ॥  
विकरणः  ॥ प्स्_१।२५ ॥  
धर्मित्वं च  ॥ प्स्_१।२६ ॥  
सर्वे चा७स्य वश्या भवन्ति  ॥ प्स्_१।२७ ॥  
सर्वेषां चा७वश्यो भवति  ॥ प्स्_१।२८ ॥  
सर्वांश् चा८विशति  ॥ प्स्_१।२९ ॥  
सर्वेषां चा७नावेश्यो भवति  ॥ प्स्_१।३० ॥  
सर्वे चा७स्य वध्या भवन्ति  ॥ प्स्_१।३१ ॥  
सर्वेषां चा७वध्यो भवति  ॥ प्स्_१।३२ ॥  
अभीतः  ॥ प्स्_१।३३ ॥  
अक्षयः  ॥ प्स्_१।३४ ॥  
अजरः  ॥ प्स्_१।३५ ॥  
अमरः  ॥ प्स्_१।३६ ॥  
सर्वत्र चा७प्रतिहत-गतिर् भवति  ॥ प्स्_१।३७ ॥  
इत्य् एतैर् गुण-युक्तो [गुणैर् युक्तो] भगवतो महा-देवस्य महा-गण-पतिर् भवति  ॥ प्स्_१।३८ ॥  
अत्रे७दं ब्रह्म जपेत्  ॥ प्स्_१।३९ ॥  
सद्यो-जातं प्रपद्यामि  ॥ प्स्_१।४० ॥  
सद्यो-जाताय वै नमः  ॥ प्स्_१।४१ ॥  
भवे भवे ना७तिभवे  ॥ प्स्_१।४२ ॥  
भजस्व माम्  ॥ प्स्_१।४३ ॥  
भवोद्भवः  ॥ प्स्_१।४४ ॥  

अथ द्वितीयो ऽध्यायः  
  
वामः  ॥ प्स्_२।१ ॥  
देवस्य  ॥ प्स्_२।२ ॥  
ज्येष्ठस्य  ॥ प्स्_२।३ ॥  
रुद्रस्य  ॥ प्स्_२।४ ॥  
कलिता३सनम्  ॥ प्स्_२।५ ॥  
सार्व-कामिक इत्य् आचक्षते  ॥ प्स्_२।६ ॥  
अमङ्गलं चा७त्र मङ्गलं भवति  ॥ प्स्_२।७ ॥  
अपसव्यं च प्रदक्षिणम्  ॥ प्स्_२।८ ॥  
तस्माद् उभयथा यष्टव्यः  ॥ प्स्_२।९ ॥  
देववत् पितृवच् च  ॥ प्स्_२।१० ॥  
उभयं तु रुद्रे देवाः पितरश् च  ॥ प्स्_२।११ ॥  
हर्षा१प्रमादी  ॥ प्स्_२।१२ ॥  
चर्यायां चर्यायाम्  ॥ प्स्_२।१३ ॥  
माहात्म्यम् अवाप्नोति  ॥ प्स्_२।१४ ॥  
अतिदत्तम् अतीष्टम्  ॥ प्स्_२।१५ ॥  
अतितप्तं तपस् तथा  ॥ प्स्_२।१६ ॥  
अत्यागतिं गमयते  ॥ प्स्_२।१७ ॥  
तस्मात्  ॥ प्स्_२।१८ ॥  
भूयस् तपश् चरेत्  ॥ प्स्_२।१९ ॥  
ना७न्य-भक्तिस् तु शङ्करे  ॥ प्स्_२।२० ॥  
अत्रे७दं ब्रह्म जपेत्  ॥ प्स्_२।२१ ॥  
वाम-देवाय नमो ज्येष्ठाय नमो रुद्राय नमः  ॥ प्स्_२।२२ ॥  
कालाय नमः  ॥ प्स्_२।२३ ॥  
कल-विकरणाय नमः  ॥ प्स्_२।२४ ॥  
बल-प्रथमनाय नमः  ॥ प्स्_२।२५ ॥  
सर्व-भूत-दमनाय नमः  ॥ प्स्_२।२६ ॥  
मनो-ऽमनाय नमः  ॥ प्स्_२।२७ ॥  

अथ तृतीयो ऽध्यायः  
  
अव्यक्त-लिङ्गी  ॥ प्स्_३।१ ॥  
व्यक्ता३चारः  ॥ प्स्_३।२ ॥  
अवमतः  ॥ प्स्_३।३ ॥  
सर्व-भूतेषु  ॥ प्स्_३।४ ॥  
परिभूयमानश् चरेत्  ॥ प्स्_३।५ ॥  
अपहत-पाप्मा  ॥ प्स्_३।६ ॥  
परेषां परिवादात्  ॥ प्स्_३।७ ॥  
पापं च तेभ्यो ददाति  ॥ प्स्_३।८ ॥  
सुकृतं च तेषाम् आदत्ते  ॥ प्स्_३।९ ॥  
तस्मात्  ॥ प्स्_३।१० ॥  
प्रेतवच् चरेत्  ॥ प्स्_३।११ ॥  
क्राथेत वा  ॥ प्स्_३।१२ ॥  
स्पन्देत वा  ॥ प्स्_३।१३ ॥  
मण्टेत वा  ॥ प्स्_३।१४ ॥  
शृङ्गारेत वा  ॥ प्स्_३।१५ ॥  
अपि तत् कुर्यात्  ॥ प्स्_३।१६ ॥  
अपि तद् भाषेत्  ॥ प्स्_३।१७ ॥  
येन परिभवं गच्छेत्  ॥ प्स्_३।१८ ॥  
परिभूयमानो हि विद्वान् कृत्स्न-तपा भवति  ॥ प्स्_३।१९ ॥  
अत्रे७दं ब्रह्म जपेत्  ॥ प्स्_३।२० ॥  
अघोरेभ्यः  ॥ प्स्_३।२१ ॥  
अथ घोरेभ्यः  ॥ प्स्_३।२२ ॥  
घोर-घोरतरेभ्यश् च  ॥ प्स्_३।२३ ॥  
सर्वेभ्यः  ॥ प्स्_३।२४ ॥  
शर्व-सर्वेभ्यः  ॥ प्स्_३।२५ ॥  
नमस् ते अस्तु रुद्र-रूपेभ्यः  ॥ प्स्_३।२६ ॥  

अथ चतुर्थो ऽध्यायः  
  
गूढ-विद्या तप आनन्त्याय प्रकाशते  ॥ प्स्_४।१ ॥  
गूढ-व्रतः  ॥ प्स्_४।२ ॥  
गूढ-पवित्र-वाणिः  ॥ प्स्_४।३ ॥  
सर्वाणि द्वाराणि पिधाय  ॥ प्स्_४।४ ॥  
बुद्ध्या  ॥ प्स्_४।५ ॥  
उन्मतवद् एको विचरेत लोके  ॥ प्स्_४।६ ॥  
कृता१न्नम् उत्सृष्टम् उपाददीत  ॥ प्स्_४।७ ॥  
उन्मत्तो मूढ इत्य् एवं मन्यन्ते इतरे जनाः  ॥ प्स्_४।८ ॥  
असन्-मानो हि यन्त्राणां सर्वेषाम् उत्तमः स्मृतः  ॥ प्स्_४।९ ॥  
इन्द्रो वा अग्रे असुरेषु पाशुपतम् अचरत्  ॥ प्स्_४।१० ॥  
स तेषाम् इष्टा३पूर्तम् आदत्त  ॥ प्स्_४।११ ॥  
मायया सुकृतया समविन्दत  ॥ प्स्_४।१२ ॥  
निन्दा ह्य् एषा९निन्दा तस्मात्  ॥ प्स्_४।१३ ॥  
निन्द्यमानश् चरेत्  ॥ प्स्_४।१४ ॥  
अनिन्दित-कर्मा  ॥ प्स्_४।१५ ॥  
सर्व-विशिष्टो ऽयं पन्थाः  ॥ प्स्_४।१६ ॥  
सत्-पथः  ॥ प्स्_४।१७ ॥  
कुपथास् त्व् अन्ये  ॥ प्स्_४।१८ ॥  
अनेन विधिना रुद्र-समीपं गत्वा  ॥ प्स्_४।१९ ॥  
न कश्चिद् ब्राह्मणः पुनर् आवर्तते  ॥ प्स्_४।२० ॥  
अत्रे७दं ब्रह्म जपेत्  ॥ प्स्_४।२१ ॥  
तत्-पुरुषाय विद्महे  ॥ प्स्_४।२२ ॥  
महा-देवाय धीमहि  ॥ प्स्_४।२३ ॥  
तन् नो रुद्रः प्रचोदयात्  ॥ प्स्_४।२४ ॥  

अथ पञ्चमो ऽध्यायः  
  
असङ्गः  ॥ प्स्_५।१ ॥  
योगी  ॥ प्स्_५।२ ॥  
नित्या३त्मा  ॥ प्स्_५।३ ॥  
अजः  ॥ प्स्_५।४ ॥  
मैत्रः  ॥ प्स्_५।५ ॥  
अभिजायते  ॥ प्स्_५।६ ॥  
इन्द्रियाणाम् अभिजयात्  ॥ प्स्_५।७ ॥  
रुद्रः प्रोवाच तावत्  ॥ प्स्_५।८ ॥  
शून्या३गार-गुहा-वासी  ॥ प्स्_५।९ ॥  
देव-नित्यः  ॥ प्स्_५।१० ॥  
जिते१न्द्रियः  ॥ प्स्_५।११ ॥  
षण्-मासान् नित्य-युक्तस्य  ॥ प्स्_५।१२ ॥  
भूयिष्ठं सम्प्रवर्तते  ॥ प्स्_५।१३ ॥  
भैक्ष्यम्  ॥ प्स्_५।१४ ॥  
पात्रा३गतम्  ॥ प्स्_५।१५ ॥  
मांसम् अदुष्यं लवणेन वा  ॥ प्स्_५।१६ ॥  
आपो वा९पि यथा-कालम् अश्नीयाद् अनुपूर्वशः  ॥ प्स्_५।१७ ॥  
गो-धर्मा मृग-धर्मा वा  ॥ प्स्_५।१८ ॥  
अद्भिर् एव शुचिर् भवेत्  ॥ प्स्_५।१९ ॥  
सिद्ध-योगी न लिप्यते कर्मणा पातकेन वा  ॥ प्स्_५।२० ॥  
ऋचम् इष्टाम् अधीयीत गायत्रीम् आत्म-यन्त्रितः  ॥ प्स्_५।२१ ॥  
रौद्रीं वा बहु-रूपीं वा  ॥ प्स्_५।२२ ॥  
अतो योग प्रवर्तते  ॥ प्स्_५।२३ ॥  
ॐ-कारम् अभिध्यायीत  ॥ प्स्_५।२४ ॥  
हृदि कुर्वीत धारणाम्  ॥ प्स्_५।२५ ॥  
ऋषिर् विप्रो महान् एषः  ॥ प्स्_५।२६ ॥  
वाग्-विशुद्धः  ॥ प्स्_५।२७ ॥  
महेश्वरः  ॥ प्स्_५।२८ ॥  
***  
श्मशान-वासी  ॥ प्स्_५।३० ॥  
धर्मा३त्मा  ॥ प्स्_५।३१ ॥  
यथा-लब्धो१पजीवकः  ॥ प्स्_५।३२ ॥  
लभते रुद्र-सायुज्यम्  ॥ प्स्_५।३३ ॥  
सदा रुद्रम् अनुस्मरेत्  ॥ प्स्_५।३४ ॥  
छित्त्वा दोषाणां हेतु-जालस्य मूलम्  ॥ प्स्_५।३५ ॥  
बुद्ध्या  ॥ प्स्_५।३६ ॥  
सञ्चित्तम्  ॥ प्स्_५।३७ ॥  
स्थापयित्वा च रुद्रे  ॥ प्स्_५।३८ ॥  
एकः क्षेमी सन् वीत-शोकः  ॥ प्स्_५।३९ ॥  
अप्रमादी गच्छेद् दुःखानाम् अन्तम् ईश-प्रसादात्  ॥ प्स्_५।४० ॥  
अत्रे७दं ब्रह्म जपेत्  ॥ प्स्_५।४१ ॥  
ईशानः सर्व-विद्यानाम्  ॥ प्स्_५।४२ ॥  
ईश्वरः सर्व-भूतानाम्  ॥ प्स्_५।४३ ॥  
ब्रह्मणो ऽधिपतिर् ब्रह्मा  ॥ प्स्_५।४४ ॥  
शिवो मे अस्तु  ॥ प्स्_५।४५ ॥  
सदा  ॥ प्स्_५।४६ ॥  
शिवः  ॥ प्स्_५।४७ ॥  

