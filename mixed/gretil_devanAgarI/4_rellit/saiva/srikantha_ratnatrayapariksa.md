---
title: 'Srikantha: Ratnatrayapariksa'

---
## Intro

Srikantha: Ratnatrayapariksa  

Srikantha: Ratnatrayapariksa   
Based on the ed. by Vajravallabha Dvivedi's edition:  
Astaprakaranam  
Varanasi : Sampurnanand Sanskrit University, 1988.  
(Yogatantragranthamala, 12)  

Input by Dominic Goodall  
(not proofread)  

PLAIN TEXT VERSION  

## पाठः

नमः शिवाय शक्त्यै च बिन्दवे शाश्वताय च  ।  
गुरवे च गणेशाय कार्तिकेयाय धीमते  ॥ स्र्त्प्_१ ॥  
बिन्दुशक्तिशिवाख्यानि त्रीणि सिद्धान्तसागरात्  ।  
समुद्धृत्य सतां धर्तुं हृत्कण्ठश्रवणे सदा  ॥ स्र्त्प्_२ ॥  
रत्नानि वाङ्मयैः सूत्रैर् निबध्यन्ते मया ततः  ।  
क्षन्तुमर्हन्ति तत्सन्तो नासूया परिचारके  ॥ स्र्त्प्_३ ॥  
रञ्जनात्सर्वतत्त्वेषु रागादेभ्यो ऽधिकारयोः  ।  
ईश्वराणां शिवानां च धारणीयतया धिया  ॥ स्र्त्प्_४ ॥  
पुंसामप्रतिघोदार- मरीचिनिचयेन च  ।  
रत्नानीष्टविधानाच्च बिन्द्वाद्याः शिवशासने  ॥ स्र्त्प्_५ ॥  
रत्नत्रयं समाश्रित्य वर्तते तत्त्वसंहतिः  ।  
अध्वैतत्प्राप्यते षोढा वर्ण्यते परमेष्ठिना  ॥ स्र्त्प्_६ ॥  
एतदेव मतं बीजं त्रयं दीक्षाप्रतिष्थयोः  ।  
योगाश्च विविधाः कर्म नित्यनैमित्तिकं तथा  ॥ स्र्त्प्_७ ॥  
ज्ञानानि सिद्धयो मोक्षा अपि तस्यावबोधनात्  ।  
एतदेव परा काष्ठा मोक्षाख्याणोर्विचारतः  ॥ स्र्त्प्_८ ॥  
श्रोतव्यमेतदाप्तोक्त्या मन्तव्यं चोपपत्तिभिः  ।  
ध्येयं च योगमार्गेण शक्तिपातोदितात्मभिः  ॥ स्र्त्प्_९ ॥  
आप्तोक्तिरत्र सिद्धान्तः शिव एवाप्तिमान् यतः  ।  
न ताभ्यां सदृशः कश्चिच् छ्रेय आप्तिविधायकः  ॥ स्र्त्प्_१० ॥  
सिद्धान्त एव सिद्धान्तः पूर्वपक्षास्ततः परे  ।  
आप्तस्तु शिव एवैकः शिवान्ये त्वशिवा मताः  ॥ स्र्त्प्_११ ॥  
सिद्धान्तः सेव्यते सद्भिः शक्तिपातपवित्रितैः  ।  
कामकारितयान्यैस्तु निन्द्यते पशुशास्त्रवत्  ॥ स्र्त्प्_१२ ॥  
न हि कस्तूरिकामोदः पुरुषैः प्रतिहन्यते  ।  
हेतुभिः साध्यते किन्तु धन्यैराघ्रायते सदा  ॥ स्र्त्प्_१३ ॥  
वेदान्तैश्च कुलाम्नायैस् तथान्यैः प्रतिपाद्यते  ।  
आनन्दविप्रलब्धानाम् आनन्दोपहिता चितिः  ॥ स्र्त्प्_१४ ॥  
चिन्महोदधिगाम्भीर्यम् अवसीयेत सूरिभिः  ।  
अवगाह्य परानन्द- लहरी यदि नोत्क्षिपेत्  ॥ स्र्त्प्_१५ ॥  
तदत्र कथितं सर्व- स्रोतसां ज्यायसि प्रभोः  ।  
उदक्षेणोर्ध्ववक्त्रेण ततस्तदवधारयेत्  ॥ स्र्त्प्_१६ ॥  
हेतूनपि परीक्षायै लक्षयेत् तस्य शास्त्रतः  ।  
न ह्यत्र शेमुषी शुद्धा विपुलापि प्रगल्भते  ॥ स्र्त्प्_१७ ॥  
अलौकिकानि सूक्ष्माणि गोपितानि शिवेन च  ।  
त्रीणि रत्नानि को वेत्ति सिद्धान्तेन विना स्वयम्  ॥ स्र्त्प्_१८ ॥  
हेतूनपि कुतर्कान्ध- तमसारीन् मनीषया  ।  
तद्वद्योगं च को वेत्ति सबीजाबीजलक्षणम्  ॥ स्र्त्प्_१९ ॥  
सिद्धान्तः सेवितः सद्भिर् अपि कामान् प्रयच्छति  ।  
सर्वान् साधकचित्तस्थान् आप्तश्चिन्तामणिर्यथा  ॥ स्र्त्प्_२० ॥  
तमासेव्य मयाप्येषा बिन्दुशक्तिशिवाश्रया  ।  
परीक्षा क्रियते तत्र बिन्दुरादौ निरूप्यते  ॥ स्र्त्प्_२१ ॥  
जायते ऽध्वा यतः शुद्धो वर्तते यत्र लीयते  ।  
स बिन्दुः परनादाख्यः नादबिन्द्वर्णकारणम्  ॥ स्र्त्प्_२२ ॥  
उत्तीर्णमायाम्बुधयो भग्नकर्ममहार्गलाः  ।  
अप्राप्तशिवधामानस् त्रिधा विज्ञानकेवलाः  ॥ स्र्त्प्_२३ ॥  
विद्याविद्याधिपतयः पशुपूर्वाः सदाशिवाः  ।  
तत्र विद्याभुजः पूर्वे मन्त्रा विद्याश्च नामतः  ॥ स्र्त्प्_२४ ॥  
विद्येश्वरनियोज्यास्ते सङ्ख्यया सप्तकोटयः  ।  
तेषां पुराणि वियायां वामादीनि यथोत्तरम्  ॥ स्र्त्प्_२५ ॥  
स्फीतानि नव जातानि तनुभोगेन्द्रियादिभिः  ।  
मध्याः प्रशान्तकलुषा विद्येशाः शिवतेजसः  ॥ स्र्त्प्_२६ ॥  
अधिकारमलोपेतास् तत्त्वमैशं समाश्रिताः  ।  
शिवार्ककरसम्पर्क- विकासात्मीयशक्तयः  ॥ स्र्त्प्_२७ ॥  
अष्टावनन्तपूर्वास्ते यथापूर्वं गुणाधिकाः  ।  
तथा पुराणि तत्रैषाम् अनन्तः परमेश्वरः  ॥ स्र्त्प्_२८ ॥  
तत्राणवः पुरेष्वासन् नाप्यन्ये तद्विभूतयः  ।  
परे सदाशिवसमाः पतिकृत्याधिकारिणः  ॥ स्र्त्प्_२९ ॥  
मूर्धानमध्वनः प्राप्ताः प्रसन्ने परमेश्वरे  ।  
तत्त्वमेषामसूताङ्ग- पुरभोगादिशोभितम्  ॥ स्र्त्प्_३० ॥  
सदाशिवमधिष्ठातृ- नाम्ना ते ऽपि सदाशिवाः  ।  
अष्टादशभिरध्वायं भुवनैः सह भोक्तृभिः  ॥ स्र्त्प्_३१ ॥  
त्रिभिश्च तत्त्वैरुद्दिष्टो विशुद्धः शिवकर्तृकः  ।  
सदाशिवादितत्त्वौघो नित्योपादानकारणः  ॥ स्र्त्प्_३२ ॥  
विकारित्वाद्यथा कुम्भस् तथा चैष ततस्तथा  ।  
पार्थिवो ऽपि भवेत्कुम्भो मायोपादानकारणः  ॥ स्र्त्प्_३३ ॥  
विनाशोत्पत्तिमत्त्वाभ्यां परिणामितया तथा  ।  
यद्यदुत्पद्यते वस्तु तन्मायेयं यथा कला  ॥ स्र्त्प्_३४ ॥  
उत्पत्तिनाशौ मायेय- धर्मावाह महेश्वरः  ।  
परिणामो हि वस्तूनां पूर्वावस्थापरिच्युतेः  ॥ स्र्त्प्_३५ ॥  
अवस्थान्तरसम्प्राप्तिः क्षीरस्य दधिभाववत्  ।  
दध्नश्च तक्रवत् तत्र तक्रावस्था निरूप्यते  ॥ स्र्त्प्_३६ ॥  
न दध्नो नापि दुग्धस्य पूर्वावस्थे हि ते मते  ।  
सदवस्थं हि वस्त्वेकं पूर्वं क्षीरं ततो दधि  ॥ स्र्त्प्_३७ ॥  
पश्चात्तक्रं तथा माया विचित्रपरिणामतः  ।  
तत्त्वतात्त्विकभावानाम् उपादानमनश्वरम्  ॥ स्र्त्प्_३८ ॥  
ततो निदर्शनं साधु प्रसिद्धोक्तविशेषणम्  ।  
न माया नेश्वरो नाणुर् न शक्तिः शुद्धवर्त्मनः  ॥ स्र्त्प्_३९ ॥  
उपादानमतो बिन्दुः परिशेषेण लभ्यते  ।  
तथा हि माया या तेषां क्षोभितानन्ततेजसा  ॥ स्र्त्प्_४० ॥  
जलादिक्षितिपर्यन्तं तत्त्वजातमसूत सा  ।  
अविशुद्धजडत्वेन मायामार्गतया तथा  ॥ स्र्त्प्_४१ ॥  
दुःखानुषङ्गान्मायेय- कार्माणवमलान्वयैः  ।  
सकलाणूपभोग्यत्वात् परिणामोदयैरपि  ॥ स्र्त्प्_४२ ॥  
माया जडान्तरव्याप्ता परिणामवती च यत्  ।  
निष्पादने कलादीनां शरीरादिसमन्वितम्  ॥ स्र्त्प्_४३ ॥  
पुरुषं गमयेदेव पराधीनमसंशयम्  ।  
सुवर्णमिव कर्मारं मकुटोत्पादकर्मणि  ॥ स्र्त्प्_४४ ॥  
सैषा विकल्पविज्ञान- गोचरैव सती च यत्  ।  
क्षोभ्यते ऽनन्तनाथेन कुम्भकारेण मृद् यथा  ॥ स्र्त्प्_४५ ॥  
सविकल्पकविज्ञानं चितेः शब्दानुवेधतः  ।  
स तु शब्दश्चतुर्धा वाग्- वैखर्यादिविभेदतः  ॥ स्र्त्प्_४६ ॥  
जायते बिन्दुसङ्क्षोभाद् अनन्तस्यार्थदर्शने  ।  
विद्याशरीरो भगवान् अनन्तः क्षोभको मतः  ॥ स्र्त्प्_४७ ॥  
मायायाः सा च विद्वद्भिर् बैन्दवं तत्त्वमुच्यते  ।  
अतो न मायोपादानं तथैवायं महेश्वरः  ॥ स्र्त्प्_४८ ॥  
चेतनत्वादवृत्तित्वात् परिणामात् ततस्तथा  ।  
आत्मा शक्तिश्च विज्ञेयौ विस्तरो ऽत्रैव वक्ष्यते  ॥ स्र्त्प्_४९ ॥  
इतो ऽपि लक्ष्यते बिन्दुर् अणुवैषम्यदर्शनात्  ।  
दृश्यन्ते पुद्गलाः केचिद् अल्पज्ञानक्रियान्विताः  ॥ स्र्त्प्_५० ॥  
तेभ्यो ऽधिकाः परे ऽन्ये तु सर्वज्ञा बलशालिनः  ।  
पुद्गलश्चेतनो नित्यो विकाररहितो मतः  ॥ स्र्त्प्_५१ ॥  
विकारित्वे जडानित्य- भावः स्याद् घटकुड्यवत्  ।  
तथैव च चितिः शक्तिस् तयोरप्यविकारिणोः  ॥ स्र्त्प्_५२ ॥  
बहुधा यदवस्थानं तदुपाधिवशाद् भवेत्  ।  
सम्पृक्ता चिदणोर्येन मायाद्यर्थावलोकने  ॥ स्र्त्प्_५३ ॥  
यदुपाधेर्विचित्रा च स बिन्दुर्बहुवृत्तिकः  ।  
न कर्मणाणोर्वैचित्र्यम् अनपेक्षेण जायते  ॥ स्र्त्प्_५४ ॥  
वैचित्र्यमपि भोगस्य सापेक्षेणैव तेन यत्  ।  
कर्मोपभोगं कुरुते वैचित्र्यं चन्दनादयः  ॥ स्र्त्प्_५५ ॥  
तदेव यदि तत्कुर्यात् किं तैरिति विलुप्यताम्  ।  
प्रवृत्तिः सर्वभूतानां त्यागोपादानकारणम्  ॥ स्र्त्प्_५६ ॥  
किञ्चातिशायिकं प्राहुस् तमम्बरमनश्वरम्  ।  
शिवानामसमैश्वर्य- भाजां भोगाधिकारयोः  ॥ स्र्त्प्_५७ ॥  
ज्योतिर्गणानामाकाशम् इव भूतादिकारणम्  ।  
बिन्दुरेव विकल्पाख्यां सविकल्पकबुद्धिषु  ॥ स्र्त्प्_५८ ॥  
स्ववृत्तिभेदसम्भेदैर् उल्लिखन् लभते चितिम्  ।  
न चायं भावनासञ्ज्ञः संस्कारो ऽध्यक्षभावतः  ॥ स्र्त्प्_५९ ॥  
संस्काराः स्मृतिलिङ्गा हि नास्मत्प्रत्यक्षगोचराः  ।  
न बुद्धेः परिणामो वा मायोर्ध्वमपि सम्भवात्  ॥ स्र्त्प्_६० ॥  
तथा विद्येश्वरो ऽनन्तो मायामाक्रम्य तेजसा  ।  
ततः सृष्टिं प्रकुरुते सविकल्पकबोधवान्  ॥ स्र्त्प्_६१ ॥  
अणुत्वेअ सति कर्तृत्वाद् अस्मत्प्रेष्यो यथा जनः  ।  
अन्ये वृत्तिपरीणाम- भेदवादविशारदाः  ॥ स्र्त्प्_६२ ॥  
गुरवः कथयन्त्येनम् अन्यथोक्तविशेषणम्  ।  
परिणामस्य कर्तायं न तु वृत्तेस्ततस्तथा  ॥ स्र्त्प्_६३ ॥  
इदमेवं मया क्षुब्धम् इष्टं सम्पादयेद् ध्रुवम्  ।  
इति जानाति यः शक्तः स कर्ता परिणामिनाम्  ॥ स्र्त्प्_६४ ॥  
परिणामिष्वयं धर्मो वृत्तिमत्स्वन्यथा भवेत्  ।  
तथा हि सर्वो निर्धूत- विकल्पमवलोकयन्  ॥ स्र्त्प्_६५ ॥  
वस्तु लोको विजानाति सविकल्पकमन्यथा  ।  
अनन्तेनापि शब्दानु- विद्धविज्ञानपूर्वकम्  ॥ स्र्त्प्_६६ ॥  
सर्वं चेदिह विज्ञातम् इष्येतैष करोति च  ।  
सविकल्पं विजानामीत्य् अवबोधाभिमानतः  ॥ स्र्त्प्_६७ ॥  
वृत्तिरेव मता बिन्दोः पटस्येव कुटी ततः  ।  
निर्विकल्पकबोधे ऽपि बिन्दुमीशो ऽधितिष्ठति  ॥ स्र्त्प्_६८ ॥  
नैवं विद्येश्वरो मायाम् एषा हि परिणामिनी  ।  
न वृत्तिपरिणामाभ्यां कर्तृभेदो ऽवधार्यते  ॥ स्र्त्प्_६९ ॥  
कुर्वतो ऽपि कुटीं बुद्धिः सविकल्पा हि दृश्यते  ।  
शब्दतत्त्वमघोषा वाग् ब्रह्म कुण्डलिनी ध्रुवम्  ॥ स्र्त्प्_७० ॥  
विद्याशक्तिः परा नादो महामायेति देशिकैः  ।  
बिन्दुरेवं समाख्यातो व्योमानाहतमित्यपि  ॥ स्र्त्प्_७१ ॥  
चतस्रो वृत्तयस्तस्य याभिर्व्याप्तास्त्रिधाणवः  ।  
वैखरी मध्यमाभिख्या पश्यन्ती सूक्ष्मसञ्ज्ञिता  ॥ स्र्त्प्_७२ ॥  
तत्र सा वैखरी श्रोत्र- ग्राह्या यार्थस्य वाचिका  ।  
स्थानेषु विधृते वायौ कृतवर्णपरिग्रहा  ॥ स्र्त्प्_७३ ॥  
प्रयोक्तॄणामियं प्रायः प्राणवृत्तिनिबन्धना  ।  
केवलं बुद्ध्युपादाना क्रमाद् वर्णानुपायिनी  ॥ स्र्त्प्_७४ ॥  
अन्तःसञ्जल्परूपा तु न श्रोत्रमुपसर्पति  ।  
प्राणवृत्तिमतिक्रम्य वर्तते मध्यमाह्वया  ॥ स्र्त्प्_७५ ॥  
अविभागेन वर्णानां सर्वतः संहृतिक्रमात्  ।  
स्वयम्प्रकाशा पश्यन्ती मायूराण्डरसोपमा  ॥ स्र्त्प्_७६ ॥  
स्वरूपज्योतिरेवान्तः सूक्ष्मा वागनपायिनी  ।  
यस्यां दृष्टस्वरूपायाम् अधिकारो निवर्तते  ॥ स्र्त्प्_७७ ॥  
[अघ्: ततश्च तद्विषयविवेकविज्ञानाभावादेव शब्दब्रह्मवादिनः पुरुषसमवायिनीं तां मन्यन्त इत्याह---]  
पुरुषे षोडशकले तामाहुरमृताह्वयाम्  ।  
केवलः परमानन्दो घोरो नित्योदितः प्रभुः  ॥ स्र्त्प्_७८ ॥  
नास्तमेति न चोदेति न श्रान्तो न विकारवान्  ।  
सर्वभूतान्तरचरः शब्दब्रह्मात्मको रविः  ॥ स्र्त्प्_७९ ॥  
भित्त्वा यं बोधखड्गेन निर्गच्छन्त्यविशङ्किताः  ।  
[अघ्। अत्र सिद्धान्तमाह---]  
तामेव वाणीं सूक्ष्माख्याम् आहुरात्मविदो जनाः  ॥ स्र्त्प्_८० ॥  
प्रत्यात्मनियता एता वृत्तयो बन्धनात्मिकाः  ।  
आभ्यो विविक्तमात्मानं न हि पश्यन्ति पुद्गलाः  ॥ स्र्त्प्_८१ ॥  
परमात्मैव वागात्मा वागेवात्मेति च श्रुतेः  ।  
वैखरी श्रोत्रजे बोधे मध्यमा सविकल्पके  ॥ स्र्त्प्_८२ ॥  
पश्यन्ती मध्यमोत्पाद- समुद्योगेषु लक्ष्यते  ।  
यदावृत्तिरशेषेण विलीना चित्तसंश्रया  ॥ स्र्त्प्_८३ ॥  
तदा सूक्ष्मा विशुद्धेव चिदाभात्यविवेकतः  ।  
न सो ऽस्ति प्रत्ययो ऽणूनां यः शब्दानुगमादृते  ॥ स्र्त्प्_८४ ॥  
अनुविद्धमिह ज्ञानं सर्वं शब्देन जायते  ।  
 च्ड़्। वाक्यपदीय इ।१३१:  
 न सो ऽस्ति प्रत्ययो लोके यः शब्दानुगमाद् ऋते  ।  
 अनुविद्धम् इव ज्ञानं सर्वं शब्देन भासते  ।  
सैषा चतुर्विधा वृत्तिर् निवृत्त्यादिकलाश्रयात्  ॥ स्र्त्प्_८५ ॥  
पञ्चधा भिद्यते भूयः कलास्ता बिन्दुवृत्तयः  ।  
निवृत्तिश्च प्रतिष्ठा च विद्या शान्तिश्च पञ्चमी  ॥ स्र्त्प्_८६ ॥  
शान्त्यतीताः कला एता याभिव्याप्तो ऽध्वपञ्चकम्  ।  
तत्त्वाध्वा भुवनाध्वा च वर्णाध्वा च पदात्मकः  ॥ स्र्त्प्_८७ ॥  
मन्त्राध्वा व्यापकस्तेषां कलाध्वा बिन्दुमाश्रितः  ।  
त्यक्त्वैकमेकं सम्प्राप्य कलादिष्वजरामरम्  ॥ स्र्त्प्_८८ ॥  
पदमासाद्यते पुम्भिर् अतो ऽध्वानः कलादयः  ।  
कलाध्वा वर्णितः पूर्वं निवृत्त्यादिविभेदतः  ॥ स्र्त्प्_८९ ॥  
व्याप्तिं तस्याभिधास्यामि साधाराङ्काधिदेवताम्  ।  
साकारकारणामात्म- बिन्दुशक्तिशिवाश्रयाम्  ॥ स्र्त्प्_९० ॥  
  
निवृत्तिकला:---  
निवृत्तौ पार्थिवं तत्त्वं पुराण्यष्टोत्तरं शतम्  ।  
तेषु कालानलादीनाम् अनन्ताण्डस्य षड् बहिः  ॥ स्र्त्प्_९१ ॥  
प्राच्यादिषु दशस्वासन्न् आशास्वेकैकशो दश  ।  
रुद्राणां शतसङ्ख्यानां वीरभद्रस्य चोपरि  ॥ स्र्त्प्_९२ ॥  
भद्रकाल्याश्च भुवने क्षकारो ऽर्णेषु कीर्तितः  ।  
[अघ्: तत्र रुद्रनामान्येव भुवनानामपि नामानि । भुवनादयश्च पद्धत्यामेवास्माभिर्विविच्य दर्शिताः । च्रोस्स् रेड़ेरेन्चे तो हिस् पद्धति, wहिछ् मेअन्स् हिस् चोम्मेन्तर्य् ओन् थिस् wओर्क् मय् हवे बेएन् चोम्पोसेद् अड़्तेर् ११५७अद्]  
एकाशीतिपदा देवी प्रतिसर्गपदक्रमात्  ॥ स्र्त्प्_९३ ॥  
अष्टाविंशतिसङ्ख्यसितु पदैरत्र प्रतिष्ठिता  ।  
मन्त्रावजातहृदयौ तत्र सा तु परा कला  ॥ स्र्त्प्_९४ ॥  
भुवनादीनभिव्याप्य पञ्च पञ्चसु वर्तते  ।  
पीतैषा चतुरश्रा च कठिना वज्रलाञ्छिता  ॥ स्र्त्प्_९५ ॥  
ध्यातव्योद्यदनेकार्चिर् मांसला हृदयाम्बुजे  ।  
तत्प्रलीनाणुसङ्घस्य सङ्कल्पो विनिवर्तते  ॥ स्र्त्प्_९६ ॥  
अनासाद्य फलं तेन निवृत्तिरभिधीयते  ।  
ब्रह्मात्र कारणं मन्त्रः सद्योजातो ऽधिदेवता  ॥ स्र्त्प्_९७ ॥  
  
प्रतिष्ठाकला:---  
प्रतिष्ठायां तु चत्वारि कलायामवनीं विना  ।  
भूतानि पञ्च तन्मात्राः पञ्च कर्मेन्द्रियाणि च  ॥ स्र्त्प्_९८ ॥  
पञ्च बुद्धीन्द्रियाण्यासन् मनोऽहङ्कारबुद्धयः  ।  
अव्यक्तमपि वर्णाश्च हादिटान्ता विलोमतः  ॥ स्र्त्प्_९९ ॥  
त्रयोविंशतिराम्नाताः षट्पञ्चाशत् पुराणि च  ।  
जलतेजो ऽनिलाकाश- बुद्ध्यव्यक्तेष्वहङ्कृतौ  ॥ स्र्त्प्_१०० ॥  
अष्टावष्टौ पदान्येक- विंशतिस्तत्र सङ्ख्यया  ।  
शिरो वामश्च मन्त्रौ द्वौ विष्णुः कारणमुच्यते  ॥ स्र्त्प्_१०१ ॥  
सा तु शुक्लार्धचन्द्राभा नीलोत्पलदलाङ्किता  ।  
ध्यातव्या गलपद्मान्तर्- बहुलालोकशालिनी  ॥ स्र्त्प्_१०२ ॥  
तत्प्रलीनाणुसङ्घस्य सङ्कल्पो ऽर्थप्रसिद्धये  ।  
प्रतिष्ठितो यतस्तेन प्रतिष्ठा नाम सा कला  ॥ स्र्त्प्_१०३ ॥  
वामदेवो ह्यधिष्ठाता वाच्यमन्त्रात्मको मतः  ।  
  
विद्याकला:---  
विद्यायां सप्त पुरुषो रागो नियतिसंयुतः  ॥ स्र्त्प्_१०४ ॥  
विद्या कला च कालश्च मायातत्त्वानि तत्र तु  ।  
मायादिभुवनानां च विज्ञेयाः सप्तविंशतिः  ॥ स्र्त्प्_१०५ ॥  
ञादयो ऽत्र घकारान्ता वर्णाः सप्त विलोमतः  ।  
[इ।ए। घ, ङ, च, छ, ज, झ, अन्द् ञ इन् विद्याकला]  
पदानि विंशतिर्मन्त्रौ शिखाघोरौ व्यवस्थितौ  ॥ स्र्त्प्_१०६ ॥  
रुद्रो ऽत्र कारणं मन्त्रो बहुरूपो ऽधिदेवता  ।  
सा तु स्फुरदनेकार्चिस् त्रिकोणा स्वस्तिकाङ्किता  ॥ स्र्त्प्_१०७ ॥  
ध्यातव्या तालुपद्मान्तर्- नीलाञ्जनसमद्युतिः  ।  
तत्प्रलीनाणुसङ्घस्य सङ्कल्पो ऽशेषगोचरः  ॥ स्र्त्प्_१०८ ॥  
सवार्थद्योतको येन तेन विद्येति गीयते  ।  
  
शान्तिकला:---  
शान्तौ तु त्रीणि तत्त्वानि दशाष्टौ भुवनानि च  ॥ स्र्त्प्_१०९ ॥  
कथितान्यत्र वर्णास्तु गादिकान्तास्त्रयो मताः  ।  
[इ।ए। क, ख, अन्द् ग; इन् शान्तिकला]  
पदान्येकादशात्रासन् मन्त्रौ वक्त्रतनुच्छदौ  ॥ स्र्त्प्_११० ॥  
भुवनादीन्यभिव्याप्य पञ्च षड्बिन्दुलाञ्छिता  ।  
षट्कोणोदितमल्पान्त- सहस्रकिरणद्युतिः  ॥ स्र्त्प्_१११ ॥  
ध्यातव्या सा परा शक्तिर् भ्रूमध्यकमलोदरे  ।  
तत्प्रलीनाणुसङ्घस्य द्वेषरागाद्यभावतः  ॥ स्र्त्प्_११२ ॥  
सङ्कल्पस्य प्रशान्तत्वाच् छान्तिरेषा निगद्यते  ।  
ईश्वरः कारणं तत्र मन्त्रस्तत्पुरुषाह्वयः  ॥ स्र्त्प्_११३ ॥  
तदधिष्ठायको ज्ञेयः पुरुषस्त्वधिदेवता  ।  
अत्र च त्रीणि तत्त्वानि पञ्चमी तु परा कला  ॥ स्र्त्प्_११४ ॥  
  
शान्त्यतीतकला:---  
शिवतत्त्वात्मकं तत्र पुराणि दश पञ्च च  ।  
वर्णा विसर्गपूर्वा ये षोडश स्वरसञ्ज्ञिताः  ॥ स्र्त्प्_११५ ॥  
[इ।ए।: अ आ इ ई उ ऊ ऋ ॠ ऌ ॡ ए ऐ ओ औ अं अः = अल्ल् वोwएल्स् इन् शान्त्यतीतकला]  
ओमित्याद्यं पदं मन्त्राः शिवास्त्रेशानशब्दिताः  ।  
शान्त्यतीता च पञ्चाध्व- गर्भिणी परमा कला  ॥ स्र्त्प्_११६ ॥  
चिन्तनीया महाकाश- स्वरूपा मूर्धपङ्कजे  ।  
ईशानो मन्त्रराडेनाम् अधितिष्ठति कारणम्  ॥ स्र्त्प्_११७ ॥  
देवः सदाशिवस्तत्र कलाध्वेति प्रकीर्तितः  ।  
व्यापको भुवनादीनाम् अभिव्याप्तः स बिन्दुना  ॥ स्र्त्प्_११८ ॥  
बिन्दुः शक्त्या शिवेनैषा नान्येन व्याप्यते शिवः  ।  
स हि देवः समावृत्य स्वशक्त्यानन्यभूतया  ॥ स्र्त्प्_११९ ॥  
सर्वमाक्रम्य च तया विजानाति करोति च  ।  
अन्यस्यान्यत्र सद्भावः सर्वदाव्यभिचारिणी  ॥ स्र्त्प्_१२० ॥  
व्याप्तिराप्तपदार्थात्म- लाभस्थितिनिबन्धनम्  ।  
द्विधा सा सन्निधावेका परमात्मविधानतः  ॥ स्र्त्प्_१२१ ॥  
तत्र सन्निधिमात्रेण विदधात्यखिलं चितिः  ।  
यथार्को दिनचेष्टानां सन्निधेरुपकारकः  ॥ स्र्त्प्_१२२ ॥  
बिन्दुरात्मनि नादादीन् अध्वनः षडपि क्रमात्  ।  
विचित्रैः परिणामैस्तैर् विदधाति शिवेरितः  ॥ स्र्त्प्_१२३ ॥  
यथा मृत्कलशादीनि कुलालाधिष्ठिता सती  ।  
येन यद् व्याप्यते वस्तु परिणामितया स्वयम्  ॥ स्र्त्प्_१२४ ॥  
सा तस्य विकृतिः प्रोक्ता हेम्नस्तु मकुटो यथा  ।  
बिन्दुना व्याप्यते यो ऽसौ षड्विधो ऽध्वा कलादिकः  ॥ स्र्त्प्_१२५ ॥  
सा तस्य विकृतिस्तेन व्याप्तत्वान्नादबिन्दुवत्  ।  
केचिदाचक्षते बिन्दुः समवैति शिवे ततः  ॥ स्र्त्प्_१२६ ॥  
दृक्शक्तिवत् क्रियाशक्तिर् इयं कुण्डलिनी परा  ।  
द्वे शक्ती समवायिन्यौ शिवे ज्ञानक्रियात्मिके  ॥ स्र्त्प्_१२७ ॥  
आद्या तु संविद् विज्ञानं क्रिया कुण्डलिनी परा  ।  
ज्ञानशक्त्या विजानाति क्रियया कुरुते जगत्  ॥ स्र्त्प्_१२८ ॥  
क्रिया हि फलदा पुंसां न ज्ञानं स्यात् फलप्रदम्  ।  
ताभ्यां न विरहस्तस्य ते च न स्तः शिवं विना  ॥ स्र्त्प्_१२९ ॥  
तयोः प्रसरतोः साम्ये तत्त्वात्मा स्यात् सदाशिवः  ।  
ईशाधिकक्रियाशक्त्योर् विद्याज्ञानातिरिक्तयोः  ॥ स्र्त्प्_१३० ॥  
तत्त्वेषु तेषु विज्ञान- केवलानां महात्मनाम्  ।  
भुवनानि विचित्राणि स्वभावललिताः प्रियाः  ॥ स्र्त्प्_१३१ ॥  
भोगानप्यपरिम्लानान् अङ्गानि करणानि च  ।  
विदधाति शिवः शक्तेर् अनन्यायाः क्रियात्मनः  ॥ स्र्त्प्_१३२ ॥  
नादादीनपि तेनैष कर्ता शुद्धाध्वनो मतः  ।  
अतो नायं पृथक् शक्तेः शक्तिरेव क्रियात्मिका  ॥ स्र्त्प्_१३३ ॥  
समवेता शिवे बिन्दुर् इति तत्राभिधीयते  ।  
सो ऽयमात्मनि तत्त्वौघम् अनेकभुवनावलिम्  ॥ स्र्त्प्_१३४ ॥  
विदधद् विविधानल्प- तनुभोगेन्द्रियादिकम्  ।  
बिन्दुराख्यायते युक्त्या परिणामी प्रधानवत्  ॥ स्र्त्प्_१३५ ॥  
परिणामि च यद्वस्तु तदवश्यं जडात्मकम्  ।  
यथा क्षीरं जडत्वे ऽस्य समवायः कथं शिवे  ॥ स्र्त्प्_१३६ ॥  
स हि तादात्म्यसम्बन्धो जडेन जडिमावहः  ।  
शिवस्यानुपमाखण्ड- चिद्घनैकस्वरूपिणः  ॥ स्र्त्प्_१३७ ॥  
यस्त्वेनं मन्यते मोहाज् जडधीर्जडमीश्वरम्  ।  
न तस्य युक्तिः शास्त्रं वा नात्मा नास्ति च देवता  ॥ स्र्त्प्_१३८ ॥  
स वर्जनीयो विद्वद्भिः सर्वास्तिकबहिष्कृतः  ।  
क्रियया हेतुभूतत्वात् क्रियाशक्तिश्चिदेव यत्  ॥ स्र्त्प्_१३९ ॥  
बिन्दुरन्यो न मायोर्ध्वम् अचिदस्तीति चेतनम्  ।  
जायते ऽध्वा कुतः शुद्धः क्व वा लीयेत केन वा  ॥ स्र्त्प्_१४० ॥  
षोढा भवेदयं तत्त्व- भुवनादिविभेदतः  ।  
विज्ञानकेवलास्त्रेधा कथं कस्माच्च ते पुनः  ॥ स्र्त्प्_१४१ ॥  
विमुच्येरन्नृते बिन्दोस् तद्वैचित्र्यविधायिनः  ।  
न हि चित् परिणामेन कुरुते तदशेषतः  ॥ स्र्त्प्_१४२ ॥  
चैतन्यभावादित्यग्रे वक्ष्यते शक्तिनिर्णये  ।  
 अघ्: साधितं चास्माभिस्तत्त्वप्रकाशवृत्तौ विस्तरेण  
 थे चोम्मेन्तर्य् ओन् थिस् wओर्क् पोस्त्दतेस् तत्त्वप्रकाशवृत्ति  
  
पराशङ्का--  
स्यादेष कल्पितानेक- भेदः कार्यविशेषतः  ॥ स्र्त्प्_१४३ ॥  
एक एव शिवो नैक- शक्तिमानिति चेन्मतम्  ।  
मायेयो ऽपि तथा तु स्याद् अध्वा युक्त्यविशेषतः  ॥ स्र्त्प्_१४४ ॥  
यथास्वं हेतुभिः शास्त्रैः प्रत्यक्षैरपि योगिनाम्  ।  
प्रसिद्धानध्वनः शुद्धान् प्रत्याचष्टे कथं सुधीः  ॥ स्र्त्प्_१४५ ॥  
विशिष्टे परमोदार- दातरीशे यथागमम्  ।  
प्रवृत्तिरुपभोगाय मोक्षाय च निगद्यते  ॥ स्र्त्प्_१४६ ॥  
सदाशिवपदं योगाच् चर्यातो वाथ दीक्षया  ।  
प्राप्यते चित्तभेदेन मोक्षो वाथ चतुष्टयात्  ॥ स्र्त्प्_१४७ ॥  
[न्।ब्। थिस् इस् अ क़ुओततिओन् ओड़् मत् व्प् २६:६३]  
इति भोगः समाख्यातः सदाशिवपदं महत्  ।  
न तत्र मायोपादानं तनुभोगादि जायते  ॥ स्र्त्प्_१४८ ॥  
विशुद्धत्वादतः सिद्धः शुद्धाध्वा चोपभुक्तये  ।  
किञ्च माया प्रयोज्येन कर्त्रा केनाप्यधिष्ठिता  ॥ स्र्त्प्_१४९ ॥  
उपादानं कलादीनां कलाव्याप्तस्वरूपिणी  ।  
यथा मृत्कलशादीनां कुलालेन तथा ह्यसौ  ॥ स्र्त्प्_१५० ॥  
प्रयोज्यः पशुभावेन कर्ता हेतुर्महेश्वरः  ।  
अज्ञो जन्तुरनीशो ऽयम् आत्मकार्ये ऽपि कीर्तितः  ॥ स्र्त्प्_१५१ ॥  
  
 च्ड़्। वायवीय पूर्व ५:६३:  
 अज्ञो जन्तुरनीशो ऽयमात्मनः सुखदुःखयोः । ईश्वरप्रेरितो गच्छेत् स्वर्गं वा श्वभ्रमेव वा  ॥ ६३ ॥  
 wहिछ् इस् क़ुओतेद् इन् सर्वदर्शनसङ्ग्रह उन्देर् शैवदर्शनम्  
 ओन् प्।१७६ ओड़् ३र्द् एद्। ओड़् अभ्यन्कर्ऽस् तेxत् (बोरि, १९७८)  
 इत् अल्सो ओच्चुर्स् अस् महाभारत ३।३१:२७ अन्द् इस् चितेद्   
 अस् अअगमडम्बर ३:३० अन्द् इन् न्यायमञ्जरी इ, प्।५११।  
 च्ड़्। अल्सो पौष्कर १:८६:  
 अज्ञो जन्तुरनीशो ऽयमात्मा यस्माद् द्विजर्षभाः । सो अ।पि सापेक्ष एव स्यात् स्वप्रवृत्तौ घटादिवत्  ॥ ८६ ॥  
  
ईश्वरप्रेरितः कुर्याच् छुभं वा यदि वाशुभम्  ।  
प्रयोज्यत्वाच्छरीरादि- युक्तो ऽनन्तः कुलालवत्  ॥ स्र्त्प्_१५२ ॥  
मायायाः क्षोभको येन शरीरेणेन्द्रियेण च  ।  
देशादिना स सिद्धो ऽध्वा विशुद्धः शिवशासने  ॥ स्र्त्प्_१५३ ॥  
अवस्थामपरे बिन्दोर् मायामाहुर्विपश्चितः  ।  
कलाव्याप्तस्वरूपा च पुद्गलाधिष्ठिता च यत्  ॥ स्र्त्प्_१५४ ॥  
तथैव प्रकृतिस्तेषां स्थूला सूक्ष्मा परेत्यसौ  ।  
महामाया भवेत् त्रेधा तत्र स्थूला गुणात्मिका  ॥ स्र्त्प्_१५५ ॥  
बुद्ध्यादिभोग्यजननी प्रकृतिः पुरुषस्य सा  ।  
सूक्ष्मा कलादितत्त्वानाम् अविभागस्वरूपिणी  ॥ स्र्त्प्_१५६ ॥  
जननी मोहिनी माया सर्वाशुद्धाध्वकारणम्  ।  
मन्त्रयोनिः परा माया नित्या कुण्डलिनी तु या  ॥ स्र्त्प्_१५७ ॥  
उपादानं शरीराणां विद्याविद्येश्वरात्मनाम्  ।  
कार्यात्मिका सा मायेयं परिणामवती च यत्  ॥ स्र्त्प्_१५८ ॥  
शरीरेन्द्रियसंयुक्तं कर्तारं साधयेत् ततः  ।  
विशुद्धस्याध्वनः सिद्धिर् अनिवार्यावतिष्ठते  ॥ स्र्त्प्_१५९ ॥  
येषां माया मते ऽनित्या कलाविद्यादिकारणम्  ।  
न तेषामसितो मार्गः कलाशुद्ध्या विशुद्ध्यति  ॥ स्र्त्प्_१६० ॥  
कला हि शोधिताः पञ्च निवृत्त्याद्या विशुद्धये  ।  
तत्त्वादीनामतो बिन्दोः कार्यमध्वा विशेषतः  ॥ स्र्त्प्_१६१ ॥  
न तु व्यापकमात्राणां शुद्ध्या शुद्धिर्मताध्वसु  ।  
अनुपादानरूपाणां कलानां नित्यशुद्धयोः  ॥ स्र्त्प्_१६२ ॥  
शिवशक्त्योर्विशुद्ध्यैव सदा शुद्धिप्रसङ्गतः  ।  
इत्याख्याता महामाया सर्वाध्वप्रकृतिः परा  ॥ स्र्त्प्_१६३ ॥  
आचार्यैस्तैरशेषाध्व- कार्यवादविचक्षणैः  ।  
अन्ये तु कथयन्त्यत्र मायामध्वस्वनश्वरीम्  ॥ स्र्त्प्_१६४ ॥  
उपादानं कलादीनाम् अभिव्याप्तां च बिन्दुना  ।  
शुद्धिश्च तादृशी ज्ञेया तयोरागमवेदिभिः  ॥ स्र्त्प्_१६५ ॥  
यया व्यापकशुद्ध्यैव विशुद्धिरितराश्रया  ।  
मन्त्रयोनिर्महामाया या परिग्रहवर्तिनी  ॥ स्र्त्प्_१६६ ॥  
शिवस्य शक्तिराक्रान्ता यया सर्वे ऽपि पुद्गलाः  ।  
सेयं क्रियात्मिका शक्तिर् ईश्वरी सर्वदोदिता  ॥ स्र्त्प्_१६७ ॥  
वर्तमाना पशुष्वेव पाशत्वेन व्यवस्थिता  ।  
पशून् वर्तयते नित्यं नानायोनिष्वनिश्चिता  ॥ स्र्त्प्_१६८ ॥  
स्वपरामर्शवीर्येण भोगमोक्षौ प्रयच्छति  ।  
सा भोगसाधनोपाय- प्रत्ययोदयहेतुना  ॥ स्र्त्प्_१६९ ॥  
शब्दानुवेधेन सदा मोहयेदविवेचिता  ।  
सर्वथैवामृतप्राप्तेः पृथक्कारं प्रतन्वती  ॥ स्र्त्प्_१७० ॥  
ततो ऽभूद् विषयाभोग- प्रीतिलालसचेतसः  ।  
ज्ञानं परामृतोपाय- हेतुः परिकरः पशोः  ॥ स्र्त्प्_१७१ ॥  
तच्च शब्दानुवेधेन शब्दराशेरभूदसौ  ।  
शब्दराशिश्च बिन्दूत्थो बिन्दुर्नादादसावपि  ॥ स्र्त्प्_१७२ ॥  
बिन्दोरनाहतादेष कारणं शुद्धवर्त्मनः  ।  
तत्र भोक्तृतया भोगैः शरीरेन्द्रियगोचरैः  ॥ स्र्त्प्_१७३ ॥  
मलः कर्म च माया च विशुद्धमनुमीयते  ।  
मायैव कारणं शुद्धा- शुद्धयोर्मलकर्मणोः  ॥ स्र्त्प्_१७४ ॥  
अशुद्धयोरशुद्धैव मायातो द्विविधा मता  ।  
बिन्दोर्विवेके सहसा च्छिद्यते मलकम्बुकः  ॥ स्र्त्प्_१७५ ॥  
मायापुरुषविवेके तु धर्माधर्मतुषक्षयः  ।  
उत्तिर्णमायमात्मानं महामायानुषङ्गिणम्  ॥ स्र्त्प्_१७६ ॥  
उद्दिश्य शक्तिरीशस्य बिन्दोः क्षोभाय वर्तते  ।  
यथोदधिरुपर्येव विकरोत्यनिलेरणात्  ॥ स्र्त्प्_१७७ ॥  
तथैकदेशतो बिन्दुः शक्तेर्व्याप्नोति चाखिलम्  ।  
एवं मायैकदेशेन विकरोति तथाखिलम्  ॥ स्र्त्प्_१७८ ॥  
व्याप्नोति कार्यमात्मीयं तथैवाव्यक्तमिष्यते  ।  
तत्राक्षुब्धे भवेद्भोगो बिन्दावानन्दरूपिणि  ॥ स्र्त्प्_१७९ ॥  
क्षुब्धे ऽधिकारो देवस्य लयो ऽतिक्रान्तबिन्दुकः  ।  
एकैव खलु चिच्छक्तिः शिवस्य समवायिनी  ॥ स्र्त्प्_१८० ॥  
त्रिविधोपाधिसम्भेदाल् लयभोगाधिकारिणी  ।  
तयैतयाभिसम्बन्धाद् एको देवस्त्रिधा भवेत्  ॥ स्र्त्प्_१८१ ॥  
शिवः सदाशिवो ऽधीशो लयभोगाधिकारवान्  ।  
शक्तिरप्रतिघोदार- मरीचिनिचयात्मिका  ॥ स्र्त्प्_१८२ ॥  
नित्योदितानवच्छिन्ना निर्विकल्पस्वरूपिणी  ।  
निरावरणविर्द्वन्द्व- निरुपादानवैभवा  ॥ स्र्त्प्_१८३ ॥  
विविधोपाधिसम्बन्ध- विवर्तभिदुरोदया  ।  
शान्तोदितप्रपञ्चादि- बिन्दुव्याप्तिपटीयसी  ॥ स्र्त्प्_१८४ ॥  
परानपेक्षानन्यात्म- प्रकाश्या सर्वतोमुखी  ।  
आदिमध्यान्तरहिता रहिता सर्वबन्धनैः  ॥ स्र्त्प्_१८५ ॥  
निष्ठा काष्ठा परा सूक्ष्मा वस्तुमात्रातिलालसा  ।  
चितिरेव मताम्लान- महिमा परमेष्ठिनः  ॥ स्र्त्प्_१८६ ॥  
शिवस्यानाहितापूर्व- विशेषस्यैव सन्निधौ  ।  
तयैतयाभिसम्बन्ध- विशेषान्नित्यरूपया  ॥ स्र्त्प्_१८७ ॥  
विकरोति विचित्राभिर् वृत्तिभिः स्थगयन्निव  ।  
बिन्दुरापूरयन्नादैर् आणवं चिन्नभो मुहुः  ॥ स्र्त्प्_१८८ ॥  
सरिद्वानभिसम्बन्धाद् इन्दुनार्कस्य सन्निधौ  ।  
विकरोति यथा लोलैः कल्लोलैर्नादयन्नभः  ॥ स्र्त्प्_१८९ ॥  
सैषा शिवाश्रया शक्तिर् अमोघा बलशालिनी  ।  
एकानेकविभागेव कार्यभेदाद् विभाव्यते  ॥ स्र्त्प्_१९० ॥  
यथैका सवितुः शक्तिर् दानादानादिकर्मभिः  ।  
इच्छाकार्यमनिच्छापि कुर्वाणेच्छा चिदव्यया  ॥ स्र्त्प्_१९१ ॥  
ज्ञानमज्ञानरूपैवम् अक्रियापि क्रिया तथा  ।  
यद् यस्याः कार्यमाम्नाय- लोकाभ्यामवधारितम्  ॥ स्र्त्प्_१९२ ॥  
तदेतद्रूपिणी शक्तिः कुरुते ऽचिन्त्यवैभवा  ।  
कामानपि बहूनेकः कल्पवृक्षः प्रयच्छति  ॥ स्र्त्प्_१९३ ॥  
चिन्तामणिश्च विविधान् अचिन्त्यमहिमा यथा  ।  
तथानाहितसंस्कार- विशेषैकस्वरूपिणी  ॥ स्र्त्प्_१९४ ॥  
चिदचिन्त्या विभोः शक्तिर् अशेषार्थक्रियाविधौ  ।  
न जायते न म्रियते क्षीयते न च वर्धते  ॥ स्र्त्प्_१९५ ॥  
चितिः शक्तिः प्रकाशत्वाद् अजडत्वाच्च यत् पुनः  ।  
उत्पद्यते नश्यति वा चिनोत्यपचिनोति च  ॥ स्र्त्प्_१९६ ॥  
तदप्रकाशरूपं वा जडं वा दृश्यते यथा  ।  
शरीरादि तथा नासौ तस्मान्नैषा विकारिणी  ॥ स्र्त्प्_१९७ ॥  
ताभ्यामेवोपदेशाभ्यां परिणामो निराकृतः  ।  
बोधशक्तेरबोधस्य परिणामो हि दृश्यते  ॥ स्र्त्प्_१९८ ॥  
परिणामापरिम्लानं शाश्वतं शिवमाश्रिता  ।  
समवायेन तादात्म्यान् न हि चित् परिणामिणी  ॥ स्र्त्प्_१९९ ॥  
नित्यैषाशेषकार्याणां कारणत्वाद् यथेश्वरः  ।  
सत्त्वे कारणशून्यत्वाद् अपि बिन्दुवदिष्यते  ॥ स्र्त्प्_२०० ॥  
तथा हि तां समाश्रित्य सन्तो ऽन्ये शाश्वती सती  ।  
यत्सिद्धौ जगतः सिद्धिर् यदसिद्धौ न किञ्चन  ॥ स्र्त्प्_२०१ ॥  
तत्सत्ता साध्यते कस्य केन वा प्रतिपाद्यते  ।  
तामेतामद्वयामेके कीर्तयन्ति विपश्चितः  ॥ स्र्त्प्_२०२ ॥  
चितिं सदसदाकार- विवर्तोल्लासशालिनीम्  ।  
यथा रज्जुरहिच्छिद्र- मालाविभ्रमकारिणी  ॥ स्र्त्प्_२०३ ॥  
न तानुत्पादयत्यर्थान् असतः प्रथयत्यसौ  ।  
ज्ञानमात्रं तथैवेयम् एकानेकायते भ्रमात्  ॥ स्र्त्प्_२०४ ॥  
सेयं भ्रान्तिरनालम्बा सर्वन्यायविरोधिनी  ।  
विचाराल्लूनमूलत्वाद् अहेतुर्बन्धमोक्षयोः  ॥ स्र्त्प्_२०५ ॥  
तस्मान्न बद्धो बन्धो ऽन्यो बन्धकश्च विचारतः  ।  
नित्यमुक्ताद्वयानन्त- संविदेवास्ति केवलम्  ॥ स्र्त्प्_२०६ ॥  
कथं पुनरयं भेद- प्रतिभासो ऽपि दृश्यते  ।  
व्यवहारस्तु भेदात्मा विज्ञेयो वटयक्षवत्  ॥ स्र्त्प्_२०७ ॥  
तथा हि भेदो भावानां न प्रत्यक्षो ऽक्षधीर्यतः  ।  
बालमूकादिविज्ञान- तुल्यैवाकल्पनार्थजा  ॥ स्र्त्प्_२०८ ॥  
सा विधात्री पदार्थानां न निषेधति किञ्चन  ।  
[अल्लुसिओन्, अस् अघ् पोइन्त्स् ओउत्, तो ब्रह्मसिद्धि २:१:  
आहुर्विधातृ प्रत्यक्षं । न निषेद्धृ विपश्चितः ।  
यद् विशेषणविज्ञानं शब्दसंस्कारपूर्वकम्  ॥ स्र्त्प्_२०९ ॥  
देशकालाद्यपेक्षाक्षैर् उदपादि न तत्पुनः  ।  
अर्थसामर्थजं ज्ञानं स्मृतिसङ्कल्पवन्मतम्  ॥ स्र्त्प्_२१० ॥  
नानुमानागमौ तत्र प्रमाणं तदभावतः  ।  
प्रत्यक्ष एव तावर्थे विकल्पविषयावपि  ॥ स्र्त्प्_२११ ॥  
स्वोत्थैर्निबद्ध्यते तस्माच् छङ्कापाशैर्विमूढधीः  ।  
मुच्यते तेभ्य एवायं बन्धमोक्षौ न वस्तुतः  ॥ स्र्त्प्_२१२ ॥  
इत्यद्वैतग्रहाविष्टाः प्रलपन्तो दयालुभिः  ।  
गुरुभिः प्रतिबोध्यन्ते सिद्धान्तागमदायिभिः  ॥ स्र्त्प्_२१३ ॥  
यद्यद्वयेयं संवित्तिः प्रमाणैर्व्यावहारिकैः  ।  
साध्येत तैरेव दृढं तस्याः स्यात् सद्वितीयता  ॥ स्र्त्प्_२१४ ॥  
प्रसिद्धाः पृथगेवालं धर्मिदृष्टान्तहेतवः  ।  
अप्रसिद्धस्य धर्मस्य सिद्ध्यै व्याप्त्युपबृंहिताः  ॥ स्र्त्प्_२१५ ॥  
न सिद्धः साध्यते धर्मो नासिद्धैरपि तैस्तथा  ।  
सिद्ध्यसिद्धी च सम्भूय नैकत्र स्थातुमर्हतः  ॥ स्र्त्प्_२१६ ॥  
सपक्षपक्षयोर्भेदे प्रमाणमनुमा भवेत्  ।  
ऐक्ये हि न तयोर्हेतु- साधर्म्यं तदभावतः  ॥ स्र्त्प्_२१७ ॥  
कस्य केन कथं व्याप्तिर् इत्यद्वैतप्रसिद्धये  ।  
प्रयुक्तो भेदमाख्याति प्रयोगः स्वाङ्गसिद्धये  ॥ स्र्त्प्_२१८ ॥  
अद्वयेति निषेधो ऽपि चिति युज्येत तन्मते(?)  ।  
द्वैतभावस्ततो ऽन्यत्र सिद्ध्येत् सिद्धावपि ध्रुवम्  ॥ स्र्त्प्_२१९ ॥  
प्रतिज्ञा भज्यते तेषाम् आशामात्रविजृम्भिता  ।  
आगमो ऽपि पदैस्तैस्तैः स्मारितार्थविशेषतः  ॥ स्र्त्प्_२२० ॥  
पदार्थजातं संसर्ग- विशिष्टं कथयेत् कथम्  ।  
यद्यद्वयेयं संवित्तिः स्वेन स्यादभिधित्सिता  ॥ स्र्त्प्_२२१ ॥  
आगमः कथमद्वैतम् अनुमानं च साधयेत्  ।  
निवार्यमाणमङ्गैः स्वैर् अद्वैतक्षपणक्षमैः  ॥ स्र्त्प्_२२२ ॥  
किञ्च शब्दाः परित्यज्य मुख्यमर्थं विरोधतः  ।  
वर्तमाना हि दृश्यन्ते गौणे ऽर्थे लोकवेदयोः  ॥ स्र्त्प्_२२३ ॥  
गौर्ब्राह्मणो ऽयमादित्यो यूप इत्येवमादयः  ।  
नैवं हेतुरदृष्टायां व्याप्तौ साध्यं न साधयेत्  ॥ स्र्त्प्_२२४ ॥  
अतो हेतुबलाक्रान्ताः श्रुतयो द्वैतमात्मनाम्  ।  
मुख्यमप्यपहायार्थं नुतिं कुर्वन्ति संविदः  ॥ स्र्त्प्_२२५ ॥  
प्रत्यक्षमपि गृह्णाति वस्तुनो निर्विकल्पकम्  ।  
भेदं परेभ्यो व्यावृत्ति- रूपं येनोपजायते  ॥ स्र्त्प्_२२६ ॥  
जायमानेन नामादि- विशेषस्मृतिपूर्वकम्  ।  
सविकल्पमसन्दिग्धं व्यभिचारविवर्जितम्  ॥ स्र्त्प्_२२७ ॥  
प्रत्यक्षसञ्ज्ञं विज्ञानम् अन्यथा नोपपद्यते  ।  
अगृहीतार्थभेदस्य तन्नामादिविशेषवत्  ॥ स्र्त्प्_२२८ ॥  
अनुमानस्य साफल्यम् अपि भेदग्रहे सति  ।  
व्याप्तिग्रहणसम्बन्धे सामान्ये सिद्धसाधनात्  ॥ स्र्त्प्_२२९ ॥  
अपि चान्यत्वमद्वैत- भेदयोरभ्युपैति चेत्  ।  
भेदः सिद्ध्येदथानन्य- भाव एवं च साध्यते  ॥ स्र्त्प्_२३० ॥  
न हि दृष्टान्तमात्रेण साध्यसिद्धिर्भवेदतः  ।  
रज्जूदाहरणं शिष्य- सम्मोहायैव केवलम्  ॥ स्र्त्प्_२३१ ॥  
नापि संवित्समा रज्जोर् विशेषानुपलब्धितः  ।  
विवर्तमाना तैर्भावैर् ज्ञानमात्रनिवर्तकैः  ॥ स्र्त्प्_२३२ ॥  
सा तु संवेदविज्ञाता तैस्तैर्भावैर्विवर्तते  ।  
मलोपरुद्धदृक्शक्तेर् नरस्येवोडुराट् पशोः  ॥ स्र्त्प्_२३३ ॥  
[न्।ब्। जलचन्द्र एxअम्प्ले, अगैन् ड़ोर् विवर्त]  
यथा तैमिरिको हेतु- सहस्रेणापि तर्कयन्  ।  
एकमिन्दुमनेकांस्तान् भूयोभूयः समीक्सते  ॥ स्र्त्प्_२३४ ॥  
यथा वा पित्तसन्दुष्ट- रसनः स्वादु तर्कयन्  ।  
अपि तिक्तं विजानाति पयः करणदोषतः  ॥ स्र्त्प्_२३५ ॥  
यथा वाञ्जनसंयुक्ते क्वथ्यमाने च वारिणि  ।  
विदुषामपि नीलोष्ण- प्रत्ययावविवेकतः  ॥ स्र्त्प्_२३६ ॥  
तथा परीक्षिता सम्यग् आगमैः सोपपत्तिकैः  ।  
विवर्तमाना जातेति नष्टेति विविधेति च  ॥ स्र्त्प्_२३७ ॥  
ज्ञानानिवृत्तिं गमयेत् कारणं तिमिरादिवत्  ।  
तच्छिवप्रणिधानेन शिवशास्त्रोदितेन च  ॥ स्र्त्प्_२३८ ॥  
कर्मणैव निवर्त्येत नान्यथा ज्ञानकोटिभिः  ।  
तिमिरादिर्यथारोग्य- शास्त्रोक्तेनैव कर्मणा  ॥ स्र्त्प्_२३९ ॥  
देशकालनरान्यत्वे ऽप्यन्यथानवभासितः  ।  
अबाधितः प्रमाणैश्च विवर्तः स्यात् कथं चितेः  ॥ स्र्त्प्_२४० ॥  
प्रपञ्चः किञ्च मायेयः प्रमाणैरेव साधितः  ।  
तस्माद्विवर्तते संविद् अणूनामेव बन्धनात्  ॥ स्र्त्प्_२४१ ॥  
विवर्तः खलु चिच्छक्तेर् मिथ्यापरिणतिर्यया  ।  
अतद्रूपापि तद्रूप- रूपिणीवानुभूयते  ॥ स्र्त्प्_२४२ ॥  
स परस्परसम्बद्धश् चिदचिद्गोचरस्तयोः  ।  
अन्योन्याध्याससाध्यत्वाद् अविवेककृतोदयः  ॥ स्र्त्प्_२४३ ॥  
तत्र चित् स्वाभिसम्बन्ध- बुद्धितत्त्वाविवेकतः  ।  
आरोप्यात्मनि तद्वृत्ति- विकारानविकारिणी  ॥ स्र्त्प्_२४४ ॥  
जन्मादीननु जातेति नष्टेति विविधेति च  ।  
ससुखेति सदुःखेति स्वात्मानं दर्शयत्यणोः  ॥ स्र्त्प्_२४५ ॥  
तद्वज्जडं च चैतन्यम् आरोप्यात्मनि चिद्गुणम्  ।  
अविवेकेन जानति बालो ऽहं कृश इत्यतः  ॥ स्र्त्प्_२४६ ॥  
सर्वेषामविवेको ऽयम् अणूनां मलहेतुकः  ।  
[सर्वेषामविवेको  चोन्ज्; सर्वेषामविको  एद्व् उन्मेत्रिचल्]  
भ्रान्तिप्रधानसन्तान- कन्दश्चिज्जडवस्तुनोः  ॥ स्र्त्प्_२४७ ॥  
न हि संविद्विशेषाणां विशिष्टैर्जडवस्तुभिः  ।  
विवर्तभेदो युज्येरन्न् अन्तरा दृढबन्धनम्  ॥ स्र्त्प्_२४८ ॥  
तथा हि देहे ऽहम्बुद्धिर् न लोष्टे सापि कस्यचित्  ।  
अणोरेव न सर्वेषाम् अतो बन्धस्तयोर्मतः  ॥ स्र्त्प्_२४९ ॥  
यानि यस्येन्द्रियाणासन् नरस्य ज्ञानकर्मणोः  ।  
न तानि पुनरन्यस्य करणानि तयोस्तथा  ॥ स्र्त्प्_२५० ॥  
विशिष्टैव विवर्ताय चिद्विशेषस्य वार्यते  ।  
बुद्धिर्न सर्वा सर्वेषां तेन बन्धस्तयोर्मतः  ॥ स्र्त्प्_२५१ ॥  
बुद्ध्यारूढं सुखं दुःखं किञ्चित् केनचिदेव यत्  ।  
पुंसोपभुज्यते तेन तयोर्बन्धो नियामकः  ॥ स्र्त्प्_२५२ ॥  
अविवेको नियन्ता चेत् स तयोरेव किङ्कृतः  ।  
तेन बन्धो ऽस्ति बन्धश्च पृथगेवेशितुर्मतः  ॥ स्र्त्प्_२५३ ॥  
बन्धवर्ती विमूढात्मा मोक्षस्तद्बन्धमोचनम्  ।  
गलिते सर्वथा बन्धे विमुक्ते चाणवे मले  ॥ स्र्त्प्_२५४ ॥  
सर्वार्थद्योतिका शक्तिः शिवस्यैव विजृम्भते  ।  
सर्वावरणनिर्मुक्ता शक्तिरेषा महीयसी  ॥ स्र्त्प्_२५५ ॥  
अल्पीयांसं समावृत्य विषयं सा तु दर्शयेत्  ।  
परसंवित्स्वरूपायाः शक्तेरसति बन्धने  ॥ स्र्त्प्_२५६ ॥  
परमात्रं प्रकाशेत मुक्ताणूनामनारतम्  ।  
[अघ्: मलरहितत्वेन स्वपरप्रकाशिकाया मुक्तात्मसंविदः परमात्रं परस्य वस्तुनः सत्तामात्रं प्रकाशेत, न तु बद्धात्मवदस्य विशेषेण भोग्यतया प्रकाशत इत्यर्थः, तथात्वे मुक्तस्यापि सुखदुःखादिसंवेदनेन भोक्तृत्वप्रसङ्गात्]  
अतो विमुक्ताः सर्वज्ञा न तु चिन्मात्रवेदिनः  ॥ स्र्त्प्_२५७ ॥  
सति बाह्ये तदज्ञानं वस्तुनि स्यात् तमःकृतम्  ।  
तमसाच्छाद्यमाना हि न ते मुक्ता भवन्ति च  ॥ स्र्त्प्_२५८ ॥  
विकल्पो बिन्दुसङ्क्षोभाच् छब्दवेधेन संविदाम्  ।  
जायते मलरुद्धानाम् अणूनामर्थदर्शने  ॥ स्र्त्प्_२५९ ॥  
निर्मलानामसङ्क्षोभाद् बिन्दोस्तद्बन्धमोक्षजा  ।  
निर्विकल्पार्थसंवित्तिस् तदहर्जातबालवत्  ॥ स्र्त्प्_२६० ॥  
यो यदा वर्तते भावो भूतो भावि च तत् तदा  ।  
[स्य्न्तx ओड़् थिस् लिने उन्च्लेअर्; दो wए हवे अ मस्चुलिने-नेउतेर् स्wइत्छ् इन् थे मिद्द्ले?]  
यथार्थस्थितिं गृःनाति स्वसंवेद्या चिदव्यया  ॥ स्र्त्प्_२६१ ॥  
न ते विश्वस्य कर्तारः कर्तास्य शिव एव यत्  ।  
न हि कर्तृबहुत्वस्य गमकं विद्यते क्वचित्  ॥ स्र्त्प्_२६२ ॥  
नित्यमुक्तोदिताचिन्त्य- प्रभावा शक्तिसञ्ज्ञिता  ।  
संविदाश्रयते शश्वच्- छिवं परमकारणम्  ॥ स्र्त्प्_२६३ ॥  
स तया जडमाक्रम्य सृजत्यवति हन्ति च  ।  
तिरोदधाति भगवान् अनुगृह्णाति चात्मनः  ॥ स्र्त्प्_२६४ ॥  
कृत्येषु तेषु कर्तासौ त्रिविधः पञ्चसूच्यते  ।  
शक्तिमानाहितोद्योगः प्रवृत्तश्चेति देशिकैः  ॥ स्र्त्प्_२६५ ॥  
[अल्लुसिओन् तो शक्तोद्युक्तः प्रवृत्तश्च कर्ता त्रिविध इष्यते, wहिछ् इस् क़ुओतेद् इन् किर्व् ३, अद्  मत् व्प्  ३:२०, अन्द् अस् शतरत्नसङ्ग्रह १४।  अन्द् नोते थत् हेरे तोओ इत् इस् अत्त्रिबुतेद् तो हुमन्स् wइथ् देशिकैः।]  
तत्र शक्तो भवेदाद्यो निष्कलः शिवसञ्ज्ञितः  ।  
तस्मिन् मुकुलितेवास्ते क्रियाख्या शक्तिरैश्वरी  ॥ स्र्त्प्_२६६ ॥  
सैवोन्मिषन्ती सम्प्राप्त- बिन्दुगर्भभरालसा  ।  
पत्युराविष्करोत्युच्चैः परमानन्दसन्ततिम्  ॥ स्र्त्प्_२६७ ॥  
स तया रमते नित्यं समुद्युक्तः सदाशिवः  ।  
पञ्चमन्त्रतनुः श्रीमान् देवः सकलनिष्कलः  ॥ स्र्त्प्_२६८ ॥  
मननात् सर्वभावानां त्राणात् संसारसागरात्  ।  
मन्त्ररूपा हि तच्छक्तिर् मननत्राणधर्मिणी  ॥ स्र्त्प्_२६९ ॥  
[अघ्: तदुक्तम्---ऽमननं सर्ववेदित्वं त्राणं संसार्यनुग्रहः । मननत्राणधर्मित्वान्मत्र इत्यभिधीयतेऽ इति । एषा च व्युत्पत्तिः शिवस्य शक्तेर्विद्येश्वरादीनां च समानैव, अतश्च वाचकशब्दानामुपचारेण मन्त्रशब्दप्रयोगः]  
कार्यभेदादधिष्ठान- वशादेकैव पञ्चधा  ।  
सा भाति बिन्दुशान्त्यादि- पञ्चाधिष्ठेयगोचरा  ॥ स्र्त्प्_२७० ॥  
बिन्दुः शान्तिः कला विद्या प्रतिष्ठा सनिवृत्तिका  ।  
भोगस्थानानि पञ्चैषां बिन्दुसञ्ज्ञा शिवेरिता  ॥ स्र्त्प्_२७१ ॥  
कलानामविभागो ऽयं पञ्चानां बिन्दुसञ्ज्ञितः  ।  
तद्गोचरा परा मूर्तिर् अपरा कार्यगोचरा  ॥ स्र्त्प्_२७२ ॥  
या तय्स विमला शक्तिः शिवस्य समवायिनी  ।  
सैव मूर्तिः क्रियाभेदात् सादाख्या तनुरुच्यते  ॥ स्र्त्प्_२७३ ॥  
महामाया समाक्रान्ता शिवेन बलशालिना  ।  
भोगस्थाननिविष्टानां निर्मलानां शिवात्मनाम्  ॥ स्र्त्प्_२७४ ॥  
तनुभोगेन्द्रियस्थान- विज्ञानादि करोति यत्  ।  
तत्कार्यं सा क्रियाशक्तिर् असावपि तथोच्यते  ॥ स्र्त्प्_२७५ ॥  
सर्वज्ञानक्रियारूपा शक्तिरेका हि शूलिनः  ।  
[क़ुओततिओन् ओड़्  मोक्स  २५च्द्: सर्वज्ञानक्रियारूपा शक्तिरेकैव शूलिनः]  
इच्छाज्ञानक्रियाद्या यत् प्रभवाः कर्ययोनयः  ॥ स्र्त्प्_२७६ ॥  
ईश्वराणां शिवानां च महामायामयास्तथा  ।  
देहेन्द्रियादयः शुद्धाः सुभगाः स्वधिकारकाः  ॥ स्र्त्प्_२७७ ॥  
सेयं क्रियात्मिका शक्तिः शिवस्याव्यभिचारिणी  ।  
तत्सम्बन्धाच्छिवो ऽशेष- कार्याणां हेतुरुच्यते  ॥ स्र्त्प्_२७८ ॥  
स बिन्दोरवतीर्याणु- सदाशिवसमावृतः  ।  
पतिकृत्याधिकारेषु सदाशिवमहेश्वरान्  ॥ स्र्त्प्_२७९ ॥  
सम्प्रेषयन्नशेषाध्व- मूर्धनि भ्राजते प्रभुः  ।  
पञ्चस्रोतोमुखः शान्तः प्रभुः शक्तिशिराः शिवः  ॥ स्र्त्प्_२८० ॥  
दृक्क्रियेच्छाविशालाक्षो विज्ञानेन्दुकलान्वितः  ।  
ईशानमूर्धा पुंवक्त्रो दशदिग्बाहुमण्डलः  ॥ स्र्त्प्_२८१ ॥  
अघोरहृदयो वाम- गुह्यो जाततनूज्ज्वलः  ।  
प्रवृत्तिमानयं देवः सकलः सर्वपावनः  ॥ स्र्त्प्_२८२ ॥  
 नोते थत् थिस् इस् थे एन्द् ओड़् थे चोम्मेन्तर्य् ओन् थे  
 हल्ड़्-वेर्से शक्तोद्युक्तः प्रवृत्तश्च कर्ता त्रिविध इष्यते,  
 wहिछ् wअस् अल्लुएद् तो इन् २६५।  
 नोते अल्सो थत् थेसे लस्त् त्wओ वेर्सेस् चोउल्द् बे चोन्सिदेरेद् तो बे अ  
 परफ्रसे ओड़्  परख्य  २:८४--८५ब् ओर् ओड़्  मत् व्प्  ४:१४च्--१५ब्।   
एक एव शिवस्तद्वच् छक्तिरप्यविकारिणी  ।  
लयभोगाधिकारेषु तौ हि चिन्मात्ररूपिणौ  ॥ स्र्त्प्_२८३ ॥  
तथा हि विमलोदार- गभीरे चिन्महोदधौ  ।  
स्वात्मनि प्रविलीयन्ते तेनैके समधिष्ठिताः  ॥ स्र्त्प्_२८४ ॥  
शिवेन निभृतात्मीय- शक्तयो ऽन्ये विशेरते  ।  
समालिङ्ग्य महामायाम् अपरे वृत्तिशालिनीम्  ॥ स्र्त्प्_२८५ ॥  
तत्सम्पर्किअसुखैकाग्र- बुद्धयो भोगलम्पटाः  ।  
तथा परे परव्योम समाश्रित्याध्वमूर्धनि  ॥ स्र्त्प्_२८६ ॥  
कुर्वन्ति पञ्चकृत्यानि पत्युराज्ञानुवर्तिनः  ।  
ततः स तेषामेको ऽपि लयभोगाधिकारिणाम्  ॥ स्र्त्प्_२८७ ॥  
अधिष्ठातृतया भेदम् औपचारिकमृच्छति  ।  
तद्वदेव मता शक्तिस् तयोर्भेदो ऽधुनोच्यते  ॥ स्र्त्प्_२८८ ॥  
शुद्धे ऽध्वनि शिवः कर्ता कारणं शक्तिराश्रिता  ।  
[२८९अ = किर् ३:२६च्]  
समाश्रयः स विज्ञेयः स्वनिष्ठघनचिन्मयः  ॥ स्र्त्प्_२८९ ॥  
सा तु संविदशेषार्थ- ग्रहणे लम्पटोदया  ।  
परमैश्वर्यरूपा च महिमा व्याप्तिरूपिणी  ॥ स्र्त्प्_२९० ॥  
महेश्वरो महानेष सर्वार्थव्यापकस्तयोः  ।  
परानपेक्षं रूपं यद् विज्ञानं शिवसञ्ज्ञितम्  ॥ स्र्त्प्_२९१ ॥  
तस्य शक्तिं परापेक्षं रूपमाहुर्विपश्चितः  ।  
आकारद्वयसंवित्तिर् अशेषस्यापि वस्तुनः  ॥ स्र्त्प्_२९२ ॥  
परापेक्षानपेक्षाभ्याम् अस्ति शक्तिः शिवाश्रया  ।  
नित्योदितानवच्छिन्न- विभूतेरीश्वरस्य यत्  ॥ स्र्त्प्_२९३ ॥  
शेयाधिष्ठेयकार्यादौ न तु हेत्वादिकं परम्  ।  
तेन शक्तिः परापेक्षं रूपमीशस्य युज्यते  ॥ स्र्त्प्_२९४ ॥  
न सर्वस्य परापेक्षं रूपमात्रमसौ भवेत्  ।  
कार्यपुत्रादिरूपाणाम् अन्यथैवोपलम्भनात्  ॥ स्र्त्प्_२९५ ॥  
न तु निर्विषयं ज्ञानं तदेव विषयग्रहः  ।  
विरोधेनाथ पर्यायान् नैवमप्यविनाशि यत्  ॥ स्र्त्प्_२९६ ॥  
नश्वराणामयं धर्मो यः काले नान्यथोदयः  ।  
अविनाशि च तन्नित्यम् इष्टमस्माद् विभिद्यते  ॥ स्र्त्प्_२९७ ॥  
शक्तिराशयतः शम्भोः स च तस्यास्ततस्तथा  ।  
कार्योपाधिवशाच्छक्ति- सञ्ज्ञा स्यादपि चिद्घने  ॥ स्र्त्प्_२९८ ॥  
न तु शक्तिः परापेक्षा वस्तुतो ऽस्तीति केचन  ।  
करणेन विना कार्यं कुर्वन् कर्ता भवेदिति  ॥ स्र्त्प्_२९९ ॥  
मतिरेषामयुक्तैव युक्तिप्रत्यक्षबाधिता  ।  
किञ्चागृहीतमपि चेद् उपाधिः कार्यमीशितुः  ॥ स्र्त्प्_३०० ॥  
सदोपहितभावेन निरुपाधिः कथं शिवः  ।  
कथं वायं भवेत् कर्ता कारणज्ञानवर्जितः  ॥ स्र्त्प्_३०१ ॥  
पुरुषो वा कथं बुद्धिं पश्येत् शक्त्या तया विना  ।  
इदमन्धतमः कृत्स्नम् अन्तरा शक्तिदीपिकाम्  ॥ स्र्त्प्_३०२ ॥  
जायेतान्यच्च भगवान् अशक्तः किं करिष्यति  ।  
अनन्यापि तथा शम्भोर् विभिन्ना शक्तिरिष्यते  ॥ स्र्त्प्_३०३ ॥  
यथा मसूरस्त्वङ्गुष्ठान् नापि भिन्नोक्तहेतुभिः  ।  
[एद्व् प्रिन्त्स्: यथा मसूरात्व(रस्त्व)ङ्गुष्ठान्नापि भिन्नोक्तहेतुभिः]  
अघ्ऽस् ड़िर्स्त् सेन्तेन्चे: यथा मसूराख्यो धान्यविशेषो ऽङ्गुष्ठाख्यस्तज्जातीयो ऽपि केनाप्याकारेण भिद्यते, एवं शिवशक्त्योर्वस्त्वन्तरत्वाभावे ऽपि धर्मिधर्मतया भेदः सिद्धः ।  
अनन्यापि विभिन्नातः शम्भोः सा समवायिनी  ॥ स्र्त्प्_३०४ ॥  
स्वाभाविकी च तन्मूला प्रभा भानोरिवामला  ।  
न ह्येष भगवान् शक्त्या स्वात्मनो ऽत्यन्तभिन्नया  ॥ स्र्त्प्_३०५ ॥  
कदाचित् कुरुते किञ्चिन् नापि जानाति किञ्चन  ।  
अनाहितविशेषो ऽपि हेतुर्देवो महेश्वरः  ॥ स्र्त्प्_३०६ ॥  
कार्यभेदो ऽपि कार्यस्य स्यादवस्थाविशेषतः  ।  
बिन्दुः प्रलीनकार्यो ऽसौ शिवशक्तिसमीरितः  ॥ स्र्त्प्_३०७ ॥  
सर्गाय स्थितये स्रष्टृ- प्रपञ्चविलयाय च  ।  
चिरस्थापितविश्वो हि बिन्दुरेव प्रवर्तते  ॥ स्र्त्प्_३०८ ॥  
अवस्थाभेदमासाद्य घटमारभते यथा  ।  
मृदवस्थान्तरापत्त्या पूर्वमेवमसावपि  ॥ स्र्त्प्_३०९ ॥  
प्रभुशक्तिसमाक्रान्तस् तत्तद्वृत्तिविशेषतः  ।  
कार्यभेदाय घटते निर्विकारे ऽपि शूलिनि  ॥ स्र्त्प्_३१० ॥  
अनापन्नविकारो ऽपि यथोक्तक्रमभाविनाम्  ।  
भेदसंशोषचूर्णानाम् अवस्थाभेदजन्मनाम्  ॥ स्र्त्प्_३११ ॥  
विधाता कमलस्योष्ण- गभस्तिः स्यात् तथा शिवः  ।  
कर्ता सर्गादिकार्याणाम् अविकारो ऽपि शक्तिमान्  ॥ स्र्त्प्_३१२ ॥  
यथा मधूच्छिष्टमृदोर् अनपेक्षः क्षणेन च  ।  
द्रवताशुष्कताहेतुर् अविकारो ऽपि भास्करः  ॥ स्र्त्प्_३१३ ॥  
तथा समासमात्मीय- पुण्यापुण्याख्यकर्मणाम्  ।  
अणूनामविकारो ऽपि बन्धमोक्षकरः शिवः  ॥ स्र्त्प्_३१४ ॥  
परस्परविरोधेन निवारितविपाकयोः  ।  
कर्मणोः सन्निपातेन शैवी शक्तिः पतत्यणोः  ॥ स्र्त्प्_३१५ ॥  
 अ प्लैन् अड़्ड़िर्मतिओन्, इन् स्पिते ओड़् wहत्  अघ्ऽस् चोम्मेन्तर्य् मय्  
 सय्, ओड़् थे कर्मसाम्यपक्ष (नोत् थे मलपरिपाकपक्ष)।  
तस्यां पतितमात्रायां निर्धूतघनसंवृतिः  ।  
प्रशान्तमलकालुष्यम् आत्मानमनुपश्यति  ॥ स्र्त्प्_३१६ ॥  
तदैव हि विमुक्तो ऽसौ यदाघ्रातः शिवेच्छया  ।  
नित्यनैमित्तिकेनैष कर्मणा वर्तते परम्  ॥ स्र्त्प्_३१७ ॥  
अनेनैव शरीरेण परां व्याप्तिमखण्डिताम्  ।  
प्राप्नुवन्ति महाधीरा धन्या हि शिवयोगिनः  ॥ स्र्त्प्_३१८ ॥  
स पुनाति दृशा वाचा चरणेन करेण च  ।  
नदीजनपदोद्यान- पुरादीनि स्वलीलया  ॥ स्र्त्प्_३१९ ॥  
किं पुनः शरणायातं भवभीतमिमं जनम्  ।  
नमस्तथाविधायास्मद्- गुरवे शिवतेजसे  ॥ स्र्त्प्_३२० ॥  
निधये योगरत्नानाम् अनन्तफलदायिनाम्  ।  
रामकण्ठकृतालोक- निर्मलीकृतचेतसा  ॥ स्र्त्प्_३२१ ॥  
रत्नत्रयपरीक्षेयं कृता श्रीकण्ठसूरिणा  ।  
श्रीरामकण्ठसद्वृत्तिं मयैवमनुकुर्वता  ।  
रत्नत्रयपरीक्षार्थः सङ्क्षेपेण प्रकाशितः  ॥ स्र्त्प्_३२२ ॥  
  
इति रत्नत्रयपरीक्षा समाप्ता  

