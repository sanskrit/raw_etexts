---
title: Sardhatrisatikalottaragama

---
## Intro

Sardhatrisatikalottaragama  

Sardhatrisatikalottaragama  
Based on the edition by N.R. Bhatt:  
Sardhatrisatikalottaragama, avec le commentaire de Bhatta Ramakantha.  
Pondicherry : Institut Francais d'Indologie 1979.  
(Publications de l'Institut Francais d'Indologie, 61)  

Input by Dominic Goodall, corrected by Yang Mei  

[NOTE by D. Goodall:  
The commentary has not been entered.  
A small handful of suggested corrections to the edition has been incorporated  
and the supplanted readings of the edition have been recorded. But this is not  
a new edition of the text and many further corrections could have been suggested  
on the basis of the Nepalese sources.]  

PLAIN TEXT VERSION  

## पाठः

भगवन्देवदेवेश लोकनाथ जगत्पते  ।  
मन्त्रतन्त्रं त्वया प्रोक्तं विस्तराद्वस्तुसाधनम्  ॥ स्त्क्_१।१ ॥  
अल्पायुषस्त्विमे मर्त्या अल्पवीर्याल्पबुद्धयः  ।  
अल्पसत्त्वाल्पवित्ताश्च लोभमोहासमन्विताः  ॥ स्त्क्_१।२ ॥  
अल्पग्रन्थं महार्थं च पदार्थानीकसङ्कुलम्  ।  
वक्तुमर्हसि देवैषां प्रसादार्थं मम प्रभो  ॥ स्त्क्_१।३ ॥  
अथातः सम्प्रवक्ष्यामि शास्त्रं परमदुर्लभम्  ।  
नाम्ना तु वातुलात्तन्त्राद् दध्नो घृतमिवोद्धृतम्  ॥ स्त्क्_१।४ ॥  
नादाख्यं यत्परं बीजं सर्वभूतेष्ववस्थितम्  ।  
मुक्तिदं परमं किं च दिव्यसिद्धिप्रदायकम्  ॥ स्त्क्_१।५ ॥  
तद्विदित्वा महासेन देशिकः पाशहा भवेत्  ।  
आगोपालाङ्गना बाला म्लेच्छाः प्राकृतभाषिणः  ॥ स्त्क्_१।६ ॥  
अन्तर्जलगताः सत्त्वास्ते अपि नित्यं ब्रुवन्ति तम्  ।  
स्थूलं सूक्ष्मं परं ज्ञात्वा कर्म कुर्याद्यथेप्सितम्  ॥ स्त्क्_१।७ ॥  
स्थूलं शब्द इति प्रोक्तं सूक्ष्मं चिन्तामयं भवेत्  ।  
चिन्तया रहितं यत्तु तत्परं परिकीर्तितम्  ॥ स्त्क्_१।८ ॥  
सान्तं सर्वगतं शून्यं मात्राद्वादशके स्थितम्  ।  
ब्रह्माणि ह्रस्वाः प्रोक्तानि दीर्घा ह्यङ्गानि षण्मुख  ॥ स्त्क्_१।९ ॥  
अनुस्वारो भवेन्नेत्रं सर्वेषां चोपरि स्थितः  ।  
सविसर्गं भवेदस्त्रम् अनुस्वारविवर्जितम्  ॥ स्त्क्_१।१० ॥  
षष्ठं त्रयोदशान्तं च पञ्चमे विनियोजयेत्  ।  
शिवं तत्तु विजानीयान् मन्त्रमूर्तिं सदाशिवम्  ॥ स्त्क्_१।११ ॥  
षष्ठमस्य द्वितीयं तु चतुर्थाद्येन संयुतम्  ।  
द्वितीयात्पञ्चमाच्चैव आदिमं योजयेत्पुनः  ॥ स्त्क्_१।१२ ॥  
हन्ति विघ्नाञ्शिवास्त्रेण शिखया मुक्तिदं स्मृतम्  ।  
एतत्पाशुपतं दिव्यं सर्वपाशनिकृन्तनम्  ॥ स्त्क्_१।१३ ॥  
ब्रह्माणि च शिवं साङ्गं नेत्रं पाशुपतं च यत्  ।  
समासात्कथितः सर्वो मन्त्रोद्धारस्त्वयं शुभः  ॥ स्त्क्_१।१४ ॥  
अस्य मुद्रां प्रवक्ष्यामि साधकानां हिताय वै  ।  
हस्ताभ्यां संस्पृशेत्पादाद् ऊर्ध्वं यावत्तु मस्तकम्  ॥ स्त्क्_१।१५ ॥  
एषा मुद्रा महामुद्रा सर्वकामार्थसाधिका  ।  
करन्यासं पुरा कृत्वा मुद्राबन्धं तु कारयेत्  ॥ स्त्क्_१।१६ ॥  
तलिकां हस्तपृष्ठं च अस्त्रबीजेन शोधयेत्  ।  
कनिष्ठामादितः कृत्वा अङ्गुष्ठं चाप्यपश्चिमम्  ॥ स्त्क्_१।१७ ॥  
ब्रह्माणि विन्यसेत्तत्र तथैवाङ्गानि यत्नतः  ।  
प्रासादं विन्यसेत्पश्चाद् व्यापिनं सर्वतोमुखम्  ॥ स्त्क्_१।१८ ॥  
  
प्रथमः पटलः  

अन्तःकरणविन्यासो भूतशुद्धिस्तथैव च  ।  
भूतशुद्धिं पुरा कृत्वा ततो ऽन्तःकरणं कुरु  ॥ स्त्क्_२।१ ॥  
हृद्बीजं पार्थिवे युक्तं पार्थिवीं धारयेत्क्रमात्  ।  
शिरो ऽप्सु तेजसि शिखां कवचं वायुना सह  ॥ स्त्क्_२।२ ॥  
अस्त्रं च शिवसंयुक्तम् आकाशं धारयेत्सदा  ।  
हुम्फडन्तेन पटलं भित्त्वा चोर्ध्वं विशेषतः  ॥ स्त्क्_२।३ ॥  
पञ्चोद्घाताश्च चत्वारस् त्रयो द्वावेक एव च  ।  
द्वादशान्ते निरालम्बं विज्ञानं केवलं स्थितम्  ॥ स्त्क्_२।४ ॥  
दीक्षायां तु यथा वत्स तत्प्रयोगं समाचरेत्  ।  
प्रक्रियान्तस्थममृतं स्रवन्तं चिन्तयेत्ततः  ॥ स्त्क्_२।५ ॥  
ओमित्यनेन कमलं योगपीठं तदा भवेत्  ।  
सूर्यमण्डलसङ्काशम् अकारं ह्यात्मसम्भवम्  ॥ स्त्क्_२।६ ॥  
विद्यातत्त्वमुकारं तु शिवतत्त्वं मकारजम्  ।  
पुर्यष्टकं च तन्मात्रं तुर्यातीतं सदाशिवम्  ॥ स्त्क्_२।७ ॥  
चिन्तयेत्परमं धाम सुषुम्नाभिन्नमस्तकम्  ।  
तेनाप्लावितमात्मानं परिपूर्णं विचिन्तयेत्  ॥ स्त्क्_२।८ ॥  
यो ऽभसेदीदृशं मर्त्यः समाधिं मृत्युनाशनम्  ।  
न तस्य जायते मृत्युर् इति शास्त्रस्य निश्चयः  ॥ स्त्क्_२।९ ॥  
पश्चाद्गुरोः साधकानां मूर्तेस्तु ग्रहणं भवेत्  ।  
ईशानाद्यास्तु सद्यान्तं मूर्ध्न आरभ्य विन्यसेत्  ॥ स्त्क्_२।१० ॥  
नेत्रं दत्त्वा तदावाह्यो देवदेवः सदाशिवः  ।  
सर्वज्ञं च तदात्मानं चिन्तयेत्तु विचक्षणः  ॥ स्त्क्_२।११ ॥  
हृदयं च शिरश्चैव शिखां कवचमेव च  ।  
न्यसेदस्त्रं च मन्त्रज्ञो यथास्थानेष्वनुक्रमात्  ॥ स्त्क्_२।१२ ॥  
हृदये ऽर्चाविधानं तु नाभौ होमं प्रकल्पयेत्  ।  
ललाटे त्वीश्वरं ध्यायेद् वरदं सर्वतोमुखम्  ॥ स्त्क्_२।१३ ॥  
यथार्चने तथाग्नौ च ध्याने स्नाने तथैव च  ।  
यथा देवे तथा देहे चिन्तयेत्तु विचक्षणः  ॥ स्त्क्_२।१४ ॥  
कृत्वान्तःकरणं ह्येवं पश्चाद्बाह्यं तु षण्मुख  ।  
सबाह्यन्तरं कृत्वा पश्चाद्यजनमारभेत्  ॥ स्त्क्_२।१५ ॥  
  
अन्तःकरणविन्यासपटलः  
इति द्वितीयः पटलः  

अतः परं प्रवक्ष्यामि स्नानं पापहरं शुभम्  ।  
सकृज्जप्तेन सङ्गृह्य मृदा अस्त्रेण मन्त्रवित्  ॥ स्त्क्_३।१ ॥  
मलस्नानं पुरा कृत्वा सकृज्जप्त्वा तु संहिताम्  ।  
तामेव मृत्तिकां पश्चाद् अभिमन्त्र्य सकृत्सकृत्  ॥ स्त्क्_३।२ ॥  
भागत्रयं ततः कृत्वा एकमस्त्रेण मन्त्रयेत्  ।  
द्वितीयं ब्रह्मभिर्वत्स शिवजप्तं तृतीयकम्  ॥ स्त्क्_३।३ ॥  
अस्त्रजप्तेन भागेन दिशां बन्धं तु कारयेत्  ।  
शिवजप्तेन तीर्थं तु ब्रह्मजप्तेन विग्रहम्  ॥ स्त्क्_३।४ ॥  
कुण्ठयित्वा ततः स्नायाच् छिवतीर्थस्य मध्यतः  ।  
चक्रवत्युपचारेण सुगन्धामलकादिभिः  ॥ स्त्क्_३।५ ॥  
उपस्पृश्य विधानेन सन्ध्यां वन्देत साधकः  ।  
मन्त्रैः सर्वैः सकृद्वत्स उपस्थानं तु कारयेत्  ॥ स्त्क्_३।६ ॥  
अभिषेकं पुरा कृत्वा ततः सन्ध्यां समाचरेत्  ।  
अस्त्रं न योजयेद्देहे क्षिपेत्तद्बहिरेव च  ॥ स्त्क्_३।७ ॥  
शरीरं शोषयेद्वत्स तेनात्मनि न योजयेत्  ।  
विघ्नेषु पाशजालेषु सदा योज्यं विचक्षणैः  ॥ स्त्क्_३।८ ॥  
हृदयेन ततो विद्वान् पितृदेवांश्च तर्पयेत्  ।  
संहारं तस्य तीर्थस्य प्रासादेनैव कारयेत्  ॥ स्त्क्_३।९ ॥  
  
वारुणस्नानप्रकरणम् इति तृतीयः पटलः  

भस्मस्नानं प्रवक्ष्यामि तदूर्ध्वं च षडानन  ।  
मन्त्रैः सर्वैः सकृद्भस्म अभिमन्त्र्य यथाक्रमम्  ॥ स्त्क्_४।१ ॥  
जलस्नानं पुरा कृत्वा अस्त्रबीजेन षण्मुख  ।  
विधिस्नानं ततः कुर्यान् मूर्ध्न आरभ्य मन्त्रवित्  ॥ स्त्क्_४।२ ॥  
ईशानेन शिरः स्नायान् मुखं तत्पुरुषेण तु  ।  
हृदयं बहुरूपेण गुह्यं वै गुह्यकेन तु  ॥ स्त्क्_४।३ ॥  
सर्वाङ्गाणि त्वजातेन अभिषेकं तु पञ्चभिः  ।  
उपरिष्टात्प्रसादेन स्नानं कुर्वीत षण्मुख  ॥ स्त्क्_४।४ ॥  
  
भस्मस्नानप्रकरणम्  
इति चतुर्थः पटलः  

यजनं सम्प्रवक्ष्यामि यथाविध्यनुपूर्वशः  ।  
बीजाङ्कुरं पुरा शक्त्या पश्चादानन्तमासनम्  ॥ स्त्क्_५।१ ॥  
अनन्तं चान्तगं कुर्यात् क्रमेणैव षडानन  ।  
हृदयं कर्णिका पद्मं धर्मं ज्ञानादिमेव च  ॥ स्त्क्_५।२ ॥  
वैराग्यं च तथैश्वर्यम् ईशान्तं वह्नितो न्यसेत्  ।  
शक्तिभिः केसरव्यूहं हृदयेन च कल्पयेत्  ॥ स्त्क्_५।३ ॥  
आवाहयेत्ततो देवं हृदयेन तु षण्मुख  ।  
स्थापनं पाद्यमर्घ्यं च तथाचमनमेव च  ॥ स्त्क्_५।४ ॥  
स्नपनं पूजनं चैव हृदयेन तु कारयेत्  ।  
उक्तानुक्तं च यत्किञ्चित् तत्सर्वं हृदयेन तु  ॥ स्त्क्_५।५ ॥  
एकावरणमेतत्तु सर्वकामार्थसाधनम्  ।  
सर्वतन्त्रेषु सामान्यं सर्वज्ञानेषु चोत्तमम्  ॥ स्त्क्_५।६ ॥  
  
यजनप्रकरणम्  
इति पञ्चमः पटलः  

अतः परं प्रवक्ष्यामि अग्निकार्यविधिं क्रमात्  ।  
अस्त्रेणोल्लेखनं कुर्याद् वर्मणाभ्युक्षणं ततः  ॥ स्त्क्_६।१ ॥  
शक्तिन्यासं ततो दर्भैर् हृदयेनैव कारयेत्  ।  
हृदा वै शक्तिगर्भे तु प्रक्षिपेज्जातवेदसम्  ॥ स्त्क्_६।२ ॥  
गर्भाधानादिकं कृत्वा निष्कृतिं चाप्यपश्चिमाम्  ।  
हृदयेनैव मन्त्रज्ञः सर्वकर्माणि कारयेत्  ॥ स्त्क्_६।३ ॥  
पश्चात्पद्मविधानं तु प्रागुक्तं परिकल्पयेत्  ।  
शिवादिसर्वमन्त्रांश्च होमयेदनुपूर्वशः  ॥ स्त्क्_६।४ ॥  
  
अग्निकार्यप्रकरणम्  
इति षष्ठः पटलः  

अतः परं प्रवक्ष्यामि मण्डलं सार्वकामिकम्  ।  
भूमिशोधनं कृत्वा शास्त्रदृष्टेन कर्मणा  ॥ स्त्क्_७।१ ॥  
अधिवासं ततः कृत्वा नक्षत्रे गुरुणान्विते  ।  
आलिखेन्मण्डलं प्राज्ञः सर्वसिद्धिप्रदं शुभम्  ॥ स्त्क्_७।२ ॥  
सूत्रेण सुमितं कृत्वा चतुरश्रं समन्ततः  ।  
मध्ये पद्मं प्रतिष्ठाप्यम् अष्टपत्र सकर्णिकम्  ॥ स्त्क्_७।३ ॥  
एकहस्तं द्विहस्तं वा चतुर्हस्तमथापि वा  ।  
स्वतन्त्रविहितं प्राज्ञो लिखेदावरणत्रयम्  ॥ स्त्क्_७।४ ॥  
वाहयेत्पश्चिमद्वारम् आचार्यः सुसमाहितः  ।  
आग्नेय्यां कारयेत्कुण्डं हस्तमात्रप्रमाणतः  ॥ स्त्क्_७।५ ॥  
यज्ञकर्मविधिं कुर्यात् सुसमिद्धे हुताशने  ।  
पूर्वादारभ्य वक्त्रादीन् विन्यसेदनुपूर्वशः  ॥ स्त्क्_७।६ ॥  
पवित्राणि पुरा न्यस्य शिवाङ्गानि न्यसेत्ततः  ।  
आग्नेय्यां हृदयं न्यस्य ऐशान्यां तु शिरस्तथा  ॥ स्त्क्_७।७ ॥  
नैरृत्यां तु शिखा ज्ञेया कवचं वायुगोचरे  ।  
अस्त्र दिक्ष्वथ विन्यस्य कर्णिकायां सदाशिवम्  ॥ स्त्क्_७।८ ॥  
गर्भन्यासविधिः प्रोक्तो द्वितीयावरणे शृणु  ।  
हृदा पूर्वं समारभ्य लोकपालान्प्रपूजयेत्  ॥ स्त्क्_७।९ ॥  
[तृतीयावरणे ऽस्त्राणि स्वमन्त्रेण प्रपूजयेत्।]  
सङ्क्षेपेण मया स्कन्द विधानं परिकीर्तितम्  ॥ स्त्क्_७।१० ॥  
अनुक्तं यद्भवेत्किञ्चित् तत्सर्वं मूलमाश्रयेत्  ।  
एवं विधिविधानज्ञो दीक्षाकर्म समाचरेत्  ॥ स्त्क्_७।११ ॥  
  
मण्डलविधानप्रकरणम्  
इति सपतमः पटलः  

अथ दीक्षां प्रवक्ष्यामि पञ्चतत्त्वव्यवस्थिताम्  ।  
पृथिव्यापस्तथा तेजो वायुराकाशमेव च  ॥ स्त्क्_८।१ ॥  
पञ्चैतानि च तत्त्वानि यैर्व्याप्तमखिलं जगत्  ।  
सर्वतत्त्वानि तत्रैव द्रष्टव्यानि तु साधकैः  ॥ स्त्क्_८।२ ॥  
ब्रह्माण्डे तु निवृत्तिर्वै शतरुद्रावधिस्तथा  ।  
तदूर्ध्वं तु प्रतिष्ठा स्याद् यावदव्यक्तगोचरम्  ॥ स्त्क्_८।३ ॥  
ततो विद्या नियुक्ता सा यावद्विद्येश्वरान्तिकम्  ।  
शान्तिस्तदूर्ध्वमध्वान्ते शक्तिरेव शिवे पदे  ॥ स्त्क्_८।४ ॥  
अज्ञात्वैतानि तत्त्वानि यो दीक्षां कर्तुमिच्छति  ।  
वृथा परिश्रमस्तस्य नैव तत्फलमाप्नुयात्  ॥ स्त्क्_८।५ ॥  
निवृत्तिः पृथिवी ज्ञेया प्रतिष्ठा आप उच्यते  ।  
विद्यां तेजो विजानीयाद् वायुः शान्तिः प्रकीर्तितः  ॥ स्त्क्_८।६ ॥  
शान्त्यतीता भवेद्व्योम तत्परं शान्तमव्ययम्  ।  
तं विदित्वा महासेन श्वपचानपि दीक्षयेत्  ॥ स्त्क्_८।७ ॥  
निवृत्तिं हृदयेनैव प्रतिष्ठां शिरसा गुरुः  ।  
शिवो विद्यां तु शिखया शान्तिं वै कवचेन तु  ॥ स्त्क्_८।८ ॥  
शान्त्यतीतं परं व्योम प्रासादेन तु होमयेत्  ।  
एकैकस्य शतं होम्यम् इत्येवं पञ्च होमयेत्  ॥ स्त्क्_८।९ ॥  
पञ्चपूर्णाहुतीर्दद्यात् प्रासादेन तु षण्मुख  ।  
प्रायश्चित्तविशुद्ध्यर्थम् अष्टावेकैकयाहुतीः  ॥ स्त्क्_८।१० ॥  
अस्त्रबीजेन मन्त्रज्ञो होमयेदनुपूर्वशः  ।  
एवं समाप्यते दीक्षा जननादिविवर्जिता  ॥ स्त्क्_८।११ ॥  
हुतेनैव तु मुच्यन्ते साधका जन्मबन्धनात्  ।  
इयमिष्टिर्न प्रकाश्या गोपनीया प्रयत्नतः  ॥ स्त्क्_८।१२ ॥  
रहस्यं सर्वतन्त्राणाम् एष संस्कार उत्तमः  ।  
योनिन्यासादिकं कर्मोद्- धारणं चाप्यपश्चिमम्  ॥ स्त्क्_८।१३ ॥  
शोधनानुक्रमं देव कथयस्व यथाविधि  ।  
दश सप्त च ये शोध्याः पृष्टाश्चात्र त्वया गुह  ॥ स्त्क्_८।१४ ॥  
यस्य यद्बीजमुक्तं तु तद्वक्ष्याम्यनुपूर्वशः  ।  
योनिबीजं तु हृदये कल्पयेच्च यथाक्रमम्  ॥ स्त्क्_८।१५ ॥  
अर्चनं प्रोक्षणं चैव ताडनं च तथा परम्  ।  
सन्धानं चैव संयोगं निक्षेपं तदनन्तरम्  ॥ स्त्क्_८।१६ ॥  
अर्चनं च ततः कुर्याद् गर्भाधानं तथैव च  ।  
जननं चाधिकारं च भोगं चैव लयं तथा  ॥ स्त्क्_८।१७ ॥  
स्वतत्त्वे चाहुतिशतं हृदयेन तु षण्मुख  ।  
पाशच्छेदं तथास्त्रेण दद्यात्पूर्णाहुतिं ततः  ॥ स्त्क्_८।१८ ॥  
हृदयेनात्र तूद्धारः कर्तव्यश्चाप्यनुक्रमात्  ।  
उद्धारे प्रोक्षणे चैव ताडने च तथैव च  ॥ स्त्क्_८।१९ ॥  
हुम्फट्कारसमायुक्तं कर्तव्यं चानुपूर्वशः  ।  
सन्धानं चैव तत्त्वानां कर्तव्यं तु यथाक्रमम्  ॥ स्त्क्_८।२० ॥  
तत्त्वे तत्त्वे त्विदं कर्म एष एव विधिक्रमः  ।  
एभिस्तु शोधितैर्वत्स विधिं प्राप्नोति पुष्कलम्  ॥ स्त्क्_८।२१ ॥  
अन्यथा नैव मुच्यन्ते विधिहीनाः षडानन  ।  
पूर्णाहुतिप्रदानं च कर्तव्यं धारणायुतम्  ॥ स्त्क्_८।२२ ॥  
अमृतं यत्परं वत्स स्रवन्तं मनसा स्मरेत्  ।  
दीक्षाप्रकरणे ह्येतद् योज्यं सर्वत्र सर्वदा  ॥ स्त्क्_८।२३ ॥  
लिङ्गोद्धारविधाने च नित्यसंस्कारकर्मसु  ।  
पशोर्ग्रहणमोक्षं तु यत्त्वयोक्तं पुरानघ  ॥ स्त्क्_८।२४ ॥  
पाशा आभ्यन्तरा बाह्याः कम्सिन्स्थाने कथं स्थिताः  ।  
कस्मिन्स्थाने तु विच्छेद्याः सद्य उत्क्रमणं कथम्  ॥ स्त्क्_८।२५ ॥  
पशूनां चैव निर्देशं कथयस्व महेश्वर  ।  
आदिमस्य द्वितीयेन गृहीत्वात्मानमात्मना  ॥ स्त्क्_८।२६ ॥  
मुष्टिना यावत्स्थानं तन् नयेत्तं सुविचक्षणः  ।  
विषुवत्सम्प्रयोगेण ब्रह्माद्यास्ते शिवान्तकाः  ॥ स्त्क्_८।२७ ॥  
एकत्र समतां यान्ति अन्यथा तु पृथक्पृथक्  ।  
द्वादशान्ते तु ते च्छेद्याः शरेणास्त्रेण संयुताः  ॥ स्त्क्_८।२८ ॥  
तदा सायुज्यतां यान्ति समयैः परिवर्जिताः  ।  
अनिर्दिष्टमसञ्ज्ञं च यत्कृतं तद्वृथा भवेत्  ॥ स्त्क्_८।२९ ॥  
तमुद्दिश्य कृतं कर्म मोक्षदं तन्न संशयः  ।  
सूर्यस्य ग्रहणे वत्स विषुवद्योगसंयुतम्  ॥ स्त्क्_८।३० ॥  
आयामान्ते यदा च्छिन्नं तदा चोत्क्रमते ध्रुवम्  ।  
मनसि ग्रथिताः पाशाः सूत्रे मणिगणा इव  ॥ स्त्क्_८।३१ ॥  
हृत्पद्माद्यावत्तत्पद्मं मनस्तन्तुवितानितम्  ।  
तद्दृष्ट्वा छेदनं कुर्यान् मनोवृत्त्या मनश्च्छिदा  ॥ स्त्क्_८।३२ ॥  
मनसा मनसि च्छिन्ने जीवः केवलतां व्रजेत्  ।  
विस्तरं त्यज देवेश सङ्क्षेपात्कथयस्व मे  ॥ स्त्क्_८।३३ ॥  
येन विज्ञातमात्रेण पशून्मोचयते क्षणात्  ।  
 विज्ञातमात्रेण] चोन्ज्; विज्ञानमात्रेण भत्त्  
शृणु षण्मुख तत्त्वेन येन मोक्षो ध्रुवं भवेत्  ॥ स्त्क्_८।३४ ॥  
प्रयोगेणातिसूक्ष्मेण योगदृष्टेन मन्त्रवित्  ।  
दिव्येन योगमार्गेण शक्तिं यः प्रेरयेत्तु ताम्  ॥ स्त्क्_८।३५ ॥  
तं विदित्वा महासेन जीवं प्राणमयं बुधः  ।  
विषुवत्सम्प्रयोगेण योजयेच्छाश्वते पदे  ॥ स्त्क्_८।३६ ॥  
योगं तु विषुवं प्राप्य को न मुच्येत बन्धनात्  ।  
पृथिव्याद्यब्जनाडीर्वै शब्दादिगुणवायुभिः  ॥ स्त्क्_८।३७ ॥  
आत्माधिदेवता मन्त्राञ् ज्ञात्वा मुक्तस्तु मोचयेत्  ।  
नाडीविवरसम्बन्धा ऊर्ध्वनाला ह्यधोमुखाः  ॥ स्त्क्_८।३८ ॥  
ग्रन्थिद्वययुताः सर्वे हुम्फडन्तेन योजिताः  ।  
ततश्चोर्ध्वत्वमायान्ति उद्घातैः पूर्ववद्गुह  ॥ स्त्क्_८।३९ ॥  
क्ष्माद्यानालोक्य मनसा सबाह्याभ्यन्तरं पुनः  ।  
तत्त्वे तत्त्वे नियोक्तव्या वियुक्ता निरहङ्कृता  ॥ स्त्क्_८।४० ॥  
ब्रह्माद्याञ्श्रावयेद्वत्स न पुनर्जन्मतां व्रजेत्  ।  
तेजश्चेतो द्विरभ्यस्य आयामो भास्करस्य तु  ॥ स्त्क्_८।४१ ॥  
ताडयित्वा पुरा वत्स ग्रहणं पूर्ववद्भवेत्  ।  
भित्त्वार्गलां न्यसेद्योनिं तत्त्वं तत्त्वेन सन्धयेत्  ।  
शक्तिभिः सम्पुटीकृत्य वौषडन्तेन निक्षिपेत्  ॥ स्त्क्_८।४२ ॥  
  
दीक्षाप्रकरणम् अष्टमम्  

अभिषेकं प्रवक्ष्यामि सङ्क्षेपान्न तु विस्तरात्  ।  
हिताय साधकेन्द्राणां परमेशेन भाषितम्  ॥ स्त्क्_९।१ ॥  
मृण्मयं कलशं ह्येकं चन्दनेन विलेपितम्  ।  
ब्रह्मपत्रपुटं वाथ पद्मपत्रमथापि वा  ॥ स्त्क्_९।२ ॥  
सर्वौषधियुतं कृत्वा सर्वगन्धोपशोभितम्  ।  
शतमष्टोत्तरं जप्त्वा प्रासादं सर्वतोमुखम्  ॥ स्त्क्_९।३ ॥  
यागं कृत्वा तु पूर्वोक्तम् अभिषेकं तु कारयेत्  ।  
शुभनक्षत्रदिवसे मुहूर्ते करणान्विते  ॥ स्त्क्_९।४ ॥  
बहुमङ्गलनिर्घोषैः शङ्खवादित्रनिःस्वनैः  ।  
ब्रह्मघोषैश्च विविधैर् नृत्तगीतसमन्वितैः  ।  
अनुज्ञातो ऽभिषिक्तश्च आचार्यः पाशहा भवेत्  ॥ स्त्क्_९।५ ॥  
  
अभिषेकप्रकरणं नवमम्  

नाडीचक्रं परं सूक्ष्मं प्रवक्ष्याम्यनुपूर्वशः  ।  
नाभेरधस्ताद्यत्कन्दम् अङ्कुरास्तत्र निर्गताः  ॥ स्त्क्_१०।१ ॥  
द्वासप्ततिसहस्राणि नाभिमध्ये व्यवस्थिताः  ।  
तिर्यगूर्ध्वमधश्चैव व्याप्तं नाभेः समन्ततः  ॥ स्त्क्_१०।२ ॥  
चक्रवत्संस्थिता नाड्यः प्रधाना दश तासु याः  ।  
इडा च पिङ्गला चैव सुषुम्ना च तृतीयका  ॥ स्त्क्_१०।३ ॥  
गान्धारी हस्तिजिह्वा च पूषा चैव यशास्तथा  ।  
अलम्बुषा कुहूश्चैव शङ्खिनी दशमी स्मृता  ॥ स्त्क्_१०।४ ॥  
दश प्राणवहा ह्येता नाडयः परिकीर्तिताः  ।  
प्राणो ऽपानः समानश्च उदानो व्यान एव च  ॥ स्त्क्_१०।५ ॥  
नागः कूर्मो ऽथ कृकरो देवदत्तो धनञ्जयः  ।  
प्राणस्तु प्रथमो वायुर् नवानामपि स प्रभुः  ॥ स्त्क्_१०।६ ॥  
प्राणः प्राणमयः प्राणो विसर्गः पूरणं प्रति  ।  
नित्यमापूरयत्येष प्राणिनामुरसि स्थितः  ॥ स्त्क्_१०।७ ॥  
निश्वासोच्छ्वासकासैस्तु प्राणो जीवसमाश्रितः  ।  
प्रयाणं कुरुते यस्मात् तस्मात्प्राणः प्रकीर्तितः  ॥ स्त्क्_१०।८ ॥  
अपानयत्यपानस्तु आहारं च नृणामधः  ।  
मूत्रशुक्लमलान्वायुर् अपानस्तेन कीर्तितः  ॥ स्त्क्_१०।९ ॥  
पीतं भक्षितमाघ्रातं रक्तपित्तकफादिकम्  ।  
 रेअद् रक्तपित्तकफानिलम्  wइथ् थे नेपलेसे म्स्स्  
 अन्द् उन्पुब्लिस्हेद् नेपलेसे म्स्स् ओड़् सप्तशतिक अन्द् द्विशतिक रेचेन्सिओन्स्,  
 अच्चोर्दिन्ग् तो सन्देर्सोन् (लेच्तुरे नोतेस् ओन् तन्त्रसार)  
समं नयति गात्रेषु समानो नाम मारुतः  ॥ स्त्क्_१०।१० ॥  
स्पन्दत्यधरं वक्त्रं नेत्रगात्रप्रकोपनः  ।  
उद्वेजयति मर्माणि उदानो नाम मारुतः  ॥ स्त्क्_१०।११ ॥  
व्यानो विनामयत्यङ्गं व्यानो व्याधिप्रकोपनः  ।  
प्रीतेर्विनाशकरणो व्यापनाद्व्यान उच्यते  ॥ स्त्क्_१०।१२ ॥  
उद्गारे नाग इत्युक्तः कूर्म उन्मीलने स्मृतः  ।  
कृकरस्तु क्षुते चैव देवदत्तो विजृम्भणे  ।  
धनञ्जयः स्थितो घोषे मृतस्यापि न मुञ्चति  ॥ स्त्क्_१०।१३ ॥  
इत्येतद्वायुवृन्दं हृदि च विनिहितं नाभिचक्रप्रतिष्ठितम् निश्वासोच्छ्वासकैः श्वसनपुरमधः कम्पिताघूर्णितैश्च  ।  
नित्यं नित्याल्पजन्मा व्यसनयति पशुं यौवने बालभावे आक्रान्तो वायुरेकः स जननमरणैः क्रीडति भ्रान्तसत्त्वैः  ॥ स्त्क्_१०।१४ ॥  
नाडीचक्रं यथावस्थं प्रवक्ष्याम्यनुपूर्वशः  ।  
दशारं चक्रमेत्तत्तु विभागो जायते यथा  ॥ स्त्क्_१०।१५ ॥  
चक्रे भ्रमत्यसौ जीवो दशस्थानेष्वनुक्रमात्  ।  
स जीवो जीवलोकस्य बुध्यन्ते नैव मोहिताः  ॥ स्त्क्_१०।१६ ॥  
जीवः प्रयाति दशधा तेन चक्रं प्रकीर्तितम्  ।  
नाडीचक्रमिति प्रोक्तं येन सङ्क्रामति ह्यसौ  ॥ स्त्क्_१०।१७ ॥  
हृद्व्योममध्ये पङ्कजमष्टदलं  कर्णिका च तस्यान्तः  ।*  
हृदये पङ्कजमर्केन्द्वग्निहिरण्यद्योताभाः शक्तयस्तस्मिन्  ॥ स्त्क्_१०।१८ ॥*  
 Wहत् मेत्रे इस् थिस्??  बद् (बेचौसे ओड़् त्रन्स्मिस्सिओन्) आर्या।  
उपरिचरी खलु शक्तिस्तासां प्राग्भाविनी शिवस्य ततः  ।*  
शक्तिचतुष्टयपङ्कजमध्ये पुरुषो ऽलिरिव स लीनः  ॥ स्त्क्_१०।१९ ॥*  
 आर्या मेत्रे  
शून्यमरुत्सन्दंशकगृहीतकरणात्मको ह्युभयतो ऽपि  ।*  
संयाति यत्र नेयः शुष्कदलं मारुतेनेव  ॥ स्त्क्_१०।२० ॥*  
भ्राम्यति पङ्कजमध्ये कलाचतुष्कात्मपाशसंरुद्धः  ।*  
गोलकमिव हेलाभिहतमुत्पतनं निपातनं कुरुते  ॥ स्त्क्_१०।२१ ॥*  
ईश्वरयोगाद्विषुवत्सङ्क्रान्तिश्चैव सिद्धिसंयोगात्  ।*  
सौरनियोगाद्दक्षिणमुदगयनं चान्द्रसंयोगात्  ॥ स्त्क्_१०।२२ ॥*  
अयने सव्यासव्ये द्वौ पुटकौ युग्मतो विषुवदाहुः  ।*  
सङ्क्रान्तिरितश्चेतश्च गच्छतस्तेन समाख्याता  ॥ स्त्क्_१०।२३ ॥*  
सौरः सव्यो मार्गश्चान्द्रमसश्चेतरः समाख्यातः  ।*  
धन्यो ऽभिषेक इन्दुः सौरः खलु वह्निसन्धाने  ॥ स्त्क्_१०।२४ ॥*  
ध्यानाद्यो विषुवति च प्राग्दलसंस्थो नृपावलेपी स्यात्  ।*  
तेजस्वी च बुभुक्षा पीडा वा जायते ऽग्निदिक्पत्रे  ॥ स्त्क्_१०।२५ ॥*  
 जायते] चोन्ज्; सञ्जायते भत्त् उन्मेत्रिचल्  
याम्ये याम्यो भावो नैरृत्ये नैरृतो विनिर्दिष्टः  ।*  
 नैरृत्ये] चोन्ज्; नैरृते भत्त् उन्मेत्रिचल्  
वारुणपत्रे वारुणो मारुत्पत्रे गतो मरुद्भावम्  ॥ स्त्क्_१०।२६ ॥*  
सौम्ये सौम्यो भावस्त्वैशे त्वैशः समाख्यातः  ।*  
यां यां दिशमभिगच्छति तद्भावं निखिलमायाति  ॥ स्त्क्_१०।२७ ॥*  
पत्रान्तरालयोगाच्छून्यमिवात्मा ततो भाति  ।*  
इति खलु पुद्गलचारो नाडीसधानमण्डलं मुख्यम्  ।*  
कथितमिह सिद्धिहेतोर्बोद्ध्यव्यं यत्नतः सिद्धम्  ॥ स्त्क्_१०।२८ ॥*  
  
नाडीचक्रप्रकरणं दशमम्  

स जीवो जीवलोकस्य ज्ञायते ऽध्यात्मगो यथा  ।  
संशयो मे महादेव प्रसादीभव शूलधृक्  ॥ स्त्क्_११।१ ॥  
जीवस्य पुरुषाख्यस्य दर्शनं शृणु षण्मुख  ।  
कथयामि न सन्देहः पुत्रस्नेहाद्विशेषतः  ॥ स्त्क्_११।२ ॥  
सङ्क्रान्तिं विषुवं चैव अहोरात्रायनानि च  ।  
अधिमासमृणं चापि ऊनरात्रं धनं तथा  ॥ स्त्क्_११।३ ॥  
ऊनरात्रं क्षुतं ज्ञेयम् अधिमासो विजृम्भिका  ।  
ऋणं च कासो विज्ञेयो निश्वासो धनमुच्यते  ॥ स्त्क्_११।४ ॥  
उत्तरं दक्षिणं ज्ञेयं वामदक्षिणसंस्थितम्  ।  
मध्ये तु विषुवत्प्रोक्तं पुटद्वयविनिःसृतम्  ॥ स्त्क्_११।५ ॥  
सङ्क्रान्तिः पुनरस्यैव स्वस्थानात्स्थान एव च  ।  
इडा च पिङ्गला चैव अमा चैव तृतीयका  ॥ स्त्क्_११।६ ॥  
सुषुम्ना मध्यमे ह्यङ्गे इडा वामे प्रकीर्तिता  ।  
पिङ्गला दक्षिणे ह्यङ्गे एषु सङ्क्रान्तिरुच्यते  ॥ स्त्क्_११।७ ॥  
ऊर्ध्वं प्राणो ह्यहः प्रोक्तः अपानो रात्रिरुचय्ते  ।  
 ८अब् = निश्वास-उत्तरसूत्र ५:१७च्द्  
विभागा दश प्राणस्य यो वेत्त्येवं स वेदवित्  ॥ स्त्क्_११।८ ॥  
आयामो देहमध्यस्थः सोमग्रहणमिष्यते  ।  
देहातीतं तु तं विद्याद् आदित्यग्रहणं बुधः  ॥ स्त्क्_११।९ ॥  
अयुते द्वे सहस्रं तु षट्शतानि तथैव च  ।  
अहोरात्रेण योगीन्द्रो जपसङ्ख्यां करोति सः  ॥ स्त्क्_११।१० ॥  
प्राणायामं समासेन कथयामि तवाखिलम्  ।  
उच्चारयेत्तु प्रणवं स्वरेणैकेन योगवित्  ॥ स्त्क्_११।११ ॥  
उदरं पूरयित्वा तु वायुना यावदीप्सितम्  ।  
प्राणायामो भवेदेष पूरको देहपूरकः  ॥ स्त्क्_११।१२ ॥  
पिधाय सर्वद्वाराणि निश्वासोच्छ्वासवर्जितः  ।  
सम्पूर्णकुम्भवत्तिष्ठेत् प्राणायामः स कुम्भकः  ॥ स्त्क्_११।१३ ॥  
मुञ्चेद्वायुं ततश्चोर्ध्वं श्वासेनैकेन योगवित्  ।  
निश्वासयोगयुक्तस्तु यावदूर्ध्वं स रेचयेत्  ॥ स्त्क्_११।१४ ॥  
रेचकस्त्वेष विख्यातः प्राणसंशयकारकः  ।  
यत्तद्धृदि सदा पद्मम् अधोमुखमवस्थितम्  ॥ स्त्क्_११।१५ ॥  
विकसत्येतदूर्ध्वं तु पूरकेण तु पूरितम्  ।  
ऊर्ध्वस्रोतो भवेत्पद्मं कुम्भकेन निरोधितम्  ॥ स्त्क्_११।१६ ॥  
रेचकेन तथा क्षिप्तं सद्यःप्राणहरेण तु  ।  
 च्ड़्। किर् ५९:१  
मुक्त्वा हृदयपद्मं तु ऊर्ध्वस्रोतोव्यवस्थितम्  ॥ स्त्क्_११।१७ ॥  
रेचितो गच्छति ह्यूर्ध्वं ग्रन्थिं भित्त्वा क्षणेन तु  ।  
भित्त्वा कपालद्वारं तु जीवो ह्यूर्ध्वं तु रेचितः  ॥ स्त्क्_११।१८ ॥  
सदाशिवपदं गत्वा न भूयो जन्म चाप्नुयात्  ।  
आयामः क्रियते तस्य नान्यस्य तु कदाचन  ।  
स जीवो जीवलोकस्य मया प्रोक्तः समासतः  ॥ स्त्क्_११।१९ ॥  
  
इत्येकादशः पटलः  

चन्द्राग्निरिव संयुक्ता आद्या कुण्डलिनी तु या  ।  
हृत्प्रदेशे तु सा ज्ञेया अङ्कुराकारवत्स्थिता  ॥ स्त्क्_१२।१ ॥  
सृष्टिन्यासं न्यसेत्तत्र द्विरभ्यासपदेरितम्  ।  
स्रवन्तं चिन्तयेत्तस्मिन्न् अमृतं साधकोत्तमः  ॥ स्त्क्_१२।२ ॥  
अग्नीषोमात्मकं सर्वं जगत्स्थावरजङ्गमम्  ।  
चिन्तयेद्विपरीतं तु सिद्धिकामः समाहितः  ॥ स्त्क्_१२।३ ॥  
स्वदेहं चिन्तयेद्विद्वान् दिव्यरूपमनौपमम्  ।  
यस्य यत्कर्म चोद्दिष्टं तत्कर्म परिचिन्तयेत्  ॥ स्त्क्_१२।४ ॥  
इदं च यो ऽभ्यसेदेवम् अमृतं सर्वतोमुखम्  ।  
अचिरेणैव कालेन स सिद्धिफलभाग्भवेत्  ॥ स्त्क्_१२।५ ॥  
सृष्टिन्यासमविज्ञाय कथं युञ्जीत साधकः  ।  
हन्यान्मुष्टिभिराकाशं तुषान्कुट्टयतीव सः  ॥ स्त्क्_१२।६ ॥  
  
इति द्वादशः पटलः  

अथातः सम्प्रवक्ष्यामि सृष्टिं मन्त्रलिपेः क्रमात्  ।  
यथा तु सकलो देवो निष्कलेन समन्वितः  ॥ स्त्क्_१३।१ ॥  
कलामुत्पादयामास सर्वमन्त्रप्रवर्तिकाम्  ।  
ॐकारमूर्ध्नि मध्यस्थ ॐकारव्यापकस्तथा  ॥ स्त्क्_१३।२ ॥  
ॐकारप्रथमां रेखां सृजति प्रभुः(?)  ।  
विद्या नाम कला सा तु वर्णे वर्णे व्यवस्थिता  ॥ स्त्क्_१३।३ ॥  
ॐकारस्य उकाराभा रेखा या सम्प्रदृश्यते  ।  
प्रतिष्ठा नाम सा ज्ञेया उकाराक्षरसम्भवा  ॥ स्त्क्_१३।४ ॥  
मूर्ध्नि तस्य भवेद्यासौ सूक्ष्मरेखा निरञ्जना  ।  
मकारो ह्यभवत्तत्र निवृत्तिर्नाम सा कला  ॥ स्त्क्_१३।५ ॥  
ॐकारमूर्ध्नि संयुक्ता लय ॐकारमूर्धनि  ।  
रेखेयं व्योम्नि निर्वाणा सा कला शान्तिरुच्यते  ॥ स्त्क्_१३।६ ॥  
संयोगात्सम्प्रकाशेत निष्कले सकले स्थिता  ।  
मूर्धन्याक्रान ॐकारे शब्दस्तत्र तु जायते  ॥ स्त्क्_१३।७ ॥  
सा शक्तिः परमा सूक्ष्मा बिन्दुना सहिता मता  ।  
दीपादिव महत्तेजो विस्फुलिङ्गशिखान्वितम्  ॥ स्त्क्_१३।८ ॥  
निपतन्ती त्रिधा याति शिवविद्यात्मकैर्यथा  ।  
शान्तिर्विद्या प्रतिष्ठा च निवृत्तिश्चेति ताः कलाः  ॥ स्त्क्_१३।९ ॥  
या कला रेखिनी तत्र पतिता बिन्दुना सह  ।  
सविद्येशः शिवः प्रोक्तो देवदेवः सदाशिवः  ॥ स्त्क्_१३।१० ॥  
प्रथमं तस्य तद्बीजं नादबिन्दुरितीरितम्  ।  
न जहाति परं स्थानं शाश्वतं ध्रुवमव्ययम्  ॥ स्त्क्_१३।११ ॥  
बिन्दुं तदुदरे क्षिप्त्वा मातृवत्परिरक्षति  ।  
तस्योर्ध्वं वामपार्श्वे ऽथ विष्णुबीजं प्रतिष्ठितम्  ॥ स्त्क्_१३।१२ ॥  
दक्षिणं ब्रह्मयोनिस्थम् एकमेव त्रिधा स्थितम्  ।  
पार्श्वबिन्दुद्वयोपेता सा रेखा मध्यतः स्थिता  ॥ स्त्क्_१३।१३ ॥  
तत्र देवः शिवः सूक्ष्मो गूढस्तिष्ठति शङ्करः  ।  
तद्बीजं परमं देवं शक्तिगर्भो महेश्वरः  ॥ स्त्क्_१३।१४ ॥  
यतः प्रवर्तते सर्वं मन्त्रतन्त्रं चराचरम्  ।  
अव्यक्तं परमं सूक्ष्मं शक्तिदेहं निरञ्जनम्  ॥ स्त्क्_१३।१५ ॥  
शिवं त्वनादिनिधनं यं बुद्ध्वा नाभिजायते  ।  
दक्षिणस्थं हि यद्बीजं ज्ञानशक्तिः परा हि सा  ॥ स्त्क्_१३।१६ ॥  
तद्बीजमपरं ब्रह्मा यत्र गूढः स तिष्ठति  ।  
वामगो ऽथ परो बिन्दुः क्रियाशक्तिः परा हि सा  ॥ स्त्क्_१३।१७ ॥  
तत्र विष्णुः स्वयं बीजे गूढः सूक्ष्मो निरञ्जनः  ।  
एष देवो ऽपि सर्गस्थो विसृष्टो यः स शम्भुना  ॥ स्त्क्_१३।१८ ॥  
निगूढत्वान्न पश्यन्ति येन सृष्टं चराचरम्  ।  
विसर्गाज्जायते सृष्टिर् ईश्वरः प्रभुरेव सः  ॥ स्त्क्_१३।१९ ॥  
विसृष्टं येन तद्बीजं विसर्गस्तेन चोच्यते  ।  
तेन चापूरितमिदं जगत्सर्वं च तन्मयम्  ॥ स्त्क्_१३।२० ॥  
शक्तिरश्मिसमूहेन शतशो ऽथ सहस्रशः  ।  
सृजति ग्रसति ह्येष संयोजकवियोजकः  ॥ स्त्क्_१३।२१ ॥  
ज्ञानशक्त्या च भगवान् अनुगृह्णाति वै शिवः  ।  
विसर्गाच्च भवेत्सृष्टिः संहारो बिन्दुना सह  ।  
निर्वाणं तत्त्वविज्ञानं तन्त्रविस्तारगोचरः  ॥ स्त्क्_१३।२२ ॥  
  
मन्त्रसृष्टिप्रकरणम्  

संहारश्चैव सृष्टिश्च सर्वं निगदितं प्रभो  ।  
दीक्षितानां गतिभ्रंशं सङ्क्षेपात् कथयस्व मे  ॥ स्त्क्_१४।१ ॥  
मायाविनि शठे क्रूरे निःसत्त्वे कलहप्रिये  ।  
गतिभ्रंशकरे योगे तत्त्वं तच्छृणु षण्मुख  ॥ स्त्क्_१४।२ ॥  
विधाय मूर्ध्नि क्षिप्तस्य आयामे शशिनः क्रमात्  ।  
पूर्ववन्मनसालोक्य गतिं तस्य निवर्तयेत्  ॥ स्त्क्_१४।३ ॥  
संहारसम्पुटं कूटम् आदावन्ते षडानन  ।  
मातृकायां शतं हुत्वा एकैकस्य पृथक् पृथक्  ॥ स्त्क्_१४।४ ॥  
  
गतिभ्रंशप्रकरणम्  

प्रासादं नादमुत्थाप्य जपेद्यः सततं नरः  ।  
षण्मासात्प्राप्नुयात्सिद्धिं योगयुक्तो न संशयः  ॥ स्त्क्_१५।१ ॥  
गमागमस्य जपतः सर्वपापक्षयो भवेत्  ।  
अणिमादिगुणैश्वर्यं षण्मासैस्तु न संशयः  ॥ स्त्क्_१५।२ ॥  
गमागमं विदित्वा तु मुच्यते नात्र संशयः  ।  
तन्मयस्तल्लयो भूत्वा षण्मासात्सिद्धिमाप्नुयात्  ॥ स्त्क्_१५।३ ॥  
स्थूलः सूक्ष्मः परश्चैव प्रासादः कथितो मया  ।  
प्रासादं ये न बुध्यन्ति ते न बुध्यन्ति शङ्करम्  ॥ स्त्क्_१५।४ ॥  
  
प्रासादभेदप्रकरणम्  

अतः परं प्रवक्ष्यामि प्रासादस्य तु लक्षणम्  ।  
ह्रस्वं दीर्घं प्लुतं चैव लक्षयेन्मन्त्रवित्सदा  ॥ स्त्क्_१६।१ ॥  
ह्रस्वो दहति पापानि दीर्घो मोक्षप्रदो भवेत्  ।  
आप्यायने प्लुतश्चैव बिन्दुना मूर्ध्नि भूषितः  ॥ स्त्क्_१६।२ ॥  
स्थूलभेदास्त्रयः प्रोक्ता वश्योच्चाटनमारणे  ।  
प्लुतेन तु सदा वश्यं कुरुते नात्र संशयः  ॥ स्त्क्_१६।३ ॥  
दीर्घस्तूच्चाटयेत्क्षिप्रं फट्कारेण न संशयः  ।  
आदावन्ते च ह्रस्वस्य फट्कारो मारणे स्मृतः  ॥ स्त्क्_१६।४ ॥  
आदावन्ते च हृदय- योग आकर्षणे स्मृतः  ।  
आकर्षयेद्ध्रुवं युक्तो  योजनानां शते स्थितम्  ॥ स्त्क्_१६।५ ॥  
एवमाकर्षयेत्साध्यं नाम विज्ञाय तत्त्वतः  ।  
साधकस्य भवेद्बह्वी न्यूना साध्यस्य कीर्तिता  ॥ स्त्क्_१६।६ ॥  
एवं विदित्वा मेधावी आकर्षं कुरुते ध्रुवम्  ।  
अविज्ञाय त्विदं सम्यङ् नैव सिद्ध्यते सर्वदा  ॥ स्त्क्_१६।७ ॥  
यागं कृत्वा तु पूर्वोक्तं मन्त्रस्यार्घ्यं च दापयेत्  ।  
अर्घ्यं दत्त्वा तु मन्त्रस्य जपं कुर्याद्विचक्षणः  ॥ स्त्क्_१६।८ ॥  
देवस्य दक्षिणे भागे पञ्चलक्षं स्थितो जपेत्  ।  
जपान्ते घृतहोमस्तु दशसाहस्रिको भवेत्  ॥ स्त्क्_१६।९ ॥  
एवमाप्यायितो मन्त्रः कर्मयोग्यो भवेत्ततः  ।  
उक्तानुक्तानि कर्माणि सिद्धिं यान्ति न संशयः  ॥ स्त्क्_१६।१० ॥  
दशलक्षाणि जपतो जनाः स्वस्थानवासिनः  ।  
वशमायान्ति ते क्षिप्रम् इति शास्त्रस्य निश्चयः  ॥ स्त्क्_१६।११ ॥  
त्रिपञ्चलक्षं जपतो दशग्रामनिवासिनः  ।  
ते जना वशमायान्ति आत्मना च धनेन च  ॥ स्त्क्_१६।१२ ॥  
एवं विंशतिभिर्लक्षैः प्रासादस्य षडानन  ।  
देशदेशाधिपान्मन्त्री नियतं वशमानयेत्  ॥ स्त्क्_१६।१३ ॥  
लक्षाणां पञ्चविंशत्या विषयं वशमानयेत्  ।  
त्रिंशल्लक्षजपादस्य वशो वै मण्डली भवेत्  ॥ स्त्क्_१६।१४ ॥  
पञ्चत्रिंशच्च लक्षाणि जपन्पृथ्वीं वशं नयेत्  ।  
चत्वारिंशज्जपाद्देवम् ईक्षते हाटकेश्वरम्  ॥ स्त्क्_१६।१५ ॥  
लक्षाणि जप्त्वा पञ्चाशद्- विद्याधरसमो भवेत्  ।  
तत्रैव मोदते मन्त्री यावदाभूतसम्प्लवम्  ॥ स्त्क्_१६।१६ ॥  
  
प्रासादलक्षणप्रकरणं षोडशम्  
इति षोडशः पटलः  

अद्यापि संशयो देव ज्ञानविज्ञानयोः स्फुटम्  ।  
कथं वा ज्ञायते ज्ञानं कथं वा ज्ञेयमुच्यते  ॥ स्त्क्_१७।१ ॥  
विज्ञाय पूर्वमाधारं पश्चादाधेयमेव च  ।  
आधाराधेयवित्प्राज्ञः समर्थः सर्वकर्मसु  ॥ स्त्क्_१७।२ ॥  
आधारः पुरमित्युक्तम् आधेयस्त्वीश उच्यते  ।  
ईशं विज्ञाय मेधावी सदा यो नन्दति स्वयम्  ॥ स्त्क्_१७।३ ॥  
पुर्यष्टकसमायुक्तो ह्यध ऊर्ध्वं स गच्छति  ।  
शब्दः स्पर्शश्च रूपं च रसो गन्धश्च पञ्चकम्  ॥ स्त्क्_१७।४ ॥  
बुद्धिर्मनस्त्वहङ्कारः पुर्यष्टकमुदाहृतम्  ।  
 नोते थत् थिस् देड़िनितिओन् ओड़् थे पुर्यष्टक इस् नोत्  
 अच्चेप्तेद् ब्य् रम् wइथोउत् चोन्सिदेरब्ले दिस्तोर्तिओन्।  
यावदेतैर्न निर्मुक्तः कथं मुच्येत बन्धनात्  ॥ स्त्क्_१७।५ ॥  
ब्रह्मणि स्पर्शशब्दौ तु रसं वै केशवे त्यजेत्  ।  
रूपगन्धौ त्यजेद्रुद्रे बुद्ध्यहङ्कारमीश्वरे  ।  
मनो बिन्दुं शिवे त्यक्त्वा एभिर्मुक्तः शिवं व्रजेत्  ॥ स्त्क्_१७।६ ॥  
  
विज्ञानप्रकरणम्  
इति सप्तदशः पटलः  

कालचक्रविधानं तु प्रवक्ष्याम्यनुपूर्वशः  ।  
कालचक्रमिति ख्यातं येन कालः प्रबुध्यते  ॥ स्त्क्_१८।१ ॥  
त्र्यहोरात्रप्रचारेण त्रीण्यब्दानि स जीवति  ।  
द्व्यहोरात्रप्रचारेण जीवेद्वर्षद्वयं तु सः  ॥ स्त्क्_१८।२ ॥  
अहोरात्रप्रचारेण अब्दमेकं स जीवति  ।  
अहरेकं व्रजेद्यस्य रात्रिमेकां तथैव च  ॥ स्त्क्_१८।३ ॥  
षण्मासाज्जायते मृत्युर् इति शास्त्रस्य निश्चयः  ।  
द्वितीयस्यानुचारेण अहोरात्रं स जीवति  ॥ स्त्क्_१८।४ ॥  
यथा चाद्या तथा वामा मध्यमा च तथैव च  ।  
कालचक्रं समाख्यातं पुत्रस्नेहाद्विशेषतः  ॥ स्त्क्_१८।५ ॥  
  
कालचक्रप्रकरणम्  
इति अष्टादशः पटलः  

पूर्वमेवं प्रतिज्ञातं शिवभेदो ऽष्टधा स्थितः  ।  
कथं भिद्येत देवेश तत्त्वतः कथय प्रभो  ॥ स्त्क्_१९।१ ॥  
सकलं निष्कलं शून्यं कलाढ्यं खमलङ्कृतम्  ।  
क्षपणं च तथान्तस्थं कण्ठोष्ठ्यं चाष्टमं विदुः  ॥ स्त्क्_१९।२ ॥  
 थिस् वेर्से इस् निस्मुल ६:६ (ड़्।२१वेर्सो, लिने २) [रेअदिन्ग् स्मृतम् ड़ोर् विदुः]  
प्रासादं षष्ठसंयुक्तं षडन्तेन समन्वितम्  ।  
 ३ब् = निस्मुल ६:७ब्  
सकलं सर्वभूतस्थं शिवतत्त्वं प्रकीर्तितम्  ॥ स्त्क्_१९।३ ॥  
 ३च्द् = निस्मुल ६:७च्द् [wइथ् @देहस्थं ड़ोर् @भूतस्थं]  
निष्क्रामति स्वयं देवो देहं त्यक्त्वा समारुतः  ।  
निष्कलं तं विजानीयात् षड्वर्णरहितं शिवम्  ॥ स्त्क्_१९।४ ॥  
 ४अब्च्द् = निस्मुल ६:८  
निश्वासोच्छ्वसने हित्वा स्थितो देहे तु काष्ठवत्  ।  
शून्यं तं तु विजानीयाद् धृदयेन तु भावयेत्  ॥ स्त्क्_१९।५ ॥  
 ५अब्च्द् = निस्मुल ६:९  
चुम्बाकारेण वक्त्रेण यत्तत्त्वं परिकीर्तितम्  ।  
कलाढ्यं तं विजानीयाद् आकाशस्थमथ शृणु  ॥ स्त्क्_१९।६ ॥  
 ऐश त्रेअत्मेन्त् ओड़् ऋ इन् शृणु [मकिन्ग् थे प्रेविओउस् स्य्ल्लब्ले लोन्ग्]  
 ६अच्द् = निस्मुल ६:१०अच्द्  
ऊर्ध्वनादस्य क्षीणस्य यदन्तं परिकीर्तितम्  ।  
तत्रस्थं तं विजानीयाद् आकाशेन त्वलङ्कृतम्  ॥ स्त्क्_१९।७ ॥  
 ७अब्च्द् = निस्मुल ६:११  
व्यावृतेनैव वक्त्रेण ब्रूयदेवं जगद्गुरुम्  ।  
दुःखक्षपणमित्युक्तं तत्क्षयात्क्षपणं स्मृतम्  ॥ स्त्क्_१९।८ ॥  
 ८अब्च्द् = निस्मुल ६:१२  
अधोनादस्य क्षीणस्य यदन्तं परिकीर्तितम्  ।  
अन्तस्थं तं विजानीयाद् अनुच्चार्यं प्रकीर्तितम्  ॥ स्त्क्_१९।९ ॥  
 ९अब्च्द् = निस्मुल ६:१३  
सप्तवर्गाष्टमं कोटिः सप्तमस्य द्वितीयकम्  ।  
वर्गातीतं षडन्तं च सप्तमात्त्रिचतुर्थकम्  ॥ स्त्क्_१९।१० ॥  
 १० = निस्मुल ६:१४  
आदिमं तु पुनर्योज्यं षष्ठं वै प्रथमस्य तु  ।  
खशेखरसमायुक्तं कण्ठोष्ठ्यं चाष्टमं स्मृतम्  ॥ स्त्क्_१९।११ ॥  
 ११ = निस्मुल ६:१५  
एते भेदाः समाख्याता अणिमादिप्रसाधने  ।  
अनुच्चार्यमसन्दिग्धं मोक्ष इत्यभिधीयते  ॥ स्त्क्_१९।१२ ॥  
  
शिवभेदाष्टकप्रतिपादनप्रकरणम्  
इत्येकोनविंशः पटलः  

कथं व्यापी अधश्चोर्ध्वं तिर्यक् चैव कथं भवेत्  ।  
एतन्मे ब्रूहि तत्त्वेन कारुण्यात्त्वं महेश्वर  ॥ स्त्क्_२०।१ ॥  
यावद्देहे स्थितो जन्तोर् अधस्तावद्व्यवस्थितः  ।  
निर्गतो व्यापयेत्तिर्यग्- अन्तस्थः सर्वतः स्थितः  ॥ स्त्क्_२०।२ ॥  
त्रिमार्गावस्थितो देवः सर्वदेहेषु वर्तते  ।  
अविदित्वा न मुच्येत यद्यप्येतल्लयो भवेत्  ॥ स्त्क्_२०।३ ॥  
तत्त्रिमार्गं त्र्यधिष्ठानं सर्वदेहेषु वर्तते  ।  
यो वेत्त्येवमिमां व्याप्तिं सर्वव्यापी न संशयः  ॥ स्त्क्_२०।४ ॥  
न तस्य गर्भसम्भूतिर् यथा देवः प्रभाषते  ।  
तावद्भ्रमति संसारे यावद्व्याप्तिं न विन्दति  ॥ स्त्क्_२०।५ ॥  
विदित्वा व्यापिनं जीवं मुच्यते नात्र संशयः  ।  
यथा तृणजलूका नु तृणाग्रं यावदागता  ॥ स्त्क्_२०।६ ॥  
उपरिष्टान्निरालम्बा तद्वज्जीवो ऽत्र संस्थितः  ।  
ऊर्ध्वशून्यमधः शून्यं शून्यं देहान्तरस्थितम्  ॥ स्त्क्_२०।७ ॥  
त्रिशून्यं यो विजानाति मुच्यते स ध्रुवं गुह  ।  
व्याप्तिश्चास्य मया प्रोक्ता सङ्क्षेपान्न तु विस्तरात्  ।  
अतः परतरं नास्ति व्यापकं व्यापकस्य तु  ॥ स्त्क्_२०।८ ॥  
  
व्याप्तिप्रकरणम्  
इति विंशः पटलः  

अतः परं प्रवक्ष्यामि अष्टधा प्रत्ययो यथा  ।  
अनग्निज्वलनं चैव वृक्षस्यालभनं तथा  ॥ स्त्क्_२१।१ ॥  
पाशानां स्तोभनं चैव महापातकनाशनम्  ।  
विषसंहरणं चैव निर्बीजकरणं तथा  ॥ स्त्क्_२१।२ ॥  
ग्रहज्वरविनाशश्च प्रत्ययो ऽष्टविधः स्मृतः  ।  
एवं ज्ञात्वा तु विधिवत् ख्यातिः सर्वत्र जायते  ॥ स्त्क्_२१।३ ॥  
प्रणवेनाग्निमध्यस्थो हकारो ह्रीं तथैव च  ।  
आदिर्ॐ च नमश्चान्ते अनग्निज्वलने हितम्  ॥ स्त्क्_२१।४ ॥  
अग्निं स्रोतसि संयोज्य सहस्रोद्घातसंयुतम्  ।  
पञ्चाक्षरप्रयोगेण ज्वलत्येव न संशयः  ॥ स्त्क्_२१।५ ॥  
ॐकारः सर्वतो ऽधस्ताद् रेफस्तस्योर्ध्वतः स्थितः  ।  
पूर्ववत्सम्प्रयुक्तो ऽयं प्रयोगो भुवि दुर्लभः  ॥ स्त्क्_२१।६ ॥  
शतैः सप्तभिरुद्घातैर् आलब्धो म्रियते द्रुमः  ।  
भूयस्श्चाप्यायनं तस्य वारुणे स्रोतसि स्थितम्  ॥ स्त्क्_२१।७ ॥  
स जीवति पुनर्वृक्षो यथापूर्वं तथैव सः  ।  
तादृगेव पुनश्चासौ किं तु रेफविवर्जितः  ॥ स्त्क्_२१।८ ॥  
आप्यायनविधौ ह्येष पञ्चधा बिन्दुदीपितः  ।  
औकारमध्यसंयुक्तः प्रणवेनान्तदीपितः  ॥ स्त्क्_२१।९ ॥  
ईकारादिः स हौ मध्ये वह्निमध्यं ततः परम्  ।  
प्रयोगो विषुवत्काले पाशानां स्तोभकारकः  ॥ स्त्क्_२१।१० ॥  
शतैः पञ्चभिरुद्घातैः पतत्येव न संशयः  ।  
पुनश्चोत्थापनं तस्य यथा भवति तच्छृणु  ॥ स्त्क्_२१।११ ॥  
ईकाराद्यन्तसंयुक्तं हौ च मध्ये नियोजितम्  ।  
प्राणानुस्वारसन्दीप्तं नमो ऽन्तं प्रणवं पुनः  ॥ स्त्क्_२१।१२ ॥  
उत्थापने प्रयुञ्जीत सर्वभूतेषु तत्त्ववित्  ।  
तावद्भिरेव चोद्घातैर् योजनीयः प्रयत्नतः  ॥ स्त्क्_२१।१३ ॥  
लबीजं जीवसंविष्टं हकाराद्यन्तसंस्थितम्  ।  
पूर्ववन्मध्यसंस्थं च वायुबिन्दुसमन्वितम्  ॥ स्त्क्_२१।१४ ॥  
यदस्यारोहणे प्रोक्तं गुरुत्वं जायते यथा  ।  
भूय एव प्रवक्ष्यामि लघुत्वं जायते यथा  ॥ स्त्क्_२१।१५ ॥  
ॐकारो हं यकारेण ह्यौकारो हं नमस्तथा  ।  
तुलापुरुषयोगो ऽयम् उद्घातैरयुतेन तु  ॥ स्त्क्_२१।१६ ॥  
स हकारो वकारेण यकारेण च दीपितः  ।  
ह्यौ मध्ये ह्लीं नमश्चान्ते वारुणेन तु बुद्धिमत्  ॥ स्त्क्_२१।१७ ॥  
उद्घाताष्टशतेनैव विषं संहरति ध्रुवम्  ।  
यथाग्निज्वलने दृष्टो निर्बीजकरणे तथा  ॥ स्त्क्_२१।१८ ॥  
शतैः पञ्चभिरुद्घातैर् विशेषो ऽत्र विधीयते  ।  
ॐकारमादितः कृत्वा ह्रूङ्कारं तदनन्तरम्  ॥ स्त्क्_२१।१९ ॥  
ह्रौं ह्रूं च फण्णमश्चान्ते ग्रहाणां नाशने मतः  ।  
प्रयोगे वारुणे मार्गे उद्घाताष्टशतेन तु  ॥ स्त्क्_२१।२० ॥  
प्रणवादि ततो हुं फट् हुं फट् हुं फट् तथैव च  ।  
फट् फट् फट् फट् फडेवं स्याद् वारुणेन तु बुद्धिमान्  ।  
उद्घाताष्टशतेनैव क्षिप्रं नाशयति ज्वरम्  ॥ स्त्क्_२१।२१ ॥  
  
प्रत्ययप्रकरणम्  
इत्येकविंशः पटलः  

प्रासादः कीदृशो ज्ञेयो व्याप्तिस्तस्य च कीदृशी  ।  
शरीरं कीदृशं तस्य कथयस्व महेश्वर  ॥ स्त्क्_२२।१ ॥  
प्रासादं यो न जानाति पञ्चमन्त्रमहातनुम्  ।  
अष्टत्रिंशत्कलोपेतं नासावाचार्य उच्यते  ॥ स्त्क्_२२।२ ॥  
प्रासादं सम्यगज्ञात्वा यो दीक्षां कुरुते गुरुः  ।  
अधस्ताच्छिष्यमात्मानं नयत्यत्र न संशयः  ॥ स्त्क्_२२।३ ॥  
प्रासादाब्जशिखान्तस्थो यस्तु दीक्षां करोति सः  ।  
आचार्यः सह शिष्येण शिवसायुज्यमाप्नुयात्  ॥ स्त्क्_२२।४ ॥  
ब्रह्मा विष्णुश्च रुद्रश्च इन्द्रश्चन्द्रो बृहस्पतिः  ।  
प्रजापतिस्तथादित्यः शुक्रः स्कन्दो भृगुस्तथा  ॥ स्त्क्_२२।५ ॥  
ये चान्ये प्राणिनो देवाः सर्वे प्रोक्ताः प्रसादजाः  ।  
एते चान्ये च बहवो मुनयः संशितव्रताः  ॥ स्त्क्_२२।६ ॥  
ध्यायन्ति परमं हंसं प्रासादं नामरूपतः  ।  
विभागं चास्य वक्ष्यामि यं ध्यात्वामृतमश्नुते  ॥ स्त्क्_२२।७ ॥  
सद्यः कलाष्टसंयुक्तम् अकाराक्षरजं विदुः  ।  
विद्यादुकारजं वामम् अघोरं च मकारजम्  ॥ स्त्क्_२२।८ ॥  
बिन्दुजः पुरुषो ज्ञेय ईशानस्तु शिखात्मजः  ।  
एवं मन्त्रास्तु पञ्चैते प्रासादात्सम्भवन्ति ये  ॥ स्त्क्_२२।९ ॥  
दशकोटिः सहस्राणां मन्त्राणाममितौजसाम्  ।  
इष्टेन तु प्रसादेन सर्व इष्टा न संशयः  ॥ स्त्क्_२२।१० ॥  
मारुता नव शक्त्याद्या ये मन्त्राः परिकीर्तिताः  ।  
प्रासादाब्जसमुत्पन्नाः सर्वे चामोघशक्तयः  ॥ स्त्क्_२२।११ ॥  
सद्यस्तु पृथिवी ज्ञेयो वामो ह्यापः प्रकीर्तितः  ।  
अघोरस्तेज इत्युक्तो वायुस्तत्पुरुषः स्मृतः  ॥ स्त्क्_२२।१२ ॥  
आकाशस्तु भवेदीशः स्वयं देवो महेश्वरः  ।  
सद्योजातस्तु ऋग्वेदो वामदेवो यजुः स्मृतः  ॥ स्त्क्_२२।१३ ॥  
अघोरः सामवेदः स्याद् अथर्वः पुरुषः स्मृतः  ।  
पञ्चमस्तु परः सूक्ष्मो व्योमव्यापी सदाशिवः  ॥ स्त्क्_२२।१४ ॥  
सद्योजातस्तु वै ब्रह्मा वामो विष्णुः प्रकीर्तितः  ।  
अघोरो रुद्रदैवत्य ईश्वरः पुरुषः स्मृतः  ॥ स्त्क्_२२।१५ ॥  
ईशानः शिवदैवत्यो हृदयादाववस्थितः  ।  
षष्ठं तु यत्परं तत्त्वम् असादृश्यगुणैः स्थितम्  ॥ स्त्क्_२२।१६ ॥  
तस्य देहो न वक्तव्यः प्राकृतैर्गुणसम्भवैः  ।  
ज्ञात्वा परमनिःश्रेणीं पञ्चसंस्थानगामिनीम्  ॥ स्त्क्_२२।१७ ॥  
ज्ञातमेव सकृद्येन विस्तृतं तु तदेव तत्  ।  
तत्काल एव मुक्तो ऽसौ यदा ज्ञातं हि तत्पदम्  ॥ स्त्क्_२२।१८ ॥  
प्रासादनिर्णयप्रकरणम्  
इति द्वाविंशः पटलः  

शृणु षण्मुख तत्त्वेन ज्ञानामृतमनुत्तमम्  ।  
यन्न कस्यचिदाख्यातं नाख्येयं कथयामि तत्  ॥ स्त्क्_२३।१ ॥  
देहस्थः सकलो ज्ञेयो निष्कलो देहवर्जितः  ।  
आप्तोपदेशगम्यो ऽसौ सर्वतः किमपि स्थितः  ॥ स्त्क्_२३।२ ॥  
हंस हंसेति यो ब्रूयद् धंसो देवः सदाशिवः  ।  
गुरुवक्त्रात्तु लभ्येत प्रत्यक्षं सर्वतोमुखः  ॥ स्त्क्_२३।३ ॥  
तिलेषु च यथा तैलं पुष्पे गन्ध इव स्थितः  ।  
पुरुषस्तु शरीरे ऽस्मिन् सबाह्याभ्यन्तरे स्थितः  ॥ स्त्क्_२३।४ ॥  
उल्काहस्तो यथा कश्चिद् द्रव्यमालोक्य तां त्यजेत्  ।  
ज्ञानेन ज्ञेयमालोक्य तथा ज्ञानं परित्यजेत्  ॥ स्त्क्_२३।५ ॥  
पुष्पं तु सकलं विद्याद् गन्धस्तस्य तु निष्कलः  ।  
वृक्षं तु सकलं विद्याच् छाया तस्य तु निष्कला  ॥ स्त्क्_२३।६ ॥  
सकले निष्कलो भावः सर्वत्रैव व्यवस्थितः  ।  
उपायः सकलस्तद्वद् उपेयश्चैव निष्कलः  ॥ स्त्क्_२३।७ ॥  
सकले सकलो भावो निष्कले निष्कलस्तथा  ।  
त्रिमात्रश्च द्विमात्रश्च एकमात्रस्तथैव च  ॥ स्त्क्_२३।८ ॥  
अर्धमात्रा परा सूक्ष्मा तस्या ऊर्ध्वं परात्परम्  ।  
ब्रह्मा विष्णुश्च रुद्रश्च ईश्वरः शिव एव वा  ॥ स्त्क्_२३।९ ॥  
पञ्चधा पञ्चदैवत्यः सकलः परिपठ्यते  ।  
ब्रह्मणो हृदयं स्थानं कण्ठे विष्णुः समाश्रितः  ॥ स्त्क्_२३।१० ॥  
तालुमध्ये स्थितो रुद्रो ललाटस्थो महेश्वरः  ।  
नासाग्रे तु शिवं विद्यात् तस्यान्ते तु परं पदम्  ॥ स्त्क्_२३।११ ॥  
 नासाग्रे म्स्स् इ,ई,उ,मु; नादान्ते भत्त्  
परस्मात्तु परं नास्ति इति शास्त्रस्य निश्चयः  ।  
गमागमः कथं तस्य केन वा नीयते तु सः  ॥ स्त्क्_२३।१२ ॥  
संशयो मे महादेव कथयस्व यथार्थतः  ।  
शक्त्या तु नीयते जीवस् तस्मिन्प्राप्य निवर्तते  ॥ स्त्क्_२३।१३ ॥  
अस्यान्तं ते प्रवक्ष्यामि शृणु षण्मुख तत्त्वतः  ।  
देहातीतं तु तद्विद्यान् नासाग्रे द्वादशाङ्गुलम्  ॥ स्त्क्_२३।१४ ॥  
तदन्तं तद्विजानीयात् तत्रस्थो व्यापयेत्प्रभुः  ।  
मनो ऽप्यन्यत्र निक्षिप्तं चक्षुरन्यत्र पातितम्  ॥ स्त्क्_२३।१५ ॥  
तथापि योगिनां योगो ह्यविच्छिन्नः प्रवर्तते  ।  
एतत्तत्परमं गुह्यम् एतत्तत्परमाक्षरम्  ॥ स्त्क्_२३।१६ ॥  
नातः परतरं किञ्चिन् नातः परतरं शिवम्  ।  
नातः परतरं ज्ञानम् इत्याह भगवाञ्शिवः  ॥ स्त्क्_२३।१७ ॥  
शिवज्ञानामृतं प्राप्य सङ्क्षेपान्न तु विस्तरात्  ।  
कथितो देवदेवेन परमाक्षरनिर्णयः  ॥ स्त्क्_२३।१८ ॥  
एतत्ते शिवसद्भावं शिववक्त्राद्विनिःसृतम्  ।  
गुह्याद्गुह्यतमं गुह्यं गूहनीयं प्रयत्नतः  ॥ स्त्क्_२३।१९ ॥  
नाशिष्याय प्रदातव्यं नापुत्राय कदाचन  ।  
गुरुदेवाग्निभक्ताय नित्यं मुक्तिरताय च  ॥ स्त्क्_२३।२० ॥  
प्रदातव्यमिदं शास्त्रं नेतरेभ्यः प्रदापयेत्  ।  
दातास्य नरकं याति सिद्ध्येच्च न कदाचन  ॥ स्त्क्_२३।२१ ॥  
शिवामृतं मया ख्यातं सत्यं सत्यमिदं तव  ।  
एवं ज्ञात्वा तु मेधावी विचरेत्तु यथासुखम्  ॥ स्त्क्_२३।२२ ॥  
गृहस्थो ब्रह्मचारी च वानप्रस्थो ऽथ भैक्षुकः  ।  
यत्र यत्र स्थितो ज्ञानी परमाक्षरवित् सदा  ॥ स्त्क्_२३।२३ ॥  
विषयी विषयासक्तो याति देहान्तके शिवम्  ।  
ज्ञानादेवास्य शास्त्रस्य सर्वावस्थो ऽपि मानवः  ॥ स्त्क्_२३।२४ ॥  
ब्रह्महत्याश्वमेधाद्यैः पुण्यपापैर्न लिप्यते  ।  
चोदको बोधकश्चैव मोक्षदश्च परः स्मृतः  ॥ स्त्क्_२३।२५ ॥  
इत्येवं त्रिविधो ज्ञेय आचार्यस्तु महीतले  ।  
चोदको दर्शयेन्मार्गं बोधकः स्थानमादिशेत्  ।  
मोक्षदस्तु परं तत्त्वं यज्ज्ञात्वामृतमश्नुते  ॥ स्त्क्_२३।२६ ॥  
  
ज्ञानामृतप्रकरणम्  
इति त्रयोविंशः पटलः  

