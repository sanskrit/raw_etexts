---
title: 'Bhatta Narayana: Stavacintamani'

---
## Intro
  
  
  
  
Bhatta Narayana: Stavacintamani  
  
  
  
  
Bhatta Narayana: Stavacintamani  
  
Based on the edition by Mukunda Rama Shastri:   
The Stava-Chintamani of Bhatta Narayana   
with commentary by Kshemaraja.  
Srinagar 1918 (Kashmir Series of Texts and Studies ; X)  
  
E-text prepared by Harunaga Isaacson, October 2002.   
  
Note that this e-text has not been proof-read!  
  
  
TEXT IN PAUSA (Sandhis resolved)  
  
  
  
  


## पाठः
  
  
  
  
  
  
  
सुगिरा चित्तहारिण्या पश्यन्त्या दृश्यमानया  ।  
जयति+उल्लासितानन्दमहिमा परमेश्वरः  ॥ १  
  
यस्+स्फीतस्+श्रीदयाबोधपरमानन्दसम्पदा  ।  
विद्योद्द्योतितमाहात्म्यस्+स जयति+अपराजितः  ॥ २  
  
प्रसरद्बिन्दुनादाय शुद्धामृतमयात्मने  ।  
नमस्+अनन्तप्रकाशाय शङ्करक्षीरसिन्धवे  ॥ ३  
  
द्विष्मस्+त्वाम्+त्वाम्+स्तुमस्+तुभ्यम्+मन्त्रयामस्+अम्बिकापते  ।  
अतिवाल्लभ्यतस्+साधु विश्वक्+नो धृतवान्+असि  ॥ ४  
  
संहृतस्पर्शयोगाय सम्पूर्णामृतसूतये  ।  
वियन्मायास्वरूपाय विभवे शम्भवे नमः  ॥ ५  
  
भिन्नेषु+अपि न भिन्नम्+यत्+छिन्नेषु+अछिन्नम्+एव च  ।  
नमामस्+सर्वसामान्यम्+रूपम्+तत्+पारमेश्वरम्  ॥ ६  
  
प्रणवोर्ध्वार्धमात्रातस्+अपि+अणवे महते पुनः  ।  
ब्रह्माण्डात्+अपि नैर्गुण्यगुणाय स्थाणवे नमः  ॥ ७  
  
ब्रह्माण्डगर्भिणीम्+व्योमव्यापिनस्+सर्वतोगतेः  ।  
परमेश्वरहंसस्य शक्तिम्+हंसीम्+इव स्तुमः  ॥ ८  
  
निरुपादानसम्भारम्+अभित्तौ+एव तन्वते  ।  
जगच्चित्रम्+नमस्+तस्मै कलाश्लाघ्याय शूलिने  ॥ ९  
  
मायाजलोदरात्+सम्यक्+उद्धृत्य विमलीकृतम्  ।  
शिवज्ञानम्+स्वतस्+दुग्धम्+देहि+एहि हरहंस नः  ॥ १०  
  
षट्प्रमाणीपरिच्छेदभेदयोगे+अपि+अभेदिने  ।  
परमार्थैकभावाय बलिम्+यामस्+भवाय ते  ॥ ११  
  
अपि पश्येम गम्भीराम्+परेण ज्योतिषा+अभितः  ।  
उन्मृष्टतमसम्+रम्याम्+अन्तर्भव भवद्गुहाम्  ॥ १२  
  
नमस्+तेभ्यस्+अपि ये सोमकलाकलितशेखरम्  ।  
नाथम्+स्वप्ने+अपि पश्यन्ति परमानन्ददायिनम्  ॥ १३  
  
भगवन्+भव भावत्कम्+भावम्+भावयितुम्+रुचिः  ।  
पुनर्भवभयोच्छेददक्षा कस्मै न रोचते  ॥ १४  
  
यावज्जीवम्+जगन्नाथ कर्तव्यम्+इदम्+अस्तु नः  ।  
त्वत्प्रसादात्+त्वदेकाग्रमनस्कत्वेन या स्थितिः  ॥ १५  
  
शाखासहस्रविस्तीर्णवेदागममयात्मने  ।  
नमस्+अनन्तफलोत्पादकल्पवृक्षाय शम्भवे  ॥ १६  
  
वाङ्मनःकायकर्माणि विनियोज्य त्वयि प्रभो  ।  
त्वन्मयीभूय निर्द्वन्द्वास्+कच्चित्+स्याम+अपि कर्हिचित्  ॥ १७  
  
जगताम्+सर्गसंहारतत्तद्धितनियुक्तिषु  ।  
अनन्यापेक्षसामर्थ्यशालिनि शूलिने नमः  ॥ १८  
  
व्यतीतगुणयोगस्य मुख्यध्येयस्य धूर्जटेः  ।  
नाम+अपि ध्यायताम्+ध्यानैस्+किम्+अन्यालम्बनैस्+फलम्  ॥ १९  
  
नमस्+नमस्+शिवाय+इति मन्त्रसामर्थ्यम्+आश्रिताः  ।  
श्लाघ्यास्+ते शाम्भवीम्+भूतिम्+उपभोक्तुम्+ये+उद्यताः  ॥ २०  
  
कस्+पन्थास्+येन न प्राप्यस्+का च वाक्+न+उच्यसे यया  ।  
किम्+ध्यानम्+येन न ध्येयस्+किम्+वा किम्+न+असि यत्+प्रभो  ॥ २१  
  
अर्चितस्+अयम्+अयम्+ध्यातस्+एष तोषितस्+इति+अयम्  ।  
रसस्+स्रोतःसहस्रेण त्वयि मे भव वर्धताम्  ॥ २२  
  
नमस्+निःशेषधीपत्रिमालालयमयात्मने  ।  
नाथाय स्थाणवे तुभ्यम्+नागयज्ञोपवीतिने  ॥ २३  
  
अज्ञानतिमिरस्य+एकम्+औषधम्+संस्मृतिस्+तव  ।  
भव तत्तत्प्रदानेन प्रसादस्+क्रियताम्+मयि  ॥ २४  
  
नमस्+ईशाय निःशेषपुरुषार्थप्रसाधकः  ।  
प्रणन्तव्यस्+प्रणामस्+अपि यदीयस्+इह धीमताम्  ॥ २५  
  
मग्नैस्+भीमे भवाम्भोधौ निलये दुःखयादसाम्  ।  
भक्तिचिन्तामणिम्+शार्वम्+ततस्+प्राप्य न किम्+जितम्  ॥ २६  
  
निरावरणनिर्द्वन्द्वनिश्चलज्ञानसम्पदाम्  ।  
ज्ञेयस्+असि किल के+अपि+एते ये त्वाम्+जानन्ति धूर्जटे  ॥ २७  
  
निर्गुणस्+अपि गुणज्ञानाम्+ज्ञेयस्+एकस्+जयति+अजः  ।  
निष्कामस्+अपि प्रकृत्या यस्+कामनानाम्+परम्+फलम्  ॥ २८  
  
श्रीरत्नामृतलाभाय क्लिष्टम्+यत्र न कैस्+सुरैः  ।  
तत्+क्षीरोददम्+ऐश्वर्यम्+तव+एव सहजम्+विभो  ॥ २९  
  
नमस्+भक्त्या नृणाम्+मुक्त्यै भवते भव ते+अवते  ।  
स्मृत्या नुत्या च ददते शम्भवे शम्+भवे+अभवे  ॥ ३०  
  
सर्वज्ञस्+सर्वकृत्+सर्वम्+असि+इति ज्ञानशालिनाम्  ।  
वेद्यम्+किम्+कर्म वा नाथ न+आनन्त्याय त्वया+अर्प्यते  ॥ ३१  
  
इच्छायास्+एव यस्य+इयत्+फलम्+लोकत्रयात्मकम्  ।  
तस्य ते नाथ कार्याणाम्+कस्+वेत्ति कियती गतिः  ॥ ३२  
  
ब्रह्मादयस्+अपि तत्+यस्य कर्मसोपानमालया  ।  
उपरि+उपरि धावन्ति लब्धुम्+धाम नमामि तम्  ॥ ३३  
  
अयम्+ब्रह्मा महेन्द्रस्+अयम्+सूर्याचन्द्रमसौ+इमौ  ।  
इति शक्तिलता यस्य पुष्पिता पातु+असौ भवः  ॥ ३४  
  
भ्रमस्+न लभ्यते यस्य भ्रान्तान्तःकरणैस्+अपि  ।  
दूरगैस्+अपि यस्य+अन्तस्+दुर्गम्+अस्तम्+स्तुमस्+मृडम्  ॥ ३५  
  
नमस्+स्तुतौ स्मृतौ ध्याने दर्शने स्पर्शने तथा  ।  
प्राप्तौ च+आनन्दवृन्दाय दयिताय कपर्दिने  ॥ ३६  
  
किम्+स्मयेन+इति मत्वा+अपि मनसा परमेश्वर  ।  
स्मयेन त्वन्मयस्+अस्मि+इति मामि न+आत्मनि किम्+मुदा  ॥ ३७  
  
चिन्तयित्वा+अपि कर्तव्यकोटीस्+चित्तस्य चापलात्  ।  
विश्राम्यन्+भव भावत्कचित्तानन्दे रमे भृशम्  ॥ ३८  
  
सूक्ष्मस्+अपि चेत्+त्रिलोकी+इयम्+कलामात्रम्+कथम्+तव  ।  
स्थूलस्+अथ किम्+सुदर्शस्+न ब्रह्मादिभिस्+अपि प्रभो  ॥ ३९  
  
वाच्यस्+एषाम्+त्वम्+एव+इति न+अभविष्यत्+इदम्+यदि  ।  
कस्+क्लेशम्+देव वाग्जालेषु+अकरिष्यत्+सुधीस्+तदा  ॥ ४०  
  
क्रमेण कर्मणा केन कया वा प्रज्ञया प्रभो  ।  
दृश्यस्+असि+इति+उपदेशेन प्रसादस्+क्रियताम्+मम  ॥ ४१  
  
नमस्+निरुपकार्याय त्रैलोक्यैकोपकारिणे  ।  
सर्वस्य स्पृहणीयाय निःस्पृहाय कपर्दिने  ॥ ४२  
  
अहो क्षेत्रज्ञता सा+इयम्+कार्याय महते सताम्  ।  
यया+अनन्तफलाम्+भक्तिम्+वपन्ति त्वयि+अमी प्रभो  ॥ ४३  
  
महती+इयम्+अहो माया तव मायिन्+यया+आवृतः  ।  
त्वद्ध्याननिधिलाभे+अपि मुग्धस्+लोकस्+श्लथायते  ॥ ४४  
  
आरम्भे भव सर्वत्र कर्म वा करणादि वा  ।  
विश्वम्+अस्तु स्वतन्त्रस्+तु कर्ता तत्र+एककस्+भवान्  ॥ ४५  
  
त्रिगुणत्रिपरिस्पन्दद्वन्द्वग्रस्तम्+जगत्त्रयम्  ।  
उद्धर्तुम्+भवतस्+अन्यस्य कस्य शक्तिस्+कृपा+अथवा  ॥ ४६  
  
दोषस्+अपिदेव कस्+दोषस्+त्वाम्+आप्तुम्+यस्+समास्थितः  ।  
गुणस्+अपि च गुणस्+कस्+नु त्वाम्+न+आप्तुम्+यस्+समास्थितः  ॥ ४७  
  
रागस्+अपि+अस्तु जगन्नाथ मम त्वयि+एव यस्+स्थितः  ।  
लोभाय+अपि नमस्+तस्मै त्वल्लाभालम्बनाय मे  ॥ ४७  
  
अहो महत्+इदम्+कर्म देव त्वद्भावनात्मकम्  ।  
आब्रह्मक्रिमि यस्मिन्+नो मुक्तये+अधिक्रियेत कः  ॥ ४८  
  
आरम्भस्+सर्वकार्याणाम्+पर्यन्तस्+सर्वकर्मणाम्  ।  
तदन्तर्वृत्तयस्+चित्रास्+तव+एव+ईशस्+धियस्+पथि  ॥ ४९  
  
यावत्+उत्तरम्+आस्वादसहस्रगुणविस्तरः  ।  
त्वद्भक्तिरसपीयूषात्+नाथ न+अन्यत्र दृश्यते  ॥ ५०  
  
उपसंहृतकामाय कामायतिम्+अतन्वते  ।  
अवतंसितसोमाय सोमाय स्वामिने नमः  ॥ ५१  
  
किम्+अशक्तस्+करोमि+इति सर्वत्र+अनध्यवस्यतः  ।  
सर्वानुग्राहिका शक्तिस्+शाङ्करी शरणम्+मम  ॥ ५२  
  
गुणातीतस्य निर्दिष्टनिःशेषातिशयात्मनः  ।  
लभ्यते भव कुत्र+अंशे परस्+प्रतिनिधिस्+तव  ॥ ५३  
  
निर्द्वन्द्वे निरुपाधौ च त्वयि+आत्मनि सति प्रभो  ।  
वयम्+वञ्च्यामहे+अद्य+अपि मायया+अमेयया तव  ॥ ५४  
  
अणिमादिगुणावाप्तिस्+सदा+ऐश्वर्यम्+भवक्षयः  ।  
अमी भव भवद्भक्तिकल्पपादपपल्लवाः  ॥ ५५  
  
या या दिक्+तत्र न क्व+असि सर्वस्+कालस्+भवन्मयः  ।  
इति लब्धस्+अपि कर्हि त्वम्+लप्स्यसे नाथ कथ्यताम्  ॥ ५६  
  
नमस्+प्रसन्नसद्वृत्तमानसैकनिवासिने  ।  
भूरिभूतिसिताङ्गाय महाहंसाय शम्भवे  ॥ ५७  
  
हृतोद्धततमस्तान्तिस्+प्लुष्टाशेषभवेन्धना  ।  
त्वद्बोधदीपिका मे+अस्तु नाथ त्वद्भक्तिदीपिका  ॥ ५८  
  
विसृष्टानेकसद्बीजगर्भम्+त्रैलोक्यनाटकम्  ।  
प्रस्ताव्य हर संहर्तुम्+त्वत्तस्+कस्+अन्यस्+कविस्+क्षमः  ॥ ५९  
  
नमस्+सदसताम्+कर्तुम्+असत्त्वम्+सत्त्वम्+एव वा  ।  
स्वतन्त्राय+अस्वतन्त्राय व्ययैश्वर्यैकशालिने  ॥ ६०  
  
त्रैलोक्ये+अपि+अत्र यस्+यावान्+आनन्दस्+कश्चित्+ईक्ष्यते  ।  
स बिन्दुस्+यस्य तम्+वन्दे देवम्+आनन्दसागरम्  ॥ ६१  
  
अहो ब्रह्मादयस्+धन्यास्+ये विमुक्तान्यसङ्कथम्  ।  
नमस्+नमस्+शिवाय+इति जपन्ति+आह्लादविह्वलाः  ॥ ६२  
  
निष्कामाय+अपि कामानाम्+अनन्तानाम्+विधायिने  ।  
अनादित्वे+अपि विश्वस्य भोक्त्रे भव नमस्+अस्तु ते  ॥ ६३  
  
स्तुमस्+त्रिभुवनारम्भमूलप्रकृतिम्+ईश्वरम्  ।  
लिप्सेरन्+न+उपकारम्+के यतस्+सम्पूर्णधर्मणः  ॥ ६४  
  
महत्सु+अपि+अर्थकृच्छ्रेषु मोहौघमलिनीकृताः  ।  
स्मृते यस्मिन्+प्रसीदन्ति मतयस्+तम्+शिवम्+स्तुमः  ॥ ६५  
  
प्रभो भवतस्+एव+इह प्रभुशक्तिस्+अभङ्गुरा  ।  
यदिच्छया प्रतायेते त्रैलोक्यस्य लयोदयौ  ॥ ६६  
  
कुकर्मा+अपि यम्+उद्दिश्य देवम्+स्यात्+सुकृतम्+परम्  ।  
सुकृतस्य+अपि सौकृत्यम्+यतस्+अन्यत्र न सस्+असि भोः  ॥ ६७  
  
एष मुष्ट्या गृहीतस्+असि दृष्टस्+एष क्व यासि नः  ।  
इति भक्तिरसाध्मातास्+धन्यास्+धावन्ति धूर्जटिम्  ॥ ६८  
  
स्तुमस्+त्वाम्+ऋग्यजुःसाम्नाम्+शुक्रतस्+परतस्+परम्  ।  
यस्य वेदात्मिकाज्ञेयम्+अहो गम्भीरसुन्दरी  ॥ ६९  
  
विधिस्+आदिस्+तथा+अन्तस्+असि विश्वस्य परमेश्वर  ।  
धर्मग्रामस्+प्रवृत्तस्+यस्+त्वत्तस्+न स कुतस्+भवेत्  ॥ ७०  
  
नमस्+ते भवसम्भ्रान्तभ्रान्तिम्+उद्भाव्य भिन्दते  ।  
ज्ञानानन्दम्+च निर्द्वन्द्वम्+देव वृत्वा विवृण्वते  ॥ ७१  
  
यस्यास्+प्राप्येत पर्यन्तविशेषस्+कैस्+मनोरथैः  ।  
मायाम्+एकनिमेषेण मुष्णन्+ताम्+पातु नस्+शिवः  ॥ ७२  
  
वैराग्यस्य गतिम्+गुर्वीम्+ज्ञानस्य परमाम्+श्रियम्  ।  
नैःस्पृह्यस्य पराम्+कोटिम्+बिभ्रताम्+त्वम्+प्रभो प्रभुः  ॥ ७३  
  
ब्रह्मणस्+अपि भवान्+ब्रह्म कस्य न+ईशस्+त्वम्+ईशितुः  ।  
जगत्कल्याणकल्याणम्+कियत्+त्वम्+इति वेत्ति कः  ॥ ७४  
  
किम्+अन्यैस्+बन्धुभिस्+किम्+च सुहृद्भिस्+स्वामिभिस्+तथा  ।  
सर्वस्थाने मम+ईश त्वम्+यस्+उद्धर्ता भवार्णवात्  ॥ ७५  
  
जयन्ति मोहमायादिमलसङ्क्षालनक्षमाः  ।  
शैवयोगबलाकृष्टास्+दिव्यपीयूषविप्रुषः  ॥ ७६  
  
गायत्र्या गीयते यस्य धियाम्+तेजस्+प्रचोदकम्  ।  
चोदयेत्+अपि कच्चित्+नस्+स धियस्+सत्पथे प्रभुः  ॥ ७७  
  
अष्टमूर्ते किम्+एकस्याम्+अपि मूर्तौ न नस्+स्थितिम्  ।  
शाश्वतीम्+कुरुषे यत्+वा तुष्टस्+सर्वम्+करिष्यसि  ॥ ७८  
  
वस्तुतत्त्वम्+पदार्थानाम्+प्रायेण+अर्थक्रियाकरम्  ।  
भवतस्+तु+ईश नाम+अपि मोक्षपर्यन्तसिद्धिदम्  ॥ ७९  
  
मुहुस्+मुहुस्+जगच्चित्रस्य+अन्यान्याम्+स्थितिम्+ऊहितुम्  ।  
शक्तिस्+या ते तया नाथ कस्+मनस्वी न विस्मितः  ॥ ८०  
  
दुष्करम्+सुकरीकर्तुम्+दुःखम्+सुखयितुम्+तथा  ।  
एकवीरा स्मृतिस्+यस्य तम्+स्मरामस्+स्मरद्विषम्  ॥ ८१  
  
जयन्ति गीतयस्+यासाम्+स गेयस्+परमेश्वरः  ।  
यन्नाम्ना+अपि महात्मानस्+कीर्यन्ते पुलकाङ्कुरैः  ॥ ८२  
  
भवान्+इव भवान्+एव भवेत्+यदि परम्+भव  ।  
स्वशक्तिव्यूहसंव्यूढत्रैलोक्यारम्भसंहृतिः  ॥ ८३  
  
मन्त्रस्+असि मन्त्रणीयस्+असि मन्त्री त्वत्तस्+कुतस्+अपरः  ।  
स मह्यम्+देहि तम्+मन्त्रम्+त्वन्मन्त्रस्+स्याम्+यथा प्रभो  ॥ ८४  
  
भारूपस्+सत्यसङ्कल्पस्+त्वम्+आत्मा यस्य सस्+अपि+अहम्  ।  
संसारी+इति किम्+ईश+एष स्वप्नस्+सस्+अपि कुतस्+त्वयि  ॥ ८५  
  
तत्+अभङ्गि तत्+अग्राम्यम्+तत्+एकम्+उपपत्तिमत्  ।  
त्वयि कर्मफलन्यासकृताम्+ऐश्वर्यम्+ईश यत्  ॥ ८६  
  
क्षमस्+काम्+न+आपदम्+हन्तुम्+काम्+दातुम्+सम्पदम्+न वा  ।  
यस्+असौ स दयितस्+अस्माकम्+देवदेवस्+वृषध्वजः  ॥ ८७  
  
मायामयमलान्धस्य दिव्यस्य ज्ञानचक्षुषः  ।  
निर्मलीकरणे नाथ त्वद्भक्तिस्+परमाञ्जनम्  ॥ ८८  
  
निर्भयम्+यत्+यत्+आनन्दमयम्+एकम्+यत्+अव्ययम्  ।  
पदम्+देहि+एहि मे देव तूर्णम्+तत्+किम्+प्रतीक्षसे  ॥ ८९  
  
अहो निसर्गगम्भीरस्+घोरस्+संसारसागरः  ।  
अहो तत्तरणोपायस्+परस्+कस्+अपि महेश्वरः  ॥ ९०  
  
नमस्+कृतकृतान्तान्त तुभ्यम्+मदनमर्दिने  ।  
मस्तकन्यस्तगङ्गाय यथायुक्तार्थकारिणे  ॥ ९१  
  
ऐश्वर्यज्ञानवैराग्यधर्मेभ्यस्+अपि+उपरि स्थितिम्  ।  
नाथ प्रार्थयमानानाम्+त्वत्+ऋते का परा गतिः  ॥ ९२  
  
त्वयि+अनिच्छति कस्+शम्भो शक्तस्+कुब्जयितुम्+तृणम्  ।  
त्वदिच्छानुगृहीतस्+तु वहेत्+ब्राह्मीम्+धुरम्+न कः  ॥ ९३  
  
हरप्रणतिमाणिक्यमुकुटोत्कटमस्तकाः  ।  
नमेयुस्+कम्+परम्+कम्+वा नमयेयुस्+न धीधनाः  ॥ ९४  
  
सर्वविभ्रमनिर्मोकनिष्कम्पम्+अमृतह्रदम्  ।  
भवज्ज्ञानाम्बुधेस्+मध्यम्+अध्यासीय+अपि धूर्जटे  ॥ ९५  
  
चित्रम्+यत्+चित्रदृष्टस्+अपि मनोरथगतस्+अपि वा  ।  
परमार्थफलम्+नाथ परिपूर्णम्+प्रयच्छसि  ॥ ९६  
  
कस्+गुणैस्+अधिकस्+त्वत्तस्+त्वत्तस्+कस्+निर्गुणस्+अधिकः  ।  
इति नाथ नुमस्+किम्+त्वाम्+किम्+निन्दामस्+न मन्महे  ॥ ९७  
  
कीर्तने+अपि+अमृतौघस्य यत्प्रसत्तेस्+फलम्+तव  ।  
तत्+पातुम्+अपि कस्+अन्यस्+अलम्+किम्+उ दातुम्+जगत्पते  ॥ ९८  
  
निःशेषप्रार्थनीयार्थसार्थसिद्धिनिधानतः  ।  
त्वत्तस्+त्वद्भक्तिम्+एव+आप्तुम्+प्रार्थये नाथ सर्वथा  ॥ ९९  
  
नमस्+त्रैलोक्यनाथाय तुभ्यम्+भव भवज्जुषाम्  ।  
त्रिलोकीनाथतादाननिर्विनायकशक्तये  ॥ १००  
  
निःशेषक्लेशहानस्य हेतुस्+कस्+इति संशये  ।  
स्वामिन्+सस्+असि+इति निश्चित्य कस्+त्वाम्+न शरणम्+गतः  ॥ १०१  
  
भुक्त्वा भोगान्+भवभ्रान्तिम्+हित्वा लप्स्ये परम्+पदम्  ।  
इति+आशंसा+इह शोभेत शम्भौ भक्तिमतस्+परम्  ॥ १०२  
  
नाथ स्वप्ने+अपि यत्+कुर्याम्+ब्रूयाम्+वा साधु+असाधु वा  ।  
त्वदधीनत्वदर्पेण सर्वत्र+अत्र+अस्मि निर्वृतः  ॥ १०३  
  
ज्योतिषाम्+अपि यत्+ज्योतिस्+तत्र त्वद्धाम्नि धावतः  ।  
चित्तस्य+ईश तमःस्पर्शस्+मन्ये वन्ध्यात्मजानुजः  ॥ १०४  
  
मन्ये न्यस्तपदस्+सस्+अपि क्षेम्ये मोक्षस्य वर्त्मनि  ।  
मनोरथस्+स्थितस्+यस्य सेविष्ये शिवम्+इति+अयम्  ॥ १०५  
  
स्थित्युत्पत्तिलयैस्+लोकत्रयस्य+उपक्रियासु+इह  ।  
एका+एव+ईश भवच्छक्तिस्+स्वतन्त्रम्+तन्त्रम्+ईक्षसे  ॥ १०६  
  
त्रिलोक्याम्+इह कस्+त्रातस्+त्रिताप्या न+उपतापितः  ।  
तस्मै नमस्+अस्तु ते यस्+त्वम्+तन्निर्वाणामृतह्रदः  ॥ १०७  
  
कृत्रिमा+अपि भवद्भक्तिस्+अकृत्रिमफलोदया  ।  
निश्छद्मा चेत्+भवेत्+एषा किम्फला+इति त्वया+उच्यताम्  ॥ १०८  
  
तत्+चक्षुस्+ईक्ष्यसे येन सा गतिस्+गम्यसे यया  ।  
फलम्+तत्+अज जातम्+यत्+त्वत्कथाकल्पपादपात्  ॥ १०९  
  
श्रेयसा श्रेयस्+एव+एतत्+उपरि त्वयि या स्थितिः  ।  
तदन्तरायहृतये त्वम्+ईश शरणम्+मम  ॥ ११०  
  
अहो स्वादुतमस्+शर्वसेवाशंसासुधारसः  ।  
कुत्र कालकलामात्रे न यस्+नवनवायते  ॥ १११  
मुहुस्+मुहुस्+अविश्रान्तस्+त्रैलोक्यम्+कल्पनाशतैः  ।  
कल्पयन्+अपि कस्+अपि+एकस्+निर्विकल्पस्+जयति+अजः  ॥ ११२  
  
मलतैलाक्तसंसारवासनावर्तिदाहिना  ।  
ज्ञानदीपेन देव त्वाम्+कदा नु स्याम्+उपस्थितः  ॥ ११३  
  
निमेषम्+अपि यदि+एकम्+क्षीणदोषे करिष्यसि  ।  
पदम्+चित्ते तदा शम्भो किम्+न सम्पादयिष्यसि  ॥ ११४  
  
धन्यस्+अस्मि कृतकृत्यस्+अस्मि महान्+अस्मि+इति भावना  ।  
भवेत्+सालम्बना तस्य यस्+त्वदालम्बनस्+प्रभो  ॥ ११५  
  
शुभाशुभस्य सर्वस्य स्वयम्+कर्ता भवान्+अपि  ।  
भवद्भक्तिस्+तु जननी शुभस्य+एव+ईश केवलम्  ॥ ११६  
  
प्रसन्ने मनसि स्वामिन्+किम्+त्वम्+निविशसे किम्+उ  ।  
त्वत्प्रवेशात्+प्रसीदेत्+तत्+इति दोलायते जनः  ॥ ११७  
  
निश्चयस्+पुनर्+एषस्+अत्र त्वदधिष्ठानम्+एव हि  ।  
प्रसादस्+मनसस्+स्वामिन्+सा सिद्धिस्+तत्+परम्+पदम्  ॥ ११८  
  
वचस्+चेतस्+च कार्यम्+च शरीरम्+मम यत्+प्रभो  ।  
त्वत्प्रसादेन तत्+भूयात्+भवद्भावैकभूषणम्  ॥ ११९  
  
स्तवचिन्तामणिम्+भूरिमनोरथफलप्रदम्  ।  
भक्तिलक्ष्म्यालयम्+शम्भोस्+भट्टनारायणस्+व्यधात्  ॥ १२०  
  
  
  
  
