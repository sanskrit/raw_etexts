---
title: Vinasikhatantra

---
## Intro

Vinasikhatantra  

Vinasikhatantra  
Based on the edition by T. Goudriaan, Delhi 1985.  
  
Input by Somadeva Vasudeva  

TEXT WITH PADA MARKERS:  
  
For a four-pada verse:  
........  $ ........  &  
........  % ........  //  
  
For a six-pada verse:  
........  $ ........  &  
........  % ........  \  
........  # ........  //  

## पाठः

वीणाशिखतन्त्र  
  
ॐ नमो महाभैरवाय   
  
कैलासशिखरे रम्ये  $ नानारत्नोपशोभिते  &  
नानाद्रुमलताकीर्णे  % सिद्धचारणसेविते  ॥ व्त्_१ ॥  
तत्र देवः सुरश्रेष्ठः  $ क्रीडते उमया सह  &  
स्तूयमानो महासिद्धैर्  % महाकालादिभिर् गणैः  ॥ व्त्_ २ ॥  
ऋषिभिश् च महाभागैर्  $ भृग्वाद्यैः सुरसत्तमैः &  
तेषां मध्ये समुत्थाय  % देवी वचनम् अब्रवीत्  ॥ व्त्_३ ॥  
श्रुतं सम्मोहनं तन्त्रं  $ तथा नयोत्तरं महत् &  
शिरश्छेदं च देवेश  % त्वत्प्रसादात् सुदुर्लभम्  ॥ व्त्_४ ॥  
व्रतसाध्यानि चैतानि  $ यागसाध्यानि वै पुनः  &  
अन्यसारा यतो लोके  % प्रायो द्रविणवर्जिताः  ॥ व्त्_५ ॥  
एभ्यो ऽपि चोत्तरं यस्मात्  $ केवलं ज्ञानसिद्धिदम्  &  
सर्वकामप्रदं देव  % यथावद् बीजपञ्चकं  ॥ व्त्_६ ॥  
उत्तरं हृदयं ह्य् एषां  $ भक्ताय दातुम् अर्हसि  ॥ व्त्_७ ॥  
  
श्री ईश्वर उवाच   
  
यन् न कस्यचिद् आख्यातं  $ शुक्रादीनां च योगिनाम्  &  
सुभक्तस्य विनीतस्य  % गोपितं वै गुहस्य च  ॥ व्त्_८ ॥  
चतुःषष्टिः समाख्याताः  $ शिष्यास् तन्त्रेषु ये मया  &  
तेषाम् अपि न चाख्यातं  % ब्रह्मविष्णुपुरःसरैः  ॥ व्त्_९ ॥  
तद् अहं सम्प्रवक्ष्यामि  $ चिन्तारत्नम् इवापरम्  &  
तन्त्रं वीणाशिखं नाम  % निर्व्याजेनाशुसिद्धिदम्  ॥ व्त्_१० ॥  
देवीतुम्बुरुसंयुक्तं  $ वीणाधारसुसंस्थितम्  &  
शिखायोगेन इष्यन्ते  % तेन वीणाशिखा स्मृता  ॥ व्त्_११ ॥  
यागम् आदौ प्रवक्ष्यामि  $ तन्त्रसारं सुदुर्लभम्  &  
तेनैव वरदा देव्यो  % नित्यं देवि भवन्ति हि  ॥ व्त्_१२ ॥  
गृहयागम् इदं देवि  $ यो जानातीह साधकः &  
व्रतहोमाद् ऋते चास्मिन्  % सुसिद्धिं लभते परम्  ॥ व्त्_१३ ॥  
शिष्याणाम् आदितः कुर्याद्  $ यागं कृत्वा परिग्रहम्  &  
नान्यथा दर्शयेत् तन्त्रं  % न चासौ सिद्धिम् आप्नुयात्  ॥ व्त्_१४ ॥  
चतुर्थ्याम् अथ पञ्चम्यां  $ नवम्याम् एकादशीषु च  &  
ग्रहणे वापि कर्तव्या  % सर्वदा चार्कसोमयोः  ॥ व्त्_१५ ॥  
चतुर्थ्यां यजनं श्रेष्ठं  $ सौभाग्यकरणं महत् &  
श्रीकामो यजनं कुर्यात्  % पञ्चम्यां सुसमाहितः  ॥ व्त्_१६ ॥  
सङ्ग्रामे विजयार्थी वा  $ परराष्ट्रविमर्दनम्  &  
नवम्यां पार्थिवं यागं  % कुर्वीत भगिनीप्रियम्  ॥ व्त्_१७ ॥  
एकादश्यां यजेद् यस् तु  $ शिवलोके महीयते  &  
सुगुप्ते निर्जने देशे  % सरिद्वापीतटे ऽपि वा  ॥ व्त्_१८ ॥  
कृत्वादौ भूमिसंशुद्धिं  $ सावित्र्या देशिकोत्तमः  &  
कृत्वा पूजां प्रकुर्वीत  % शिष्याणाम् अधिवासनम्  ॥ व्त्_१९ ॥  
चरुकं साधने पश्चात्  $ सावित्र्या दापयेद् बुधः  &  
शिष्याणां दन्तकाष्ठं च  % सक्षीरन्द्वादशाङ्गुलम्  ॥ व्त्_२० ॥  
आचम्य शिष्यम् आहूय  $ पञ्चतत्त्वपरिष्कृतम्  &  
सावित्र्या प्रोक्षयेद् भूयस्  % तत्त्वजप्तं यथोदितम्  ॥ व्त्_२१ ॥  
प्रमार्जयेत्कुशाग्रेण  $ तस्याङ्गानि समालभेत्  &  
आलभ्यैव तु सावित्र्या  % क्षालयेत् सकलं क्रमात्  ॥ व्त्_२२ ॥  
यागभूमौ स्वशिष्यांस् तु  $ स्वपेच् च कुशसंस्तरे  &  
रक्षां सदा शतैर् बीजैः  % कृत्वा ध्यात्वा च ताः क्रमात्  ॥ व्त्_२३ ॥  
ततः प्रभाते विमले  $ मुखं प्रक्षाल्य साधकः  &  
इष्टानिष्टां गुरौ चेष्टां  % प्रणिपत्य निवेदयेत्  ॥ व्त्_२४ ॥  
इष्टानिष्टान् विदित्वा तु  $ देशिकः साधकस्य तु  &  
आदौ देशे समे भूमौ  % विविक्ते शल्यवर्जिते  ॥ व्त्_२५ ॥  
मण्डलं संलिखेत् प्राज्ञो  $ यथावद् विधिपूर्वकम्  &  
चतुर्हस्तं चतुर्द्वारम्  % अथवा चैकहस्तकम्  ॥ व्त्_२६ ॥  
मण्डलम् संलिखेद् दिव्यम्  $ शालिचूर्णेन सूज्ज्वलम्  &  
तत्र मध्ये लिखेत् पद्मं  % चतुःपत्त्रं सकर्णिकम्  ॥ व्त्_२७ ॥  
श्वेतासृ क्पीतकृ ष्णानि  $ कमलस्य दलानि तु  &  
प्राग् आरभ्य यथान्यायं  % सौम्येशान्तानि लेखयेत्  ॥ व्त्_२८ ॥  
कर्णिकां च तथा मध्ये  $ शबलां देशिकोत्तमः  &  
चतुर्मूर्तिं चतुर्वर्णं  % स्वेन बिजेन तुम्बुरुम्  ॥ व्त्_२९ ॥  
चतुर्वर्णम् ईश्वरं ध्यायेन्  $ निविष्टम् कर्णिकोदरे  &  
ततः सितां स्वबीजेन  % जयां प्राग्दले विन्यसेत्  ॥ व्त्_३० ॥  
बन्धूककुसुमप्रख्यां  $ विजयां दक्षिणे दले  &  
स्वच्छचामीकरप्रख्याम्  % अजितां पश्चिमे दले  ॥ व्त्_३१ ॥  
भिन्नाञ्जनचयप्रख्याम्  $ उत्तरे चापराजिताम्  &  
विन्यस्य पूजां कुर्वीत  % स्वैः स्वैर् बीजैर् यथाक्रमम्  ॥ व्त्_३२ ॥  
पुष्पधूपैश् च बलिभिर्  $ यथाकालान्तरैः शुभैः &  
सद्वितानपताकाढ्यं  % स्रग्मालालङ्कृतं पुरम्  ॥ व्त्_३३ ॥  
प्रदीप्तदीपकैर् दिक्षु  $ समन्ताद् अवभासितम्  &  
नानाभक्ष्यान्नपानैश् च  % स्वादुभिर् व्यञ्जनैस् तथा  ॥ व्त्_३४ ॥  
फलैर् नानाविधैश् चैव  $ परितः पर्यवस्थितैः &  
कलशैर् वारिपूर्णैश् च  % दशदिक्षु व्यवस्थितैः  ॥ व्त्_३५ ॥  
चूतपल्लवसंवीतैः  $ स्रग्मालालङ्कृतैः शुभैः  &  
एवं यष्ट्वा यथान्यायं  % शिष्यान् आप्रोक्ष्य वारिणा  ॥ व्त्_३६ ॥  
सावित्र्या मुखम् आसाद्य  $ वाससा सकलीकृतान्  &  
स्वैः स्वैर् बीजैर् न्यसेत् पुष्पान्  % शिष्याणां करयोर् द्वयोः  ॥ व्त्_३७ ॥  
जयात् प्रवेशयेन् मायां  $ मण्डलं देशिकोत्तमः  &  
प्रवेश्य तत्र शिष्यं तु  % द्वित्रिचतुःपञ्च एव वा  ॥ व्त्_३८ ॥  
ततो ऽग्निकार्यं कुर्वीत  $ मण्डलात् पश्चिमे बहिः  &  
उल्लिख्योद्धृत्य सावित्र्या  % कुशान् संस्तीर्य सर्वतः  ॥ व्त्_३९ ॥  
अस्त्रबीजेन चाभ्युक्ष्य  $ गन्धतोयेन देशिकः  &  
वह्निम् आदाय तेनैव  % सावित्र्या पूजयेत् ततः  ॥ व्त्_४० ॥  
ततस् तत्त्वत्रयं न्यस्य  $ वह्नेर् एव यथाक्रमम्  &  
निरुद्धमायातस्मात्तम्  % अङ्कुशेन निरोधयेत्  ॥ व्त्_४१ ॥  
माययाच्छादयेत् पश्चाद्  $ अस्त्रेणैव प्रबोधयेत्  &  
होमद्रव्यस्य सर्वस्य  % कुर्यात् तेनैव शोधनम्  ॥ व्त्_४२ ॥  
ततश् च सर्पिषो होमं  $ विधिवत् कारयेद् बुधः  &  
स्वबीजैर् एव तद् धुत्वा  % दीक्षां शिष्यस्य कारयेत्  ॥ व्त्_४३ ॥  
संयोज्य विधिवद् बीजैर्  $ महाभूतेषु पञ्चसु  &  
सकले तत्त्वं संयोज्य  % परिष्ठाप्य परे ऽध्वनि  ॥ व्त्_४४ ॥  
नियोक्तव्यं ततस् तत्र  $ यत्रासवांस्वरपरम्?  &  
एषा दीक्षा य थान्यायं  % भुक्तिमुक्तिफलप्रदा  ॥ व्त्_४५ ॥  
तैर् एव पञ्चभिस् तत्त्वं  $ सकले सकलात्मिका  &  
निष्कले निष्कला प्रोक्ता  % साधिकाराध्वनः पुरा  ॥ व्त्_४६ ॥  
दीक्षयित्वा ततः शिष्यान्  $ साधिकारपरे स्थितान्  &  
अभिषिच्य स्वबीजैस् तु  % बीजान् तेभ्यः प्रदापयेत्  ॥ व्त्_४७ ॥  
निवेद्य समयान् तस्य  $ हृन्मुद्राङ्गुलिदर्शनात्  &  
अनुज्ञां साधकेन्द्रस्य  % तस्य दद्यान् महात्मना  ॥ व्त्_४८ ॥  
ततः स्वविद्यानैवेद्यं  $ भक्षयेत् साधकोत्तमः &  
देव्यः प्रीता भवन्त्य् एव  % अवशिष्टं जले क्षिपेत्  ॥ व्त्_४९ ॥  
आचार्यं पूजयेद् भक्त्या  $ सर्वस्वेनापरे विधा?  &  
प्रणामैः शक्तिदानैश् च  % येन वा तुष्यते गुरुः  ॥ व्त्_५० ॥  
स्रग्वी सितोष्णीषी चैव  $ सर्वालङ्कारभूषितः  &  
उच्चासनस्थः प्राग्वक्त्रः  % कल्पयेत् कोषमण्डले  ॥ व्त्_५१ ॥  
गोशकृद्भस्मलिप्तस् तु  $ शुचौ जनविवर्जिते  &  
सुसमे भूमिदेशे तु  % प्रस्तारं प्रस्तरेच् छुचिः  ॥ व्त्_५२ ॥  
चतुरस्रम् अतः कृत्वा  $ प्रस्ताररेखम् उज्ज्वलम्  &  
कुर्याद् एकोनपञ्चाशत्  % कोष्ठकान् तु समान् शुभान्  ॥ व्त्_५३ ॥  
शतार्धार्धासनासीनं  $ पञ्चवर्गान्तबिन्दुकम्  &  
शिखासम्भिन्नमूर्धान्तं  % कषाख्यं मध्यकोष्ठके  ॥ व्त्_५४ ॥  
विदिग्दिक्षंस्थकोष्ठेषु  $ तत्पार्श्वे बहिर् अष्टसु  &  
यशवर्गान् न्यसेद् देवि  % ऐशान्यादिषु तत्क्रमात्  ॥ व्त्_५५ ॥  
आग्नेयादिषु कोष्ठेषु  $ नपुंसकचतुष्टयम्  &  
ऐशान्यादिक्रमाद् देवि  % बीजद्वादशकं न्यसेत्  ॥ व्त्_५६ ॥  
तृतीयपट्क्तिकोष्ठेषु  $ चतुर्थे पञ्चविंशकम् &  
ऐशान्यादिषु कोष्ठेषु  % बीजानि क्रमशो न्यसेत्  ॥ व्त्_५७ ॥  
प्रस्तारम् एवं प्रस्तार्य  $ स्वरवर्णं च शोभने  &  
बीजषोडशकं चैव  % प्रोद्धरेत् तु यथाक्रमम्  ॥ व्त्_५८ ॥  
कादिपट्क्तिं पुराकृत्य  $ क्रमाद् व्यस्तसमस्तकम्  &  
कोष्ठैकादशबीजेन  % संयुक्तं पञ्चविंशकम्  ॥ व्त्_५९ ॥  
आत्मतत्त्वम् इति ख्यातं  $ विद्याख्यं चतुस्त्रिंशकम्  &  
शिवतत्त्वं तु देवेशि  % त्रिंशकोष्ठेषु संयुतम्  ॥ व्त्_६० ॥  
तत्त्वत्रितयम् एतद् धि  $ न्यासं च समुदाहृतम्  &  
बिन्दुयुक्तान्य् अशेसाणि  % न्यस्तव्यानि यथाक्रमम्  ॥ व्त्_६१ ॥  
अत्र-सिद्धिः स्थिता देवि  $ विज्ञेया साधकोत्तमैः  &  
पञ्चविंशतिकोष्ठस्थं  % प्रथमं बीजम् उच्यते  ॥ व्त्_६२ ॥  
द्विसप्तकोष्ठकं बीजं  $ द्वितीयं समुदाहृतम्  &  
तृतीयम् अष्टकोष्ठस्थं  % बिन्दुयोनिः चतुर्थकम्  ॥ व्त्_६३ ॥  
चतुर्विंशतिकोष्ठस्थं  $ पञ्चमं बीजम् उच्यते  &  
बीजानि देवदेवीनां  % निर्णीतानि यथाक्रमम्  ॥ व्त्_६४ ॥  
कालबद्धानिलैर् बीजैः  $ कलायथेष्ठया युतम्  &  
[एम्। सन्देर्सोन्: कालवह्न्यनिलैर् बीजैः कलया षष्ठया युतम्]  
अर्धेन्दु बिन्दुशिखया  % सन्निभानि क्रमेण तु  ॥ व्त्_६५ ॥  
[एम्। सन्देर्सोन्: अर्धेन्दुबिन्दुशिखया सम्भिन्नानि यथाक्रमम्]  
बीजपञ्चकम् उद्धृत्य  $ कथितं देवि ते क्रमात्  &  
कूटस्थास् तु स्मृता बीजाः  % पञ्च चैव वरानने  ॥ व्त्_६६ ॥  
बीजपञ्चकम् अभ्यस्य  $ सर्वकामफलप्रदम् &  
यजनं सम्प्रवक्ष्यामि  % सर्वसिद्धिप्रदायकम्  ॥ व्त्_६७ ॥  
करसंस्कारम् आदौ तु  $ कृत्वानेन क्रमेण तु  &  
वक्ष्यमाणेन चानेन  % दिग्बन्धशोध्यम् एव हि  ॥ व्त्_६८ ॥  
संहारास्त्रेण दिग्बन्धः  $ प्राणायामपुरःसरः  &  
प्राणायामैस् त्रिभिर् देवि  % आत्मानं तु विशोधयेत्  ॥ व्त्_६९ ॥  
निष्क्रम्य रेचयेद् वायुं  $ नवं चाकृष्य पूरयेत्  &  
निरोधे कुम्भकः प्रोक्तः  % प्राणायामं प्रकीर्तितम्  ॥ व्त्_७० ॥  
ध्यात्वा कालाग्निबीजं तु  $ युगान्तानलसप्रभम्  &  
न्यसेत् पादतले मन्त्री  % ज्वालामालाकुलं महत्  ॥ व्त्_७१ ॥  
निर्दहेच् चात्मदेहं तु  $ वारिणाप्लावयेत् ततः  &  
दग्ध्वा तु प्राकृतन्देहं  % भस्मकूटम् इव स्थितम्  ॥ व्त्_७२ ॥  
ततश् चामृतधाराभिर्  $ विद्यादेहं विचिन्तयेत्  &  
स्रवन्तं मूर्ध्नि परमं  % प्रणवं च अधोमुखम्  ॥ व्त्_७३ ॥  
वारुणामृतसंयुक्तं  $ शुद्धस्फटिकनिर्मलम्  &  
कषाख्यं यत् स्मृतं बीजं  % रेफद्वयसमायुतम्  ॥ व्त्_७४ ॥  
अध ॐकारसंयुक्तं  $ ऊर्ध्वं बिन्दुकभूषितम् &  
अनेनैव तु बीजेन  % शिखया भिन्नमस्तकम्  ॥ व्त्_७५ ॥  
धारणायोगमार्गेण  $ निर्दहेत् साधकोत्तमः  &  
देहं संशोधयेन् मन्त्री  % घोरपापं तु कल्मषम्  ॥ व्त्_७६ ॥  
न्यासम् आलभनं कुर्याद्  $ भवेन् मन्त्रात्मविग्रहः &  
दिग्बन्धभूमिं संशोध्य  % चक्रशुद्ध्यर्थम् एव च  ॥ व्त्_७७ ॥  
संहारास्त्रेण कुर्वीत  $ विघ्नोच्चाटनम् एव च  &  
हस्तौ संशोधयेत् पश्चाद्  % विधिर् एष प्रकीर्तितः  ॥ व्त्_७८ ॥  
कृत्वा तु विधिवन् मन्त्री  $ ततः कर्म समारभेत्  &  
आमणिबन्धनात् पूर्वं  % भरमाखाश् ? च विन्यसेत्  ॥ व्त्_७९ ॥  
अट्गुष्ठादिकनिष्ठान्तं  $ न्यसेद् वै बीजपञ्चकम्  &  
अट्गुष्ठाद् ये तु ये पर्वा  % करयोर् उभयोर् अपि  ॥ व्त्_८० ॥  
आत्मतत्त्वं न्यसेन्मूर्ध्नि  $ विद्यातत्त्वं द्वितीयके  &  
शिवं दद्यात् तृतीयेषु  % सर्वसिद्धिषु भामिनि  ॥ व्त्_८१ ॥  
अधस्ताद् आत्मतत्त्वं तु  $ विद्यातत्त्वं तु मध्यतः &  
शिवतत्त्वं न्यसेन् मूर्ध्नि  % हस्ते देहे पुनः क्रमात्  ॥ व्त्_८२ ॥  
एवं तत्त्वत्रयं न्यस्य  $ तथा कूटाक्षराणि तु  &  
भूयश् चोत्तरबीजानि  % विन्यसेत् तु वरानने  ॥ व्त्_८३ ॥  
अस्त्रं चैव तु विन्यस्य  $ विस्फुलिट्गसमप्रभम्  &  
माययाच्छादयित्वा तु  % अट्कुशेन निरोधयेत्  ॥ व्त्_८४ ॥  
योनिमुद्रां ततो बद्ध्वा  $ कुर्यात् [तु] सकलां तनुम्  &  
एतद् आलभनं चैव  % तव देवि प्रकीर्तितम्  ॥ व्त्_८५ ॥  
अट्गुष्ठौ ग्रथितौ कृत्वा  $ करयोर् उभयोर् अपि  &  
तर्जनीं वामहस्ते तु  % प्रसार्याकुञ्चयेद् बुधः  ॥ व्त्_८६ ॥  
एषा निरोधनी प्रोक्ता  $ मुद्रेयम् अट्कुशस्य तु &  
वश्याकर्षणकार्येषु  % प्रयोज्या साधकोत्तमैः  ॥ व्त्_८७ ॥  
तर्जनी मध्यमा चैव  $ अनामा दक्षिणस्य तु  &  
वामे त्रीणि समाक्रम्य  % अट्गुष्ठौ च सुसंस्थितौ  ॥ व्त्_८८ ॥  
अधस्तात् सर्वतः प्रोक्ता  $ दक्षिणा तु कनिष्ठिका  &  
तर्जन्यट्गुष्ठयोर् मध्ये  % योनिमुद्रा प्रकीर्तिता  ॥ व्त्_८९ ॥  
आद्यं मूर्ध्नि ततो बीजं  $ द्वितीयं मुखमण्डले  &  
कट्यूर्ध्वे च ततश् चान्यं  % चतुर्थं जानुतः कटिम्  ॥ व्त्_९० ॥  
आपादजानुनी चान्यं  $ प्रसृतैश् च करैः क्रमात्  &  
एवं बीजेन देहस् तु  % मुच्यते नात्र संशयः  ॥ व्त्_९१ ॥  
वज्रोपलमहावर्षं  $ चोरदंष्ट्रीभयावहम् &  
मुच्यते च सदा रोगैर्  % मृत्युरूपैर् दुरासदैः  ॥ व्त्_९२ ॥  
अहिगरविषशस्त्र-  $ ज्वरकुष्ठक्षयादिभिः  &  
मुच्यते नात्र सन्देहो  % यो ऽपि स्यात् पातकी नरः  ॥ व्त्_९३ ॥  
उपलिप्य शुभे देशे  $ प्रच्छन्ने जनवर्जिते  &  
पूर्ववद् धस्तमात्रं तु  % लिखित्वा मण्डलं शुभम्  ॥ व्त्_९४ ॥  
चतुःपत्त्रं तु तत्राब्जं  $ सर्ववर्णितकर्णिकाम्  &  
सितरक्तपीतकृष्णां  % पूर्वादिदलसंस्थिताम्  ॥ व्त्_९५ ॥  
जयाद्यं विन्यसेन् मन्त्री  $ तुम्बुरुं कर्णिकोपरि  &  
पद्मासनोपविष्टं तु  % वरदानोद्यतकरम्  ॥ व्त्_९६ ॥  
चतुर्वक्त्रमष्टभुजं  $ चतुष्कायं त्रिलोचनम्  &  
नागयज्ञोपवीतन्तु  % शूलपाणिं गदाधरम्  ॥ व्त्_९७ ॥  
मुकुटेन विचित्रेण  $ शशाङ्कधृतशेखरम्  &  
शक्तीनां तु प्रियं देवं  % पाशाङ्कुशकरप्रभम्  ॥ व्त्_९८ ॥  
दिव्याम्बरातपत्रेण  $ दिव्यस्रग्बन्धलेपनम्  &  
देवदेवं सदा ध्यायेत्  % सूर्यकोटिसमप्रभम्  ॥ व्त्_९९ ॥  
क्षीरोदफलसङ्काशां  $ व्याघ्रयज्ञोपवीतिनीम्  &  
प्रेतारूढां चतुर्वक्त्रां  % गदाखेटकधारिणीम्  ॥ व्त्_१०० ॥  
दिव्याम्बरातपत्रेण  $ हारकेयूरभूषिताम्  &  
देवदेवीं जयां ध्यायेद्  % दीप्यमानां स्वतेजसा  ॥ व्त्_१०१ ॥  
देवस्याभिमुखो मन्त्री  $ सस्मितोत्फुल्ललोचनाम्  &  
दाडिमीकुसुमप्रख्यां  % सुरगोपकसप्रभाम्  ॥ व्त्_१०२ ॥  
चापोद्यतकरां घोरां  $ मत्स्यमांससुराप्रियाम्  &  
उलूके संस्थितां देवीं  % हारकेयूरभूषिताम्  ॥ व्त्_१०३ ॥  
रक्ताम्बरातपत्रेण  $ विजयां सिद्धिदां स्मरेत्  &  
धातुचामीकरप्रख्यां  % पीतमाल्याम्बरप्रियाम्  ॥ व्त्_१०४ ॥  
घण्टाखट्वाङ्गधरीं देवीम्  $ अश्वारूढां महाबलाम् &  
सूर्यायुतप्रतीकाशीं  % सर्वाभरणभूषिताम्  ॥ व्त्_१०५ ॥  
जयन्तीं ध्यायति क्षिप्रं  $ सिद्धिम् आप्नोति पुष्कलाम्  &  
भिन्नाञ्जनसमप्रख्यां  % शर्वरीतिमिरप्रभाम्  ॥ व्त्_१०६ ॥  
कृष्णकौशेयसंवीतां  $ मुक्तिकामणिभूषिताम्  &  
दिव्यं विमानम् आरूढां  % गदाखेटकधारिणीम्  ॥ व्त्_१०७ ॥  
महारावादिनिर्घोषैश्  $ चिन्तयेद् अपराजिताम्  &  
गायत्रीं वा जपन्तीं च  % स्फाटिकमणिभूषिताम्  ॥ व्त्_१०८ ॥  
ऋग्यजुस्सामाथर्वाख्यं  $ गायन्तीं वा तथैव च  &  
सावित्रीं दिव्यरूपां  % तूपनिषद्गायने रताम्  ॥ व्त्_१०९ ॥  
देवीनाम् अग्रसंस्थं कृतभृकुटिमुखं चिन्तयेद् अङ्कुशाख्यं  $   
सम्पृष्ठे चास्त्रराजं प्रकटितसुमहासृक्वणीलेलिहानम्  &  
सङ्क्रुद्धं भीषयन्तं नररुधिरवसादिग्धदान्ताकलालं   %   
॥॥॥। ॥॥॥। ॥॥॥।  ॥ व्त्_११० ॥  
एवं ध्यात्वा विशालाक्षि  $ ततः पूजा प्रवर्तते  &  
भक्ष्यभोज्यविधानैश् च  % गन्धपुष्पादिभिः क्रमात्  ॥ व्त्_१११ ॥  
पूजयेत् कूटमध्यस्थं  $ तत्र मध्ये विधानतः  &  
भूर् एवायं पादपद्मैर्  % हृदि वामकरे ऽथवा  ॥ व्त्_११२ ॥  
मनसा पूजयेन् नित्यं  $ सिद्धिकामः समाहितः  &  
महाशङ्खमयं कुर्याद्  % अथवा कच्छपस्य तु  ॥ व्त्_११३ ॥  
सौवर्णं रजतं ताम्रं  $ कुलं भवति सिद्धिदम्  &  
गन्धमण्डलके वापि  % अथवा भस्ममण्डले  ॥ व्त्_११४ ॥  
सिद्धार्थमण्डले वापि  $ अथवा हृदि मण्डले  &  
कुसुम्भमण्डले वापि  % पुष्पमण्डलके ऽपि वा  ॥ व्त्_११५ ॥  
नागकेशरजोभिर् वा  $ लिखित्वा मण्डलं शुभम्  &  
मुक्तिदा सिद्धिदा ह्य् एवं  % भवन्तीत्य् अविचारणात्  ॥ व्त्_११६ ॥  
सम्पूज्य च यथान्यायं  $ गन्धपुष्पादि योजयेत्  &  
दर्शयेद् योनिमुद्रां तु  % काले कर्माणि कारयेत्  ॥ व्त्_११७ ॥  
समुत्पन्नेषु कार्येषु  $ प्राणद्रविणहारिषु  &  
पूजिताः साधकं देव्यः  % परिरक्षन्ति पुत्रवत्  ॥ व्त्_११८ ॥  
  
श्रीदेव्य् उवाच   
  
अत्रापि यागम् एवोक्तं  $ विशेषः को ऽपरः प्रभो  &  
यथा तु अभ्यासमात्रेण  % सिद्धिर् भवति कामदा  ॥ व्त्_११९ ॥  
केवलं स्मरणाद् एव  $ तथा त्वं वक्तुम् अर्हसि  &  
प्रणयस्व प्रसादश् च  % यदि चास्ति महेश्वर  ॥ व्त्_१२० ॥  
  
श्री ईश्वर उवाच    
  
शृणुष्वैकमना भद्रे  $ प्राकृतं तपसः फलम्  &  
प्रणयाद् अतुलं वापि  % रहस्यं परमं पदम्  ॥ व्त्_१२१ ॥  
उत्तरोत्तरयोगेन  $ तन्त्रं ते कथितं मया  &  
अत्रान्तरम् इदं ज्ञानं  % श्रुत्वा भवति निर्वृतिः  ॥ व्त्_१२२ ॥  
प्रस्तार्य पूर्ववद् वर्णं  $ प्रोद्धरेद् बीजपञ्चकम्  &  
पूर्ववत् क्रमयोगेन  % सर्वकामप्रसिद्धये  ॥ व्त्_१२३ ॥  
आदौ द्वात्रिंशकं बीजं  $ युक्तम् एकोनविंशति  &  
चतुस्त्रिंशं ततो ऽधस्ताद्  % देवदेवं प्रकल्पयेत्  ॥ व्त्_१२४ ॥  
जया सप्तदशं बीजं  $ युक्तम् एकादशेन तु  &  
तद् एव विजयाख्याता  % किं तु युक्तं न केन चित्  ॥ व्त्_१२५ ॥  
पञ्चविंशच् छिखाभाजि  $ युक्तम् एकादशेन तु  &  
अजितायाः समुद्दिष्टं  % चतुर्थ्याः शृणु साम्प्रतम्  ॥ व्त्_१२६ ॥  
वर्णैकादशसंयुक्तं  $ शम्भुस्थं पञ्चविंशकम् &  
गुह्यम् एतत् समुद्दिष्टं  % प्रष्टव्यं नान्यतः परम्  ॥ व्त्_१२७ ॥  
सर्वकामप्रदं देवि  $ एतद् वै बीजपञ्चकम्  &  
उत्तरं हृदयं ह्येतत्  % सर्वतन्त्रेषु चोत्तरम्  ॥ व्त्_१२८ ॥  
यानि कानि च कर्माणि  $ सर्वाण्य् एतैस् तु कारयेत्  &  
पञ्चविंशतिकोषस्थं  % युक्तं वै षोडशेन तु  ॥ व्त्_१२९ ॥  
अस्त्रम् एतत् समुद्दिष्टम्  $ अस्मिंस् तन्त्रे च सुव्रते  &  
पुनर् एतद्बीजयुक्तं  % विंशकेन समन्वितम्  ॥ व्त्_१३० ॥  
माया ह्य् एषा समुद्दिष्टा  $ शिवस्यानन्तरूपिणी  &  
आदिकोष्ठकबीजं तु  % अधस्ताष्टादशसंयुतम्  ॥ व्त्_१३१ ॥  
अष्टत्रिंशतिकोषस्थं  $ तस्योपरि नियोजयेत्  &  
अङ्कुशोद्धरणं ह्य् एतद्  % देवीनां सन्निरोधने  ॥ व्त्_१३२ ॥  
बिन्दुपुञ्जसमेता हि  $ न्यस्तव्या तु यथाक्रमम्  &  
पञ्चविंशतिकोषस्थं  % तद् एव परमाक्षरम्  ॥ व्त्_१३३ ॥  
नवत्रिंशसमायुक्तं  $ बीजं गायत्रिसञ्ज्ञकम्  &  
एतद् बीजवरं दिव्यं  % योज्यम् आलभनादिके  ॥ व्त्_१३४ ॥  
चतुस्त्रिंशतिकोषस्थं  $ पञ्चविंशतियोजितम्  &  
सर्वकर्मसमुद्दिष्टं  % बीजं सावित्रिसञ्ज्ञितम्  ॥ व्त्_१३५ ॥  
अर्धेन्दुशिखया देवि  $ लाञ्छितानि तु पूर्ववत्  &  
प्रयोगं चास्य वक्ष्यामि  % सिद्धिर् येनाशु जायते  ॥ व्त्_१३६ ॥  
प्रयोगं कारणं देवि  $ ग्रन्थशास्त्रम् अकारणम्  &  
सर्वत्र सुलभं शास्त्रं  % प्रयोगं तु सुदुर्लभम्  ॥ व्त्_१३७ ॥  
प्रयोगरहिता मन्त्रा  $ नैव सिद्धिप्रदाः स्मृताः  &  
हृत्पद्मे योगविन्यासं  % ध्यात्वा वै बीजपञ्चकम्  \  
गतिं देवं तु विज्ञाय  # ततः कर्म समारभेत्  ॥ व्त्_१३८ ॥  
  
श्रीदेव्य् उवाच   
  
कीदृशः स भवेद् देवो  $ गतिस् तस्य तु कीदृशी  &  
देहस्थं तु कथं विद्याद्  % वक्तुम् अर्हसि शङ्कर  ॥ व्त्_१३९ ॥  
  
श्री ईश्वर उवाच   
  
मेढ्रनाभ्यन्तरे देवि  $ कन्दमूलाकृतिर् भवेत्  &  
द्वासप्ततिसहस्राणि  % नाडीर् आधारसंस्थिताः  ॥ व्त्_१४० ॥  
नाभिदेशे स्थितो ग्रन्थिस्  $ तत्र पद्मं व्यवस्थितम्  &  
कर्णिका पद्ममध्यस्य  % तत्र साध्यं व्यवस्थितम्  ॥ व्त्_१४१ ॥  
कर्णिकासुषिरान्ते तु  $ या कला चोर्ध्वगामिनी  &  
तस्या मध्ये स्थितो देवः  % स तु दीपशिखोपमः  ॥ व्त्_१४२ ॥  
शुद्धस्फटिकसङ्काशं  $ विस्फुलिङ्गार्कसन्निभम्  &  
वारिमारुतसङ्कीर्णं  % वालाग्रशतभागकम्  ॥ व्त्_१४३ ॥  
वायुवाहनम् आरूढं  $ शब्दातीतम् अनामयम्  &  
सम्प्रत्ययं तु गम्यो ऽसौ  % वहते देहमध्यतः  ॥ व्त्_१४४ ॥  
इडामध्यगतो वापि  $ पिङ्गलान्तर्गतो ऽपि वा  &  
सुषुम्नान्तर्गतश् चैव  % विषुवं समुदाहृतम्  ॥ व्त्_१४५ ॥  
इडा तु वामजा प्रोक्ता  $ दक्षिणे पिङ्गला स्मृता &  
अनयोर् मध्ये सुषुम्ना तु  % सृष्टिसंहारकारिका  ॥ व्त्_१४६ ॥  
इडा शान्तिकपुष्ट्यर्थे  $ मृत्यूच्चाटन पिङ्गला  &  
सुषुम्ना मोक्षदा चैव  % जीवमार्गानुसारिणी  ॥ व्त्_१४७ ॥  
पिङ्गलान्तर्गतं ध्यात्वा  $ रक्तवर्णं विचिन्तयेत्  &  
मारणोच्चाटनादीनि  % ततः कर्माणि कारयेत्  ॥ व्त्_१४८ ॥  
अमृतान्तर्गतं ज्ञात्वा  $ ध्यायेत् तुहिनसन्निभम्  &  
शान्तिपुष्टिवशाकर्षं  % तदा कर्माणि कारयेत्  ॥ व्त्_१४९ ॥  
व्रतयोगादिसंसिद्धिं  $ मूलमन्त्रेषु कारयेत्  &  
तद् अत्र जपमात्रेण  % मन्त्री साधयते क्षणात्  ॥ व्त्_१५० ॥  
अप्रसूता मृता योषित्  $ प्राप्तयौवनम् एव च  &  
तस्याः पांशुलिकां गृह्य  % वामभागे विचक्षणः  ॥ व्त्_१५१ ॥  
लिखेन् नामाक्षरं तत्र  $ देवीनाम् कूटसंस्थितम्  &  
वामाङ्गोज्ज्वलरक्तेन  % साधकः संयतव्रतः  ॥ व्त्_१५२ ॥  
स्त्रियं चैव लिखेत् तत्र  $ गवां रोचनया पुनः  &  
अनुलोमैर् विहन्यस् तु  % वामपादेन चाक्रमेत्  ॥ व्त्_१५३ ॥  
तत्क्षणाद् आनयेच् छीघ्रं  $ या स्त्री द्वादशयोजनात्  &  
पुरुषस्य तथा प्रोक्तं  % दक्षिणाङ्गे तु कारयेत्  ॥ व्त्_१५४ ॥  
अथाभिचारकं कुर्यात्  $ समिधानां तथास्थिभिः  &  
राजिकाविषरक्ताक्तं  % श्मशाने होमम् आरभेत्  ॥ व्त्_१५५ ॥  
नग्नो मुक्तशिखो भूत्वा  $ कपालत्रयसंस्थितः  &  
समिधाष्टशतं होमं  % रात्रौ कुर्याद् विचक्षणः  ॥ व्त्_१५६ ॥  
होमान्ते तु ततः शक्रं  $ कृष्णवर्णम् विचिन्तयेत्  &  
त्रिशूलेन विनिर्भिन्नं  % दण्डेन ताडितं शिरः  ॥ व्त्_१५७ ॥  
साधको घोररूपेण  $ क्रुद्धः संरक्तलोचनः  &  
सप्ताहान् नाशयेद् इन्द्रं  % किं पुनर् मानुषादिकम्  ॥ व्त्_१५८ ॥  
त्यक्तेन तु कुसुम्भेन  $ शतेनाष्टोत्तरेण तु &  
त्रिसन्ध्यं धारयेद् रात्रौ  % अग्निकार्यं तु कारयेत्  ॥ व्त्_१५९ ॥  
साध्यं तु साधकश् चैव  $ रक्तवर्णं विचिन्तयेत्  &  
होमान्ते तु ध्यायेत् साध्यं  % विह्वलं च सम्मूर्छितम्  ॥ व्त्_१६० ॥  
अङ्कुशेन हतो मूर्ध्नि  $ मायापाशेन वेष्टितम्  &  
राजानं राजपत्नीं वा  % सप्ताहाद् वशम् आनयेत्  ॥ व्त्_१६१ ॥  
गृहीत्वा तु महामांसं  $ दधिमध्वाज्यसंयुतम्  &  
आहुत्यष्टसहस्रेण  % सद्योत्कर्षणम् उत्तमम्  ॥ व्त्_१६२ ॥  
आत्मनः साध्यबीजं च  $ पञ्चदेव्या चतुष्टयम्  &  
नाडीमध्यगतं ध्यात्वा  % एकीकृत्य विचक्षणः  ॥ व्त्_१६३ ॥  
नाडीमार्गानुसारेण  $ प्रवेश्य साध्यविग्रहम्  &  
अनेनैव प्रयोगेण  % त्रैलोक्यं वशम् आनयेत्  ॥ व्त्_१६४ ॥  
अत उच्चाटनं कुर्याच्  $ छत्रूणां बलदर्पिताम्  &  
शुष्काणि निम्बपत्त्राणि  % ध्वजाग्राणि तथैव च  ॥ व्त्_१६५ ॥  
नृवालं चितिभस्मं च  $ काकपक्षाग्रपिच्छकम्  &  
कटुतैलविषं रक्तं  % तेनालोड्य तु होमयेत्  ॥ व्त्_१६६ ॥  
चण्डालाग्निं समाहृत्य  $ चितिकाष्ठं समिन्धयेत्  &  
उच्चाटयेत् त्रिरात्रेण  % त्यक्तबन्धुसुहृज्जनान्  ॥ व्त्_१६७ ॥  
वामहस्ततले चन्द्रं  $ ध्यात्वा सम्पूर्णमण्डलम्  &  
बीजपञ्चकसंयुक्तं  % यस्य तं दर्शयेत् करम्  ॥ व्त्_१६८ ॥  
दर्शनाद् वशम् आयान्ति  $ ये ऽपि हन्तुं समुद्यताः  &  
यं यं स्पृशति हस्तेन  % दासत्वम् उपगच्छति  ॥ व्त्_१६९ ॥  
दक्षिणे ऽप्य् एव वै हस्ते  $ विन्यसेद् रविमण्डलम्  &  
यं स्पृशेद् दर्शयेद् यं तु  % विद्विष्टाः सुहृदान्य् अपि  ॥ व्त्_१७० ॥  
निम्बस्थवायसं गृह्य  $ श्वपाकेनावतारितम्  &  
बीजैर् एतैर् विपर्यस्तैस्  % तैलाभ्यक्तं चिताहुतम्  ॥ व्त्_१७१ ॥  
तद् भस्म विषरक्ताक्तं  $ कृष्णान्ते रक्तवाससः  &  
परिजप्य सहस्रं तु  % विलोमैर् बीजपञ्चकैः  ॥ व्त्_१७२ ॥  
यं स्पृशेद् भस्मना तेन  $ काकवद् भ्रमते महीम्  &  
विद्विष्टः सर्वलोकानां  % यदि शक्रसमो भवेत्  ॥ व्त्_१७३ ॥  
यथात्मनि तथा साध्ये  $ बीजषोडशकं न्यसेत्  &  
जवापुष्पसमप्रख्यौ  % द्वाव् एतौ परिचिन्तयेत्  ॥ व्त्_१७४ ॥  
जातीहिङ्गुलकपक्षौ  $ लाक्षारससमप्रभौ  &  
पद्मसम्पुटमध्यस्थौ  % उभौ तौ साध्यसाधकौ  ॥ व्त्_१७५ ॥  
अङ्कुशं साध्यगुह्ये तु  $ दण्डं चात्मनि गुह्यतः  &  
कुसुम्भरक्तसङ्काशौ  % मायातन्त्वभिवेष्टितौ  ॥ व्त्_१७६ ॥  
पञ्चरात्रं त्रिरात्रं वा  $ निःशब्दो ध्यानपारगः  &  
वशम् आनयते क्षिप्रं  % नृपतिं मानगर्वितम्  ॥ व्त्_१७७ ॥  
द्विजयोषिन् मृता या तु  $ तस्या गृह्यं तु कर्पटम्  &  
कृष्णचतुर्दश्यां गृहीत्वा  % चित्यङ्गारैस् तदुद्भवैः  ॥ व्त्_१७८ ॥  
बीजैर् विदर्भितं नाम  $ यस्य यस्य च वेश्मनि  &  
निखन्यते स वै क्षिप्रं  % प्रयाति यमसादनम्  ॥ व्त्_१७९ ॥  
ततो विद्याव्रतश्लाघी  $ कीर्त्यादिभिर् अलङ्कृतः  &  
साध्यते ऽनेन प्रयोगेण  % म्रियते चाविकल्पतः  ॥ व्त्_१८० ॥  
गवां रोचनया चैव  $ यस्य नाम विदर्भितम्  &  
बीजैर् एतैः समायुक्तैर्  % आलिख्य प्रक्षिपेद् बुधः  ॥ व्त्_१८१ ॥  
पात्रं मध्वाज्यसम्पूर्णं  $ शतम् आवर्तयेद् द्रुतम्  &  
मुमुक्षोर् अपि तस्यास्त्रं  % शान्तिपुष्टिश् च जायते  ॥ व्त्_१८२ ॥  
शतजप्तो जलेनापि  $ ततो वा मुच्यते सदा  &  
व्याधिघातसमिद्भिस् तु  % व्याधिनात्यन्तपीडितः  ॥ व्त्_१८३ ॥  
अष्टोत्तरशतेनैव  $ आहुतीनां न संशयः  &  
क्षीराक्तेन तु देवेशि  % रोगी रोगाद् विमुच्यते  ॥ व्त्_१८४ ॥  
जुहोति यस् तु सततं  $ द्रव्यं तस्य गृहे तु यत्  &  
कुर्वन्तो ऽपि व्ययं नित्यम्  % अक्षयत्वं च गच्छति  ॥ व्त्_१८५ ॥  
नित्यं कालजपेनापि  $ सर्वेषां जायते प्रियः  &  
तेजस्वी बलसम्पन्नो  % नाप्य् असौ पीड्यते भयैः  ॥ व्त्_१८६ ॥  
श्रीकामः श्रीफलं जुह्यात्  $ पद्मं चाज्यमधुप्लुतम्  &  
लक्षैकेन महावित्तो  % मन्त्री लक्षद्वयेन तु  ॥ व्त्_१८७ ॥  
लक्षत्रयेण पृथ्वीशो  $ निर्जितारिर् भवेद् ध्रुवम्  &  
सर्वकामस् तिलं जुह्यात्  % प्राप्नुयात् तु न संशयः  ॥ व्त्_१८८ ॥  
लक्षेणैकेन देवेशि  $ साधकः स जितेन्द्रियः  &  
त्यक्तेन नरमांसेन  % छागस्य पिशितेन वा  ॥ व्त्_१८९ ॥  
लक्षमात्रहुतेनाशु  $ यद् इष्टं तद् अवाप्नुयात्  &  
कृष्णागोपयसा सार्धं  % नृमांसं तण्डुलान्वितम्  ॥ व्त्_१९० ॥  
पायसं शववक्त्रे तु  $ जुहुयात् तावतन्द्रितः  &  
यावद् उत्तिष्थते प्रेतः  % किं करोमीति सो ऽब्रवीत्  ॥ व्त्_१९१ ॥  
मार्गितव्यं यद् इष्तं तु  $ लभनीयं यशस्विनि  &  
गुडिकाञ्जनपादुकं  % खन्यं वा राज्यम् एव च  ॥ व्त्_१९२ ॥  
(एम्।: गुडिकाञ्चनपादूं ? च एद्)    
विधानं शक्रनाशं च  $ पादलेपरसायनम्  &  
एतेषां प्रार्थितं चैकं  % दत्त्वागच्छति नान्यथा  ॥ व्त्_१९३ ॥  
उद्धता या मृता योषित्  $ तस्या गृह्याङ्गुलीयकम्  &  
अभिमन्त्र्य इमैर् बीजैर्  % अनुलोमैः शतेन तु  ॥ व्त्_१९४ ॥  
अष्ताधिकेन मन्त्रज्ञः  $ साध्यनाम विदर्भयेत्  &  
यस्या ददाति तद्वद् आस्ते  % स्त्रियायाः साधकोत्तमः  ॥ व्त्_१९५ ॥  
आकर्ष्यति तां क्षिप्रं  $ यदि स्याद् उर्वशीसमा  &  
योजनानां शतस्यापि  % दूरेणापि समर्पितम्  ॥ व्त्_१९६ ॥  
पुरुषस्य भवेद् देवि  $ उद्धतस्य यशस्विनि  &  
काकमांसं गृहीत्वा तु  % निम्बतैलसमायुतम्  ॥ व्त्_१९७ ॥  
श्मशानाग्निं समाधाय  $ शिग्रुकाष्ठेन साधयेत्  &  
जुहुयात् सप्तरात्रं तु  % यस्य नाम्ना तु साधकः  ॥ व्त्_१९८ ॥  
विद्विष्तो दृश्यते लोके  $ एष विद्वेषणं परम्  &  
अतो ऽन्यत् सम्प्रवक्ष्यामि  % रहस्यम् इदम् अद्भुतम्  ॥ व्त्_१९९ ॥  
यद् विदित्वा महेशानि  $ सिद्धिम् आप्नोति पुष्कलाम्  &  
स्वकाले सम्प्रयोगेण  % सिद्धिस् तन्त्रेषु कीर्तिता  ॥ व्त्_२०० ॥  
ततः स्वकालं कुर्वीत  $ स्वानि कर्माणि साधकः  &  
साध्यहृत्पद्मसंस्थं तु  % ध्यात्वादौ बीजपञ्चकम्  ॥ व्त्_२०१ ॥  
कुर्वीत मनसा पूजाम्  $ इतायाप्रवतो ? पदा  &  
माययाच्छादयेत् पश्चात्  % साध्यम् अन्तोबहिर्युतम्  ॥ व्त्_२०२ ॥  
मायाकमलनालेन  $ साध्यम् आवेष्तम् आनयेत्  &  
ततः स्वात्मीकम् आनीय  % मायातत्त्वश्लथीकृतम्  ॥ व्त्_२०३ ॥  
पुन् अस् तत् स्थापयित्वा तु  $ सम्मुखः साधकोत्तमः  &  
न्यस्तव्यं तु यद् आदौ तु ?  % साध्ये वै बीजपञ्चकम्  ॥ व्त्_२०४ ॥  
मायावेष्तितं तन् मन्त्री  $ जपेद् अष्टशतं ततः  &  
साध्यनामाक्षरोपेतं  % तत्प्रबुद्धासने स्थितम्  ॥ व्त्_२०५ ॥  
एवं देवि ततः शीघ्रं  $ ध्वस्तजानुशिरोरुहः  &  
आकृष्तो विधिनानेन  % साध्यः किङ्करितो महान्  ॥ व्त्_२०६ ॥  
अतः परं प्रवक्ष्यामि  $ बद्धे रुद्धे ऽपि मोक्षणम्  &  
यथा संहरते शक्रं  % तत्प्रयोगम् इदं शृणु  ॥ व्त्_२०७ ॥  
साध्यहृत्कमलान्तःस्थं  $ ध्यात्वैवं बीजपञ्चकम् &  
कुर्वीत पूर्ववत् पूजां  % सुषुम्नायागनिर्गदा ?  ॥ व्त्_२०८ ॥  
संहारास्त्रं ततो मन्त्री  $ तुम्बुरुं मूर्ध्नि विन्यसेत् &  
देवीनां च ततस् तेन  % साध्यम् आवृत्य योगवित्  ॥ व्त्_२०९ ॥  
तत्र यो मूर्ध्नि तेनैव  $ ज्वलितानलवर्चसा  &  
दृष्त्वा तं मनसा भूयो  % मूर्च्छितं भुवि विह्वलम्  ॥ व्त्_२१० ॥  
हृदि बद्ध्वाङ्कुशेनैव  $ आनयेद् आत्मनो ऽन्तिकम्  &  
ततस् त्वधोमुखं स्थाप्य  % पीडितं छर्दयेद् असृक्  ॥ व्त्_२११ ॥  
पश्चात् तु हृदये तस्य  $ न्यस्तव्यं बीजपञ्चकम्  &  
प्रोद्धृत्य साध्यनामैवं  % संहारास्त्रविदर्भितम्  ॥ व्त्_२१२ ॥  
एवं विगतरक्षं तु  $ स्याप्युद्गतं तु ? ततः  &  
जपेद् अष्टसहस्रं तु  % ज्वालामालाभिर् आवृतम्  ॥ व्त्_२१३ ॥  
ततस् तु कर्मणानेन  $ तेनैव तु विधानतः  &  
साध्यः प्रयाति निधनं  % मृत्युर् आन्तिम ? कम्पयेत्  ॥ व्त्_२१४ ॥  
इत्य् एतत् कथितं देवि  $ समासाद्यं तु पूर्वशः  &  
यथा संहरते शक्रं  % बद्धे रुद्धे ऽथ मोक्षणात्  ॥ व्त्_२१५ ॥  
क्रोधेन महता दीप्तः  $ प्रयोगम् इदम् आरभेत्  &  
सुषुम्नायां यदा देवः  % स्वयञ्चारेण वर्तते  ॥ व्त्_२१६ ॥  
सुषुम्नान्तर्गतं ध्यात्वा  $ रक्तवर्णं विचिन्तयेत्  &  
विद्वेषोच्चाटनादीनि  % ततः कर्माणि कारयेत्  ॥ व्त्_२१७ ॥  
बीजपञ्चकदेवस्य  $ वर्गान्तरयुतस्य च  &  
वर्णान्तयागम् एकान्ते  % सदा गोपितं तन् मया  ॥ व्त्_२१८ ॥  
तदा तु सर्वकार्याणां  $ सिद्धये शृणु सुव्रते  &  
कुसुम्भरजसालोड्यं  % शालीनां पिष्टकेन च  ॥ व्त्_२१९ ॥  
भस्मना चन्दनेनापि  $ नागकेशरजेन वा  &  
सुगन्धैश् च विचित्रैश् च  % लिखेच् च सुसमाहितः  ॥ व्त्_२२० ॥  
वर्गातीतस्य गर्भे तु  $ न्यसेत् पद्मं चतुर्दलम्  &  
तत्र सभ्रातृका देव्यः  % पूजयेद् बीजपञ्चके  ॥ व्त्_२२१ ॥  
एवं पूजितमात्रास् तु  $ सर्वदासर्वकामदाः  &  
भवन्ति नियतं[नित्यं]  % धर्मकामार्थमोक्षदाः  ॥ व्त्_२२२ ॥  
यागम् एवं च कृत्वान्ते  $ ततो लक्षत्रयं जपेत्  &  
ततः सिद्धिम् अवाप्नोति  % ब्रह्मघ्नो ऽपि हि नान्यथा  ॥ व्त्_२२३ ॥  
मनसा चिन्तितं कामं  $ तदा प्रभृतिम् आप्नुयात्  &  
अतः परं प्रवक्ष्यामि  % जपस्य विधिम् उत्तमम्  ॥ व्त्_२२४ ॥  
एकासनस्थितो मन्त्री  $ यागं कृत्वा विधानवित्  &  
एकचित्तः प्रसन्नात्मा  % वामहस्ताक्षसूत्रधृक्  ॥ व्त्_२२५ ॥  
जपकर्म सदाकुर्याद्  $ विशेषम् अपरं शृणु  &  
वश्यकामो जपं कुर्याद्  % अनुलोमैर् विदर्भितम्  ॥ व्त्_२२६ ॥  
बीजैर् एतैर् यथान्यायं  $ साध्यनामाक्षरान्वितैः  &  
कालं तत्र विजानीयात्  % कालसिद्धिः प्रवर्तते  ॥ व्त्_२२७ ॥  
मारणे प्रतिलोमैस् तु  $ साध्यनाम तु पूर्वतः  &  
विद्वेषे ऽपि विलोमैस् तु  % फट्कारान्तं प्रयोजयेत्  ॥ व्त्_२२८ ॥  
मारणे प्रतिलोमैस् तु  $ हूम्फत्कारान्त द्यन् ? तकैः  &  
ॐ स्वाहा नमो ऽन्तैस् तु  % वश्याकर्षणकर्मसु  ॥ व्त्_२२९ ॥  
होमयेद् एवम् एवं तु  $ सर्वं कुर्याद् विचक्षणः  &  
नमस्कारो जपस्यान्ते  % स्वाहा होमे प्रकीर्तितम्  ॥ व्त्_२३० ॥  
स्वशोणिताक्तं लशुनं  $ मारणे प्रतिहोमयेत्  &  
उच्चातने काकपक्षं  % वश्ये जातिं तु होमयेत्  ॥ व्त्_२३१ ॥  
विद्वेषे श्लेष शिग्रुं च  $ होमयेद् अविचारणात्  &  
आकर्षणे बकुलपुष्पं  % होमयेच् च विचक्षणः  ॥ व्त्_२३२ ॥  
सर्वे यागसमुद्दिष्ताः  $ कालज्ञस्य यशस्विनि  &  
येन कालं च वै ज्ञातं  % तेन ज्ञातः सदाशिवः  ॥ व्त्_२३३ ॥  
सदाशिवे परिज्ञाते  $ सिद्धिं शाम्यन्ति साधकाः  &  
कालतत्त्वं च विज्ञेयं  % तत्त्वात्सिद्धिः प्रवर्तते  ॥ व्त्_२३४ ॥  
तत्त्वहीना न सिध्यन्ति  $ प्रयत्नेनापि साधकाः  &  
तस्मात् सर्वप्रयत्नेन  % कालतत्त्वं विदुर् बुधाः  ॥ व्त्_२३५ ॥  
क्रियाकालं च वै शून्यं  $ न सिध्यन्तीह साधकाः  &  
तस्मात् क्रियां च कालं च  % असञ्ज्ञेयं प्रयत्नतः  ॥ व्त्_२३६ ॥  
  
श्रीदेव्य् उवाच   
  
स कालश् च कथं ज्ञेयो  $ यो ऽसाव् उक्तस् त्वया प्रभो  &  
कालहीनानृतं मन्ये  % सर्वम् एव च शङ्कर  ॥ व्त्_२३७ ॥  
  
श्री ईश्वर उवाच    
  
शृणु देवि परं गुह्यं  $ कालतत्त्वात्मविग्रहम्  &  
यज् ज्ञात्वा तु सुखेनैव  % सिद्धिर् भवति मन्त्रिणाम्  ॥ व्त्_२३८ ॥  
अयुतं द्वे च विज्ञेयाः  $ षोडशैव शतानि च  &  
चतुर्विंशतिसङ्क्रान्त्या  % द्वादशाङ्गुलगतागते  ॥ व्त्_२३९ ॥  
शरीरे तु यथा देवि  $ स्थितं सकलनिष्कलम्  &  
तथा हंसं प्रवक्ष्यामि  % साधकानां हिताय वै  ॥ व्त्_२४० ॥  
पादौ पायुर् उपस्थम् च  $ हस्तौ वागिन्द्रियस् तथा  &  
श्रोत्रत्वक्चक्षुषा जिह्वा  % नासिका च तथापरा  ॥ व्त्_२४१ ॥  
पृथ्व्य् आपस् तथा तेजो  $ वायुर् आकाशम् एव च  &  
शब्दः स्पर्शश् च रूपं च  % रसो गन्धस् तथैव च  ॥ व्त्_२४२ ॥  
मनो बुद्धिर् अहङ्कारो  $ अव्यक्तम् पुरुषस् तथा  &  
पञ्चविंशतितत्त्वानि  % शरीरे तु विदुर् बुधाः  ॥ व्त्_२४३ ॥  
एभिर् आधारभूतैस् तु  $ आधेयो ध्यायते सदा  &  
आधारं पुरम् इत्य् उक्तं  % पुरुषश् चाधेय उच्यते  ॥ व्त्_२४४ ॥  
हृत्पद्मे कर्णिकावस्थ  $ ऊर्ध्वगामी सदात्मकः  &  
निष्कलस्य तु देवस्य  % पुनर् आधारसंस्थितिः  ॥ व्त्_२४५ ॥  
तत्पुरुषम् आधाराधेयं  $ निष्कलं परमं शिवम्  &  
षत्कौशिकशरीरं तु  % तत्त्वानां पञ्चविंशतिः  ॥ व्त्_२४६ ॥  
दशवायुसमायुक्तं  $ नाडीभिर् व्यापितं पुरम्  &  
शरीरं त्रिगुणं चैव  % सर्वदैवतसंयुतम्  ॥ व्त्_२४७ ॥  
अनेनाधिष्थितं देवि  $ चक्रवत् परिवर्तते  &  
यथा तारगणं सर्वं  % ग्रहनक्षत्रमण्डलम्  ॥ व्त्_२४८ ॥  
ध्रुवाधिष्थितं तत् सर्वम्  $ अचलं परिवर्तते  &  
तद्वच् छरीरं देवस्य  % सर्वबीजगणं हि यत्  ॥ व्त्_२४९ ॥  
शिवेनाधिष्थितं ज्ञात्वा  $ तन्त्रे सिद्धिम् अवाप्नुयात्  &  
त्रिकुब्जिकुतिलाकारा  % षष्ठस्वरसमन्विता  ॥ व्त्_२५० ॥  
शक्तिर् बिन्दुविनिर्भिन्ना  $ देहस्था सकलात्मका  &  
अस्यास् तेजःशिखा सूक्ष्मा  % मृणालतन्तुसन्निभा  ॥ व्त्_२५१ ॥  
ज्योतिरूपा च सा ज्ञेया  $ तस्यान्ते तु पुनः शिवः  &  
अकारादिक्षकारान्तम्  % आब्रह्मभुवनं जगत्  ॥ व्त्_२५२ ॥  
अस्मिंश् चोद्पद्यते सर्वं  $ तत्रैव प्रलयं भवेत्  &  
एष देवः परः सूक्ष्म  % आधाराधेयसंस्थितः  ॥ व्त्_२५३ ॥  
अयने विषुवे चैव  $ आग्नेयामृतकारणम्  &  
यदा वारुणमार्गस्थ  % इडामध्यगतो भवेत्  ॥ व्त्_२५४ ॥  
हिमकुन्देन्दुसङ्काशो  $ विज्ञेयः शुचिकर्मणि  &  
द्वादशादित्यसङ्काशः  % पिङ्गलान्तर्गतो यदा  ॥ व्त्_२५५ ॥  
अरुणानलसङ्काशं  $ रौद्रकर्मणि योजयेत्  &  
सुषुम्नायां यदा देव  % उपशान्तो वहत्य् असौ  ॥ व्त्_२५६ ॥  
मोक्षमार्गम् इदं देवि  $ ज्योतीरूपं परापरम्  &  
एष देवो गतिश् चैव  % कालतत्त्वात्मविग्रहः  ॥ व्त्_२५७ ॥  
साधकस्य हितार्थाय  $ परमार्थम् उदाहृतम्  &  
एतत्सर्वं समाख्यातं  % कालतत्त्वात्मविग्रहम्  ॥ व्त्_२५८ ॥  
त्रिसंस्थे तु समासेन  $ सर्वतन्त्रेषु सिद्धिदम्  &  
नाडीसंस्थं यथा कर्म  % कुरुते मन्त्रिणः सदा  ॥ व्त्_२५९ ॥  
तद् अहं सम्प्रवक्ष्यामि  $ शृणु त्वं च वरानने  &  
इडा च पिङ्गला चैव  % नाड्यौ द्वे समुदाहृते  ॥ व्त्_२६० ॥  
यतो नित्यं चरेद् देवः  $ क्रमशश् च निवर्तते  &  
तान्य् आत्मवतकर्माणि  % प्रयुक्तं कुरुते प्रभुः  ॥ व्त्_२६१ ॥  
स एव कुरुते कर्म  $ बीजनाडीप्रयोगतः  &  
अयं कालः समाख्यातस्  % तृत्वेदय ? समन्वितः  ॥ व्त्_२६२ ॥  
देहस्थम् कथितं देवि  $ ऋतुयुक्तस् तु साधकः  &  
ज्ञात्वा कालं च तत्त्वं तु  % ततः कर्म समारभेत्  ॥ व्त्_२६३ ॥  
शान्तिकं पौष्तिकं चापि  $ विद्वेषोच्चाटनं तथा  &  
वश्याकर्षणकं कुर्याद्  % यदि कालं विजानते  ॥ व्त्_२६४ ॥  
सौम्यानि सौम्यकाले तु  $ रौद्रे रौद्राणि कारयेत्  &  
अन्यकालकृतं कर्म  % वृथा भवति साधके  ॥ व्त्_२६५ ॥  
तस्मात् सर्वप्रयत्नेन  $ काले कर्माणि कारयेत्  &  
स्वरक्तं गोचनं चैव  % तथा सिन्दूरम् एव च  ॥ व्त्_२६६ ॥  
कुसुम्भरजःसम्मिश्रं  $ दधिमध्वाज्यसंयुतम्  &  
खदिरै रक्तसमिधैर्  % अथवा रक्तचन्दनैः  ॥ व्त्_२६७ ॥  
अत्र दिग्ध्वा हुनेन् मन्त्री  $ सप्ताहाद् वशम् आनयेत्  &  
प्रतिमां लवणमयीं कृत्वा  % शताभिमन्त्रितां बुधः  ॥ व्त्_२६८ ॥  
पादौ प्रभृति होतव्यं  $ यावद् अष्टशतं भवेत्  &  
त्रिसन्ध्याम् एकचित्तस् तु  % अमोघवश्यतां नयेत्  ॥ व्त्_२६९ ॥  
सैक्थीं तु प्रतिमां कृत्वा  $ त्र्यूषणेन तु लेपयेत्  &  
प्रतिमासु सुसम्पूर्णं  % कण्टकैर् मदनोद्भवैः  ॥ व्त्_२७० ॥  
विदर्भ्य पादौ गुह्यं च  $ ललातं च विचक्षणः  &  
कुचयुग्मे च देवीनाम्  % अग्रतो निखनेत तु  ॥ व्त्_२७१ ॥  
अधोमुखां विलिप्ताङ्गां  $ राजिकालवणेन तु  &  
वामनासिकरक्तेन  % नाममन्त्रैर् विदर्भिताम्  ॥ व्त्_२७२ ॥  
लिखित्वा हृदये कुर्याद्  $ वह्निं प्रज्वाल्य चोपरि  &  
राजिकालवणं चैव  % होतव्याष्तशतं बुधः  ॥ व्त्_२७३ ॥  
त्रिसन्ध्याम् एव सप्ताहात्  $ त्रैलोक्यं वशम् आनयेत्  &  
कुलालकरनिर्मुक्त-  % मृदा प्रतिमयीकृता  ॥ व्त्_२७४ ॥  
तेनैव कण्तकैर् विद्ध्वा  $ स्वस्थानस्थैस् तु मन्त्रिणः  &  
भगे वा अथवा लिङ्गे  % सन्मन्त्राण्य् अष्टशतानि तु  ॥ व्त्_२७५ ॥  
सूत्रयेद् गुह्यदेशे तु  $ गृणन् मन्त्रं तु सर्वदा  &  
सप्ताहाद् आनयेद् वश्यं  % स्त्रियं वा पुरुषम् अपि वा  ॥ व्त्_२७६ ॥  
मानुषास्थिमयं कीलं  $ कृत्वा तु चतुरङ्गुलम्  &  
क्षीरवृक्षं भगे लिख्य  % लिङ्गं वा कीलयेत् ततः  ॥ व्त्_२७७ ॥  
षण्डिलस् तु भवेत् साध्य  $ आर्द्रयोगो न संशयः  &  
उद्धृतेन भवेन् मोक्षं  % नात्र कार्या विचारणा  ॥ व्त्_२७८ ॥  
मधूका श्वेतपद्मं च  $ रोचना नागकेशरम्  &  
तगरं चैव सूक्ष्मेलम्  % अञ्जनं समभागिकम्  ॥ व्त्_२७९ ॥  
कन्यया पिषितं कृत्वा  $ यागं कृत्वा यथोदितम्  &  
सहस्राष्ताधिकं जप्त्वा  % जपेन यजने ततः  ॥ व्त्_२८० ॥  
सर्वलोकेषु दृश्यन्ते  $ कामदेवसमो ऽपि तत्  &  
विचरेत महीं कृत्स्नां  % नात्र कार्या विचारणा  ॥ व्त्_२८१ ॥  
मञ्जिष्था कुन्दुरुश् चैव  $ हरिद्रे द्वे तु पीषयेत्  &  
पिष्त्वा पूर्वविधानेन  % ततो गुह्यं प्रलेपयेत्  ॥ व्त्_२८२ ॥  
प्रवृत्ते मैथुने काले  $ पतिर् दासं करिष्यति  &  
मेषलोचनमूलं तु  % कम्बल्या क्षीरसाधितम्  ॥ व्त्_२८३ ॥  
श्मशाने साधयेन् मन्त्री  $ रात्रौ काष्ठैस् तदुद्भवैः  &  
कपालैर् गुण्डयेद् अङ्गं  % रक्तवासोपरिच्छदम्  ॥ व्त्_२८४ ॥  
उद्वर्तनो ऽभयो ह्य् एष  $ वज्रवत् स्याङ्कुशोपमः  &  
भक्षयेद् देशयेत् कञ्चित्  % कामाङ्कुशविनिर्गतः  ॥ व्त्_२८५ ॥  
पुरुषो वशम् आयाति  $ स्त्री वा मदनगर्विता  &  
वाल्मीकमृत्तिकां गृह्य  % बलीवर्दं तु कारयेत्  ॥ व्त्_२८६ ॥  
कन्याकर्तितसूत्रेण  $ तस्य नासां प्रवेधयेत्  &  
अथवा पद्मसूत्रेण  % रक्तचन्दनलेपितम्  ॥ व्त्_२८७ ॥  
रक्तपुष्पैः समभ्यर्च्य  $ सर्वार्णवं समानयेत्  &  
साध्यस्य विलिखेन् नाम  % स्वरक्तेन वृषोदरे  ॥ व्त्_२८८ ॥  
श्रीवृक्षकोतरे स्थाप्य  $ साध्यम् एवं वशीकुरु  &  
अनेनैव मृदा मेषं  % कारयेन् मन्त्रवित् सदा  ॥ व्त्_२८९ ॥  
मेषसूत्रेण वै नासां  $ वेधयेत् पूर्ववच् छुचिः  &  
देवीनाम् अग्रतः स्थाप्य  % तस्य नासां प्रचालयेत्  ॥ व्त्_२९० ॥  
यं यं विज्ञापयेत् कामं  $ तं तं प्राप्नोति साधकः &  
एते योगवरा देवि  % मया तव उदाहृताः  ॥ व्त्_२९१ ॥  
वर्णानाम् उदरे यागं  $ सर्वकामप्रसिद्धिदम्  &  
एवम् एव मगर्भस्थं  % मारणे सम्प्रयोजयेत्  ॥ व्त्_२९२ ॥  
गवां रोचनया लिख्य  $ एवम् एव प्रयोजयेत्  &  
सोदरेमूकतां कुर्याद्  % वागीशम् अपि मूकयेत्  ॥ व्त्_२९३ ॥  
नित् यम् आकर्षयेत् प्रोक्तम्  $ आकारोदरे पूजिता  &  
महापुरुषवरस्त्रीणां  % जपमाना तु कीर्तनात्  ॥ व्त्_२९४ ॥  
ज्ञानाङ्कुशगता पूजा  $ क्षिप्रं प्रायेषु वस्तुषु  &  
उन्मनेष्व् अथ घोरेषु  % साकारेण तु साधयेत्  ॥ व्त्_२९५ ॥  
एकारोदरयागेन  $ भवत्य् अर्थप्रदायिका  &  
वकारमध्यगा चैव  % वशीकरणकर्मणि  ॥ व्त्_२९६ ॥  
धर्मार्थमोक्षदा चैव  $ पुष्टितेजोविवर्धनी  &  
भवति नियता देवि  % हंसमध्येषु पूजितम्  ॥ व्त्_२९७ ॥  
भञ्जने यदि सैन्यानां  $ भकारजथरे स्थितम्  &  
भवति नियता क्षिप्रं  % क्षेमनाभिगरीयसी  ॥ व्त्_२९८ ॥  
मारणे तु प्रयोक्तव्यं  $ फत्कारान्ते व्यवस्थिता  &  
विद्वेषं तु प्रयच्छन्ति  % जकारजथरेस्थिता  ॥ व्त्_२९९ ॥  
शत्रुकुलोच्छादं कुर्यात्  $ हूं फत्कारान्ते व्यवस्थिता  &  
स्वल्पप्रायेषु कार्येषु  % यकारजथरोदरे  ॥ व्त्_३०० ॥  
देहन्यासं पुनर् वक्ष्ये  $ अभेद्यं परमेश्वरि  &  
विन्यस्य करणान् साक्षान्  % महाभूतेषु पञ्चसु  ॥ व्त्_३०१ ॥  
देहे तत्त्वत्रयं न्यस्य  $ प्राणायामपुरःसरः  &  
शरीरे विन्यसेद् देवि  % पूर्वम् उक्तक्रमेण तु  ॥ व्त्_३०२ ॥  
माययाच्छादयित्वा तु  $ अङ्कुशेन निरोधयेत्  &  
योनिं बद्ध्वा ततः पश्चात्  % साधकः सुसमाहितः  ॥ व्त्_३०३ ॥  
स्वदेहे नमसा मन्त्री  $ कल्पोक्तेन तु कर्मणा  &  
कुर्यात् सर्वाणि कार्याणि  % ततः सिद्धिर् न संशयः  ॥ व्त्_३०४ ॥  
नयोत्तरादितन्त्रेषु  $ कल्पोक्तं कर्म कारयेत्  &  
अथवादशलक्षाणि  % जपेद् यस् तु विधानतः  ॥ व्त्_३०५ ॥  
ततः सभ्रातृका देव्यः  $ साधकस्याग्रतः स्थिताः  &  
वरम् इष्तं प्रयच्छन्ति  % त्रयातीतं पदं हि यत्  ॥ व्त्_३०६ ॥  
बीजपञ्चकम् एतद् धि  $ न देयं यस्य कस्यचित्  &  
वर्गान्तनिर्गुणाक्रान्तं  % सम्यग् वै बीजपञ्चकम्  ॥ व्त्_३०७ ॥  
एवम् एव पुरा कृत्वा  $ ज्ञात्वैवं हि विधानतः  &  
बीजानि बीजयेत् प्राज्ञः  % ततः कर्म समारभेत्  ॥ व्त्_३०८ ॥  
एवं विधानविद् यस् तु  $ हीनो वा सर्वलक्षणैः  &  
अपि पातकसंयुक्तः  % स सिद्धिफलभाग् भवेत्  ॥ व्त्_३०९ ॥  
वर्गान्तनिर्गुणाख्यस्य  $ अस्यापि परमं स्मृतम्  &  
हृदयं देवदेवीनाम्  % एकाक्षरम् अतः परम्  ॥ व्त्_३१० ॥  
यत्र सभ्रातृका देव्यः  $ कूटदेहा व्यवस्थिताः  &  
नातः परतरो मन्त्रस्  % त्रिषु लोकेषु विद्यते  ॥ व्त्_३११ ॥  
गोपितव्यं प्रयत्नेन  $ तन्त्रसारं सुदुर्लभम्  &  
ममापि गोपितं देवि  % सर्वज्ञेनापि सर्वदा  ॥ व्त्_३१२ ॥  
निश्चयं मम बद्ध्वान्त ?  $ यच् च देवेन भाषितम्  &  
त्वयापि चैवम् एवं हि  % रक्षणीयं प्रयत्नतः  ॥ व्त्_३१३ ॥  
चिन्तारत्नम् इदं गुह्यं  $ व्रतसाधनवर्जितम्  &  
अनुस्मरणामात्रेण  % सम्यग्ज्ञाय क्रमेण तु  ॥ व्त्_३१४ ॥  
वर्णयागक्रमेणैव  $ पूर्वोक्तेन यथाक्रमम्  &  
सिध्यते नात्र सन्देहः  % सर्वकामस् तु मन्त्रिणाम्  ॥ व्त्_३१५ ॥  
शान्तिकं पौष्तिकं चैव  $ विद्वेषोच्चाटनं तथा  &  
वश्याकर्षस् तथा नाशं  % सर्वं सिध्यति साधके  ॥ व्त्_३१६ ॥  
शुक्रेण सर्वतोभद्रे  $ महासम्मोहने तथा  &  
निर्मथ्य कथितो देवि  % दध्नो घृतम् इवोद्धृतम्  ॥ व्त्_३१७ ॥  
परीक्ष्य गुरुणा शिष्यं  $ गुरुदेवाग्निपूजकम्  &  
तस्य देयम् इदं तन्त्रं  % न च नास्तिकनिन्दके  ॥ व्त्_३१८ ॥  
न दीक्षिता न सिध्यन्ति  $ स्थिताः कल्पशतैर् अपि  &  
स्वयङ्गृहीतमन्त्राश् च  % नास्तिका वेदनिन्दकाः  ॥ व्त्_३१९ ॥  
समयेभ्यः परिभ्रष्तास्  $ तथा तन्त्रविदूषकाः  &  
गुरूणां विहेठनपरास्  % तन्त्रसारविलोपकाः  ॥ व्त्_३२० ॥  
योगिनीभिः सदा भ्रष्टाः  $ कथ्यन्ते धर्मलोपकाः  &  
इति तथ्यं महादेवि  % सुरासुरनमस्कृतम्  ॥ व्त्_३२१ ॥  
सारम् एतद् धि तन्त्रस्य  $ तस्य तत्स्थं महानये  &  
आज्ञा भगवतश् चैव  % शिवस्य परमात्मनः  ॥ व्त्_३२२ ॥  
  
श्रीदेव्य् उवाच   
  
श्रुतं मया महादेव  $ वीणासद्भावम् उत्तमम्  &  
तन्त्रं वीणाशिखं नाम  % दुर्लभं त्रिदशेष्व् अपि  ॥ व्त्_३२३ ॥  
वर्गान्तनिर्गुणाख्यस्य  $ अस्यापि परमं च यत्  &  
एकाक्षरं परं गुह्यं  % भुक्तिमुक्तिप्रदायकम्  ॥ व्त्_३२४ ॥  
गोपितं तु त्वया देव  $ सारभूतं महेश्वर  &  
तपसा दुर्धराल्लब्धं  % यच् च ज्ञानं शिवोद्भवम्  ॥ व्त्_३२५ ॥  
प्रसादं कुरु देवेश  $ यत्र सिद्धिर् ध्रुवं स्थिता  &  
प्राप्ते कलियुगे घोरे  % सङ्कते बहुपातके  ॥ व्त्_३२६ ॥  
सर्वस्रोतःप्रपन्नानाम्  $ आशु सिद्धिर् यथा नृणाम्  &  
प्रसादं कुरु देवेश  % कः परम्पारते मम  ॥ व्त्_३२७ ॥  
अल्पप्रज्ञाः कुमतयो  $ बहुव्याकुलचेतसा  &  
तन्त्रं नैवाधिगच्छन्ति  % न चैव बहुधा श्रुतम्  ॥ व्त्_३२८ ॥  
इति देव त्वया पूर्वं  $ कथितं गुरुणात्मना  &  
अस्माकम् अपि सङ्क्षेपात्  % कथयस्व महेश्वर  ॥ व्त्_३२९ ॥  
  
श्री ईश्वर उवाच   
  
अहो स्वभावप्रकृते  $ किम्प्रश्नासि पुनः ऽपुनः  &  
यन् मया कथितं पूर्वं  % तद् गृहाण सुभाषितम्  ॥ व्त्_३३० ॥  
  
श्रीदेव्य् उवाच   
  
न भूयः परिपृच्छामि  $ प्रश्नम् एका गरीयसी  &  
वारम् एकं कुरु व्यक्तं  % प्रसादं सूक्ष्मगोचरम्  ॥ व्त्_३३१ ॥  
  
श्री ईश्वर उवाच    
  
शृणु देवि प्रयत्नेन  $ सूक्ष्मात् सूक्ष्मतरं महत्  &  
प्रयोगं सर्वतन्त्राणाम्  % उत्तरं सर्वसिद्धये  ॥ व्त्_३३२ ॥  
येन संस्मृतमात्रेण  $ सिद्धिर् हस्ततले स्थिता  &  
नायासो न व्रतश् चैव  % न तपश् च महेश्वरि  ॥ व्त्_३३३ ॥  
नाग्निकर्म न चैवार्चा  $ स्मरणात् सिद्धिदः स्मृतः  &  
शृणुष्वैकाक्षरं देवि  % सद्भावपरसंहितम्  ॥ व्त्_३३४ ॥  
शरीरं तत्त्वराजानं  $ जातवेदसि संस्थितम्  &  
शिखायां संस्थितो देवो  % बिन्दुदेवी जया स्मृता  ॥ व्त्_३३५ ॥  
यश्चात्रोर्ध्वं भवेद् देवि  $ सौकरः परिकीर्तितः  &  
तन्तुदेवं विजानीयान्  % मकारं बिन्दुदेवताम्  ॥ व्त्_३३६ ॥  
एवं तु पञ्चधा देवि  $ तत्त्वराजं तु कीर्तितम्  &  
चतुर्विंशतिकोष्थे तु  % यो मन्त्रनायकः स्मृतः  ॥ व्त्_३३७ ॥  
तत्त्वराज इति ख्यात  $ ऊनविंशत्य् अधः स्मृतः  &  
विंशकेन स्वरेणैव  % बिन्दुमूर्ध्ना तु पीडितम्  ॥ व्त्_३३८ ॥  
एष एकाक्षरः प्रोक्तस्  $ त्वत्प्रियार्थं वरानने  &  
सुषिरं तत्त्वराजानं  % जातवेदसि संस्थितम्  ॥ व्त्_३३९ ॥  
विष्णोर् उपरि दीप्तेन  $ जपेल् लक्षत्रयं बुधः  &  
आकर्षयेद् द्रुमाण्य् एष  % मृगपक्षिसरीसृपान्  ॥ व्त्_३४० ॥  
मानुषाणां तु का चिन्ता  $ आकर्षणविधिं प्रति  &  
एकादशमः संयुक्तस्  % तत्त्वराजेन शोभने  ॥ व्त्_३४१ ॥  
शिरसा बिन्दुभिन्नेन  $ हृदि चैष निगद्यते  &  
सप्तविंश शिरः प्रोक्तं  % त्रिंशमस् तु शिखा भवेत्  ॥ व्त्_३४२ ॥  
ऊनचत्वारिंशतिर् देवि  $ तत्त्वो ऽयं कवचः स्मृतः  &  
षोडशस्वरसंयुक्तम्  % एतद् अस्त्रं प्रकीर्तितम्  ॥ व्त्_३४३ ॥  
नेत्रं तु कथितं देवि  $ विंशत्यक्षरयोजितम्  &  
एष एकाक्षरो देवि  % षडङ्गः समुदाहृतः  ॥ व्त्_३४४ ॥  
  
हंसो मायायुक्तो देवि  $ नाराचास्त्रविदर्भितः  &  
सविसर्गनयपदं बीजान्तस्थं(?)  % ऊ ई सिद्धिकरी नृणाम्(?)  ॥ व्त्_३४५ ॥  
  
ह र त्र वृद्धिं करोति  $ ॥॥ ॥॥  &  
मायाङ्कुशनिरोधास् ते  % सर्वमन्त्रगणादयः  ॥ व्त्_३४६ ॥  
  
क्रमशो योजयेन् मन्त्रि  $ यदीच्छेद् दीर्घम् आत्मनि  &  
सर्वम् एतत् परित्यज्य  % कुर्यान् मन्त्रपरिग्रहम्  ॥ व्त्_३४७ ॥  
आत्मातीन्द्रियाधाराणां  $ कृत्वा कर्तव्यं मुहुर् मुहुः  &  
पदार्थविधिसंयुक्तं  % यन् मया गदितं पुरा  ॥ व्त्_३४८ ॥  
तद् अनेन प्रयोगेण  $ कर्तव्यं सिद्धिम् इच्छता  &  
ध्यायेत् सिन्दूरसदृशं  % वश्याकर्षणकर्मणि  ॥ व्त्_३४९ ॥  
मारणे कृष्णवर्णं तु  $ विद्वेषे वामरूपकम्  &  
उच्चाते धूम्रवर्णं तु  % श्वेतं चैव पुष्ट्यर्थिना  ॥ व्त्_३५० ॥  
मयूरग्रीवसदृशं  $ स्तम्भने चिन्तयेत् सदा  &  
सर्ववर्णधरं चैव  % सर्वकामिकम् एव च  ॥ व्त्_३५१ ॥  
सर्वेन्द्रियाणां कुर्वीत  $ उपहारे महाधिपे  &  
हृत्पद्मकर्णिकोर्ध्वं तु  % सुषिरं तत्र चिन्तयेत्  ॥ व्त्_३५२ ॥  
स्फुलिङ्गं कर्णिकारूपं  $ निर्धूमतेजरूपिणम्  &  
धूमज्वालाविनिर्मुक्तं  % सूर्यकोटिसमप्रभम्  ॥ व्त्_३५३ ॥  
तस्योर्ध्वे तु शिखा सूक्ष्मा  $ निर्मला स्फातिकोपमा  &  
नित्यं सा सेव्यते युक्तैर्  % योगिभिर् निष्कला परा  ॥ व्त्_३५४ ॥  
ऊर्णातन्तुसमाकारा  $ ऊर्ध्वस्रोता निरुपमा  &  
तत्र मध्ये गतं पश्येद्  % देव्या गुह्योत्तरम्भवा  ॥ व्त्_३५५ ॥  
वालाग्रशतभागाख्या-  $ वीणाधारासुसंस्थिता  &  
ध्यायेत नित्यं योगीन्द्रः  % सूक्ष्मगुह्यसमुद्भवाम्  ॥ व्त्_३५६ ॥  
कृत्वा पूर्वं तु विन्यासं  $ सकलाबाह्यसंस्थितम्  &  
एवं वर्णविभागं तु  % ज्ञात्वा सिद्धिम् अवाप्नुयात्  ॥ व्त्_३५७ ॥  
वश्याकर्षणकर्माणि  $ वाचया स करिष्यति  &  
वीणाशिखायाः सर्वस्वं  % चिन्तारत्नम् इवापरम्  ॥ व्त्_३५८ ॥  
एतद् बीजवरं प्राप्य  $ यथेप्ससि तथा कुरु  &  
आज्ञा भगवतश् चैषा  % सर्वदाव्यभिचारिणी  ॥ व्त्_३५९ ॥  
ध्यातव्या सा प्रयत्नेन  $ यदीच्छेत् सिद्धिम् आत्मनः  &  
यजनं याजनं चैव  % संयोगं च लयं तथा  ॥ व्त्_३६० ॥  
समयाक्षरबीजं च  $ अक्षराक्षरयोजितम्  &  
रक्षणीयं त्वया भद्रे  % प्रयत्नेन सुनिश्चलम्  ॥ व्त्_३६१ ॥  
एतद् गुह्यं समाख्यातं  $ तव स्नेहाद् विचक्षणि  &  
एतज् ज्ञात्वा तु मन्त्रज्ञः  % शिवसायुज्यतां व्रजेत्  ॥ व्त्_३६२ ॥  
(एम्: #सायोज्यतां एद्)   
एवं विलयतां याति  $ विधिनानेन योषिताम्  &  
अमलीकृतदेहस् तु  % विधिनानेन साधकः  ॥ व्त्_३६३ ॥  
अमलीकृतं तन्मन्त्रं  $ हृच्चक्रे विनियोजयेत्  &  
सोममण्डलमध्यस्थं  % ध्यायेत् कुन्देन्दुसप्रभम्  ॥ व्त्_३६४ ॥  
अमृतेन तु सिञ्चन्ति  $ लान्तीसगतिलितेन ? तु  &  
एवम् आप्यायितो मन्त्रः  % सर्वसिद्धिप्रदो भवेत्  ॥ व्त्_३६५ ॥  
एवम् आप्यायनं कृत्वा  $ बिन्दुमध्येविचक्षणः  &  
अष्टोत्तरसहस्रं तु  % मन्त्राणां मन्त्रविज् जपेत्  ॥ व्त्_३६६ ॥  
परमीकरणं ह्य् एतन्  $ मन्त्रस्याप्यायनं स्मृतम्  &  
शिवीभूतस् तु मन्त्रो वै  % साधयेद् अखिलं जगत्  ॥ व्त्_३६७ ॥  
सूर्यचक्रनिरुद्धं तु  $ शिरसि समवस्थितम्  &  
जपेत् हूङ्कारसहितं  % बोधनं परिकीर्तितम्  ॥ व्त्_३६८ ॥  
आदित्यचक्रमध्यस्थं  $ वह्निना सन्निरोधितम्  &  
निर्दहते मन्त्रं देवि  % यदा कर्म न कुर्वति  ॥ व्त्_३६९ ॥  
शिखामध्यगतं ध्यात्वा  $ सहस्रं परिवर्तयेत्  &  
मन्त्रम् एवं समुद्दिष्तं  % गुह्यशक्तिप्रदीपनम्  ॥ व्त्_३७० ॥  
दहनं चाग्निना कार्यं  $ हूङ्कारेण प्रबोधयेत्  &  
दीपनं तु शिखामध्ये  % मन्त्राणां मन्त्रवादिनाम्  ॥ व्त्_३७१ ॥  
अमलीकुरुतेसूर्यश्  $ चन्द्रेणाप्यायनं स्मृतम्  &  
शिवीकुर्वीत बिन्दुस्थं  % मन्त्री मन्त्रं तु योगवित्  ॥ व्त्_३७२ ॥  
एवं मन्त्रविशुद्धस् तु  $ चन्द्रसूर्यसमन्वितम्  &  
दीपनं शक्तिना नित्यं  % जपेन् मन्त्री समाहितः  ॥ व्त्_३७३ ॥  
अमृतोद्भवकाले तु  $ मन्त्री यत्नेन निश्चयात्  &  
वशम् आनयते क्षिप्रं  % विश्वं मनत ? संशयः  ॥ व्त्_३७४ ॥  
यावती माया मन्त्राणां  $ सर्वेषां कथिता मया  &  
विधिर् अत्र क्रमे चायं  % पश्चाद् वक्ष्ये जपे विधिम्  ॥ व्त्_३७५ ॥  
यजनकाले सम्प्राप्ते  $ एकचित्तः समाहितः  &  
हृत्पद्मे कर्णिकासीन-  % देवतार्पितमानसः  ॥ व्त्_३७६ ॥  
शिखाबिन्दुं विनिर्धार्य  $ तन्मन्त्रं हृदि संस्थितम्  &  
पुतवर्णविधानं स्याद्  % अकृतोच्चारनिस्वनम्  ॥ व्त्_३७७ ॥  
स्वस्थचित्तो ह्य् असम्मूढ  $ अलाकूर्ध्वस्थितात्मनः  &  
अविच्छिन्नं द्रुतं चैव  % अविलम्बितम् एव च  ॥ व्त्_३७८ ॥  
तावन् मन्त्री जपेन् मन्त्रं  $ यावच् चित्तं न खिद्यते  &  
अलभ्य मम मन्त्रं स्याद्  % द्रुतं कालस्य सिध्यति  ॥ व्त्_३७९ ॥  
जपं कृत्वा तु मेधावी  $ नान्यम् एतत् समर्पयेत्  &  
मन्त्री कुर्वीत यत्नेन  % यथार्थत्वं निबोधत  ॥ व्त्_३८० ॥  
प्रथमे वायवी प्रोक्ता  $ द्वितीया त्व् अनला स्मृता  &  
तृतीया चैव माहेन्द्री  % वारुणी तु तथापरे  ॥ व्त्_३८१ ॥  
ॐकारपूर्वतो मन्त्रं  $ नमस्कारान्तयोजितम्  &  
बीजपिण्डं तु मध्यस्थं  % मुद्रायुक्तं सदा यजेत्  ॥ व्त्_३८२ ॥  
क्षिप्रम् अर्थस् तथा कर्म  $ भुक्तिभोगं सुदुर्लभम् &  
साधयेन् मनसा सर्वं  % बीजमुद्राप्रयोगतः  ॥ व्त्_३८३ ॥  
हूङ्कारम् अदितो न्यस्तम्  $ नमस्कारान्तव्यवस्थितम्  &  
उच्चातयेत् सर्वदुष्तान्  % दैत्यभूतग्रहांस् तथा  ॥ व्त्_३८४ ॥  
ॐकारयोजितस्यादौ  $ स्वाहाकारावसानतः  &  
अग्निकार्यप्रयोगो ऽयं  % क्षिप्रम् अर्थं प्रसाधयेत्  ॥ व्त्_३८५ ॥  
ॐकारसम्पुतं पिण्डं  $ रकारेण तु दीपकम्  &  
साधयेन् मनसा ध्यात्वा  % कामार्थश् च यथेप्सितम्  ॥ व्त्_३८६ ॥  
सुप्तं बोधयते मन्त्री  $ शीघ्रं सिद्धिम् अवाप्नुयात्  &  
ॐकारश् च रकारश् च  % फट्कारश् चैव मध्यतः  ॥ व्त्_३८७ ॥  
मध्ये वर्गान्तपिण्डस् तु  $ कर्म कुर्याद् यथेप्सितम्  &  
हूङ्कारम् आदौ अन्ते च  % हकारश् चादिमध्यतः  ॥ व्त्_३८८ ॥  
जपन् तु बोधयेन् मन्त्री  $ अपि सुप्तम् अचेतनम्  &  
हूङ्कारश् च रकारश् च  % फट्कारम् आदिमध्यतः  ॥ व्त्_३८९ ॥  
क्रुद्धस् तु जापयेन् मन्त्री  $ यदाकर्म न कुर्वति &  
ॐकारसम्पुतं कृत्वा  % नमस्कारान्तयोजितम्  ॥ व्त्_३९० ॥  
जपेत् पिण्डाक्षरं मन्त्री  $ सर्वसिद्धिकरं परम्  &  
शान्तिकपौष्तिकं कर्म  % शुभेषु अशुभेषु च  ॥ व्त्_३९१ ॥  
क्षिप्रम् आवाहने सिद्धिर्  $ होमबीजप्रयोगतः  &  
होमयेत् फलबीजानि  % धान्यबीजतृणानि च  ॥ व्त्_३९२ ॥  
पयसा वापि शुद्धेन  $ होमकर्म ह्य् उदाहृतम्  &  
मधुना घृतसंयुक्तं  % तिलं जुह्याद् विचक्षणि  ॥ व्त्_३९३ ॥  
साधयेत् सर्वकर्माणि  $ वषत्कृतं जपिष्यति  &  
सर्वेषां गुह्यमन्त्राणां  % बीजमुद्रां प्रयोजयेत्  ॥ व्त्_३९४ ॥  
अप्रकाश्यम् इदं गुह्यं  $ शिववक्त्राद् विनिःसृतम्  &  
यस् त्व् इदं ध्यायते नित्यं  % पूजयेन् मनसा जपेत्  ॥ व्त्_३९५ ॥  
स भुङ्क्ते विपुलान् भोगान्  $ ईशानान्तपदं लभेत्  ॥ व्त्_३९६ ॥  
  
वीणाशिखा सार्धशतत्रयं यामलतन्त्रं समाप्तम् इति    
  
(वेर्से ३७५ इन् एद्। हस् ओन्ल्य् २ पादस्)  
  
अप्पेन्दिचेस् :  
  
अ:    
हूङ्कारादौ स्वाहान्ते आकर्षणे   
ॐकारादौ वौषत् अन्ते शान्तिके   
ॐकारादौ सु वषड् अन्ते पौष्तिके   
ॐकारादौ वषडन्ते ऽमृतीकरणे   
फत् फत् मारणे   
ॐ क्ष्रं संहारास्त्र   
  
ब्:    
क्ष पुरुष।प्रकृति बुद्धि।अहङ्कार मनः   
ज शब्दस्पर्शरसरूपगन्ध तन्मात्रं   
भ पृथिवी आप तेज वायु आकाश पञ्चमहाभूत   
।म।श्रोत्रत्वच्चक्षुर्जिह्वाघ्राण बुद्धीन्द्रिय   
ह।वाक्पाणिपादपायूपस्थ कर्मेन्द्रिय   
  
च्:    
जय ब्राह्मनि भूमि   
विजय क्षत्राणि । आप  
अजित । वैसनि । तेज  
अपराजित सूद्रनि । वायु  
तुम्बुरु अकाश शून्य निर्गुण  

द्:    
क्षकारः पुरुषः साक्षात् मकारः प्रकृतिः स्मृता  
महान् हकारम् इत्य् आहुर् अहङ्कारस् तु य स्मृतः   
ॐकारस् तु मनः प्रोक्तं कथितं देवि ते क्रमात्   
  
चोलोफोन् :  
वीणाशिखं वामतन्त्रं सम्पूर्णम्  शुभम् अस्तु   

