---
title: Bhagavadgita

---
## Intro
  
  
  
  
Bhagavadgita  
  
  
  
  
Bhagavadgita  
Text based on the BORI edition of the Mahabharata  
  
On the basis of the text entered by Muneo Tokunaga et al.,  
revised by John Smith, Cambridge  
  
Revised GRETIL version  
  
  
  
  


## पाठः
  
  
  
  
  
  
धृतराष्ट्र उवाच  भ्ग्_०१।००१ [=म्भ्_०६,०२३।००१]  
धर्मक्षेत्रे कुरुक्षेत्रे समवेता युयुत्सवः  भ्ग्_०१।००१अ [=म्भ्_०६,०२३।००१अ]  
मामकाः पाण्डवाश् चैव किम् अकुर्वत सञ्जय  भ्ग्_०१।००१च् [=म्भ्_०६,०२३।००१च्]  
  
सञ्जय उवाच  भ्ग्_०१।००२ [=म्भ्_०६,०२३।००२]  
दृष्ट्वा तु पाण्डवानीकं व्यूढं दुर्योधनस् तदा  भ्ग्_०१।००२अ [=म्भ्_०६,०२३।००२अ]  
आचार्यम् उपसङ्गम्य राजा वचनम् अब्रवीत्  भ्ग्_०१।००२च् [=म्भ्_०६,०२३।००२च्]  
  
पश्यैतां पाण्डुपुत्राणाम् आचार्य महतीं चमूम्  भ्ग्_०१।००३अ [=म्भ्_०६,०२३।००३अ]  
व्यूढां द्रुपदपुत्रेण तव शिष्येण धीमता  भ्ग्_०१।००३च् [=म्भ्_०६,०२३।००३च्]  
  
अत्र शूरा महेष्वासा भीमार्जुनसमा युधि  भ्ग्_०१।००४अ [=म्भ्_०६,०२३।००४अ]  
युयुधानो विराटश् च द्रुपदश् च महारथः  भ्ग्_०१।००४च् [=म्भ्_०६,०२३।००४च्]  
  
धृष्टकेतुश् चेकितानः काशिराजश् च वीर्यवान्  भ्ग्_०१।००५अ [=म्भ्_०६,०२३।००५अ]  
पुरुजित् कुन्तिभोजश् च शैब्यश् च नरपुङ्गवः  भ्ग्_०१।००५च् [=म्भ्_०६,०२३।००५च्]  
  
युधामन्युश् च विक्रान्त उत्तमौजाश् च वीर्यवान्  भ्ग्_०१।००६अ [=म्भ्_०६,०२३।००६अ]  
सौभद्रो द्रौपदेयाश् च सर्व एव महारथाः  भ्ग्_०१।००६च् [=म्भ्_०६,०२३।००६च्]  
  
अस्माकं तु विशिष्टा ये तान् निबोध द्विजोत्तम  भ्ग्_०१।००७अ [=म्भ्_०६,०२३।००७अ]  
नायका मम सैन्यस्य सञ्ज्ञार्थं तान् ब्रवीमि ते  भ्ग्_०१।००७च् [=म्भ्_०६,०२३।००७च्]  
  
भवान् भीष्मश् च कर्णश् च कृपश् च समितिञ्जयः  भ्ग्_०१।००८अ [=म्भ्_०६,०२३।००८अ]  
अश्वत्थामा विकर्णश् च सौमदत्तिस् तथैव च  भ्ग्_०१।००८च् [=म्भ्_०६,०२३।००८च्]  
  
अन्ये च बहवः शूरा मदर्थे त्यक्तजीविताः  भ्ग्_०१।००९अ [=म्भ्_०६,०२३।००९अ]  
नानाशस्त्रप्रहरणाः सर्वे युद्धविशारदाः  भ्ग्_०१।००९च् [=म्भ्_०६,०२३।००९च्]  
  
अपर्याप्तं तद् अस्माकं बलं भीष्माभिरक्षितम्  भ्ग्_०१।०१०अ [=म्भ्_०६,०२३।०१०अ]  
पर्याप्तं त्व् इदम् एतेषां बलं भीमाभिरक्षितम्  भ्ग्_०१।०१०च् [=म्भ्_०६,०२३।०१०च्]  
  
अयनेषु च सर्वेषु यथाभागम् अवस्थिताः  भ्ग्_०१।०११अ [=म्भ्_०६,०२३।०११अ]  
भीष्मम् एवाभिरक्षन्तु भवन्तः सर्व एव हि  भ्ग्_०१।०११च् [=म्भ्_०६,०२३।०११च्]  
  
तस्य सञ्जनयन् हर्षं कुरुवृद्धः पितामहः  भ्ग्_०१।०१२अ [=म्भ्_०६,०२३।०१२अ]  
सिंहनादं विनद्योच्चैः शङ्खं दध्मौ प्रतापवान्  भ्ग्_०१।०१२च् [=म्भ्_०६,०२३।०१२च्]  
  
ततः शङ्खाश् च भेर्यश् च पणवानकगोमुखाः  भ्ग्_०१।०१३अ [=म्भ्_०६,०२३।०१३अ]  
सहसैवाभ्यहन्यन्त स शब्दस् तुमुलो ऽभवत्  भ्ग्_०१।०१३च् [=म्भ्_०६,०२३।०१३च्]  
  
ततः श्वेतैर् हयैर् युक्ते महति स्यन्दने स्थितौ  भ्ग्_०१।०१४अ [=म्भ्_०६,०२३।०१४अ]  
माधवः पाण्डवश् चैव दिव्यौ शङ्खौ प्रदध्मतुः  भ्ग्_०१।०१४च् [=म्भ्_०६,०२३।०१४च्]  
  
पाञ्चजन्यं हृषीकेशो देवदत्तं धनञ्जयः  भ्ग्_०१।०१५अ [=म्भ्_०६,०२३।०१५अ]  
पौण्ड्रं दध्मौ महाशङ्खं भीमकर्मा वृकोदरः  भ्ग्_०१।०१५च् [=म्भ्_०६,०२३।०१५च्]  
  
अनन्तविजयं राजा कुन्तीपुत्रो युधिष्ठिरः  भ्ग्_०१।०१६अ [=म्भ्_०६,०२३।०१६अ]  
नकुलः सहदेवश् च सुघोषमणिपुष्पकौ  भ्ग्_०१।०१६च् [=म्भ्_०६,०२३।०१६च्]  
  
काश्यश् च परमेष्वासः शिखण्डी च महारथः  भ्ग्_०१।०१७अ [=म्भ्_०६,०२३।०१७अ]  
धृष्टद्युम्नो विराटश् च सात्यकिश् चापराजितः  भ्ग्_०१।०१७च् [=म्भ्_०६,०२३।०१७च्]  
  
द्रुपदो द्रौपदेयाश् च सर्वशः पृथिवीपते  भ्ग्_०१।०१८अ [=म्भ्_०६,०२३।०१८अ]  
सौभद्रश् च महाबाहुः शङ्खान् दध्मुः पृथक् पृथक्  भ्ग्_०१।०१८च् [=म्भ्_०६,०२३।०१८च्]  
  
स घोषो धार्तराष्ट्राणां हृदयानि व्यदारयत्  भ्ग्_०१।०१९अ [=म्भ्_०६,०२३।०१९अ]  
नभश् च पृथिवीं चैव तुमुलो व्यनुनादयन्  भ्ग्_०१।०१९च् [=म्भ्_०६,०२३।०१९च्]  
  
अथ व्यवस्थितान् दृष्ट्वा धार्तराष्ट्रान् कपिध्वजः  भ्ग्_०१।०२०अ [=म्भ्_०६,०२३।०२०अ]  
प्रवृत्ते शस्त्रसम्पाते धनुर् उद्यम्य पाण्डवः  भ्ग्_०१।०२०च् [=म्भ्_०६,०२३।०२०च्]  
  
हृषीकेशं तदा वाक्यम् इदम् आह महीपते  भ्ग्_०१।०२१अ [=म्भ्_०६,०२३।०२१अ]  
सेनयोर् उभयोर् मध्ये रथं स्थापय मे ऽच्युत  भ्ग्_०१।०२१च् [=म्भ्_०६,०२३।०२१च्]  
  
यावद् एतान् निरीक्षे ऽहं योद्धुकामान् अवस्थितान्  भ्ग्_०१।०२२अ [=म्भ्_०६,०२३।०२२अ]  
कैर् मया सह योद्धव्यम् अस्मिन् रणसमुद्यमे  भ्ग्_०१।०२२च् [=म्भ्_०६,०२३।०२२च्]  
  
योत्स्यमानान् अवेक्षे ऽहं य एते ऽत्र समागताः  भ्ग्_०१।०२३अ [=म्भ्_०६,०२३।०२३अ]  
धार्तराष्ट्रस्य दुर्बुद्धेर् युद्धे प्रियचिकीर्षवः  भ्ग्_०१।०२३च् [=म्भ्_०६,०२३।०२३च्]  
  
एवम् उक्तो हृषीकेशो गुडाकेशेन भारत  भ्ग्_०१।०२४अ [=म्भ्_०६,०२३।०२४अ]  
सेनयोर् उभयोर् मध्ये स्थापयित्वा रथोत्तमम्  भ्ग्_०१।०२४च् [=म्भ्_०६,०२३।०२४च्]  
  
भीष्मद्रोणप्रमुखतः सर्वेषां च महीक्षिताम्  भ्ग्_०१।०२५अ [=म्भ्_०६,०२३।०२५अ]  
उवाच पार्थ पश्यैतान् समवेतान् कुरून् इति  भ्ग्_०१।०२५च् [=म्भ्_०६,०२३।०२५च्]  
  
तत्रापश्यत् स्थितान् पार्थः पितॄन् अथ पितामहान्  भ्ग्_०१।०२६अ [=म्भ्_०६,०२३।०२६अ]  
आचार्यान् मातुलान् भ्रातॄन् पुत्रान् पौत्रान् सखींस् तथा  भ्ग्_०१।०२६च् [=म्भ्_०६,०२३।०२६च्]  
  
श्वशुरान् सुहृदश् चैव सेनयोर् उभयोर् अपि  भ्ग्_०१।०२७अ [=म्भ्_०६,०२३।०२७अ]  
तान् समीक्ष्य स कौन्तेयः सर्वान् बन्धून् अवस्थितान्  भ्ग्_०१।०२७च् [=म्भ्_०६,०२३।०२७च्]  
  
कृपया परयाविष्टो विषीदन्न् इदम् अब्रवीत्  भ्ग्_०१।०२८अ [=म्भ्_०६,०२३।०२८अ]  
दृष्ट्वेमान् स्वजनान् कृष्ण युयुत्सून् समवस्थितान्  भ्ग्_०१।०२८च् [=म्भ्_०६,०२३।०२८च्]  
  
सीदन्ति मम गात्राणि मुखं च परिशुष्यति  भ्ग्_०१।०२९अ [=म्भ्_०६,०२३।०२९अ]  
वेपथुश् च शरीरे मे रोमहर्षश् च जायते  भ्ग्_०१।०२९च् [=म्भ्_०६,०२३।०२९च्]  
  
गाण्डीवं स्रंसते हस्तात् त्वक् चैव परिदह्यते  भ्ग्_०१।०३०अ [=म्भ्_०६,०२३।०३०अ]  
न च शक्नोम्य् अवस्थातुं भ्रमतीव च मे मनः  भ्ग्_०१।०३०च् [=म्भ्_०६,०२३।०३०च्]  
  
निमित्तानि च पश्यामि विपरीतानि केशव  भ्ग्_०१।०३१अ [=म्भ्_०६,०२३।०३१अ]  
न च श्रेयो ऽनुपश्यामि हत्वा स्वजनम् आहवे  भ्ग्_०१।०३१च् [=म्भ्_०६,०२३।०३१च्]  
  
न काङ्क्षे विजयं कृष्ण न च राज्यं सुखानि च  भ्ग्_०१।०३२अ [=म्भ्_०६,०२३।०३२अ]  
किं नो राज्येन गोविन्द किं भोगैर् जीवितेन वा  भ्ग्_०१।०३२च् [=म्भ्_०६,०२३।०३२च्]  
  
येषाम् अर्थे काङ्क्षितं नो राज्यं भोगाः सुखानि च  भ्ग्_०१।०३३अ [=म्भ्_०६,०२३।०३३अ]  
त इमे ऽवस्थिता युद्धे प्राणांस् त्यक्त्वा धनानि च  भ्ग्_०१।०३३च् [=म्भ्_०६,०२३।०३३च्]  
  
आचार्याः पितरः पुत्रास् तथैव च पितामहाः  भ्ग्_०१।०३४अ [=म्भ्_०६,०२३।०३४अ]  
मातुलाः श्वशुराः पौत्राः स्यालाः सम्बन्धिनस् तथा  भ्ग्_०१।०३४च् [=म्भ्_०६,०२३।०३४च्]  
  
एतान् न हन्तुम् इच्छामि घ्नतो ऽपि मधुसूदन  भ्ग्_०१।०३५अ [=म्भ्_०६,०२३।०३५अ]  
अपि त्रैलोक्यराज्यस्य हेतोः किं नु महीकृते  भ्ग्_०१।०३५च् [=म्भ्_०६,०२३।०३५च्]  
  
निहत्य धार्तराष्ट्रान् नः का प्रीतिः स्याज् जनार्दन  भ्ग्_०१।०३६अ [=म्भ्_०६,०२३।०३६अ]  
पापम् एवाश्रयेद् अस्मान् हत्वैतान् आततायिनः  भ्ग्_०१।०३६च् [=म्भ्_०६,०२३।०३६च्]  
  
तस्मान् नार्हा वयं हन्तुं धार्तराष्ट्रान् सबान्धवान्  भ्ग्_०१।०३७अ [=म्भ्_०६,०२३।०३७अ]  
स्वजनं हि कथं हत्वा सुखिनः स्याम माधव  भ्ग्_०१।०३७च् [=म्भ्_०६,०२३।०३७च्]  
  
यद्य् अप्य् एते न पश्यन्ति लोभोपहतचेतसः  भ्ग्_०१।०३८अ [=म्भ्_०६,०२३।०३८अ]  
कुलक्षयकृतं दोषं मित्रद्रोहे च पातकम्  भ्ग्_०१।०३८च् [=म्भ्_०६,०२३।०३८च्]  
  
कथं न ज्ञेयम् अस्माभिः पापाद् अस्मान् निवर्तितुम्  भ्ग्_०१।०३९अ [=म्भ्_०६,०२३।०३९अ]  
कुलक्षयकृतं दोषं प्रपश्यद्भिर् जनार्दन  भ्ग्_०१।०३९च् [=म्भ्_०६,०२३।०३९च्]  
  
कुलक्षये प्रणश्यन्ति कुलधर्माः सनातनाः  भ्ग्_०१।०४०अ [=म्भ्_०६,०२३।०४०अ]  
धर्मे नष्टे कुलं कृत्स्नम् अधर्मो ऽभिभवत्य् उत  भ्ग्_०१।०४०च् [=म्भ्_०६,०२३।०४०च्]  
  
अधर्माभिभवात् कृष्ण प्रदुष्यन्ति कुलस्त्रियः  भ्ग्_०१।०४१अ [=म्भ्_०६,०२३।०४१अ]  
स्त्रीषु दुष्टासु वार्ष्णेय जायते वर्णसङ्करः  भ्ग्_०१।०४१च् [=म्भ्_०६,०२३।०४१च्]  
  
सङ्करो नरकायैव कुलघ्नानां कुलस्य च  भ्ग्_०१।०४२अ [=म्भ्_०६,०२३।०४२अ]  
पतन्ति पितरो ह्य् एषां लुप्तपिण्डोदकक्रियाः  भ्ग्_०१।०४२च् [=म्भ्_०६,०२३।०४२च्]  
  
दोषैर् एतैः कुलघ्नानां वर्णसङ्करकारकैः  भ्ग्_०१।०४३अ [=म्भ्_०६,०२३।०४३अ]  
उत्साद्यन्ते जातिधर्माः कुलधर्माश् च शाश्वताः  भ्ग्_०१।०४३च् [=म्भ्_०६,०२३।०४३च्]  
  
उत्सन्नकुलधर्माणां मनुष्याणां जनार्दन  भ्ग्_०१।०४४अ [=म्भ्_०६,०२३।०४४अ]  
नरके नियतं वासो भवतीत्य् अनुशुश्रुम  भ्ग्_०१।०४४च् [=म्भ्_०६,०२३।०४४च्]  
  
अहो बत महत् पापं कर्तुं व्यवसिता वयम्  भ्ग्_०१।०४५अ [=म्भ्_०६,०२३।०४५अ]  
यद् राज्यसुखलोभेन हन्तुं स्वजनम् उद्यताः  भ्ग्_०१।०४५च् [=म्भ्_०६,०२३।०४५च्]  
  
यदि माम् अप्रतीकारम् अशस्त्रं शस्त्रपाणयः  भ्ग्_०१।०४६अ [=म्भ्_०६,०२३।०४६अ]  
धार्तराष्ट्रा रणे हन्युस् तन् मे क्षेमतरं भवेत्  भ्ग्_०१।०४६च् [=म्भ्_०६,०२३।०४६च्]  
  
एवम् उक्त्वार्जुनः सङ्ख्ये रथोपस्थ उपाविशत्  भ्ग्_०१।०४७अ [=म्भ्_०६,०२३।०४७अ]  
विसृज्य सशरं चापं शोकसंविग्नमानसः  भ्ग्_०१।०४७च् [=म्भ्_०६,०२३।०४७च्]  
  
सञ्जय उवाच  भ्ग्_०२।००१ [=म्भ्_०६,०२४।००१]  
तं तथा कृपयाविष्टम् अश्रुपूर्णाकुलेक्षणम्  भ्ग्_०२।००१अ [=म्भ्_०६,०२४।००१अ]  
विषीदन्तम् इदं वाक्यम् उवाच मधुसूदनः  भ्ग्_०२।००१च् [=म्भ्_०६,०२४।००१च्]  
  
श्रीभगवान् उवाच  भ्ग्_०२।००२ [=म्भ्_०६,०२४।००२]  
कुतस् त्वा कश्मलम् इदं विषमे समुपस्थितम्  भ्ग्_०२।००२अ [=म्भ्_०६,०२४।००२अ]  
अनार्यजुष्टम् अस्वर्ग्यम् अकीर्तिकरम् अर्जुन  भ्ग्_०२।००२च् [=म्भ्_०६,०२४।००२च्]  
  
क्लैब्यं मा स्म गमः पार्थ नैतत् त्वय्य् उपपद्यते  भ्ग्_०२।००३अ [=म्भ्_०६,०२४।००३अ]  
क्षुद्रं हृदयदौर्बल्यं त्यक्त्वोत्तिष्ठ परन्तप  भ्ग्_०२।००३च् [=म्भ्_०६,०२४।००३च्]  
  
अर्जुन उवाच  भ्ग्_०२।००४ [=म्भ्_०६,०२४।००४]  
कथं भीष्मम् अहं सङ्ख्ये द्रोणं च मधुसूदन  भ्ग्_०२।००४अ [=म्भ्_०६,०२४।००४अ]  
इषुभिः प्रतियोत्स्यामि पूजार्हाव् अरिसूदन  भ्ग्_०२।००४च् [=म्भ्_०६,०२४।००४च्]  
  
गुरून् अहत्वा हि महानुभावाञ्; श्रेयो भोक्तुं भैक्षम् अपीह लोके  भ्ग्_०२।००५अ [=म्भ्_०६,०२४।००५अ]  
हत्वार्थकामांस् तु गुरून् इहैव; भुञ्जीय भोगान् रुधिरप्रदिग्धान्  भ्ग्_०२।००५च् [=म्भ्_०६,०२४।००५च्]  
  
न चैतद् विद्मः कतरन् नो गरीयो; यद् वा जयेम यदि वा नो जयेयुः  भ्ग्_०२।००६अ [=म्भ्_०६,०२४।००६अ]  
यान् एव हत्वा न जिजीविषामस्; ते ऽवस्थिताः प्रमुखे धार्तराष्ट्राः  भ्ग्_०२।००६च् [=म्भ्_०६,०२४।००६च्]  
  
कार्पण्यदोषोपहतस्वभावः; पृच्छामि त्वां धर्मसम्मूढचेताः  भ्ग्_०२।००७अ [=म्भ्_०६,०२४।००७अ]  
यच् छ्रेयः स्यान् निश्चितं ब्रूहि तन् मे; शिष्यस् ते ऽहं शाधि मां त्वां प्रपन्नम्  भ्ग्_०२।००७च् [=म्भ्_०६,०२४।००७च्]  
  
न हि प्रपश्यामि ममापनुद्याद्; यच् छोकम् उच्छोषणम् इन्द्रियाणाम्  भ्ग्_०२।००८अ [=म्भ्_०६,०२४।००८अ]  
अवाप्य भूमाव् असपत्नम् ऋद्धं; राज्यं सुराणाम् अपि चाधिपत्यम्  भ्ग्_०२।००८च् [=म्भ्_०६,०२४।००८च्]  
  
सञ्जय उवाच  भ्ग्_०२।००९ [=म्भ्_०६,०२४।००९]  
एवम् उक्त्वा हृषीकेशं गुडाकेशः परन्तप  भ्ग्_०२।००९अ [=म्भ्_०६,०२४।००९अ]  
न योत्स्य इति गोविन्दम् उक्त्वा तूष्णीं बभूव ह  भ्ग्_०२।००९च् [=म्भ्_०६,०२४।००९च्]  
  
तम् उवाच हृषीकेशः प्रहसन्न् इव भारत  भ्ग्_०२।०१०अ [=म्भ्_०६,०२४।०१०अ]  
सेनयोर् उभयोर् मध्ये विषीदन्तम् इदं वचः  भ्ग्_०२।०१०च् [=म्भ्_०६,०२४।०१०च्]  
  
श्रीभगवान् उवाच  भ्ग्_०२।०११ [=म्भ्_०६,०२४।०११]  
अशोच्यान् अन्वशोचस् त्वं प्रज्ञावादांश् च भाषसे  भ्ग्_०२।०११अ [=म्भ्_०६,०२४।०११अ]  
गतासून् अगतासूंश् च नानुशोचन्ति पण्डिताः  भ्ग्_०२।०११च् [=म्भ्_०६,०२४।०११च्]  
  
न त्व् एवाहं जातु नासं न त्वं नेमे जनाधिपाः  भ्ग्_०२।०१२अ [=म्भ्_०६,०२४।०१२अ]  
न चैव न भविष्यामः सर्वे वयम् अतः परम्  भ्ग्_०२।०१२च् [=म्भ्_०६,०२४।०१२च्]  
  
देहिनो ऽस्मिन् यथा देहे कौमारं यौवनं जरा  भ्ग्_०२।०१३अ [=म्भ्_०६,०२४।०१३अ]  
तथा देहान्तरप्राप्तिर् धीरस् तत्र न मुह्यति  भ्ग्_०२।०१३च् [=म्भ्_०६,०२४।०१३च्]  
  
मात्रास्पर्शास् तु कौन्तेय शीतोष्णसुखदुःखदाः  भ्ग्_०२।०१४अ [=म्भ्_०६,०२४।०१४अ]  
आगमापायिनो ऽनित्यास् तांस् तितिक्षस्व भारत  भ्ग्_०२।०१४च् [=म्भ्_०६,०२४।०१४च्]  
  
यं हि न व्यथयन्त्य् एते पुरुषं पुरुषर्षभ  भ्ग्_०२।०१५अ [=म्भ्_०६,०२४।०१५अ]  
समदुःखसुखं धीरं सो ऽमृतत्वाय कल्पते  भ्ग्_०२।०१५च् [=म्भ्_०६,०२४।०१५च्]  
  
नासतो विद्यते भावो नाभावो विद्यते सतः  भ्ग्_०२।०१६अ [=म्भ्_०६,०२४।०१६अ]  
उभयोर् अपि दृष्टो ऽन्तस् त्व् अनयोस् तत्त्वदर्शिभिः  भ्ग्_०२।०१६च् [=म्भ्_०६,०२४।०१६च्]  
  
अविनाशि तु तद् विद्धि येन सर्वम् इदं ततम्  भ्ग्_०२।०१७अ [=म्भ्_०६,०२४।०१७अ]  
विनाशम् अव्ययस्यास्य न कश् चित् कर्तुम् अर्हति  भ्ग्_०२।०१७च् [=म्भ्_०६,०२४।०१७च्]  
  
अन्तवन्त इमे देहा नित्यस्योक्ताः शरीरिणः  भ्ग्_०२।०१८अ [=म्भ्_०६,०२४।०१८अ]  
अनाशिनो ऽप्रमेयस्य तस्माद् युध्यस्व भारत  भ्ग्_०२।०१८च् [=म्भ्_०६,०२४।०१८च्]  
  
य एनं वेत्ति हन्तारं यश् चैनं मन्यते हतम्  भ्ग्_०२।०१९अ [=म्भ्_०६,०२४।०१९अ]  
उभौ तौ न विजानीतो नायं हन्ति न हन्यते  भ्ग्_०२।०१९च् [=म्भ्_०६,०२४।०१९च्]  
  
न जायते म्रियते वा कदा चिन्; नायं भूत्वा भविता वा न भूयः  भ्ग्_०२।०२०अ [=म्भ्_०६,०२४।०२०अ]  
अजो नित्यः शाश्वतो ऽयं पुराणो; न हन्यते हन्यमाने शरीरे  भ्ग्_०२।०२०च् [=म्भ्_०६,०२४।०२०च्]  
  
वेदाविनाशिनं नित्यं य एनम् अजम् अव्ययम्  भ्ग्_०२।०२१अ [=म्भ्_०६,०२४।०२१अ]  
कथं स पुरुषः पार्थ कं घातयति हन्ति कम्  भ्ग्_०२।०२१च् [=म्भ्_०६,०२४।०२१च्]  
  
वासांसि जीर्णानि यथा विहाय; नवानि गृह्णाति नरो ऽपराणि  भ्ग्_०२।०२२अ [=म्भ्_०६,०२४।०२२अ]  
तथा शरीराणि विहाय जीर्णान्य्; अन्यानि संयाति नवानि देही  भ्ग्_०२।०२२च् [=म्भ्_०६,०२४।०२२च्]  
  
नैनं छिन्दन्ति शस्त्राणि नैनं दहति पावकः  भ्ग्_०२।०२३अ [=म्भ्_०६,०२४।०२३अ]  
न चैनं क्लेदयन्त्य् आपो न शोषयति मारुतः  भ्ग्_०२।०२३च् [=म्भ्_०६,०२४।०२३च्]  
  
अच्छेद्यो ऽयम् अदाह्यो ऽयम् अक्लेद्यो ऽशोष्य एव च  भ्ग्_०२।०२४अ [=म्भ्_०६,०२४।०२४अ]  
नित्यः सर्वगतः स्थाणुर् अचलो ऽयं सनातनः  भ्ग्_०२।०२४च् [=म्भ्_०६,०२४।०२४च्]  
  
अव्यक्तो ऽयम् अचिन्त्यो ऽयम् अविकार्यो ऽयम् उच्यते  भ्ग्_०२।०२५अ [=म्भ्_०६,०२४।०२५अ]  
तस्माद् एवं विदित्वैनं नानुशोचितुम् अर्हसि  भ्ग्_०२।०२५च् [=म्भ्_०६,०२४।०२५च्]  
अथ चैनं नित्यजातं नित्यं वा मन्यसे मृतम्  भ्ग्_०२।०२६अ [=म्भ्_०६,०२४।०२६अ]  
तथापि त्वं महाबाहो नैनं शोचितुम् अर्हसि  भ्ग्_०२।०२६च् [=म्भ्_०६,०२४।०२६च्]  
  
जातस्य हि ध्रुवो मृत्युर् ध्रुवं जन्म मृतस्य च  भ्ग्_०२।०२७अ [=म्भ्_०६,०२४।०२७अ]  
तस्माद् अपरिहार्ये ऽर्थे न त्वं शोचितुम् अर्हसि  भ्ग्_०२।०२७च् [=म्भ्_०६,०२४।०२७च्]  
  
अव्यक्तादीनि भूतानि व्यक्तमध्यानि भारत  भ्ग्_०२।०२८अ [=म्भ्_०६,०२४।०२८अ]  
अव्यक्तनिधनान्य् एव तत्र का परिदेवना  भ्ग्_०२।०२८च् [=म्भ्_०६,०२४।०२८च्]  
  
आश्चर्यवत् पश्यति कश् चिद् एनम्; आश्चर्यवद् वदति तथैव चान्यः  भ्ग्_०२।०२९अ [=म्भ्_०६,०२४।०२९अ]  
आश्चर्यवच् चैनम् अन्यः शृणोति; श्रुत्वाप्य् एनं वेद न चैव कश् चित्  भ्ग्_०२।०२९च् [=म्भ्_०६,०२४।०२९च्]  
देही नित्यम् अवध्यो ऽयं देहे सर्वस्य भारत  भ्ग्_०२।०३०अ [=म्भ्_०६,०२४।०३०अ]  
तस्मात् सर्वाणि भूतानि न त्वं शोचितुम् अर्हसि  भ्ग्_०२।०३०च् [=म्भ्_०६,०२४।०३०च्]  
  
स्वधर्मम् अपि चावेक्ष्य न विकम्पितुम् अर्हसि  भ्ग्_०२।०३१अ [=म्भ्_०६,०२४।०३१अ]  
धर्म्याद् धि युद्धाच् छ्रेयो ऽन्यत् क्षत्रियस्य न विद्यते  भ्ग्_०२।०३१च् [=म्भ्_०६,०२४।०३१च्]  
  
यदृच्छया चोपपन्नं स्वर्गद्वारम् अपावृतम्  भ्ग्_०२।०३२अ [=म्भ्_०६,०२४।०३२अ]  
सुखिनः क्षत्रियाः पार्थ लभन्ते युद्धम् ईदृशम्  भ्ग्_०२।०३२च् [=म्भ्_०६,०२४।०३२च्]  
  
अथ चेत् त्वम् इमं धर्म्यं सङ्ग्रामं न करिष्यसि  भ्ग्_०२।०३३अ [=म्भ्_०६,०२४।०३३अ]  
ततः स्वधर्मं कीर्तिं च हित्वा पापम् अवाप्स्यसि  भ्ग्_०२।०३३च् [=म्भ्_०६,०२४।०३३च्]  
  
अकीर्तिं चापि भूतानि कथयिष्यन्ति ते ऽव्ययाम्  भ्ग्_०२।०३४अ [=म्भ्_०६,०२४।०३४अ]  
सम्भावितस्य चाकीर्तिर् मरणाद् अतिरिच्यते  भ्ग्_०२।०३४च् [=म्भ्_०६,०२४।०३४च्]  
  
भयाद् रणाद् उपरतं मंस्यन्ते त्वां महारथाः  भ्ग्_०२।०३५अ [=म्भ्_०६,०२४।०३५अ]  
येषां च त्वं बहुमतो भूत्वा यास्यसि लाघवम्  भ्ग्_०२।०३५च् [=म्भ्_०६,०२४।०३५च्]  
  
अवाच्यवादांश् च बहून् वदिष्यन्ति तवाहिताः  भ्ग्_०२।०३६अ [=म्भ्_०६,०२४।०३६अ]  
निन्दन्तस् तव सामर्थ्यं ततो दुःखतरं नु किम्  भ्ग्_०२।०३६च् [=म्भ्_०६,०२४।०३६च्]  
  
हतो वा प्राप्स्यसि स्वर्गं जित्वा वा भोक्ष्यसे महीम्  भ्ग्_०२।०३७अ [=म्भ्_०६,०२४।०३७अ]  
तस्माद् उत्तिष्ठ कौन्तेय युद्धाय कृतनिश्चयः  भ्ग्_०२।०३७च् [=म्भ्_०६,०२४।०३७च्]  
  
सुखदुःखे समे कृत्वा लाभालाभौ जयाजयौ  भ्ग्_०२।०३८अ [=म्भ्_०६,०२४।०३८अ]  
ततो युद्धाय युज्यस्व नैवं पापम् अवाप्स्यसि  भ्ग्_०२।०३८च् [=म्भ्_०६,०२४।०३८च्]  
  
एषा ते ऽभिहिता साङ्ख्ये बुद्धिर् योगे त्व् इमां शृणु  भ्ग्_०२।०३९अ [=म्भ्_०६,०२४।०३९अ]  
बुद्ध्या युक्तो यया पार्थ कर्मबन्धं प्रहास्यसि  भ्ग्_०२।०३९च् [=म्भ्_०६,०२४।०३९च्]  
  
नेहाभिक्रमनाशो ऽस्ति प्रत्यवायो न विद्यते  भ्ग्_०२।०४०अ [=म्भ्_०६,०२४।०४०अ]  
स्वल्पम् अप्य् अस्य धर्मस्य त्रायते महतो भयात्  भ्ग्_०२।०४०च् [=म्भ्_०६,०२४।०४०च्]  
  
व्यवसायात्मिका बुद्धिर् एकेह कुरुनन्दन  भ्ग्_०२।०४१अ [=म्भ्_०६,०२४।०४१अ]  
बहुशाखा ह्य् अनन्ताश् च बुद्धयो ऽव्यवसायिनाम्  भ्ग्_०२।०४१च् [=म्भ्_०६,०२४।०४१च्]  
  
याम् इमां पुष्पितां वाचं प्रवदन्त्य् अविपश्चितः  भ्ग्_०२।०४२अ [=म्भ्_०६,०२४।०४२अ]  
वेदवादरताः पार्थ नान्यद् अस्तीति वादिनः  भ्ग्_०२।०४२च् [=म्भ्_०६,०२४।०४२च्]  
  
कामात्मानः स्वर्गपरा जन्मकर्मफलप्रदाम्  भ्ग्_०२।०४३अ [=म्भ्_०६,०२४।०४३अ]  
क्रियाविशेषबहुलां भोगैश्वर्यगतिं प्रति  भ्ग्_०२।०४३च् [=म्भ्_०६,०२४।०४३च्]  
  
भोगैश्वर्यप्रसक्तानां तयापहृतचेतसाम्  भ्ग्_०२।०४४अ [=म्भ्_०६,०२४।०४४अ]  
व्यवसायात्मिका बुद्धिः समाधौ न विधीयते  भ्ग्_०२।०४४च् [=म्भ्_०६,०२४।०४४च्]  
  
त्रैगुण्यविषया वेदा निस्त्रैगुण्यो भवार्जुन  भ्ग्_०२।०४५अ [=म्भ्_०६,०२४।०४५अ]  
निर्द्वन्द्वो नित्यसत्त्वस्थो निर्योगक्षेम आत्मवान्  भ्ग्_०२।०४५च् [=म्भ्_०६,०२४।०४५च्]  
  
यावान् अर्थ उदपाने सर्वतः सम्प्लुतोदके  भ्ग्_०२।०४६अ [=म्भ्_०६,०२४।०४६अ]  
तावान् सर्वेषु वेदेषु ब्राह्मणस्य विजानतः  भ्ग्_०२।०४६च् [=म्भ्_०६,०२४।०४६च्]  
  
कर्मण्य् एवाधिकारस् ते मा फलेषु कदा चन  भ्ग्_०२।०४७अ [=म्भ्_०६,०२४।०४७अ]  
मा कर्मफलहेतुर् भूर् मा ते सङ्गो ऽस्त्व् अकर्मणि  भ्ग्_०२।०४७च् [=म्भ्_०६,०२४।०४७च्]  
  
योगस्थः कुरु कर्माणि सङ्गं त्यक्त्वा धनञ्जय  भ्ग्_०२।०४८अ [=म्भ्_०६,०२४।०४८अ]  
सिद्ध्यसिद्ध्योः समो भूत्वा समत्वं योग उच्यते  भ्ग्_०२।०४८च् [=म्भ्_०६,०२४।०४८च्]  
  
दूरेण ह्य् अवरं कर्म बुद्धियोगाद् धनञ्जय  भ्ग्_०२।०४९अ [=म्भ्_०६,०२४।०४९अ]  
बुद्धौ शरणम् अन्विच्छ कृपणाः फलहेतवः  भ्ग्_०२।०४९च् [=म्भ्_०६,०२४।०४९च्]  
  
बुद्धियुक्तो जहातीह उभे सुकृतदुष्कृते  भ्ग्_०२।०५०अ [=म्भ्_०६,०२४।०५०अ]  
तस्माद् योगाय युज्यस्व योगः कर्मसु कौशलम्  भ्ग्_०२।०५०च् [=म्भ्_०६,०२४।०५०च्]  
  
कर्मजं बुद्धियुक्ता हि फलं त्यक्त्वा मनीषिणः  भ्ग्_०२।०५१अ [=म्भ्_०६,०२४।०५१अ]  
जन्मबन्धविनिर्मुक्ताः पदं गच्छन्त्य् अनामयम्  भ्ग्_०२।०५१च् [=म्भ्_०६,०२४।०५१च्]  
  
यदा ते मोहकलिलं बुद्धिर् व्यतितरिष्यति  भ्ग्_०२।०५२अ [=म्भ्_०६,०२४।०५२अ]  
तदा गन्तासि निर्वेदं श्रोतव्यस्य श्रुतस्य च  भ्ग्_०२।०५२च् [=म्भ्_०६,०२४।०५२च्]  
  
श्रुतिविप्रतिपन्ना ते यदा स्थास्यति निश्चला  भ्ग्_०२।०५३अ [=म्भ्_०६,०२४।०५३अ]  
समाधाव् अचला बुद्धिस् तदा योगम् अवाप्स्यसि  भ्ग्_०२।०५३च् [=म्भ्_०६,०२४।०५३च्]  
  
अर्जुन उवाच  भ्ग्_०२।०५४ [=म्भ्_०६,०२४।०५४]  
स्थितप्रज्ञस्य का भाषा समाधिस्थस्य केशव  भ्ग्_०२।०५४अ [=म्भ्_०६,०२४।०५४अ]  
स्थितधीः किं प्रभाषेत किम् आसीत व्रजेत किम्  भ्ग्_०२।०५४च् [=म्भ्_०६,०२४।०५४च्]  
  
श्रीभगवान् उवाच  भ्ग्_०२।०५५ [=म्भ्_०६,०२४।०५५]  
प्रजहाति यदा कामान् सर्वान् पार्थ मनोगतान्  भ्ग्_०२।०५५अ [=म्भ्_०६,०२४।०५५अ]  
आत्मन्य् एवात्मना तुष्टः स्थितप्रज्ञस् तदोच्यते  भ्ग्_०२।०५५च् [=म्भ्_०६,०२४।०५५च्]  
  
दुःखेष्व् अनुद्विग्नमनाः सुखेषु विगतस्पृहः  भ्ग्_०२।०५६अ [=म्भ्_०६,०२४।०५६अ]  
वीतरागभयक्रोधः स्थितधीर् मुनिर् उच्यते  भ्ग्_०२।०५६च् [=म्भ्_०६,०२४।०५६च्]  
  
यः सर्वत्रानभिस्नेहस् तत् तत् प्राप्य शुभाशुभम्  भ्ग्_०२।०५७अ [=म्भ्_०६,०२४।०५७अ]  
नाभिनन्दति न द्वेष्टि तस्य प्रज्ञा प्रतिष्ठिता  भ्ग्_०२।०५७च् [=म्भ्_०६,०२४।०५७च्]  
  
यदा संहरते चायं कूर्मो ऽङ्गानीव सर्वशः  भ्ग्_०२।०५८अ [=म्भ्_०६,०२४।०५८अ]  
इन्द्रियाणीन्द्रियार्थेभ्यस् तस्य प्रज्ञा प्रतिष्ठिता  भ्ग्_०२।०५८च् [=म्भ्_०६,०२४।०५८च्]  
  
विषया विनिवर्तन्ते निराहारस्य देहिनः  भ्ग्_०२।०५९अ [=म्भ्_०६,०२४।०५९अ]  
रसवर्जं रसो ऽप्य् अस्य परं दृष्ट्वा निवर्तते  भ्ग्_०२।०५९च् [=म्भ्_०६,०२४।०५९च्]  
  
यततो ह्य् अपि कौन्तेय पुरुषस्य विपश्चितः  भ्ग्_०२।०६०अ [=म्भ्_०६,०२४।०६०अ]  
इन्द्रियाणि प्रमाथीनि हरन्ति प्रसभं मनः  भ्ग्_०२।०६०च् [=म्भ्_०६,०२४।०६०च्]  
  
तानि सर्वाणि संयम्य युक्त आसीत मत्परः  भ्ग्_०२।०६१अ [=म्भ्_०६,०२४।०६१अ]  
वशे हि यस्येन्द्रियाणि तस्य प्रज्ञा प्रतिष्ठिता  भ्ग्_०२।०६१च् [=म्भ्_०६,०२४।०६१च्]  
  
ध्यायतो विषयान् पुंसः सङ्गस् तेषूपजायते  भ्ग्_०२।०६२अ [=म्भ्_०६,०२४।०६२अ]  
सङ्गात् सञ्जायते कामः कामात् क्रोधो ऽभिजायते  भ्ग्_०२।०६२च् [=म्भ्_०६,०२४।०६२च्]  
  
क्रोधाद् भवति सम्मोहः सम्मोहात् स्मृतिविभ्रमः  भ्ग्_०२।०६३अ [=म्भ्_०६,०२४।०६३अ]  
स्मृतिभ्रंशाद् बुद्धिनाशो बुद्धिनाशात् प्रणश्यति  भ्ग्_०२।०६३च् [=म्भ्_०६,०२४।०६३च्]  
  
रागद्वेषवियुक्तैस् तु विषयान् इन्द्रियैश् चरन्  भ्ग्_०२।०६४अ [=म्भ्_०६,०२४।०६४अ]  
आत्मवश्यैर् विधेयात्मा प्रसादम् अधिगच्छति  भ्ग्_०२।०६४च् [=म्भ्_०६,०२४।०६४च्]  
  
प्रसादे सर्वदुःखानां हानिर् अस्योपजायते  भ्ग्_०२।०६५अ [=म्भ्_०६,०२४।०६५अ]  
प्रसन्नचेतसो ह्य् आशु बुद्धिः पर्यवतिष्ठते  भ्ग्_०२।०६५च् [=म्भ्_०६,०२४।०६५च्]  
  
नास्ति बुद्धिर् अयुक्तस्य न चायुक्तस्य भावना  भ्ग्_०२।०६६अ [=म्भ्_०६,०२४।०६६अ]  
न चाभावयतः शान्तिर् अशान्तस्य कुतः सुखम्  भ्ग्_०२।०६६च् [=म्भ्_०६,०२४।०६६च्]  
  
इन्द्रियाणां हि चरतां यन् मनो ऽनुविधीयते  भ्ग्_०२।०६७अ [=म्भ्_०६,०२४।०६७अ]  
तद् अस्य हरति प्रज्ञां वायुर् नावम् इवाम्भसि  भ्ग्_०२।०६७च् [=म्भ्_०६,०२४।०६७च्]  
  
तस्माद् यस्य महाबाहो निगृहीतानि सर्वशः  भ्ग्_०२।०६८अ [=म्भ्_०६,०२४।०६८अ]  
इन्द्रियाणीन्द्रियार्थेभ्यस् तस्य प्रज्ञा प्रतिष्ठिता  भ्ग्_०२।०६८च् [=म्भ्_०६,०२४।०६८च्]  
  
या निशा सर्वभूतानां तस्यां जागर्ति संयमी  भ्ग्_०२।०६९अ [=म्भ्_०६,०२४।०६९अ]  
यस्यां जाग्रति भूतानि सा निशा पश्यतो मुनेः  भ्ग्_०२।०६९च् [=म्भ्_०६,०२४।०६९च्]  
  
आपूर्यमाणम् अचलप्रतिष्ठं; समुद्रम् आपः प्रविशन्ति यद्वत्  भ्ग्_०२।०७०अ [=म्भ्_०६,०२४।०७०अ]  
तद्वत् कामा यं प्रविशन्ति सर्वे; स शान्तिम् आप्नोति न कामकामी  भ्ग्_०२।०७०च् [=म्भ्_०६,०२४।०७०च्]  
  
विहाय कामान् यः सर्वान् पुमांश् चरति निःस्पृहः  भ्ग्_०२।०७१अ [=म्भ्_०६,०२४।०७१अ]  
निर्ममो निरहङ्कारः स शान्तिम् अधिगच्छति  भ्ग्_०२।०७१च् [=म्भ्_०६,०२४।०७१च्]  
  
एषा ब्राह्मी स्थितिः पार्थ नैनां प्राप्य विमुह्यति  भ्ग्_०२।०७२अ [=म्भ्_०६,०२४।०७२अ]  
स्थित्वास्याम् अन्तकाले ऽपि ब्रह्मनिर्वाणम् ऋच्छति  भ्ग्_०२।०७२च् [=म्भ्_०६,०२४।०७२च्]  
  
अर्जुन उवाच  भ्ग्_०३।००१ [=म्भ्_०६,०२५।००१]  
ज्यायसी चेत् कर्मणस् ते मता बुद्धिर् जनार्दन  भ्ग्_०३।००१अ [=म्भ्_०६,०२५।००१अ]  
तत् किं कर्मणि घोरे मां नियोजयसि केशव  भ्ग्_०३।००१च् [=म्भ्_०६,०२५।००१च्]  
  
व्यामिश्रेणैव वाक्येन बुद्धिं मोहयसीव मे  भ्ग्_०३।००२अ [=म्भ्_०६,०२५।००२अ]  
तद् एकं वद निश्चित्य येन श्रेयो ऽहम् आप्नुयाम्  भ्ग्_०३।००२च् [=म्भ्_०६,०२५।००२च्]  
  
श्रीभगवान् उवाच  भ्ग्_०३।००३ [=म्भ्_०६,०२५।००३]  
लोके ऽस्मिन् द्विविधा निष्ठा पुरा प्रोक्ता मयानघ  भ्ग्_०३।००३अ [=म्भ्_०६,०२५।००३अ]  
ज्ञानयोगेन साङ्ख्यानां कर्मयोगेन योगिनाम्  भ्ग्_०३।००३च् [=म्भ्_०६,०२५।००३च्]  
  
न कर्मणाम् अनारम्भान् नैष्कर्म्यं पुरुषो ऽश्नुते  भ्ग्_०३।००४अ [=म्भ्_०६,०२५।००४अ]  
न च सन्न्यसनाद् एव सिद्धिं समधिगच्छति  भ्ग्_०३।००४च् [=म्भ्_०६,०२५।००४च्]  
  
न हि कश् चित् क्षणम् अपि जातु तिष्ठत्य् अकर्मकृत्  भ्ग्_०३।००५अ [=म्भ्_०६,०२५।००५अ]  
कार्यते ह्य् अवशः कर्म सर्वः प्रकृतिजैर् गुणैः  भ्ग्_०३।००५च् [=म्भ्_०६,०२५।००५च्]  
  
कर्मेन्द्रियाणि संयम्य य आस्ते मनसा स्मरन्  भ्ग्_०३।००६अ [=म्भ्_०६,०२५।००६अ]  
इन्द्रियार्थान् विमूढात्मा मिथ्याचारः स उच्यते  भ्ग्_०३।००६च् [=म्भ्_०६,०२५।००६च्]  
  
यस् त्व् इन्द्रियाणि मनसा नियम्यारभते ऽर्जुन  भ्ग्_०३।००७अ [=म्भ्_०६,०२५।००७अ]  
कर्मेन्द्रियैः कर्मयोगम् असक्तः स विशिष्यते  भ्ग्_०३।००७च् [=म्भ्_०६,०२५।००७च्]  
  
नियतं कुरु कर्म त्वं कर्म ज्यायो ह्य् अकर्मणः  भ्ग्_०३।००८अ [=म्भ्_०६,०२५।००८अ]  
शरीरयात्रापि च ते न प्रसिध्येद् अकर्मणः  भ्ग्_०३।००८च् [=म्भ्_०६,०२५।००८च्]  
  
यज्ञार्थात् कर्मणो ऽन्यत्र लोको ऽयं कर्मबन्धनः  भ्ग्_०३।००९अ [=म्भ्_०६,०२५।००९अ]  
तदर्थं कर्म कौन्तेय मुक्तसङ्गः समाचर  भ्ग्_०३।००९च् [=म्भ्_०६,०२५।००९च्]  
  
सहयज्ञाः प्रजाः सृष्ट्वा पुरोवाच प्रजापतिः  भ्ग्_०३।०१०अ [=म्भ्_०६,०२५।०१०अ]  
अनेन प्रसविष्यध्वम् एष वो ऽस्त्व् इष्टकामधुक्  भ्ग्_०३।०१०च् [=म्भ्_०६,०२५।०१०च्]  
  
देवान् भावयतानेन ते देवा भावयन्तु वः  भ्ग्_०३।०११अ [=म्भ्_०६,०२५।०११अ]  
परस्परं भावयन्तः श्रेयः परम् अवाप्स्यथ  भ्ग्_०३।०११च् [=म्भ्_०६,०२५।०११च्]  
  
इष्टान् भोगान् हि वो देवा दास्यन्ते यज्ञभाविताः  भ्ग्_०३।०१२अ [=म्भ्_०६,०२५।०१२अ]  
तैर् दत्तान् अप्रदायैभ्यो यो भुङ्क्ते स्तेन एव सः  भ्ग्_०३।०१२च् [=म्भ्_०६,०२५।०१२च्]  
  
यज्ञशिष्टाशिनः सन्तो मुच्यन्ते सर्वकिल्बिषैः  भ्ग्_०३।०१३अ [=म्भ्_०६,०२५।०१३अ]  
भुञ्जते ते त्व् अघं पापा ये पचन्त्य् आत्मकारणात्  भ्ग्_०३।०१३च् [=म्भ्_०६,०२५।०१३च्]  
  
अन्नाद् भवन्ति भूतानि पर्जन्याद् अन्नसम्भवः  भ्ग्_०३।०१४अ [=म्भ्_०६,०२५।०१४अ]  
यज्ञाद् भवति पर्जन्यो यज्ञः कर्मसमुद्भवः  भ्ग्_०३।०१४च् [=म्भ्_०६,०२५।०१४च्]  
  
कर्म ब्रह्मोद्भवं विद्धि ब्रह्माक्षरसमुद्भवम्  भ्ग्_०३।०१५अ [=म्भ्_०६,०२५।०१५अ]  
तस्मात् सर्वगतं ब्रह्म नित्यं यज्ञे प्रतिष्ठितम्  भ्ग्_०३।०१५च् [=म्भ्_०६,०२५।०१५च्]  
  
एवं प्रवर्तितं चक्रं नानुवर्तयतीह यः  भ्ग्_०३।०१६अ [=म्भ्_०६,०२५।०१६अ]  
अघायुर् इन्द्रियारामो मोघं पार्थ स जीवति  भ्ग्_०३।०१६च् [=म्भ्_०६,०२५।०१६च्]  
  
यस् त्व् आत्मरतिर् एव स्याद् आत्मतृप्तश् च मानवः  भ्ग्_०३।०१७अ [=म्भ्_०६,०२५।०१७अ]  
आत्मन्य् एव च सन्तुष्टस् तस्य कार्यं न विद्यते  भ्ग्_०३।०१७च् [=म्भ्_०६,०२५।०१७च्]  
  
नैव तस्य कृतेनार्थो नाकृतेनेह कश् चन  भ्ग्_०३।०१८अ [=म्भ्_०६,०२५।०१८अ]  
न चास्य सर्वभूतेषु कश् चिद् अर्थव्यपाश्रयः  भ्ग्_०३।०१८च् [=म्भ्_०६,०२५।०१८च्]  
  
तस्माद् असक्तः सततं कार्यं कर्म समाचर  भ्ग्_०३।०१९अ [=म्भ्_०६,०२५।०१९अ]  
असक्तो ह्य् आचरन् कर्म परम् आप्नोति पूरुषः  भ्ग्_०३।०१९च् [=म्भ्_०६,०२५।०१९च्]  
  
कर्मणैव हि संसिद्धिम् आस्थिता जनकादयः  भ्ग्_०३।०२०अ [=म्भ्_०६,०२५।०२०अ]  
लोकसङ्ग्रहम् एवापि सम्पश्यन् कर्तुम् अर्हसि  भ्ग्_०३।०२०च् [=म्भ्_०६,०२५।०२०च्]  
  
यद् यद् आचरति श्रेष्ठस् तत् तद् एवेतरो जनः  भ्ग्_०३।०२१अ [=म्भ्_०६,०२५।०२१अ]  
स यत् प्रमाणं कुरुते लोकस् तद् अनुवर्तते  भ्ग्_०३।०२१च् [=म्भ्_०६,०२५।०२१च्]  
  
न मे पार्थास्ति कर्तव्यं त्रिषु लोकेषु किं चन  भ्ग्_०३।०२२अ [=म्भ्_०६,०२५।०२२अ]  
नानवाप्तम् अवाप्तव्यं वर्त एव च कर्मणि  भ्ग्_०३।०२२च् [=म्भ्_०६,०२५।०२२च्]  
  
यदि ह्य् अहं न वर्तेयं जातु कर्मण्य् अतन्द्रितः  भ्ग्_०३।०२३अ [=म्भ्_०६,०२५।०२३अ]  
मम वर्त्मानुवर्तन्ते मनुष्याः पार्थ सर्वशः  भ्ग्_०३।०२३च् [=म्भ्_०६,०२५।०२३च्]  
  
उत्सीदेयुर् इमे लोका न कुर्यां कर्म चेद् अहम्  भ्ग्_०३।०२४अ [=म्भ्_०६,०२५।०२४अ]  
सङ्करस्य च कर्ता स्याम् उपहन्याम् इमाः प्रजाः  भ्ग्_०३।०२४च् [=म्भ्_०६,०२५।०२४च्]  
  
सक्ताः कर्मण्य् अविद्वांसो यथा कुर्वन्ति भारत  भ्ग्_०३।०२५अ [=म्भ्_०६,०२५।०२५अ]  
कुर्याद् विद्वांस् तथासक्तश् चिकीर्षुर् लोकसङ्ग्रहम्  भ्ग्_०३।०२५च् [=म्भ्_०६,०२५।०२५च्]  
  
न बुद्धिभेदं जनयेद् अज्ञानां कर्मसङ्गिनाम्  भ्ग्_०३।०२६अ [=म्भ्_०६,०२५।०२६अ]  
जोषयेत् सर्वकर्माणि विद्वान् युक्तः समाचरन्  भ्ग्_०३।०२६च् [=म्भ्_०६,०२५।०२६च्]  
  
प्रकृतेः क्रियमाणानि गुणैः कर्माणि सर्वशः  भ्ग्_०३।०२७अ [=म्भ्_०६,०२५।०२७अ]  
अहङ्कारविमूढात्मा कर्ताहम् इति मन्यते  भ्ग्_०३।०२७च् [=म्भ्_०६,०२५।०२७च्]  
  
तत्त्ववित् तु महाबाहो गुणकर्मविभागयोः  भ्ग्_०३।०२८अ [=म्भ्_०६,०२५।०२८अ]  
गुणा गुणेषु वर्तन्त इति मत्वा न सज्जते  भ्ग्_०३।०२८च् [=म्भ्_०६,०२५।०२८च्]  
  
प्रकृतेर् गुणसम्मूढाः सज्जन्ते गुणकर्मसु  भ्ग्_०३।०२९अ [=म्भ्_०६,०२५।०२९अ]  
तान् अकृत्स्नविदो मन्दान् कृत्स्नविन् न विचालयेत्  भ्ग्_०३।०२९च् [=म्भ्_०६,०२५।०२९च्]  
  
मयि सर्वाणि कर्माणि सन्न्यस्याध्यात्मचेतसा  भ्ग्_०३।०३०अ [=म्भ्_०६,०२५।०३०अ]  
निराशीर् निर्ममो भूत्वा युध्यस्व विगतज्वरः  भ्ग्_०३।०३०च् [=म्भ्_०६,०२५।०३०च्]  
  
ये मे मतम् इदं नित्यम् अनुतिष्ठन्ति मानवाः  भ्ग्_०३।०३१अ [=म्भ्_०६,०२५।०३१अ]  
श्रद्धावन्तो ऽनसूयन्तो मुच्यन्ते ते ऽपि कर्मभिः  भ्ग्_०३।०३१च् [=म्भ्_०६,०२५।०३१च्]  
  
ये त्व् एतद् अभ्यसूयन्तो नानुतिष्ठन्ति मे मतम्  भ्ग्_०३।०३२अ [=म्भ्_०६,०२५।०३२अ]  
सर्वज्ञानविमूढांस् तान् विद्धि नष्टान् अचेतसः  भ्ग्_०३।०३२च् [=म्भ्_०६,०२५।०३२च्]  
  
सदृशं चेष्टते स्वस्याः प्रकृतेर् ज्ञानवान् अपि  भ्ग्_०३।०३३अ [=म्भ्_०६,०२५।०३३अ]  
प्रकृतिं यान्ति भूतानि निग्रहः किं करिष्यति  भ्ग्_०३।०३३च् [=म्भ्_०६,०२५।०३३च्]  
  
इन्द्रियस्येन्द्रियस्यार्थे रागद्वेषौ व्यवस्थितौ  भ्ग्_०३।०३४अ [=म्भ्_०६,०२५।०३४अ]  
तयोर् न वशम् आगच्छेत् तौ ह्य् अस्य परिपन्थिनौ  भ्ग्_०३।०३४च् [=म्भ्_०६,०२५।०३४च्]  
  
श्रेयान् स्वधर्मो विगुणः परधर्मात् स्वनुष्ठितात्  भ्ग्_०३।०३५अ [=म्भ्_०६,०२५।०३५अ]  
स्वधर्मे निधनं श्रेयः परधर्मो भयावहः  भ्ग्_०३।०३५च् [=म्भ्_०६,०२५।०३५च्]  
  
अर्जुन उवाच  भ्ग्_०३।०३६ [=म्भ्_०६,०२५।०३६]  
अथ केन प्रयुक्तो ऽयं पापं चरति पूरुषः  भ्ग्_०३।०३६अ [=म्भ्_०६,०२५।०३६अ]  
अनिच्छन्न् अपि वार्ष्णेय बलाद् इव नियोजितः  भ्ग्_०३।०३६च् [=म्भ्_०६,०२५।०३६च्]  
  
श्रीभगवान् उवाच  भ्ग्_०३।०३७ [=म्भ्_०६,०२५।०३७]  
काम एष क्रोध एष रजोगुणसमुद्भवः  भ्ग्_०३।०३७अ [=म्भ्_०६,०२५।०३७अ]  
महाशनो महापाप्मा विद्ध्य् एनम् इह वैरिणम्  भ्ग्_०३।०३७च् [=म्भ्_०६,०२५।०३७च्]  
  
धूमेनाव्रियते वह्निर् यथादर्शो मलेन च  भ्ग्_०३।०३८अ [=म्भ्_०६,०२५।०३८अ]  
यथोल्बेनावृतो गर्भस् तथा तेनेदम् आवृतम्  भ्ग्_०३।०३८च् [=म्भ्_०६,०२५।०३८च्]  
  
आवृतं ज्ञानम् एतेन ज्ञानिनो नित्यवैरिणा  भ्ग्_०३।०३९अ [=म्भ्_०६,०२५।०३९अ]  
कामरूपेण कौन्तेय दुष्पूरेणानलेन च  भ्ग्_०३।०३९च् [=म्भ्_०६,०२५।०३९च्]  
  
इन्द्रियाणि मनो बुद्धिर् अस्याधिष्ठानम् उच्यते  भ्ग्_०३।०४०अ [=म्भ्_०६,०२५।०४०अ]  
एतैर् विमोहयत्य् एष ज्ञानम् आवृत्य देहिनम्  भ्ग्_०३।०४०च् [=म्भ्_०६,०२५।०४०च्]  
  
तस्मात् त्वम् इन्द्रियाण्य् आदौ नियम्य भरतर्षभ  भ्ग्_०३।०४१अ [=म्भ्_०६,०२५।०४१अ]  
पाप्मानं प्रजहिह्य् एनं ज्ञानविज्ञाननाशनम्  भ्ग्_०३।०४१च् [=म्भ्_०६,०२५।०४१च्]  
  
इन्द्रियाणि पराण्य् आहुर् इन्द्रियेभ्यः परं मनः  भ्ग्_०३।०४२अ [=म्भ्_०६,०२५।०४२अ]  
मनसस् तु परा बुद्धिर् यो बुद्धेः परतस् तु सः  भ्ग्_०३।०४२च् [=म्भ्_०६,०२५।०४२च्]  
  
एवं बुद्धेः परं बुद्ध्वा संस्तभ्यात्मानम् आत्मना  भ्ग्_०३।०४३अ [=म्भ्_०६,०२५।०४३अ]  
जहि शत्रुं महाबाहो कामरूपं दुरासदम्  भ्ग्_०३।०४३च् [=म्भ्_०६,०२५।०४३च्]  
  
श्रीभगवान् उवाच  भ्ग्_०४।००१ [=म्भ्_०६,०२६।००१]  
इमं विवस्वते योगं प्रोक्तवान् अहम् अव्ययम्  भ्ग्_०४।००१अ [=म्भ्_०६,०२६।००१अ]  
विवस्वान् मनवे प्राह मनुर् इक्ष्वाकवे ऽब्रवीत्  भ्ग्_०४।००१च् [=म्भ्_०६,०२६।००१च्]  
  
एवं परम्पराप्राप्तम् इमं राजर्षयो विदुः  भ्ग्_०४।००२अ [=म्भ्_०६,०२६।००२अ]  
स कालेनेह महता योगो नष्टः परन्तप  भ्ग्_०४।००२च् [=म्भ्_०६,०२६।००२च्]  
  
स एवायं मया ते ऽद्य योगः प्रोक्तः पुरातनः  भ्ग्_०४।००३अ [=म्भ्_०६,०२६।००३अ]  
भक्तो ऽसि मे सखा चेति रहस्यं ह्य् एतद् उत्तमम्  भ्ग्_०४।००३च् [=म्भ्_०६,०२६।००३च्]  
  
अर्जुन उवाच  भ्ग्_०४।००४ [=म्भ्_०६,०२६।००४]  
अपरं भवतो जन्म परं जन्म विवस्वतः  भ्ग्_०४।००४अ [=म्भ्_०६,०२६।००४अ]  
कथम् एतद् विजानीयां त्वम् आदौ प्रोक्तवान् इति  भ्ग्_०४।००४च् [=म्भ्_०६,०२६।००४च्]  
  
श्रीभगवान् उवाच  भ्ग्_०४।००५ [=म्भ्_०६,०२६।००५]  
बहूनि मे व्यतीतानि जन्मानि तव चार्जुन  भ्ग्_०४।००५अ [=म्भ्_०६,०२६।००५अ]  
तान्य् अहं वेद सर्वाणि न त्वं वेत्थ परन्तप  भ्ग्_०४।००५च् [=म्भ्_०६,०२६।००५च्]  
  
अजो ऽपि सन्न् अव्ययात्मा भूतानाम् ईश्वरो ऽपि सन्  भ्ग्_०४।००६अ [=म्भ्_०६,०२६।००६अ]  
प्रकृतिं स्वाम् अधिष्ठाय सम्भवाम्य् आत्ममायया  भ्ग्_०४।००६च् [=म्भ्_०६,०२६।००६च्]  
  
यदा यदा हि धर्मस्य ग्लानिर् भवति भारत  भ्ग्_०४।००७अ [=म्भ्_०६,०२६।००७अ]  
अभ्युत्थानम् अधर्मस्य तदात्मानं सृजाम्य् अहम्  भ्ग्_०४।००७च् [=म्भ्_०६,०२६।००७च्]  
  
परित्राणाय साधूनां विनाशाय च दुष्कृताम्  भ्ग्_०४।००८अ [=म्भ्_०६,०२६।००८अ]  
धर्मसंस्थापनार्थाय सम्भवामि युगे युगे  भ्ग्_०४।००८च् [=म्भ्_०६,०२६।००८च्]  
  
जन्म कर्म च मे दिव्यम् एवं यो वेत्ति तत्त्वतः  भ्ग्_०४।००९अ [=म्भ्_०६,०२६।००९अ]  
त्यक्त्वा देहं पुनर्जन्म नैति माम् एति सो ऽर्जुन  भ्ग्_०४।००९च् [=म्भ्_०६,०२६।००९च्]  
  
वीतरागभयक्रोधा मन्मया माम् उपाश्रिताः  भ्ग्_०४।०१०अ [=म्भ्_०६,०२६।०१०अ]  
बहवो ज्ञानतपसा पूता मद्भावम् आगताः  भ्ग्_०४।०१०च् [=म्भ्_०६,०२६।०१०च्]  
  
ये यथा मां प्रपद्यन्ते तांस् तथैव भजाम्य् अहम्  भ्ग्_०४।०११अ [=म्भ्_०६,०२६।०११अ]  
मम वर्त्मानुवर्तन्ते मनुष्याः पार्थ सर्वशः  भ्ग्_०४।०११च् [=म्भ्_०६,०२६।०११च्]  
  
काङ्क्षन्तः कर्मणां सिद्धिं यजन्त इह देवताः  भ्ग्_०४।०१२अ [=म्भ्_०६,०२६।०१२अ]  
क्षिप्रं हि मानुषे लोके सिद्धिर् भवति कर्मजा  भ्ग्_०४।०१२च् [=म्भ्_०६,०२६।०१२च्]  
  
चातुर्वर्ण्यं मया सृष्टं गुणकर्मविभागशः  भ्ग्_०४।०१३अ [=म्भ्_०६,०२६।०१३अ]  
तस्य कर्तारम् अपि मां विद्ध्य् अकर्तारम् अव्ययम्  भ्ग्_०४।०१३च् [=म्भ्_०६,०२६।०१३च्]  
  
न मां कर्माणि लिम्पन्ति न मे कर्मफले स्पृहा  भ्ग्_०४।०१४अ [=म्भ्_०६,०२६।०१४अ]  
इति मां यो ऽभिजानाति कर्मभिर् न स बध्यते  भ्ग्_०४।०१४च् [=म्भ्_०६,०२६।०१४च्]  
  
एवं ज्ञात्वा कृतं कर्म पूर्वैर् अपि मुमुक्षुभिः  भ्ग्_०४।०१५अ [=म्भ्_०६,०२६।०१५अ]  
कुरु कर्मैव तस्मात् त्वं पूर्वैः पूर्वतरं कृतम्  भ्ग्_०४।०१५च् [=म्भ्_०६,०२६।०१५च्]  
  
किं कर्म किम् अकर्मेति कवयो ऽप्य् अत्र मोहिताः  भ्ग्_०४।०१६अ [=म्भ्_०६,०२६।०१६अ]  
तत् ते कर्म प्रवक्ष्यामि यज् ज्ञात्वा मोक्ष्यसे ऽशुभात्  भ्ग्_०४।०१६च् [=म्भ्_०६,०२६।०१६च्]  
  
कर्मणो ह्य् अपि बोद्धव्यं बोद्धव्यं च विकर्मणः  भ्ग्_०४।०१७अ [=म्भ्_०६,०२६।०१७अ]  
अकर्मणश् च बोद्धव्यं गहना कर्मणो गतिः  भ्ग्_०४।०१७च् [=म्भ्_०६,०२६।०१७च्]  
  
कर्मण्य् अकर्म यः पश्येद् अकर्मणि च कर्म यः  भ्ग्_०४।०१८अ [=म्भ्_०६,०२६।०१८अ]  
स बुद्धिमान् मनुष्येषु स युक्तः कृत्स्नकर्मकृत्  भ्ग्_०४।०१८च् [=म्भ्_०६,०२६।०१८च्]  
  
यस्य सर्वे समारम्भाः कामसङ्कल्पवर्जिताः  भ्ग्_०४।०१९अ [=म्भ्_०६,०२६।०१९अ]  
ज्ञानाग्निदग्धकर्माणं तम् आहुः पण्डितं बुधाः  भ्ग्_०४।०१९च् [=म्भ्_०६,०२६।०१९च्]  
  
त्यक्त्वा कर्मफलासङ्गं नित्यतृप्तो निराश्रयः  भ्ग्_०४।०२०अ [=म्भ्_०६,०२६।०२०अ]  
कर्मण्य् अभिप्रवृत्तो ऽपि नैव किं चित् करोति सः  भ्ग्_०४।०२०च् [=म्भ्_०६,०२६।०२०च्]  
  
निराशीर् यतचित्तात्मा त्यक्तसर्वपरिग्रहः  भ्ग्_०४।०२१अ [=म्भ्_०६,०२६।०२१अ]  
शारीरं केवलं कर्म कुर्वन् नाप्नोति किल्बिषम्  भ्ग्_०४।०२१च् [=म्भ्_०६,०२६।०२१च्]  
  
यदृच्छालाभसन्तुष्टो द्वन्द्वातीतो विमत्सरः  भ्ग्_०४।०२२अ [=म्भ्_०६,०२६।०२२अ]  
समः सिद्धाव् असिद्धौ च कृत्वापि न निबध्यते  भ्ग्_०४।०२२च् [=म्भ्_०६,०२६।०२२च्]  
  
गतसङ्गस्य मुक्तस्य ज्ञानावस्थितचेतसः  भ्ग्_०४।०२३अ [=म्भ्_०६,०२६।०२३अ]  
यज्ञायाचरतः कर्म समग्रं प्रविलीयते  भ्ग्_०४।०२३च् [=म्भ्_०६,०२६।०२३च्]  
  
ब्रह्मार्पणं ब्रह्महविर् ब्रह्माग्नौ ब्रह्मणा हुतम्  भ्ग्_०४।०२४अ [=म्भ्_०६,०२६।०२४अ]  
ब्रह्मैव तेन गन्तव्यं ब्रह्मकर्मसमाधिना  भ्ग्_०४।०२४च् [=म्भ्_०६,०२६।०२४च्]  
  
दैवम् एवापरे यज्ञं योगिनः पर्युपासते  भ्ग्_०४।०२५अ [=म्भ्_०६,०२६।०२५अ]  
ब्रह्माग्नाव् अपरे यज्ञं यज्ञेनैवोपजुह्वति  भ्ग्_०४।०२५च् [=म्भ्_०६,०२६।०२५च्]  
  
श्रोत्रादीनीन्द्रियाण्य् अन्ये संयमाग्निषु जुह्वति  भ्ग्_०४।०२६अ [=म्भ्_०६,०२६।०२६अ]  
शब्दादीन् विषयान् अन्य इन्द्रियाग्निषु जुह्वति  भ्ग्_०४।०२६च् [=म्भ्_०६,०२६।०२६च्]  
  
सर्वाणीन्द्रियकर्माणि प्राणकर्माणि चापरे  भ्ग्_०४।०२७अ [=म्भ्_०६,०२६।०२७अ]  
आत्मसंयमयोगाग्नौ जुह्वति ज्ञानदीपिते  भ्ग्_०४।०२७च् [=म्भ्_०६,०२६।०२७च्]  
  
द्रव्ययज्ञास् तपोयज्ञा योगयज्ञास् तथापरे  भ्ग्_०४।०२८अ [=म्भ्_०६,०२६।०२८अ]  
स्वाध्यायज्ञानयज्ञाश् च यतयः संशितव्रताः  भ्ग्_०४।०२८च् [=म्भ्_०६,०२६।०२८च्]  
  
अपाने जुह्वति प्राणं प्राणे ऽपानं तथापरे  भ्ग्_०४।०२९अ [=म्भ्_०६,०२६।०२९अ]  
प्राणापानगती रुद्ध्वा प्राणायामपरायणाः  भ्ग्_०४।०२९च् [=म्भ्_०६,०२६।०२९च्]  
  
अपरे नियताहाराः प्राणान् प्राणेषु जुह्वति  भ्ग्_०४।०३०अ [=म्भ्_०६,०२६।०३०अ]  
सर्वे ऽप्य् एते यज्ञविदो यज्ञक्षपितकल्मषाः  भ्ग्_०४।०३०च् [=म्भ्_०६,०२६।०३०च्]  
  
यज्ञशिष्टामृतभुजो यान्ति ब्रह्म सनातनम्  भ्ग्_०४।०३१अ [=म्भ्_०६,०२६।०३१अ]  
नायं लोको ऽस्त्य् अयज्ञस्य कुतो ऽन्यः कुरुसत्तम  भ्ग्_०४।०३१च् [=म्भ्_०६,०२६।०३१च्]  
  
एवं बहुविधा यज्ञा वितता ब्रह्मणो मुखे  भ्ग्_०४।०३२अ [=म्भ्_०६,०२६।०३२अ]  
कर्मजान् विद्धि तान् सर्वान् एवं ज्ञात्वा विमोक्ष्यसे  भ्ग्_०४।०३२च् [=म्भ्_०६,०२६।०३२च्]  
  
श्रेयान् द्रव्यमयाद् यज्ञाज् ज्ञानयज्ञः परन्तप  भ्ग्_०४।०३३अ [=म्भ्_०६,०२६।०३३अ]  
सर्वं कर्माखिलं पार्थ ज्ञाने परिसमाप्यते  भ्ग्_०४।०३३च् [=म्भ्_०६,०२६।०३३च्]  
  
तद् विद्धि प्रणिपातेन परिप्रश्नेन सेवया  भ्ग्_०४।०३४अ [=म्भ्_०६,०२६।०३४अ]  
उपदेक्ष्यन्ति ते ज्ञानं ज्ञानिनस् तत्त्वदर्शिनः  भ्ग्_०४।०३४च् [=म्भ्_०६,०२६।०३४च्]  
  
यज् ज्ञात्वा न पुनर् मोहम् एवं यास्यसि पाण्डव  भ्ग्_०४।०३५अ [=म्भ्_०६,०२६।०३५अ]  
येन भूतान्य् अशेषेण द्रक्ष्यस्य् आत्मन्य् अथो मयि  भ्ग्_०४।०३५च् [=म्भ्_०६,०२६।०३५च्]  
  
अपि चेद् असि पापेभ्यः सर्वेभ्यः पापकृत्तमः  भ्ग्_०४।०३६अ [=म्भ्_०६,०२६।०३६अ]  
सर्वं ज्ञानप्लवेनैव वृजिनं सन्तरिष्यसि  भ्ग्_०४।०३६च् [=म्भ्_०६,०२६।०३६च्]  
  
यथैधांसि समिद्धो ऽग्निर् भस्मसात् कुरुते ऽर्जुन  भ्ग्_०४।०३७अ [=म्भ्_०६,०२६।०३७अ]  
ज्ञानाग्निः सर्वकर्माणि भस्मसात् कुरुते तथा  भ्ग्_०४।०३७च् [=म्भ्_०६,०२६।०३७च्]  
  
न हि ज्ञानेन सदृशं पवित्रम् इह विद्यते  भ्ग्_०४।०३८अ [=म्भ्_०६,०२६।०३८अ]  
तत् स्वयं योगसंसिद्धः कालेनात्मनि विन्दति  भ्ग्_०४।०३८च् [=म्भ्_०६,०२६।०३८च्]  
  
श्रद्धावांल् लभते ज्ञानं तत्परः संयतेन्द्रियः  भ्ग्_०४।०३९अ [=म्भ्_०६,०२६।०३९अ]  
ज्ञानं लब्ध्वा परां शान्तिम् अचिरेणाधिगच्छति  भ्ग्_०४।०३९च् [=म्भ्_०६,०२६।०३९च्]  
  
अज्ञश् चाश्रद्दधानश् च संशयात्मा विनश्यति  भ्ग्_०४।०४०अ [=म्भ्_०६,०२६।०४०अ]  
नायं लोको ऽस्ति न परो न सुखं संशयात्मनः  भ्ग्_०४।०४०च् [=म्भ्_०६,०२६।०४०च्]  
  
योगसन्न्यस्तकर्माणं ज्ञानसञ्छिन्नसंशयम्  भ्ग्_०४।०४१अ [=म्भ्_०६,०२६।०४१अ]  
आत्मवन्तं न कर्माणि निबध्नन्ति धनञ्जय  भ्ग्_०४।०४१च् [=म्भ्_०६,०२६।०४१च्]  
  
तस्माद् अज्ञानसम्भूतं हृत्स्थं ज्ञानासिनात्मनः  भ्ग्_०४।०४२अ [=म्भ्_०६,०२६।०४२अ]  
छित्त्वैनं संशयं योगम् आतिष्ठोत्तिष्ठ भारत  भ्ग्_०४।०४२च् [=म्भ्_०६,०२६।०४२च्]  
  
अर्जुन उवाच  भ्ग्_०५।००१ [=म्भ्_०६,०२७।००१]  
सन्न्यासं कर्मणां कृष्ण पुनर् योगं च शंससि  भ्ग्_०५।००१अ [=म्भ्_०६,०२७।००१अ]  
यच् छ्रेय एतयोर् एकं तन् मे ब्रूहि सुनिश्चितम्  भ्ग्_०५।००१च् [=म्भ्_०६,०२७।००१च्]  
  
श्रीभगवान् उवाच  भ्ग्_०५।००२ [=म्भ्_०६,०२७।००२]  
सन्न्यासः कर्मयोगश् च निःश्रेयसकराव् उभौ  भ्ग्_०५।००२अ [=म्भ्_०६,०२७।००२अ]  
तयोस् तु कर्मसन्न्यासात् कर्मयोगो विशिष्यते  भ्ग्_०५।००२च् [=म्भ्_०६,०२७।००२च्]  
  
ज्ञेयः स नित्यसन्न्यासी यो न द्वेष्टि न काङ्क्षति  भ्ग्_०५।००३अ [=म्भ्_०६,०२७।००३अ]  
निर्द्वन्द्वो हि महाबाहो सुखं बन्धात् प्रमुच्यते  भ्ग्_०५।००३च् [=म्भ्_०६,०२७।००३च्]  
  
साङ्ख्ययोगौ पृथग् बालाः प्रवदन्ति न पण्डिताः  भ्ग्_०५।००४अ [=म्भ्_०६,०२७।००४अ]  
एकम् अप्य् आस्थितः सम्यग् उभयोर् विन्दते फलम्  भ्ग्_०५।००४च् [=म्भ्_०६,०२७।००४च्]  
  
यत् साङ्ख्यैः प्राप्यते स्थानं तद् योगैर् अपि गम्यते  भ्ग्_०५।००५अ [=म्भ्_०६,०२७।००५अ]  
एकं साङ्ख्यं च योगं च यः पश्यति स पश्यति  भ्ग्_०५।००५च् [=म्भ्_०६,०२७।००५च्]  
  
सन्न्यासस् तु महाबाहो दुःखम् आप्तुम् अयोगतः  भ्ग्_०५।००६अ [=म्भ्_०६,०२७।००६अ]  
योगयुक्तो मुनिर् ब्रह्म नचिरेणाधिगच्छति  भ्ग्_०५।००६च् [=म्भ्_०६,०२७।००६च्]  
  
योगयुक्तो विशुद्धात्मा विजितात्मा जितेन्द्रियः  भ्ग्_०५।००७अ [=म्भ्_०६,०२७।००७अ]  
सर्वभूतात्मभूतात्मा कुर्वन्न् अपि न लिप्यते  भ्ग्_०५।००७च् [=म्भ्_०६,०२७।००७च्]  
  
नैव किं चित् करोमीति युक्तो मन्येत तत्त्ववित्  भ्ग्_०५।००८अ [=म्भ्_०६,०२७।००८अ]  
पश्यञ् शृण्वन् स्पृशञ् जिघ्रन्न् अश्नन् गच्छन् स्वपञ् श्वसन्  भ्ग्_०५।००८च् [=म्भ्_०६,०२७।००८च्]  
  
प्रलपन् विसृजन् गृह्णन्न् उन्मिषन् निमिषन्न् अपि  भ्ग्_०५।००९अ [=म्भ्_०६,०२७।००९अ]  
इन्द्रियाणीन्द्रियार्थेषु वर्तन्त इति धारयन्  भ्ग्_०५।००९च् [=म्भ्_०६,०२७।००९च्]  
  
ब्रह्मण्य् आधाय कर्माणि सङ्गं त्यक्त्वा करोति यः  भ्ग्_०५।०१०अ [=म्भ्_०६,०२७।०१०अ]  
लिप्यते न स पापेन पद्मपत्रम् इवाम्भसा  भ्ग्_०५।०१०च् [=म्भ्_०६,०२७।०१०च्]  
  
कायेन मनसा बुद्ध्या केवलैर् इन्द्रियैर् अपि  भ्ग्_०५।०११अ [=म्भ्_०६,०२७।०११अ]  
योगिनः कर्म कुर्वन्ति सङ्गं त्यक्त्वात्मशुद्धये  भ्ग्_०५।०११च् [=म्भ्_०६,०२७।०११च्]  
  
युक्तः कर्मफलं त्यक्त्वा शान्तिम् आप्नोति नैष्ठिकीम्  भ्ग्_०५।०१२अ [=म्भ्_०६,०२७।०१२अ]  
अयुक्तः कामकारेण फले सक्तो निबध्यते  भ्ग्_०५।०१२च् [=म्भ्_०६,०२७।०१२च्]  
  
सर्वकर्माणि मनसा सन्न्यस्यास्ते सुखं वशी  भ्ग्_०५।०१३अ [=म्भ्_०६,०२७।०१३अ]  
नवद्वारे पुरे देही नैव कुर्वन् न कारयन्  भ्ग्_०५।०१३च् [=म्भ्_०६,०२७।०१३च्]  
  
न कर्तृत्वं न कर्माणि लोकस्य सृजति प्रभुः  भ्ग्_०५।०१४अ [=म्भ्_०६,०२७।०१४अ]  
न कर्मफलसंयोगं स्वभावस् तु प्रवर्तते  भ्ग्_०५।०१४च् [=म्भ्_०६,०२७।०१४च्]  
  
नादत्ते कस्य चित् पापं न चैव सुकृतं विभुः  भ्ग्_०५।०१५अ [=म्भ्_०६,०२७।०१५अ]  
अज्ञानेनावृतं ज्ञानं तेन मुह्यन्ति जन्तवः  भ्ग्_०५।०१५च् [=म्भ्_०६,०२७।०१५च्]  
  
ज्ञानेन तु तद् अज्ञानं येषां नाशितम् आत्मनः  भ्ग्_०५।०१६अ [=म्भ्_०६,०२७।०१६अ]  
तेषाम् आदित्यवज् ज्ञानं प्रकाशयति तत्परम्  भ्ग्_०५।०१६च् [=म्भ्_०६,०२७।०१६च्]  
  
तद्बुद्धयस् तदात्मानस् तन्निष्ठास् तत्परायणाः  भ्ग्_०५।०१७अ [=म्भ्_०६,०२७।०१७अ]  
गच्छन्त्य् अपुनरावृत्तिं ज्ञाननिर्धूतकल्मषाः  भ्ग्_०५।०१७च् [=म्भ्_०६,०२७।०१७च्]  
  
विद्याविनयसम्पन्ने ब्राह्मणे गवि हस्तिनि  भ्ग्_०५।०१८अ [=म्भ्_०६,०२७।०१८अ]  
शुनि चैव श्वपाके च पण्डिताः समदर्शिनः  भ्ग्_०५।०१८च् [=म्भ्_०६,०२७।०१८च्]  
  
इहैव तैर् जितः सर्गो येषां साम्ये स्थितं मनः  भ्ग्_०५।०१९अ [=म्भ्_०६,०२७।०१९अ]  
निर्दोषं हि समं ब्रह्म तस्माद् ब्रह्मणि ते स्थिताः  भ्ग्_०५।०१९च् [=म्भ्_०६,०२७।०१९च्]  
  
न प्रहृष्येत् प्रियं प्राप्य नोद्विजेत् प्राप्य चाप्रियम्  भ्ग्_०५।०२०अ [=म्भ्_०६,०२७।०२०अ]  
स्थिरबुद्धिर् असम्मूढो ब्रह्मविद् ब्रह्मणि स्थितः  भ्ग्_०५।०२०च् [=म्भ्_०६,०२७।०२०च्]  
  
बाह्यस्पर्शेष्व् असक्तात्मा विन्दत्य् आत्मनि यत् सुखम्  भ्ग्_०५।०२१अ [=म्भ्_०६,०२७।०२१अ]  
स ब्रह्मयोगयुक्तात्मा सुखम् अक्षयम् अश्नुते  भ्ग्_०५।०२१च् [=म्भ्_०६,०२७।०२१च्]  
  
ये हि संस्पर्शजा भोगा दुःखयोनय एव ते  भ्ग्_०५।०२२अ [=म्भ्_०६,०२७।०२२अ]  
आद्यन्तवन्तः कौन्तेय न तेषु रमते बुधः  भ्ग्_०५।०२२च् [=म्भ्_०६,०२७।०२२च्]  
  
शक्नोतीहैव यः सोढुं प्राक् शरीरविमोक्षणात्  भ्ग्_०५।०२३अ [=म्भ्_०६,०२७।०२३अ]  
कामक्रोधोद्भवं वेगं स युक्तः स सुखी नरः  भ्ग्_०५।०२३च् [=म्भ्_०६,०२७।०२३च्]  
  
यो ऽन्तःसुखो ऽन्तरारामस् तथान्तर्ज्योतिर् एव यः  भ्ग्_०५।०२४अ [=म्भ्_०६,०२७।०२४अ]  
स योगी ब्रह्मनिर्वाणं ब्रह्मभूतो ऽधिगच्छति  भ्ग्_०५।०२४च् [=म्भ्_०६,०२७।०२४च्]  
  
लभन्ते ब्रह्मनिर्वाणम् ऋषयः क्षीणकल्मषाः  भ्ग्_०५।०२५अ [=म्भ्_०६,०२७।०२५अ]  
छिन्नद्वैधा यतात्मानः सर्वभूतहिते रताः  भ्ग्_०५।०२५च् [=म्भ्_०६,०२७।०२५च्]  
  
कामक्रोधवियुक्तानां यतीनां यतचेतसाम्  भ्ग्_०५।०२६अ [=म्भ्_०६,०२७।०२६अ]  
अभितो ब्रह्मनिर्वाणं वर्तते विदितात्मनाम्  भ्ग्_०५।०२६च् [=म्भ्_०६,०२७।०२६च्]  
  
स्पर्शान् कृत्वा बहिर् बाह्यांश् चक्षुश् चैवान्तरे भ्रुवोः  भ्ग्_०५।०२७अ [=म्भ्_०६,०२७।०२७अ]  
प्राणापानौ समौ कृत्वा नासाभ्यन्तरचारिणौ  भ्ग्_०५।०२७च् [=म्भ्_०६,०२७।०२७च्]  
  
यतेन्द्रियमनोबुद्धिर् मुनिर् मोक्षपरायणः  भ्ग्_०५।०२८अ [=म्भ्_०६,०२७।०२८अ]  
विगतेच्छाभयक्रोधो यः सदा मुक्त एव सः  भ्ग्_०५।०२८च् [=म्भ्_०६,०२७।०२८च्]  
  
भोक्तारं यज्ञतपसां सर्वलोकमहेश्वरम्  भ्ग्_०५।०२९अ [=म्भ्_०६,०२७।०२९अ]  
सुहृदं सर्वभूतानां ज्ञात्वा मां शान्तिम् ऋच्छति  भ्ग्_०५।०२९च् [=म्भ्_०६,०२७।०२९च्]  
  
श्रीभगवान् उवाच  भ्ग्_०६।००१ [=म्भ्_०६,०२८।००१]  
अनाश्रितः कर्मफलं कार्यं कर्म करोति यः  भ्ग्_०६।००१अ [=म्भ्_०६,०२८।००१अ]  
स सन्न्यासी च योगी च न निरग्निर् न चाक्रियः  भ्ग्_०६।००१च् [=म्भ्_०६,०२८।००१च्]  
  
यं सन्न्यासम् इति प्राहुर् योगं तं विद्धि पाण्डव  भ्ग्_०६।००२अ [=म्भ्_०६,०२८।००२अ]  
न ह्य् असन्न्यस्तसङ्कल्पो योगी भवति कश् चन  भ्ग्_०६।००२च् [=म्भ्_०६,०२८।००२च्]  
  
आरुरुक्षोर् मुनेर् योगं कर्म कारणम् उच्यते  भ्ग्_०६।००३अ [=म्भ्_०६,०२८।००३अ]  
योगारूढस्य तस्यैव शमः कारणम् उच्यते  भ्ग्_०६।००३च् [=म्भ्_०६,०२८।००३च्]  
  
यदा हि नेन्द्रियार्थेषु न कर्मस्व् अनुषज्जते  भ्ग्_०६।००४अ [=म्भ्_०६,०२८।००४अ]  
सर्वसङ्कल्पसन्न्यासी योगारूढस् तदोच्यते  भ्ग्_०६।००४च् [=म्भ्_०६,०२८।००४च्]  
  
उद्धरेद् आत्मनात्मानं नात्मानम् अवसादयेत्  भ्ग्_०६।००५अ [=म्भ्_०६,०२८।००५अ]  
आत्मैव ह्य् आत्मनो बन्धुर् आत्मैव रिपुर् आत्मनः  भ्ग्_०६।००५च् [=म्भ्_०६,०२८।००५च्]  
  
बन्धुर् आत्मात्मनस् तस्य येनात्मैवात्मना जितः  भ्ग्_०६।००६अ [=म्भ्_०६,०२८।००६अ]  
अनात्मनस् तु शत्रुत्वे वर्तेतात्मैव शत्रुवत्  भ्ग्_०६।००६च् [=म्भ्_०६,०२८।००६च्]  
  
जितात्मनः प्रशान्तस्य परमात्मा समाहितः  भ्ग्_०६।००७अ [=म्भ्_०६,०२८।००७अ]  
शीतोष्णसुखदुःखेषु तथा मानावमानयोः  भ्ग्_०६।००७च् [=म्भ्_०६,०२८।००७च्]  
  
ज्ञानविज्ञानतृप्तात्मा कूटस्थो विजितेन्द्रियः  भ्ग्_०६।००८अ [=म्भ्_०६,०२८।००८अ]  
युक्त इत्य् उच्यते योगी समलोष्टाश्मकाञ्चनः  भ्ग्_०६।००८च् [=म्भ्_०६,०२८।००८च्]  
  
सुहृन्मित्रार्युदासीनमध्यस्थद्वेष्यबन्धुषु  भ्ग्_०६।००९अ [=म्भ्_०६,०२८।००९अ]  
साधुष्व् अपि च पापेषु समबुद्धिर् विशिष्यते  भ्ग्_०६।००९च् [=म्भ्_०६,०२८।००९च्]  
  
योगी युञ्जीत सततम् आत्मानं रहसि स्थितः  भ्ग्_०६।०१०अ [=म्भ्_०६,०२८।०१०अ]  
एकाकी यतचित्तात्मा निराशीर् अपरिग्रहः  भ्ग्_०६।०१०च् [=म्भ्_०६,०२८।०१०च्]  
  
शुचौ देशे प्रतिष्ठाप्य स्थिरम् आसनम् आत्मनः  भ्ग्_०६।०११अ [=म्भ्_०६,०२८।०११अ]  
नात्युच्छ्रितं नातिनीचं चैलाजिनकुशोत्तरम्  भ्ग्_०६।०११च् [=म्भ्_०६,०२८।०११च्]  
  
तत्रैकाग्रं मनः कृत्वा यतचित्तेन्द्रियक्रियः  भ्ग्_०६।०१२अ [=म्भ्_०६,०२८।०१२अ]  
उपविश्यासने युञ्ज्याद् योगम् आत्मविशुद्धये  भ्ग्_०६।०१२च् [=म्भ्_०६,०२८।०१२च्]  
  
समं कायशिरोग्रीवं धारयन्न् अचलं स्थिरः  भ्ग्_०६।०१३अ [=म्भ्_०६,०२८।०१३अ]  
सम्प्रेक्ष्य नासिकाग्रं स्वं दिशश् चानवलोकयन्  भ्ग्_०६।०१३च् [=म्भ्_०६,०२८।०१३च्]  
  
प्रशान्तात्मा विगतभीर् ब्रह्मचारिव्रते स्थितः  भ्ग्_०६।०१४अ [=म्भ्_०६,०२८।०१४अ]  
मनः संयम्य मच्चित्तो युक्त आसीत मत्परः  भ्ग्_०६।०१४च् [=म्भ्_०६,०२८।०१४च्]  
  
युञ्जन्न् एवं सदात्मानं योगी नियतमानसः  भ्ग्_०६।०१५अ [=म्भ्_०६,०२८।०१५अ]  
शान्तिं निर्वाणपरमां मत्संस्थाम् अधिगच्छति  भ्ग्_०६।०१५च् [=म्भ्_०६,०२८।०१५च्]  
  
नात्यश्नतस् तु योगो ऽस्ति न चैकान्तम् अनश्नतः  भ्ग्_०६।०१६अ [=म्भ्_०६,०२८।०१६अ]  
न चातिस्वप्नशीलस्य जाग्रतो नैव चार्जुन  भ्ग्_०६।०१६च् [=म्भ्_०६,०२८।०१६च्]  
  
युक्ताहारविहारस्य युक्तचेष्टस्य कर्मसु  भ्ग्_०६।०१७अ [=म्भ्_०६,०२८।०१७अ]  
युक्तस्वप्नावबोधस्य योगो भवति दुःखहा  भ्ग्_०६।०१७च् [=म्भ्_०६,०२८।०१७च्]  
  
यदा विनियतं चित्तम् आत्मन्य् एवावतिष्ठते  भ्ग्_०६।०१८अ [=म्भ्_०६,०२८।०१८अ]  
निःस्पृहः सर्वकामेभ्यो युक्त इत्य् उच्यते तदा  भ्ग्_०६।०१८च् [=म्भ्_०६,०२८।०१८च्]  
  
यथा दीपो निवातस्थो नेङ्गते सोपमा स्मृता  भ्ग्_०६।०१९अ [=म्भ्_०६,०२८।०१९अ]  
योगिनो यतचित्तस्य युञ्जतो योगम् आत्मनः  भ्ग्_०६।०१९च् [=म्भ्_०६,०२८।०१९च्]  
  
यत्रोपरमते चित्तं निरुद्धं योगसेवया  भ्ग्_०६।०२०अ [=म्भ्_०६,०२८।०२०अ]  
यत्र चैवात्मनात्मानं पश्यन्न् आत्मनि तुष्यति  भ्ग्_०६।०२०च् [=म्भ्_०६,०२८।०२०च्]  
  
सुखम् आत्यन्तिकं यत् तद् बुद्धिग्राह्यम् अतीन्द्रियम्  भ्ग्_०६।०२१अ [=म्भ्_०६,०२८।०२१अ]  
वेत्ति यत्र न चैवायं स्थितश् चलति तत्त्वतः  भ्ग्_०६।०२१च् [=म्भ्_०६,०२८।०२१च्]  
  
यं लब्ध्वा चापरं लाभं मन्यते नाधिकं ततः  भ्ग्_०६।०२२अ [=म्भ्_०६,०२८।०२२अ]  
यस्मिन् स्थितो न दुःखेन गुरुणापि विचाल्यते  भ्ग्_०६।०२२च् [=म्भ्_०६,०२८।०२२च्]  
  
तं विद्याद् दुःखसंयोगवियोगं योगसञ्ज्ञितम्  भ्ग्_०६।०२३अ [=म्भ्_०६,०२८।०२३अ]  
स निश्चयेन योक्तव्यो योगो ऽनिर्विण्णचेतसा  भ्ग्_०६।०२३च् [=म्भ्_०६,०२८।०२३च्]  
  
सङ्कल्पप्रभवान् कामांस् त्यक्त्वा सर्वान् अशेषतः  भ्ग्_०६।०२४अ [=म्भ्_०६,०२८।०२४अ]  
मनसैवेन्द्रियग्रामं विनियम्य समन्ततः  भ्ग्_०६।०२४च् [=म्भ्_०६,०२८।०२४च्]  
  
शनैः शनैर् उपरमेद् बुद्ध्या धृतिगृहीतया  भ्ग्_०६।०२५अ [=म्भ्_०६,०२८।०२५अ]  
आत्मसंस्थं मनः कृत्वा न किं चिद् अपि चिन्तयेत्  भ्ग्_०६।०२५च् [=म्भ्_०६,०२८।०२५च्]  
  
यतो यतो निश्चरति मनश् चञ्चलम् अस्थिरम्  भ्ग्_०६।०२६अ [=म्भ्_०६,०२८।०२६अ]  
ततस् ततो नियम्यैतद् आत्मन्य् एव वशं नयेत्  भ्ग्_०६।०२६च् [=म्भ्_०६,०२८।०२६च्]  
  
प्रशान्तमनसं ह्य् एनं योगिनं सुखम् उत्तमम्  भ्ग्_०६।०२७अ [=म्भ्_०६,०२८।०२७अ]  
उपैति शान्तरजसं ब्रह्मभूतम् अकल्मषम्  भ्ग्_०६।०२७च् [=म्भ्_०६,०२८।०२७च्]  
  
युञ्जन्न् एवं सदात्मानं योगी विगतकल्मषः  भ्ग्_०६।०२८अ [=म्भ्_०६,०२८।०२८अ]  
सुखेन ब्रह्मसंस्पर्शम् अत्यन्तं सुखम् अश्नुते  भ्ग्_०६।०२८च् [=म्भ्_०६,०२८।०२८च्]  
  
सर्वभूतस्थम् आत्मानं सर्वभूतानि चात्मनि  भ्ग्_०६।०२९अ [=म्भ्_०६,०२८।०२९अ]  
ईक्षते योगयुक्तात्मा सर्वत्र समदर्शनः  भ्ग्_०६।०२९च् [=म्भ्_०६,०२८।०२९च्]  
  
यो मां पश्यति सर्वत्र सर्वं च मयि पश्यति  भ्ग्_०६।०३०अ [=म्भ्_०६,०२८।०३०अ]  
तस्याहं न प्रणश्यामि स च मे न प्रणश्यति  भ्ग्_०६।०३०च् [=म्भ्_०६,०२८।०३०च्]  
  
सर्वभूतस्थितं यो मां भजत्य् एकत्वम् आस्थितः  भ्ग्_०६।०३१अ [=म्भ्_०६,०२८।०३१अ]  
सर्वथा वर्तमानो ऽपि स योगी मयि वर्तते  भ्ग्_०६।०३१च् [=म्भ्_०६,०२८।०३१च्]  
  
आत्मौपम्येन सर्वत्र समं पश्यति यो ऽर्जुन  भ्ग्_०६।०३२अ [=म्भ्_०६,०२८।०३२अ]  
सुखं वा यदि वा दुःखं स योगी परमो मतः  भ्ग्_०६।०३२च् [=म्भ्_०६,०२८।०३२च्]  
  
अर्जुन उवाच  भ्ग्_०६।०३३ [=म्भ्_०६,०२८।०३३]  
यो ऽयं योगस् त्वया प्रोक्तः साम्येन मधुसूदन  भ्ग्_०६।०३३अ [=म्भ्_०६,०२८।०३३अ]  
एतस्याहं न पश्यामि चञ्चलत्वात् स्थितिं स्थिराम्  भ्ग्_०६।०३३च् [=म्भ्_०६,०२८।०३३च्]  
  
चञ्चलं हि मनः कृष्ण प्रमाथि बलवद् दृढम्  भ्ग्_०६।०३४अ [=म्भ्_०६,०२८।०३४अ]  
तस्याहं निग्रहं मन्ये वायोर् इव सुदुष्करम्  भ्ग्_०६।०३४च् [=म्भ्_०६,०२८।०३४च्]  
  
श्रीभगवान् उवाच  भ्ग्_०६।०३५ [=म्भ्_०६,०२८।०३५]  
असंशयं महाबाहो मनो दुर्निग्रहं चलम्  भ्ग्_०६।०३५अ [=म्भ्_०६,०२८।०३५अ]  
अभ्यासेन तु कौन्तेय वैराग्येण च गृह्यते  भ्ग्_०६।०३५च् [=म्भ्_०६,०२८।०३५च्]  
  
असंयतात्मना योगो दुष्प्राप इति मे मतिः  भ्ग्_०६।०३६अ [=म्भ्_०६,०२८।०३६अ]  
वश्यात्मना तु यतता शक्यो ऽवाप्तुम् उपायतः  भ्ग्_०६।०३६च् [=म्भ्_०६,०२८।०३६च्]  
  
अर्जुन उवाच  भ्ग्_०६।०३७ [=म्भ्_०६,०२८।०३७]  
अयतिः श्रद्धयोपेतो योगाच् चलितमानसः  भ्ग्_०६।०३७अ [=म्भ्_०६,०२८।०३७अ]  
अप्राप्य योगसंसिद्धिं कां गतिं कृष्ण गच्छति  भ्ग्_०६।०३७च् [=म्भ्_०६,०२८।०३७च्]  
  
कच्चिन् नोभयविभ्रष्टश् छिन्नाभ्रम् इव नश्यति  भ्ग्_०६।०३८अ [=म्भ्_०६,०२८।०३८अ]  
अप्रतिष्ठो महाबाहो विमूढो ब्रह्मणः पथि  भ्ग्_०६।०३८च् [=म्भ्_०६,०२८।०३८च्]  
  
एतन् मे संशयं कृष्ण छेत्तुम् अर्हस्य् अशेषतः  भ्ग्_०६।०३९अ [=म्भ्_०६,०२८।०३९अ]  
त्वद् अन्यः संशयस्यास्य छेत्ता न ह्य् उपपद्यते  भ्ग्_०६।०३९च् [=म्भ्_०६,०२८।०३९च्]  
  
श्रीभगवान् उवाच  भ्ग्_०६।०४० [=म्भ्_०६,०२८।०४०]  
पार्थ नैवेह नामुत्र विनाशस् तस्य विद्यते  भ्ग्_०६।०४०अ [=म्भ्_०६,०२८।०४०अ]  
न हि कल्याणकृत् कश् चिद् दुर्गतिं तात गच्छति  भ्ग्_०६।०४०च् [=म्भ्_०६,०२८।०४०च्]  
  
प्राप्य पुण्यकृतांल् लोकान् उषित्वा शाश्वतीः समाः  भ्ग्_०६।०४१अ [=म्भ्_०६,०२८।०४१अ]  
शुचीनां श्रीमतां गेहे योगभ्रष्टो ऽभिजायते  भ्ग्_०६।०४१च् [=म्भ्_०६,०२८।०४१च्]  
  
अथ वा योगिनाम् एव कुले भवति धीमताम्  भ्ग्_०६।०४२अ [=म्भ्_०६,०२८।०४२अ]  
एतद् धि दुर्लभतरं लोके जन्म यद् ईदृशम्  भ्ग्_०६।०४२च् [=म्भ्_०६,०२८।०४२च्]  
  
तत्र तं बुद्धिसंयोगं लभते पौर्वदेहिकम्  भ्ग्_०६।०४३अ [=म्भ्_०६,०२८।०४३अ]  
यतते च ततो भूयः संसिद्धौ कुरुनन्दन  भ्ग्_०६।०४३च् [=म्भ्_०६,०२८।०४३च्]  
  
पूर्वाभ्यासेन तेनैव ह्रियते ह्य् अवशो ऽपि सः  भ्ग्_०६।०४४अ [=म्भ्_०६,०२८।०४४अ]  
जिज्ञासुर् अपि योगस्य शब्दब्रह्मातिवर्तते  भ्ग्_०६।०४४च् [=म्भ्_०६,०२८।०४४च्]  
  
प्रयत्नाद् यतमानस् तु योगी संशुद्धकिल्बिषः  भ्ग्_०६।०४५अ [=म्भ्_०६,०२८।०४५अ]  
अनेकजन्मसंसिद्धस् ततो याति परां गतिम्  भ्ग्_०६।०४५च् [=म्भ्_०६,०२८।०४५च्]  
  
तपस्विभ्यो ऽधिको योगी ज्ञानिभ्यो ऽपि मतो ऽधिकः  भ्ग्_०६।०४६अ [=म्भ्_०६,०२८।०४६अ]  
कर्मिभ्यश् चाधिको योगी तस्माद् योगी भवार्जुन  भ्ग्_०६।०४६च् [=म्भ्_०६,०२८।०४६च्]  
  
योगिनाम् अपि सर्वेषां मद्गतेनान्तरात्मना  भ्ग्_०६।०४७अ [=म्भ्_०६,०२८।०४७अ]  
श्रद्धावान् भजते यो मां स मे युक्ततमो मतः  भ्ग्_०६।०४७च् [=म्भ्_०६,०२८।०४७च्]  
  
श्रीभगवान् उवाच  भ्ग्_०७।००१ [=म्भ्_०६,०२९।००१]  
मय्य् आसक्तमनाः पार्थ योगं युञ्जन् मदाश्रयः  भ्ग्_०७।००१अ [=म्भ्_०६,०२९।००१अ]  
असंशयं समग्रं मां यथा ज्ञास्यसि तच् छृणु  भ्ग्_०७।००१च् [=म्भ्_०६,०२९।००१च्]  
  
ज्ञानं ते ऽहं सविज्ञानम् इदं वक्ष्याम्य् अशेषतः  भ्ग्_०७।००२अ [=म्भ्_०६,०२९।००२अ]  
यज् ज्ञात्वा नेह भूयो ऽन्यज् ज्ञातव्यम् अवशिष्यते  भ्ग्_०७।००२च् [=म्भ्_०६,०२९।००२च्]  
  
मनुष्याणां सहस्रेषु कश् चिद् यतति सिद्धये  भ्ग्_०७।००३अ [=म्भ्_०६,०२९।००३अ]  
यतताम् अपि सिद्धानां कश् चिन् मां वेत्ति तत्त्वतः  भ्ग्_०७।००३च् [=म्भ्_०६,०२९।००३च्]  
  
भूमिर् आपो ऽनलो वायुः खं मनो बुद्धिर् एव च  भ्ग्_०७।००४अ [=म्भ्_०६,०२९।००४अ]  
अहङ्कार इतीयं मे भिन्ना प्रकृतिर् अष्टधा  भ्ग्_०७।००४च् [=म्भ्_०६,०२९।००४च्]  
  
अपरेयम् इतस् त्व् अन्यां प्रकृतिं विद्धि मे पराम्  भ्ग्_०७।००५अ [=म्भ्_०६,०२९।००५अ]  
जीवभूतां महाबाहो ययेदं धार्यते जगत्  भ्ग्_०७।००५च् [=म्भ्_०६,०२९।००५च्]  
  
एतद्योनीनि भूतानि सर्वाणीत्य् उपधारय  भ्ग्_०७।००६अ [=म्भ्_०६,०२९।००६अ]  
अहं कृत्स्नस्य जगतः प्रभवः प्रलयस् तथा  भ्ग्_०७।००६च् [=म्भ्_०६,०२९।००६च्]  
  
मत्तः परतरं नान्यत् किं चिद् अस्ति धनञ्जय  भ्ग्_०७।००७अ [=म्भ्_०६,०२९।००७अ]  
मयि सर्वम् इदं प्रोतं सूत्रे मणिगणा इव  भ्ग्_०७।००७च् [=म्भ्_०६,०२९।००७च्]  
  
रसो ऽहम् अप्सु कौन्तेय प्रभास्मि शशिसूर्ययोः  भ्ग्_०७।००८अ [=म्भ्_०६,०२९।००८अ]  
प्रणवः सर्ववेदेषु शब्दः खे पौरुषं नृषु  भ्ग्_०७।००८च् [=म्भ्_०६,०२९।००८च्]  
  
पुण्यो गन्धः पृथिव्यां च तेजश् चास्मि विभावसौ  भ्ग्_०७।००९अ [=म्भ्_०६,०२९।००९अ]  
जीवनं सर्वभूतेषु तपश् चास्मि तपस्विषु  भ्ग्_०७।००९च् [=म्भ्_०६,०२९।००९च्]  
  
बीजं मां सर्वभूतानां विद्धि पार्थ सनातनम्  भ्ग्_०७।०१०अ [=म्भ्_०६,०२९।०१०अ]  
बुद्धिर् बुद्धिमताम् अस्मि तेजस् तेजस्विनाम् अहम्  भ्ग्_०७।०१०च् [=म्भ्_०६,०२९।०१०च्]  
  
बलं बलवतां चाहं कामरागविवर्जितम्  भ्ग्_०७।०११अ [=म्भ्_०६,०२९।०११अ]  
धर्माविरुद्धो भूतेषु कामो ऽस्मि भरतर्षभ  भ्ग्_०७।०११च् [=म्भ्_०६,०२९।०११च्]  
  
ये चैव सात्त्विका भावा राजसास् तामसाश् च ये  भ्ग्_०७।०१२अ [=म्भ्_०६,०२९।०१२अ]  
मत्त एवेति तान् विद्धि न त्व् अहं तेषु ते मयि  भ्ग्_०७।०१२च् [=म्भ्_०६,०२९।०१२च्]  
  
त्रिभिर् गुणमयैर् भावैर् एभिः सर्वम् इदं जगत्  भ्ग्_०७।०१३अ [=म्भ्_०६,०२९।०१३अ]  
मोहितं नाभिजानाति माम् एभ्यः परम् अव्ययम्  भ्ग्_०७।०१३च् [=म्भ्_०६,०२९।०१३च्]  
  
दैवी ह्य् एषा गुणमयी मम माया दुरत्यया  भ्ग्_०७।०१४अ [=म्भ्_०६,०२९।०१४अ]  
माम् एव ये प्रपद्यन्ते मायाम् एतां तरन्ति ते  भ्ग्_०७।०१४च् [=म्भ्_०६,०२९।०१४च्]  
  
न मां दुष्कृतिनो मूढाः प्रपद्यन्ते नराधमाः  भ्ग्_०७।०१५अ [=म्भ्_०६,०२९।०१५अ]  
माययापहृतज्ञाना आसुरं भावम् आश्रिताः  भ्ग्_०७।०१५च् [=म्भ्_०६,०२९।०१५च्]  
  
चतुर्विधा भजन्ते मां जनाः सुकृतिनो ऽर्जुन  भ्ग्_०७।०१६अ [=म्भ्_०६,०२९।०१६अ]  
आर्तो जिज्ञासुर् अर्थार्थी ज्ञानी च भरतर्षभ  भ्ग्_०७।०१६च् [=म्भ्_०६,०२९।०१६च्]  
  
तेषां ज्ञानी नित्ययुक्त एकभक्तिर् विशिष्यते  भ्ग्_०७।०१७अ [=म्भ्_०६,०२९।०१७अ]  
प्रियो हि ज्ञानिनो ऽत्यर्थम् अहं स च मम प्रियः  भ्ग्_०७।०१७च् [=म्भ्_०६,०२९।०१७च्]  
  
उदाराः सर्व एवैते ज्ञानी त्व् आत्मैव मे मतम्  भ्ग्_०७।०१८अ [=म्भ्_०६,०२९।०१८अ]  
आस्थितः स हि युक्तात्मा माम् एवानुत्तमां गतिम्  भ्ग्_०७।०१८च् [=म्भ्_०६,०२९।०१८च्]  
  
बहूनां जन्मनाम् अन्ते ज्ञानवान् मां प्रपद्यते  भ्ग्_०७।०१९अ [=म्भ्_०६,०२९।०१९अ]  
वासुदेवः सर्वम् इति स महात्मा सुदुर्लभः  भ्ग्_०७।०१९च् [=म्भ्_०६,०२९।०१९च्]  
कामैस् तैस् तैर् हृतज्ञानाः प्रपद्यन्ते ऽन्यदेवताः  भ्ग्_०७।०२०अ [=म्भ्_०६,०२९।०२०अ]  
तं तं नियमम् आस्थाय प्रकृत्या नियताः स्वया  भ्ग्_०७।०२०च् [=म्भ्_०६,०२९।०२०च्]  
  
यो यो यां यां तनुं भक्तः श्रद्धयार्चितुम् इच्छति  भ्ग्_०७।०२१अ [=म्भ्_०६,०२९।०२१अ]  
तस्य तस्याचलां श्रद्धां ताम् एव विदधाम्य् अहम्  भ्ग्_०७।०२१च् [=म्भ्_०६,०२९।०२१च्]  
  
स तया श्रद्धया युक्तस् तस्या राधनम् ईहते  भ्ग्_०७।०२२अ [=म्भ्_०६,०२९।०२२अ]  
लभते च ततः कामान् मयैव विहितान् हि तान्  भ्ग्_०७।०२२च् [=म्भ्_०६,०२९।०२२च्]  
  
अन्तवत् तु फलं तेषां तद् भवत्य् अल्पमेधसाम्  भ्ग्_०७।०२३अ [=म्भ्_०६,०२९।०२३अ]  
देवान् देवयजो यान्ति मद्भक्ता यान्ति माम् अपि  भ्ग्_०७।०२३च् [=म्भ्_०६,०२९।०२३च्]  
  
अव्यक्तं व्यक्तिम् आपन्नं मन्यन्ते माम् अबुद्धयः  भ्ग्_०७।०२४अ [=म्भ्_०६,०२९।०२४अ]  
परं भावम् अजानन्तो ममाव्ययम् अनुत्तमम्  भ्ग्_०७।०२४च् [=म्भ्_०६,०२९।०२४च्]  
  
नाहं प्रकाशः सर्वस्य योगमायासमावृतः  भ्ग्_०७।०२५अ [=म्भ्_०६,०२९।०२५अ]  
मूढो ऽयं नाभिजानाति लोको माम् अजम् अव्ययम्  भ्ग्_०७।०२५च् [=म्भ्_०६,०२९।०२५च्]  
  
वेदाहं समतीतानि वर्तमानानि चार्जुन  भ्ग्_०७।०२६अ [=म्भ्_०६,०२९।०२६अ]  
भविष्याणि च भूतानि मां तु वेद न कश् चन  भ्ग्_०७।०२६च् [=म्भ्_०६,०२९।०२६च्]  
  
इच्छाद्वेषसमुत्थेन द्वन्द्वमोहेन भारत  भ्ग्_०७।०२७अ [=म्भ्_०६,०२९।०२७अ]  
सर्वभूतानि सम्मोहं सर्गे यान्ति परन्तप  भ्ग्_०७।०२७च् [=म्भ्_०६,०२९।०२७च्]  
  
येषां त्व् अन्तगतं पापं जनानां पुण्यकर्मणाम्  भ्ग्_०७।०२८अ [=म्भ्_०६,०२९।०२८अ]  
ते द्वन्द्वमोहनिर्मुक्ता भजन्ते मां दृढव्रताः  भ्ग्_०७।०२८च् [=म्भ्_०६,०२९।०२८च्]  
  
जरामरणमोक्षाय माम् आश्रित्य यतन्ति ये  भ्ग्_०७।०२९अ [=म्भ्_०६,०२९।०२९अ]  
ते ब्रह्म तद् विदुः कृत्स्नम् अध्यात्मं कर्म चाखिलम्  भ्ग्_०७।०२९च् [=म्भ्_०६,०२९।०२९च्]  
  
साधिभूताधिदैवं मां साधियज्ञं च ये विदुः  भ्ग्_०७।०३०अ [=म्भ्_०६,०२९।०३०अ]  
प्रयाणकाले ऽपि च मां ते विदुर् युक्तचेतसः  भ्ग्_०७।०३०च् [=म्भ्_०६,०२९।०३०च्]  
  
अर्जुन उवाच  भ्ग्_०८।००१ [=म्भ्_०६,०३०।००१]  
किं तद् ब्रह्म किम् अध्यात्मं किं कर्म पुरुषोत्तम  भ्ग्_०८।००१अ [=म्भ्_०६,०३०।००१अ]  
अधिभूतं च किं प्रोक्तम् अधिदैवं किम् उच्यते  भ्ग्_०८।००१च् [=म्भ्_०६,०३०।००१च्]  
  
अधियज्ञः कथं को ऽत्र देहे ऽस्मिन् मधुसूदन  भ्ग्_०८।००२अ [=म्भ्_०६,०३०।००२अ]  
प्रयाणकाले च कथं ज्ञेयो ऽसि नियतात्मभिः  भ्ग्_०८।००२च् [=म्भ्_०६,०३०।००२च्]  
  
श्रीभगवान् उवाच  भ्ग्_०८।००३ [=म्भ्_०६,०३०।००३]  
अक्षरं ब्रह्म परमं स्वभावो ऽध्यात्मम् उच्यते  भ्ग्_०८।००३अ [=म्भ्_०६,०३०।००३अ]  
भूतभावोद्भवकरो विसर्गः कर्मसञ्ज्ञितः  भ्ग्_०८।००३च् [=म्भ्_०६,०३०।००३च्]  
  
अधिभूतं क्षरो भावः पुरुषश् चाधिदैवतम्  भ्ग्_०८।००४अ [=म्भ्_०६,०३०।००४अ]  
अधियज्ञो ऽहम् एवात्र देहे देहभृतां वर  भ्ग्_०८।००४च् [=म्भ्_०६,०३०।००४च्]  
  
अन्तकाले च माम् एव स्मरन् मुक्त्वा कलेवरम्  भ्ग्_०८।००५अ [=म्भ्_०६,०३०।००५अ]  
यः प्रयाति स मद्भावं याति नास्त्य् अत्र संशयः  भ्ग्_०८।००५च् [=म्भ्_०६,०३०।००५च्]  
  
यं यं वापि स्मरन् भावं त्यजत्य् अन्ते कलेवरम्  भ्ग्_०८।००६अ [=म्भ्_०६,०३०।००६अ]  
तं तम् एवैति कौन्तेय सदा तद्भावभावितः  भ्ग्_०८।००६च् [=म्भ्_०६,०३०।००६च्]  
  
तस्मात् सर्वेषु कालेषु माम् अनुस्मर युध्य च  भ्ग्_०८।००७अ [=म्भ्_०६,०३०।००७अ]  
मय्य् अर्पितमनोबुद्धिर् माम् एवैष्यस्य् असंशयः  भ्ग्_०८।००७च् [=म्भ्_०६,०३०।००७च्]  
  
अभ्यासयोगयुक्तेन चेतसा नान्यगामिना  भ्ग्_०८।००८अ [=म्भ्_०६,०३०।००८अ]  
परमं पुरुषं दिव्यं याति पार्थानुचिन्तयन्  भ्ग्_०८।००८च् [=म्भ्_०६,०३०।००८च्]  
  
कविं पुराणम् अनुशासितारम्; अणोर् अणीयांसम् अनुस्मरेद् यः  भ्ग्_०८।००९अ [=म्भ्_०६,०३०।००९अ]  
सर्वस्य धातारम् अचिन्त्यरूपम्; आदित्यवर्णं तमसः परस्तात्  भ्ग्_०८।००९च् [=म्भ्_०६,०३०।००९च्]  
  
प्रयाणकाले मनसाचलेन; भक्त्या युक्तो योगबलेन चैव  भ्ग्_०८।०१०अ [=म्भ्_०६,०३०।०१०अ]  
भ्रुवोर् मध्ये प्राणम् आवेश्य सम्यक्; स तं परं पुरुषम् उपैति दिव्यम्  भ्ग्_०८।०१०च् [=म्भ्_०६,०३०।०१०च्]  
  
यद् अक्षरं वेदविदो वदन्ति; विशन्ति यद् यतयो वीतरागाः  भ्ग्_०८।०११अ [=म्भ्_०६,०३०।०११अ]  
यद् इच्छन्तो ब्रह्मचर्यं चरन्ति; तत् ते पदं सङ्ग्रहेण प्रवक्ष्ये  भ्ग्_०८।०११च् [=म्भ्_०६,०३०।०११च्]  
  
सर्वद्वाराणि संयम्य मनो हृदि निरुध्य च  भ्ग्_०८।०१२अ [=म्भ्_०६,०३०।०१२अ]  
मूर्ध्न्य् आधायात्मनः प्राणम् आस्थितो योगधारणाम्  भ्ग्_०८।०१२च् [=म्भ्_०६,०३०।०१२च्]  
  
ओम् इत्य् एकाक्षरं ब्रह्म व्याहरन् माम् अनुस्मरन्  भ्ग्_०८।०१३अ [=म्भ्_०६,०३०।०१३अ]  
यः प्रयाति त्यजन् देहं स याति परमां गतिम्  भ्ग्_०८।०१३च् [=म्भ्_०६,०३०।०१३च्]  
  
अनन्यचेताः सततं यो मां स्मरति नित्यशः  भ्ग्_०८।०१४अ [=म्भ्_०६,०३०।०१४अ]  
तस्याहं सुलभः पार्थ नित्ययुक्तस्य योगिनः  भ्ग्_०८।०१४च् [=म्भ्_०६,०३०।०१४च्]  
  
माम् उपेत्य पुनर्जन्म दुःखालयम् अशाश्वतम्  भ्ग्_०८।०१५अ [=म्भ्_०६,०३०।०१५अ]  
नाप्नुवन्ति महात्मानः संसिद्धिं परमां गताः  भ्ग्_०८।०१५च् [=म्भ्_०६,०३०।०१५च्]  
  
आ ब्रह्मभुवनाल् लोकाः पुनरावर्तिनो ऽर्जुन  भ्ग्_०८।०१६अ [=म्भ्_०६,०३०।०१६अ]  
माम् उपेत्य तु कौन्तेय पुनर्जन्म न विद्यते  भ्ग्_०८।०१६च् [=म्भ्_०६,०३०।०१६च्]  
  
सहस्रयुगपर्यन्तम् अहर् यद् ब्रह्मणो विदुः  भ्ग्_०८।०१७अ [=म्भ्_०६,०३०।०१७अ]  
रात्रिं युगसहस्रान्तां ते ऽहोरात्रविदो जनाः  भ्ग्_०८।०१७च् [=म्भ्_०६,०३०।०१७च्]  
  
अव्यक्ताद् व्यक्तयः सर्वाः प्रभवन्त्य् अहरागमे  भ्ग्_०८।०१८अ [=म्भ्_०६,०३०।०१८अ]  
रात्र्यागमे प्रलीयन्ते तत्रैवाव्यक्तसञ्ज्ञके  भ्ग्_०८।०१८च् [=म्भ्_०६,०३०।०१८च्]  
  
भूतग्रामः स एवायं भूत्वा भूत्वा प्रलीयते  भ्ग्_०८।०१९अ [=म्भ्_०६,०३०।०१९अ]  
रात्र्यागमे ऽवशः पार्थ प्रभवत्य् अहरागमे  भ्ग्_०८।०१९च् [=म्भ्_०६,०३०।०१९च्]  
  
परस् तस्मात् तु भावो ऽन्यो ऽव्यक्तो ऽव्यक्तात् सनातनः  भ्ग्_०८।०२०अ [=म्भ्_०६,०३०।०२०अ]  
यः स सर्वेषु भूतेषु नश्यत्सु न विनश्यति  भ्ग्_०८।०२०च् [=म्भ्_०६,०३०।०२०च्]  
  
अव्यक्तो ऽक्षर इत्य् उक्तस् तम् आहुः परमां गतिम्  भ्ग्_०८।०२१अ [=म्भ्_०६,०३०।०२१अ]  
यं प्राप्य न निवर्तन्ते तद् धाम परमं मम  भ्ग्_०८।०२१च् [=म्भ्_०६,०३०।०२१च्]  
  
पुरुषः स परः पार्थ भक्त्या लभ्यस् त्व् अनन्यया  भ्ग्_०८।०२२अ [=म्भ्_०६,०३०।०२२अ]  
यस्यान्तःस्थानि भूतानि येन सर्वम् इदं ततम्  भ्ग्_०८।०२२च् [=म्भ्_०६,०३०।०२२च्]  
  
यत्र काले त्व् अनावृत्तिम् आवृत्तिं चैव योगिनः  भ्ग्_०८।०२३अ [=म्भ्_०६,०३०।०२३अ]  
प्रयाता यान्ति तं कालं वक्ष्यामि भरतर्षभ  भ्ग्_०८।०२३च् [=म्भ्_०६,०३०।०२३च्]  
  
अग्निर् ज्योतिर् अहः शुक्लः षण्मासा उत्तरायणम्  भ्ग्_०८।०२४अ [=म्भ्_०६,०३०।०२४अ]  
तत्र प्रयाता गच्छन्ति ब्रह्म ब्रह्मविदो जनाः  भ्ग्_०८।०२४च् [=म्भ्_०६,०३०।०२४च्]  
  
धूमो रात्रिस् तथा कृष्णः षण्मासा दक्षिणायनम्  भ्ग्_०८।०२५अ [=म्भ्_०६,०३०।०२५अ]  
तत्र चान्द्रमसं ज्योतिर् योगी प्राप्य निवर्तते  भ्ग्_०८।०२५च् [=म्भ्_०६,०३०।०२५च्]  
  
शुक्लकृष्णे गती ह्य् एते जगतः शाश्वते मते  भ्ग्_०८।०२६अ [=म्भ्_०६,०३०।०२६अ]  
एकया यात्य् अनावृत्तिम् अन्ययावर्तते पुनः  भ्ग्_०८।०२६च् [=म्भ्_०६,०३०।०२६च्]  
  
नैते सृती पार्थ जानन् योगी मुह्यति कश् चन  भ्ग्_०८।०२७अ [=म्भ्_०६,०३०।०२७अ]  
तस्मात् सर्वेषु कालेषु योगयुक्तो भवार्जुन  भ्ग्_०८।०२७च् [=म्भ्_०६,०३०।०२७च्]  
  
वेदेषु यज्ञेषु तपःसु चैव; दानेषु यत् पुण्यफलं प्रदिष्टम्  भ्ग्_०८।०२८अ [=म्भ्_०६,०३०।०२८अ]  
अत्येति तत् सर्वम् इदं विदित्वा; योगी परं स्थानम् उपैति चाद्यम्  भ्ग्_०८।०२८च् [=म्भ्_०६,०३०।०२८च्]  
  
श्रीभगवान् उवाच  भ्ग्_०९।००१ [=म्भ्_०६,०३१।००१]  
इदं तु ते गुह्यतमं प्रवक्ष्याम्य् अनसूयवे  भ्ग्_०९।००१अ [=म्भ्_०६,०३१।००१अ]  
ज्ञानं विज्ञानसहितं यज् ज्ञात्वा मोक्ष्यसे ऽशुभात्  भ्ग्_०९।००१च् [=म्भ्_०६,०३१।००१च्]  
  
राजविद्या राजगुह्यं पवित्रम् इदम् उत्तमम्  भ्ग्_०९।००२अ [=म्भ्_०६,०३१।००२अ]  
प्रत्यक्षावगमं धर्म्यं सुसुखं कर्तुम् अव्ययम्  भ्ग्_०९।००२च् [=म्भ्_०६,०३१।००२च्]  
  
अश्रद्दधानाः पुरुषा धर्मस्यास्य परन्तप  भ्ग्_०९।००३अ [=म्भ्_०६,०३१।००३अ]  
अप्राप्य मां निवर्तन्ते मृत्युसंसारवर्त्मनि  भ्ग्_०९।००३च् [=म्भ्_०६,०३१।००३च्]  
  
मया ततम् इदं सर्वं जगद् अव्यक्तमूर्तिना  भ्ग्_०९।००४अ [=म्भ्_०६,०३१।००४अ]  
मत्स्थानि सर्वभूतानि न चाहं तेष्व् अवस्थितः  भ्ग्_०९।००४च् [=म्भ्_०६,०३१।००४च्]  
  
न च मत्स्थानि भूतानि पश्य मे योगम् ऐश्वरम्  भ्ग्_०९।००५अ [=म्भ्_०६,०३१।००५अ]  
भूतभृन् न च भूतस्थो ममात्मा भूतभावनः  भ्ग्_०९।००५च् [=म्भ्_०६,०३१।००५च्]  
  
यथाकाशस्थितो नित्यं वायुः सर्वत्रगो महान्  भ्ग्_०९।००६अ [=म्भ्_०६,०३१।००६अ]  
तथा सर्वाणि भूतानि मत्स्थानीत्य् उपधारय  भ्ग्_०९।००६च् [=म्भ्_०६,०३१।००६च्]  
  
सर्वभूतानि कौन्तेय प्रकृतिं यान्ति मामिकाम्  भ्ग्_०९।००७अ [=म्भ्_०६,०३१।००७अ]  
कल्पक्षये पुनस् तानि कल्पादौ विसृजाम्य् अहम्  भ्ग्_०९।००७च् [=म्भ्_०६,०३१।००७च्]  
  
प्रकृतिं स्वाम् अवष्टभ्य विसृजामि पुनः पुनः  भ्ग्_०९।००८अ [=म्भ्_०६,०३१।००८अ]  
भूतग्रामम् इमं कृत्स्नम् अवशं प्रकृतेर् वशात्  भ्ग्_०९।००८च् [=म्भ्_०६,०३१।००८च्]  
  
न च मां तानि कर्माणि निबध्नन्ति धनञ्जय  भ्ग्_०९।००९अ [=म्भ्_०६,०३१।००९अ]  
उदासीनवद् आसीनम् असक्तं तेषु कर्मसु  भ्ग्_०९।००९च् [=म्भ्_०६,०३१।००९च्]  
  
मयाध्यक्षेण प्रकृतिः सूयते सचराचरम्  भ्ग्_०९।०१०अ [=म्भ्_०६,०३१।०१०अ]  
हेतुनानेन कौन्तेय जगद् विपरिवर्तते  भ्ग्_०९।०१०च् [=म्भ्_०६,०३१।०१०च्]  
  
अवजानन्ति मां मूढा मानुषीं तनुम् आश्रितम्  भ्ग्_०९।०११अ [=म्भ्_०६,०३१।०११अ]  
परं भावम् अजानन्तो मम भूतमहेश्वरम्  भ्ग्_०९।०११च् [=म्भ्_०६,०३१।०११च्]  
  
मोघाशा मोघकर्माणो मोघज्ञाना विचेतसः  भ्ग्_०९।०१२अ [=म्भ्_०६,०३१।०१२अ]  
राक्षसीम् आसुरीं चैव प्रकृतिं मोहिनीं श्रिताः  भ्ग्_०९।०१२च् [=म्भ्_०६,०३१।०१२च्]  
  
महात्मानस् तु मां पार्थ दैवीं प्रकृतिम् आश्रिताः  भ्ग्_०९।०१३अ [=म्भ्_०६,०३१।०१३अ]  
भजन्त्य् अनन्यमनसो ज्ञात्वा भूतादिम् अव्ययम्  भ्ग्_०९।०१३च् [=म्भ्_०६,०३१।०१३च्]  
  
सततं कीर्तयन्तो मां यतन्तश् च दृढव्रताः  भ्ग्_०९।०१४अ [=म्भ्_०६,०३१।०१४अ]  
नमस्यन्तश् च मां भक्त्या नित्ययुक्ता उपासते  भ्ग्_०९।०१४च् [=म्भ्_०६,०३१।०१४च्]  
  
ज्ञानयज्ञेन चाप्य् अन्ये यजन्तो माम् उपासते  भ्ग्_०९।०१५अ [=म्भ्_०६,०३१।०१५अ]  
एकत्वेन पृथक्त्वेन बहुधा विश्वतोमुखम्  भ्ग्_०९।०१५च् [=म्भ्_०६,०३१।०१५च्]  
  
अहं क्रतुर् अहं यज्ञः स्वधाहम् अहम् औषधम्  भ्ग्_०९।०१६अ [=म्भ्_०६,०३१।०१६अ]  
मन्त्रो ऽहम् अहम् एवाज्यम् अहम् अग्निर् अहं हुतम्  भ्ग्_०९।०१६च् [=म्भ्_०६,०३१।०१६च्]  
  
पिताहम् अस्य जगतो माता धाता पितामहः  भ्ग्_०९।०१७अ [=म्भ्_०६,०३१।०१७अ]  
वेद्यं पवित्रम् ॐकार ऋक् साम यजुर् एव च  भ्ग्_०९।०१७च् [=म्भ्_०६,०३१।०१७च्]  
  
गतिर् भर्ता प्रभुः साक्षी निवासः शरणं सुहृत्  भ्ग्_०९।०१८अ [=म्भ्_०६,०३१।०१८अ]  
प्रभवः प्रलयः स्थानं निधानं बीजम् अव्ययम्  भ्ग्_०९।०१८च् [=म्भ्_०६,०३१।०१८च्]  
  
तपाम्य् अहम् अहं वर्षं निगृह्णाम्य् उत्सृजामि च  भ्ग्_०९।०१९अ [=म्भ्_०६,०३१।०१९अ]  
अमृतं चैव मृत्युश् च सद् असच् चाहम् अर्जुन  भ्ग्_०९।०१९च् [=म्भ्_०६,०३१।०१९च्]  
  
त्रैविद्या मां सोमपाः पूतपापा; यज्ञैर् इष्ट्वा स्वर्गतिं प्रार्थयन्ते  भ्ग्_०९।०२०अ [=म्भ्_०६,०३१।०२०अ]  
ते पुण्यम् आसाद्य सुरेन्द्रलोकम्; अश्नन्ति दिव्यान् दिवि देवभोगान्  भ्ग्_०९।०२०च् [=म्भ्_०६,०३१।०२०च्]  
  
ते तं भुक्त्वा स्वर्गलोकं विशालं; क्षीणे पुण्ये मर्त्यलोकं विशन्ति  भ्ग्_०९।०२१अ [=म्भ्_०६,०३१।०२१अ]  
एवं त्रयीधर्मम् अनुप्रपन्ना; गतागतं कामकामा लभन्ते  भ्ग्_०९।०२१च् [=म्भ्_०६,०३१।०२१च्]  
  
अनन्याश् चिन्तयन्तो मां ये जनाः पर्युपासते  भ्ग्_०९।०२२अ [=म्भ्_०६,०३१।०२२अ]  
तेषां नित्याभियुक्तानां योगक्षेमं वहाम्य् अहम्  भ्ग्_०९।०२२च् [=म्भ्_०६,०३१।०२२च्]  
  
ये ऽप्य् अन्यदेवता भक्ता यजन्ते श्रद्धयान्विताः  भ्ग्_०९।०२३अ [=म्भ्_०६,०३१।०२३अ]  
ते ऽपि माम् एव कौन्तेय यजन्त्य् अविधिपूर्वकम्  भ्ग्_०९।०२३च् [=म्भ्_०६,०३१।०२३च्]  
  
अहं हि सर्वयज्ञानां भोक्ता च प्रभुर् एव च  भ्ग्_०९।०२४अ [=म्भ्_०६,०३१।०२४अ]  
न तु माम् अभिजानन्ति तत्त्वेनातश् च्यवन्ति ते  भ्ग्_०९।०२४च् [=म्भ्_०६,०३१।०२४च्]  
  
यान्ति देवव्रता देवान् पितॄन् यान्ति पितृव्रताः  भ्ग्_०९।०२५अ [=म्भ्_०६,०३१।०२५अ]  
भूतानि यान्ति भूतेज्या यान्ति मद्याजिनो ऽपि माम्  भ्ग्_०९।०२५च् [=म्भ्_०६,०३१।०२५च्]  
  
पत्रं पुष्पं फलं तोयं यो मे भक्त्या प्रयच्छति  भ्ग्_०९।०२६अ [=म्भ्_०६,०३१।०२६अ]  
तद् अहं भक्त्युपहृतम् अश्नामि प्रयतात्मनः  भ्ग्_०९।०२६च् [=म्भ्_०६,०३१।०२६च्]  
  
यत् करोषि यद् अश्नासि यज् जुहोषि ददासि यत्  भ्ग्_०९।०२७अ [=म्भ्_०६,०३१।०२७अ]  
यत् तपस्यसि कौन्तेय तत् कुरुष्व मदर्पणम्  भ्ग्_०९।०२७च् [=म्भ्_०६,०३१।०२७च्]  
  
शुभाशुभफलैर् एवं मोक्ष्यसे कर्मबन्धनैः  भ्ग्_०९।०२८अ [=म्भ्_०६,०३१।०२८अ]  
सन्न्यासयोगयुक्तात्मा विमुक्तो माम् उपैष्यसि  भ्ग्_०९।०२८च् [=म्भ्_०६,०३१।०२८च्]  
  
समो ऽहं सर्वभूतेषु न मे द्वेष्यो ऽस्ति न प्रियः  भ्ग्_०९।०२९अ [=म्भ्_०६,०३१।०२९अ]  
ये भजन्ति तु मां भक्त्या मयि ते तेषु चाप्य् अहम्  भ्ग्_०९।०२९च् [=म्भ्_०६,०३१।०२९च्]  
  
अपि चेत् सुदुराचारो भजते माम् अनन्यभाक्  भ्ग्_०९।०३०अ [=म्भ्_०६,०३१।०३०अ]  
साधुर् एव स मन्तव्यः सम्यग् व्यवसितो हि सः  भ्ग्_०९।०३०च् [=म्भ्_०६,०३१।०३०च्]  
  
क्षिप्रं भवति धर्मात्मा शश्वच्छान्तिं निगच्छति  भ्ग्_०९।०३१अ [=म्भ्_०६,०३१।०३१अ]  
कौन्तेय प्रतिजानीहि न मे भक्तः प्रणश्यति  भ्ग्_०९।०३१च् [=म्भ्_०६,०३१।०३१च्]  
  
मां हि पार्थ व्यपाश्रित्य ये ऽपि स्युः पापयोनयः  भ्ग्_०९।०३२अ [=म्भ्_०६,०३१।०३२अ]  
स्त्रियो वैश्यास् तथा शूद्रास् ते ऽपि यान्ति परां गतिम्  भ्ग्_०९।०३२च् [=म्भ्_०६,०३१।०३२च्]  
  
किं पुनर् ब्राह्मणाः पुण्या भक्ता राजर्षयस् तथा  भ्ग्_०९।०३३अ [=म्भ्_०६,०३१।०३३अ]  
अनित्यम् असुखं लोकम् इमं प्राप्य भजस्व माम्  भ्ग्_०९।०३३च् [=म्भ्_०६,०३१।०३३च्]  
  
मन्मना भव मद्भक्तो मद्याजी मां नमस्कुरु  भ्ग्_०९।०३४अ [=म्भ्_०६,०३१।०३४अ]  
माम् एवैष्यसि युक्त्वैवम् आत्मानं मत्परायणः  भ्ग्_०९।०३४च् [=म्भ्_०६,०३१।०३४च्]  
  
श्रीभगवान् उवाच  भ्ग्_१०।००१ [=म्भ्_०६,०३२।००१]  
भूय एव महाबाहो शृणु मे परमं वचः  भ्ग्_१०।००१अ [=म्भ्_०६,०३२।००१अ]  
यत् ते ऽहं प्रीयमाणाय वक्ष्यामि हितकाम्यया  भ्ग्_१०।००१च् [=म्भ्_०६,०३२।००१च्]  
  
न मे विदुः सुरगणाः प्रभवं न महर्षयः  भ्ग्_१०।००२अ [=म्भ्_०६,०३२।००२अ]  
अहम् आदिर् हि देवानां महर्षीणां च सर्वशः  भ्ग्_१०।००२च् [=म्भ्_०६,०३२।००२च्]  
  
यो माम् अजम् अनादिं च वेत्ति लोकमहेश्वरम्  भ्ग्_१०।००३अ [=म्भ्_०६,०३२।००३अ]  
असम्मूढः स मर्त्येषु सर्वपापैः प्रमुच्यते  भ्ग्_१०।००३च् [=म्भ्_०६,०३२।००३च्]  
  
बुद्धिर् ज्ञानम् असम्मोहः क्षमा सत्यं दमः शमः  भ्ग्_१०।००४अ [=म्भ्_०६,०३२।००४अ]  
सुखं दुःखं भवो ऽभावो भयं चाभयम् एव च  भ्ग्_१०।००४च् [=म्भ्_०६,०३२।००४च्]  
  
अहिंसा समता तुष्टिस् तपो दानं यशो ऽयशः  भ्ग्_१०।००५अ [=म्भ्_०६,०३२।००५अ]  
भवन्ति भावा भूतानां मत्त एव पृथग्विधाः  भ्ग्_१०।००५च् [=म्भ्_०६,०३२।००५च्]  
  
महर्षयः सप्त पूर्वे चत्वारो मनवस् तथा  भ्ग्_१०।००६अ [=म्भ्_०६,०३२।००६अ]  
मद्भावा मानसा जाता येषां लोक इमाः प्रजाः  भ्ग्_१०।००६च् [=म्भ्_०६,०३२।००६च्]  
  
एतां विभूतिं योगं च मम यो वेत्ति तत्त्वतः  भ्ग्_१०।००७अ [=म्भ्_०६,०३२।००७अ]  
सो ऽविकम्पेन योगेन युज्यते नात्र संशयः  भ्ग्_१०।००७च् [=म्भ्_०६,०३२।००७च्]  
  
अहं सर्वस्य प्रभवो मत्तः सर्वं प्रवर्तते  भ्ग्_१०।००८अ [=म्भ्_०६,०३२।००८अ]  
इति मत्वा भजन्ते मां बुधा भावसमन्विताः  भ्ग्_१०।००८च् [=म्भ्_०६,०३२।००८च्]  
  
मच्चित्ता मद्गतप्राणा बोधयन्तः परस्परम्  भ्ग्_१०।००९अ [=म्भ्_०६,०३२।००९अ]  
कथयन्तश् च मां नित्यं तुष्यन्ति च रमन्ति च  भ्ग्_१०।००९च् [=म्भ्_०६,०३२।००९च्]  
  
तेषां सततयुक्तानां भजतां प्रीतिपूर्वकम्  भ्ग्_१०।०१०अ [=म्भ्_०६,०३२।०१०अ]  
ददामि बुद्धियोगं तं येन माम् उपयान्ति ते  भ्ग्_१०।०१०च् [=म्भ्_०६,०३२।०१०च्]  
  
तेषाम् एवानुकम्पार्थम् अहम् अज्ञानजं तमः  भ्ग्_१०।०११अ [=म्भ्_०६,०३२।०११अ]  
नाशयाम्य् आत्मभावस्थो ज्ञानदीपेन भास्वता  भ्ग्_१०।०११च् [=म्भ्_०६,०३२।०११च्]  
  
अर्जुन उवाच  भ्ग्_१०।०१२ [=म्भ्_०६,०३२।०१२]  
परं ब्रह्म परं धाम पवित्रं परमं भवान्  भ्ग्_१०।०१२अ [=म्भ्_०६,०३२।०१२अ]  
पुरुषं शाश्वतं दिव्यम् आदिदेवम् अजं विभुम्  भ्ग्_१०।०१२च् [=म्भ्_०६,०३२।०१२च्]  
  
आहुस् त्वाम् ऋषयः सर्वे देवर्षिर् नारदस् तथा  भ्ग्_१०।०१३अ [=म्भ्_०६,०३२।०१३अ]  
असितो देवलो व्यासः स्वयं चैव ब्रवीषि मे  भ्ग्_१०।०१३च् [=म्भ्_०६,०३२।०१३च्]  
  
सर्वम् एतद् ऋतं मन्ये यन् मां वदसि केशव  भ्ग्_१०।०१४अ [=म्भ्_०६,०३२।०१४अ]  
न हि ते भगवन् व्यक्तिं विदुर् देवा न दानवाः  भ्ग्_१०।०१४च् [=म्भ्_०६,०३२।०१४च्]  
  
स्वयम् एवात्मनात्मानं वेत्थ त्वं पुरुषोत्तम  भ्ग्_१०।०१५अ [=म्भ्_०६,०३२।०१५अ]  
भूतभावन भूतेश देवदेव जगत्पते  भ्ग्_१०।०१५च् [=म्भ्_०६,०३२।०१५च्]  
  
वक्तुम् अर्हस्य् अशेषेण दिव्या ह्य् आत्मविभूतयः  भ्ग्_१०।०१६अ [=म्भ्_०६,०३२।०१६अ]  
याभिर् विभूतिभिर् लोकान् इमांस् त्वं व्याप्य तिष्ठसि  भ्ग्_१०।०१६च् [=म्भ्_०६,०३२।०१६च्]  
  
कथं विद्याम् अहं योगिंस् त्वां सदा परिचिन्तयन्  भ्ग्_१०।०१७अ [=म्भ्_०६,०३२।०१७अ]  
केषु केषु च भावेषु चिन्त्यो ऽसि भगवन् मया  भ्ग्_१०।०१७च् [=म्भ्_०६,०३२।०१७च्]  
  
विस्तरेणात्मनो योगं विभूतिं च जनार्दन  भ्ग्_१०।०१८अ [=म्भ्_०६,०३२।०१८अ]  
भूयः कथय तृप्तिर् हि शृण्वतो नास्ति मे ऽमृतम्  भ्ग्_१०।०१८च् [=म्भ्_०६,०३२।०१८च्]  
  
श्रीभगवान् उवाच  भ्ग्_१०।०१९ [=म्भ्_०६,०३२।०१९]  
हन्त ते कथयिष्यामि दिव्या ह्य् आत्मविभूतयः  भ्ग्_१०।०१९अ [=म्भ्_०६,०३२।०१९अ]  
प्राधान्यतः कुरुश्रेष्ठ नास्त्य् अन्तो विस्तरस्य मे  भ्ग्_१०।०१९च् [=म्भ्_०६,०३२।०१९च्]  
  
अहम् आत्मा गुडाकेश सर्वभूताशयस्थितः  भ्ग्_१०।०२०अ [=म्भ्_०६,०३२।०२०अ]  
अहम् आदिश् च मध्यं च भूतानाम् अन्त एव च  भ्ग्_१०।०२०च् [=म्भ्_०६,०३२।०२०च्]  
  
आदित्यानाम् अहं विष्णुर् ज्योतिषां रविर् अंशुमान्  भ्ग्_१०।०२१अ [=म्भ्_०६,०३२।०२१अ]  
मरीचिर् मरुताम् अस्मि नक्षत्राणाम् अहं शशी  भ्ग्_१०।०२१च् [=म्भ्_०६,०३२।०२१च्]  
  
वेदानां सामवेदो ऽस्मि देवानाम् अस्मि वासवः  भ्ग्_१०।०२२अ [=म्भ्_०६,०३२।०२२अ]  
इन्द्रियाणां मनश् चास्मि भूतानाम् अस्मि चेतना  भ्ग्_१०।०२२च् [=म्भ्_०६,०३२।०२२च्]  
  
रुद्राणां शङ्करश् चास्मि वित्तेशो यक्षरक्षसाम्  भ्ग्_१०।०२३अ [=म्भ्_०६,०३२।०२३अ]  
वसूनां पावकश् चास्मि मेरुः शिखरिणाम् अहम्  भ्ग्_१०।०२३च् [=म्भ्_०६,०३२।०२३च्]  
  
पुरोधसां च मुख्यं मां विद्धि पार्थ बृहस्पतिम्  भ्ग्_१०।०२४अ [=म्भ्_०६,०३२।०२४अ]  
सेनानीनाम् अहं स्कन्दः सरसाम् अस्मि सागरः  भ्ग्_१०।०२४च् [=म्भ्_०६,०३२।०२४च्]  
  
महर्षीणां भृगुर् अहं गिराम् अस्म्य् एकम् अक्षरम्  भ्ग्_१०।०२५अ [=म्भ्_०६,०३२।०२५अ]  
यज्ञानां जपयज्ञो ऽस्मि स्थावराणां हिमालयः  भ्ग्_१०।०२५च् [=म्भ्_०६,०३२।०२५च्]  
  
अश्वत्थः सर्ववृक्षाणां देवर्षीणां च नारदः  भ्ग्_१०।०२६अ [=म्भ्_०६,०३२।०२६अ]  
गन्धर्वाणां चित्ररथः सिद्धानां कपिलो मुनिः  भ्ग्_१०।०२६च् [=म्भ्_०६,०३२।०२६च्]  
  
उच्चैःश्रवसम् अश्वानां विद्धि माम् अमृतोद्भवम्  भ्ग्_१०।०२७अ [=म्भ्_०६,०३२।०२७अ]  
ऐरावतं गजेन्द्राणां नराणां च नराधिपम्  भ्ग्_१०।०२७च् [=म्भ्_०६,०३२।०२७च्]  
  
आयुधानाम् अहं वज्रं धेनूनाम् अस्मि कामधुक्  भ्ग्_१०।०२८अ [=म्भ्_०६,०३२।०२८अ]  
प्रजनश् चास्मि कन्दर्पः सर्पाणाम् अस्मि वासुकिः  भ्ग्_१०।०२८च् [=म्भ्_०६,०३२।०२८च्]  
  
अनन्तश् चास्मि नागानां वरुणो यादसाम् अहम्  भ्ग्_१०।०२९अ [=म्भ्_०६,०३२।०२९अ]  
पितॄणाम् अर्यमा चास्मि यमः संयमताम् अहम्  भ्ग्_१०।०२९च् [=म्भ्_०६,०३२।०२९च्]  
  
प्रह्लादश् चास्मि दैत्यानां कालः कलयताम् अहम्  भ्ग्_१०।०३०अ [=म्भ्_०६,०३२।०३०अ]  
मृगाणां च मृगेन्द्रो ऽहं वैनतेयश् च पक्षिणाम्  भ्ग्_१०।०३०च् [=म्भ्_०६,०३२।०३०च्]  
  
पवनः पवताम् अस्मि रामः शस्त्रभृताम् अहम्  भ्ग्_१०।०३१अ [=म्भ्_०६,०३२।०३१अ]  
झषाणां मकरश् चास्मि स्रोतसाम् अस्मि जाह्नवी  भ्ग्_१०।०३१च् [=म्भ्_०६,०३२।०३१च्]  
  
सर्गाणाम् आदिर् अन्तश् च मध्यं चैवाहम् अर्जुन  भ्ग्_१०।०३२अ [=म्भ्_०६,०३२।०३२अ]  
अध्यात्मविद्या विद्यानां वादः प्रवदताम् अहम्  भ्ग्_१०।०३२च् [=म्भ्_०६,०३२।०३२च्]  
  
अक्षराणाम् अकारो ऽस्मि द्वन्द्वः सामासिकस्य च  भ्ग्_१०।०३३अ [=म्भ्_०६,०३२।०३३अ]  
अहम् एवाक्षयः कालो धाताहं विश्वतोमुखः  भ्ग्_१०।०३३च् [=म्भ्_०६,०३२।०३३च्]  
  
मृत्युः सर्वहरश् चाहम् उद्भवश् च भविष्यताम्  भ्ग्_१०।०३४अ [=म्भ्_०६,०३२।०३४अ]  
कीर्तिः श्रीर् वाक् च नारीणां स्मृतिर् मेधा धृतिः क्षमा  भ्ग्_१०।०३४च् [=म्भ्_०६,०३२।०३४च्]  
  
बृहत्साम तथा साम्नां गायत्री छन्दसाम् अहम्  भ्ग्_१०।०३५अ [=म्भ्_०६,०३२।०३५अ]  
मासानां मार्गशीर्षो ऽहम् ऋतूनां कुसुमाकरः  भ्ग्_१०।०३५च् [=म्भ्_०६,०३२।०३५च्]  
  
द्यूतं छलयताम् अस्मि तेजस् तेजस्विनाम् अहम्  भ्ग्_१०।०३६अ [=म्भ्_०६,०३२।०३६अ]  
जयो ऽस्मि व्यवसायो ऽस्मि सत्त्वं सत्त्ववताम् अहम्  भ्ग्_१०।०३६च् [=म्भ्_०६,०३२।०३६च्]  
  
वृष्णीनां वासुदेवो ऽस्मि पाण्डवानां धनञ्जयः  भ्ग्_१०।०३७अ [=म्भ्_०६,०३२।०३७अ]  
मुनीनाम् अप्य् अहं व्यासः कवीनाम् उशना कविः  भ्ग्_१०।०३७च् [=म्भ्_०६,०३२।०३७च्]  
  
दण्डो दमयताम् अस्मि नीतिर् अस्मि जिगीषताम्  भ्ग्_१०।०३८अ [=म्भ्_०६,०३२।०३८अ]  
मौनं चैवास्मि गुह्यानां ज्ञानं ज्ञानवताम् अहम्  भ्ग्_१०।०३८च् [=म्भ्_०६,०३२।०३८च्]  
  
यच् चापि सर्वभूतानां बीजं तद् अहम् अर्जुन  भ्ग्_१०।०३९अ [=म्भ्_०६,०३२।०३९अ]  
न तद् अस्ति विना यत् स्यान् मया भूतं चराचरम्  भ्ग्_१०।०३९च् [=म्भ्_०६,०३२।०३९च्]  
  
नान्तो ऽस्ति मम दिव्यानां विभूतीनां परन्तप  भ्ग्_१०।०४०अ [=म्भ्_०६,०३२।०४०अ]  
एष तूद्देशतः प्रोक्तो विभूतेर् विस्तरो मया  भ्ग्_१०।०४०च् [=म्भ्_०६,०३२।०४०च्]  
  
यद् यद् विभूतिमत् सत्त्वं श्रीमद् ऊर्जितम् एव वा  भ्ग्_१०।०४१अ [=म्भ्_०६,०३२।०४१अ]  
तत् तद् एवावगच्छ त्वं मम तेज्ॐशसम्भवम्  भ्ग्_१०।०४१च् [=म्भ्_०६,०३२।०४१च्]  
  
अथ वा बहुनैतेन किं ज्ञातेन तवार्जुन  भ्ग्_१०।०४२अ [=म्भ्_०६,०३२।०४२अ]  
विष्टभ्याहम् इदं कृत्स्नम् एकांशेन स्थितो जगत्  भ्ग्_१०।०४२च् [=म्भ्_०६,०३२।०४२च्]  
  
अर्जुन उवाच  भ्ग्_११।००१ [=म्भ्_०६,०३३।००१]  
मदनुग्रहाय परमं गुह्यम् अध्यात्मसञ्ज्ञितम्  भ्ग्_११।००१अ [=म्भ्_०६,०३३।००१अ]  
यत् त्वयोक्तं वचस् तेन मोहो ऽयं विगतो मम  भ्ग्_११।००१च् [=म्भ्_०६,०३३।००१च्]  
  
भवाप्ययौ हि भूतानां श्रुतौ विस्तरशो मया  भ्ग्_११।००२अ [=म्भ्_०६,०३३।००२अ]  
त्वत्तः कमलपत्राक्ष माहात्म्यम् अपि चाव्ययम्  भ्ग्_११।००२च् [=म्भ्_०६,०३३।००२च्]  
  
एवम् एतद् यथात्थ त्वम् आत्मानं परमेश्वर  भ्ग्_११।००३अ [=म्भ्_०६,०३३।००३अ]  
द्रष्टुम् इच्छामि ते रूपम् ऐश्वरं पुरुषोत्तम  भ्ग्_११।००३च् [=म्भ्_०६,०३३।००३च्]  
  
मन्यसे यदि तच् छक्यं मया द्रष्टुम् इति प्रभो  भ्ग्_११।००४अ [=म्भ्_०६,०३३।००४अ]  
योगेश्वर ततो मे त्वं दर्शयात्मानम् अव्ययम्  भ्ग्_११।००४च् [=म्भ्_०६,०३३।००४च्]  
  
श्रीभगवान् उवाच  भ्ग्_११।००५ [=म्भ्_०६,०३३।००५]  
पश्य मे पार्थ रूपाणि शतशो ऽथ सहस्रशः  भ्ग्_११।००५अ [=म्भ्_०६,०३३।००५अ]  
नानाविधानि दिव्यानि नानावर्णाकृतीनि च  भ्ग्_११।००५च् [=म्भ्_०६,०३३।००५च्]  
  
पश्यादित्यान् वसून् रुद्रान् अश्विनौ मरुतस् तथा  भ्ग्_११।००६अ [=म्भ्_०६,०३३।००६अ]  
बहून्य् अदृष्टपूर्वाणि पश्याश्चर्याणि भारत  भ्ग्_११।००६च् [=म्भ्_०६,०३३।००६च्]  
  
इहैकस्थं जगत् कृत्स्नं पश्याद्य सचराचरम्  भ्ग्_११।००७अ [=म्भ्_०६,०३३।००७अ]  
मम देहे गुडाकेश यच् चान्यद् द्रष्टुम् इच्छसि  भ्ग्_११।००७च् [=म्भ्_०६,०३३।००७च्]  
  
न तु मां शक्यसे द्रष्टुम् अनेनैव स्वचक्षुषा  भ्ग्_११।००८अ [=म्भ्_०६,०३३।००८अ]  
दिव्यं ददामि ते चक्षुः पश्य मे योगम् ऐश्वरम्  भ्ग्_११।००८च् [=म्भ्_०६,०३३।००८च्]  
  
सञ्जय उवाच  भ्ग्_११।००९ [=म्भ्_०६,०३३।००९]  
एवम् उक्त्वा ततो राजन् महायोगेश्वरो हरिः  भ्ग्_११।००९अ [=म्भ्_०६,०३३।००९अ]  
दर्शयाम् आस पार्थाय परमं रूपम् ऐश्वरम्  भ्ग्_११।००९च् [=म्भ्_०६,०३३।००९च्]  
  
अनेकवक्त्रनयनम् अनेकाद्भुतदर्शनम्  भ्ग्_११।०१०अ [=म्भ्_०६,०३३।०१०अ]  
अनेकदिव्याभरणं दिव्यानेकोद्यतायुधम्  भ्ग्_११।०१०च् [=म्भ्_०६,०३३।०१०च्]  
  
दिव्यमाल्याम्बरधरं दिव्यगन्धानुलेपनम्  भ्ग्_११।०११अ [=म्भ्_०६,०३३।०११अ]  
सर्वाश्चर्यमयं देवम् अनन्तं विश्वतोमुखम्  भ्ग्_११।०११च् [=म्भ्_०६,०३३।०११च्]  
  
दिवि सूर्यसहस्रस्य भवेद् युगपद् उत्थिता  भ्ग्_११।०१२अ [=म्भ्_०६,०३३।०१२अ]  
यदि भाः सदृशी सा स्याद् भासस् तस्य महात्मनः  भ्ग्_११।०१२च् [=म्भ्_०६,०३३।०१२च्]  
  
तत्रैकस्थं जगत् कृत्स्नं प्रविभक्तम् अनेकधा  भ्ग्_११।०१३अ [=म्भ्_०६,०३३।०१३अ]  
अपश्यद् देवदेवस्य शरीरे पाण्डवस् तदा  भ्ग्_११।०१३च् [=म्भ्_०६,०३३।०१३च्]  
  
ततः स विस्मयाविष्टो हृष्टरोमा धनञ्जयः  भ्ग्_११।०१४अ [=म्भ्_०६,०३३।०१४अ]  
प्रणम्य शिरसा देवं कृताञ्जलिर् अभाषत  भ्ग्_११।०१४च् [=म्भ्_०६,०३३।०१४च्]  
  
अर्जुन उवाच  भ्ग्_११।०१५ [=म्भ्_०६,०३३।०१५]  
पश्यामि देवांस् तव देव देहे; सर्वांस् तथा भूतविशेषसङ्घान्  भ्ग्_११।०१५अ [=म्भ्_०६,०३३।०१५अ]  
ब्रह्माणम् ईशं कमलासनस्थम्; ऋषींश् च सर्वान् उरगांश् च दिव्यान्  भ्ग्_११।०१५च् [=म्भ्_०६,०३३।०१५च्]  
  
अनेकबाहूदरवक्त्रनेत्रं; पश्यामि त्वा सर्वतो ऽनन्तरूपम्  भ्ग्_११।०१६अ [=म्भ्_०६,०३३।०१६अ]  
नान्तं न मध्यं न पुनस् तवादिं; पश्यामि विश्वेश्वर विश्वरूप  भ्ग्_११।०१६च् [=म्भ्_०६,०३३।०१६च्]  
  
किरीटिनं गदिनं चक्रिणं च; तेजोराशिं सर्वतो दीप्तिमन्तम्  भ्ग्_११।०१७अ [=म्भ्_०६,०३३।०१७अ]  
पश्यामि त्वां दुर्निरीक्ष्यं समन्ताद्; दीप्तानलार्कद्युतिम् अप्रमेयम्  भ्ग्_११।०१७च् [=म्भ्_०६,०३३।०१७च्]  
  
त्वम् अक्षरं परमं वेदितव्यं; त्वम् अस्य विश्वस्य परं निधानम्  भ्ग्_११।०१८अ [=म्भ्_०६,०३३।०१८अ]  
त्वम् अव्ययः शाश्वतधर्मगोप्ता; सनातनस् त्वं पुरुषो मतो मे  भ्ग्_११।०१८च् [=म्भ्_०६,०३३।०१८च्]  
  
अनादिमध्यान्तम् अनन्तवीर्यम्; अनन्तबाहुं शशिसूर्यनेत्रम्  भ्ग्_११।०१९अ [=म्भ्_०६,०३३।०१९अ]  
पश्यामि त्वां दीप्तहुताशवक्त्रं; स्वतेजसा विश्वम् इदं तपन्तम्  भ्ग्_११।०१९च् [=म्भ्_०६,०३३।०१९च्]  
  
द्यावापृथिव्योर् इदम् अन्तरं हि; व्याप्तं त्वयैकेन दिशश् च सर्वाः  भ्ग्_११।०२०अ [=म्भ्_०६,०३३।०२०अ]  
दृष्ट्वाद्भुतं रूपम् इदं तवोग्रं; लोकत्रयं प्रव्यथितं महात्मन्  भ्ग्_११।०२०च् [=म्भ्_०६,०३३।०२०च्]  
  
अमी हि त्वा सुरसङ्घा विशन्ति; के चिद् भीताः प्राञ्जलयो गृणन्ति  भ्ग्_११।०२१अ [=म्भ्_०६,०३३।०२१अ]  
स्वस्तीत्य् उक्त्वा महर्षिसिद्धसङ्घाः; स्तुवन्ति त्वां स्तुतिभिः पुष्कलाभिः  भ्ग्_११।०२१च् [=म्भ्_०६,०३३।०२१च्]  
  
रुद्रादित्या वसवो ये च साध्या; विश्वे ऽश्विनौ मरुतश् चोष्मपाश् च  भ्ग्_११।०२२अ [=म्भ्_०६,०३३।०२२अ]  
गन्धर्वयक्षासुरसिद्धसङ्घा; वीक्षन्ते त्वा विस्मिताश् चैव सर्वे  भ्ग्_११।०२२च् [=म्भ्_०६,०३३।०२२च्]  
  
रूपं महत् ते बहुवक्त्रनेत्रं; महाबाहो बहुबाहूरुपादम्  भ्ग्_११।०२३अ [=म्भ्_०६,०३३।०२३अ]  
बहूदरं बहुदंष्ट्राकरालं; दृष्ट्वा लोकाः प्रव्यथितास् तथाहम्  भ्ग्_११।०२३च् [=म्भ्_०६,०३३।०२३च्]  
  
नभःस्पृशं दीप्तम् अनेकवर्णं; व्यात्ताननं दीप्तविशालनेत्रम्  भ्ग्_११।०२४अ [=म्भ्_०६,०३३।०२४अ]  
दृष्ट्वा हि त्वां प्रव्यथितान्तरात्मा; धृतिं न विन्दामि शमं च विष्णो  भ्ग्_११।०२४च् [=म्भ्_०६,०३३।०२४च्]  
  
दंष्ट्राकरालानि च ते मुखानि; दृष्ट्वैव कालानलसन्निभानि  भ्ग्_११।०२५अ [=म्भ्_०६,०३३।०२५अ]  
दिशो न जाने न लभे च शर्म; प्रसीद देवेश जगन्निवास  भ्ग्_११।०२५च् [=म्भ्_०६,०३३।०२५च्]  
  
अमी च त्वां धृतराष्ट्रस्य पुत्राः; सर्वे सहैवावनिपालसङ्घैः  भ्ग्_११।०२६अ [=म्भ्_०६,०३३।०२६अ]  
भीष्मो द्रोणः सूतपुत्रस् तथासौ; सहास्मदीयैर् अपि योधमुख्यैः  भ्ग्_११।०२६च् [=म्भ्_०६,०३३।०२६च्]  
  
वक्त्राणि ते त्वरमाणा विशन्ति; दंष्ट्राकरालानि भयानकानि  भ्ग्_११।०२७अ [=म्भ्_०६,०३३।०२७अ]  
के चिद् विलग्ना दशनान्तरेषु; सन्दृश्यन्ते चूर्णितैर् उत्तमाङ्गैः  भ्ग्_११।०२७च् [=म्भ्_०६,०३३।०२७च्]  
  
यथा नदीनां बहवो ऽम्बुवेगाः; समुद्रम् एवाभिमुखा द्रवन्ति  भ्ग्_११।०२८अ [=म्भ्_०६,०३३।०२८अ]  
तथा तवामी नरलोकवीरा; विशन्ति वक्त्राण्य् अभिविज्वलन्ति  भ्ग्_११।०२८च् [=म्भ्_०६,०३३।०२८च्]  
  
यथा प्रदीप्तं ज्वलनं पतङ्गा; विशन्ति नाशाय समृद्धवेगाः  भ्ग्_११।०२९अ [=म्भ्_०६,०३३।०२९अ]  
तथैव नाशाय विशन्ति लोकास्; तवापि वक्त्राणि समृद्धवेगाः  भ्ग्_११।०२९च् [=म्भ्_०६,०३३।०२९च्]  
  
लेलिह्यसे ग्रसमानः समन्ताल्; लोकान् समग्रान् वदनैर् ज्वलद्भिः  भ्ग्_११।०३०अ [=म्भ्_०६,०३३।०३०अ]  
तेजोभिर् आपूर्य जगत् समग्रं; भासस् तवोग्राः प्रतपन्ति विष्णो  भ्ग्_११।०३०च् [=म्भ्_०६,०३३।०३०च्]  
  
आख्याहि मे को भवान् उग्ररूपो; नमो ऽस्तु ते देववर प्रसीद  भ्ग्_११।०३१अ [=म्भ्_०६,०३३।०३१अ]  
विज्ञातुम् इच्छामि भवन्तम् आद्यं; न हि प्रजानामि तव प्रवृत्तिम्  भ्ग्_११।०३१च् [=म्भ्_०६,०३३।०३१च्]  
  
श्रीभगवान् उवाच  भ्ग्_११।०३२ [=म्भ्_०६,०३३।०३२]  
कालो ऽस्मि लोकक्षयकृत् प्रवृद्धो; लोकान् समाहर्तुम् इह प्रवृत्तः  भ्ग्_११।०३२अ [=म्भ्_०६,०३३।०३२अ]  
ऋते ऽपि त्वा न भविष्यन्ति सर्वे; ये ऽवस्थिताः प्रत्यनीकेषु योधाः  भ्ग्_११।०३२च् [=म्भ्_०६,०३३।०३२च्]  
  
तस्मात् त्वम् उत्तिष्ठ यशो लभस्व; जित्वा शत्रून् भुङ्क्ष्व राज्यं समृद्धम्  भ्ग्_११।०३३अ [=म्भ्_०६,०३३।०३३अ]  
मयैवैते निहताः पूर्वम् एव; निमित्तमात्रं भव सव्यसाचिन्  भ्ग्_११।०३३च् [=म्भ्_०६,०३३।०३३च्]  
  
द्रोणं च भीष्मं च जयद्रथं च; कर्णं तथान्यान् अपि योधवीरान्  भ्ग्_११।०३४अ [=म्भ्_०६,०३३।०३४अ]  
मया हतांस् त्वं जहि मा व्यथिष्ठा; युध्यस्व जेतासि रणे सपत्नान्  भ्ग्_११।०३४च् [=म्भ्_०६,०३३।०३४च्]  
  
सञ्जय उवाच  भ्ग्_११।०३५ [=म्भ्_०६,०३३।०३५]  
एतच् छ्रुत्वा वचनं केशवस्य; कृताञ्जलिर् वेपमानः किरीटी  भ्ग्_११।०३५अ [=म्भ्_०६,०३३।०३५अ]  
नमस्कृत्वा भूय एवाह कृष्णं; सगद्गदं भीतभीतः प्रणम्य  भ्ग्_११।०३५च् [=म्भ्_०६,०३३।०३५च्]  
  
अर्जुन उवाच  भ्ग्_११।०३६ [=म्भ्_०६,०३३।०३६]  
स्थाने हृषीकेश तव प्रकीर्त्या; जगत् प्रहृष्यत्य् अनुरज्यते च  भ्ग्_११।०३६अ [=म्भ्_०६,०३३।०३६अ]  
रक्षांसि भीतानि दिशो द्रवन्ति; सर्वे नमस्यन्ति च सिद्धसङ्घाः  भ्ग्_११।०३६च् [=म्भ्_०६,०३३।०३६च्]  
  
कस्माच् च ते न नमेरन् महात्मन्; गरीयसे ब्रह्मणो ऽप्य् आदिकर्त्रे  भ्ग्_११।०३७अ [=म्भ्_०६,०३३।०३७अ]  
अनन्त देवेश जगन्निवास; त्वम् अक्षरं सद् असत् तत्परं यत्  भ्ग्_११।०३७च् [=म्भ्_०६,०३३।०३७च्]  
  
त्वम् आदिदेवः पुरुषः पुराणस्; त्वम् अस्य विश्वस्य परं निधानम्  भ्ग्_११।०३८अ [=म्भ्_०६,०३३।०३८अ]  
वेत्तासि वेद्यं च परं च धाम; त्वया ततं विश्वम् अनन्तरूप  भ्ग्_११।०३८च् [=म्भ्_०६,०३३।०३८च्]  
  
वायुर् यमो ऽग्निर् वरुणः शशाङ्कः; प्रजापतिस् त्वं प्रपितामहश् च  भ्ग्_११।०३९अ [=म्भ्_०६,०३३।०३९अ]  
नमो नमस् ते ऽस्तु सहस्रकृत्वः; पुनश् च भूयो ऽपि नमो नमस् ते  भ्ग्_११।०३९च् [=म्भ्_०६,०३३।०३९च्]  
  
नमः पुरस्ताद् अथ पृष्ठतस् ते; नमो ऽस्तु ते सर्वत एव सर्व  भ्ग्_११।०४०अ [=म्भ्_०६,०३३।०४०अ]  
अनन्तवीर्यामितविक्रमस् त्वं; सर्वं समाप्नोषि ततो ऽसि सर्वः  भ्ग्_११।०४०च् [=म्भ्_०६,०३३।०४०च्]  
  
सखेति मत्वा प्रसभं यद् उक्तं; हे कृष्ण हे यादव हे सखेति  भ्ग्_११।०४१अ [=म्भ्_०६,०३३।०४१अ]  
अजानता महिमानं तवेदं; मया प्रमादात् प्रणयेन वापि  भ्ग्_११।०४१च् [=म्भ्_०६,०३३।०४१च्]  
  
यच् चावहासार्थम् असत्कृतो ऽसि; विहारशय्यासनभोजनेषु  भ्ग्_११।०४२अ [=म्भ्_०६,०३३।०४२अ]  
एको ऽथ वाप्य् अच्युत तत्समक्षं; तत् क्षामये त्वाम् अहम् अप्रमेयम्  भ्ग्_११।०४२च् [=म्भ्_०६,०३३।०४२च्]  
  
पितासि लोकस्य चराचरस्य; त्वम् अस्य पूज्यश् च गुरुर् गरीयान्  भ्ग्_११।०४३अ [=म्भ्_०६,०३३।०४३अ]  
न त्वत्समो ऽस्त्य् अभ्यधिकः कुतो ऽन्यो; लोकत्रये ऽप्य् अप्रतिमप्रभाव  भ्ग्_११।०४३च् [=म्भ्_०६,०३३।०४३च्]  
  
तस्मात् प्रणम्य प्रणिधाय कायं; प्रसादये त्वाम् अहम् ईशम् ईड्यम्  भ्ग्_११।०४४अ [=म्भ्_०६,०३३।०४४अ]  
पितेव पुत्रस्य सखेव सख्युः; प्रियः प्रियायार्हसि देव सोढुम्  भ्ग्_११।०४४च् [=म्भ्_०६,०३३।०४४च्]  
  
अदृष्टपूर्वं हृषितो ऽस्मि दृष्ट्वा; भयेन च प्रव्यथितं मनो मे  भ्ग्_११।०४५अ [=म्भ्_०६,०३३।०४५अ]  
तद् एव मे दर्शय देव रूपं; प्रसीद देवेश जगन्निवास  भ्ग्_११।०४५च् [=म्भ्_०६,०३३।०४५च्]  
  
किरीटिनं गदिनं चक्रहस्तम्; इच्छामि त्वां द्रष्टुम् अहं तथैव  भ्ग्_११।०४६अ [=म्भ्_०६,०३३।०४६अ]  
तेनैव रूपेण चतुर्भुजेन; सहस्रबाहो भव विश्वमूर्ते  भ्ग्_११।०४६च् [=म्भ्_०६,०३३।०४६च्]  
  
श्रीभगवान् उवाच  भ्ग्_११।०४७ [=म्भ्_०६,०३३।०४७]  
मया प्रसन्नेन तवार्जुनेदं; रूपं परं दर्शितम् आत्मयोगात्  भ्ग्_११।०४७अ [=म्भ्_०६,०३३।०४७अ]  
तेजोमयं विश्वम् अनन्तम् आद्यं; यन् मे त्वद् अन्येन न दृष्टपूर्वम्  भ्ग्_११।०४७च् [=म्भ्_०६,०३३।०४७च्]  
  
न वेदयज्ञाध्ययनैर् न दानैर्; न च क्रियाभिर् न तपोभिर् उग्रैः  भ्ग्_११।०४८अ [=म्भ्_०६,०३३।०४८अ]  
एवंरूपः शक्य अहं नृलोके; द्रष्टुं त्वद् अन्येन कुरुप्रवीर  भ्ग्_११।०४८च् [=म्भ्_०६,०३३।०४८च्]  
  
मा ते व्यथा मा च विमूढभावो; दृष्ट्वा रूपं घोरम् ईदृङ् ममेदम्  भ्ग्_११।०४९अ [=म्भ्_०६,०३३।०४९अ]  
व्यपेतभीः प्रीतमनाः पुनस् त्वं; तद् एव मे रूपम् इदं प्रपश्य  भ्ग्_११।०४९च् [=म्भ्_०६,०३३।०४९च्]  
  
सञ्जय उवाच  भ्ग्_११।०५० [=म्भ्_०६,०३३।०५०]  
इत्य् अर्जुनं वासुदेवस् तथोक्त्वा; स्वकं रूपं दर्शयाम् आस भूयः  भ्ग्_११।०५०अ [=म्भ्_०६,०३३।०५०अ]  
आश्वासयाम् आस च भीतम् एनं; भूत्वा पुनः सौम्यवपुर् महात्मा  भ्ग्_११।०५०च् [=म्भ्_०६,०३३।०५०च्]  
  
अर्जुन उवाच  भ्ग्_११।०५१ [=म्भ्_०६,०३३।०५१]  
दृष्ट्वेदं मानुषं रूपं तव सौम्यं जनार्दन  भ्ग्_११।०५१अ [=म्भ्_०६,०३३।०५१अ]  
इदानीम् अस्मि संवृत्तः सचेताः प्रकृतिं गतः  भ्ग्_११।०५१च् [=म्भ्_०६,०३३।०५१च्]  
  
श्रीभगवान् उवाच  भ्ग्_११।०५२ [=म्भ्_०६,०३३।०५२]  
सुदुर्दर्शम् इदं रूपं दृष्टवान् असि यन् मम  भ्ग्_११।०५२अ [=म्भ्_०६,०३३।०५२अ]  
देवा अप्य् अस्य रूपस्य नित्यं दर्शनकाङ्क्षिणः  भ्ग्_११।०५२च् [=म्भ्_०६,०३३।०५२च्]  
  
नाहं वेदैर् न तपसा न दानेन न चेज्यया  भ्ग्_११।०५३अ [=म्भ्_०६,०३३।०५३अ]  
शक्य एवंविधो द्रष्टुं दृष्टवान् असि मां यथा  भ्ग्_११।०५३च् [=म्भ्_०६,०३३।०५३च्]  
  
भक्त्या त्व् अनन्यया शक्य अहम् एवंविधो ऽर्जुन  भ्ग्_११।०५४अ [=म्भ्_०६,०३३।०५४अ]  
ज्ञातुं द्रष्टुं च तत्त्वेन प्रवेष्टुं च परन्तप  भ्ग्_११।०५४च् [=म्भ्_०६,०३३।०५४च्]  
  
मत्कर्मकृन् मत्परमो मद्भक्तः सङ्गवर्जितः  भ्ग्_११।०५५अ [=म्भ्_०६,०३३।०५५अ]  
निर्वैरः सर्वभूतेषु यः स माम् एति पाण्डव  भ्ग्_११।०५५च् [=म्भ्_०६,०३३।०५५च्]  
  
अर्जुन उवाच  भ्ग्_१२।००१ [=म्भ्_०६,०३४।००१]  
एवं सततयुक्ता ये भक्तास् त्वां पर्युपासते  भ्ग्_१२।००१अ [=म्भ्_०६,०३४।००१अ]  
ये चाप्य् अक्षरम् अव्यक्तं तेषां के योगवित्तमाः  भ्ग्_१२।००१च् [=म्भ्_०६,०३४।००१च्]  
  
श्रीभगवान् उवाच  भ्ग्_१२।००२ [=म्भ्_०६,०३४।००२]  
मय्य् आवेश्य मनो ये मां नित्ययुक्ता उपासते  भ्ग्_१२।००२अ [=म्भ्_०६,०३४।००२अ]  
श्रद्धया परयोपेतास् ते मे युक्ततमा मताः  भ्ग्_१२।००२च् [=म्भ्_०६,०३४।००२च्]  
  
ये त्व् अक्षरम् अनिर्देश्यम् अव्यक्तं पर्युपासते  भ्ग्_१२।००३अ [=म्भ्_०६,०३४।००३अ]  
सर्वत्रगम् अचिन्त्यं च कूटस्थम् अचलं ध्रुवम्  भ्ग्_१२।००३च् [=म्भ्_०६,०३४।००३च्]  
  
सन्नियम्येन्द्रियग्रामं सर्वत्र समबुद्धयः  भ्ग्_१२।००४अ [=म्भ्_०६,०३४।००४अ]  
ते प्राप्नुवन्ति माम् एव सर्वभूतहिते रताः  भ्ग्_१२।००४च् [=म्भ्_०६,०३४।००४च्]  
  
क्लेशो ऽधिकतरस् तेषाम् अव्यक्तासक्तचेतसाम्  भ्ग्_१२।००५अ [=म्भ्_०६,०३४।००५अ]  
अव्यक्ता हि गतिर् दुःखं देहवद्भिर् अवाप्यते  भ्ग्_१२।००५च् [=म्भ्_०६,०३४।००५च्]  
  
ये तु सर्वाणि कर्माणि मयि सन्न्यस्य मत्पराः  भ्ग्_१२।००६अ [=म्भ्_०६,०३४।००६अ]  
अनन्येनैव योगेन मां ध्यायन्त उपासते  भ्ग्_१२।००६च् [=म्भ्_०६,०३४।००६च्]  
  
तेषाम् अहं समुद्धर्ता मृत्युसंसारसागरात्  भ्ग्_१२।००७अ [=म्भ्_०६,०३४।००७अ]  
भवामि नचिरात् पार्थ मय्य् आवेशितचेतसाम्  भ्ग्_१२।००७च् [=म्भ्_०६,०३४।००७च्]  
  
मय्य् एव मन आधत्स्व मयि बुद्धिं निवेशय  भ्ग्_१२।००८अ [=म्भ्_०६,०३४।००८अ]  
निवसिष्यसि मय्य् एव अत ऊर्ध्वं न संशयः  भ्ग्_१२।००८च् [=म्भ्_०६,०३४।००८च्]  
  
अथ चित्तं समाधातुं न शक्नोषि मयि स्थिरम्  भ्ग्_१२।००९अ [=म्भ्_०६,०३४।००९अ]  
अभ्यासयोगेन ततो माम् इच्छाप्तुं धनञ्जय  भ्ग्_१२।००९च् [=म्भ्_०६,०३४।००९च्]  
  
अभ्यासे ऽप्य् असमर्थो ऽसि मत्कर्मपरमो भव  भ्ग्_१२।०१०अ [=म्भ्_०६,०३४।०१०अ]  
मदर्थम् अपि कर्माणि कुर्वन् सिद्धिम् अवाप्स्यसि  भ्ग्_१२।०१०च् [=म्भ्_०६,०३४।०१०च्]  
  
अथैतद् अप्य् अशक्तो ऽसि कर्तुं मद्योगम् आश्रितः  भ्ग्_१२।०११अ [=म्भ्_०६,०३४।०११अ]  
सर्वकर्मफलत्यागं ततः कुरु यतात्मवान्  भ्ग्_१२।०११च् [=म्भ्_०६,०३४।०११च्]  
  
श्रेयो हि ज्ञानम् अभ्यासाज् ज्ञानाद् ध्यानं विशिष्यते  भ्ग्_१२।०१२अ [=म्भ्_०६,०३४।०१२अ]  
ध्यानात् कर्मफलत्यागस् त्यागाच् छान्तिर् अनन्तरम्  भ्ग्_१२।०१२च् [=म्भ्_०६,०३४।०१२च्]  
  
अद्वेष्टा सर्वभूतानां मैत्रः करुण एव च  भ्ग्_१२।०१३अ [=म्भ्_०६,०३४।०१३अ]  
निर्ममो निरहङ्कारः समदुःखसुखः क्षमी  भ्ग्_१२।०१३च् [=म्भ्_०६,०३४।०१३च्]  
  
सन्तुष्टः सततं योगी यतात्मा दृढनिश्चयः  भ्ग्_१२।०१४अ [=म्भ्_०६,०३४।०१४अ]  
मय्य् अर्पितमनोबुद्धिर् यो मद्भक्तः स मे प्रियः  भ्ग्_१२।०१४च् [=म्भ्_०६,०३४।०१४च्]  
  
यस्मान् नोद्विजते लोको लोकान् नोद्विजते च यः  भ्ग्_१२।०१५अ [=म्भ्_०६,०३४।०१५अ]  
हर्षामर्षभयोद्वेगैर् मुक्तो यः स च मे प्रियः  भ्ग्_१२।०१५च् [=म्भ्_०६,०३४।०१५च्]  
  
अनपेक्षः शुचिर् दक्ष उदासीनो गतव्यथः  भ्ग्_१२।०१६अ [=म्भ्_०६,०३४।०१६अ]  
सर्वारम्भपरित्यागी यो मद्भक्तः स मे प्रियः  भ्ग्_१२।०१६च् [=म्भ्_०६,०३४।०१६च्]  
  
यो न हृष्यति न द्वेष्टि न शोचति न काङ्क्षति  भ्ग्_१२।०१७अ [=म्भ्_०६,०३४।०१७अ]  
शुभाशुभपरित्यागी भक्तिमान् यः स मे प्रियः  भ्ग्_१२।०१७च् [=म्भ्_०६,०३४।०१७च्]  
  
समः शत्रौ च मित्रे च तथा मानावमानयोः  भ्ग्_१२।०१८अ [=म्भ्_०६,०३४।०१८अ]  
शीतोष्णसुखदुःखेषु समः सङ्गविवर्जितः  भ्ग्_१२।०१८च् [=म्भ्_०६,०३४।०१८च्]  
  
तुल्यनिन्दास्तुतिर् मौनी सन्तुष्टो येन केन चित्  भ्ग्_१२।०१९अ [=म्भ्_०६,०३४।०१९अ]  
अनिकेतः स्थिरमतिर् भक्तिमान् मे प्रियो नरः  भ्ग्_१२।०१९च् [=म्भ्_०६,०३४।०१९च्]  
  
ये तु धर्म्यामृतम् इदं यथोक्तं पर्युपासते  भ्ग्_१२।०२०अ [=म्भ्_०६,०३४।०२०अ]  
श्रद्दधाना मत्परमा भक्तास् ते ऽतीव मे प्रियाः  भ्ग्_१२।०२०च् [=म्भ्_०६,०३४।०२०च्]  
  
श्रीभगवान् उवाच  भ्ग्_१३।००१ [=म्भ्_०६,०३५।००१]  
इदं शरीरं कौन्तेय क्षेत्रम् इत्य् अभिधीयते  भ्ग्_१३।००१अ [=म्भ्_०६,०३५।००१अ]  
एतद् यो वेत्ति तं प्राहुः क्षेत्रज्ञ इति तद्विदः  भ्ग्_१३।००१च् [=म्भ्_०६,०३५।००१च्]  
  
क्षेत्रज्ञं चापि मां विद्धि सर्वक्षेत्रेषु भारत  भ्ग्_१३।००२अ [=म्भ्_०६,०३५।००२अ]  
क्षेत्रक्षेत्रज्ञयोर् ज्ञानं यत् तज् ज्ञानं मतं मम  भ्ग्_१३।००२च् [=म्भ्_०६,०३५।००२च्]  
  
तत् क्षेत्रं यच् च यादृक् च यद्विकारि यतश् च यत्  भ्ग्_१३।००३अ [=म्भ्_०६,०३५।००३अ]  
स च यो यत्प्रभावश् च तत् समासेन मे शृणु  भ्ग्_१३।००३च् [=म्भ्_०६,०३५।००३च्]  
  
ऋषिभिर् बहुधा गीतं छन्दोभिर् विविधैः पृथक्  भ्ग्_१३।००४अ [=म्भ्_०६,०३५।००४अ]  
ब्रह्मसूत्रपदैश् चैव हेतुमद्भिर् विनिश्चितैः  भ्ग्_१३।००४च् [=म्भ्_०६,०३५।००४च्]  
  
महाभूतान्य् अहङ्कारो बुद्धिर् अव्यक्तम् एव च  भ्ग्_१३।००५अ [=म्भ्_०६,०३५।००५अ]  
इन्द्रियाणि दशैकं च पञ्च चेन्द्रियगोचराः  भ्ग्_१३।००५च् [=म्भ्_०६,०३५।००५च्]  
  
इच्छा द्वेषः सुखं दुःखं सङ्घातश् चेतना धृतिः  भ्ग्_१३।००६अ [=म्भ्_०६,०३५।००६अ]  
एतत् क्षेत्रं समासेन सविकारम् उदाहृतम्  भ्ग्_१३।००६च् [=म्भ्_०६,०३५।००६च्]  
  
अमानित्वम् अदम्भित्वम् अहिंसा क्षान्तिर् आर्जवम्  भ्ग्_१३।००७अ [=म्भ्_०६,०३५।००७अ]  
आचार्योपासनं शौचं स्थैर्यम् आत्मविनिग्रहः  भ्ग्_१३।००७च् [=म्भ्_०६,०३५।००७च्]  
  
इन्द्रियार्थेषु वैराग्यम् अनहङ्कार एव च  भ्ग्_१३।००८अ [=म्भ्_०६,०३५।००८अ]  
जन्ममृत्युजराव्याधिदुःखदोषानुदर्शनम्  भ्ग्_१३।००८च् [=म्भ्_०६,०३५।००८च्]  
  
असक्तिर् अनभिष्वङ्गः पुत्रदारगृहादिषु  भ्ग्_१३।००९अ [=म्भ्_०६,०३५।००९अ]  
नित्यं च समचित्तत्वम् इष्टानिष्टोपपत्तिषु  भ्ग्_१३।००९च् [=म्भ्_०६,०३५।००९च्]  
  
मयि चानन्ययोगेन भक्तिर् अव्यभिचारिणी  भ्ग्_१३।०१०अ [=म्भ्_०६,०३५।०१०अ]  
विविक्तदेशसेवित्वम् अरतिर् जनसंसदि  भ्ग्_१३।०१०च् [=म्भ्_०६,०३५।०१०च्]  
  
अध्यात्मज्ञाननित्यत्वं तत्त्वज्ञानार्थदर्शनम्  भ्ग्_१३।०११अ [=म्भ्_०६,०३५।०११अ]  
एतज् ज्ञानम् इति प्रोक्तम् अज्ञानं यद् अतो ऽन्यथा  भ्ग्_१३।०११च् [=म्भ्_०६,०३५।०११च्]  
  
ज्ञेयं यत् तत् प्रवक्ष्यामि यज् ज्ञात्वामृतम् अश्नुते  भ्ग्_१३।०१२अ [=म्भ्_०६,०३५।०१२अ]  
अनादिमत् परं ब्रह्म न सत् तन् नासद् उच्यते  भ्ग्_१३।०१२च् [=म्भ्_०६,०३५।०१२च्]  
  
सर्वतःपाणिपादं तत् सर्वतोक्षिशिरोमुखम्  भ्ग्_१३।०१३अ [=म्भ्_०६,०३५।०१३अ]  
सर्वतःश्रुतिमल् लोके सर्वम् आवृत्य तिष्ठति  भ्ग्_१३।०१३च् [=म्भ्_०६,०३५।०१३च्]  
  
सर्वेन्द्रियगुणाभासं सर्वेन्द्रियविवर्जितम्  भ्ग्_१३।०१४अ [=म्भ्_०६,०३५।०१४अ]  
असक्तं सर्वभृच् चैव निर्गुणं गुणभोक्तृ च  भ्ग्_१३।०१४च् [=म्भ्_०६,०३५।०१४च्]  
  
बहिर् अन्तश् च भूतानाम् अचरं चरम् एव च  भ्ग्_१३।०१५अ [=म्भ्_०६,०३५।०१५अ]  
सूक्ष्मत्वात् तद् अविज्ञेयं दूरस्थं चान्तिके च तत्  भ्ग्_१३।०१५च् [=म्भ्_०६,०३५।०१५च्]  
  
अविभक्तं च भूतेषु विभक्तम् इव च स्थितम्  भ्ग्_१३।०१६अ [=म्भ्_०६,०३५।०१६अ]  
भूतभर्तृ च तज् ज्ञेयं ग्रसिष्णु प्रभविष्णु च  भ्ग्_१३।०१६च् [=म्भ्_०६,०३५।०१६च्]  
  
ज्योतिषाम् अपि तज् ज्योतिस् तमसः परम् उच्यते  भ्ग्_१३।०१७अ [=म्भ्_०६,०३५।०१७अ]  
ज्ञानं ज्ञेयं ज्ञानगम्यं हृदि सर्वस्य विष्ठितम्  भ्ग्_१३।०१७च् [=म्भ्_०६,०३५।०१७च्]  
  
इति क्षेत्रं तथा ज्ञानं ज्ञेयं चोक्तं समासतः  भ्ग्_१३।०१८अ [=म्भ्_०६,०३५।०१८अ]  
मद्भक्त एतद् विज्ञाय मद्भावायोपपद्यते  भ्ग्_१३।०१८च् [=म्भ्_०६,०३५।०१८च्]  
  
प्रकृतिं पुरुषं चैव विद्ध्य् अनादी उभाव् अपि  भ्ग्_१३।०१९अ [=म्भ्_०६,०३५।०१९अ]  
विकारांश् च गुणांश् चैव विद्धि प्रकृतिसम्भवान्  भ्ग्_१३।०१९च् [=म्भ्_०६,०३५।०१९च्]  
  
कार्यकारणकर्तृत्वे हेतुः प्रकृतिर् उच्यते  भ्ग्_१३।०२०अ [=म्भ्_०६,०३५।०२०अ]  
पुरुषः सुखदुःखानां भोक्तृत्वे हेतुर् उच्यते  भ्ग्_१३।०२०च् [=म्भ्_०६,०३५।०२०च्]  
  
पुरुषः प्रकृतिस्थो हि भुङ्क्ते प्रकृतिजान् गुणान्  भ्ग्_१३।०२१अ [=म्भ्_०६,०३५।०२१अ]  
कारणं गुणसङ्गो ऽस्य सदसद्योनिजन्मसु  भ्ग्_१३।०२१च् [=म्भ्_०६,०३५।०२१च्]  
  
उपद्रष्टानुमन्ता च भर्ता भोक्ता महेश्वरः  भ्ग्_१३।०२२अ [=म्भ्_०६,०३५।०२२अ]  
परमात्मेति चाप्य् उक्तो देहे ऽस्मिन् पुरुषः परः  भ्ग्_१३।०२२च् [=म्भ्_०६,०३५।०२२च्]  
  
य एवं वेत्ति पुरुषं प्रकृतिं च गुणैः सह  भ्ग्_१३।०२३अ [=म्भ्_०६,०३५।०२३अ]  
सर्वथा वर्तमानो ऽपि न स भूयो ऽभिजायते  भ्ग्_१३।०२३च् [=म्भ्_०६,०३५।०२३च्]  
  
ध्यानेनात्मनि पश्यन्ति के चिद् आत्मानम् आत्मना  भ्ग्_१३।०२४अ [=म्भ्_०६,०३५।०२४अ]  
अन्ये साङ्ख्येन योगेन कर्मयोगेन चापरे  भ्ग्_१३।०२४च् [=म्भ्_०६,०३५।०२४च्]  
  
अन्ये त्व् एवम् अजानन्तः श्रुत्वान्येभ्य उपासते  भ्ग्_१३।०२५अ [=म्भ्_०६,०३५।०२५अ]  
ते ऽपि चातितरन्त्य् एव मृत्युं श्रुतिपरायणाः  भ्ग्_१३।०२५च् [=म्भ्_०६,०३५।०२५च्]  
  
यावत् सञ्जायते किं चित् सत्त्वं स्थावरजङ्गमम्  भ्ग्_१३।०२६अ [=म्भ्_०६,०३५।०२६अ]  
क्षेत्रक्षेत्रज्ञसंयोगात् तद् विद्धि भरतर्षभ  भ्ग्_१३।०२६च् [=म्भ्_०६,०३५।०२६च्]  
  
समं सर्वेषु भूतेषु तिष्ठन्तं परमेश्वरम्  भ्ग्_१३।०२७अ [=म्भ्_०६,०३५।०२७अ]  
विनश्यत्स्व् अविनश्यन्तं यः पश्यति स पश्यति  भ्ग्_१३।०२७च् [=म्भ्_०६,०३५।०२७च्]  
  
समं पश्यन् हि सर्वत्र समवस्थितम् ईश्वरम्  भ्ग्_१३।०२८अ [=म्भ्_०६,०३५।०२८अ]  
न हिनस्त्य् आत्मनात्मानं ततो याति परां गतिम्  भ्ग्_१३।०२८च् [=म्भ्_०६,०३५।०२८च्]  
  
प्रकृत्यैव च कर्माणि क्रियमाणानि सर्वशः  भ्ग्_१३।०२९अ [=म्भ्_०६,०३५।०२९अ]  
यः पश्यति तथात्मानम् अकर्तारं स पश्यति  भ्ग्_१३।०२९च् [=म्भ्_०६,०३५।०२९च्]  
  
यदा भूतपृथग्भावम् एकस्थम् अनुपश्यति  भ्ग्_१३।०३०अ [=म्भ्_०६,०३५।०३०अ]  
तत एव च विस्तारं ब्रह्म सम्पद्यते तदा  भ्ग्_१३।०३०च् [=म्भ्_०६,०३५।०३०च्]  
  
अनादित्वान् निर्गुणत्वात् परमात्मायम् अव्ययः  भ्ग्_१३।०३१अ [=म्भ्_०६,०३५।०३१अ]  
शरीरस्थो ऽपि कौन्तेय न करोति न लिप्यते  भ्ग्_१३।०३१च् [=म्भ्_०६,०३५।०३१च्]  
  
यथा सर्वगतं सौक्ष्म्याद् आकाशं नोपलिप्यते  भ्ग्_१३।०३२अ [=म्भ्_०६,०३५।०३२अ]  
सर्वत्रावस्थितो देहे तथात्मा नोपलिप्यते  भ्ग्_१३।०३२च् [=म्भ्_०६,०३५।०३२च्]  
  
यथा प्रकाशयत्य् एकः कृत्स्नं लोकम् इमं रविः  भ्ग्_१३।०३३अ [=म्भ्_०६,०३५।०३३अ]  
क्षेत्रं क्षेत्री तथा कृत्स्नं प्रकाशयति भारत  भ्ग्_१३।०३३च् [=म्भ्_०६,०३५।०३३च्]  
  
क्षेत्रक्षेत्रज्ञयोर् एवम् अन्तरं ज्ञानचक्षुषा  भ्ग्_१३।०३४अ [=म्भ्_०६,०३५।०३४अ]  
भूतप्रकृतिमोक्षं च ये विदुर् यान्ति ते परम्  भ्ग्_१३।०३४च् [=म्भ्_०६,०३५।०३४च्]  
  
श्रीभगवान् उवाच  भ्ग्_१४।००१ [=म्भ्_०६,०३६।००१]  
परं भूयः प्रवक्ष्यामि ज्ञानानां ज्ञानम् उत्तमम्  भ्ग्_१४।००१अ [=म्भ्_०६,०३६।००१अ]  
यज् ज्ञात्वा मुनयः सर्वे परां सिद्धिम् इतो गताः  भ्ग्_१४।००१च् [=म्भ्_०६,०३६।००१च्]  
  
इदं ज्ञानम् उपाश्रित्य मम साधर्म्यम् आगताः  भ्ग्_१४।००२अ [=म्भ्_०६,०३६।००२अ]  
सर्गे ऽपि नोपजायन्ते प्रलये न व्यथन्ति च  भ्ग्_१४।००२च् [=म्भ्_०६,०३६।००२च्]  
  
मम योनिर् महद् ब्रह्म तस्मिन् गर्भं दधाम्य् अहम्  भ्ग्_१४।००३अ [=म्भ्_०६,०३६।००३अ]  
सम्भवः सर्वभूतानां ततो भवति भारत  भ्ग्_१४।००३च् [=म्भ्_०६,०३६।००३च्]  
  
सर्वयोनिषु कौन्तेय मूर्तयः सम्भवन्ति याः  भ्ग्_१४।००४अ [=म्भ्_०६,०३६।००४अ]  
तासां ब्रह्म महद् योनिर् अहं बीजप्रदः पिता  भ्ग्_१४।००४च् [=म्भ्_०६,०३६।००४च्]  
  
सत्त्वं रजस् तम इति गुणाः प्रकृतिसम्भवाः  भ्ग्_१४।००५अ [=म्भ्_०६,०३६।००५अ]  
निबध्नन्ति महाबाहो देहे देहिनम् अव्ययम्  भ्ग्_१४।००५च् [=म्भ्_०६,०३६।००५च्]  
  
तत्र सत्त्वं निर्मलत्वात् प्रकाशकम् अनामयम्  भ्ग्_१४।००६अ [=म्भ्_०६,०३६।००६अ]  
सुखसङ्गेन बध्नाति ज्ञानसङ्गेन चानघ  भ्ग्_१४।००६च् [=म्भ्_०६,०३६।००६च्]  
  
रजो रागात्मकं विद्धि तृष्णासङ्गसमुद्भवम्  भ्ग्_१४।००७अ [=म्भ्_०६,०३६।००७अ]  
तन् निबध्नाति कौन्तेय कर्मसङ्गेन देहिनम्  भ्ग्_१४।००७च् [=म्भ्_०६,०३६।००७च्]  
  
तमस् त्व् अज्ञानजं विद्धि मोहनं सर्वदेहिनाम्  भ्ग्_१४।००८अ [=म्भ्_०६,०३६।००८अ]  
प्रमादालस्यनिद्राभिस् तन् निबध्नाति भारत  भ्ग्_१४।००८च् [=म्भ्_०६,०३६।००८च्]  
  
सत्त्वं सुखे सञ्जयति रजः कर्मणि भारत  भ्ग्_१४।००९अ [=म्भ्_०६,०३६।००९अ]  
ज्ञानम् आवृत्य तु तमः प्रमादे सञ्जयत्य् उत  भ्ग्_१४।००९च् [=म्भ्_०६,०३६।००९च्]  
  
रजस् तमश् चाभिभूय सत्त्वं भवति भारत  भ्ग्_१४।०१०अ [=म्भ्_०६,०३६।०१०अ]  
रजः सत्त्वं तमश् चैव तमः सत्त्वं रजस् तथा  भ्ग्_१४।०१०च् [=म्भ्_०६,०३६।०१०च्]  
  
सर्वद्वारेषु देहे ऽस्मिन् प्रकाश उपजायते  भ्ग्_१४।०११अ [=म्भ्_०६,०३६।०११अ]  
ज्ञानं यदा तदा विद्याद् विवृद्धं सत्त्वम् इत्य् उत  भ्ग्_१४।०११च् [=म्भ्_०६,०३६।०११च्]  
  
लोभः प्रवृत्तिर् आरम्भः कर्मणाम् अशमः स्पृहा  भ्ग्_१४।०१२अ [=म्भ्_०६,०३६।०१२अ]  
रजस्य् एतानि जायन्ते विवृद्धे भरतर्षभ  भ्ग्_१४।०१२च् [=म्भ्_०६,०३६।०१२च्]  
  
अप्रकाशो ऽप्रवृत्तिश् च प्रमादो मोह एव च  भ्ग्_१४।०१३अ [=म्भ्_०६,०३६।०१३अ]  
तमस्य् एतानि जायन्ते विवृद्धे कुरुनन्दन  भ्ग्_१४।०१३च् [=म्भ्_०६,०३६।०१३च्]  
  
यदा सत्त्वे प्रवृद्धे तु प्रलयं याति देहभृत्  भ्ग्_१४।०१४अ [=म्भ्_०६,०३६।०१४अ]  
तदोत्तमविदां लोकान् अमलान् प्रतिपद्यते  भ्ग्_१४।०१४च् [=म्भ्_०६,०३६।०१४च्]  
  
रजसि प्रलयं गत्वा कर्मसङ्गिषु जायते  भ्ग्_१४।०१५अ [=म्भ्_०६,०३६।०१५अ]  
तथा प्रलीनस् तमसि मूढयोनिषु जायते  भ्ग्_१४।०१५च् [=म्भ्_०६,०३६।०१५च्]  
  
कर्मणः सुकृतस्याहुः सात्त्विकं निर्मलं फलम्  भ्ग्_१४।०१६अ [=म्भ्_०६,०३६।०१६अ]  
रजसस् तु फलं दुःखम् अज्ञानं तमसः फलम्  भ्ग्_१४।०१६च् [=म्भ्_०६,०३६।०१६च्]  
  
सत्त्वात् सञ्जायते ज्ञानं रजसो लोभ एव च  भ्ग्_१४।०१७अ [=म्भ्_०६,०३६।०१७अ]  
प्रमादमोहौ तमसो भवतो ऽज्ञानम् एव च  भ्ग्_१४।०१७च् [=म्भ्_०६,०३६।०१७च्]  
  
ऊर्ध्वं गच्छन्ति सत्त्वस्था मध्ये तिष्ठन्ति राजसाः  भ्ग्_१४।०१८अ [=म्भ्_०६,०३६।०१८अ]  
जघन्यगुणवृत्तस्था अधो गच्छन्ति तामसाः  भ्ग्_१४।०१८च् [=म्भ्_०६,०३६।०१८च्]  
  
नान्यं गुणेभ्यः कर्तारं यदा द्रष्टानुपश्यति  भ्ग्_१४।०१९अ [=म्भ्_०६,०३६।०१९अ]  
गुणेभ्यश् च परं वेत्ति मद्भावं सो ऽधिगच्छति  भ्ग्_१४।०१९च् [=म्भ्_०६,०३६।०१९च्]  
  
गुणान् एतान् अतीत्य त्रीन् देही देहसमुद्भवान्  भ्ग्_१४।०२०अ [=म्भ्_०६,०३६।०२०अ]  
जन्ममृत्युजरादुःखैर् विमुक्तो ऽमृतम् अश्नुते  भ्ग्_१४।०२०च् [=म्भ्_०६,०३६।०२०च्]  
  
अर्जुन उवाच  भ्ग्_१४।०२१ [=म्भ्_०६,०३६।०२१]  
कैर् लिङ्गैस् त्रीन् गुणान् एतान् अतीतो भवति प्रभो  भ्ग्_१४।०२१अ [=म्भ्_०६,०३६।०२१अ]  
किमाचारः कथं चैतांस् त्रीन् गुणान् अतिवर्तते  भ्ग्_१४।०२१च् [=म्भ्_०६,०३६।०२१च्]  
  
श्रीभगवान् उवाच  भ्ग्_१४।०२२ [=म्भ्_०६,०३६।०२२]  
प्रकाशं च प्रवृत्तिं च मोहम् एव च पाण्डव  भ्ग्_१४।०२२अ [=म्भ्_०६,०३६।०२२अ]  
न द्वेष्टि सम्प्रवृत्तानि न निवृत्तानि काङ्क्षति  भ्ग्_१४।०२२च् [=म्भ्_०६,०३६।०२२च्]  
  
उदासीनवद् आसीनो गुणैर् यो न विचाल्यते  भ्ग्_१४।०२३अ [=म्भ्_०६,०३६।०२३अ]  
गुणा वर्तन्त इत्य् एव यो ऽवतिष्ठति नेङ्गते  भ्ग्_१४।०२३च् [=म्भ्_०६,०३६।०२३च्]  
  
समदुःखसुखः स्वस्थः समलोष्टाश्मकाञ्चनः  भ्ग्_१४।०२४अ [=म्भ्_०६,०३६।०२४अ]  
तुल्यप्रियाप्रियो धीरस् तुल्यनिन्दात्मसंस्तुतिः  भ्ग्_१४।०२४च् [=म्भ्_०६,०३६।०२४च्]  
मानावमानयोस् तुल्यस् तुल्यो मित्रारिपक्षयोः  भ्ग्_१४।०२५अ [=म्भ्_०६,०३६।०२५अ]  
सर्वारम्भपरित्यागी गुणातीतः स उच्यते  भ्ग्_१४।०२५च् [=म्भ्_०६,०३६।०२५च्]  
  
मां च यो ऽव्यभिचारेण भक्तियोगेन सेवते  भ्ग्_१४।०२६अ [=म्भ्_०६,०३६।०२६अ]  
स गुणान् समतीत्यैतान् ब्रह्मभूयाय कल्पते  भ्ग्_१४।०२६च् [=म्भ्_०६,०३६।०२६च्]  
  
ब्रह्मणो हि प्रतिष्ठाहम् अमृतस्याव्ययस्य च  भ्ग्_१४।०२७अ [=म्भ्_०६,०३६।०२७अ]  
शाश्वतस्य च धर्मस्य सुखस्यैकान्तिकस्य च  भ्ग्_१४।०२७च् [=म्भ्_०६,०३६।०२७च्]  
  
श्रीभगवान् उवाच  भ्ग्_१५।००१ [=म्भ्_०६,०३७।००१]  
ऊर्ध्वमूलम् अधःशाखम् अश्वत्थं प्राहुर् अव्ययम्  भ्ग्_१५।००१अ [=म्भ्_०६,०३७।००१अ]  
छन्दांसि यस्य पर्णानि यस् तं वेद स वेदवित्  भ्ग्_१५।००१च् [=म्भ्_०६,०३७।००१च्]  
  
अधश् चोर्ध्वं प्रसृतास् तस्य शाखा; गुणप्रवृद्धा विषयप्रवालाः  भ्ग्_१५।००२अ [=म्भ्_०६,०३७।००२अ]  
अधश् च मूलान्य् अनुसन्ततानि; कर्मानुबन्धीनि मनुष्यलोके  भ्ग्_१५।००२च् [=म्भ्_०६,०३७।००२च्]  
  
न रूपम् अस्येह तथोपलभ्यते; नान्तो न चादिर् न च सम्प्रतिष्ठा  भ्ग्_१५।००३अ [=म्भ्_०६,०३७।००३अ]  
अश्वत्थम् एनं सुविरूढमूलम्; असङ्गशस्त्रेण दृढेन छित्त्वा  भ्ग्_१५।००३च् [=म्भ्_०६,०३७।००३च्]  
  
ततः पदं तत्परिमार्गितव्यं; यस्मिन् गता न निवर्तन्ति भूयः  भ्ग्_१५।००४अ [=म्भ्_०६,०३७।००४अ]  
तम् एव चाद्यं पुरुषं प्रपद्ये; यतः प्रवृत्तिः प्रसृता पुराणी  भ्ग्_१५।००४च् [=म्भ्_०६,०३७।००४च्]  
  
निर्मानमोहा जितसङ्गदोषा; अध्यात्मनित्या विनिवृत्तकामाः  भ्ग्_१५।००५अ [=म्भ्_०६,०३७।००५अ]  
द्वन्द्वैर् विमुक्ताः सुखदुःखसञ्ज्ञैर्; गच्छन्त्य् अमूढाः पदम् अव्ययं तत्  भ्ग्_१५।००५च् [=म्भ्_०६,०३७।००५च्]  
  
न तद् भासयते सूर्यो न शशाङ्को न पावकः  भ्ग्_१५।००६अ [=म्भ्_०६,०३७।००६अ]  
यद् गत्वा न निवर्तन्ते तद् धाम परमं मम  भ्ग्_१५।००६च् [=म्भ्_०६,०३७।००६च्]  
  
ममैवांशो जीवलोके जीवभूतः सनातनः  भ्ग्_१५।००७अ [=म्भ्_०६,०३७।००७अ]  
मनःषष्ठानीन्द्रियाणि प्रकृतिस्थानि कर्षति  भ्ग्_१५।००७च् [=म्भ्_०६,०३७।००७च्]  
  
शरीरं यद् अवाप्नोति यच् चाप्य् उत्क्रामतीश्वरः  भ्ग्_१५।००८अ [=म्भ्_०६,०३७।००८अ]  
गृहीत्वैतानि संयाति वायुर् गन्धान् इवाशयात्  भ्ग्_१५।००८च् [=म्भ्_०६,०३७।००८च्]  
  
श्रोत्रं चक्षुः स्पर्शनं च रसनं घ्राणम् एव च  भ्ग्_१५।००९अ [=म्भ्_०६,०३७।००९अ]  
अधिष्ठाय मनश् चायं विषयान् उपसेवते  भ्ग्_१५।००९च् [=म्भ्_०६,०३७।००९च्]  
  
उत्क्रामन्तं स्थितं वापि भुञ्जानं वा गुणान्वितम्  भ्ग्_१५।०१०अ [=म्भ्_०६,०३७।०१०अ]  
विमूढा नानुपश्यन्ति पश्यन्ति ज्ञानचक्षुषः  भ्ग्_१५।०१०च् [=म्भ्_०६,०३७।०१०च्]  
  
यतन्तो योगिनश् चैनं पश्यन्त्य् आत्मन्य् अवस्थितम्  भ्ग्_१५।०११अ [=म्भ्_०६,०३७।०११अ]  
यतन्तो ऽप्य् अकृतात्मानो नैनं पश्यन्त्य् अचेतसः  भ्ग्_१५।०११च् [=म्भ्_०६,०३७।०११च्]  
  
यद् आदित्यगतं तेजो जगद् भासयते ऽखिलम्  भ्ग्_१५।०१२अ [=म्भ्_०६,०३७।०१२अ]  
यच् चन्द्रमसि यच् चाग्नौ तत् तेजो विद्धि मामकम्  भ्ग्_१५।०१२च् [=म्भ्_०६,०३७।०१२च्]  
  
गाम् आविश्य च भूतानि धारयाम्य् अहम् ओजसा  भ्ग्_१५।०१३अ [=म्भ्_०६,०३७।०१३अ]  
पुष्णामि चौषधीः सर्वाः सोमो भूत्वा रसात्मकः  भ्ग्_१५।०१३च् [=म्भ्_०६,०३७।०१३च्]  
  
अहं वैश्वानरो भूत्वा प्राणिनां देहम् आश्रितः  भ्ग्_१५।०१४अ [=म्भ्_०६,०३७।०१४अ]  
प्राणापानसमायुक्तः पचाम्य् अन्नं चतुर्विधम्  भ्ग्_१५।०१४च् [=म्भ्_०६,०३७।०१४च्]  
  
सर्वस्य चाहं हृदि सन्निविष्टो; मत्तः स्मृतिर् ज्ञानम् अपोहनं च  भ्ग्_१५।०१५अ [=म्भ्_०६,०३७।०१५अ]  
वेदैश् च सर्वैर् अहम् एव वेद्यो; वेदान्तकृद् वेदविद् एव चाहम्  भ्ग्_१५।०१५च् [=म्भ्_०६,०३७।०१५च्]  
  
द्वाव् इमौ पुरुषौ लोके क्षरश् चाक्षर एव च  भ्ग्_१५।०१६अ [=म्भ्_०६,०३७।०१६अ]  
क्षरः सर्वाणि भूतानि कूटस्थो ऽक्षर उच्यते  भ्ग्_१५।०१६च् [=म्भ्_०६,०३७।०१६च्]  
  
उत्तमः पुरुषस् त्व् अन्यः परमात्मेत्य् उदाहृतः  भ्ग्_१५।०१७अ [=म्भ्_०६,०३७।०१७अ]  
यो लोकत्रयम् आविश्य बिभर्त्य् अव्यय ईश्वरः  भ्ग्_१५।०१७च् [=म्भ्_०६,०३७।०१७च्]  
  
यस्मात् क्षरम् अतीतो ऽहम् अक्षराद् अपि चोत्तमः  भ्ग्_१५।०१८अ [=म्भ्_०६,०३७।०१८अ]  
अतो ऽस्मि लोके वेदे च प्रथितः पुरुषोत्तमः  भ्ग्_१५।०१८च् [=म्भ्_०६,०३७।०१८च्]  
  
यो माम् एवम् असम्मूढो जानाति पुरुषोत्तमम्  भ्ग्_१५।०१९अ [=म्भ्_०६,०३७।०१९अ]  
स सर्वविद् भजति मां सर्वभावेन भारत  भ्ग्_१५।०१९च् [=म्भ्_०६,०३७।०१९च्]  
  
इति गुह्यतमं शास्त्रम् इदम् उक्तं मयानघ  भ्ग्_१५।०२०अ [=म्भ्_०६,०३७।०२०अ]  
एतद् बुद्ध्वा बुद्धिमान् स्यात् कृतकृत्यश् च भारत  भ्ग्_१५।०२०च् [=म्भ्_०६,०३७।०२०च्]  
  
श्रीभगवान् उवाच  भ्ग्_१६।००१ [=म्भ्_०६,०३८।००१]  
अभयं सत्त्वसंशुद्धिर् ज्ञानयोगव्यवस्थितिः  भ्ग्_१६।००१अ [=म्भ्_०६,०३८।००१अ]  
दानं दमश् च यज्ञश् च स्वाध्यायस् तप आर्जवम्  भ्ग्_१६।००१च् [=म्भ्_०६,०३८।००१च्]  
  
अहिंसा सत्यम् अक्रोधस् त्यागः शान्तिर् अपैशुनम्  भ्ग्_१६।००२अ [=म्भ्_०६,०३८।००२अ]  
दया भूतेष्व् अलोलुप्त्वं मार्दवं ह्रीर् अचापलम्  भ्ग्_१६।००२च् [=म्भ्_०६,०३८।००२च्]  
  
तेजः क्षमा धृतिः शौचम् अद्रोहो नातिमानिता  भ्ग्_१६।००३अ [=म्भ्_०६,०३८।००३अ]  
भवन्ति सम्पदं दैवीम् अभिजातस्य भारत  भ्ग्_१६।००३च् [=म्भ्_०६,०३८।००३च्]  
  
दम्भो दर्पो ऽतिमानश् च क्रोधः पारुष्यम् एव च  भ्ग्_१६।००४अ [=म्भ्_०६,०३८।००४अ]  
अज्ञानं चाभिजातस्य पार्थ सम्पदम् आसुरीम्  भ्ग्_१६।००४च् [=म्भ्_०६,०३८।००४च्]  
  
दैवी सम्पद् विमोक्षाय निबन्धायासुरी मता  भ्ग्_१६।००५अ [=म्भ्_०६,०३८।००५अ]  
मा शुचः सम्पदं दैवीम् अभिजातो ऽसि पाण्डव  भ्ग्_१६।००५च् [=म्भ्_०६,०३८।००५च्]  
  
द्वौ भूतसर्गौ लोके ऽस्मिन् दैव आसुर एव च  भ्ग्_१६।००६अ [=म्भ्_०६,०३८।००६अ]  
दैवो विस्तरशः प्रोक्त आसुरं पार्थ मे शृणु  भ्ग्_१६।००६च् [=म्भ्_०६,०३८।००६च्]  
  
प्रवृत्तिं च निवृत्तिं च जना न विदुर् आसुराः  भ्ग्_१६।००७अ [=म्भ्_०६,०३८।००७अ]  
न शौचं नापि चाचारो न सत्यं तेषु विद्यते  भ्ग्_१६।००७च् [=म्भ्_०६,०३८।००७च्]  
  
असत्यम् अप्रतिष्ठं ते जगद् आहुर् अनीश्वरम्  भ्ग्_१६।००८अ [=म्भ्_०६,०३८।००८अ]  
अपरस्परसम्भूतं किम् अन्यत् कामहैतुकम्  भ्ग्_१६।००८च् [=म्भ्_०६,०३८।००८च्]  
  
एतां दृष्टिम् अवष्टभ्य नष्टात्मानो ऽल्पबुद्धयः  भ्ग्_१६।००९अ [=म्भ्_०६,०३८।००९अ]  
प्रभवन्त्य् उग्रकर्माणः क्षयाय जगतो ऽहिताः  भ्ग्_१६।००९च् [=म्भ्_०६,०३८।००९च्]  
  
कामम् आश्रित्य दुष्पूरं दम्भमानमदान्विताः  भ्ग्_१६।०१०अ [=म्भ्_०६,०३८।०१०अ]  
मोहाद् गृहीत्वासद्ग्राहान् प्रवर्तन्ते ऽशुचिव्रताः  भ्ग्_१६।०१०च् [=म्भ्_०६,०३८।०१०च्]  
  
चिन्ताम् अपरिमेयां च प्रलयान्ताम् उपाश्रिताः  भ्ग्_१६।०११अ [=म्भ्_०६,०३८।०११अ]  
कामोपभोगपरमा एतावद् इति निश्चिताः  भ्ग्_१६।०११च् [=म्भ्_०६,०३८।०११च्]  
  
आशापाशशतैर् बद्धाः कामक्रोधपरायणाः  भ्ग्_१६।०१२अ [=म्भ्_०६,०३८।०१२अ]  
ईहन्ते कामभोगार्थम् अन्यायेनार्थसञ्चयान्  भ्ग्_१६।०१२च् [=म्भ्_०६,०३८।०१२च्]  
  
इदम् अद्य मया लब्धम् इदं प्राप्स्ये मनोरथम्  भ्ग्_१६।०१३अ [=म्भ्_०६,०३८।०१३अ]  
इदम् अस्तीदम् अपि मे भविष्यति पुनर् धनम्  भ्ग्_१६।०१३च् [=म्भ्_०६,०३८।०१३च्]  
  
असौ मया हतः शत्रुर् हनिष्ये चापरान् अपि  भ्ग्_१६।०१४अ [=म्भ्_०६,०३८।०१४अ]  
ईश्वरो ऽहम् अहं भोगी सिद्धो ऽहं बलवान् सुखी  भ्ग्_१६।०१४च् [=म्भ्_०६,०३८।०१४च्]  
  
आढ्यो ऽभिजनवान् अस्मि को ऽन्यो ऽस्ति सदृशो मया  भ्ग्_१६।०१५अ [=म्भ्_०६,०३८।०१५अ]  
यक्ष्ये दास्यामि मोदिष्य इत्य् अज्ञानविमोहिताः  भ्ग्_१६।०१५च् [=म्भ्_०६,०३८।०१५च्]  
  
अनेकचित्तविभ्रान्ता मोहजालसमावृताः  भ्ग्_१६।०१६अ [=म्भ्_०६,०३८।०१६अ]  
प्रसक्ताः कामभोगेषु पतन्ति नरके ऽशुचौ  भ्ग्_१६।०१६च् [=म्भ्_०६,०३८।०१६च्]  
  
आत्मसम्भाविताः स्तब्धा धनमानमदान्विताः  भ्ग्_१६।०१७अ [=म्भ्_०६,०३८।०१७अ]  
यजन्ते नामयज्ञैस् ते दम्भेनाविधिपूर्वकम्  भ्ग्_१६।०१७च् [=म्भ्_०६,०३८।०१७च्]  
  
अहङ्कारं बलं दर्पं कामं क्रोधं च संश्रिताः  भ्ग्_१६।०१८अ [=म्भ्_०६,०३८।०१८अ]  
माम् आत्मपरदेहेषु प्रद्विषन्तो ऽभ्यसूयकाः  भ्ग्_१६।०१८च् [=म्भ्_०६,०३८।०१८च्]  
  
तान् अहं द्विषतः क्रूरान् संसारेषु नराधमान्  भ्ग्_१६।०१९अ [=म्भ्_०६,०३८।०१९अ]  
क्षिपाम्य् अजस्रम् अशुभान् आसुरीष्व् एव योनिषु  भ्ग्_१६।०१९च् [=म्भ्_०६,०३८।०१९च्]  
  
आसुरीं योनिम् आपन्ना मूढा जन्मनि जन्मनि  भ्ग्_१६।०२०अ [=म्भ्_०६,०३८।०२०अ]  
माम् अप्राप्यैव कौन्तेय ततो यान्त्य् अधमां गतिम्  भ्ग्_१६।०२०च् [=म्भ्_०६,०३८।०२०च्]  
  
त्रिविधं नरकस्येदं द्वारं नाशनम् आत्मनः  भ्ग्_१६।०२१अ [=म्भ्_०६,०३८।०२१अ]  
कामः क्रोधस् तथा लोभस् तस्माद् एतत् त्रयं त्यजेत्  भ्ग्_१६।०२१च् [=म्भ्_०६,०३८।०२१च्]  
  
एतैर् विमुक्तः कौन्तेय तमोद्वारैस् त्रिभिर् नरः  भ्ग्_१६।०२२अ [=म्भ्_०६,०३८।०२२अ]  
आचरत्य् आत्मनः श्रेयस् ततो याति परां गतिम्  भ्ग्_१६।०२२च् [=म्भ्_०६,०३८।०२२च्]  
  
यः शास्त्रविधिम् उत्सृज्य वर्तते कामकारतः  भ्ग्_१६।०२३अ [=म्भ्_०६,०३८।०२३अ]  
न स सिद्धिम् अवाप्नोति न सुखं न परां गतिम्  भ्ग्_१६।०२३च् [=म्भ्_०६,०३८।०२३च्]  
  
तस्माच् छास्त्रं प्रमाणं ते कार्याकार्यव्यवस्थितौ  भ्ग्_१६।०२४अ [=म्भ्_०६,०३८।०२४अ]  
ज्ञात्वा शास्त्रविधानोक्तं कर्म कर्तुम् इहार्हसि  भ्ग्_१६।०२४च् [=म्भ्_०६,०३८।०२४च्]  
  
अर्जुन उवाच  भ्ग्_१७।००१ [=म्भ्_०६,०३९।००१]  
ये शास्त्रविधिम् उत्सृज्य यजन्ते श्रद्धयान्विताः  भ्ग्_१७।००१अ [=म्भ्_०६,०३९।००१अ]  
तेषां निष्ठा तु का कृष्ण सत्त्वम् आहो रजस् तमः  भ्ग्_१७।००१च् [=म्भ्_०६,०३९।००१च्]  
  
श्रीभगवान् उवाच  भ्ग्_१७।००२ [=म्भ्_०६,०३९।००२]  
त्रिविधा भवति श्रद्धा देहिनां सा स्वभावजा  भ्ग्_१७।००२अ [=म्भ्_०६,०३९।००२अ]  
सात्त्विकी राजसी चैव तामसी चेति तां शृणु  भ्ग्_१७।००२च् [=म्भ्_०६,०३९।००२च्]  
  
सत्त्वानुरूपा सर्वस्य श्रद्धा भवति भारत  भ्ग्_१७।००३अ [=म्भ्_०६,०३९।००३अ]  
श्रद्धामयो ऽयं पुरुषो यो यच्छ्रद्धः स एव सः  भ्ग्_१७।००३च् [=म्भ्_०६,०३९।००३च्]  
  
यजन्ते सात्त्विका देवान् यक्षरक्षांसि राजसाः  भ्ग्_१७।००४अ [=म्भ्_०६,०३९।००४अ]  
प्रेतान् भूतगणांश् चान्ये यजन्ते तामसा जनाः  भ्ग्_१७।००४च् [=म्भ्_०६,०३९।००४च्]  
  
अशास्त्रविहितं घोरं तप्यन्ते ये तपो जनाः  भ्ग्_१७।००५अ [=म्भ्_०६,०३९।००५अ]  
दम्भाहङ्कारसंयुक्ताः कामरागबलान्विताः  भ्ग्_१७।००५च् [=म्भ्_०६,०३९।००५च्]  
  
कर्शयन्तः शरीरस्थं भूतग्रामम् अचेतसः  भ्ग्_१७।००६अ [=म्भ्_०६,०३९।००६अ]  
मां चैवान्तःशरीरस्थं तान् विद्ध्य् आसुरनिश्चयान्  भ्ग्_१७।००६च् [=म्भ्_०६,०३९।००६च्]  
आहारस् त्व् अपि सर्वस्य त्रिविधो भवति प्रियः  भ्ग्_१७।००७अ [=म्भ्_०६,०३९।००७अ]  
यज्ञस् तपस् तथा दानं तेषां भेदम् इमं शृणु  भ्ग्_१७।००७च् [=म्भ्_०६,०३९।००७च्]  
  
आयुःसत्त्वबलारोग्यसुखप्रीतिविवर्धनाः  भ्ग्_१७।००८अ [=म्भ्_०६,०३९।००८अ]  
रस्याः स्निग्धाः स्थिरा हृद्या आहाराः सात्त्विकप्रियाः  भ्ग्_१७।००८च् [=म्भ्_०६,०३९।००८च्]  
  
कट्वम्ललवणात्युष्णतीक्ष्णरूक्षविदाहिनः  भ्ग्_१७।००९अ [=म्भ्_०६,०३९।००९अ]  
आहारा राजसस्येष्टा दुःखशोकामयप्रदाः  भ्ग्_१७।००९च् [=म्भ्_०६,०३९।००९च्]  
  
यातयामं गतरसं पूति पर्युषितं च यत्  भ्ग्_१७।०१०अ [=म्भ्_०६,०३९।०१०अ]  
उच्छिष्टम् अपि चामेध्यं भोजनं तामसप्रियम्  भ्ग्_१७।०१०च् [=म्भ्_०६,०३९।०१०च्]  
  
अफलाकाङ्क्षिभिर् यज्ञो विधिदृष्टो य इज्यते  भ्ग्_१७।०११अ [=म्भ्_०६,०३९।०११अ]  
यष्टव्यम् एवेति मनः समाधाय स सात्त्विकः  भ्ग्_१७।०११च् [=म्भ्_०६,०३९।०११च्]  
  
अभिसन्धाय तु फलं दम्भार्थम् अपि चैव यत्  भ्ग्_१७।०१२अ [=म्भ्_०६,०३९।०१२अ]  
इज्यते भरतश्रेष्ठ तं यज्ञं विद्धि राजसम्  भ्ग्_१७।०१२च् [=म्भ्_०६,०३९।०१२च्]  
  
विधिहीनम् असृष्टान्नं मन्त्रहीनम् अदक्षिणम्  भ्ग्_१७।०१३अ [=म्भ्_०६,०३९।०१३अ]  
श्रद्धाविरहितं यज्ञं तामसं परिचक्षते  भ्ग्_१७।०१३च् [=म्भ्_०६,०३९।०१३च्]  
  
देवद्विजगुरुप्राज्ञपूजनं शौचम् आर्जवम्  भ्ग्_१७।०१४अ [=म्भ्_०६,०३९।०१४अ]  
ब्रह्मचर्यम् अहिंसा च शारीरं तप उच्यते  भ्ग्_१७।०१४च् [=म्भ्_०६,०३९।०१४च्]  
  
अनुद्वेगकरं वाक्यं सत्यं प्रियहितं च यत्  भ्ग्_१७।०१५अ [=म्भ्_०६,०३९।०१५अ]  
स्वाध्यायाभ्यसनं चैव वाङ्मयं तप उच्यते  भ्ग्_१७।०१५च् [=म्भ्_०६,०३९।०१५च्]  
  
मनःप्रसादः सौम्यत्वं मौनम् आत्मविनिग्रहः  भ्ग्_१७।०१६अ [=म्भ्_०६,०३९।०१६अ]  
भावसंशुद्धिर् इत्य् एतत् तपो मानसम् उच्यते  भ्ग्_१७।०१६च् [=म्भ्_०६,०३९।०१६च्]  
  
श्रद्धया परया तप्तं तपस् तत् त्रिविधं नरैः  भ्ग्_१७।०१७अ [=म्भ्_०६,०३९।०१७अ]  
अफलाकाङ्क्षिभिर् युक्तैः सात्त्विकं परिचक्षते  भ्ग्_१७।०१७च् [=म्भ्_०६,०३९।०१७च्]  
  
सत्कारमानपूजार्थं तपो दम्भेन चैव यत्  भ्ग्_१७।०१८अ [=म्भ्_०६,०३९।०१८अ]  
क्रियते तद् इह प्रोक्तं राजसं चलम् अध्रुवम्  भ्ग्_१७।०१८च् [=म्भ्_०६,०३९।०१८च्]  
  
मूढग्राहेणात्मनो यत् पीडया क्रियते तपः  भ्ग्_१७।०१९अ [=म्भ्_०६,०३९।०१९अ]  
परस्योत्सादनार्थं वा तत् तामसम् उदाहृतम्  भ्ग्_१७।०१९च् [=म्भ्_०६,०३९।०१९च्]  
  
दातव्यम् इति यद् दानं दीयते ऽनुपकारिणे  भ्ग्_१७।०२०अ [=म्भ्_०६,०३९।०२०अ]  
देशे काले च पात्रे च तद् दानं सात्त्विकं स्मृतम्  भ्ग्_१७।०२०च् [=म्भ्_०६,०३९।०२०च्]  
  
यत् तु प्रत्युपकारार्थं फलम् उद्दिश्य वा पुनः  भ्ग्_१७।०२१अ [=म्भ्_०६,०३९।०२१अ]  
दीयते च परिक्लिष्टं तद् दानं राजसं स्मृतम्  भ्ग्_१७।०२१च् [=म्भ्_०६,०३९।०२१च्]  
  
अदेशकाले यद् दानम् अपात्रेभ्यश् च दीयते  भ्ग्_१७।०२२अ [=म्भ्_०६,०३९।०२२अ]  
असत्कृतम् अवज्ञातं तत् तामसम् उदाहृतम्  भ्ग्_१७।०२२च् [=म्भ्_०६,०३९।०२२च्]  
  
ॐ तत् सद् इति निर्देशो ब्रह्मणस् त्रिविधः स्मृतः  भ्ग्_१७।०२३अ [=म्भ्_०६,०३९।०२३अ]  
ब्राह्मणास् तेन वेदाश् च यज्ञाश् च विहिताः पुरा  भ्ग्_१७।०२३च् [=म्भ्_०६,०३९।०२३च्]  
  
तस्माद् ओम् इत्य् उदाहृत्य यज्ञदानतपःक्रियाः  भ्ग्_१७।०२४अ [=म्भ्_०६,०३९।०२४अ]  
प्रवर्तन्ते विधानोक्ताः सततं ब्रह्मवादिनाम्  भ्ग्_१७।०२४च् [=म्भ्_०६,०३९।०२४च्]  
  
तद् इत्य् अनभिसन्धाय फलं यज्ञतपःक्रियाः  भ्ग्_१७।०२५अ [=म्भ्_०६,०३९।०२५अ]  
दानक्रियाश् च विविधाः क्रियन्ते मोक्षकाङ्क्षिभिः  भ्ग्_१७।०२५च् [=म्भ्_०६,०३९।०२५च्]  
  
सद्भावे साधुभावे च सद् इत्य् एतत् प्रयुज्यते  भ्ग्_१७।०२६अ [=म्भ्_०६,०३९।०२६अ]  
प्रशस्ते कर्मणि तथा सच्छब्दः पार्थ युज्यते  भ्ग्_१७।०२६च् [=म्भ्_०६,०३९।०२६च्]  
  
यज्ञे तपसि दाने च स्थितिः सद् इति चोच्यते  भ्ग्_१७।०२७अ [=म्भ्_०६,०३९।०२७अ]  
कर्म चैव तदर्थीयं सद् इत्य् एवाभिधीयते  भ्ग्_१७।०२७च् [=म्भ्_०६,०३९।०२७च्]  
  
अश्रद्धया हुतं दत्तं तपस् तप्तं कृतं च यत्  भ्ग्_१७।०२८अ [=म्भ्_०६,०३९।०२८अ]  
असद् इत्य् उच्यते पार्थ न च तत् प्रेत्य नो इह  भ्ग्_१७।०२८च् [=म्भ्_०६,०३९।०२८च्]  
  
अर्जुन उवाच  भ्ग्_१८।००१ [=म्भ्_०६,०४०।००१]  
सन्न्यासस्य महाबाहो तत्त्वम् इच्छामि वेदितुम्  भ्ग्_१८।००१अ [=म्भ्_०६,०४०।००१अ]  
त्यागस्य च हृषीकेश पृथक् केशिनिषूदन  भ्ग्_१८।००१च् [=म्भ्_०६,०४०।००१च्]  
  
श्रीभगवान् उवाच  भ्ग्_१८।००२ [=म्भ्_०६,०४०।००२]  
काम्यानां कर्मणां न्यासं सन्न्यासं कवयो विदुः  भ्ग्_१८।००२अ [=म्भ्_०६,०४०।००२अ]  
सर्वकर्मफलत्यागं प्राहुस् त्यागं विचक्षणाः  भ्ग्_१८।००२च् [=म्भ्_०६,०४०।००२च्]  
  
त्याज्यं दोषवद् इत्य् एके कर्म प्राहुर् मनीषिणः  भ्ग्_१८।००३अ [=म्भ्_०६,०४०।००३अ]  
यज्ञदानतपःकर्म न त्याज्यम् इति चापरे  भ्ग्_१८।००३च् [=म्भ्_०६,०४०।००३च्]  
  
निश्चयं शृणु मे तत्र त्यागे भरतसत्तम  भ्ग्_१८।००४अ [=म्भ्_०६,०४०।००४अ]  
त्यागो हि पुरुषव्याघ्र त्रिविधः सम्प्रकीर्तितः  भ्ग्_१८।००४च् [=म्भ्_०६,०४०।००४च्]  
यज्ञदानतपःकर्म न त्याज्यं कार्यम् एव तत्  भ्ग्_१८।००५अ [=म्भ्_०६,०४०।००५अ]  
यज्ञो दानं तपश् चैव पावनानि मनीषिणाम्  भ्ग्_१८।००५च् [=म्भ्_०६,०४०।००५च्]  
  
एतान्य् अपि तु कर्माणि सङ्गं त्यक्त्वा फलानि च  भ्ग्_१८।००६अ [=म्भ्_०६,०४०।००६अ]  
कर्तव्यानीति मे पार्थ निश्चितं मतम् उत्तमम्  भ्ग्_१८।००६च् [=म्भ्_०६,०४०।००६च्]  
  
नियतस्य तु सन्न्यासः कर्मणो नोपपद्यते  भ्ग्_१८।००७अ [=म्भ्_०६,०४०।००७अ]  
मोहात् तस्य परित्यागस् तामसः परिकीर्तितः  भ्ग्_१८।००७च् [=म्भ्_०६,०४०।००७च्]  
  
दुःखम् इत्य् एव यत् कर्म कायक्लेशभयात् त्यजेत्  भ्ग्_१८।००८अ [=म्भ्_०६,०४०।००८अ]  
स कृत्वा राजसं त्यागं नैव त्यागफलं लभेत्  भ्ग्_१८।००८च् [=म्भ्_०६,०४०।००८च्]  
  
कार्यम् इत्य् एव यत् कर्म नियतं क्रियते ऽर्जुन  भ्ग्_१८।००९अ [=म्भ्_०६,०४०।००९अ]  
सङ्गं त्यक्त्वा फलं चैव स त्यागः सात्त्विको मतः  भ्ग्_१८।००९च् [=म्भ्_०६,०४०।००९च्]  
  
न द्वेष्ट्य् अकुशलं कर्म कुशले नानुषज्जते  भ्ग्_१८।०१०अ [=म्भ्_०६,०४०।०१०अ]  
त्यागी सत्त्वसमाविष्टो मेधावी छिन्नसंशयः  भ्ग्_१८।०१०च् [=म्भ्_०६,०४०।०१०च्]  
  
न हि देहभृता शक्यं त्यक्तुं कर्माण्य् अशेषतः  भ्ग्_१८।०११अ [=म्भ्_०६,०४०।०११अ]  
यस् तु कर्मफलत्यागी स त्यागीत्य् अभिधीयते  भ्ग्_१८।०११च् [=म्भ्_०६,०४०।०११च्]  
  
अनिष्टम् इष्टं मिश्रं च त्रिविधं कर्मणः फलम्  भ्ग्_१८।०१२अ [=म्भ्_०६,०४०।०१२अ]  
भवत्य् अत्यागिनां प्रेत्य न तु सन्न्यासिनां क्व चित्  भ्ग्_१८।०१२च् [=म्भ्_०६,०४०।०१२च्]  
  
पञ्चैतानि महाबाहो कारणानि निबोध मे  भ्ग्_१८।०१३अ [=म्भ्_०६,०४०।०१३अ]  
साङ्ख्ये कृतान्ते प्रोक्तानि सिद्धये सर्वकर्मणाम्  भ्ग्_१८।०१३च् [=म्भ्_०६,०४०।०१३च्]  
  
अधिष्ठानं तथा कर्ता करणं च पृथग्विधम्  भ्ग्_१८।०१४अ [=म्भ्_०६,०४०।०१४अ]  
विविधाश् च पृथक्चेष्टा दैवं चैवात्र पञ्चमम्  भ्ग्_१८।०१४च् [=म्भ्_०६,०४०।०१४च्]  
  
शरीरवाङ्मनोभिर् यत् कर्म प्रारभते नरः  भ्ग्_१८।०१५अ [=म्भ्_०६,०४०।०१५अ]  
न्याय्यं वा विपरीतं वा पञ्चैते तस्य हेतवः  भ्ग्_१८।०१५च् [=म्भ्_०६,०४०।०१५च्]  
  
तत्रैवं सति कर्तारम् आत्मानं केवलं तु यः  भ्ग्_१८।०१६अ [=म्भ्_०६,०४०।०१६अ]  
पश्यत्य् अकृतबुद्धित्वान् न स पश्यति दुर्मतिः  भ्ग्_१८।०१६च् [=म्भ्_०६,०४०।०१६च्]  
  
यस्य नाहङ्कृतो भावो बुद्धिर् यस्य न लिप्यते  भ्ग्_१८।०१७अ [=म्भ्_०६,०४०।०१७अ]  
हत्वापि स इमांल् लोकान् न हन्ति न निबध्यते  भ्ग्_१८।०१७च् [=म्भ्_०६,०४०।०१७च्]  
  
ज्ञानं ज्ञेयं परिज्ञाता त्रिविधा कर्मचोदना  भ्ग्_१८।०१८अ [=म्भ्_०६,०४०।०१८अ]  
करणं कर्म कर्तेति त्रिविधः कर्मसङ्ग्रहः  भ्ग्_१८।०१८च् [=म्भ्_०६,०४०।०१८च्]  
  
ज्ञानं कर्म च कर्ता च त्रिधैव गुणभेदतः  भ्ग्_१८।०१९अ [=म्भ्_०६,०४०।०१९अ]  
प्रोच्यते गुणसङ्ख्याने यथावच् छृणु तान्य् अपि  भ्ग्_१८।०१९च् [=म्भ्_०६,०४०।०१९च्]  
  
सर्वभूतेषु येनैकं भावम् अव्ययम् ईक्षते  भ्ग्_१८।०२०अ [=म्भ्_०६,०४०।०२०अ]  
अविभक्तं विभक्तेषु तज् ज्ञानं विद्धि सात्त्विकम्  भ्ग्_१८।०२०च् [=म्भ्_०६,०४०।०२०च्]  
  
पृथक्त्वेन तु यज् ज्ञानं नानाभावान् पृथग्विधान्  भ्ग्_१८।०२१अ [=म्भ्_०६,०४०।०२१अ]  
वेत्ति सर्वेषु भूतेषु तज् ज्ञानं विद्धि राजसम्  भ्ग्_१८।०२१च् [=म्भ्_०६,०४०।०२१च्]  
  
यत् तु कृत्स्नवद् एकस्मिन् कार्ये सक्तम् अहैतुकम्  भ्ग्_१८।०२२अ [=म्भ्_०६,०४०।०२२अ]  
अतत्त्वार्थवद् अल्पं च तत् तामसम् उदाहृतम्  भ्ग्_१८।०२२च् [=म्भ्_०६,०४०।०२२च्]  
  
नियतं सङ्गरहितम् अरागद्वेषतः कृतम्  भ्ग्_१८।०२३अ [=म्भ्_०६,०४०।०२३अ]  
अफलप्रेप्सुना कर्म यत् तत् सात्त्विकम् उच्यते  भ्ग्_१८।०२३च् [=म्भ्_०६,०४०।०२३च्]  
  
यत् तु कामेप्सुना कर्म साहङ्कारेण वा पुनः  भ्ग्_१८।०२४अ [=म्भ्_०६,०४०।०२४अ]  
क्रियते बहुलायासं तद् राजसम् उदाहृतम्  भ्ग्_१८।०२४च् [=म्भ्_०६,०४०।०२४च्]  
  
अनुबन्धं क्षयं हिंसाम् अनपेक्ष्य च पौरुषम्  भ्ग्_१८।०२५अ [=म्भ्_०६,०४०।०२५अ]  
मोहाद् आरभ्यते कर्म यत् तत् तामसम् उच्यते  भ्ग्_१८।०२५च् [=म्भ्_०६,०४०।०२५च्]  
  
मुक्तसङ्गो ऽनहंवादी धृत्युत्साहसमन्वितः  भ्ग्_१८।०२६अ [=म्भ्_०६,०४०।०२६अ]  
सिद्ध्यसिद्ध्योर् निर्विकारः कर्ता सात्त्विक उच्यते  भ्ग्_१८।०२६च् [=म्भ्_०६,०४०।०२६च्]  
  
रागी कर्मफलप्रेप्सुर् लुब्धो हिंसात्मको ऽशुचिः  भ्ग्_१८।०२७अ [=म्भ्_०६,०४०।०२७अ]  
हर्षशोकान्वितः कर्ता राजसः परिकीर्तितः  भ्ग्_१८।०२७च् [=म्भ्_०६,०४०।०२७च्]  
  
अयुक्तः प्राकृतः स्तब्धः शठो नैकृतिको ऽलसः  भ्ग्_१८।०२८अ [=म्भ्_०६,०४०।०२८अ]  
विषादी दीर्घसूत्री च कर्ता तामस उच्यते  भ्ग्_१८।०२८च् [=म्भ्_०६,०४०।०२८च्]  
  
बुद्धेर् भेदं धृतेश् चैव गुणतस् त्रिविधं शृणु  भ्ग्_१८।०२९अ [=म्भ्_०६,०४०।०२९अ]  
प्रोच्यमानम् अशेषेण पृथक्त्वेन धनञ्जय  भ्ग्_१८।०२९च् [=म्भ्_०६,०४०।०२९च्]  
  
प्रवृत्तिं च निवृत्तिं च कार्याकार्ये भयाभये  भ्ग्_१८।०३०अ [=म्भ्_०६,०४०।०३०अ]  
बन्धं मोक्षं च या वेत्ति बुद्धिः सा पार्थ सात्त्विकी  भ्ग्_१८।०३०च् [=म्भ्_०६,०४०।०३०च्]  
  
यया धर्मम् अधर्मं च कार्यं चाकार्यम् एव च  भ्ग्_१८।०३१अ [=म्भ्_०६,०४०।०३१अ]  
अयथावत् प्रजानाति बुद्धिः सा पार्थ राजसी  भ्ग्_१८।०३१च् [=म्भ्_०६,०४०।०३१च्]  
  
अधर्मं धर्मम् इति या मन्यते तमसावृता  भ्ग्_१८।०३२अ [=म्भ्_०६,०४०।०३२अ]  
सर्वार्थान् विपरीतांश् च बुद्धिः सा पार्थ तामसी  भ्ग्_१८।०३२च् [=म्भ्_०६,०४०।०३२च्]  
  
धृत्या यया धारयते मनःप्राणेन्द्रियक्रियाः  भ्ग्_१८।०३३अ [=म्भ्_०६,०४०।०३३अ]  
योगेनाव्यभिचारिण्या धृतिः सा पार्थ सात्त्विकी  भ्ग्_१८।०३३च् [=म्भ्_०६,०४०।०३३च्]  
  
यया तु धर्मकामार्थान् धृत्या धारयते ऽर्जुन  भ्ग्_१८।०३४अ [=म्भ्_०६,०४०।०३४अ]  
प्रसङ्गेन फलाकाङ्क्षी धृतिः सा पार्थ राजसी  भ्ग्_१८।०३४च् [=म्भ्_०६,०४०।०३४च्]  
  
यया स्वप्नं भयं शोकं विषादं मदम् एव च  भ्ग्_१८।०३५अ [=म्भ्_०६,०४०।०३५अ]  
न विमुञ्चति दुर्मेधा धृतिः सा पार्थ तामसी  भ्ग्_१८।०३५च् [=म्भ्_०६,०४०।०३५च्]  
  
सुखं त्व् इदानीं त्रिविधं शृणु मे भरतर्षभ  भ्ग्_१८।०३६अ [=म्भ्_०६,०४०।०३६अ]  
अभ्यासाद् रमते यत्र दुःखान्तं च निगच्छति  भ्ग्_१८।०३६च् [=म्भ्_०६,०४०।०३६च्]  
  
यत् तदग्रे विषम् इव परिणामे ऽमृतोपमम्  भ्ग्_१८।०३७अ [=म्भ्_०६,०४०।०३७अ]  
तत् सुखं सात्त्विकं प्रोक्तम् आत्मबुद्धिप्रसादजम्  भ्ग्_१८।०३७च् [=म्भ्_०६,०४०।०३७च्]  
  
विषयेन्द्रियसंयोगाद् यत् तदग्रे ऽमृतोपमम्  भ्ग्_१८।०३८अ [=म्भ्_०६,०४०।०३८अ]  
परिणामे विषम् इव तत् सुखं राजसं स्मृतम्  भ्ग्_१८।०३८च् [=म्भ्_०६,०४०।०३८च्]  
  
यद् अग्रे चानुबन्धे च सुखं मोहनम् आत्मनः  भ्ग्_१८।०३९अ [=म्भ्_०६,०४०।०३९अ]  
निद्रालस्यप्रमादोत्थं तत् तामसम् उदाहृतम्  भ्ग्_१८।०३९च् [=म्भ्_०६,०४०।०३९च्]  
  
न तद् अस्ति पृथिव्यां वा दिवि देवेषु वा पुनः  भ्ग्_१८।०४०अ [=म्भ्_०६,०४०।०४०अ]  
सत्त्वं प्रकृतिजैर् मुक्तं यद् एभिः स्यात् त्रिभिर् गुणैः  भ्ग्_१८।०४०च् [=म्भ्_०६,०४०।०४०च्]  
  
ब्राह्मणक्षत्रियविशां शूद्राणां च परन्तप  भ्ग्_१८।०४१अ [=म्भ्_०६,०४०।०४१अ]  
कर्माणि प्रविभक्तानि स्वभावप्रभवैर् गुणैः  भ्ग्_१८।०४१च् [=म्भ्_०६,०४०।०४१च्]  
  
शमो दमस् तपः शौचं क्षान्तिर् आर्जवम् एव च  भ्ग्_१८।०४२अ [=म्भ्_०६,०४०।०४२अ]  
ज्ञानं विज्ञानम् आस्तिक्यं ब्रह्मकर्म स्वभावजम्  भ्ग्_१८।०४२च् [=म्भ्_०६,०४०।०४२च्]  
  
शौर्यं तेजो धृतिर् दाक्ष्यं युद्धे चाप्य् अपलायनम्  भ्ग्_१८।०४३अ [=म्भ्_०६,०४०।०४३अ]  
दानम् ईश्वरभावश् च क्षत्रकर्म स्वभावजम्  भ्ग्_१८।०४३च् [=म्भ्_०६,०४०।०४३च्]  
  
कृषिगोरक्ष्यवाणिज्यं वैश्यकर्म स्वभावजम्  भ्ग्_१८।०४४अ [=म्भ्_०६,०४०।०४४अ]  
परिचर्यात्मकं कर्म शूद्रस्यापि स्वभावजम्  भ्ग्_१८।०४४च् [=म्भ्_०६,०४०।०४४च्]  
  
स्वे स्वे कर्मण्य् अभिरतः संसिद्धिं लभते नरः  भ्ग्_१८।०४५अ [=म्भ्_०६,०४०।०४५अ]  
स्वकर्मनिरतः सिद्धिं यथा विन्दति तच् छृणु  भ्ग्_१८।०४५च् [=म्भ्_०६,०४०।०४५च्]  
  
यतः प्रवृत्तिर् भूतानां येन सर्वम् इदं ततम्  भ्ग्_१८।०४६अ [=म्भ्_०६,०४०।०४६अ]  
स्वकर्मणा तम् अभ्यर्च्य सिद्धिं विन्दति मानवः  भ्ग्_१८।०४६च् [=म्भ्_०६,०४०।०४६च्]  
  
श्रेयान् स्वधर्मो विगुणः परधर्मात् स्वनुष्ठितात्  भ्ग्_१८।०४७अ [=म्भ्_०६,०४०।०४७अ]  
स्वभावनियतं कर्म कुर्वन् नाप्नोति किल्बिषम्  भ्ग्_१८।०४७च् [=म्भ्_०६,०४०।०४७च्]  
  
सहजं कर्म कौन्तेय सदोषम् अपि न त्यजेत्  भ्ग्_१८।०४८अ [=म्भ्_०६,०४०।०४८अ]  
सर्वारम्भा हि दोषेण धूमेनाग्निर् इवावृताः  भ्ग्_१८।०४८च् [=म्भ्_०६,०४०।०४८च्]  
  
असक्तबुद्धिः सर्वत्र जितात्मा विगतस्पृहः  भ्ग्_१८।०४९अ [=म्भ्_०६,०४०।०४९अ]  
नैष्कर्म्यसिद्धिं परमां सन्न्यासेनाधिगच्छति  भ्ग्_१८।०४९च् [=म्भ्_०६,०४०।०४९च्]  
  
सिद्धिं प्राप्तो यथा ब्रह्म तथाप्नोति निबोध मे  भ्ग्_१८।०५०अ [=म्भ्_०६,०४०।०५०अ]  
समासेनैव कौन्तेय निष्ठा ज्ञानस्य या परा  भ्ग्_१८।०५०च् [=म्भ्_०६,०४०।०५०च्]  
  
बुद्ध्या विशुद्धया युक्तो धृत्यात्मानं नियम्य च  भ्ग्_१८।०५१अ [=म्भ्_०६,०४०।०५१अ]  
शब्दादीन् विषयांस् त्यक्त्वा रागद्वेषौ व्युदस्य च  भ्ग्_१८।०५१च् [=म्भ्_०६,०४०।०५१च्]  
  
विविक्तसेवी लघ्वाशी यतवाक्कायमानसः  भ्ग्_१८।०५२अ [=म्भ्_०६,०४०।०५२अ]  
ध्यानयोगपरो नित्यं वैराग्यं समुपाश्रितः  भ्ग्_१८।०५२च् [=म्भ्_०६,०४०।०५२च्]  
  
अहङ्कारं बलं दर्पं कामं क्रोधं परिग्रहम्  भ्ग्_१८।०५३अ [=म्भ्_०६,०४०।०५३अ]  
विमुच्य निर्ममः शान्तो ब्रह्मभूयाय कल्पते  भ्ग्_१८।०५३च् [=म्भ्_०६,०४०।०५३च्]  
  
ब्रह्मभूतः प्रसन्नात्मा न शोचति न काङ्क्षति  भ्ग्_१८।०५४अ [=म्भ्_०६,०४०।०५४अ]  
समः सर्वेषु भूतेषु मद्भक्तिं लभते पराम्  भ्ग्_१८।०५४च् [=म्भ्_०६,०४०।०५४च्]  
  
भक्त्या माम् अभिजानाति यावान् यश् चास्मि तत्त्वतः  भ्ग्_१८।०५५अ [=म्भ्_०६,०४०।०५५अ]  
ततो मां तत्त्वतो ज्ञात्वा विशते तदनन्तरम्  भ्ग्_१८।०५५च् [=म्भ्_०६,०४०।०५५च्]  
  
सर्वकर्माण्य् अपि सदा कुर्वाणो मद्व्यपाश्रयः  भ्ग्_१८।०५६अ [=म्भ्_०६,०४०।०५६अ]  
मत्प्रसादाद् अवाप्नोति शाश्वतं पदम् अव्ययम्  भ्ग्_१८।०५६च् [=म्भ्_०६,०४०।०५६च्]  
  
चेतसा सर्वकर्माणि मयि सन्न्यस्य मत्परः  भ्ग्_१८।०५७अ [=म्भ्_०६,०४०।०५७अ]  
बुद्धियोगम् उपाश्रित्य मच्चित्तः सततं भव  भ्ग्_१८।०५७च् [=म्भ्_०६,०४०।०५७च्]  
  
मच्चित्तः सर्वदुर्गाणि मत्प्रसादात् तरिष्यसि  भ्ग्_१८।०५८अ [=म्भ्_०६,०४०।०५८अ]  
अथ चेत् त्वम् अहङ्कारान् न श्रोष्यसि विनङ्क्ष्यसि  भ्ग्_१८।०५८च् [=म्भ्_०६,०४०।०५८च्]  
  
यद् अहङ्कारम् आश्रित्य न योत्स्य इति मन्यसे  भ्ग्_१८।०५९अ [=म्भ्_०६,०४०।०५९अ]  
मिथ्यैष व्यवसायस् ते प्रकृतिस् त्वां नियोक्ष्यति  भ्ग्_१८।०५९च् [=म्भ्_०६,०४०।०५९च्]  
  
स्वभावजेन कौन्तेय निबद्धः स्वेन कर्मणा  भ्ग्_१८।०६०अ [=म्भ्_०६,०४०।०६०अ]  
कर्तुं नेच्छसि यन् मोहात् करिष्यस्य् अवशो ऽपि तत्  भ्ग्_१८।०६०च् [=म्भ्_०६,०४०।०६०च्]  
  
ईश्वरः सर्वभूतानां हृद्देशे ऽर्जुन तिष्ठति  भ्ग्_१८।०६१अ [=म्भ्_०६,०४०।०६१अ]  
भ्रामयन् सर्वभूतानि यन्त्रारूढानि मायया  भ्ग्_१८।०६१च् [=म्भ्_०६,०४०।०६१च्]  
  
तम् एव शरणं गच्छ सर्वभावेन भारत  भ्ग्_१८।०६२अ [=म्भ्_०६,०४०।०६२अ]  
तत्प्रसादात् परां शान्तिं स्थानं प्राप्स्यसि शाश्वतम्  भ्ग्_१८।०६२च् [=म्भ्_०६,०४०।०६२च्]  
  
इति ते ज्ञानम् आख्यातं गुह्याद् गुह्यतरं मया  भ्ग्_१८।०६३अ [=म्भ्_०६,०४०।०६३अ]  
विमृश्यैतद् अशेषेण यथेच्छसि तथा कुरु  भ्ग्_१८।०६३च् [=म्भ्_०६,०४०।०६३च्]  
  
सर्वगुह्यतमं भूयः शृणु मे परमं वचः  भ्ग्_१८।०६४अ [=म्भ्_०६,०४०।०६४अ]  
इष्टो ऽसि मे दृढम् इति ततो वक्ष्यामि ते हितम्  भ्ग्_१८।०६४च् [=म्भ्_०६,०४०।०६४च्]  
  
मन्मना भव मद्भक्तो मद्याजी मां नमस्कुरु  भ्ग्_१८।०६५अ [=म्भ्_०६,०४०।०६५अ]  
माम् एवैष्यसि सत्यं ते प्रतिजाने प्रियो ऽसि मे  भ्ग्_१८।०६५च् [=म्भ्_०६,०४०।०६५च्]  
  
सर्वधर्मान् परित्यज्य माम् एकं शरणं व्रज  भ्ग्_१८।०६६अ [=म्भ्_०६,०४०।०६६अ]  
अहं त्वा सर्वपापेभ्यो मोक्षयिष्यामि मा शुचः  भ्ग्_१८।०६६च् [=म्भ्_०६,०४०।०६६च्]  
  
इदं ते नातपस्काय नाभक्ताय कदा चन  भ्ग्_१८।०६७अ [=म्भ्_०६,०४०।०६७अ]  
न चाशुश्रूषवे वाच्यं न च मां यो ऽभ्यसूयति  भ्ग्_१८।०६७च् [=म्भ्_०६,०४०।०६७च्]  
  
य इदं परमं गुह्यं मद्भक्तेष्व् अभिधास्यति  भ्ग्_१८।०६८अ [=म्भ्_०६,०४०।०६८अ]  
भक्तिं मयि परां कृत्वा माम् एवैष्यत्य् असंशयः  भ्ग्_१८।०६८च् [=म्भ्_०६,०४०।०६८च्]  
  
न च तस्मान् मनुष्येषु कश् चिन् मे प्रियकृत्तमः  भ्ग्_१८।०६९अ [=म्भ्_०६,०४०।०६९अ]  
भविता न च मे तस्माद् अन्यः प्रियतरो भुवि  भ्ग्_१८।०६९च् [=म्भ्_०६,०४०।०६९च्]  
  
अध्येष्यते च य इमं धर्म्यं संवादम् आवयोः  भ्ग्_१८।०७०अ [=म्भ्_०६,०४०।०७०अ]  
ज्ञानयज्ञेन तेनाहम् इष्टः स्याम् इति मे मतिः  भ्ग्_१८।०७०च् [=म्भ्_०६,०४०।०७०च्]  
  
श्रद्धावान् अनसूयश् च शृणुयाद् अपि यो नरः  भ्ग्_१८।०७१अ [=म्भ्_०६,०४०।०७१अ]  
सो ऽपि मुक्तः शुभांल् लोकान् प्राप्नुयात् पुण्यकर्मणाम्  भ्ग्_१८।०७१च् [=म्भ्_०६,०४०।०७१च्]  
  
कच्चिद् एतच् छ्रुतं पार्थ त्वयैकाग्रेण चेतसा  भ्ग्_१८।०७२अ [=म्भ्_०६,०४०।०७२अ]  
कच्चिद् अज्ञानसम्मोहः प्रनष्टस् ते धनञ्जय  भ्ग्_१८।०७२च् [=म्भ्_०६,०४०।०७२च्]  
  
अर्जुन उवाच  भ्ग्_१८।०७३ [=म्भ्_०६,०४०।०७३]  
नष्टो मोहः स्मृतिर् लब्धा त्वत्प्रसादान् मयाच्युत  भ्ग्_१८।०७३अ [=म्भ्_०६,०४०।०७३अ]  
स्थितो ऽस्मि गतसन्देहः करिष्ये वचनं तव  भ्ग्_१८।०७३च् [=म्भ्_०६,०४०।०७३च्]  
  
सञ्जय उवाच  भ्ग्_१८।०७४ [=म्भ्_०६,०४०।०७४]  
इत्य् अहं वासुदेवस्य पार्थस्य च महात्मनः  भ्ग्_१८।०७४अ [=म्भ्_०६,०४०।०७४अ]  
संवादम् इमम् अश्रौषम् अद्भुतं रोमहर्षणम्  भ्ग्_१८।०७४च् [=म्भ्_०६,०४०।०७४च्]  
  
व्यासप्रसादाच् छ्रुतवान् एतद् गुह्यम् अहं परम्  भ्ग्_१८।०७५अ [=म्भ्_०६,०४०।०७५अ]  
योगं योगेश्वरात् कृष्णात् साक्षात् कथयतः स्वयम्  भ्ग्_१८।०७५च् [=म्भ्_०६,०४०।०७५च्]  
  
राजन् संस्मृत्य संस्मृत्य संवादम् इमम् अद्भुतम्  भ्ग्_१८।०७६अ [=म्भ्_०६,०४०।०७६अ]  
केशवार्जुनयोः पुण्यं हृष्यामि च मुहुर् मुहुः  भ्ग्_१८।०७६च् [=म्भ्_०६,०४०।०७६च्]  
  
तच् च संस्मृत्य संस्मृत्य रूपम् अत्यद्भुतं हरेः  भ्ग्_१८।०७७अ [=म्भ्_०६,०४०।०७७अ]  
विस्मयो मे महान् राजन् हृष्यामि च पुनः पुनः  भ्ग्_१८।०७७च् [=म्भ्_०६,०४०।०७७च्]  
  
यत्र योगेश्वरः कृष्णो यत्र पार्थो धनुर्धरः  भ्ग्_१८।०७८अ [=म्भ्_०६,०४०।०७८अ]  
तत्र श्रीर् विजयो भूतिर् ध्रुवा नीतिर् मतिर् मम  भ्ग्_१८।०७८च् [=म्भ्_०६,०४०।०७८च्]  
  
  
  
  
