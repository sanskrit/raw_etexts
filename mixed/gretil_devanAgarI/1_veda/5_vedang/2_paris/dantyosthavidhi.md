---
title: Dantyosthavidhi

---
## Intro

Dantyosthavidhi  

Dantyosthavidhi  

Based on the edition by Pandita Ramagopala Sastri:  
The Dantosthavidhih or the Fourth Kahsna Treatise of the Atharvaveda  
edited with an introduction, translation and an index.  
Lahore, 1921.  

Input by Arlo Griffiths  
(1 August 2006)   

## पाठः

अथर्वाणम् ऋषिं देवं देवहयशिरोधरम् ।  
प्रणम्य सम्प्रवक्ष्यामि दन्त्योष्ठविधिविस्तरम् ॥ १।१ ॥  
छन्दस्य् अध्ययने प्राप्ते विदुषाम् अथ धीमताम् ।  
बकारे संशयो नित्यम् औष्ठ्यं दन्त्यम् इति स्म ह ॥ १।२ ॥  
तस्मात् तद्विधि निर्णये संशयछेदनाय च ।  
मुक्ता दन्त्या प्रयोज्याम औष्ठ्यान् वक्ष्ये क्रमाहितः ॥ १।३ ॥  
भपरं यत्र दृश्येतानिङ्ग्ये स्पर्शनं क्व चित् ।  
औष्ट्यं तत्र पदे धीरो बिभीतो बिभ्रतीर् यथा ॥ १।४ ॥  
आद्युदात्ते बले बाणे बिल शब्दे तथैव च ।  
समस्ते ऽपि यत्र स्याताम् अन्तोदात्तो विशिष्यते ॥ १।५ ॥  
बलदाबलानुग्राहबलधन्वा तथैव च ।  
बलासं बाहू आचार्याः सर्वास्व् एव विभक्तिषु ॥ १।६ ॥  
बली बलेन बर्हिश् चाबलेन बलीयसे ।  
ब्रध्नः किल्बिषं वः केतुः कुम्बं बाधिष्ट बालिति ॥ १।७ ॥  
बाहुं बोहि तथा बन्धुर् बहुबाधे बृहच् च यत् ।  
पिबति ब्रुवते चैव यथार्थाः सम्प्रकीर्त्तिताः ॥ १।८ ॥  
बस्तवासिनो बाह्वङ्कैर् बाहुवीर्ये तथैव च ।  
बहवः काबवं बाह्वोर् बोध बह्वे तथैव च ॥ १।९ ॥  
तथाअ बध्न्यं ताबुवं बह्वीर् नवमः सम्प्रकीर्त्तिताः ।  
एते सर्वेषु शब्देषु प्रथमस्पर्श्या हि मताः ॥ १।१० ॥  
वैबाध देवबन्धुं च विबद्धस् तु विबन्धुषु ।  
द्वितीय स्पर्श्यो विज्ञेयो विबबाधे तथैव च ॥ १।११ ॥  
बाहौ बाहवो बहुलं बुध्न्यं बद्ध्कम् एव च ।  
एते सर्वे भवन्त्य् ओष्ठ्या ये नोक्तास् ते तु दन्तजाः ॥ १।१२ ॥  

इति प्रथमो ऽध्यायः ।  

अधराद् उत्तरे भागे भागात् प्रतिविभागशः ।  
दशनाग्रेण संस्पृष्ट्यो न तु पीडासु योजयेत् ॥ २।१ ॥  
कम्बलं बल्बजं बीजं लिबुजा बण्म्हां असि ।  
बिष्कले ब्रह्म बर्जह्ये शबले बेधिषे बयः ॥ २।२ ॥  
बहिष्ठः बुध्न्यः पड्बीशम् अर्बुदं बधिरस् तथा ।  
आबयोबिन्दुः सम्बिम्बं काहाबाम् उदुम्बलम् ॥ २।३ ॥  
कब्रु पीबसि बन्धुरं कम्बूकां बलिनस् तथा ।  
कुबेरः स्तम्बजं बभ्रौपब्दैः परिबेधिरे ॥ २।४ ॥  
असम्बाधे नैर्बाध्येन बद्धे बुद्धानि कुल्बजं ।  
बतो बतासि बन्धुं च बिसं क्लीबं बुजे बुजः ॥ २।५ ॥  
बधान प्राबन्धायाश् चोल्बं काबेर्कस् तथा ।  
आबेधुर् ऐलबश्  चैवाबेधे बल्हिकानि च ॥ २।६ ॥  
अबोधि बार्हत्सामे घोषबुद्धा तथैव च ।  
बन्धनं यत्र शेषं स्याद् आबधे मे निद्रशनम् ॥ २।७ ॥  
अलाबु बजः बाणं स्याद् आद्युदात्तो यदा भवेत् ।  
ब्रह्म शब्दं तु सर्वार्थम् औष्ठ्यम् एव विदुर् बुधाः ॥ २।८ ॥  
छुबुकाब्दष्कये बाले केशबाले तथैव च ।  
अधिबाले वयः प्रोक्तः शेषेषु परिमाणतः ॥ २।९ ॥  
बिभेद् आदिषु भेदाश् च परि पूर्वं बले तथा ।  
बन्धु वा सिन्धुरपर एतेषां तु बलः क्व चित् ॥ २।१० ॥  
तुछुब्दश् चुबुकश् चैव बभूवुश् च बभूवुषी ।  
एते सर्वे परित्यज्य बकारोन्योन्य भक्षन ॥ २।११ ॥  

॥ इति द्वितीयो ऽअध्यायः ॥   

॥ दन्त्योष्ठविधिः समाप्तः ॥  

