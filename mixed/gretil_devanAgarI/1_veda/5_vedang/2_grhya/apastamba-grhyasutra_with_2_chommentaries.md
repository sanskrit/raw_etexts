---
title: Apastamba-Grhyasutra, with 2 commentaries

---
## Intro
  
  
  
  
 Apastamba-Grhyasutra, with 2 commentaries   
  
  
  
  
Apastamba-Grhyasutra,  
with Haradatta's Anakula  
and Sudarsana's Grhyatatparyadarsana  
  
  
Input by members of the Sansknet project  
  
  
  
This GRETIL version has been converted from a custom Devanagari encoding  
with partly inconsistent segmentation of words and phrases.  
The text is not proof-read!  
  
  
  
STRUCTURE OF REFERENCES (added):  
ĀpGs_nn.nn = Āpastamba-Gṛhyasūtra_khaṇḍa.sūtra (paṭala-numbering ignored)  
ĀpGs-Anā_nn.nn = Haradatta's Anākulāvṛtti  
ĀpGs-Tāt_nn.nn = Sudarśana's Gṛhyatātparyadarśanavyākhyā  
  
  
  
  


## पाठः
  
  
  
  
  
  
अथ प्रथमः पटलः  
  
  
प्रथमः खण्डः  
  
  
१। सामान्यपरिभाषाः  
  
१ प्रतिज्ञासूत्रम् ।  
  
अथ कर्माण्याचाराद्यानि गृह्यन्ते  ॥ आप्ग्स्_१।१ ॥  
  
  
चोम्मेन्तरिएस्:  
  
आप्ग्स्-अना_१।१:  
नमो रुद्राय यद्गृह्यमापस्तम्बेन निर्मितम् ।  
क्रियते हरदत्तेन तस्य वृत्तिरनाकुला ॥  
  
  
द्विप्रकाराणि कर्माणि-श्रुतिलक्षमानि आचारलक्षमानि च ।  
तत्र श्रुतिलक्षणानि व्याख्यातानि ।  
अथेदानीं यानि कर्माणि विवाहप्रभृतीनि आचारात् प्रयोगात् गृह्यन्ते ज्ञायन्ते, न प्रत्यक्षश्रुतेः, तानि व्याख्यास्यामः ।  
किं प्रयोजनं सूत्रस्य?स्मार्तानां कर्मणां अधिकारः ।  
तेन  
  
उदगयनादिनियमः।"सर्वत्र स्वयं प्रज्वलिते ऽग्ना"(आप।गृ।८-५) वित्येवमादीनि च गार्ह्येष्वेव कर्मसु भवन्ति, न श्रौतेषि ।  
अत्राथशब्देन  
  
श्रौतोपदेशानन्तरं स्मार्तोपदेशं करिष्यामीति वदन् तदपेक्षामस्य दर्शयति ।  
तत्र याः परिभाषाः"स त्रयाणां वर्मानांऽ(आप।परि१-२) "मन्त्रान्तैः कर्मादीन् सन्निपातयेत्"(आप।परि।२-१।)"रौद्र, राक्षसऽ(आप।परि२-९)"तदिदं स४वप्रायश्चित्तऽमित्येवमाद्यास्ता इहापि भवन्ति(इदङ्कार्याणि) ॥  
  
________________________  
  
  
आप्ग्स्-तात्_१।१:  
यो वर्णैरिज्यते नित्यैः कर्मभिश्चोदितैर्निजैः ।  
तेभ्यो ऽ(१) पवर्गदो यश्च तं नमाम्यद्वयं हरिम्(२) ॥१॥  
आपस्तम्बमुनिं वन्दे मन्दधीहितकाम्यया ।  
यो ऽनुष्ठेयपदार्तानां क्रमकल्पयत् ॥२॥  
  
  
यत्कृतं वेदवद्भाष्यमाद्रियन्ते विपश्चितः ।  
स कपर्दी चिरं जीयाद्वेदवेदार्थतत्त्ववित् ॥३॥  
  
  
सुदर्शनार्यः(३)कुरुते गृह्यतात्पर्यनिर्णयम्(४) ।  
केवलं वैदिकश्रद्धाप्रेरितो मन्दधीरपि ॥४॥  
  
  
अथशब्द आनन्तर्यार्थः ।  
तदर्थ पूर्ववृत्तमुच्यते ।  
इह हि यज्ञा एकविंशतिभेदाः ।  
तत्र च सप्त पाकयज्ञसंस्थाः-  
  
औपासनहोमो, वैश्वदेवं, पार्वण, मष्टका, मासिश्राद्धं, सर्पबलिं, रीशानबलिरिति ।  
सप्त च हविर्यज्ञसंस्थाः-अग्निहोत्रं, दर्शपूर्णमासा, वाग्रयणं, चातुर्मास्यानि, निरूढपशुबन्धस्, सौत्रामणिः, पिण्डपितृयज्ञादयो दर्वीहोमा इति ।  
(५)सप्तैव च सोमसंस्थाः-अग्निष्टोमो,ऽत्याग्निष्टोम, उक्थ्य, ष्योडशी, वाजपेयो, ऽतिरात्रो ऽप्तोर्याम इति ।  
एते च नित्याः नियतप्रदिकालीनजीवननिमित्तका इत्यर्थः ।  
कुत एते च नित्याः?ऽजायमानो वै ब्राह्मणस्त्रिभिऋणवा जायते ब्रह्मचर्येणर्षिभ्यो यज्ञेनऽदेवेभ्यः प्रजया पितृभ्यः,(तै।सं।६-३-१०) इत्यत्र ऽयज्ञेनऽइत्यकवचनं ऽयज्ञं व्याख्यास्यामःऽ(आप।परि।१-१) इतिवत् जात्यभिप्रायं मन्यमानस्य भगवतो वसिष्ठस्य ऽनैयमिकंह्येतदृणत्रयं संस्तुतम्ऽ(व।सं।११-४७) इति  
  
वचनेन एषामवश्यानुष्ठेयत्वावगमात् ।  
  
तथा ऽसायं प्रातरत ऊर्ध्वम्ऽ(आप।गृ।७-१९।) ऽयावज्जीवमग्निहोत्रं जुहोति,ऽऽवसन्ते ज्योतिष्टोमेन यजेतऽ(आप।श्रौ।१०-२-५) इत्येवमादिभिः, ऽअहरहः प्रवृज्यन्तेऽ(तै।ब्रा।२-१-३।), अर्धमासेर्ऽधमासे प्रवृज्यतेऽ(तै।बार।३-२-८), ऽपुनर्भक्ष्यो ऽस्य सोमपीथोभवतिऽ; (तै।ब्रा।३-२-३)। इत्येवमादिभिः, (१) कर्मण्योरम्भन्यायेन च प्रयोगाभ्यासावगमात् ।  
  
तथैव सोमस्येषट्यादेश्चाकरणे ऐन्द्राग्नशुविभ्रष्टेष्ट्यादि प्रायश्चित्तविधानेन प्रत्यवायोत्पत्त्यवगमात् ।  
तथैव ऽस एतांश्टतुर्होतॄनात्मस्परणानपश्यत्ऽ(तै।ब्रा।२-३-७) इति अग्निहोत्रादिसोमान्तानामात्मनिष्क्रयणार्थत्वावगमात् ।  
न तु सौर्यादिवत्(२) कोवलं काम्याः उक्तहेतूनां सर्वेषामनुपपत्तैः ।  
यत एवैते नित्यां अत एव ऽअनाहिताग्नितास्तेयम्ऽ(मनु।११-६५)। इत्यनाहिताग्निताया उपपातकगणे पाठः ।  
अत एव नित्याधिकारविधिप्रयुक्तमाधानम् ।  
काम्यसिद्धिस्तु नितयानुष्टानेनैव गुणफलाधिकारविधया प्रासङ्गिकी भवतु ।  
  
मीमांसकमत्या तु यद्यपि काम्याधिकारविधिग्रयुक्तमाधानं, काम्यानुष्ठानैन च नित्यसिद्धिः (३) प्रसङ्गात्;तथापि कल्पसूत्रकारणां प्रक्रियया साधिकारत्वेन (४)प्रयुक्तिसक्तियोग्यतया अन्यतो ऽप्रयुक्तौ नित्याधिकारविधिप्रयुक्तिरप्युपपन्ना ।  
यथा(५) विवरणमते स्वविधिप्रयुक्तमध्ययनमिति ।  
तस्मात् मन्दमध्यमोत्कृष्टबुद्धिभि (६) स्सर्वैरपि त्रैवर्णिकैरेते ऽवश्यं कर्तव्याः ।  
ते च नानासाधनका नानाशाखान्तरस्थाङ्गका मीमांसान्यायसहस्रनिर्धार्यवचनव्यक्तिका मन्दबुद्धिभिरिदानीन्तनैर्(७) दुर्शाना- अज्ञाने चानुष्ठातुमशक्ताः कथञ्चन प्रत्यवेयुरितु कृपाविष्टचेतस्कतया सूत्रकारेणऽयज्ञं व्याख्यास्यामःऽ(आप।परि।१-१) इति परिभाषायामेकविंशतियज्ञान् सामान्यतः (८)  
  
सङ्क्षेपतश्च व्याखायाय तावन्मात्रेणानुष्ठानानुपयोगात् ऽअथातो दर्शपूर्णमासौऽ(आप।श्रौ।१-१) इत्यारभ्य श्रौता हविर्यज्ञास्सोमसंस्थाः (९)  
  
क्षामवत्यादयो नैमित्तिकाः प्रसङ्गात् काम्याश्च(१०) विशेषतो व्याख्याताः ॥  
  
  
अथ अनन्तरम् ।  
आचारात्-आङ् इत्युपसर्गस्य अविच्छेदो व्याप्तिरभिप्रेतोर्ऽथः ।  
चारः चरणं क४मसु प्रवर्तनम्, ऽपिण्डपितृयज्ञेन चरन्तिऽ(आप।श्रौ।१-७-२) इत्यादौ दर्शनात् ।  
तेन यत्सर्वेषु देशेषु सर्वेषु कोलेषु च सर्वैस्त्रैविद्यवृद्धैश्शिष्टैर्लौकिकप्रयोजनाभावे ऽप्यविच्छिन्नमवि(१)गानेनाद्रियमाणं, अतएव मूलान्तरासम्भावात् स्वमूलभूतवेदानुमानेलिङ्गभूतं कर्मसु प्रवर्तनं स आचारः ।  
तस्मादाचारात् अनुमितैर्वेदैः यानि औपासनहोमादीनि पाकयज्ञशब्दवाच्यानि पाणिग्रहणादीनि च यशेष्वधिकारिष्यमाणदेहसंस्कारार्थानिकर्माणि गृह्यन्तेज्ञायन्ते कर्तव्यत्वेन तानि व्याख्यास्याम इति शेषः ।  
यत एव आचारानुमेयवेदावगम्यानि गार्ह्यअणि कर्माणि अत एव तेभ्यः प्रथममनुष्ठेयेभ्यो ऽपि पूर्व श्रौतानां व्याखायानं कृतम्;प्रत्यश्रुतिविहितेषु जिज्ञासायाः प्रथमभावित्वात्, अनुमितवेदार्थजिज्ञासाया(२) श्चरमभावित्वात्, जिज्ञासाशान्त्र्थत्वाच्च व्याख्यानस्येति ।  
  
अत्र च आचारादित्याचारेणोपलक्ष्य गार्ह्यअणि कर्माणि वदन्नेवं ज्ञापयति- इह साक्षादनिबद्धानामपि येषां ऽजमदग्नीनां तु पञ्चावत्तम्ऽ; (आप।श्रौ।२-१८-२) इत्यादीनां पदार्थानामाचारः कृत्स्नदेशादिव्याप्तस्स्यात् ते ऽपि वेदमूला एवोति ।  
  
कृत्स्नदेशादिव्याप्तिश्चाधिकपौनरुक्त्यादिभिश्श्रौते दर्शनेन गृह्यान्तरैर्र्धमशास्त्रैः न्यायबलेन सम्प्रदायविद्वाख्यातृवचनैर्वा निश्चेतव्या ।  
  
इदं चाधिकारसूत्रम् ।  
यान्यङ्गान्युत्तरत्रऽपुरस्तादुदग्वोपक्रमःऽ(आप।गृ१-५) इत्यादीनि वक्ष्यन्ते तेषां गार्ह्यकर्मार्थतां, श्रौतानां सार्वत्रिकाणामपि स्वतो ऽनिदमर्थतां च ज्ञापयितुम् ।  
एतच्च(३) समानोपदेशातिदेशयोरभावात् ॥  
  
  
केचित्-कर्माणीत्येतद्गृह्ये वक्ष्यमाणान्यस्मच्चरणार्थान्येव, न तुधर्मशब्दाधिकृतधर्मशास्त्रोक्तवत्सर्वार्तानि ।  
तथा श्रौतानन्तरं गार्ह्यअधिकारः श्रौतोक्तसार्वत्रिकधर्मामामिह प्राप्त्यर्थ इति ॥  
  
२ उदगयनादिकालविधिः ।  
  
उदगयनपूर्वपक्षाहःपुण्याहेषु कार्याणि  ॥ आप्ग्स्_१।२ ॥  
  
  
चोम्मेन्तरिएस्:  
  
आप्ग्स्-अना_१।२:  
उदगयनादिविधानं दक्षिणायनादिप्रतिषेधार्थम् ।  
समुञ्चयश्चोदगयनादीनां न विकल्पः ।  
पुण्याहाःदेवनक्षत्राणि ज्योतिश्शास्त्रे प्रसिद्धानि यमनक्षत्राणि च तद्विहितानि ।  
________________________  
  
  
आप्ग्स्-तात्_१।२:  
उदगयनादयः प्रसिद्धाः ।  
पुण्याहास्त्वह्नो नवधा विभक्तस्यायु जो भागाः- प्रातस्सङ्गव(१) मध्याह्णसायंशब्दवाच्याः पुण्यनक्षत्रापरपर्यायाः पञ्च ।  
ऽसमानस्याह्नः पञ्च पुण्यानि नक्षत्राणिऽ(तै,ब्रा।२-५।६) ऽमित्रस्य सङ्गवः ।  
तत्पुण्यं तेजस्स्व्यहःऽ; (तै।ब्रा।१-५-६) इत्यादिश्रुतेः ।  
युग्मास्त्वश्लीलाः, ऽचत्वार्यश्लीलानिऽ(तै।ब्रा।१-५-६) इति श्रुतेः ।  
  
केचित्-कृत्तिकादिविशाखान्तानि देवनक्षत्राणि पुण्याहाः, ऽयान्येव देवनश्रत्राणि ।  
तेषु कुर्वीत यत्कारी स्यात् ।  
पुण्याह एव कुरुतेऽ; (तै।ब्रा।१-५-२) इति श्रुतेः ।  
  
उदगयनेत्यादिरयं समासो द्वन्द्वः ।  
तेषु कार्याणि ।  
गार्ह्यअणीति शेषः ।  
एषां समुच्चयः न विकल्पः ।  
एतच्च सामान्यविधानं तत्र तत्र विशेषविधानेनापोद्यते नियम्यते च ।  
एवमुदगयनादीनां विदाने सत्यपि क्वचिदनियमः प्रतिभासते ।  
ऽसर्व ऋतवो विवाहस्यऽ; (आप।गृ।२-१२।) इति वचनात् यदा दक्षिणायने ऽपि विवाहस्स्यात्तदा समावर्तनं तत्कालसमीपकाल एव ।  
इतरथा उदगयनसमावृत्तस्य शरदि विवाहे सति बहुकालव्यवधाने, ऽअनाश्रमी न तिष्ठेत दिनमेकमपि द्विजःऽ; ।  
(दक्षसं।अ।१) इति निषेधातिक्रमप्रसङ्गात् ।  
  
किञ्च आश्वलायनगृह्ये ऽउदगयन आपूर्यमाणपक्षे कल्याणे नक्षत्रे चौलकर्मोपनयनगोदानविवाहाःऽ(आश्व।गृ।१-५) इत्यत्र चौलविकारत्वादेव गोदानस्य उदगयनप्राप्तौ पुनस्तत्र तद्विधिः तद्विकारान्तरे समावर्तने उदगयननियमानिवृत्त्यर्थ इति गम्यते ।  
तथा बौधायनीये समावर्तनस्य चौलविकारत्वादेव आपूर्यमाणपक्षप्राप्तौ पुनस्तत्र तद्विधि(२) रुदगयनानियमार्त इति गम्यते ।  
तथा गृहनिर्माणप्रवेशयोः ज्योतिश्शास्त्रे दक्षिणायनस्यापि विधानात् अविगीतशिष्टाचाराच्च उदगयनानियमः ।  
तथा अपरपक्षे ऽप्यापञ्चम्याः  
  
ज्योतिश्शास्त्रादन्नप्रीशन(३)गृहनिर्मामप्रवेशान् रात्रावप्याचरन्ति ।  
तथैव यदा पुण्याहाः ज्यौतिषोक्तदोषोपहताः तदा अश्लीलेष्वपि ।  
तथैव यदा पुण्याहा- ज्योतिषोक्तदोषोपहताः तदा अश्लीलेष्वपि तदुक्तगुणयुक्तेषि(४) अविगानेन कर्माण्याचरन्ति ।  
ज्योत्श्शास्त्रमपि (१)  
  
वेदाङ्गत्वादगृह्यमाणकारणत्वात्, शिष्टपरिगृहीतत्वाच्च कल्पसूत्रादिवदादरणीयमेव ।  
निर्णये ति शिष्टाः प्रमाणं सर्वत्र ॥  
  
३ यज्ञोपवीतप्रादक्षिण्यादिविधिः ।  
  
यज्ञोपवीतिना ॥ आप्ग्स्_१।३ ॥  
  
  
चोम्मेन्तरिएस्:  
  
आप्ग्स्-अना_१।३:  
कार्याणि इत्यनुवर्तते ॥  
  
________________________  
  
  
आप्ग्स्-तात्_१।३:  
कार्याणीति सम्बन्धः ।  
ननु यज्ञोपवीतं पाकयज्ञेषु ऽप्रागपवर्माणिऽ(आप।प।२१५) इत्यादिना सिद्धम् ।  
विवाहादिहोमेषु जपादिषु च ऽहोमे जप्यकर्मणिऽ(आप।ध।१-१५१) इत्यादिना ।  
अतो ऽत्रैतद्विधिर्र्व्यथः ।  
सत्यम्;यत्राप्राप्ति(२)र्हेमन्तप्रत्यवरोहणादिषु तत्रायं विधिस्सार्थ एव ॥  
  
  
प्रदक्षिणम् ॥ आप्ग्स्_१।४ ॥  
  
  
चोम्मेन्तरिएस्:  
  
आप्ग्स्-अना_१।४:  
प्रदक्षिणं च तानि कर्तव्यानि दक्षिणं पाणिं प्रतिगतं प्रदक्षिणम् ।  
उदाहरणं परिस्तरणादि ।  
ननु-तदिदमुभयमविधेयं, पूर्वमेव श्रौतेषु विहितत्वात् ऽदैवानीऽति(आप।प।२-३५) तत्रोच्यते, इह मानुषेषु जातकर्मादिष्वप्येतयोः प्रवृत्तिरिष्यते९३)तदर्थमयमारम्भः ।  
________________________  
  
  
आप्ग्स्-तात्_१।४:  
कार्याणीत्येव सम्बन्धः ।  
इदं तु प्रादक्षिण्यं पाकयज्ञेषु तत्कोटिषु च विवाहादिषु परिभाषासिद्धमपि(४)  
  
तद्वतिरिक्तगार्ह्यरथ विधीयते ।  
ऽततापवर्गःऽ(आप॥गृ।१-६) इति चेत्थमेव ॥  
  
  
पुरस्तादुदग्वोपक्रमः ॥ आप्ग्स्_१।५ ॥  
  
  
चोम्मेन्तरिएस्:  
  
आप्ग्स्-अना_१।५:  
अनियमे नियमार्थमिदं वचनम् ।  
दक्षिणतः पश्चाद्वोपक्रामो माभूदिति ।  
परिस्तरणाद्येवोदाहरणम् ॥  
  
________________________  
  
  
आप्ग्स्-तात्_१।५:  
कार्य इति शेषः ।  
अयं तु सर्वेष्वपि यज्ञायज्ञरूपगार्ह्येष्वप्राप्तत्वाद्विधीयते ॥  
  
  
तथापवर्गः ॥ आप्ग्स्_१।६ ॥  
  
  
चोम्मेन्तरिएस्:  
  
आप्ग्स्-अना_१।६:  
तेषामपवर्गो ऽपि तथा प्रत्येतव्यः ।  
पुरस्तादुदग्वेत्यर्थः ।  
अपवर्गः परिसमाप्तिः ।  
न चात्र उपक्रामापवर्गयोः समानभिदं नियमनं क्रियते-पुरस्तादुपक्रान्ते तत्रैव समाप्यं उदगारभ्यं च तत्रैवेति ।  
किं तर्हि यथासम्भवं प्रवृत्तिः तद्यथा परिस्तरणस्य पुरस्तादुपक्रान्तस्य तत्रैवापवर्गासम्बवादुदगपवर्गः ।  
तत्रापवर्गविधेरानर्थक्यं, श्रौतेष्वेव परिभाषितत्वात्"प्रागपवर्गाण्युदगपवर्गाणि वे"ति (आप।प।२-१५) ।  
  
उच्यते ।  
यद्यपवर्गविधिः पुनरिह नारभ्यते, अपरेणाग्निं द्वे कुटी कृत्वेऽ(आप।गृ।१९-१४)। त्यत्र दक्षिणापवर्गता प्राप्नोति, अत्रोपक्रमस्योदग्गतत्वनियमात् ।  
अतो विप्रतिषेधे अपवर्गबलीयस्त्वं यथा स्यादित्ययमारम्भः ।  
अन्यथा प्रदक्षिणपरिभाषया सामान्यपरिभाषा बाध्यते किञ्चिद्दैवानि कर्माणीति तत्र विशेषितम् ।  
अत्र मानुषेषु कर्मादिष्वपि प्राप्यर्थो ऽपवर्गनियमः ॥  
  
________________________  
  
आप्ग्स्-तात्_१।६:  
पुरस्तादुदग्वा क्रियापरिसमाप्तिः कार्येत्यर्तः ।  
ननु-ऽपुरस्तादुदग्वोपक्रमःऽइति विधेरेव समन्तपरिषेकादावर्थसिद्धत्वान्नारब्धव्यं ऽततापवर्गः, इति ।  
नः अनारभ्यमाणो ऽस्मिन् सूत्रे प्राचीलेखोत्पवनादेरुदीचीलेखा(१) कुटीकरणादेश्चापवर्गः प्रत्यक् दक्षिणा च स्यात् ।  
  
अतस्तद्वाधनायेदमारब्धव्यमेव ।  
  
केचित्- प्राचीनानां लेखानामुदगुपक्रमः, उदीचीनानां च प्रागपवर्गः, अग्निपरिस्तरणवदुभयाविध्यसम्भवात् (२) इति ॥  
  
४ पित्र्याणामपरपक्षादिविधिः ।  
  
अपरपक्षे पित्र्याणि ॥ आप्ग्स्_१।७ ॥  
  
  
प्राचीनावीतिना ॥ आप्ग्स्_१।८ ॥  
  
  
प्रसव्यम् ॥ आप्ग्स्_१।९ ॥  
  
  
दक्षिणतो ऽपवर्गः ॥ आप्ग्स्_१।१० ॥  
  
  
चोम्मेन्तरिएस्:  
  
आप्ग्स्-अना_१।१०:  
पितृदैवत्यकर्माण्यपरपक्षे कार्याणि ।  
"मासिश्राद्धस्यापरपक्षे"(आ।प।गृ।२१।१)।ऽया माध्याः पौर्णमास्या उपरिष्टाद्यष्टकेतिऽ; (आप।गृ।२१-१०) तत्रापरपक्ष उपदिष्टः ।  
इदं तु नियमनं यानि गयाश्राद्धादीनि देशविशेषेण पात्रविशेषेण काम्यान्युपदिष्टानि अस्माभिश्च परिगृहीतानिपार्वणे नातोन्यानीत्यत्र तेषवपरपक्षप्राप्त्यर्थ च ।  
तेन पूर्वपक्षे मृतस्यापरपक्ष एकोद्दिष्टं कर्तव्यं न त्वेकादशे ऽहनि ।  
  
अनुष्ठानञ्चै(त्वे) कादशे ऽहनि ।  
मासिश्राद्धस्यापरपक्षविधेः प्रयोजनं तत्रैव वक्ष्यामः ।  
  
अयं चापरपक्षविधिः कृत्स्नस्योदगयनादेरपवादो न पूर्वस्मादुदग्वा यथायोगम् ।  
उदाहरणं परिस्तरणादि ।  
तदिदं प्राचीनावीत्यादित्रयमविधेयम् ।  
श्रौतेष्वेव परिभाषितत्वात्;उच्यते-ऽयज्ञोपवीतिना प्रदक्षिणंऽऽतथापवर्गऽइत्येताः परिभाषा अविशेषेणात्र प्रकरणे पठिताः सामान्यपरिभाषाया बाधितत्वात् पित्र्येष्वपि प्राप्नुवन्ति तद्वाधार्थमिदम् ।  
  
अत्र च येषां पित्र्याणां स्वातन्त्र्येण स्वकोले प्रवृत्तिः तेषामेवायं प्राचीनावीतविधिः नत्वन्यत्राङ्गत्वेन प्रयुज्यमानानाम् ।  
तेन दैवेषि मानुषेषु च कर्मसु"पितरः पितामहा"इत्यत्र यज्ञोपवीतमेव भवति ।  
  
अपर आह-"तस्मादभ्याताना वैश्वदेवा"(तै।सं।३-४-६)। इति दर्शनात्"पितरः पितामहा"इत्यस्यापि पित्र्यत्वादेव प्राचीनावीतस्याप्रसङ्गः इति ।  
तथा"अपरपक्षे पित्र्याणी"त्यस्मिन्नधिकारे (१) अभिहितं प्राचीनावीतमविशेषेण पित्र्ये कर्माणि साङ्गे प्रवर्तते ।  
तेन पित्र्ये आज्यभागन्ते कर्मणि जयादौ च प्राचीनावीतमेव भवति ॥  
  
________________________  
  
  
आप्ग्स्-तात्_१।१०:  
कार्याणीत्येव ।  
अयं च विधिस्स्वतन्त्रपित्र्योद्देशेन ।  
(२) अङ्गानां तु सहप्रयोज्यानां मुख्यकालत्वेन कालविध्यपेक्षाभावात् ।  
एष च न पूर्वपक्षमात्रापवादः ।  
किं तर्हि?सर्वापवादार्थ विध्यन्तरम् ।  
आः!कुत एतद्ज्ञायते ? ।  
ऽन च नक्तं श्राद्धं कुर्वीतऽ(आप।ध।२-१७-२३) इति ज्ञापनात् ।  
(३) यदि ह्ययं पूर्वपक्षमात्रापवादस्स्यात्, तत उदगयनादीनां त्रयाणामपवादाभावाद्रात्रावप्रसक्तेः प्रतिषेधो न स्यात्, (४) अस्ति च प्रतिषेधः, इत्यतो ज्ञायते विध्यन्तरमेवेति ।  
प्रयोजनं त्वविशेषेण दक्षिणायने ऽप्यपरपक्षे ऽह्नि काम्यश्राद्धानि कर्तव्यानीति ।  
मासिश्राद्धं तु ऽमासि मासि कार्यम्ऽ(आप। धर्म।२-१६-४) इति (५) वीप्सया दक्षिणायने ऽपि सिद्धमेव ।  
  
नन्वस्मिन् सति ऽमासिश्राद्धस्यापरपक्षेऽ(आप।गृ।२१-१।) इति विधिः किमर्थः? ।  
नियमार्थः ।  
तथा हि-अपरपक्ष एव मासिश्राद्धम्, न पुनर्दऐवान्मानुषाद्वा(१) विघातादपरपक्षे ऽतिक्रान्ते"सर्वो ऽपरपक्षः पूर्णमासस्य"इतयादिवत् पूर्वपक्षे ऽपि कर्तव्यम् ।  
किन्तु प्रारब्धस्मार्तनित्यकर्मव्यापत्तौ प्रायश्चित्तमेव ।  
तच्च ऽभूर्भुवस्सुवस्स्वाहाऽइत्येको होमस्सर्वप्रायश्चित्ताख्यः ।  
ऽयद्यविज्ञाता सर्वव्यापद्वा भूर्भुवस्स्वरिति सर्वा अनुद्रुत्याहवनीय एव जुहुयात्ऽ(ऐ।ब्रा २४-३४)। इति बह्वृचश्रुतेः ।  
अयं चात्रौपासने, नैमित्तिकैकविधिपरश्रुतिस्थाहवनीयशब्दस्य न्यायतो निमित्तवत्कर्मार्ताग्निमात्रप्रदर्शनार्तत्वात् ।  
उपवासश्च कार्यः ।  
  
वेदोदितानां नित्यानां कर्मणां समतिक्रमे ।  
  
स्नातकव्रतलोपे च प्रायश्चित्तमभोजनम् ॥  
(मनु।११-२०३)  
  
इति मनुवचनात् ।  
(२) आतमिनोः प्राणायामश्च, ऽनियमातिक्रमे चान्यस्मिन्ऽ(आप।ध।२-१२-१८।) इति वचनात् ।  
एतोषां समुच्चयं एव न विकल्पः, ऽएकस्मिन् दोषे श्रूयमाणानि प्रायश्चित्तानि समभ्युच्चीयेरन्ऽ(आप।श्रौ। ९-१-२) इति दर्शितत्वात् ।  
  
प्रसङ्गादन्येषां लोपे ऽपि प्रायश्चित्तमुच्यते ।  
एवमन्येषामपि प्रारब्धानां प्रायस्चित्तं पाकयज्ञानां व्यापत्तौ, गौमकाले ऽप्यतिक्रान्ते ।  
  
गौणकाले ति स४वप्रायश्चित्तपूर्वकं ते ऽनुष्ठेयाः ।  
औपासनहोमस्य तु बहुकालातिक्रमे अष्टभ्यो होमकालेभ्यः पूर्व प्रत्येकं सर्वप्रायश्चित्तपूर्वकं (३) अताता होमाः कर्तव्याः ।  
अत्रोपवासप्राणायामयोराचारी न दृश्यते ।  
ऊर्ध्व तु धार्यमाणे ऽप्यग्नौ ऽअनुगतो मन्थ्यःऽ(आप।गृ।५-१७)  
  
इत्याद्यग्न्युत्पत्तिप्रायश्चित्ते भवतः, ऽचतुरात्रमहूयमानो ऽग्निर्लौकिकस्सम्पद्यतेऽइति वचनात् ।  
यदि पुनरालस्यादिनोत्सन्नाग्निरेव चिरकालं वर्तेत तदा स्मृत्यन्तरतस्तत्कालानुरूपं कृच्छ्रादिकं होमद्रव्यदानं च वेदितव्यम् ।  
स्वकालं अनारब्धानां तु पाकयज्ञानां सर्वप्रायश्चित्तं हुत्वाऽरम्भः कर्तव्यः ॥  
  
  
(४) केचित्- पाकयज्ञानां (५) स्वकालेष्वनारम्भे आरब्धानां चाकरणे गौणकालातिक्रमे च चतुर्गृहीतेनाज्येन सग्रहेण सप्तहोत्रा जुह्वति ।  
यद्यपि ऽसप्तहोत्रा यज्ञविभ्रष्टं याजयेच्चतुर्गृहातेनाज्येनऽ(आप।श्रौ।१४-१४-११) इति श्रौतो दर्वीहोमः यज्ञविभ्रेषे युक्तः, तथापि ऽएषा वा अनाहिताग्नेरिष्टिर्यच्चतुर्होतारःऽ(आप।श्रौ।१४-१३-२।) इत्युपक्रम्य ऽआहिताग्नेस्तान् प्रतियादुभयोरितरान्ऽ(आप।श्रौ।१४-१५-५)  
  
इत्युपसंहारात्, गार्ह्ये विभ्रेषे आहत्य प्रायश्चित्तविधानेनापेक्षितत्वाच्च तद्विभ्रेषे ऽपि युक्त एवोति ।  
तत्तु कपर्दिस्वामिनोक्तम् ॥  
  
  
जातकर्मादीनां तु (१) स्वकालातिक्रमे सर्वप्रायश्चित्तपूर्वकं तदनुष्ठानम् ।  
कर्माङ्गानां तु लोपे सर्वप्रायश्चित्तं प्राणायामश्च ।  
अनुष्ठानं चारादुपकारकाणामाकर्मसमाप्तेः ।  
द्रव्यसंस्काराणां तु द्रव्योपयोगात् पूर्वमेव सम्भवताम् ।  
पाकयज्ञेष्वाग्निहोत्रिक(२) विधौ चोपनयने चाङ्गव्यापत्तौ ऽमुवस्स्वाहाऽइति तत्त(३) त्कर्माङ्गाग्नौ होमः ।  
ऽअनाज्ञातम्ऽइति तिसृभिश्च होमो जपो वा ।  
भुवरनाज्ञातविध्यर्थयोर्विकल्पो वा, ऽब्राह्मणावेक्षो विधिः ऽ(आप।गृ।२-१०) इति ऽश्रुतितस्संस्कारः ऽ(आप।धर्म।२-१-०९) इति श्रौतप्रायश्चित्तप्राप्त्यर्थत्वात् ।  
ननु-ऽभवः ऽ; इति दक्षिणाग्नौ ऽअनाज्ञातंऽइति चाहवनीये ।  
सत्यम्, इह तयोरग्न्योरभावात् नैमित्तिकानामप्यङ्गत्वेनेतराङ्गवत् प्रधानाग्नौ होमस्य युक्तत्वाच्च ॥  
  
  
(४) केचित् सर्वेषु गार्ह्यकर्मसु तदङ्गेषु च भ्रेषेऽअनुक्तमन्यतो ग्राह्यम् ऽइति न्याय्न गृह्यान्तरोक्तानि प्रायश्चित्तान्याहुः, तच्चिन्त्यम् ॥  
  
  
अलं प्रासङ्गीकेन ।  
प्रकृतमुच्यते ।  
यत्तु ऽअपरपक्षस्यापराह्णश्श्रेयानिऽ(आप।धर्म।२-१६-५०) इति, तदपराह्णविधानार्थमनुवादः, यथा पात्नीवते ऽसर्वत्रानुवषट्कारो द्विदैवत्यर्तुग्रहादित्यसावित्रपात्नीवतवर्जम्ऽ(आप।श्रौ।१२-१४-२) इत्यनुवट्काराभावे प्राप्ते ऽपि ऽअपि वोपांश्वनुवषट्कुर्यात्"(आप।श्रौ।१३-१४-९,१०) इति ।  
ऽसर्वेष्वेवापरपक्षस्याहस्सुऽ(आप।धर्म।२-१६-७) इति त्वहर्विशेषणार्थम् ।  
  
अपरपक्षस्याहस्स्वेव मासिश्राद्धं, न पूर्वपक्षस्याहस्सु विकलपेनाप्यभिमतमिति ।  
इतरथा आशौचादतिक्रान्ते ऽपरपक्षे-  
  
दैवात् पितॄणां श्राद्धे तु आशौचं जायते यदि ।  
  
आशौचे ऽथ व्यतीते वै तेभ्यश्श्राद्धं प्रदीयते ॥  
  
  
इति स्मृत्यन्तरात् कदाचित् पूर्वपक्षस्याहस्स्वपि विकल्पेनेदं स्यात् ।  
नित्यश्राद्धं तु ऽएवं संवत्सरम्ऽ(आप।ध।२-१८-१३) इति  
  
अत्यन्त(४) संयोगे द्वितीयाबलात् पूर्वपक्षे ऽपि ॥७॥  
  
  
पित्र्याणि कार्याणीति शेषः ।  
इदन्तु वासोविन्यासभेदविधानं स्वतन्त्रास्वतन्त्रसर्वपित्र्यार्थम्, ऽप्राचीनावीतिना पित्र्याणिऽइत्यनेन वाक्येन अविशेषावगमात्, उद्देश्ये पित्र्यमात्रे लब्धे अधिकाप्रकृत(१) स्वातन्त्र्यविवक्षायां वाक्यभेदापत्तेः, अङ्गेष्वपि प्राचीनावीते विधेये ऽअपरपक्षे पित्र्याणिऽइतिवदनपेक्षितत्वाभावाच्च ।  
तेन यानि स्वतन्त्राणि यथा प्रधानाहुतयः, यानि चास्वतन्त्राणि यथा द्वितायनिमार्जनादीनि, तानि सर्वाण्येव प्राचीनावीतिना कार्याणि ।  
इत्थमेव ऽयज्ञोपवीतिनाऽइत्यपि ।  
तेन पित्र्याङ्गान्यपि दैवान्याघारादीनि यज्ञोपवीतिनैव ।  
इतराङ्गानां तु पात्रप्रयोगादीनां तत्तत्प्रधानवदेव ॥  
  
  
केचित्- अङ्गानां प्रधानधर्मता न्याय्येति पित्र्याङ्गानि दैवान्यपि प्राचीनावीतिना, दैवाङ्गानि पित्र्याण्यति यज्ञोपवीतिनेति, तच्चिन्त्यम्मे ॥  ८ ॥  
तथैव शेषः ॥९॥  
  
  
पित्र्येषु कार्य इति शेषः ।  
अत्र ऽप्राचीनावीतीऽ(आप।परि।२।१६)इत्यादिपरिभाषया एषां त्रयाणामपि सिद्धत्वात्  
  
अपाकयज्ञनित्यषोडशश्राद्धाद्यर्थो विधिः ॥१०॥  
  
  
निमित्तावेक्षाणि नैमित्तिकानि ॥ आप्ग्स्_१।११ ॥  
  
  
चोम्मेन्तरिएस्:  
  
आप्ग्स्-अना_१।११:  
प्राचीनावीतिना प्रसव्यं दक्षिणतो ऽपवर्ग इति पूर्वसूत्रेण सम्बन्धः ।  
निमित्तानि यानि नैमित्तिकानि कर्मानि तानि निमित्तमवेक्ष्य तदनन्तरमेव कर्तव्यानि, न तत्र उदगयनाद्यपेक्षा ।  
"अगारस्थूणाविरोण"(आप।गृ।२३-९) इत्युदाहरणानि ।  
तत्रामावास्यायां निशशायामिति वचनात् तावानुत्कर्षः ।  
गृहप्रवेशनं नैमित्तिकमिति केचित् ।  
नेत्यन्ये ॥८॥  
  
________________________  
  
  
आप्ग्स्-तात्_१।११:  
नैमित्तिकान्याग्रयणातिथ्यसीमन्तादीनि निमित्तावेक्षाणि ।  
निमित्तानि व्रीहिपाकादीन्येवानुष्ठाने ऽवेक्षन्ते नोदगयनादीनीत्यर्थः ।  
अत्रापि सम्भवत- पूर्वपक्षादेर्नापवाद- ॥११॥  
  
  
एवं प्रयोगानुवन्धं कालादिकमुक्त्त्वा इदानीं सर्वगार्ह्यप्रधानहोमानां साधारणतन्त्रनामानं प्राच्योदाच्याङ्गसमुदायं प्रयोज्यभेदमाह-ऽअग्निमिध्वाऽ; इत्यादि ऽमन्त्र सन्नामःऽ(आप।गृ।२-८।) इत्यन्तेन ।  
  
२। अग्निमुखनिरूपणम् -  
१ परिस्तरणादि ।  
  
अग्निमिध्वा प्रागग्रैर्दर्भैरग्निं परिस्तृणाति ॥ आप्ग्स्_१।१२ ॥  
  
  
प्रागुदगग्रैर्वा ॥ आप्ग्स्_१।१३ ॥  
  
  
चोम्मेन्तरिएस्:  
  
आप्ग्स्-अना_१।१३:  
उक्ताः पाकयज्ञपरिभाषाः अथ तेषां साधारणतन्त्रं वक्ष्यते-अग्निमिध्वेति ।  
तदग्नेरुपसमाधानमित्युच्यते ।  
एतच्च कर्माङ्गम् ।  
किं पुनरत्राग्निः? पत्नीसम्बन्धेष्वौपासनम् ।  
अन्य लौकिकः केचिज्जातकर्मप्रभृति"परिग्रहमग्नेरिच्छन्ति ।  
अन्ये पुनः उपनयनप्रभृति ।  
अपरे"यत्रान्त्यां समिधमादध्यात् तं वापरिगृह्णीया"दिति ।  
यत्र तु प्सिद्धौऽग्निर्नास्ति तत्र श्रौत्रियागारादाहरणं मथनं वा ।  
"यत्र क्वचीग्नि"मित्ययं तु देशसंस्कारः सर्वत्र भवति यदि स्यादस्स्कृतो देशः ।  
अग्निमिध्वेति प्रकृते पुनरग्निग्रहणं येषु तन्त्रं न प्रवर्तते तत्रापि परिस्तरणं यथा स्यादिति-अग्निं-परिस्तृणाति सर्ववेति ।  
उपसमाधानं तु तत्रार्थसिद्धम् ।  
प्रागुदगग्रैर्वा ।  
अथ वा न सर्वतः प्रागग्गैरेव परिस्तरणं किं तर्हि प्रागग्रैरुदगग्रैश्च ।  
तत्रोदगग्राः पश्चात्पुरस्ताच्च ॥९॥  
  
________________________  
  
  
आप्ग्स्-तात्_१।१३:  
अत्र च अग्निपदार्थविशेषप्रतिपत्त्यर्थ स्मार्तेष्वग्निर्निरूप्यते ।  
तत्र याज्ञवल्क्यवचनम् ।  
  
कर्म स्मार्त विवागाग्नौ कुर्वीत प्रत्यहं गृही ।  
(या।स्मृ।२-९७) इति ।  
अस्यार्थ---गृही गृहस्थः सपत्नीकः स्मार्त कर्म विवागाग्नौ   
औपासनाग्नौ कूर्वीत ।  
यस्य कर्मणाः प्रयोगे सङ्कल्पावघातान्वारम्भद्रव्यत्यागानुमत्यादिपदार्थद्वारा पत्न्यास्सहत्वं तत् कर्म स्वौपासने कुर्वीत इत्येतत् ।  
अथ वा यस्य अग्निसाध्यस्य कर्मणः फलं साक्षात् कर्मान्तरप्रणाल्या वा जायापतिगाम्यन्यतरगामि वा भवति तत्कर्म गृही स्वौपासने कुर्यात्,ऽकुर्वीतऽइत्यात्मनेपदश्रवणादिति ।  
  
एवं च स्मार्तानि पाकयज्ञसीमन्तादीनि औपासनाग्नौ कर्तव्यानि ।  
गृहप्रवेशो ऽपि तत्कर्मजन्यवास्तुशान्तेः जायापत्यायुराद्यर्थत्वादौपासन एव ।  
तथा पित्रादेर्मातामहादेश्च सपिण्डीकरणमप्यौपासने ।  
सपिण्डीकरणफलस्य प्रेतत्वनिवृत्त्या पितृत्वप्राप्तिरूपस्याभ्युदयिकमासिश्राद्धादौ सम्प्रदानार्थत्वात्, तत्फलस्य च जायापतिगामित्वादिति ।  
  
अत एव सपिण्डीकरणं सर्वैरपि पुत्रैर्न कर्तव्यम्, एकेनापि कृत्पुतृतया सम्प्रदानत्वसिद्धेः ।  
अतो यत्र पत्न्यास्सहत्वं क्रियाफलं वा जायापतिगामि तत्कर्म (१-ट।ठ-स्वैपासने।) औपासन एव ।  
यदि तु पुत्रो ऽनग्निरनुपनीतादिः संवत्सरे पूर्णे ऽवश्यं कर्तव्यत्वात् सपिण्डीकरणं करोति, तदा श्रोत्रियागारादाहृते ऽग्नौ;वोधायनेन ऽअथ वा श्रोत्रियागारादेव तमौपासनम्ऽ(बौ।गृ।६-२) इत्यौपासनसंस्तवात्, आचाराच्च ।  
  
अनुपनूतो ऽपि पुत्रश्श्राद्धाधिकार्येव, अर्हत्यनुपनीतो ऽपि विनाप्यग्निं विनाऽपदम् ॥  
(मनु। २-१७२)  
  
इति वचनात्, ऽऽन वब्रह्माभिव्याहारयोदन्यत्र स्वधानिनयनात्ऽ(गौ।ध।२-५) इति गौतमवचनस्थस्वधाशब्दस्य सकलीर्ध्वदैहिकप्रदर्शनार्थत्वाच्च ।  
  
भ्राता वा भ्रातृपुत्रो वा सपिण्डश्शष्य एव वा ।  
  
सपिण्डीकरणं कृत्वा कुर्यादभ्युदयं ततः ॥  
  
  
इति वचनात् यदा भ्रातृपुत्रादिः करोति तदा यथोक्तसहत्वफलभागित्वयोरभावात् श्रोत्रियागरादाहृताग्नावेव ॥  
  
  
अन्ये तु-भ्रात्रादिगतपितृत्वप्राप्तिरपि पुत्रगतपूतत्वादिफलवत् पतिगामि फलमित्यौपासने;तच्छिन्त्यम् ॥  
  
  
तथा जातकर्मचौलोपाकरणसमापनगोदानसमावर्तनान्यपि ।  
तथोमनयनमपि ।  
आचार्यकरणसिध्द्यर्थ मुपनयनमिति मते ऽपि नाचार्यस्यौपासने ।  
तस्य नित्यधार्यत्वात् ऽत्र्यहमेतमाग्निं धारयन्तिऽ(आप।गृ।११-१९) इति सूत्रविरोधात् ।  
विवाहोप्यस्मिन्, निर्मन्थ्ये वा, असभ्भवाद्विवाहजन्यौपासनस्य ।  
सम्भवे ऽपि प्रथमौपासनस्य, न तस्मिन् द्वितीयादिविवाहः ;ऽयां कामयेत राष्ट्रमस्यै प्रजा ,स्यादिति तस्या औपासनेऽइति प्रतिणार्यमौपासनभेदावगमात्, बौधायनीये अग्निद्वयसंसर्गविधानात्, आटाराट्ट ।  
कर्मार्थस्यौपासनस्य संस्कृते देशे, अनुपसमाहितस्यान्यस्य वाग्नेः, ऽयत्र क्व टाग्निम्ऽ(आप।ध।२-१-१३।) इति धर्मशास्त्रोक्तविधिना अग्निप्रतिष्ठापनं कर्तव्यम् ॥  
  
  
केचित्- इदं नाग्न्यङ्गं, कर्माङ्गमेवेति प्रतिकर्म कार्यम्, उखायां चाग्नेर्धारणमिति ॥  
  
  
अथ सूत्रं व्याख्यायते ।  
अग्निमिद्ध्वाइन्धीतेत्यर्थः ।  
यद्यप्यर्थप्राप्तमग्नेरिन्धनं तथाप्येतद्वचनात् इद्धमपि पुनरिन्धीत ।  
अत्र विध्यर्थे लिङ्गादौग्राह्ये क्त्वाग्रहणमिन्धनस्य परिस्तरणपूर्वकालतानियमार्थम् ।  
तेन इन्धनानन्तरं परिस्तरणमेव कार्य, न तु तयोर्ध्ये ऽवश्यकार्यमपि मूत्रनिरसनादि कर्मार्थसम्भारोपकल्पनं च ॥  
  
  
नन्वेकस्मिन् सूत्रे इन्धनपरिस्तरणयोर्विधाने वाक्यभेदस्स्यात्;सत्यम्, न तु सूत्रे वाक्यभेदो दोषः ;सूचनात् सूत्रमिति मिर्वचनात् ।  
  
इत्यमेव व्याख्यानं प्रयोजनं च सर्वत्र त्काग्रहणेषु ।  
प्रागग्रैर्दर्भैरग्निं परिस्तृणाति ।  
सर्वासु दिक्षु प्रागग्रैः कुशैरग्निं परिस्तृणाति ॥१२॥  
अथ वा प्रागग्रैरुदग्ग्रैश्च दर्भैरग्निं परिस्तृणाति ।  
दक्षिणत उत्तरश्च प्रागग्रैः, पश्चात् पुरस्ताच्चोदगग्रैः , ऽउदगग्राः पश्चात्पुरस्ताच्चऽ(आप।श्रौ।२-१४-१५) इति श्रौते दर्शनात् ।  
एतान् कुशान् दक्षिणानुत्तरान् करोति , उत्तराश्चाधरान्;बौधायनभरद्वाजगृह्याभ्या मुक्तत्वात् ।  
दक्षिणतः पक्ष उपरिष्टाद्भवत्यधस्यादुत्तरःऽइति ।  
अत्र ऽअग्निमिद्ध्वाऽइति प्रकृते ऽप्यग्नौ, ऽअग्निम्ऽइति पुनर्वचनं नियमार्थम्-अग्निमेव परिस्तृणाति नान्यदङ्गपीति ।  
तेन उत्तरेण पूर्वेण वा निहितमुदकं बहिरेव भवति ॥  
  
  
केचित्-इतन्त्रकेष्वपि कर्मस्वाग्निः परिस्तीर्य एवेति नियमार्थमिति ॥१३॥  
  
  
दक्षिणाग्रैः पित्र्येषु ॥ आप्ग्स्_१।१४ ॥  
  
  
दक्षिणाप्रागग्रैर्वा ॥ आप्ग्स्_१।१५ ॥  
  
  
चोम्मेन्तरिएस्:  
  
आप्ग्स्-अना_१।१५:  
तत्र दक्षिणाग्राः पश्चात् पुरस्ताच्च ॥१०॥  
  
________________________  
  
  
आप्ग्स्-तात्_१।१५:  
पित्र्येषु मासिश्राद्धादिषु कर्मसु सर्वासु दिक्षु दक्षिणाग्रैः परिस्तृणाति ॥ १४ ॥  
यज्वा दक्षिणाग्रैः प्रागग्रैश्च दर्भैः ।  
पश्चात्पिरस्ताच्च दक्षिणाग्रैः, उत्तरतो दक्ष्णतश्च प्रागग्रैः ।  
उत्तरानुत्तरान् दक्षिणांश्चाधारान् कुर्यात् ।  
तथा प्रागुपक्रम्य प्रसव्यं परिस्तृणाति ॥१५॥  
  
२ पात्रप्रयोगः ।  
  
उत्तरेणाग्निं दर्भान्त्संस्तीर्य द्वन्द्वं न्यञ्चि पात्राणि प्रयुनक्ति देवसंयुक्तानि ॥ आप्ग्स्_१।१६ ।  
  
चोम्मेन्तरिएस्:  
  
आप्ग्स्-अना_१।१६:  
परिस्तरणानन्तरं अग्नेरुत्तरतः पात्रप्रयोगार्त दर्भान् प्रागग्रान् संस्तृणाति ।  
प्रथितं स्तरणम् ।  
प्रयुनक्ति सादयति ।  
न्यञ्चि न्यग्भूतानि ।  
सर्वाणि च द्रव्याणि प्रयोजनवन्ति पात्रग्रहणेन गृह्यन्ते ।  
तेनोपनयनादौ मोखलादीनामपि सादनं भवति ।  
तत्र यानि देवसंयुक्तानि तानि द्वन्द्वं प्रयुनक्ति ।  
द्वे द्वे इत्यर्थः ।  
पार्वणादीनि देवकर्माणि ।  
अग्निग्रहणमनर्थकमविकृतत्वात् अग्निमिध्वेति ।  
ज्ञापकार्थ चैतत् ज्ञापयति-अग्निपरिस्तरणे विहितो ऽयं पात्रप्रयोगे नानुवर्तते इति ।  
कदा पुनरसौ ?दर्भाग्रविशेषस्तन्त्राभावे प्रवृत्तिश्च ।  
तेन पित्र्येष्वपि प्रागग्राणामेव संस्तरणं अग्नेश्चोत्तरतः तन्त्राभावे च पात्रप्रयोगाभावात् ।  
अदिकारात्त्वाग्निप्रतिपत्तावेव ।  
तदप्युभयं प्रतित्त्व्यं स्यात्  
  
अधिकारादेवः ॥११॥  
  
________________________  
  
  
आप्ग्स्-तात्_१।१६:  
अग्नेरुत्तरतो ऽदूरेण दर्भान् संस्तूणाति ।  
एते च प्रागग्राः, बौधायनगृह्यात् ।  
प्रथितं च स्तरणं, समुपसर्गात् ।  
उदक्च स्तरमापवर्गः ।  
पित्र्येष्वप्यग्नेरुत्तरत एव प्रागग्रैः, ऽउत्तरत उपचारो विहारः,(आप।प।२।१०) इति सिद्धे ऽपीहाप्युत्तरेणेति वचनात्, प्रकृते ऽप्यग्नौऽअग्निम् इत्यधिकशब्दस्य अधिकार्तपरत्वस्य युक्तत्वात्, परिस्तरणवद्विशेषस्यानुक्तेश्च ।  
अपवर्गस्तु दक्षिणत एव ।  
देवस्युक्तानिदेवकर्मसंयुक्तानि ।  
  
पात्राणिदर्व्यादीनि ।  
द्वन्द्वं,द्वे द्वे ।  
न्यञ्चि अधोबिलानि ।  
प्रयुनक्ति सादयति ।  
  
ननु-उत्तरत्र ऽमनुष्यसंयुक्तानिऽऽपितृसंयुक्तानिऽइति विशेषणेनैव सिद्धत्वात् ऽदेवसंयुक्तानिऽइति व्यर्थम् ।  
न;दैवानि हि कर्माणि द्विविधानि-पुरुषार्थरूपाणि मनुष्यसंस्कारकाणि च ।  
तत्रोभयत्रापि देवपात्राणां दर्व्यादीनां द्वन्द्वतासिध्द्यर्थत्वात् ॥१६॥  
  
  
तत्र मनुष्यस्स्कारकर्मार्थेषु केषुचित् पात्रेष्वपवादमाह-  
  
सकृदेव मनुष्यसंयुक्तानि ॥ आप्ग्स्_१।१७ ॥  
  
  
चोम्मेन्तरिएस्:  
  
आप्ग्स्-अना_१।१७:  
यानि मनुष्यसंयुक्तानि पात्राणि तानि सकृदेव प्रयुनक्ति, न द्वन्द्वम् ।  
मनुष्यकर्माणि विवाहादीनि ।  
एवकारः क्तियाभ्यावृत्तिप्रतिषेधार्थः ।  
पात्र बाहुल्यात् द्वाभ्यां बाहुभ्यां सादनाशक्तावप्युपायेन सकृदेव सादनमिति ।  
केचित् मेखलादीनामेव मनुष्यसंयुक्तानां सकृत् प्रयोगमिच्छन्ति, न होमार्थानाम् ।  
वयं तु मनुष्यसंयुक्तानि मनुष्यकर्मसंयुक्तानीत्यवोचाम ॥१२॥  
  
________________________  
  
  
आप्ग्स्-तात्_१।१७:  
मनुष्यसंयुक्तानि मनुष्यद्वारा संयुक्तानि अश्मवासोमेखलादीनि सकृदेव क्रियाभ्यावृत्तिपरिहारेण प्रयुनक्ति, पात्रबहुत्वे ऽप्युपायेन ।  
  
केचित्-मनुष्यसंस्कारकर्मसु दर्व्यादीन्यपि सकृदेवेति ॥१७॥  
  
  
एकैकशः पितृसंयुक्तानि ॥ आप्ग्स्_१।१८ ॥  
  
  
चोम्मेन्तरिएस्:  
  
आप्ग्स्-अना_१।१८:  
यानिपितृकर्मस्युक्तानि तान्येकैकशः प्रयुनक्ति एकमोकमित्यर्थः ॥१३॥  
  
________________________  
  
  
आप्ग्स्-तात्_१।१८:  
पितृकर्मार्थानि दर्व्यादीनि स्वधापात्रादीनि च एकमोकं प्रयुनक्ति ॥१८॥  
  
३ पवित्रसंस्कारः ।  
  
पवित्रयोस्सङ्कार आयामतः परीमाणं प्रोक्षणीसंस्कारः पात्रप्रोक्ष इति दर्शपूर्णमासवत्तूष्णीम् ॥ आप्ग्स्_१।१९ ॥  
  
  
चोम्मेन्तरिएस्:  
  
आप्ग्स्-अना_१।१९:  
पवित्रयोस्सम्म्कारः तृणं काष्ठं वे त्येवमादिः ।  
तयोरायामतो यत् परिमाणं दीर्घप्रमाणं प्रादेशमात्रा (आप।श्रौ।१-११-९।) वित्येतत् ।  
प्रोक्षणासंस्कारः"पवित्रान्तर्हितायामाग्निहोत्रहवण्या"(आप।श्रौ।१-११-९) मित्यादि ।  
तत्राग्निहोत्रहवण्या इहाभावात् पात्रान्तरं प्रापयते ।  
  
उत्तानानि पात्राणि इत्यादि पात्रप्रोक्षणम् ।  
तदेतत् पदार्थचतुष्टयं दर्शयति ।  
दर्शपूर्ममासयेरिवात्रापि कर्तव्यम् ।  
तूष्णीमिति मन्त्रप्रतिषेधः ।  
  
यथा प्रोक्षणे पात्राणामुक्ता क्रिया विस्रंसनञ्चेध्मस्यतदन्तर्भावादेव सिद्धम् ।  
इदं तु वचनं नियमार्थम्-पवित्रयोरेवायामत- परिमाणं यथा स्यात्  
  
इध्मस्य दर्भाग्रयोश्चाज्ये प्रत्यस्यमानयोर् मा भूदिति ।  
कथं पुनस्तत्र प्रसङ्गः ?एतदेव ज्ञापयति-भवत्यत्रापि दर्शपूर्णमासवत्तूष्णीं संस्कार इति ।  
आयामग्रहणमायामपरिमाणस्यैव पवित्रयोर्नियमेन य वा सङ्ख्यापरीमाणं दार्शपूर्णमासिकमेवेध्मस्य भवति ।  
तेनात्राविद्यमानेष्वनूयाजेषु न एकविंशातिदारुरिध्मो भवति ।  
उपहोमास्त्वनूयाजार्थे भवन्ति ॥१४॥  
  
________________________  
  
  
आप्ग्स्-तात्_१।१९:  
पवित्रयोस्संस्कारो दर्शपूर्ममासाभ्यां तुल्यं मन्त्रवर्ज कार्यः ।  
समावप्रच्छिन्नाग्रौ दर्भौ प्रादेशमात्रौ पवित्रे कुरुते, तृणं काष्ठं वान्तर्धाय छिनत्ति, न नखेन ।  
ततो।प उपस्पृशेत् ।  
ऽगौद्रराक्षसऽ(आप।प।२-९) इति वचनात् ।  
ततस्तयोर्मूलादारभ्याऽग्रादद्भिर्मार्जनम् ।  
तयोश्चायामतः परिमाणं दर्शपूर्णमासवदेव ।  
यद्यपि ऽपवित्रयोस्संस्कारो दर्शपूर्णमासवत्ऽइति वचनादेव तद्वदायामतः परिमाणं प्राप्तम्, तथापि यदायामतः पर्मामं प्रादेशमात्राविति तदेव तद्वत्, न त्विह पृथुत्वेनापि साम्यमित्येवमर्थ ऽआयामतः परिमाणम्ऽइति पुनर्वचनम् ॥  
  
  
केचित् -पवित्रयोरेवायामतः परिमाणं दर्शपूर्णमासवत्, न त्विध्मस्य दर्भाग्रयोश्चाज्ये प्रत्यस्यमानयोरिति नियमार्थ पुनर्वचनम् ।  
एवं ब्रुवतैव सूत्रकारेण दर्शपूर्णमासवत्तूष्णीमिध्मस्य दर्भाग्रयोश्च संस्कार- प्रसिद्ध वदभ्यनुज्ञातः ।  
तथैव चाचारः ।  
तेन खादिरः पालासो वा शुल्वसन्नद्ध इध्मो विस्रस्य त्रिः प्रोक्षितव्यः ।  
पार्वणे च पूर्वद्युस्सन्नद्धव्यः ।  
दर्भाग्रे च ऽतृणं काष्टं वा ऽ(आप।श्रौ।१-११-७।) इत्यादिविधिवा संस्कृत्याज्ये प्रत्यसितव्ये ।  
अत्र च यद्यप्ययमर्थः ऽआयामतःऽइति वा ऽपरिमाणंऽइति वान्यतरेण सिद्धः तथापि नियमान्तरार्थमेवमुक्तम् ।  
  
आयामत एव यत्परिमाणं तदेव पवित्रयोः दर्शपूर्णमासवत्, न सङ्ख्यातः परिमाणम् ।  
तेनेध्मस्य सङ्ख्यापरिमाणं दार्शपूर्णमासिकमेव ऽएकविंशतिदारुमिध्मम्ऽ; (आप।१-५।६) इति आयामस्यैव पवित्रयोर्नियमितत्वात् ।  
यद्यप्यनूयाजाभावादेकविंशत्या न कार्यम्;तथाप्येतद्वलात्तत्स्थाने जयादयः कल्प्याः- इत्यायुक्तं भूयिष्ठं च पूर्वव्याख्यानेनान्यथासिद्धे ऽपि सूत्रे कल्पयन्ति ॥  
  
  
प्रोक्षणीसंस्कारो ऽपि दर्शपूर्णमासवत्तूष्णीम् ।  
उदगग्राभ्यां पवित्राभ्यां अन्तर्हितायां वेकङ्कत्यां स्नुच्यप आनीय ताभ्यां त्रिरुत्पूय प्रोक्षेत् ।  
  
पात्रपेरोक्षणमपि तद्वत्तूष्णीम् ।  
उत्तानानि पात्राणि कृत्वेध्मं च विस्रस्य ताभिस्सपवित्रेण पाणिना त्रिः प्रोक्षेत् ॥१९॥  
  
४ प्रणीताप्रणयनम् ।  
  
अपरेणाग्निं पवित्रान्तर्हिते पात्रे ऽप आनीयोदगग्राभ्यां पवित्राभ्यां त्रिरुत्पूय समं प्राणैर्हृत्वोत्तरेणाग्निं दर्भेषु सादयित्वा दर्भैः प्रच्छाद्य ॥ आप्ग्स्_१।२० ॥  
  
  
चोम्मेन्तरिएस्:  
  
आप्ग्स्-अना_१।२०:  
पात्रप्रोक्षणानन्तरमपरेणाग्निं प्रणीतार्थेपानो पवित्रं निधाय तस्मिन्नुदगग्रे पवित्रे अन्तर्धायाप आनीय्य पवित्राभ्यां उदगग्राभ्यां त्रिरुत्पुनाति प्रागपवर्गम् ।  
अग्निग्रहणं पात्राधिकारात् ।  
अङ्गुष्ठोपकनीष्ठोभ्यामुत्तानाभ्यां पाणिभ्यामिति कल्पान्तरे दृष्टो विशेषः ।  
उत्पूय ता अपस्समं प्राणैर्हरति ।  
मुखेन तुल्यमित्यर्थः ।  
हृत्वोत्तरेणाग्निं दर्भेषु संस्तीर्णेषु सादयति ।  
अग्निग्रहणं पात्रैर्व्यवधानं मा भूदिति ।  
सादयित्वा दर्भैः प्रच्छादयति ।  
सर्वञ्चैतत् पवित्रहस्तः करोति ॥१५॥  
  
________________________  
  
  
आप्ग्स्-तात्_१।२०:  
अग्नेरदूरेण पश्चात् पवित्रान्तर्हिते कस्मिंश्चित् पात्रे ऽप आनीयोदगग्राभ्यां पवित्राभ्यां त्रिरुत्पुनाति ।  
अत्र प्रकृतयोरपि पवित्रयोः पुनर्ग्रहणात् पाण्योः प्रागग्रत्वमाचारसिद्धं ऽआङ्गुष्ठोपकनिश्ठिकाभ्यामुत्तानाभ्यां पाणिभ्याम्ऽ(आश्व।गृ।१-३-३।) इत्याश्वलायनोक्तं च ज्ञापितम् ।  
ततस्ता अपस्समं प्राणैर्हृत्वा प्रामस्थानभ्यां मुकनासिकाभ्यां सममुदूधृत्य उत्तरेणाग्निं पुनस्तीर्णेषु दर्भेषु सादयति, ऽदर्भाषुऽइति वचनात् ।  
  
अन्ये पूर्वस्तीर्णेषु ।  
ततो दर्भैः प्रच्छादयेतच् ।  
अत्र ऽअपरेणाग्निम्ऽइत्यग्निग्रहणं पात्राणामपरेण मा भूदिति ।  
ऽउत्तरेणाग्निम्ऽइति तु पात्रव्यवदाननिवृत्त्यर्तम् ॥२०॥  
  
५ ब्रह्मवरणम् ।  
  
ब्राह्मणं दक्षिणतो दर्भेषु निषाद्य ॥ आप्ग्स्_१।२१ ॥  
  
  
चोम्मेन्तरिएस्:  
  
आप्ग्स्-अना_१।२१:  
प्रकृतत्वादग्नेः दक्षिणत- ।  
तत्रापरेणाग्निं दक्षिणातिर्कम्य तूष्णीं तृमं निरस्योपवेशनमिच्छन्ति ।  
अग्रेणाग्निं परित्यान्ये ।  
  
ऽहौत्रब्रह्मत्वे स्वं कुर्वन् ब्रह्मासनमुपविश्य चि(छ)त्रमुत्तरासङ्गं कमण्डलुं वा तत्र कृत्वाधान्यत् कुर्या (खा०सू०१-१-२६।) दिति कल्पान्तरम् ।  
  
कृताकृतमाज्यहोमेषु परिस्तम् ।  
तथाज्यभागौ वा ब्रह्मा वेदा(त्या)श्वलायनः ॥१३॥  
  
________________________  
  
  
आप्ग्स्-तात्_१।२१:  
अग्निमिध्वेति प्रकृतत्वात् अग्नेर्दक्षिणतो दर्भेषु कञ्चिद्ब्रह्मणमुपवेशयेत् ।  
न तु दर्शपूर्ममासवद्ब्रह्माणं, समानविधानवचनानाम्  
  
चोदनालिङ्गानि विनात्र तदीयस्य ब्रह्ममः प्राप्त्यभावात्, ऽब्राह्मणं दक्षिणतो दर्भेषु निषाद्यऽइति कृत्स्नविधानाच्च ।  
तेनात्र ब्रह्मधर्भावरणतृणनिरसनादयो न कर्तव्याः ।  
पितृभूतर्त्विक्पक्षे ऽपि यः पितुर्ब्रह्मा स एवात्र निषाद्यत इति नियमो नास्ति ॥  
  
  
अन्ये तु-श्रौते ब्रह्मा दक्षिणेनाग्निं दर्बेषु निविष्टो दृष्ट- ।  
तथेव बह्वृचानां छन्दोगानां च गृह्ये ब्रह्मेत्येव चोदितः ।  
अतो ऽत्रापि ऽब्राह्मणं दक्षिणतऽ; इति लक्षणया ब्रह्मैव चोद्यते ।  
तेन सम्भवन्तो ब्रह्मधर्मा इहापीति ।  
तन्न, स्वगृह्यस्थस्य ब्राह्मणशब्दस्य श्रुत्यर्तत्यागेन परगृह्याल्लक्षणाश्रयणस्यायुक्तत्वात् ।  
न च दक्षिणतो निषदितस्य ब्राह्मममात्रस्य ब्रह्मत्वं सूत्रकारस्येष्टम् ।  
यदि हि तथा स्यात्, ऽयं ब्राह्मणं विद्यां विद्वांसं यशो नर्च्छेत्" (आप।श्रौ।१४-१३-७)। इत्यत्राल्पैरेवाश्ररैः ऽब्रह्मणे वरं ददातिऽइति ब्रूयात्, न पुनस्त्रिगुणैः ऽयो दक्षिणत आस्ते तस्मै वरं ददाति"(आप।श्रौ।१४-१३-९।) इति ।  
सम्भवतां धर्माणां प्राप्तौ मन्त्राणामपि प्राप्तिर्दुर्वारा ।  
ऽब्राह्मणं दक्षिणतो निषाद्यऽ; इत्यत्रानुक्तानां मन्त्रादीनां परिसङ्ख्येयं चेति वदतां चोक्तिरीत्या स्वार्तपरत्वे सम्भवति दोषत्रययुक्तपरिसङ्ख्याश्रयणं निर्हेतुकम् ॥२१॥  
  
६ आज्यसंस्कारः ।  
  
आज्यं विलाप्यापरेणाग्निं पवित्रान्तर्हितायामाज्यस्थाल्यामाज्यं निरूप्योदीचो ऽङ्गारान्निरूह्य तेष्वधिश्रित्य ज्वलतावद्युत्य द्वे दर्भाग्रे प्रत्यस्य त्रिः पर्यग्नि कृत्वोदगुद्वास्याङ्गारान् प्रत्यूह्योदगग्राभ्यां पवित्राभ्यां पुनराहारं त्रिरुत्पूय परित्रे अनुप्रहृत्य ॥ आप्ग्स्_१।२२ ॥  
  
  
चोम्मेन्तरिएस्:  
  
आप्ग्स्-अना_१।२२:  
अथाज्यसंस्कार- तत्र विलापनमाज्यस्य यस्मिन्कस्मिंश्चिदग्नौ भवति उत्तरत्राज्यग्रहणात् ।  
निर्वापःआनयनम् ।  
  
पुनराज्यग्रहणमनाघारे ऽपि कर्मणि संस्कारः आज्यस्य यथा स्यात् ।  
आज्यं सर्वत्र निरुप्य जुहोतीति ।  
निरूहणम्पृथक्करणम् ।  
उदग्वचनं पुत्र्येष्वपि यथा स्यात् ।  
एतोनोद्वासनं व्याख्यातम् ।  
अवद्योतनञ्ज्वलता तृणेनावदीपनम् ।  
तत्र द्वे दर्भाग्रे पवित्रवत्संस्कृत्याज्ये प्रत्यस्यति प्रक्षिपति ।  
द्वे ग्रहणमेकं वे त्यस्याग्निहोत्रदृष्टस्य विकल्पस्य प्रतिषेधार्थम् ।  
तेनाग्निहोत्रिके ऽपि तन्त्रे द्वे एव दर्भाग्रे भवतः ।  
ततस्तदाज्यं त्रिः प्रदक्षिणं पर्यग्नि करोति आज्यस्य सर्वतो ऽग्निं त्रिरावर्तयति तृणेनोल्मुकेन वा ।  
तत्र पित्र्येष्वपि प्रदक्षिणं पर्यग्निकरणमिच्छन्ति ।  
उद्वासनं निर्हरणम् ।  
प्रत्यूहन माग्निमा संसजैनम् ।  
पुनराहारं पुनराहृत्याहृत्य ।  
त्रीण्येतानि उत्पवनानि प्रत्यगपवर्गाणि ।  
अनुप्रहरणमग्नैः प्रकरणात्  
  
"विस्रस्याद्भिस्संस्पृश्ये"ति कल्पान्तरात् ॥  
  
  
इति श्रीहरदत्तविरचितायां गृह्यसूत्रवृत्तावनाकुलायां प्रथमः खण्डः ॥  
  
________________________  
  
  
आप्ग्स्-तात्_१।२२:  
यद्यपि ऽसर्पिराज्यं प्रतीयात्ऽ(आप।प।२-२५) इति परिभाषासिद्धं विलापनं, तथापि विलीनमप्याज्यं होमार्थे ऽग्नौ कर्मार्थ पुनर्विलापयेत् ।  
ततो ऽग्नेः पश्चात् स्थापितायां पवित्रान्तर्हितायामाज्यस्थाल्यां तदाज्यमानयेत् ।  
ऽआज्यं विलाप्यऽइति प्रकृते ऽपि पुनराज्यग्रहणमाज्यस्यैव निर्वापादयः न पुनः ऽदध्न एवाञ्जलिना जुहोति"(आप।गृ।२२-१०) इत्यत्र(२) पशुप्रभवस्य होमद्रव्यत्वे ऽपि यदीयतदीयन्यायाद्दध्नो भवेयुरित्येवमर्थम् ॥  
  
  
केचित्-- अतन्त्रके ऽपि कर्मण्याज्यं निर्वापादिभिस्संस्कार्यमित्येवमर्थमिति ॥  
  
  
अद्रिमित्यग्नेरेव पश्चात् न ब्राह्मणस्येति ।  
केचित्-अन्यस्मिन्नग्नौ विलपनं, होमार्थाग्नेरेव पश्चान्निर्वाप इत्येवमर्थमिति ॥  
  
  
अथाङ्रारानुदीचो निरूह्यनिर्र्वत्य, तेष्वङ्गारेषु आज्यधिश्रित्य, ज्वलता तृणेनावद्युत्य अधोगामिन्या दीप्त्या द्योतयित्वा, द्वे दर्भाग्रे अनियतायामे तृणाद्यन्तर्धाय छित्वाद्भिस्संस्पृश्य ते युगपदाज्ये प्रक्षिपेत् ऽद्वेऽइत्यधिकशब्दात्, आचाराच्च ।  
अथोल्मुकमादायाज्ये प्रदक्षिणं त्रिः पर्यग्नि कृत्वा समन्ततो ऽग्निमावर्त्य तदुदगवतारयेत् ।  
अत्र निरूहणोद्वासनयोरुदगपवर्गस्य ऽतथापवर्गःऽ(आप।गृ।१-६) इति सिद्धस्य पुनर्विधानमेतयोर्नित्यमुदगेवापवर्गः न तु दैवे विकल्पेनापि प्रागपवर्गः, नापि पित्र्ये दक्षिणतो ऽपवर्ग इति नियमार्थम् ।  
तथैव पित्र्येष्वेतयोर्मध्यस्थं पर्यग्निकरणमपि सन्दंशन्यायाद्दैववत्प्रदक्षिणमेव ।  
इत्थमेव शिष्टाचारः ।  
ततो ऽङ्गारान् पूर्व निरूढान्प्रत्यूह्य पुनरायतनस्थाग्निना संयोज्य ।  
अत्राज्यसंस्कारकाणां अङ्गाराणां प्रयूहनविधानात् ऽअपृवृत्ते कर्मणिऽ(आप।परि।४-२१) इति न लौकिकत्वम् ।  
अवदेयोतनपर्यग्निकरणाग्नयोस्तु यदा आयतनस्थादुपादानं तदा तयोरग्नयेरपवृत्तकर्मत्वेन लौकिकत्वात् त्त्यागः ।  
यदा तु निरूढात् तदा तदा तस्मिन्नेव क्षेपः ।  
अथ पूर्ववदुदगग्राभ्यां पवित्राभ्याम्पुनराहारं त्रिरुत्पूयपुनराहृत्याहृत्य त्रिरुत्पूय ।  
अत्र पुरस्तादारभ्य पश्चान्नीत्वा पुरस्तात् परिसमाप्तिः ।  
केचित्- आङो बलाद्विपरीतमाहुः ॥  
  
  
ततस्ते पवित्रे अनुप्रहृत्यईचारानुकूलं प्रहृत्य, यदि ग्रन्थिस्स्यात् तदा विस्रस्याद्भिससंस्पृश्य प्रागग्रे अग्नौ प्रहरेदित्यर्थः ॥२२॥  
  
  
इतिश्रीसुदर्शनाचार्यकृते गृह्यतात्पर्यदर्शने प्रथमः खण्डः  
  
इत्यापस्तम्बीये गृह्यप्रश्ने प्रथमः खण्डः ॥  
  
  
द्वितीयः खण्डः  
७ दर्वीसंस्कारः ।  
  
येन जुहोति तदग्नौ प्रतितप्य दर्भैः सम्मृज्य पुनः प्रतितप्य प्रोक्ष्य निधाय दर्भानद्भिस्संस्पृश्याग्नौ प्रहरति ॥ आप्ग्स्_२।१ ॥  
  
  
चोम्मेन्तरिएस्:  
  
आप्ग्स्-अना_२।१:  
सम्मार्जनं सुग्वत् ।  
प्रतितपनन्न्यग्भूतस्य तपनम् ।  
अग्निग्रहणमनर्धकम् , अन्यत्र प्रतितपनस्यासम्भवात् ।  
तत्क्रियते दर्शपूर्णमासयोस्सम्मार्जने ये धर्मास्तेषामिह प्राप्त्यर्थमाहवनीये गार्हपत्ये वा चोदितं यत्प्रतितपनं तदस्मिन्नग्नौ भवतीति ।  
अग्निमात्रं भिद्यते ।  
  
अन्यत् समानं"सुवमग्रैरित्यादि (आप।श्रौ।२-४४) ।  
अग्नौ प्रहरतीति पुनरग्निग्रहणं सुक्सम्मार्जनधर्मा इह प्रवर्तन्त इति ।  
पाकयज्ञेषु च दर्व्या होमः, कल्पान्तरे दृष्टत्वाद्दर्शनाच्च ।  
यजयं समावर्तने दर्व्यामादायाज्येनाभ्यानायन्नित्यन्यपरे वाक्ये दर्वीं प्राप्तां दर्शयति ।  
यच्चायं सकृदुपहत्येति उपघातं स्थालीपाकाद्दर्शयति तदपि नादर्व्यामुपपद्यते ।  
तत्राज्यहोमेष्वेका दर्वी ।  
स्थालीपाकेषु द्वे होमार्थ चावदानार्थ च ।  
  
उभयोरपि सम्मार्जनम् ।  
अवदानस्य होमार्थत्वात् यथाग्निहोत्रे स्रुवस्य ।  
तत्र दर्वीमग्नौ प्रतितप्येति वक्तव्यम् ।  
येन जुहोतीति किमुच्यते ?  
  
"मध्यमेनान्तमेन वा पलाशपर्णेमे"त्यत्रापि यथा स्यात्, अग्निहोत्रे आग्निहोत्रिके च तन्त्रे यथा स्यादिति ।  
यद्येवमञ्जलेरपि प्रसङ्गः ।  
  
विवाहसर्पयज्ञादिषु ज्ञापकात् सिद्धम् ।  
यदयमौपकार्ये पार्वणवदिति यत्नं करोति तत् ज्ञापयति-अञ्जलिहोमा अधर्मग्राहकाः यावदुक्तधर्माण इति ।  
तेन सादनादि त्रयमञ्जलेर्न भवति ॥१॥  
  
________________________  
  
  
आप्ग्स्-तात्_२।१:  
येन पात्रेण दर्व्या स्रुवेणाञ्जलिना वा जुहोति तदग्नौ प्रतितप्येत्यादि व्यक्तार्थम् ।  
दर्व्याश्च होमपात्रत्वं ऽदर्व्यामाधायाज्येनाभ्यानायन्ऽ(आप।गृ।१२-९) इत्यन्यपरे वाक्ये सिद्धवद्दर्शनात्, आचाराच्च ।  
बोधायनेनतु ऽनिऋतिगृहीता दर्वीऽइति   
  
दर्वीनिन्दा स्नुवविधानार्था, न तु दर्व्या निषेधार्था ।  
अतो दर्वीस्नुवयोर्विकल्पः ।  
तत्र केवलाज्यहोमेषु एकैव दर्वी स्रुवो वा, उपस्तरणाद्यभावात् ।  
चर्वादिहोमेषु तु द्वे दर्व्यौ स्रुवौ वा उपस्तरणाद्यर्थ होमार्थ च ।  
उपस्तरणाद्यर्थस्यापि संस्कारः, उपस्तरणादि प्रदानान्तस्य होमपदार्थत्वात्, श्रौते स्रुवस्यापि संस्कारदर्शनात्, आचाराच्च ।  
दर्व्यादीनां त्रयाणां तन्त्रवद्धोमेष्वेव संस्कारः, अतन्त्रकेषु तन्त्रान्तर्गतधर्मानुपपत्ते- ।  
तेन ऽअनुगतो ऽपि वोत्तरया जुहुयात्ऽ(आप।गृ।५-२०)ऽसर्षपान् फलीकरणमिश्रान्ऽ(आप।गृ।१५-६) इत्यादिषु न दर्व्यादीनां संस्कार- ।  
अत्राग्नौ प्रतितप्याग्नौ प्रहरतीत्यर्थस्द्धाग्निग्रहणमेवनामायं कृत्स्नविधिरिति ज्ञापयितुम् ।  
तेन ऽस्रुवमग्रेऽ(तै।ब्रा।३।३-१)  
  
इत्याद्यैष्टिकस्रुक्सम्मार्जनधर्माणामिहानुपपत्तिप्रसङ्ग एव ।  
  
केचित्-आग्नौ प्रतितप्याग्नौ प्रहरतीति प्रयोजनान्तरशून्यादग्निग्रहणादैष्टिकस्रुक्सम्मार्गधर्मा इहापि भवन्तीति ।  
  
प्रतितपनं त्वस्मिन्नेवाग्नौ ।  
इह च सम्मार्गदर्भाणामग्नावेव प्रहरणम्, न पुनर्वैकल्पिकम् ।  
तथा ऽयेन जुहोतीऽत्यत्र सामान्यवचनम्  
  
ऽमध्यमेनान्तमेन वा पलाशपर्णेनऽ(आप।गृ।२२-४) इत्याद्यतन्त्रके ऽपि कर्मणि आग्निहोत्रिके च विधौ होमार्थपात्रस्यापि संस्कारो यथा स्यादित्येवमर्थम् ।  
अञ्जलेस्त्वपूपहोमे अवदानप्राप्त्यर्थेम ऽपार्वणवत्"(आप।गृ।२२-१) इति यन्तेनाञ्जलिहोमा अपूर्वा यावदुक्तधर्माण इति  
  
ज्ञापनान्न संस्कार इति ॥१॥  
  
  
शम्याः परिध्यर्थे विवाहोपनयसमावर्तनसीमन्तचौलगोदानप्रायश्चित्तेषु ॥ आप्ग्स्_२।२ ॥  
  
  
चोम्मेन्तरिएस्:  
  
आप्ग्स्-अना_२।२:  
अथ परिधीन् परिदधाति ।  
दर्शपूर्णमासवत्सर्व तूष्णीं तत आधारसमिधौ ।  
कुत एतत्?प्रसिद्धवदभ्यानुज्ञानाच्छम्याः परिध्यर्थ इतिपरिध्यर्थेपरिधिकार्य इत्यर्थ- ।  
शम्याःलोकप्रसिद्धाः युरप्रान्तयोः छिद्रैषु कीलरूपाः काष्ठाविशेषा- ।  
तासां सहेध्मेन सन्नहनम् ।  
  
प्रायश्चित्तंअद्भुतोत्पातप्रायश्चित्तम् ।  
विवाहे च हृदयसंसर्गार्थे सर्वत्र शम्याः ।  
विवाहादिभ्यो ऽन्यत्र सर्वत्र पार्वणादिषु परिधय एव ।  
  
चौलग्रहणमनर्थकं सीमन्तातिदेशात् सिद्धम् ।  
ज्ञापकार्थन्तु, एतत् ज्ञापयति-विवाहादिष्विह सङ्कीर्त्तेष्वेव सम्याः, न तैरतिदिष्टेषु इति ।  
तेन सीमन्तादतिदिष्टे पुंसवने परिधय एव ।  
पार्वणादिषु च पक्कहोमेषु तथा"एवमत ऊर्ध्व"मिति वैवाहिकेन स्थालीपाकादिति दर्शनात् प्रसङ्गः ॥  २ ॥  
  
________________________  
  
  
आप्ग्स्-तात्_२।२:  
विवाहादिषु कर्मसुपरिध्यर्थेपरिधानां कार्ये परिधीनां स्थान इति यावत्,शम्याः युगकीलका भवन्ति ।  
ताश्च पलाशादीनामन्यतमेन कॢप्ताः परिधिस्थौल्यायामाः, तत्स्थानापन्नत्वात् ।  
युक्तं चैतत्, यस्मादेवैविधेविषयै वार्तिककारपादैरुक्तम्--  
  
ऽसम्भवन्ती खलेवाली खादिरी किन्नु ब्ध्यते ।  
इति ॥  
  
  
अत्र विवाहशब्देन स्थालीपाकवर्जितः साङ्गो विवाहो गृह्यते ।  
तद्वर्जनकारणं पार्वणैनेत्यत्र वक्ष्यामः ।  
सीमन्ते शम्याविधानादेव तद्विकारे चौले चौलविकारे च गोदाने सम्याप्राप्तावपि तयोर्ग्रहणं सीमन्तविकारे ऽपि पुंसवने तासां निवृत्त्यर्थम् ।  
प्रायश्चित्तं च ऽअगारस्थूणाविरोहणेऽ(आप।गृ।२३-९) इत्यादिना विहितम् ।  
अत्र च ऽपलाशकार्र्ष्मयऽ(आप।श्रौ१-५-८)इत्यादिसूत्रोक्तगुणयुक्तांस्त्रीन् परिधीन् संस्पृष्टान् ।  
ऽपरिधीन् परिदधारिऽ(तै।ब्रा।३-३-७) इत्यादि विधानात् तूष्णीं परिदध्यादिति सूत्रकारस्याभिप्राय-, ऽशम्या- परिध्यर्थेऽइति सिद्धवत्परिधीनङ्गीकृत्य तत्स्थाने सम्याविधानात्, आचाराच्च ॥२॥  
  
८ अग्नेः पूर्व परिषेचनम् ।  
  
अग्निं परिषिञ्चत्यदिते ऽनुमन्यस्वे ति दक्षिणतः प्रचीन मनुमते ऽनुमन्यस्वेति पश्चादुदीचीनं सरस्वते ऽनुमन्यस्वे त्युत्तरतः प्राचीनं देव सवितः प्रसुवे ति समन्तम् ॥ आप्ग्स्_२।३ ॥  
  
  
चोम्मेन्तरिएस्:  
  
आप्ग्स्-अना_२।३:  
परिषेचनमुदकेन पर्युक्षणम् ।  
अग्निग्रहणं परिध्यधिकाराद्बहीःपरिधिर्माभूदिति ।  
प्राचीनमुदीचानमित्युच्यते प्रागुदग्वा(ग्चा) यतं परिषेचनकर्म यथा#अदिति ।  
तथापवर्गस्तु परिभाषासिद्ध एव ।  
ऽदेव सवितः प्रसुवेऽत् एतावान् मन्त्रः कल्पान्तरेषु भूयस्सु तथा दर्शनात् ।  
  
बोधायनीये च विस्पष्टमेतत् ऽअन्वमंस्थाः प्रासावीरित् मन्त्रान्तान् सन्नमयतीऽ(बौ।गृ।१-४।७) ति ।  
छन्दोगानामेव त्वयं मन्त्रादिः ।  
समन्तं सम इत्यर्थः ।  
तत्र पुरस्तादुपक्रम्य प्रदक्षिणं सर्वत्र प्रतिमन्त्रमुदकदानम् ॥३॥  
  
________________________  
  
  
आप्ग्स्-तात्_२।३:  
अग्निमेवोदकेन परिषिञ्चति न परिध्याङ्गमपि ।  
तद्विधिमाह-आदिते ऽनुमन्यस्वेत्यादिना ।  
प्राचीनं प्रागायतम् ।  
  
उदीचानमुदगायतम् ।  
समन्तंसर्वतः ।  
अत्र ऽदेव सवितः प्रसुवऽइत्येतावानेव मन्त्रः, नर्च आदिप्रदेशः ।  
तथा नोत्तरे परिषेचने ऽप्रासावीऽरिति प्रसुवपदस्योहः ।  
वैश्वदेवकाण्डे एकाग्निविधावेवमोवाम्नातानां ऽअदिते ऽनिमन्यस्वऽइत्यादानामष्टानां यजुषां पूर्वोत्तरपरिषेचनस्थेष्वष्टसु व्यापारेषु श्रुतिस्थानाभ्यां विनियोगात्, वाजपेयप्रकरणस्थाया ऋचः स्वतो ऽत्रापि विनियोगायोग्यत्वात्, आदिप्रदेशे समुदायलक्षणापत्तेः, यजु प्राये मन्त्राष्टके ऋचो ऽप्रतीतत्वात्, ऊहपक्षे आर्षपाठबाधप्रसङ्गात्, ऽतस्मादृचं नोहेत्ऽइति बह्वृचश्रुतिविप्रतिषिद्धस्य ग्रहणप्रसङ्गात्, अस्मदीयानामाचाराच्च ।  
विस्पष्टं चैतत् बोधायनानां, ऽश्रन्वमंस्थाः प्रासावीरिति मन्त्रान्तान् सन्नमयतिऽ(बौ।गृ।१-४-३७) इति ।  
एवं चोत्तरपरिषेचने ऽअन्वमंस्थाः प्रासावीः ऽइति पूर्वमन्त्रेभ्यो विशेषमात्रस्य पाठः न पुनरबहः ।  
यथाग्नौ ऽएतेनैव त्रैष्टुभेनछन्दसाहरिष्टकामुपदधेऽ; इति ।  
सन्नामशब्दश्चात्र गौणः ।  
अत एवैते मन्त्राः वैश्वदेवकाण्डमुपाकृत्य प्रागुत्सर्जनादध्येतव्याः, ब्राह्मयज्ञपारायणयोश्च ॥३॥  
  
  
पैतृकेषु समन्तमेव तूष्णीम् ॥ आप्ग्स्_२।४ ॥  
  
  
चोम्मेन्तरिएस्:  
  
आप्ग्स्-अना_२।४:  
अक्रियमाण एवकारे समन्तपरिषेचने मन्त्रप्रतिषेधार्थमेतत् स्यात् ।  
एवकारात्तु दक्षिणतः प्राचीनमित्यादे- त्रयस्य निवृत्तिः ॥४॥  
  
________________________  
  
  
आप्ग्स्-तात्_२।४:  
पैतृकेषु कर्मसु समन्तमेव परिषिञ्चति, न दक्षिणत- प्राचीनम्ऽइत्यादि ।  
तच्च तूष्णीम् ॥४॥  
  
९ इध्माधानं, आघारहोमश्च ।  
  
इध्ममाधायाघारावाघारयति दर्शपूर्णमासवत्तूष्णीम् ॥ आप्ग्स्_२।५ ॥  
  
  
चोम्मेन्तरिएस्:  
  
आप्ग्स्-अना_२।५:  
इध्म इति समुदायस्योपदेशात् पञ्चदशादारुमिध्मं सकृदेवादधाति ।  
ऽअभिघार्येऽति कल्पान्तरं दर्शपूर्णमासवदित्त्युत्तरं परिधिसन्धिमन्ववहृत्य दक्षिणं परिधिसन्धिमन्ववहृत्येत्येवमादिता विधाने तूष्णीमिति मन्त्रोच्चारणप्रतिषैध- ।  
तेन"प्रजापतिं मनसा झ्याय"न्नित्यैतदपि न भवति ।  
मनसा मन्त्रोच्चारणं तत्र विधीयत इति कृत्वा काम्यानामाधारकल्पानामिहाप्रवृत्तिः प्रकृतिविषयत्वात्तेषाम् ।  
केचित् स्रुवेण पूर्वमाघारमिच्छन्ति ।  
अन्ये पुनः उभावपि दर्व्यैव वेदोपभृतोरभावात् उपयमनमपि न भवति ।  
आसीन एव चोतरमप्याधारं जुहोति ।  
न चाभिप्राणिति ।  
अत्र प्रमाणमुपरिष्टाद्वक्ष्यामः ॥४॥  
  
________________________  
  
  
आप्ग्स्-तात्_२।५:  
इध्ममग्नावादधाति ।  
स च खादिरः पालाशो वा पञ्चदशसङ्ख्याकोर्ऽथलक्षणस्थौल्यायामः, इध्मनामधेयात्, श्रौते दर्शनाच्च ।  
  
युगपच्चाधानम्, ऽइध्मम्ऽइत्येकवचनेन समुदायस्य विवक्षितत्वात् ।  
तच्च तूष्णीम्, मन्त्रस्याविधानात् ॥  
  
  
अन्ये-ऽतूष्णाम्ऽइत्यारभ्येदमेकं सूत्रं क-त्वा हिरण्यकेशिनां योमन्त्रः ऽअयं त इध्मः इति , सः ऽअनुक्तमन्यतो ग्राह्यम् ऽइति न्यायेन नोपसंहर्तव्य इति व्याचक्षते ।  
तेषां पैतृकेषु समन्तपरिषेचनं समन्त्रकं स्यात् ।  
  
केचित्-गृह्यान्तरात्, इध्मो ऽभिधार्याधेयः इति ॥  
  
  
आघारौआघारनामकौ होमौ द्वौ ।  
आघारयति दीर्घधारया जुहोति, दर्शपूर्णमासवत् ।  
ऽउत्तरं परिधिसन्धिमन्ववहृत्य॥। दक्षिणाप्राञ्चं ऋजुं सन्ततं ज्योतिष्मत्याघारमाघारयन् सर्वाणीध्मकाष्ठानि संस्पर्शयक्ति (आप।श्रौ।२-१२-७) ऽदक्षिणं परिधिसन्धिमन्ववहृत्यऽ(आप।श्रौ।२-१३-११)  
  
ऽप्राञ्चमुदञ्चम्ऽ(आप।श्रौ।२-१४-१) इत्यादि ऽऋजू प्राञ्चौ होतव्यौ तिर्यञ्चौ वा व्यतिषक्तावव्यातिषक्तौ वा ऽ(आप।श्रौ।२-१२-८) इति वैकल्पिकास्त्रय आघारपक्षा एव दर्शपूर्णमासाभ्यां तुल्यं कर्तव्याः;न पुनर्द्वितीयाघारस्य ऽपूर्वोर्धे मध्ये पश्चार्धे वा जुहुयात्ऽ; (आप।श्रौ।२-१४-८) इत्यनाघारपक्षो ऽपि ।  
इमौ च द्वावप्यासीनोदर्व्या तूष्णीमाघारयति, दुर्वीहोमानामपूर्वत्वेनैष्टिकाघारधर्माणां मन्त्राणां चाप्राप्तौः ।  
तूष्णीमिति ऽतूष्णीं पञ्चाज्याहुतीर्हुत्वाऽ(आप।गृ।२२-४) इतिवत् स्वाहाकारस्यापि निवृत्त्यर्थम् ।  
अत उभयोरप्याघारयोः प्रजापतिर्देवता ऽयत्तूष्णीं ।  
तत्प्राजापत्यम् ।  
(तै।ब्रा।२-१-४) इति श्रुते- ।  
कथं पुनरिमावजुहोतिचोदनौ दर्वीहोमौ ?उच्यते-यद्यपि जुहोतीत्येवं न चोदनास्ति। तथाप्याघारयतीति दीर्घधा एगुणकजुहोतिचोदनार्थत्वात्, याज्ञिकप्रसिद्धेश्च दर्वीहोमावेव ।  
किञ्च अथाज्यभागौ जुहोतिऽ(आप।गृ।२-६) इत्याज्यभागौ स्पष्टमेव दर्वीहोमौ;तत्साहचर्यादाघारावपि तथा ।  
यथा अंशोरनारभ्याधीतस्य विनियोगसन्निधेरङावे ऽप्यदाभ्यसाहचर्यात् सोमनियोगसम्बन्धः ।  
  
एवं वा व्याख्यानम्-आधारावाघारयति ।  
ऽपुरस्तादुदग्वोपक्रम-ऽ(आप।ग।१-५) इत्येतस्मात्परत्वेन प्रबलां ऽतथापवर्गःऽ(आप।गृ।१-६)  
  
इति गार्ह्यपरिभाषामनुसृत्य प्रागपवर्गाभ्यामुदगपवर्गाभ्यां वा दीर्घधाराभ्यां जुहोति, न तु कोणदिगपवर्गाभ्याम् ।  
नाप्यैष्टिकाघारधर्मा मन्त्राश्च, अपूर्वत्वादेव ।  
जेवते तु दर्शपूर्णमासवत् प्रथमस्य प्रजापतिः, द्वितीयस्येन्द्र इत्यर्थ- ।  
तूष्णीमिति पूर्ववदेव ।  
  
अन्ये तु आघाराविति नामधेयं ऽमासमाग्निहोत्रं जुहोतिऽइतिवत् ऐष्टिकाघारधर्मातिदेशकम् ।  
अत्र स्रुवेण ध्रुवाया आज्यमादाय आसीनो ऽन्यमाघारमाघारयन् (आप।श्रौ।२-१२-७) ऽजुह्वेहीति जुहूमादत्तेऽ(आप।श्रौ।२-१३-२) इत्यादिषु सर्वेषु आघारधर्मेषु तन्मन्त्रेषु च प्राप्तेषु ऽआघारावाघारयतिऽइति परिसङ्ख्याथम् ।  
आघारयतीति दीर्घधाराधर्मकावेव होमौकुर्यात्, नान्यधर्मकाविति ।  
ऽतूष्णीऽमिति तुधर्मावान्तरभेदानां मन्त्राणां निवृत्त्यर्थम् ।  
दर्शपूर्णमासवदिति त्वनर्तकमेवेत्याहुः ।  
तन्न;दर्वीहोमयोरपूर्वयोः विशेषतश्चाङ्गभूतयोः-  
  
धर्मातिदेशानपेक्षत्वात्, स्वतश्च नाम्नो धर्मलक्षणाया अयुक्तत्वात्, आघारयतीत्यत्र च सति गत्यन्तरे परिसङ्ख्याया अन्याय्यत्वात्, आघारव्यतिरिक्तधर्मपरिसङ्ख्याने चातिदेशवैफल्यात्, परिसङ्ख्यायाश्च मन्त्रपरिसङ्ख्याने ऽपि सामर्थ्यात् तूष्णीम्पदस्य वैयर्थ्यापत्तेः ऽदर्शपूर्णमासवद्ऽइति पदं व्यर्थमिति स्वेनैवोक्तत्वात्, ऽआघारावाघारयतिऽति च पदयोरतिदेशपरिसङ्ख्यार्थत्वे होमविधायकशब्दाभावात्, तद्भावाय च परिसङ्ख्यात्यागे सर्वेषामाघारधर्माणां श्ष्टाचारविरुद्धानुष्ठानापातात्, आज्यभागादीनामपीत्थमतिदेशे अभ्युपेये तत्राप्यैष्टिकाज्यभागादिधर्माणां सर्वेषामनुष्ठानप्रसङ्गाच्च ।  
तस्मात् पूर्वे एव व्याख्याने सुष्ठु ।  
  
यतो ऽपूर्वावेवाघारौ, यतश्च ऽसमिदभावश्च, अग्निहोत्रवर्जम् (आप।प।३-८,९) इति परिभाषा, अत एव आघारसमिधो र्निवृत्तिः ।  
  
अन्ये कुर्वन्ति ।  
तस्मिन् पक्षे परिधिनिधानानन्तरम्;श्रौते तथा दृष्टत्वात् ।  
अनूयाजसमित् अनुयादाभावादेव निवृत्ता ।  
तेनेध्मसन्नहनं परिधिभिस्सहाष्टादशधा, विशातिधा वा न पुनरेकविंशतिधा ॥५॥  
  
१० आज्यभागहोमौ ।  
  
अथाज्यभागौ जुहोत्यग्नये स्वाहेत्युत्तरार्धपूर्वार्धे सोमाय स्वाहेति दक्षिणार्धपूर्वार्धे समं पूर्वेण ॥ आप्ग्स्_२।६ ॥  
  
  
चोम्मेन्तरिएस्:  
  
आप्ग्स्-अना_२।६:  
अग्रेरुत्तरभाग उत्तरार्धः, पूर्वभागः पूर्वाधः तयोरन्तरालंउत्तरार्धपूर्वार्धः ।  
सममित्नि देशतः ।  
समं तौ होतव्यौ न विषमावित्यर्थः ।  
उपदेशादाघारानन्तर्ये सिद्धे अथेति वचनं सम्बोधनार्थम् ।  
किं सिद्धं भवति ?आघारयोराज्यभागयोश्च साधर्म्य सिद्धं भवति ।  
तेन जेयोतिष्मत्यग्नौ होमः ।  
आघारयोः प्रसिद्धो धर्मः ।  
तस्याज्यभागयोरपि प्रवृत्तिः ।  
  
तथा आज्वभागयोः प्रसिद्धो धर्मः आसीनहोमो ऽप्युच्छ्वासाभावश्च ।  
तस्याघारयोरपि प्रवृत्तिः ।  
तेन यदुक्तमुत्तरस्मिन्नप्याघारे स्थानाभिप्राणने न भवत इति तदुपपन्नं भवति ।  
आज्यभागावितिहोमयोस्सञ्ज्ञा ।  
प्रयोजनमग्नेरुपसमाधानाद्याज्यभागान्त इत्येवमादयः ॥६॥  
  
________________________  
  
  
आप्ग्स्-तात्_२।६:  
इथ आघारानन्तरं अर्थकृत्यमप्यकृत्वाऽज्यभागनामकावपूर्वौ होमौ जुहोति ।  
तत्र प्रथममग्नये स्वाहेति मन्त्रेणाग्नेरुत्तरार्धपूर्वार्धे,  प्रागुदीज्यामित्र्तः ।  
द्वितीयं सोमाय स्वाहेतिदक्षिणार्धपूर्वोर्धे, दक्षिणपूर्वस्यामित्यर्थः ।  
समं पूर्वेण आघारसम्भेदमवधिं कृत्वाक्ष्णया रज्वा यावत्यन्तरे पूर्वो हुतः तावत्यन्तर एवोत्तरं जुहोति, न पुनस्सन्निकृष्टं विप्रकृष्टं वा ॥६॥  
  
११ प्रधानहोमानन्तरं जयादीनां विधानम् ।  
  
यथोपदेशं प्रधानाहुतीर्हुत्वा जयाभ्यातानान्राष्ट्रभृतः प्राजापत्यां व्याहृतीर्विहृताः सौविष्टकृतीमित्त्युपजुहोति । यदस्य कर्मणो ऽत्यरीरिचं यद्वा न्यूनमिहाकरम् । अग्निष्टत्स्विष्टकृद्विद्वान्त्सर्वस्विष्टं सुहुतं करोतु स्वाहेति ॥ आप्ग्स्_२।७ ॥  
  
  
चोम्मेन्तरिएस्:  
  
आप्ग्स्-अना_२।७:  
यथोपदेशमिति ।  
यस्मिन् यस्मिन् कर्मणि या- प्रधानाहुतय इत्युपद्श्यन्ते, यथा"अन्वारब्धायामुत्तरा आहुती" (आप।गृ।१४२)रितितास्ता इत्यर्तः ।  
जयाः "चित्तञ्च चित्तिश्च"(तै।सं।३-४-४) इत्येवमादयः ।  
अभ्यातानाः "अग्निर्भूतानां (तै।सं।३-४-५) इत्यादय- ।  
राष्ट्रभृत- "ऋताषाडृतधामे"(तै।सं।३-४-७) त्यादयः ।  
प्रजापते न त्वदेतानीत्येषाप्राजापत्या ।  
  
व्याहृतयः प्रसिद्धाः ।  
विदृतवचनं समस्तनिवृत्त्यर्थम् ।  
एतेषामनुपदेशः सिद्धत्त्वात् ।  
सौविष्टकृती अप्रसिद्धत्त्वात् पठिता ।  
  
नन्वेषापि सूत्रे पठिता -"यदस्य कर्मणो ऽत्यरीरिचं यद्वान्यूनमिहाकरम् ।  
अग्निष्टत्स्विष्टकृद्विद्वान्त्सर्व स्विष्टं सुहुतं करोतु स्वाहे"ति सर्वप्रायश्चित्तेषु, (आप।श्रौ।३-१२-९) एवं तर्हि एतत् ज्ञापयति पाकयज्ञविधिरयं अन्येषामपि केषाञ्चित् साधारण इति ।  
दृश्यते च कालगिरेयाणामनेन प्रवृत्ति- विवाहादिषु"कर्मसु"ये होमाश्चोदिताः तेष्वेतस्य प्राप्त्यर्थ तेषां कालोपदेशार्तमिदम् ।  
जयादीनां पुरस्तादाज्यभागयोश्चोपरिष्ठात् प्रधानाहुतय इति नार्थः ।  
एतदर्थेनानेन तत्रैवोभयोरप्युपदिष्टत्वात् ।  
ऽअग्नेरुपसमाधानाद्यज्यभागान्त उत्तराहुतीर्हुत्वाऽइति"स्थालीपाकाज्जुहोति"इत्यतिदेशात् तत्र प्राप्तिः ।  
पार्वणे तु तथा आग्नेयस्थालीपाकविधौ वक्ष्यामः ।  
  
अथ येष्वा ऽज्यभागान्तऽइति वा ऽजयादि प्रतिपद्यतऽइति वा वचनं नास्ति यथा पण्यफलीकरणहोमे तत्र प्राप्त्यर्थेमिदमुच्यते ।  
विवाहादिषु तत्र विधानमनर्थकं, आज्यभागान्ते जयादि प्रतिपद्यत इति वचनात् पण्यहोमादयो ऽपूर्वा यावदुक्तधर्माणः ।  
इदं तर्हि प्रयोदनं कव्यान्तरोक्तानि नित्यानि नैमित्तिकानिकाम्यानि वा यद्यस्मदादिभिरनुष्ठीयन्ते तदा तेष्वपि एतस्य तन्त्रस्य प्रवृत्तिर्यथा स्यादिति ।  
नन्वेतदपि पार्वणातिदेशदर्शनात् सिद्धमाचाराद्यानिगृह्यन्ते इति;सत्यं पक्वहोमेषु सिद्धं, न त्वाज्यहोमेषु ऽकूश्माण्डैर्घृतमिऽत्यादिषु, तस्यापक्वविषयत्वात् ।  
विवाहादिषु तन्त्रविधाननियमार्थ यस्मिन् गृहमेधचोदितास्तेषु अत्राग्नेरुपसमाधानाद्याज्यभागान्त इति जयादिप्रतिपद्यत इति वा वचनं तत्रैव तन्त्रप्रवृत्तिः इति ।  
तेन पण्यहोमादयो यावदुक्तधर्माण इति सिद्धम् ।  
प्रधानाहुतिग्रहणं जयादेराज्यभागान्तस्य च तत्र प्रसिध्द्यर्थम् ।  
  
उपजुहोतीति उपशब्द आनन्तर्यार्थः ।  
तेन प्रधानाहुत्यनन्तरमुपहोमाः ।  
तेनेशानयज्ञे परिषेचनान्ते बलिहरणं भवति ।  
श्राद्धे वानुपदेशनं स्थालीपाके च बहिर्रनुप्रहरणं सौविष्टकृतीमित्युच्यते स्विष्टकृद्देवतेति ज्ञापनार्थम् ।  
तेनाज्यहोमस्विष्टकृत् पक्वहोमेषु भवति ॥७॥  
  
________________________  
  
  
आप्ग्स्-तात्_२।७:  
यथोपदेशं येन हविरादिना विवाहादिषु प्रधानाहुतय उपदिष्टास्तेन तेन विधानेन ता हुत्वा ।  
जयाःचित्तं च स्वाहे(तै।सं।#र-४-४) ति त्रयोदश ।  
अग्निर्भूतानामधिपतिस्समावत्वस्मिन्निति(तै।सं।३-४-७)राष्ट्रभृतो द्वाविंशतिः ।  
तत्र ऋताषाडित्यनुद्रुत्य ऽतस्मै स्वाहेऽत्यन्तेन प्रथमाहुतिं जुहोति ।  
ऽताभ्यस्स्वाहाऽइत्येतावतैवोत्त्राम् ।  
एवमुत्त्रे पञ्च पर्यायाः ।  
तत्र ऽनाम स इदं ब्रह्माऽइत्यनुषङ्गः ।  
ऽताभ्यः स्वाहाऽइति च ।  
ऽभुवनस्य पते॥। स्वस्तिभिस्वाहाऽइति त्रयोदशी ।  
ऽपरमेष्ठीऽत्यादयः पूर्ववच्चत्वारः पर्यायाः ।  
ऽसनो भुवनस्य पते॥॥। यच्छ स्वाहाऽइति द्वाविंशी ।  
ऽप्रजापते न त्वेतानिऽइति ऋक्प्राजापत्या ।  
प्राजापत्ययर्चा वल्मीकवपायामवनयेत्ऽ(तै।ब्रा।३-७-२) इति श्रुतेः ।  
सूत्रकारेणऽप्रजापते न त्वदेतानीऽति प्राजापत्ययर्चा वल्मीकवपायामवनीयऽ; (आप।श्रौ।९-२-४) इति व्याख्यातत्वात् ।  
व्याहृती विहृताः ऽभूः स्वाहा, भुवः स्वाहा सुवः स्वाहाऽइति ।  
सौविष्टकृती ऽयदस्य ऽ; कर्मणः इति ऋक् ।  
आत्र चास्याः स्विष्टकृद्देवताक्त्वं लिङ्गादेव सुगमम् ।  
देवताज्ञानस्य कर्माङ्गत्वमपि"यो ह वा अविदितार्षेयच्छन्दोदेवताब्राह्मणेन मन्त्रेण याजयति वाध्यापयति वा स्थाणुमृच्छति"इत्यादिश्रुतेः, अविदित्वा ॠषिं छन्दो दैवतं योगमेव च ।  
  
यो ऽध्यापयेज्जपेद्वापि पापीयान् जायते तु सः ॥  
  
  
इति स्मृतेश्च सिद्धम् ।  
अतो यत्रर्षे यादिज्ञानानां नैवंविधिः तत्र तानि पाक्षिकाणीति गम्यते ।  
एवमेता जयादिका  
  
अष्टपञ्चाशदाहुतीः प्रधानहोमानन्तरमुपजुहोत् ।  
यत्रापि सर्पबलायादौ पार्वणातिदिष्टः स्विष्टकृत तत्रापि प्रधानाहुत्यनन्तरमेवैताः ।  
ततः स्विष्टकृत्; क्त्वाप्रत्यत्यात्, उपोपसर्गाच्च ॥  
  
  
केचित्-स्विष्टकृतो ऽनन्तरं जयादयः ऽअग्निः स्विष्टकद्वितीय- (आप।गृ।७-७) इति स्विष्टकृत- प्रधानतुल्यधर्मत्वज्ञापनादिति ।  
  
ननु-यद्यत्यैव सर्वप्रधानहोमानन्तर साधारण्येन जयादय उपदिष्टाः किमर्थ तत्र तत्र ऽजयादि प्रतिपद्यतेऽइति वचनम् ? उच्यते-यत्रैतद्वचनं नास्ति पार्वणादौ न तत्र जयादय इत्येवमर्थम् ।  
एवं तर्ह्यत्र साधारणविधानमेवानर्थकम् ।  
न ;केवलं जयादिविझ्यर्थत्वात् ।  
अन्यथा विवाहादा वेतेष्वन्वारम्भो ऽपि स्यात् ।  
किञ्च अस्मिन्नसतितत्र तत्र ऽजयाभ्यातानानिऽत्यादिमन्त्रसन्नाम इत्यन्ते गुरुर्ग्रन्थः पुनः पुनः पठितव्यस्स्यात् ।  
तस्मादन्वारम्भादिनिवृत्त्यर्त ग्रन्थलाघवार्थ चेदं साधारणविधानम् ।  
  
केचित्- यत्राज्यभागान्तं पुरस्तात्तन्त्रं तत्र सर्वत्र जयाद्युत्तरतन्त्रम् ।  
एतयोर्मध्ये ऽयथोपदेशं प्रधानाहुतीः ऽइत्यादिशेषेण प्रधानहोमानां विधानात् ।  
आग्नेये ऽपि च स्थालीपाके जयादिर्विद्यत एव, ऽसिद्धमुत्तरम्ऽ(आप।गृ।७-१४) इति पदद्वयसूत्रेण जयाद्युत्तरतन्त्रोपदेशात्  
  
मासिश्राद्धे द्धादौ च ऽपार्वणेनऽ(आप।गृ।७-२३) इत्यातिदेशात् ।  
आज्यहोमेषु जयाद्यनन्तरं श्रौतवत् तूष्णीं परिधीनग्नौ प्रहृत्य तान् दर्वीसंस्रावेणाभिजुहोति;परिधितत्संस्काराणां श्रौतवदभ्यनुज्ञानस्योक्तत्वात्, कृतकार्याणां प्रतिपत्त्यपेक्षत्वात् आचाराच्च ।  
शम्याश्चेत्, अस्मिन् काले अपोह्या;ऽअथ शम्या उपोद्यऽ(बौ।गृ।१-४-३७) इति बोधायनवचनात्, आचाराच्च ॥७॥  
  
१२ अग्नेरुत्तरं परिषेचनम् ।  
  
पूर्ववत्परिषेचनमन्वमंस्थाः प्रासावीरिति मन्त्रसन्नामः ॥ आप्ग्स्_२।८ ॥  
  
  
चोम्मेन्तरिएस्:  
  
आप्ग्स्-अना_२।८:  
पूर्ववदिति ।  
पैतृकेषु समन्तमेव तूष्णीम् ।  
अन्यत्र मन्त्रवन्ति चत्वारि परिषेचनानि ॥७॥  
  
  
सन्नमनंसन्नामः, ऊह इत्यर्थः ।  
ऽअनुमन्यस्वेऽत्यस्या ऽन्वमंस्थाऽइति सन्नामः ।  
ऽप्रसुवेऽत्यस्य ऽप्रासावीऽरिति ।  
प्राक् परिषेचनात् तूष्णीं परिधीनां प्रहरणम् ।  
पुरस्तादुपहोमानामेकविंशत्या समिधो ऽभ्याधानम् ।  
बर्हिरनुप्रहरणमाद्यहोमेषु नास्ति, लेपयोरित्यस्या समिधो ऽभ्याधानम् ।  
बर्हिरनुप्रहरणमाज्यहोमेषु नास्ति, लेपयोरित्यस्य पख्वहोमविषयत्वात् ।  
परिषेचनान्ते प्रणीताविमोकः ।  
ब्रह्मा च कर्मान्ते यथेतं प्रतिनिष्कामति ।  
मन्त्रसन्नाम इति मन्त्रग्रहणं मन्त्राणामयसूहविधिर्यथास्वात्, अन्यथाग्नेरपि सन्नामस्सम्भाव्येत ।  
सन्नामशब्दस्यान्यत्रापि दर्शनात्, यथा-सन्नमयत्यनुमार्ष्टि वेति ॥९॥  
  
________________________  
  
  
आप्ग्स्-तात्_२।८:  
अग्नि परिषेचनं पूर्ववत् ।  
अयं तु विशेषः, अदिते ऽनुमन्यस्वेत्यादिषु त्रिषु अनुमन्यस्वेत्यस्य स्थाने ऽअन्वमंस्थाःऽइति , देवसवितरित्यत्र ऽप्रसुवऽइत्यस्य स्थाने ऽप्रासावीःऽइति ।  
अत्र श्रौतवत् प्रणीता विमुञ्चति तूष्णीम्;कृतकार्याणामासां प्रतिपत्त्यपेक्षत्वात्, प्रणीताद्भ्यो दिशो ऽभ्युपनीयऽ(बौ।गृ।१-४-३८) इति बोधायनवचनात्, आचाराच्च ।  
ब्राह्मणश्च यथाशक्ति दानमानादिना सत्कृतो गच्छेत् ॥  
  
  
अत्रेयं स्थितिः- अग्निमिध्वेत्यादि मन्त्रसन्नाम इत्यन्तः प्राच्योदीच्याङिगसमुदायः सर्वगार्ह्यप्रधानहोमानां साधारणः, ऽयथोपदेशं प्रधानाहुतीर्हुत्वाऽइति प्राच्योदीच्यपदार्थापेक्षया होमानां विशेषणं प्राधान्याभिधानात् ।  
एवञ्चाहोमेषु नामकरणादिषु तन्त्रस्याप्रसह्ग एव ।  
  
नन्वेवं ऽअग्नेरुपसमाधानाद्याज्यभागान्तेऽइति किमर्थस्तत्र तत्र पुनरुपदेशः?उत्यते- यत्र पुनः ऽअपिवोत्तरया जुहुयात्ऽ(आप।गृ।५-२०)  
  
ऽकाममन्युभ्यां वा जुहुयात्ऽ(आप।ध।१-२६-१३) इत्यादिषु नोपदेशः नैवतत्रेदं तन्त्रमिति नियमार्थः ।  
कुत एतत् ? केवलाज्यहविष्वेव प्रयोदनान्तरमन्तरेणास्य तन्त्रस्योपदेशात् ।  
उपाकरणसमापनादीनां तु तत्र तन्त्रोपदेशाभाव्ऽपि ऽकूश्माण्डैर्जुहुयाद्घृतम्ऽइत्यादेरिव तन्त्रार्थित्वावगमात् अनेन साधारणविधानेनैव तन्त्रम् ।  
तन्त्रार्तित्वावगमस्तु गृह्यान्तरेषु तन्त्रवतामेवोपदेशात् ।  
  
आपस्तम्बदर्शनानुगतोपदेशात्, अविगीतशिष्टाचाराच्च ।  
  
यद्येवमाज्यौषधहविष्के ऽपि विवाहे किमर्थस्तन्त्रोपदेशः? ।  
उच्यतेलाजहोमानां कृत्स्नविधानेन तन्त्रानपेक्षत्वात् ।  
उपनयनादिवदाज्यहोमार्त एव तन्त्रोपदोशः ।  
तता ऽतस्मिन्नुपविशत उत्तरो वरः ऽ(आप।गृ४-९) इत्यस्यानन्तरमेवग्नेरुपसमाधानादि, न तु ऽयथास्थानमुपविश्यऽ; (आप।गृ।५-१०) इत्यस्यानन्तरमिति क्रमार्थश्च ।  
तता केवलौषधहविषि स्थालीपाके ऽपि क्रमार्थ एव ।  
यद्यपि श्रौते दर्शनात् पात्रप्रोक्षणानन्तरमवघातादि युक्तम्, तथाप्येतद्वचनबलात् तन्त्रात् पुरस्तादेवेति ।  
ऐशाने ऽपि स्थालीपाके स्थण्डिलकल्पनान्ते त्त्रम्, नतु पार्वणवद्गृह एव प्रतिष्ठिताभिघारणानन्तरमिति क्रमार्थ एव ।  
  
केचित्-कल्पान्तरविहितेषु अपार्वणातिदेशेषु आज्यहोमेषु तन्त्रार्थिषु ऽकूश्माण्डैर्जुहुयाद्घृतम्ऽइत्यादिष्वस्य तन्त्रस्य प्राप्त्यर्त यथोपदेशमिति सामान्यविधानम् ।  
अत्रत्येषु तु विवाहादिषु येष्वेव पुनर्विधानं तत्रैव, नान्यत्र पण्यहोमादिष्विति नियमार्थ तत्र तत्र तन्त्रविधानम् ।  
पित्र्येषु तु ऽएकैकशः पितृसंयुक्तानिऽ(आप।गृ।१-१८) इत्यादिविशेषविधानात् तन्त्रसिद्धिरिति ॥८॥  
  
  
एवं सर्वगार्ह्यहोमानां साधारणं स्मार्त विधिमुक्त्वा, इदानीं पाकयज्ञेषु वैकल्पिकं श्रौतं विधिमाह--  
१३ पाकयज्ञशब्दार्थः ।  
  
लौकिकानां पाकयज्ञशब्दः ॥ आप्ग्स्_२।९ ॥  
  
  
चोम्मेन्तरिएस्:  
  
आप्ग्स्-अना_२।९:  
लोके भवालौकिकाःलोकस्मृतिलक्षणा इत्यर्थः ।  
लोकशब्देन शिष्टा उच्यन्ते ।  
पाकयज्ञ इति विवाहादीनां सञ्ज्ञा विधीयते ।  
  
पाकशब्दो ऽल्पवचनः, यथा-क्षिप्रं यजेत पाको देव (आप।गृ।२०-१५) इति ।  
पाकगुणको यज्ञः पाकयज्ञ इति निर्वचने आज्यहोमेषु सञ्ज्ञान स्यात् ।  
तत्सञ्ज्ञाप्रयोजनं"यज्ञं वायख्यास्यामः"(आप।प।१-१) इत्यत्र एतोषामन्तर्बावः ।  
"निऋतिं पाकयज्ञेन यजेते"त्यत्र च धर्मप्राप्तिः ॥  १० ॥  
  
________________________  
  
  
आप्ग्स्-तात्_२।९:  
लोकयन्ति वेदैर्वेदार्थानिति लोकाः त्रैविद्यवृद्धाः शिष्टाः द्विजन्मानः ।  
तैर्लोकैराचर्यन्ते यानि कर्मणि तानिलौकिकानि,तेषां मध्ये सप्तानां औपासनहोमादीनाम्पाकयज्ञशब्दः सञ्ज्ञात्वेन प्रसिद्धः, नतु श्रौतानां विवाहादीनां च, तत्र लोकानामप्रयोगात् ।  
यदि लोकप्रयोगादेवैषां पाकयज्ञनामता प्रसिद्धैव, तर्हि ऽपाकयज्ञेषु ब्राह्मणावेक्षो विधिःऽइत्येतावतालम्, किमर्थ ऽलौकिकानां पाकयज्ञसभ्दः, इति ?उच्यते-पाकेन पक्वेन चरुणा साध्यो यज्ञः पाकयज्ञः इत्येवं व्युत्पन्नसञ्ज्ञानुवादात् नान्तरीयकावगतश्चरुरेवाग्निहोत्रिकविधौ हविः, न पुनर्विध्यन्तरवदाज्यादिकमपीति नियमज्ञापनार्थम् ।  
बौधायनेन तु अत्राज्यं हविरुपदिष्टम् ।  
न त्वाग्निहोत्रिकं हविरिह भवति, अग्निहोत्रधर्मप्रापकप्रमाणाभावात् ।  
ऽद्विर्जुहोतिऽ; (आप।गृ।२-११) इत्येवमादयः पुनः पञ्च पदार्थाः वचनबलाद्भवन्ति ।  
देवतास्तु तत्तन्मन्त्रप्रतिपाद्या एव ॥१०॥  
  
  
तत्र ब्राह्मणावेक्षो विधिः ॥ आप्ग्स्_२।१० ॥  
  
  
द्विर्जुहोति द्विर्निमार्ष्टि द्विः प्राश्नात्युत्सृप्याचामति निर्लेढीति ॥ आप्ग्स्_२।११ ॥  
  
  
चोम्मेन्तरिएस्:  
  
आप्ग्स्-अना_२।११:  
तत्र तेषु पाकयज्ञेष्वपरो विधिर्ब्रह्मणावेक्ष इत्याचक्षते ।  
ब्राह्मणमात्मनि प्रमाणत्वेनावेक्षत इतिब्राह्मणावेक्षः ब्राह्मणदृष्ट इत्यर्थः ।  
विधिः प्रयोगः, प्रगुक्त आघारवान् दर्शपूर्णमासप्रकृतिः ।  
अयं त्वग्निहोत्र प्रकृतिः ब्राह्मणावेक्षः ।  
उभयोर्विकल्पस्तत्रेत्युच्यते-येषु पाकयज्ञेषु आघारवतस्तन्त्रस्य प्रवृत्तिः तत्रावास्य विकल्पेन प्राप्तिरिति दर्शनार्थम् ।  
तेन पण्यहोमादिषु अस्य विधेरप्रवृत्तिः ।  
  
तत्र ऽद्विर्जुहोतीऽत्यनेन अग्निहोत्राहुत्योरुभयोर्धमः पाकयज्ञेषु प्रधानाहुतिं स्विष्टकृतं चाधिकृत्य विहितो वेदितव्यः ।  
ऽद्विर्निमार्ष्टीऽ ति चाग्निहोत्रवल्लेपनिमार्जनम् ।  
ऽद्विः प्राश्नातीऽत्युङ्गुलिप्राशनम् ।  
ऽउत्सृप्याचामतीऽ तिच यत्तत्रतृतीयं प्राशनं बर्हिषोपयम्योदङ्ङावृत्योत्सृप्याचामतीति तच्चोदितम् ।  
निर्लेढीतियत्तत्र ऽद्विःस्रुचं निर्लेह्य, इति च तच्चोदितम् ।  
यावता च विधानेन होमादिसंसिद्धिस्तावदमन्त्रवदग्निहोत्रादेव प्रत्येतव्यम् ।  
तद्यथा-स्रुवेणोन्नयनं, पालाशीसमिदाहुतिधारणार्था, चतुर्गृहीतं पञ्चगृहीतं इति ।  
तत्र प्रयोगः अग्निमिध्वा परिसमूह्य, परिस्तीर्य, पर्युक्ष्य,आज्यहोमेष्वाज्यं संस्कृत्य, पक्वहोमेषु स्थालीपाकं स्रुक्स्रुवं सम्मृज्य यावत्प्रधानाहुति चतुर्गृहीतानि पञ्चगृहीतानि वा समवद्यति ।  
यत्रोभयं हविस्तत्र तस्योभयस्य, यथामासिश्राद्धे ।  
ततः पश्चादग्नेर्बर्हिष्युपसाद्य पालाशीं समिधमाधाय सर्वानेव मन्त्रान् समनुद्रुत्य सकृदेव प्रधानाहुतीर्हुत्वा प्रातरग्निहोत्रवल्लेपमपमृज्य बर्हिषि निमार्ष्टि यद्यहनि कर्म ।  
अथ रात्रौ सायमग्निहोत्रवत् ।  
ततस्सौविष्टकृतीं द्वितीयामाहुतिं उत्तराहुतिवज्जुहोति-अग्नये स्विष्टकृते स्वाहेति स्थालीपाकेषु ।  
ऽयदस्य कर्मणऽ; इत्याज्यहोमेषु ।  
इशानयज्ञे तु कर्म तत्र चोदितेन मन्त्रेण ।  
ततः पूर्ववल्लेपमवमृज्य प्राचीनावीती दक्षिणतो भूमौ न्मार्ष्टि ।  
ततः स्रुचं सादयित्वा अङ्गुलिप्राशनादिनिर्लेपनान्तमग्निहोत्रवत् ।  
ततो दर्भैः सुक्प्रक्षालनं, ततः परिसमूहनपर्युक्षणे ।  
एतदाग्निहोत्रिकं नाम तन्त्रं सर्वपाकयज्ञेषु आघारवता तन्त्रेण सह विकल्प्यते ॥११॥  
  
________________________  
  
  
आप्ग्स्-तात्_२।११:  
तत्र तेषु पाकयज्ञेषु मध्ये पार्वणादिषु पञ्चसु ब्राह्मणावेक्षो विधिर्भवति ।  
यो विधिः प्रत्यक्षमेव ब्राह्मणमवेक्षते, नाग्निमिद्ध्वेत्यादिवल्लोकाचारानुमेयम्, सो ऽप्येषु विकल्पेन भवतीत्यर्थ- ।  
नानयोर्विध्योर्मिथ- संसर्गः ।  
नापि स्मार्तस्यानेन बाधः ।  
  
प्रत्यक्षब्राह्मणस्यापि स्मृत्यनुवादे कल्पसूत्राधिकारणन्यायेन स्मृतितुल्यप्रमाणत्वात् ।  
अत एव ऽसर्व पाप्मानं तरति, तरति ब्रह्महत्यां यो ऽश्वमेधेन यजतेऽ(तै।सं।५-३-१२) इति श्रुत्या ऽयजेत वाश्वमेधेनऽ(मनु११-७४) इति मनुस्मृत्यनुवादेनच अश्वमेधद्वादशवार्षिकयोर्विकल्पः ।  
बौधायनीये च व्याक्तो ऽयमर्थः ।  
तत्रोदाहरन्ति--  
  
आधारं प्रकृतिं प्राह दर्वीहोमस्य बादरिः ।  
  
अग्निहोत्रं तथाऽत्रेयः काशकृत्स्नस्त्वपूर्वताम् ॥  
इति (बौ।गृ।१-४-४४) तां न मिथः संसादयेदनादेशात्ऽ; (बौ।गृ।१-५-१) इति ।  
  
होममन्त्रादयस्तु विध्यन्तरीया अर्थादाचाराच्चेहापि भवन्ति ।  
यद्यस्यापि स्मृतितुल्यमेव प्रामाण्यं, किमर्थ ऽब्राह्मणावेक्षःऽइति ? ।  
  
उक्तोत्तरमेवैतत् ।  
आग्निहोत्रिकविधौभ्रेषे ऽयदि यजुष्टऽ(ऐ।ब्रा।२५-३४) इति श्रौतं प्रायश्चित्तम् ।  
न तु स्मार्तनाशे ऽयद्यविज्ञाता सर्वव्यापद्वाऽ; (ऐ।ब्रा।२५-३४।) इति ॥१०॥  
  
  
सर्वे प्रधानहोमाः प्रधानहोमत्वसामान्यादेको होम इत्यभिप्रेत्य स्विष्टकृदपेक्षया श्रुतिः द्विर्जुहोतीत्याह, न पुनर्द्विरेव जुहोतीति ।  
ऽसप्तदश प्राजापत्यान्ऽ(तै।ब्रा।१-३-४) इतिवदिह सम्प्रतिपन्नदेवतैकत्वाभावात् ।  
  
केचित्-यावन्तः प्रधानहोमास्तावन्ति चतुर्गृहीतानि स्रुचि सहावदाय होममन्त्रान् सर्वाननुद्रुत्य सकृदेव जुह्वति ।  
द्विर्निमार्ष्टित्यादि व्यक्तार्थम् ॥  
प्रयोगस्तु- न परिस्तरणदर्वीसंस्कारोपस्तरणादीनि, अत्रानुपदेशात् ।  
चरुपाकस्त्वर्थाद्विद्यत एव ।  
तेन चरुणा प्रधानाहुतिस्विष्टकृत्प्राशनभक्षणेभ्यः पर्याप्तेन दर्वीं पूरयित्वापर्णाग्निं दर्भेषु सादयित्वाऽदाय तत्तन्मन्त्रैः सर्वाः प्रधानाहुतीः क्तमेण हुत्वा दर्व्यास्ततो लेपमादाय दर्भैर्निमृज्य शेषात्स्विष्टकृते हुत्वा प्राचीनावीती पुनर्लेपमादायदक्षिणतो भूम्यां निमृज्याय उपस्मृश्य यज्ञोपवीती दर्व्या लेप मङ्गुल्याऽदाय प्राश्य शुद्ध्यर्थमाचम्य पुनरप्येवं कृत्वा उदङ्ङावत्योत्सृप्य दर्व्या हविश्शेषं सर्व भक्षयित्वा तां निर्लेह्याचम्य तां दर्भैरद्भिः प्रक्षलयेदिति ।  
  
ननु-वैश्वदेवौपासनहोमयोः कस्मान्नायं विधिः ?उच्यते ।  
तत्र ऽउभयतः परिषेचनम्ऽ(आप।गृ।७-२२)इति एककार्ययोः द्वयोरपि विध्योः परिसङ्ख्यानात् अत एव बर्हिर्लेपप्रतिपत्त्योरभावाच्च ॥  
  
  
केचित्-पाकयज्ञ इत्यत्र पाकशब्दस्याल्पवाचकत्वात् विवाहादयो ऽपि सोमाद्यपेक्षया पाकयज्ञ इति तेष्वप्ययं विधिरिति ।  
तन्न;तेषां मनुष्यसंस्कारार्थत्वेन अप्राधान्यात् प्रधानवाचियज्ञशब्दवाच्यत्वानुपपत्तेः ॥११॥  
  
  
एकाग्निविधिकाण्डे विवाहमन्त्राणां पूर्वमाम्नानात् विवाहमेव पूर्व व्याख्यास्यन् तस्योदगयनादिनियमापवादेन कालमाह--  
  
३। वैवाहिकविषयाः -  
१।विवाहकालः ।  
  
सर्व ऋतवो विवाहस्य शैशिरौ मासौ परिहाप्योत्तमं च नैदाघम् ॥ आप्ग्स्_२।१२ ॥  
  
  
चोम्मेन्तरिएस्:  
  
आप्ग्स्-अना_२।१२:  
अथ विवाहविधिः प्रागुपनयनात् ।  
शिशिरं परिहाप्योति वक्तव्ये शैशिरौ मासावित्युच्यते ऽउत्तमञ्च नैदाघऽमित्यत्र मासप्रतिपत्त्यर्थम् ।  
अन्यथा दिवसो ऽपि प्रतीयेत ।  
सर्र्वतुविधानं उदगयनापवादः ।  
पूर्वपक्षादयस्तु परिभाषाप्राप्ताः विवाहे ऽवस्थिता एव यथोपनयने वसन्तादिविधान इति केचित् ।  
  
अन्ये तु पूर्वपक्षादेरप्यपवादं मन्यन्ते ।  
तेषामपरपक्षे रात्रौ च न निषिध्यते विवाहः ॥१२॥  
  
________________________  
  
  
आप्ग्स्-तात्_२।१२:  
सर्वे षडृतवः प्रतेयोकं मासद्वयरूपाः विवाहस्य कालाः ।  
दादशापि मासाः सापरपक्षादिकाः कार्त्स्न्ये काला इत्यर्थः ।  
ऋतव इत्यनेन लक्षणया मासा एव विधित्सिताः, नर्तव इति कुतो ऽवगम्यते ?उच्यते- शैशिरौ मासाविति मासपर्युदासात् ।  
अन्यथा विधिपर्युदासयोरेकविषयत्वात् लघुत्वाच्च शिशिरं परिहाप्येति ब्रूयात् ।  
प्रयोजनं तु विवाहस्य पूर्वपक्षादिनियमाभावः ।  
यत्र पुनरुपनयनादावेवंविधहेत्वभावादृतोतेव विधित्सा, तत्र द्ववदानद्वारा पुरोडाशस्य यागसाधनत्ववत् सामान्यविध्यवरुद्धपूर्वपक्षादिद्वारेणापि  
  
ऋतोः कर्मसाधनत्वासिद्धेः पूर्वपक्षादिर्नियत एव ।  
शिशिरस्यर्तो- यौ द्वौ मासौ माघफाल्गुनौ, निदाघस्य ग्रीष्मस्य यश्चोत्तमोन्त्य आषाढः, तानेतांस्त्रीन् मासान्परिहाप्य वर्जयित्वा ।  
अत्रोत्तममिति तमप्प्रत्ययात् यस्सौरतो ऽन्त्यो नैदाघः, यश्चाधिकमासतो द्वितीय आषाढः तावपि पर्युदस्तौ ॥१२॥  
  
  
सर्वाणि पुण्योक्तानि नक्षत्राणि ॥ आप्ग्स्_२।१३ ॥  
  
  
चोम्मेन्तरिएस्:  
  
आप्ग्स्-अना_२।१३:  
सर्र्वतुविधानस्य सर्वापवादत्वात् पुण्याहविधानार्थमिदम् ।  
तथा च रात्र्यपरपक्षयोः विवाहपिरतिषेधः ।  
एवमप्युक्तग्रहणमनर्थकं तत् क्रियते मुहूर्तपरिग्रहार्थम् -यानि पुण्यानि नक्षत्राणि यानि पुण्योक्तानि मुहूर्तानि तानि सर्वाणि विवाहस्य यथा स्युरिति ।  
तत्र नक्षत्राणि ज्योतिश्शास्त्रादवगन्तव्यानि ।  
प्रातस्सङ्गवो मध्यन्दिनो ऽपराह्णस्सायामित्येते मुहूर्ताः ॥१३॥  
  
________________________  
  
  
आप्ग्स्-तात्_२।१३:  
यानि ज्यौतिषे पुण्योक्तानि शुभफलप्रदत्वेनोक्तानि नक्षत्राणि ।  
नक्षत्रग्रहणस्य प्रदर्शनार्थत्वात्तिथ्यादीन्यति ।  
तत्र पुण्योक्तानि सर्वाण्यत्रोपसंहर्तव्यानि ॥१३॥  
  
२। विवाहे मङ्गलानुष्ठानम् ।  
  
तथा मङ्गलानि ॥ आप्ग्स्_२।१४ ॥  
  
  
चोम्मेन्तरिएस्:  
  
आप्ग्स्-अना_२।१४:  
"ब्राह्मणान् भोजयित्वाशिषोवाचयित्वे"त्येवमादीनि स्वशास्त्रप्रसिद्धानि ।  
मङ्गलानि स्नातो ऽहतवासा गन्धानुलिप्त-, स्रग्वी भुक्तवानित्येवमादीनि नापितकर्माङ्कुरार्पणादीनि लोकप्रसिद्धानि ।  
तान्येतानि सर्वाणि प्रत्येतव्यानि ॥१४॥  
  
________________________  
  
  
आप्ग्स्-तात्_२।१४:  
शङ्खदुन्दुभिवीणाववादित्रसम्प्रवादनानि कुलस्त्रीगीतानि केशश्मश्त्वादिप्रकल्पनाहतधौताच्छिद्रविचित्रवासोधारणगन्धानुलेपनसुगन्धस्रग्धारणापदातिगमनच्छत्रध्वजादीनि शिष्टाचारप्रसिद्धानि मङ्गलानि विवाहे उपसंहर्तव्यानि ॥१४॥  
  
३। आचारादपि वैवाहिकक्रियाग्रहणम् ।  
  
आवृतश्चास्त्रीभ्यः प्रतीयेरन् ॥ आप्ग्स्_२।१५ ॥  
  
  
चोम्मेन्तरिएस्:  
  
आप्ग्स्-अना_२।१५:  
मन्त्ररहिताः क्रियाःआवृतैत्युच्यन्ते ।  
यस्मिन् जनपदे ग्रामे कुले वा या आवृतः प्रसिद्धाः तास्तयैव व्यवस्थिताः यथा प्रतीयेरन् न सर्वत्रैवमर्तम् ॥१५॥  
  
________________________  
  
  
आप्ग्स्-तात्_२।१५:  
आवृतःक्रियाः वैवाहुक्य- अविशेषात् समन्त्रका अमन्त्रकाश्च ।  
तास्सर्वा आस्त्रीभ्य- सर्ववर्णेभ्यस्सकाशादवगम्य प्रतीयेरन् कुर्वीरन् विवोढारः ।  
तत्र समन्त्रका- ग्रहपूजाङिकुरारोपणप्रतिसरबन्धाद्या आचारसिद्धाः ।  
अमन्त्रकाः नाकबलियक्षबलीन्द्राणीपूजादयः ।  
  
ताश्च यथाजनपदं यथावर्ण यथाकुलं यथास्त्रीपुंसं व्यवस्थिता एव ।  
न तु सर्वास्सर्वत्र समुच्चिताः ॥१५॥  
  
  
इन्वकाभिः प्रसृज्यन्ते ते वराः प्रतिनन्दिताः ॥ आप्ग्स्_२।१६ ॥  
  
  
चोम्मेन्तरिएस्:  
  
आप्ग्स्-अना_२।१६:  
नक्षत्रप्रशंसार्था गाथा विवाहप्रकरणे वरप्रसङ्गार्थमुदाहृता ।  
यदि वराः कन्याया वरयितारः कन्या वरणार्त इन्वकाभिप्रसृज्यन्ते ॥  १६ ॥  
  
________________________  
  
  
आप्ग्स्-तात्_२।१६:  
ते वरास्तैर्दुहितृमद्भिः ।  
प्रतिनन्दिताःसिद्धार्था भवन्ति ।  
तस्माद्वरप्रसङ्गे प्रशस्तमिन्वका नाम नक्षत्रम् ।  
ऽइन्वकाशब्दो मृगशिरसीऽति स्वयमेव व्याख्यास्यति ।  
तस्मात् ज्ञायते-स्मृत्यन्तरप्रसिद्धा लौकिक्येवयं गाथा, न सूत्रकारस्य कृतिरिति ॥१७॥  
  
________________________  
  
  
आप्ग्स्-तात्_२।१६:  
इन्काभिः मृगशिरसिऽनक्षत्रे च लुपिऽ(पा।२-३-४५) इति सप्तम्यर्थे तृताया ।  
ये वराःवरयितारो मृगशिरसि प्रसृज्यन्ते कन्यावरणार्थ प्रेष्यन्ते, ते दुहितृमद्भिःप्रतिनन्दिताःप्रकर्षेण पूजिताः, सिद्धार्था भवन्तीत्यर्थः ॥१६॥  
  
  
इति श्रीसुदर्शनाचार्यकृते गृह्यतात्पर्यदर्शने द्वितीयः खण्डः ॥  
  
  
तृतीयः खण्डः  
४। मघासु गवां क्रयादिना ग्रहणम् ।  
  
मधाभिर्गावो गृह्यन्ते ॥ आप्ग्स्_३।१ ॥  
  
  
चोम्मेन्तरिएस्:  
  
आप्ग्स्-अना_३।१:  
यदि मघाभिः गावः क्रयादिना गृह्यन्ते ताश्च गावः प्रतिनन्तिता भवन्ति ।  
तस्मात् गोपरिग्रहे मघाः प्रशस्ताः ॥१॥  
  
________________________  
  
  
आप्ग्स्-तात्_३।१:  
ऽआर्षे दुहितृमते मिथनौ गावौ देयौऽ(आप।घ।२-११-१८) इति वचनादार्षे विवाहे वरैर्दीयमाना गावो दुहितृमद्भिर्मघासु गृह्यन्ते ।  
  
एतदुक्तं भवति-आर्ष विवाहं मघास्वेव कुर्यात् , न ब्राह्मादिवत् नक्षत्रान्तरे ऽपीति ॥१॥  
  
५। फल्गुनीभ्यां युद्वार्थ सेनाव्यूहनम् ।  
  
फल्गुनीभ्यां व्यूह्यते ॥ आप्ग्स्_३।२ ॥  
  
  
चोम्मेन्तरिएस्:  
  
आप्ग्स्-अना_३।२:  
यदि फल्गुनीभ्यां व्यूह्यते सेना युद्धाकाले साच प्रतिनन्दिता भवति ।  
तस्मात् सेनाव्यूहे प्रशस्ते फल्गुन्यौ ।  
अविशेषात् पूर्वे उत्तरे च ।  
सर्वत्र"नक्षत्रे च लुपी"(पा।सू।२-३-४५) त्यधिकरणे तृतीया ॥२॥  
  
________________________  
  
  
आप्ग्स्-तात्_३।२:  
अत्र च वधूः फल्गुन्योरेवव्यीह्यतेनीयते स्वगृह्यात्, न तु ऽतां ततः ऽ(आप।गृ।५-१३) इति वचनात् ब्राह्मादिवत्तदानीमेव ॥  
  
  
केचित्-ऽइन्वकाभिऽरित्यादि ऽफल्गुनीभ्यां व्यूह्यतेऽइत्यन्तमुत्तरत्रेन्वकाशब्दस्य व्याख्यानात् शाखान्तरीया गाथेति कल्पयन्तः, मघासु गवां क्रयादिना स्वीकारः, सेनायाश्च युद्धे व्यूहः, अविशेषात् पूर्वयोरुत्तरयोर्वा फल्गुन्योरिति प्रकृतानुपयोगितया व्याचक्षते ॥२॥  
  
६ यां दुहितरं भर्तुः प्रिया स्यादिति कामयते तां स्वातीनक्षत्रे दद्यात्  
  
यां कामयेत दुहितरं प्रिया स्यादिति तां निष्ट्यायां दद्यात् प्रियैव भवति नेव तु पुनरागच्छती ति ब्राह्मणावेक्षो विधिः ॥ आप्ग्स्_३।३ ॥  
  
  
चोम्मेन्तरिएस्:  
  
आप्ग्स्-अना_३।३:  
यां दुहितरं पिता प्रियाङ्कामयेतभर्तुरियम्प्रियास्यादिति तां निष्ठायान्नक्षत्रे दद्यात् ।  
एवं दत्ता सा भवत्येव तस्यप्रिया ।  
  
अयं चापरो ऽस्य नक्षत्रस्य गुणः सा प्तृगृहात् पुनरर्थिनी नागच्छति ।  
पतुगृह एव तस्यास्सर्वे कामास्सम्पद्यन्ते ।  
  
अन्ये तु निन्दामिमां मन्यन्ते ।  
ब्रह्मणावेक्षो विधिरिति वचनात् अन्ये ऽपि स्मृत्यपेक्षा नक्षत्यपेक्षा नक्षत्रविधयो भवन्ति ।  
अन्यथा पुंसवने तिष्यवत् विवाहे इदमेव नक्षत्रं स्यात् ॥३॥  
  
________________________  
  
  
आप्ग्स्-तात्_३।३:  
इयं भर्तुःप्रिय स्यादिति यां दुहितरं पिता कामयेत तान्निष्ट्यायां स्वातौ वराय दद्यात् ।  
सा तस्यप्रियैव भवति ।  
नेव तु नैव च रोगदारिद्यादिना पीड्यमाना अर्थिनी पुनः पितृगृहमागच्छति;स्वगृह एव तस्यास्सर्वे अर्थोस्सम्पद्यन्त इति ब्राह्मणावेक्षो विधिः ।  
  
अत्रापि पूर्ववत् स्मार्तपुण्योक्तनक्षत्रैर्विकल्पः ॥३॥  
  
  
इन्वकाशब्दो मृगशिरसि ॥ आप्ग्स्_३।४ ॥  
  
  
चोम्मेन्तरिएस्:  
  
आप्ग्स्-अना_३।४:  
छन्दसि प्रयुक्तत्वादेतयोरर्थकथनम् ॥४॥  
  
________________________  
  
  
आप्ग्स्-तात्_३।४:  
एते सूत्रे व्यक्तार्ते ॥४॥  
  
-५)  
  
निष्ठ्याशब्दस्स्वातौ ॥ आप्ग्स्_३।५ ॥  
  
७ विवाहे गवालम्भनम् ।  
  
विवाहे गौः ॥ आप्ग्स्_३।६ ॥  
  
  
चोम्मेन्तरिएस्:  
  
आप्ग्स्-अना_३।६:  
विवाहस्थाने गौरालब्धव्या दुहितृमता ॥५॥  
  
________________________  
  
  
आप्ग्स्-तात्_३।६:  
विवाहस्थाने गौस्सन्निधाप्या ॥६॥  
  
  
गृहेषु गौः ॥ आप्ग्स्_३।७ ॥  
  
  
चोम्मेन्तरिएस्:  
  
आप्ग्स्-अना_३।७:  
गृहेषु च गौरालब्धव्या तेनैव दुहितृमता ।  
तयौर्विनियोगः ॥६॥  
  
________________________  
  
  
आप्ग्स्-तात्_३।७:  
तथा गृहेषु शालायां अन्या गौस्सन्निधाप्या ॥७॥  
  
  
किमर्थमित्यत आह--  
८ गवा अर्हणीयः ।  
  
तया वरमतिथिवदर्हयेत् ॥ आप्ग्स्_३।८ ॥  
  
  
चोम्मेन्तरिएस्:  
  
आप्ग्स्-अना_३।८:  
या विवाहे गौः तया वरमतिथिवत् पूजयेत् ।  
अतिथिवदिति वचनात् मधुपर्केण च ।  
"गोमधुपर्करहो वेदाध्याय"(आप।ध।२-८-५) इति वचनात् ॥७॥  
  
________________________  
  
  
आप्ग्स्-तात्_३।८:  
तया विवाहस्थाने सन्निधापितया गवा, न त्वनन्तरोक्तया,वरमतिथिवत् अतिथिं यथा तथाअर्हयेत् पूजयेत् ।  
तया हविरुत्पत्तिद्वारेणोत्सर्गद्वारेण वा ङ्गभूतया युक्तेन मधुपर्केण वरमवोदाध्यायिनमपि पूजयेदित्यर्थः ॥८॥  
  
  
यो ऽस्यापचितस्तमितरया ॥ आप्ग्स्_३।९ ॥  
  
  
चोम्मेन्तरिएस्:  
  
आप्ग्स्-अना_३।९:  
यो ऽस्य वरस्यापचितः पूज्यः तेन सहागत आचार्यस्तमितरयागृहेषु या गौरालभ्यते तया ।  
किमिवेत्यपोक्षायांअतिथिवदर्हये दित्येव ।  
विवाहे वराय तत्सहेयोभ्यश्चान्यस्मिन्नग्नौ पृतगन्नसंस्कारो भवति ।  
वपाहोमश्चतत्रैव ।  
अपचितय तत्सहोयेभ्यश्च गृहेषु पृथगन्नसंस्कारः ।  
गोश्च वपाश्रपणं होमश्चौपासन एवोत्यनुष्ठानप्रकार- ॥८॥  
  
________________________  
  
  
आप्ग्स्-तात्_३।९:  
यो ऽस्य वरस्य पित्राचार्यत्वादिना सम्बन्धी, लोकेचापचितो विद्या भिजनादिसम्पत्त्या ।  
यद्वा, वरस्यापचितः पूज्यः ।  
  
तमितरया गृहेषु सन्निधापितया अतिथिवदर्हयेदिति सम्बन्धः ।  
एतन्मधुपर्कद्वयमपि विवाहाङ्गं, प्रकरणात् ।  
दातृपुरुषार्थत्वे तु ऽआचार्यायर्त्विजे श्वशुराय राज्ञो वरायापचिताय चऽइति ब्रूयात् ।  
प्रत्युत ऽअतिथिः पितरो विवाहश्चऽ(आप।गृ।३-१०) इति विवाहसम्बन्धमेवाह ।  
  
ननु-वरं चापचितं चातिथिवदर्हयेदिति वक्तव्ये ऽविवाहे गौःऽइत्यादि किमर्थम्?उच्यते-उभयोः पूज्योर्भिन्नदेशत्वेन भिन्नतन्त्रत्वज्ञापनार्थम्; इतरथा सम्भवतां तन्त्रता स्यात् ।  
ऽसर्वेभ्यो वैकामविभवत्वात्ऽइति कल्पान्तरे सर्वेभ्यः ऋत्विग्भ्यो विकल्पेन गवैकत्वदर्शनादिहापि वरापचितयोर्विकल्पेन प्रसक्तं गवैकत्वं माभूदिति प्रतिषेधार्थ च ॥९॥  
  
९ गोरालम्भस्थानानि ।  
  
एतावद्गोरालम्भस्थानमतिथिः पितरो विवाहश्च ॥ आप्ग्स्_३।१० ॥  
  
  
चोम्मेन्तरिएस्:  
  
आप्ग्स्-अना_३।१०:  
एतोष्वेव त्रिषु स्नेषु गोरालम्भः नान्यत्र पाकयज्ञेषु ।  
अतिथिशब्देनातिथ्यकर्म व्यपदिश्यते"यत्रास्मा अपचितिं कुर्वन्ती" (आप।गृ।१३-२) त्येवमादि ।  
पितृशब्देनाष्टका कर्म"श्वोभूते दर्भेण गा"(आप।गृ।२२-३) मित्यादि ।  
विवाहशब्देनानन्तरोक्तस्य ग्रहणम् ।  
  
कल्पान्तरोष्वीशानयज्ञादावपि गोरालम्भ आम्नातः, तत्प्रतिषेधार्थो नियमः ।  
एवं ब्रुवता कल्पान्तरे दृष्टा अन्ये विशेषा अभ्यनुज्ञाता भवन्ति ॥  ९ ॥  
  
________________________  
  
  
आप्ग्स्-तात्_३।१०:  
अतिथिःवेदाध्याय्यागतःपितरःअष्टकाकर्म,विवाहश्चेति, यदेतत्त्त्रयं एतावत् गवालम्बाङ्गक४मनिमित्तम् ।  
एतदुक्तं भवति-  
  
यथातिथिः पितरश्च गवालम्भाङ्गकर्मनिमित्तभूताः एवं विवाहो ऽप्यस्मादेव वचनाद्विशेषणान्तरनिरपेक्षा इति ।  
यद्येतत्सूत्रमेवं न व्याख्यायेत तता ऽगौरिति गां प्राहऽ(आप।गृ।१३-१५) ऽश्वोभूते दर्बेण गामुपाकरोतिऽ(आप।गृ।२२-३) ऽविवाहे गौःऽ(आप।गृ।३-६) इत्येतैरेव सिद्धत्वात्  
  
व्यर्थमेव स्यात्;तेन अवेदाध्यायिभ्यामपि वरापचिताभ्यां धर्मोक्तगोरहितो मधुपर्को देयः ।  
वेदाध्याय्भ्यां तु तत्सहित इति ॥  
  
  
केचित्-एतत्त्त्रयमेवास्माकं गोरालम्बस्थानम्, न पुनरन्येषामिव विकल्पेनापीज्ञानबसिश्शूलगवापरनामा ।  
एवं वदन्नस्माकमपि कल्पान्तरोक्तानपि विशेषान् विकल्पेनानुजानातीति ॥१०॥  
  
  
अथ विवाहे वर्जनीयाः कन्या आह--  
१० वरणे वर्जनीयाः कन्याः ।  
  
सुप्तां रुदन्तीं (तीं) निष्क्रान्तां वरणे परिवर्जयेत् ॥ आप्ग्स्_३।११ ॥  
  
  
चोम्मेन्तरिएस्:  
  
आप्ग्स्-अना_३।११:  
वरेषु वरणार्थ प्राप्तेषु या कन्या स्वपिति रोदिति निष्क्तामति वागृहात्, तस्या वरणं न कर्त्तव्यम् ।  
अशुभलिङ्गान्येतानीति ।  
  
परिशब्दो ऽत्यन्तप्रतिषेधार्थः मनश्चक्षुषोर्निबन्धे सत्यपीति ॥१०॥  
  
________________________  
  
  
आप्ग्स्-तात्_३।११:  
या वरेषु वरणार्थ प्राप्तेषु स्वपिति, या रोदिति, या वा गृहान्निष्क्तामति, ता एतावरणे परिवर्जयेतत्यन्तं वर्जयेत्, ऋद्धौ ज्योतिषादिभिर्ज्ञातायामपि;यतस्स्वापादीनामत्रानृद्धिलिङ्गत्वं प्रबलत्वं च विवक्षितम् ॥११॥  
  
  
दत्तां गुप्तां द्योतामृषभां शरभां विनतां विकटां मुण्डां मण्डूषिकां साङ्कारिकां रातां पालीं मित्रां स्वनुजां वर्षकारीं च वर्जयेत् ॥ आप्ग्स्_३।१२ ॥  
  
  
चोम्मेन्तरिएस्:  
  
आप्ग्स्-अना_३।१२:  
दतावाचान्यस्मै दत्ता ।  
गुप्ता प्रयत्नेन रक्ष्यमाणा ।  
दुश्शीला वा सा भवति अशुभलक्षणा वा ।  
द्योताविषमदृष्टिः ।  
ऋषबा  
  
ऋषभशीला ।  
शरभाअतिदर्शनीया ।  
जारास्तां कामयेरन् सा च तान् ।  
विनता विनतगात्रा, कुब्जा वा ।  
विकटाविस्तीर्णजङ्घा ।  
  
मण्डाअपनीतकेशा ।  
मण्डूषिकामण्डूकत्वक् अश्लक्ष्णेत्यर्तः ।  
वामनेत्यन्ये ।  
साङ्कारिकाकुलान्तरे जाता कुलान्तरस्यापत्यत्वं गता वा, यस्यां वा गर्भस्थायां माता अस्थिसञ्चितवती ।  
राता रतिशीला ।  
पाली वत्सादीनां पालयित्री ।  
मित्रा वमित्रवती बहुमित्रेत्यर्तः ।  
  
स्वयं वा मित्रभूता ।  
स्वनुजा यस्या स्वनुजा शोभना स्वयन्दर्शनीया सा स्वनुजा वरजननादूर्ध्वमल्पीयसि काले जाता तस्मिन्नेव संवत्सरे जातेत्यन्ये ।  
वर्षकारी वर्षेणाधिका वर्षकारी स्वेदनशीला इत्यन्ये ।  
वर्जयेदित्युच्यते वरणे परिवर्जयेदित्यस्यानुवर्तनं माभूदिति ।  
तेन योषु वरणं नास्ति ब्राह्मादिषु विवाहेषु तेषिवप्यासां प्रतिषेधः ।  
किञ्चि तदनुवृक्तावत्यन्तप्रतिषेधप्रसङ्गः ॥११॥  
  
________________________  
  
  
आप्ग्स्-तात्_३।१२:  
दत्ताद्याःपञ्चदश कन्या वर्जयेत् ।  
दत्ताअनेयस्मै वाचा प्रतिश्रुता, उदकपूर्व वा प्रतिपादिता ।  
गुप्ताअदर्शनार्थ कञ्चुकादिभिरावृता, प्रयत्नसंरक्ष्यमाणा वा दौश्शील्यादिशङ्कया ।  
द्योतापिङ्गाक्षी, बभ्रुकेशी वा, विषमदृष्टिर्वा ।  
ऋषभा प्रधाना, ऋषभस्येव शरीरं गतिः शीलं वा यस्यास्सा, ककुद्वास्ति यस्यास्सा ।  
शरभा शीर्णदीप्तिः, सर्वनीललोम्नी वा, अरूपा वा, निष्प्रभा वा ।  
  
केचित्-दर्शनीया, यतस्सा जारकाम्या ।  
  
विनताकुब्जा ।  
विकटाविकटजङ्घा, विस्तीर्णजङ्घा वा ।  
मुण्डा अपनीतकेशा, अजातकेशा वा ।  
मण्डूषिका अल्पकाया, अरुणदती वा मण्डूकत्वग्वा ।  
अपरे-वामनाङ्गा, दग्धाङ्गा वा ।  
  
साङ्कारिकागर्भस्थायां यस्यां सत्यां माता भर्तुरस्थिसञ्चयनकारिका, कुलान्तरस्य दुहितृत्वं गता वा ।  
रातारमणाशीला कन्दुकादिक्रीडाप्रियेत्यर्थः, ऋतुस्नाता वा ।  
केचित्-रतिशीला विषयोपभोगशीलेत्यर्थः ।  
  
पालीवत्सक्षेत्रादिपालिका ।  
मित्राबहुमित्रा, सखी वा ।  
स्वनुजाशोभनानुजा यस्यास्सा, न तु शोभनो ऽनुजो यस्याः शोभनायामनुजायां कदाचित् प्रमादस्स्यादिति ।  
केचित्-वरजन्मसंवत्सर एव पश्चाज्जातेति ।  
  
वर्षकारीवराद्वर्षेणाधिका ।  
यात्यन्तं स्रवति सा वा ।  
परिवर्जयेदित्यनुशङ्गे सत्यपि वर्जयेदिति पुनर्वचनं ब्राह्मादिषु सर्वेषु विवाहेष्वासां प्रतिषेधार्थम्;असति गत्यन्तरे ऋद्धावपि परीक्षितायां दत्तेततरासामनिषेधार्थ वा ॥१२॥  
  
  
नक्षत्रनामा नदीनामा वृक्षनामाश्च गर्हिताः ॥ आप्ग्स्_३।१३ ॥  
  
  
सर्वाश्च रेफलकारोपान्ता वरणे परिवर्जयेत् ॥ आप्ग्स्_३।१४ ॥  
  
  
चोम्मेन्तरिएस्:  
  
आप्ग्स्-अना_३।१४:  
नक्षत्रं नाम यासां ता तथानक्षत्रनामाः, नदीनामाः वृक्षनामाश्चरोहिणी गङ्गा करेजोत्यादयः ।  
ताश्च विवाहेगर्हिताः ।  
तथा  
  
सर्वाश्च रेफलकारोपान्त्याःएवं भूतं नाम इत्यर्तः ।  
करा काला सुवेलेत्यादयः ।  
ताःवरणे परिवर्जयेत्वरणमप्यासां न कर्तव्यमित्यर्थः ॥ १२ ॥  
  
________________________  
  
  
आप्ग्स्-तात्_३।१४:  
नक्षत्रस्य नामेव नाम यासान्नक्षत्रनामाः ।  
एकस्य नामशब्दस्य लेपः, उष्ट्रमुखादिवत् ।  
एवमिखादिवत् विग्रहः रोहिणी चित्रेत्येवमादयो नक्षत्रनामाः ।  
गङ्गेत्यादयो नदीनामाः ।  
शिंशुपेत्याद्यावृक्षनामाः ।  
गर्हीताःवर्जनीयाः ॥१३॥  
  
  
रेफो वा लकारो वा यासां नाम्नौपान्त उपधेत्यर्थः यथा गौरी शालीत्यादि ।  
शेषं व्यक्तम् ।  
अत्र चकारेण गर्हिता इत्यनुकर्षणात् आसां वर्जनीयत्वे सिद्धे ऽसर्वा वरणे परिवर्जयत्ऽइति व्यर्थम् ।  
न;सुग्रहार्थत्वात् ।  
  
अथ वा या एता रेफलकारोपान्ता गौरी शालीत्याद्या-, याश्च प्रकारान्तरेणापि स्मृत्यन्तरोक्ता रेफलकारोपान्ताः, यथा सगोत्रा समानप्रवरा पुंश्चलीति तास्सर्वा वरणे परिर्जयेदिति ज्ञापनार्थम् ।  
इदं त्विहवक्तव्यम्- असत्यपि गत्यन्तरे व्यक्ते ऽप्यृद्धिलिङ्गे स्रगोत्रादीनां सर्वथानिषेध एव ।  
गौर्यादीनां तु न तथा गुप्तादीनामिवेति ॥  
  
  
केचित् नक्षत्रनामेत्यादिकेयं शास्त्रान्तरगीता गाता, तस्याः पादपूररमानि ऽसर्वा वरणे परिवर्जयेऽदिति पदानीति परिकल्पयन्तो, यस्मान्नक्षत्रादिनामा रेफलकारोपान्ताश्च गर्हिताः तस्मात्तास्सर्वो वरणे परिवर्जयेदिति व्याचक्षते ॥१४॥  
  
११ ऋद्विपरीक्षा ।  
  
शक्तिविषये द्रव्याणि प्रतिच्छन्नान्युपनिधाय ब्रूयादुपस्पृशेति ॥ आप्ग्स्_३।१५ ॥  
  
  
नाना बीजानि संसृष्टानि वेद्याः पांसून् क्षेत्राल्लोष्टं शकृच्छ्मशानलोष्टमिति ॥ आप्ग्स्_३।१६ ॥  
  
  
चोम्मेन्तरिएस्:  
  
आप्ग्स्-अना_३।१६:  
ऽलक्षणसम्पन्नामुपयच्छेतेऽति वक्ष्यति ।  
तत्र लक्षणानामज्ञातत्वात् तत्परीक्षणोपाय उपदिश्यते ।  
नचायं नित्यो विधिः;ऽसक्तिविषयऽइति वचनात् ।  
शक्तिस्सामर्थ्य यदि सम्फवः ।  
यदि वधूज्ञातयो ऽनुमन्येरन् तदा कर्तव्यं नान्यथेत्यर्थः ।  
तत् कथं कर्तव्यम्?उच्यते-द्रव्याणि पञ्चवक्ष्यमाणानि मृत्पिण्डेषु प्रतिच्छन्नानि कृत्वा उपनिधाय कन्यासमीपे निधाय तां ब्रूयाद्वरः- एषां पिण्डानां एकतमुपस्पृशेति ।  
कानि पुनस्तानि द्रव्याणि?नानाबीजानि संसृष्टानि व्रीहियवादीनि ।  
वेद्याः पांसूनाहृतान्, सस्यसम्पन्नात् क्षेत्रादाहृतं लोष्टं, सकृत् गोमयं, श्मशानादाहृतं लोष्टमित्येतानि ।  
बीजानां द्रव्यत्वाव्यभिचारे ऽरि द्रव्याणीत्युच्यते-शास्त्रान्तरे दृष्टानामन्येषामपि द्रव्याणामिह विकल्पेन प्राप्त्यर्थ तद्यथा-अविदासिनोहदात् सर्वसम्पन्ना देवनात् कितवी इरिणादधन्येति(आश्व।गृ।१-५-६) ॥१३॥  
________________________  
  
  
आप्ग्स्-तात्_३।१६:  
शक्तिस्समर्थ्यम् ।  
विषये ऽवकाशः ।  
अस्यामृद्धिपरीक्षायां वरतत्पक्षिणां सामर्थ्यस्यावकाशे सम्भवति, यदि कन्या च तदीयाश्चेमां परीक्षामभ्युपगच्छेयुरित्यर्थः ।  
यत एवात्र शक्तिविषय इत्याह, अत एवैषा ऋद्धिपरीक्षा ज्योतिषादिभिर्वैकल्पिकी, न तु नित्यवद्विवाहाङ्गम् ।  
  
द्रव्याणिवक्ष्यमाणानि मृत्पिण्डेषु च प्रतिच्छन्नान्येकस्मिन् भाजने निधाय कन्यां समीपे च कृत्वा, तां ब्रूयादेषां पिण्डानामेकमुपस्पृशेति ॥  १५ ॥  
  
  
कानि तानीत्यत आह--  
  
नानाबीजानिव्रीहियवादिबीजानि ।  
संसृष्टानिएकस्मिन् पिण्डे क्षिप्तानि ।  
वेद्याः सौमिक्याः आहृतान् पांसून् ।  
क्षेत्रात् सस्यसम्पन्नादाहृतं लोष्टम् ।  
अविशिष्टे प्रसिद्धे ॥१६॥  
  
  
पूर्वेषामुपस्पर्शने यथालिङ्गमृद्धिः ॥ आप्ग्स्_३।१७ ॥  
  
  
उत्तमं परिचक्षते ॥ आप्ग्स्_३।१८ ॥  
  
  
चोम्मेन्तरिएस्:  
  
आप्ग्स्-अना_३।१८:  
तत्र बीजस्पर्शने प्रजाभिस्समृद्धिः ।  
वेदिपुरीषे यज्ञैः, क्षेत्रलोष्टे धनधान्यैः, गोमये पशुभिः, श्मशानलोष्टे मरणमिति यथालिङ्गार्थः ।  
  
उत्तममन्त्यं द्रव्यम्परिचक्षतेगर्हन्ते वर्जयन्तीत्यर्थः ॥१४॥  
  
________________________  
  
  
आप्ग्स्-तात्_३।१८:  
पूर्वेषां चतुर्णामुपस्पर्शने यथालिङिगमृद्धिः ।  
नानाबीजानामुपस्पर्शने प्रजानां समृद्धिः ।  
वेद्याः पांसूनां यज्ञानां, क्षेत्राल्लोषटस्य सस्यानां, शकृतश्च पशूनामिति ।  
ऋद्धिनिश्चयाद्विवाहकर्तव्यतानिश्चय इत्यर्तः ॥१७॥  
  
  
उत्तमं श्मशानलोष्टम्परिचक्षते गर्हन्ते शिष्टां, जायापत्योरन्यतरस्य वा मरणलिङ्गत्वादिति ॥१८॥  
उद्वाह्यामाह--  
१२ उद्वाह्यकन्यासम्पत् ।  
  
बन्धुशीललक्षणसम्पन्नामरोगामुपयच्छेत ॥ आप्ग्स्_३।१९ ॥  
  
  
चोम्मेन्तरिएस्:  
  
आप्ग्स्-अना_३।१९:  
उक्ता वर्जनीयाः कन्याः ।  
अथ ग्राह्या उच्यन्ते ।  
बन्धुशब्देन कुलमुच्यते ।  
यदुक्तमाश्वलायनेन"कुलमग्रे परिक्षेत ये मातृतः पितृतश्चेति यथोक्तं पुरता"(आश्व।गृ१-५-१०० दिति ।  
शीलसम्पन्ना आर्यशीला ।  
लक्षणसम्पन्नास्त्रीलक्षणैरुपेता रोगराहिता क्षयापस्मारादिरहिता ॥१५॥  
  
________________________  
  
  
आप्ग्स्-तात्_३।१९:  
अत्रसम्पन्नामिति प्रत्येकं सम्बध्यते ।  
बन्धुसम्पन्नाम्प्रशस्ताभिजनाम् ।  
शीलसम्पन्नामास्तिक्यादिगुणान्विताम् ।  
लक्षणसम्पन्नां गूढगुल्फत्वादिस्त्रीलक्षणयुक्ताम् ।  
अरोगाङ्क्षयापस्मारकुष्ठाद्यचिकित्स्यरोगरहिताम् ।  
उपयच्छेत उद्वहेत् ॥१९॥  
अथ वरगुणानाह-  
१३ वरगुणाः ।  
  
बन्धुशीललक्षणसम्पन्नश्श्रुतवानरोग इति वरसम्पत् ॥ आप्ग्स्_३।२० ॥  
  
  
चोम्मेन्तरिएस्:  
  
आप्ग्स्-अना_३।२०:  
श्रुतवान् श्रुताध्ययनसम्पन्नः ।  
वरसम्पत् वरगुणाः ।  
एवङ्गुणाय कन्यका देयोत्यर्थः ॥१६॥  
  
________________________  
  
  
आप्ग्स्-तात्_३।२०:  
बन्दुशीललक्षणसम्पन्नैति पूर्ववद्व्याख्यानम् ।  
श्रुतवान्श्रुताध्ययनसम्पन्नः;अविदुषश्चोदुतकर्मानधिकारात्, धर्माद्यर्थत्वाच्च विवाहस्य ।  
अरोगैति पूर्ववत् ;तस्याप्यसमर्थत्वेनानदिकारात् ।  
एवम्भूता वरसम्पत् ।  
एवङ्गुणाय वराय कन्यादेयेत्यर्थः ॥२०॥  
  
  
अथर्द्धिनिश्चये एकायं मतमाह--  
  
यस्यां मनश्चक्षुषोर्निबन्धस्तस्यामृद्विर्नेतरदाद्रियेतेत्येके ॥ आप्ग्स्_३।२१ ॥  
  
  
चोम्मेन्तरिएस्:  
  
आप्ग्स्-अना_३।२१:  
यस्याङ्कन्यायां वरस्यमनसश्चक्षुषश्च निबन्धः तृप्तिरुत्पद्यते तस्यामृद्धिर्ध्रुवा,नेतरत्न दत्तादिगुणदोषाद्यनुदर्शनमादरणीयमित्येके शिष्टा ब्रुवते ।  
अत्र पक्षे सर्वगुणासम्पन्नायामपि यस्यां मनश्चक्षुषी न निबध्येते सा वर्जनीया ।  
शास्त्रानिषिद्धास्तत्रापि पक्षे वर्ज्या एव, यथा सवर्णा सर्गोत्रेति ॥१७॥  
  
________________________  
  
  
आप्ग्स्-तात्_३।२१:  
यस्यां कन्यायां वरस्यमनस्चक्षुषीर्निबन्धःनितरां बन्धनं, यस्यामासत्त्यतिशयेन मनस्चक्षुषी निबद्धे अव तिष्ठत इत्यर्थः ।  
  
तस्याञ्जायायां सत्यां धर्मादीनां समृद्धिः,नेतरत्गुणदोषानुदर्शनमाद्रियेतेत्येकेब्रूवते ।  
एतदुक्तं भवति- अत्र मनश्चक्षुषोर्निबन्ध एवादरणे कारणम्, न तु ज्योतिषादिना ज्ञाता गुणाः ।  
तथा तदभाव एव परिवर्जने कारणम्, न स्वापादयो दोषा इति ।  
उभयोरपि मतयोर्दत्तादीनां निषेधमाद्रियेतैव;ऽसर्र्वणापूर्वशास्त्रविहितायाम्ऽ(आप।ध।२-१३-१) ऽअसमानार्षगोत्रजाम्ऽऽपञ्चमात् सप्तमादूर्ध्वम्ऽइत्यादिवचनजातात् ॥२१॥  
  
  
इत्थंसुदर्शनार्येण गृह्यतात्पर्यदर्शनम् ॥  
  
  
प्रथमे पटले ऽकारि यथाभाष्यं यथामति ॥  
  
  
इति श्रीसुदर्शनाचार्यकृते गृह्यतात्पर्यदर्शने तृतीयः खण्डः ॥  
  
  
समाप्तश्च प्रथमः पटलः  
  
  
====================================================================================  
  
  
अथ द्वितीयः पटलः  
  
चतुर्थः खण्डः  
  
४ विवाहप्रकरणम् -  
१ वरप्रेषणम् ।  
  
सुहृदस्समवेतान् मन्त्रवतो वरान् प्रहिणुयात् ॥ आप्ग्स्_४।१ ॥  
  
  
चोम्मेन्तरिएस्:  
  
आप्ग्स्-अना_४।१:  
अथ कन्यावरणविधिः ।  
इन्वकाभिः प्रसृज्यन्त इत्युक्तम् ।  
तस्मिन्नन्यस्मिन् वा पुण्यनक्षत्रेव ब्राह्मणान् भोजयित्वाशिषो वाचयित्वा,सुहृदः  
  
बन्धून्समवेतान् सङ्गतान्मन्त्रवतःश्रुताध्ययनसम्पन्नान्वरान् कन्यावरयितॄन्प्रहिणुयात्प्रस्थापयोत्-यूयममुष्मात् कुलात् मह्यं कन्यां वृणीध्वमिति ।  
यद्यप्येवंविधे कार्ये सुहृदामेव सम्भावना तथापि सुहृद इत्युच्यते मन्त्रवतामसम्भवे सुहृत्वमात्रपरिग्रहार्थम् ।  
मन्त्रवत इति ब्राह्मणानोमेव ग्रहणम् ।  
तेन क्षत्रियवैश्ययोरपि ब्राह्मणा एव वराः ॥१॥  
  
________________________  
  
  
आप्ग्स्-तात्_४।१:  
पूर्वत्र ऽइन्वकाभिः प्रसृज्यन्तेऽ(आप।गृ२-१६) इति विवाहोपयोगिनो वरप्रेषणस्य कालो ऽभिहितः ।  
इदानीं तस्य विधिमाह--  
  
सुहृदःआत्मनो मित्राणि ।  
समवेतानात्मानं प्रत्येककार्यान् ।  
मन्त्रवतःमन्त्रब्राह्मणवतः, ऽशुचीन् मन्त्रवतःऽ(आप।ध।२-१५-११)  
  
इतिवन्मन्त्रग्रहणस्य प्रदर्शनार्थत्वात् ।  
वरान्वरयितॄन् ।  
वरःप्रहिणुयात्प्रेषयेत् ।  
एते युग्मा ब्राह्मणाश्चेति केचित् ॥२॥  
  
  
तानादितो द्वाभ्यामभिमन्त्रयेत ॥ आप्ग्स्_४।२ ॥  
  
  
चोम्मेन्तरिएस्:  
  
आप्ग्स्-अना_४।२:  
गच्छतस्तान् वराननन्तरमाम्नातस्य मन्त्रसमाम्नायस्यादितो द्वाभ्यां ऋग्भ्यां पप्रसुग्मन्तेत्योताभ्यां अभिमन्त्रयेत ।  
अभिलक्ष्य मन्त्रोच्चारणमभिमन्त्रणम् ।  
ततस्ते कन्याकुलं गत्वा-एवङ्गोत्रायामुष्मै सहत्वकर्मभ्यो युष्मदीयां कन्यां वृणीमह-इति ब्रूयः ।  
ततस्ते प्रतिब्रूयुः-शोभनं तथा दास्याम-इति ।  
तत्र ब्राह्मे विवाहे दैवे चार्थलोपात् वरणलोपः कल्पान्तरदर्शनाच्च-नात्र वरान् प्रहिणुयादिति ।  
तथा गान्धर्वराक्षसयोश्च ॥२॥  
  
________________________  
  
  
आप्ग्स्-तात्_४।२:  
तान्प्रस्थितान् ।  
मन्त्रसमाम्नायस्यादितः ऽप्रसुग्मन्ताऽइति द्वाभ्यां ऋग्भ्यांअभिमन्त्रयेत ।  
अभिमन्त्रणं आभिमुख्येन मन्त्रस्योच्चारणम् ।  
अनुमन्त्रमप्येवम्ऽअनुमन्त्रयितव्यद्रव्यगतचित्तेनेति तु भेदः ॥  
  
  
अथ सूत्रस्यापूर्णत्वात् क्रम उच्यते-  
  
कृतप्राणायामो ऽवरान् प्रेषयिष्येऽइति सङ्कल्प्य, ऽप्रसुग्मम्तेऽति द्वाभ्यां वरानभिमन्त्र्य, ऽयूयममुष्मात् कुलात् मह्यं कन्यां वृणीध्वम् ऽइति प्रेषयेत् ।  
ततस्ते दुहितृमतो गृहं गत्वा, कन्यां दत्तसगोत्रत्वादिदोषरहितां बन्ध्वादिगुणसम्पन्नां च यत्नतो ऽवधार्य, दुहितृमन्तं पित्रीदिकं ऽगौतमगोत्राय विष्णुशर्मणे वराय भवदीयां कन्यां प्रजासहत्वकर्मभ्यो वृणीमहेऽइति ब्रूयुः ।  
ततस्स पित्रादिर्ऽदास्यामीऽति प्रतिब्रूयात् ।  
  
ततस्ते प्रत्येत्य,ऽसुद्धार्ता वयऽमिति वराया वेदयेयुः ।  
एतच्च वरप्रेषणाद्यासुरार्षयोरेव, नान्येषु अर्थलोपात् ।  
  
अथ यस्मिन्नहनि विवाहः ततः पूर्वमेव पञ्चमे तृतीय वाहनि यथाशिष्टाचारमङ्कुरारोपणं कुर्यात् ।  
तथा श्वो विवाह इत्यद्य विवाह इति च ।  
  
ऽतथा मङ्गलानिऽऽआवृतश्चास्त्रीभ्यः प्रतीयेरत्ऽ(आप।गृ।२-१४,१५) इत्युक्तानि कर्माणि वरो वधूश्च यथाकालं यथायोग्यङ्कुरुतः ।  
  
केचित्-पूर्वेद्युर्नान्दीश्राद्धं कल्पान्तरादिति ।  
  
ततः पित्रादिर्वधूकुलं प्राप्ताय वराय कन्यामुदकपूर्व दद्यात्-इमां वत्सरोत्रजां लक्ष्मीदायीं गौतमगोत्राय विष्णुशर्मणे तपभ्यं प्रजासहत्वकर्मभ्यः प्रतिपादयामीति ।  
गान्धर्वराक्षसयोस्तु न प्रतिपादनम्, दातृव्यापारा नपेक्षत्वात् ।  
ततस्तां वरः प्रतिगृह्य विवाहस्थाने ऽयत्र क्वचाग्निम्ऽ(आप।ध।२-१-१३) इत्यादिविधिनाग्निं प्रतिष्ठाप्य, तत्रैव यस्यां शालायां कन्याऽस्ते तां गत्वा मधुपर्क प्रतिगृह्णाति यथार्ह यथाविधि ।  
एवमेव वरापचितो ऽपि ॥२॥  
  
  
अनन्तरं वरः किं कुर्यादित्यत्राह--  
२। कन्यायाः समीक्षणम् ।  
  
स्वयं दृष्ट्वा तृतीयां जपेत् ॥ आप्ग्स्_४।३ ॥  
  
  
चोम्मेन्तरिएस्:  
  
आप्ग्स्-अना_४।३:  
ततो विवाहे निश्चिते पूर्वेद्युर्नान्दीश्राद्धं कृत्वा परेद्युर्ब्रअह्मणान् भोजयित्वाशिषो वाचयित्वा वरो वधूकुलं गच्छति ।  
तस्मै कूर्चदानादि भोजनान्तं मधुपर्क दत्वा कन्यां प्रतिपादयति-तुभ्यमिमां प्रजासहत्वकर्मभ्यः प्रतिपादयामीति ।  
ततस्तां वरः स्वयं दृष्ट्वा तृतीयामृचं जपेत्  
  
अभ्रातृघ्नीमित्येताम् ।  
स्वयमित्यनुच्यमाने वरं दृष्ट्वेत्यर्थः स्यात् प्रकृतत्वात् ।  
स्वयं ग्रहणात्तु कन्यां दृष्ट्वत्यर्थो भवति ।  
तत्र ब्राह्मे विवाह उदकपूर्व प्रतिपादनम् ।  
गान्धर्वराक्षसयोस्तु नैव प्रतिपादनम् ॥३॥  
  
________________________  
  
  
आप्ग्स्-तात्_४।३:  
वरःस्वयङ्कन्याम दृष्ट्वा ऽअब्रातृघ्नीम्ऽइतितृतीयां ऋचञ्जपेत् ।  
दृष्ट्वै वचक्षुषी उपसंहरति ।  
जपश्च सर्वत्र चातुस्स्वर्येण;नतु करणमन्त्रादिवदेकश्रुत्या ।  
ऽएकश्रुति दूरात्सम्बुद्धौऽ(पा।सू।१-२-३३) ऽयज्ञकर्मण्यजपन्यूखसामसुऽ(पा।सू।१-२-३४) इति वचनात् ।  
अत्र च स्वयमिति विशेषमं वरयितॄमां प्रकृतानामयं जपो मा भूदिति ।  
केचित्- स्वयं वधूमेव दृष्ट्वा जपेत् ;न तु वरानिति ।  
स्वयं दृष्ट्वेत्यादि च सर्वविवाहानामविकृतम् ॥३॥  
  
  
चतुर्थ्या समीक्षेत ॥ आप्ग्स्_४।४ ॥  
  
चोम्मेन्तरिएस्:  
  
आप्ग्स्-अना_४।४:  
अवयवश ईक्षणंसमीक्षणम् ।  
अघोरचक्षुरित्येषा चतुर्थीं ॥४॥  
  
________________________  
  
  
आप्ग्स्-तात्_४।४:  
ऽअघोरचक्षुःऽइत्यनया समीक्षेत ।  
वध्वा दृष्ट्वो स्वदृष्टिं निपातयति, अघोरचक्षुरपिघ्न्येधीति मन्त्रालिङ्गात् ।  
केचित्-समीक्षेत अवयवशो निरीक्षेतेति ।  
अत्र वरो वधूश्च दर्मेष्वासीनौदर्भान् धारयमाणौ कृतप्राणायामौ सङ्कल्पयेते- आवाभ्यां कर्माणि कर्तव्यानि, प्रजाश्चोत्पादयितव्यां-इति ॥  ४ ॥  
  
३। तस्याः भ्रुवोरन्तरे सम्मार्जनम् ।  
  
अङ्गुष्ठेनोपमध्यमया चाङ्गुल्या दर्भं सङ्गृह्योत्तरेण यजुषा तस्या भ्रुवोरन्तरं सम्मृज्य प्रतीचीनं निरस्येत् ॥ आप्ग्स्_४।५ ॥  
  
  
चोम्मेन्तरिएस्:  
  
आप्ग्स्-अना_४।५:  
मध्यमासमीपे व४तत इत्युपमध्यमा तयाङ्गुल्या अनामिकयेत्यर्थः ।  
भ्रुवोरन्तरम्मध्यमित्तरेण यजुषाइदमहमित्यनेन ।  
  
सम्मार्जनमन्त्रो ऽयं न निरसनमन्त्रः ।  
प्रतीचीनम्प्रत्यग्गतम् ।  
उपर्युपरि शिरो निरस्येत् ।  
तत उदकोपस्पर्शनं अङ्गुष्ठसाहचर्यादुपमध्यमयेति विशेषणादेव सिद्धे अङ्गुल्येति विशेष्यनिर्देशो विस्पष्टार्थम् ।  
यजुषेति विशेषणं उत्तरेणेति दिग्वाचिताशङ्का मा भूदिति ॥५॥  
  
________________________  
  
  
आप्ग्स्-तात्_४।५:  
उपमध्यमाउपकनिष्ठिका, न तु प्रदेशिनी, तस्या विस्रंसिकेति व्यपदेशात् ।  
उत्तरेण यजुषाऽइदमहं या त्वयिऽइत्यनेन ।  
शेषं व्यक्तम् ।  
दर्भ निरस्याप उपस्पृशेत् ॥५॥  
  
  
प्राप्ते निमित्त उत्तरां जपेत् ॥ आप्ग्स्_४।६ ॥  
  
  
चोम्मेन्तरिएस्:  
  
आप्ग्स्-अना_४।६:  
वध्वा स्वबन्धूनां च रोदनन्निमित्तं जीवारुदन्तीति लिङ्गात् ।  
उत्तरामृचं ऽजीवारुदन्तीऽत्येताम्, सर्वत्र समावेशनान्ते विवाहकर्मण्यस्मिन्निमित्ते ऽयं जपो भवति ।  
निमित्तावृत्तौ मन्त्र आवर्तते ॥६॥  
  
________________________  
  
  
आप्ग्स्-तात्_४।६:  
जीवांरुदन्तीऽति मन्त्रलिङ्गनुरूपे निमित्ते प्राप्ते मात्रादिभिः कन्यकया वा अन्योन्यवियोगचिन्तया रोदने कृते इमामृचं जपेत् ॥६॥  
  
४। तस्याः स्नानार्थजलाहरणार्थ युग्मानां ब्राह्मणानां प्रेषणम् ।  
  
युग्मान्समवेतान् मन्त्रवत उत्तरयाद्भ्यः प्रहिणुयात् ॥ आप्ग्स्_४।७ ॥  
  
  
चोम्मेन्तरिएस्:  
  
आप्ग्स्-अना_४।७:  
वधूस्नापनार्थानामपामाहरणंउत्तरयर्चाऽव्युक्षत्क्रूरऽमि त्येतया ।  
मन्त्रवतःप्रहिणुयात् प्रस्थापयेत् ।  
ऽतथा मङ्गलानीऽत्येव सिद्धे युग्मवचनं पञ्चभिर्मन्त्रैः स्नापनं वक्ष्यति, तत्र प्रतिमन्त्रं स्नापनावृत्तिः ।  
तत्र च स्नापनस्यायुग्मत्वात् तदर्थानामुदकुम्भानामप्ययुग्मत्वं स्यात् ।  
  
एवमाहर्तॄणां ब्राह्मणानामपि ।  
अतो युग्मानित्युच्यते ।  
तेन प्रतिमन्त्रं कुभ्भभेद- प्रतिकुभ्भं ब्राह्मणभेदश्च सिद्धो भवति ।  
तत्र यदि चत्वारः कुम्भाः चतुर्थेन कुब्भेन चतुर्थपञ्चमाभ्यां मन्त्राभ्यामभिषेकः ।  
यदा त्वष्टौ तदा प्रतिमन्त्रं पञ्चभिस्तूष्णीमितरैः ।  
समवेतवचनमुदकाहरणे सह प्रवृत्त्यर्थम् ।  
मन्त्रवत इति ब्राह्मणानां ग्रहणम्,"आस्यै ब्राह्मणा"इति मन्त्रे दर्शनात् ॥७॥  
  
________________________  
  
  
आप्ग्स्-तात्_४।७:  
युग्मान् समसङ्ख्याकान् ।  
समवेतान्मन्त्रवतैति पूर्ववत् ।  
उत्तरयाऽव्युक्षत्क्रूरम्ऽइत्येतया प्रैषत्वादुच्चैः प्रयुक्तयाद्भ्यः प्रहिणुयात्वधूस्नापनार्था उप आहर्तु प्रेषयेत् ।  
एते च ब्राह्ममा एव,ऽआस्यै ब्राह्मणाऽइति मन्त्रलिङ्गात् ।  
ते च ब्राह्मणा यास्वप्सु पुरुषाः स्नानादिषु पूर्व न मृताः ताभ्यस्तृणावकाद्यपनीयाप आनन्यन्ति;ऽअवीरघ्नीःऽइति मन्त्रलिङ्गात् ॥७॥  
  
५। तस्याः स्नापनम्, अहतवस्रधारणं, योक्त्रसन्नहनं च ।  
  
उत्तरेण यजुषा तस्याश्शिरसि दर्भेण्वं निधाय तस्मिन्नुत्तरया दक्षिणं युगच्छिद्रं प्रतिष्ठाप्य छिद्रे सुवर्णमुत्तरयान्तर्धायोत्तराभिः पञ्चभिस्स्नापयित्वोत्तरयाहतेन वाससाऽच्छाद्योत्तरया योक्त्रेण सन्नह्यति ॥ आप्ग्स्_४।८ ॥  
  
  
चोम्मेन्तरिएस्:  
  
आप्ग्स्-अना_४।८:  
ततस्तैरप्स्वाहृतासुतस्यावध्वाशिशरसिदर्भेणवन्दर्भैः परिकल्पितं मण्डलंउत्तरेण यजुषाऽअर्यम्णो अग्निऽमित्यनेननिधाय तस्मिन्निण्वे इत्तरया ऽखे ऽनसऽइत्यनया दक्षिणं युगच्छिद्रं दक्षिमस्या युगधुरो बाह्यच्छिद्रम्प्रतिष्ठाप्य तस्मिन्छिद्रे सुवर्णमुत्तरयर्चाऽशं ते हिरण्यऽमित्येतयान्तर्धायताभिरद्भिस्तामुत्तराभिः प्चभिःऽहिरण्यवर्णाऽइत्येताभिः प्रतिमन्त्रं स्नापयति ।  
कथं पुनच्छिद्रस्यान्तर्धानेन स्नापनं सम्भवति । तथान्तर्धानं कुरुते यथोदकमवस्रवति ।  
ततस्तामुत्तरयर्च्चा ऽपरि त्वा गिर्वणो गिरऽइत्येतयाहतेन वाससाऽच्छादयति ।  
स्वयमेव मन्त्रमुक्त्वा परिधापयति आच्छाद्याचमय्य उत्तरयर्चा आशासानेत्येतया योक्तत्रेण सन्नह्यति ।  
ऊर्ध्वज्ञुमासीना(आप।श्रौ।२-५-२)  
  
मित्यादिदार्शपौर्णमासिको विशेष इहेष्यते ॥८॥  
  
________________________  
  
  
आप्ग्स्-तात्_४।८:  
दर्भेण्वं,दर्भैः परिकल्पितमिण्वं निगलाकृतिं परिमण्डलाकारमित्यर्थः ।  
तदुत्तरेण यजुषा ऽअर्यम्णो अग्निंऽइत्यनेन वध्वाश्शिरसि निधाय तस्मिन्निण्वेवरौत्तरयाखे ऽनसऽइत्येतयादक्षिणं युगछिद्रं , युगस्य दक्षिणं च्द्रं दक्षिमस्या धुरो बारह्यछिद्रं प्रतिष्ठाप्य, छिद्रे सुवर्णमुत्तरयाऽशं ते हिरण्यम्ऽइत्येतयान्तर्धाय, उत्तराभिःऽहिरम्यवर्णाश्शुचयः पावकाः प्रचक्रमुर्हित्वाऽइत्यादिभिः पञ्चभिःऋग्भिः स्नापयति ।  
एतच्च पञ्चानामन्ते सकृदेव, ऽवचनादेकं कर्म बहुमन्त्रम्ऽ(आप।प।१-४७) इत्युक्तत्वात् ।  
एवं सर्वत्र एवं विधेष्वन्नप्राशनादिषु ॥  
  
  
केचित्- पञ्चभिरिति वचनात् प्रतिमन्त्रमिति ।  
तन्न;तिसृभ्यो ऽ; वशिष्टयोर्विकल्पनिवृत्त्यर्थत्वादस्य ।  
इतरथा क्रियाभ्यावृत्तिवाचक प्रत्ययाश्रुतेः गुणार्थ प्रधानस्नानाभ्यावृत्तिकल्पनापत्तिः, प्रयुक्तिगौरवं च ॥  
  
  
उत्तरया ऽपरि त्वार् र्वणो गिरःऽइत्येतया ।  
अहतेन अनिवसितेन वाससा परिधाप्य, द्विराचमप्य, उत्तरया ऽआशासाना सौमनसम्ऽ; इत्येतया योक्त्रेण सन्नग्यति ।  
कृत्स्नविधानं ।  
केचित्-ऐष्टिकसन्नहनविधिप्रदर्शनार्थमिति ॥८॥  
  
  
अथैनामुत्तरया दक्षिणे हस्ते गृहीत्वाग्निमभ्यानीयापरेणाग्निमुदगग्रं कटमास्तीर्य तस्मिन्नुपविशत उत्तरो वरः ॥ आप्ग्स्_४।९ ॥  
  
  
चोम्मेन्तरिएस्:  
  
आप्ग्स्-अना_४।९:  
अथ सन्नहनानन्तरंऽयत्र क्वचाग्निऽमित्यादिकल्पेनाग्निं प्रसाधयति ।  
मथित्वा श्रोत्रियागाराद्वाहृत्य ततो वधूमग्निमभ्यानयति ।  
  
उत्तरयर्चा ऽपूषात्वेतऽइत्येतया ।  
आनयनमन्त्रो ऽयम् ।  
हस्तग्रहणं तु तूष्णीमेव ।  
उदगग्रवचनं दक्षिणाग्रनिवृत्त्यर्थम् ॥९॥  
  
________________________  
  
  
आप्ग्स्-तात्_४।९:  
अथशब्द उक्तार्थः अर्थकृत्यप्रतिषेधार्थ इति ।  
एनां वधून्दक्षिणे हस्ते गृहीत्वा, उत्तरयाऽपूषा त्वेतो नयतुऽइत्येतया  
  
अग्निमभ्यानीयाग्न्यभिमुखमानयति;नयत्विति मन्त्रलिङ्गात् ।  
व्यवहिते ऽपि नयने विनियोगातपरेणाग्निमग्नेरदूरेणऽपस्चादुगग्रं कटमास्तीर्य, तस्मिन्कटे युगपदुपविशतः, यतोत्तरो वरो दक्षिणा वधूः ॥९॥  
  
६। अग्नेरुपसमाधानादि कर्म ।  
  
अग्नेरुपसमाधानाद्याज्यभागान्ते ऽथैनामादितो द्वाभ्यामभिमन्त्रयेत ॥ आप्ग्स्_४।१० ॥  
  
  
चोम्मेन्तरिएस्:  
  
आप्ग्स्-अना_४।१०:  
अथैवमुपविश्याग्नेरुपसमाधानादि कर्म प्रतिपद्यते ।  
अग्निमिध्वा प्रागग्रैरित्यादि आज्यभागान्ते कर्मणि कृते अथानन्तरमुपोत्थाय एनामासीनां वझूं तृतीयस्यानुवाकस्यादितो द्वाभ्यामृग्भ्यां ऽसोमः प्रथमऽइत्येताभ्यामभिमन्त्रयेत ।  
अग्नेरुपसमाधानादि वचनं तन्त्रप्राप्त्यर्थम् ।  
  
आज्यभागान्तग्रहणमभिमन्६णादेरुत्तरस्य कर्मण- कालोपदेशार्थम् ।  
अथशब्दो ऽवस्थान्तरप्रदर्शनार्थः ।  
आज्यभागान्तमासीनः कृत्वा अतोत्थायाभिमन्त्रणादि प्रतिपद्यत इति ।  
तथा च बोधायनः-अथास्या उपोत्थाय हृदयदेश (बौ।गृ।१-४-१) मिति ।  
आश्वलायनश्च-तिष्ठन् प्राङ्मुखः प्रत्यङ्मुख्या आसीनाया (आश्व।१-७-३) इति ।  
एनामित्युच्यते अग्नेरभिमन्त्रणं मा शङ्कीति ।  
उत्तराभ्यामिति वक्तव्ये आदितो द्वाभ्यां इत्युच्यते मन्त्रसमाम्नाये अनुवाकव्यवस्थाप्रदर्शनार्थम् ।  
तेन"शेषं समावेशने जपे"दित्यादावनुवाकशेषस्य ग्रहणम् ॥१०॥  
  
________________________  
  
  
आप्ग्स्-तात्_४।१०:  
अथं तन्त्रोपदेशः क्रमार्थ इत्युक्तमेव ।  
यदि तु लाजहोमास्तन्त्रशून्या आगन्तुकाः, तदा स क्रमतन्त्रविधानार्तः ।  
अथोति पूर्ववत् ।  
  
केचित् कल्पान्तरसिद्धो पोत्थानानन्तर्यप्रदर्शमार्थमिति ॥  
  
  
एनांवझूं वरःआदित अनुवाकस्य ऽसोमः प्रथमःऽइत्यस्य ऽसोमः प्रथमः ऽइतिद्वाभ्यां ऋग्भ्यामभिमन्त्रयेत ॥१०॥  
  
७। पाणिग्रहणम् ।  
  
अथास्यै दक्षिणेन नीचा हस्तेन दक्षिणमुत्तानं हस्तं गृह्णीयात् ॥ आप्ग्स्_४।११ ॥  
  
  
चोम्मेन्तरिएस्:  
  
आप्ग्स्-अना_४।११:  
अथ तथैवावस्थितःअस्यै अस्याः तथैवासीनाया दक्षिणमुत्तानं हस्तं गृह्णीयात् ।  
दक्षिणेन नीचान्यक्भूतेन पस्तेन ।  
इदं पाणीग्रहणं नामकर्म ।  
दक्षिणेनेति न वक्तव्यम् ।  
एकपाणिसाध्येषु कर्मसु दक्षिणस्यैव प्रसिद्धत्वात् ।  
अथाप्रसिद्धः, अन्यत्रानियमः प्राप्नोति ।  
यथात्रैव पुरस्तादुपनयने च ।  
एवं त४हि नात्र दक्षिमहस्तो विधीयते ।  
किं तर्हि?न्यक्ताविदानार्तमनूद्यते यो ऽयं दक्षिणो हस्त- सर्वकर्मसु प्रसिद्धः तेन नीचापाणिग्रहणमिह कर्तव्यमिति ।  
अस्मादेव चानुवादात् सर्वत्र दक्षिणपाणिरिति सिद्धम् ॥११॥  
  
________________________  
  
  
आप्ग्स्-तात्_४।११:  
अनेन नित्यविधिना ऽसो ऽभीवाङ्गुष्ठम्ऽइत्येतावन्मात्रस्य व्यवहितस्यापि सम्बन्धः ।  
इतरथा स इति न ब्रूयात् ।  
अस्मै अस्या वध्वाः;षष्ठ्यर्थे चतुर्थी ।  
उत्तानं दक्षिणं हस्तंवरस्स्वेननीचा न्यग्णूतेन दक्षिमहस्तेन ।  
अभीवाङ्गुष्ठंअभिरुपर्यथः ।  
इवेत्यवधारकः ।  
  
उपर्यङ्गुष्ठमेव गृह्णीयात् ॥११॥  
  
  
अथ काम्यं विधिदिवयमाह--  
८। तत्र कामनायां विशेषः ।  
  
यदि कामयेत स्त्रीरेव जनयेयमित्यङ्गुलीरेव गृह्णीयात् ॥ आप्ग्स्_४।१२ ॥  
  
  
चोम्मेन्तरिएस्:  
  
आप्ग्स्-अना_४।१२:  
अङ्गुलीरेव नाङ्गुष्ठं नापि पाणितलम् ।  
पूर्वोक्तस्यैवायं कामसंयुक्तो विशेषविधिः ।  
तेनेहापि दक्षिणेन नीचा हस्तेनेत्येवमादयो विशेषा भवन्ति ॥१२॥  
  
________________________  
  
  
आप्ग्स्-तात्_४।१२:  
अङ्गुलीरेव नाङ्गुष्ठम् ।  
शेषं नित्यवत् ॥१२॥  
  
  
यदि कामयेत पुंस एव जनयेयमित्यङ्गुष्ठमेव सो ऽभीवाङ्गुष्ठमभीव लोमानि गृह्णाति ॥ आप्ग्स्_४।१३ ॥  
  
  
चोम्मेन्तरिएस्:  
  
आप्ग्स्-अना_४।१३:  
गृह्णीयादित्यनुवर्तते ॥१३॥ ॥१४॥  
  
________________________  
  
  
आप्ग्स्-तात्_४।१३:  
अभीव लोमानि, यथा वरस्याङ्गुष्ठलोमानि सर्वाण्येवोपरि भवन्ति तथा गृह्णाति ।  
शेषं नित्यवदेव ।  
अतो वध्वङ्गुष्ठमप्युत्तानम् ॥  १३ ॥  
  
  
पूर्वोक्तस्य नित्यस्य काम्ययोश्च मन्त्रानाह--  
  
गृभ्णामि त इत्येताभिश्चतसृभिः ॥ आप्ग्स्_४।१४ ॥  
  
  
चोम्मेन्तरिएस्:  
  
आप्ग्स्-अना_४।१४:  
यः माणिग्रहणे कामं नेच्छति स पाणिमभीवाङ्गुष्ठमभीव लोमानि गृह्णीयादित्येव ।  
अभिशब्द उपरिभावे ।  
इव शब्द- ईषदर्थे ।  
  
यथा लोमानि हस्तजातानि इषदभिस्पृषाट्नि भवन्ति ।  
अङ्गु#ठञ्चतथा गृह्णीयादित्यर्थः ।  
"लोमान्ते हस्तं शाङ्गुष्ठमुभयकाम" (आश्व।गृ१-७-५) इत्याश्वलायनः ॥१५॥  
  
________________________  
  
  
आप्ग्स्-तात्_४।१४:  
गृह्णीतीति सम्बन्धः ।  
सर्वासामन्त एव ॥१४॥  
  
९। सप्तपदीगमनम् ।  
अथैनामुत्तेरणाग्निं दक्षिणेन पदा प्राचीमुदीचीं वा दिशमभि प्रक्रमय त्येकमिष इति ॥ आप्ग्स्_४।१५ ॥  
  
  
चोम्मेन्तरिएस्:  
  
आप्ग्स्-अना_४।१५:  
अथेदानीमेनां वधूमृत्त्थाप्योत्तरेणाग्निं यो देशस्तस्मात् प्रक्रम्य प्राचीं वा दिशमभि उदीचीं वा दक्षिणेन पदा सप्त पदानि प्रक्रामयति  
  
एकमिष इत्येतैर्मन्त्रैः ।  
प्राग्गतान्युदग्गतानि वा पदानि निधापयतीतियर्थः ।  
अत्र स्वयमेव पादं गृहीत्वा मन्त्रांश्चोक्त्वा निधापयति ।  
  
सम्भाराक्रमणवत् ।  
दक्षिणेन पदेति मन्त्राणां दक्षिणसम्बन्धार्थ पूर्वप्रवृत्त्यर्थ च, तस्मात्तूष्णीमितरस्य पश्चादनुप्रवृत्तिः ।  
  
इह सोमाय जनिविदे स्वाहेत्येतैः प्रतिमन्त्रमित्यत्र एतैः प्रतिमन्त्रमिति न वक्तव्यम् ।  
यथाचैतत्तथा तत्रैव वक्ष्यामः ।  
तस्मात्तयोरिहपकर्षेण सम्बन्धः ।  
एकमिष इत्येतैः प्रतिमन्त्रमिति ।  
इतरथा प्रतिपदं मन्त्रसम्बन्धो न सिध्यति ।  
पदानाञ्च सप्तसङ्ख्यानियमो ऽतोत्तराभिस्तिसृभिः प्रदक्षिणऽमित्यत्र तिसृणामन्ते परिक्तमणारम्भः तद्वदिहापि स्यात् ।  
ऽविष्णुस्त्वा न्वेत्विऽति सर्वत्रा नुषजन् जपति प्रथमोत्तमयोः पठितत्वात् ॥  १६ ॥  
  
________________________  
  
  
आप्ग्स्-तात्_४।१५:  
अथाग्नेरदूरेणोत्तरत आरभ्यैनान्दक्षिणेन पदापादेनप्राचीमुदीचीं वा दिशमभिप्रागायतान्युदगायतानि वा सप्त पदानि प्रक्रमयति;ऽएकमिषेऽइत्यादिभिस्सप्ताभिड- ऽविष्णुस्त्वान्वेषुऽइत्यनुषक्तैः प्रतिमन्त्रम् ॥१५॥  
  
  
सखेति सप्तमे पदे जपति ॥ आप्ग्स्_४।१६ ॥  
  
  
चोम्मेन्तरिएस्:  
  
आप्ग्स्-अना_४।१६:  
उक्तं सप्तपदानि प्रतिमन्त्रं प्रक्रमयतीति ।  
तत्र सप्तमे पदे निहिते पादमुपसङ्गृह्यैव ऽसखासप्तपदेऽत्यापभ्य जपति होममन्त्रेभ्यः प्राक् ये मन्त्राः तानित्यर्थः ।  
त६ कल्पान्तरे दृश्यते ऽसप्तमं पदमुपसङ्गृह्येति ॥१७॥  
  
  
प्राग्धोमादित्युच्यते जपपरिमाणार्थम् ॥१॥  
  
________________________  
  
  
आप्ग्स्-तात्_४।१६:  
स वरस्सप्तमे पदे निहिते ऽसखा सप्तदाऽइत्यादि ऽसूनृतेऽइत्यन्तं जपति, चातुस्स्वर्येणैव ॥१६॥  
  
  
इति श्रीसुदर्शनाचार्यकृते गृह्यतात्पर्यदर्शने चतुर्थः खण्डः  
  
अथ पञ्चमः खण्डः  
१० वैवाहिकाः प्रधानहोमाः ।  
  
प्राग्घोमात् प्रदक्षिणमग्निं कृत्वा यथास्थानमुपविश्यान्वारब्धायामुत्तरा आहुतीर्जुहोति सोमाय जनिविदे स्वाहे त्येतैः प्रतिमन्त्रम् ॥ आप्ग्स्_५।१ ॥  
  
  
चोम्मेन्तरिएस्:  
  
आप्ग्स्-अना_५।१:  
समाप्य जपमथाग्निं प्रदक्षिणं करोति तया सह प्रदक्षिणं परिक्तामतीत्यर्थः ।  
सर्वत्र दक्षिणे हस्ते गृहीत्वा परिक्रमणम् ।  
ततो यतास्थानमुपविशतः ।  
यस्य यत् स्थानमुपदिष्टं ऽउत्तरो वरऽइति तस्मिन्नित्यर्थः ।  
उपविश्यवध्वामन्वारब्धायांअन्वरब्धवत्यां उत्तराष्षोडश प्रधानाहुतीर्जुहोति ।  
होमाय जनिविदेस्वाहेत्योतैः प्रतिमन्त्रम् ।  
दर्वीहोमत्वादेवोपवेशने सिद्धे उपविश्येत्युच्यते नियमार्थ-उत्तरा एव षोडशोपविश्यजुहोति, अन्याः स्थित्वैवेति ।  
तेन लाजास्तिष्ठता होतव्याः ।  
तथा च कल्पान्तरेषु बहुषु दृश्यते बोधायनानां बह्वृचानां छन्दोगानां वाजसनेयिनामाथर्वणिकानाञ्च ।  
उपहोमोषु यथाप्राप्तमासनमेव भवति ।  
एतच्च वक्ष्यामः-- ।  
अन्ये त्वासीनयोरेव होममिच्छन्ति ।  
  
ऽसोमाय जनिविदऽइति मन्त्रनिर्देशो होममन्त्राणामदिप्रत्ययनार्थः तेन प्रागेव तस्मात् जपमन्त्राः ।  
तदुक्तं पुरस्तात् प्राग्घोमादिति ।  
उत्तरा आहुती रित्येव प्रतिमन्त्रं होमस्सिद्धः यथान्येषु होमेषु ।  
एतैः प्रतिमन्त्रमित्येतत्तु पुरस्तादपकृष्यत इत्युक्तम् ।  
तत्रादितश्चत्वारो मन्त्राः स्वाहाकारान्ताः पठिताः ।  
ततो द्वादसर्चः, तास्वन्ते स्वाहाकारः जुहोतिचोदनः-- स्वाहाकारप्रदानः इति ॥२॥  
  
________________________  
  
  
आप्ग्स्-तात्_५।१:  
सखेति जपित्वा,प्राग्घोमात् होमात्प्राक् अग्निप्रदक्षिणमेव वध्वा सहकुर्यान्नान्यदर्थकृत्यमावश्यकमपि;ऽप्राग्घोमादिऽत्यधिकग्रहणात् ।  
ततो यथास्थानं ऽउत्तरो वरः इत्युक्तस्थानानतिक्रमेण, न त्वनियमेन,उपविश्यवध्वामन्वारब्धायामुत्तराःउत्तरमन्त्रकरणिका  
  
आहुतीर्होमान् जुहोति ।  
के पुनस्त उत्तरे मन्त्राः?कथं च जुहोति ?इत्यत आह- ऽसोमाय जनिविदेऽइत्यादयष्षोडश मन्त्राः ।  
  
तेषामदितश्चत्वारि यजूंषि, ऽप्रेतो मुञ्चातिऽइत्यादयो द्वादशर्चः ।  
एतैः- प्रतिमन्त्रं प्रतिस्वाहाकारं जुहोति, न पुनः ऽयज्ञंस्वाहा वाचि स्वाहा वातेधास्स्वाहाऽ(तै।सं।१-१-१३) इतिवत् ऽअवदीक्षमदास्थ स्वाहाऽ(एका।१-४-४) इत्येतेनैव स्वाहाकारेण होमः ।  
पूर्वेषामहोमार्थता च ।  
  
जुहोशब्दार्थश्च तद्धितेन चतुर्थ्या मन्त्रलिङ्गादिना वा प्रतिपन्नाश्चोदिता देवताश्चोदितेनैव चतुर्थ्यन्तशब्देनोदिश्य यजमानेन त्यक्तस्य हविषश्चोदिताधारे प्रक्षेपः ।  
इह च मन्त्रलिङ्गात् सोमादयो देवताः ।  
ताश्च न जनिवित्त्वादिविसेषविशिष्टाः ।  
होमविध्यनुपपत्त्या हि मन्त्रप्रतिपन्नानां देवतात्वं कल्प्यम्, साच देवतामात्रकल्पनयो शाम्यति ।  
न पुनर्निर्बीजां गुर्वीं विशिष्टकल्पनां प्रयुक्तिगौरवापादिकामयुक्तामपेक्षते ।  
न च ग्राहकमन्त्राम्नानतयोरनुपपत्त्या विशिष्टानां देवतात्वकल्पना ।  
विशेषणानां ऽमूर्धा दिवः ककुत्ऽ; इत्यादिवत् स्तुत्त्या देवताधिष्ठानान्वये ऽपि तयोश्च रितार्थत्वात् ।  
हविश्चाज्यमाऽजुहोतीति चोद्यमाने सर्पिराज्यं प्रतीयात्ऽ(आप।प।१-२५) इति परिभाषावचनात् ।  
विवादादेरयज्ञत्वे ऽपि यज्ञेष्वधिकरिष्यमाणपुरुषदेहयोग्यतापादकत्वेन तत्र यज्ञधर्मा युक्ता एव ।  
अन्यथा   
आधानपवमानेष्ट्यादिष्वयज्ञेषु ऽयज्ञोपवीती प्रदक्षिणम्ऽ(आप।प।२-१५) इत्यादयो न प्रापनुयुः ।  
होमाधारस्तूपसमाहितो ऽग्निस्स्थित एव ॥१॥  
  
११ वध्वाः अश्मन उपर्यास्थापनम् ।  
  
अथैनामुत्तरेणाग्निं दक्षिणेन पदाश्मानमास्थापयत्यातिष्ठेति ॥ आप्ग्स्_५।२ ॥  
  
  
चोम्मेन्तरिएस्:  
  
आप्ग्स्-अना_५।२:  
पदप्रक्रणणं पदास्थापनमश्मा दृषत्पुत्रः ।  
स च प्रागेव पात्रैस्सह प्रतिष्ठापितो भवति ॥३॥  
  
________________________  
  
  
आप्ग्स्-तात्_५।२:  
व्यक्तार्थम् ॥२॥  
  
१२ लाजहोमाः ।  
  
अथास्या अञ्जलावुपस्तीर्य द्विर्लअजानोप्याभिघारयति ॥ आप्ग्स्_५।३ ॥  
  
  
तस्यास्सोदर्यो लाजानावपतीत्येके ॥ आप्ग्स्_५।४ ॥  
  
  
चोम्मेन्तरिएस्:  
  
आप्ग्स्-अना_५।४:  
अथशब्दः स्थानसम्बन्धार्थः ।  
अथोत्थित एवास्याश्चोत्थिताया एवेति ।  
तेनावदानप्रभृत्थानमेव भवति ।  
तत्र दार्शपौर्णमासिको ऽवदानकल्पः प्रदर्शितः न कल्पान्तरम् ।  
तदिहापि प्रत्यभिधागणं पञ्चावत्तञ्च पञ्चावत्तिनां भवति ।  
लाजानां च लौकिकः संस्कारः ।  
पात्रैश्च सह सादनप्रोक्षणे भवतः ।  
अञ्जलेस्तु न सादनादि भवतीत्युक्तम् ॥४॥  
  
सोदर्यो लाजानावपतीति वचनात् उपस्तरणाभिघारणे वरस्यैव भवतः ।  
पक्षान्तरे तु तस्यैव सर्वम् ॥५॥  
  
________________________  
  
  
आप्ग्स्-तात्_५।४:  
एते अपि सूत्रे व्यक्तार्थे ।  
आचाराल्लाजानां त्रिरावापो जमदग्नीनाम् ।  
लाजहोमाश्चापूर्वाः, ऽअस्या अञ्जलावुस्तीयऽइत्यादि कृत्स्नविधानात् पार्वणातिदेशाभावात् पाकयज्ञधर्माग्निमुखप्रत्यभिघारणस्विष्टकृल्ले पाञ्जनानामप्राप्तिरेव ॥  
  
  
केचित्-कृत्स्नाविधानादेव साधारणतन्त्रस्य प्राप्त्यभावात् लाजकिंशुकहोमेषु तन्त्रमध्यस्थं येन जुहोतात्याद्यञ्जलिसंस्कारमपि नेच्छन्ति ॥३॥  
  
  
जुहोती यं नारी ति ॥ आप्ग्स्_५।५ ॥  
  
  
चोम्मेन्तरिएस्:  
  
आप्ग्स्-अना_५।५:  
वरस्यैव जुहोतिक्रिया ।  
पात्रस्थानीयो वध्वञ्जलिः ॥६॥  
  
________________________  
  
  
आप्ग्स्-तात्_५।५:  
वर एव ऽइयं नारीऽइत्यनया ऋचाभिन्नेन वध्वञ्जलिना देवतीर्थेन लाजान् जुहोति ।  
न पार्श्वेन;उपदेशातिदेशोरभावात् ।  
  
केचित्-ऽप्रदक्षिणमग्निं कृत्वा यथास्थानमुपविश्यऽइत्येष विधिरुत्तरतो वरो ऽभ्यन्तरतो वधूरित्येवंरूपयथास्थाननियमार्थो न युज्यते ।  
कुतः?  
  
यतो विवाहे वधूप्राधान्येन तस्या अभ्यन्तरीभावो न्यायसिद्धः ।  
वधूप्राधान्यं च स्त्रीणां अपुनर्विवाहादेव वेदितव्यमिति ।  
एतच्च ऽतस्मिन्नुपविशत उत्तरो वरःऽ(आप।गृ।४-९) इत्यत्र सूत्रे व्याख्यातम् ।  
अतो यथास्थानानुवोदेन परिभाषासिद्धोपवेशननियमार्थ एवायं विधिः ।  
उत्तराष्षोडशैवाहुतारुपविश्य जुहोति, न लाजहोमानपि ।  
ते त्वस्मादेव नियमात् बहुतरगृह्यान्तरानुरोधाच्च अविगीतास्मदीयाचारमुल्ल्ङ्घयापि तिष्ठतैव होतव्या इति ।  
  
तन्न;यत औपासनोत्पादनद्वारा देहसंस्कारोत्पादनद्वारा च जायापत्युभयसाध्ययज्ञोपकारके विवाहे तयोर्सममेव स्वामित्वलक्षणं प्राधान्यम् ।  
  
अपि च चोदितसर्वकर्मसु पतिप्रयोगे यस्त्वया धर्माः कर्तव्यस्सो ऽनया वध्वा सहेति पत्न्यास्सहत्ववचनात् प्रत्युत अप्राधान्यमेव स्त्रीणाम् ।  
  
अपुनर्विवाहस्त्वासामप्राधान्ये ऽपि ऽतस्मान्नैका द्वौ पति विन्दतेऽ(तै।स।६-६-४) इति निषेधबलादेवोपपध्यते ।  
तस्मात्  
  
न्यायतो ऽभ्यन्तरीभावस्यानियमे विपर्यये वा प्राप्ते, उपवेशनानुवादेन यथास्थानमुत्तर एव वर इत्येतन्नियमार्थ एवायं विधिः तेन लाजहोमा अप्यासीनेनैव होतव्याः ।  
तस्य ऽआसीनो दर्वीहोमान् जुहोतिऽ(आप।प।३-१०) इति सर्वदर्वीहोमानामविशेषेणास्माकं चोदितत्वात्, स्वसूत्रोक्तविषये बहुतराणामपि गृह्यान्तराणामनुपसंहार्यत्वाच्च ॥५॥  
  
१३ अग्निप्रदक्षिणादि ।  
  
उत्तराभिस्तसृभिः प्रदक्षिणमग्निं कृत्वाश्मानमास्थापयति यथा पुरस्तात् ॥ आप्ग्स्_५।६ ॥  
  
  
चोम्मेन्तरिएस्:  
  
आप्ग्स्-अना_५।६:  
उत्तराभिस्तिसृभिःतुभ्यमाग्रे पर्यवहन्नित्यादिभुः अग्निं प्रदक्षिणं करोति ।  
तां हस्ते गृहीत्वा तिसृणामन्ते परिक्रमणारम्भः  
ऽवचनादेकं कर्म बहुमन्त्रऽमिति ।  
उत्तराभिरिति बहुवचनेनैव त्रित्वपरिग्रहसिद्धे तिसृभिरिति वचनं तिसृभिरेकमेव परिक्रमणं यथा स्यात् प्रतिमन्त्रं क्रियाभ्यावृत्तिर्मा भूदिति ॥७॥  
  
________________________  
  
  
आप्ग्स्-तात्_५।६:  
उत्तराभिः ऽतुभ्यमग्रे पर्यवहनंऽइत्यादिभिस्तिसृभिः ।  
प्रदक्षिणमग्निङ्कृत्वा ।  
यथा पुरस्ताता तथा आतिष्ठेममित्यनया ॥६॥  
  
  
होमश्चोत्तरया ॥ आप्ग्स्_५।७ ॥  
  
  
चोम्मेन्तरिएस्:  
  
आप्ग्स्-अना_५।७:  
यथा पुरस्तादिति वर्तते ।  
उत्तरया ऽअर्यमणं नु देवऽमित्येतया ॥८॥  
  
________________________  
  
  
आप्ग्स्-तात्_५।७:  
लाजहोमश्चोत्तरया ऽअर्यमणं नु देवम्ऽइत्येतया ॥७॥  
  
  
पुनः परिक्रमणम् ॥ आप्ग्स्_५।८ ॥  
  
  
आस्थापनम् ॥ आप्ग्स्_५।९ ॥  
  
  
चोम्मेन्तरिएस्:  
  
आप्ग्स्-अना_५।९:  
पुनरपि परिक्रमममग्नेः कर्तव्यं आस्थापनञ्चाश्मनः ।  
पुनश्शब्दः क्रियाभ्यावृत्तिद्योतनार्थः ।  
तेनोत्तराभिस्तिसृभिरित्यादिर्भवति ॥९॥  
  
________________________  
  
  
आप्ग्स्-तात्_५।९:  
अग्निप्रदक्षिणम् ॥८॥  
आत्मनः ॥९॥  
  
  
होमश्चोत्तरया ॥ आप्ग्स्_५।१० ॥  
  
  
चोम्मेन्तरिएस्:  
  
आप्ग्स्-अना_५।१०:  
उत्तरयाऽत्वमर्यमेऽत्येतया ऋचा ॥१०॥  
  
________________________  
  
  
आप्ग्स्-तात्_५।१०:  
ऽत्वमर्यमा भवसिऽइत्येतया ॥१०॥  
  
  
पुनः परिक्रमणम् ॥ आप्ग्स्_५।११ ॥  
  
  
चोम्मेन्तरिएस्:  
  
आप्ग्स्-अना_५।११:  
पुनस्शब्दः पूर्ववत् ॥११॥  
  
________________________  
  
  
आप्ग्स्-तात्_५।११:  
ऽहोमश्चोत्तरयाऽइत्यादिषु पञ्चसु सूत्रेषु ऽयथा पुरस्तात्ऽइत्यनुषङ्गः ।  
कार्यः कार्यमिति च यथालिङ्गं वाक्यशेषः ॥११॥  
  
  
जयादि प्रतिपद्यते ॥ आप्ग्स्_५।१२ ॥  
  
  
चोम्मेन्तरिएस्:  
  
आप्ग्स्-अना_५।१२:  
पूर्वमग्नेरुपसमाधानादिवचनेन तन्त्रप्राप्तिर्दर्शिता ।  
इदं तु वचनं कोलोपदेशार्थ परिक्रमणादूर्ध्व जयादयो यथा स्युरिति ।  
इतरथा जयादीनुपजुहोतीति वचनाल्लाजहोमानन्तरमुपहोमः स्यात् ततस्तृतीयं परिक्रमणम् ॥१२॥  
  
________________________  
  
  
आप्ग्स्-तात्_५।१२:  
एतदुक्ताभिप्रायम्-यत्र वचनं तत्रैव जयादयो, नान्यत्र;अन्वारम्भश्चैषु नास्तीति ॥१२॥  
  
१४ योक्त्रविमोकानन्तरं शिबिकादिना वध्वाः स्वगृहं प्रति नयनम् ।  
  
परिषेचनान्तं कृत्वोत्तराभ्यां योक्त्रं विमुच्य तां ततः प्र वा वाहयेत् प्र वा हारयेत् ॥ आप्ग्स्_५।१३ ॥  
  
  
चोम्मेन्तरिएस्:  
  
आप्ग्स्-अना_५।१३:  
परिषेचनान्त ग्रहणं तन्त्रशेषोपलक्षणम् ।  
तेन प्रणीताविमोकस्याप्यन्ते योक्त्रविमोकः ।  
जयादि प्रतिपद्यत इत्येव सिद्धे परिषेचान्तग्रहणं तदनन्तरमेव योक्त्रविमोको यथा स्यात् प्रस्थानकाले मा भूदिति ।  
उत्तराभ्यांऽप्र त्वा मुञ्चामीऽत्येताभ्याम्;वचनादेकं कर्म बहुमन्त्रमिति ।  
द्विमन्त्रो विमोकः ।  
तत इति वचनं योक्त्रविमोकस्य प्रस्थानकालनियमो मा भूत् यथोपपद्यते श्वो वा सद्यो वा तदा प्रतिष्ठेतेत्येवमर्थम् ।  
प्रवाहणंरथादिभिर्नयनं,प्रहारणम्मनुष्यवाह्येन शिबिकादिना नयनम् ।  
उभयत्र वाशब्दः उभयोरपि पक्षयोस्तुल्यत्वज्ञापनार्थः ।  
अन्यथा रथानयनस्येह प्रत्यक्षकल्पोपदेशादनुपदिष्टकल्पं मनुष्ययानमाग्निहोत्रिककल्पवत् सूचितं विज्ञायेत ।  
अतः  
  
उभयत्र वाशब्दः, तेन मनुष्यनयने ऽप्यारोहतीमुत्तराभिरुत्तरया शन्त उत्तराभि रित्येवमादयो मन्त्राः सिध्धा भवन्ति ॥१३॥  
  
________________________  
  
  
आप्ग्स्-तात्_५।१३:  
परिषेचनान्तं कृत्वा,सामर्थ्यात्तन्त्रशेषं समाप्येत्यर्थः ।  
तेन शम्यापोहनप्रणीताविमो कब्राह्मणोद्वासनान्यपि करोति ।  
उत्तराभ्यांऽ प्र त्वा मुञ्चामिऽइति द्वाभ्यां ऋग्भयाम् ।  
योक्त्रं विमुञ्चति ।  
ततः अनन्तरन्तांवधूं हस्तिनमश्वं वाप्रवाहयेत् ।  
शिबिकामान्दोलिकां रथं मनुष्यं वाप्र वा हारयेत् ।  
उभयत्र ऽव्यवाहिताश्चऽ(पा।सू।१-४-२८) इति वाशब्दव्यवधानम् ।  
वाशब्दद्वयं तु तुल्याविमौ विधी, नान्यतरो ऽनुकल्प इति ज्ञापयितुम् ।  
  
अत्र ऽविमुच्येऽति क्त्वाप्रत्यये सत्यपि ऽततऽइति यदाह तज्ज्ञापयति, नावश्यं क्त्वाप्रत्यययुक्तं वचनं पूर्वकालतां समानकर्तृकतां वा विदधाति ।  
कदाचित्केवलक्रियाविधानमेव सिद्धवदनुवदति, यथा ऽवेदं कृत्वाग्नीन् परिस्तीर्यऽ(आप।श्रौ।११-२-१५) इति ।  
अत्र हि न वेदकरणस्य परिस्तरणपूर्वकालता;वेदपरिवासनविधानाग्न्यागारसमूहनायतनोपलेपनानामपि मध्ये कर्तव्यत्वात् ।  
तथात्रापि ऽपरिषेचनान्तं कृत्वोत्त्राभ्यां योक्त्रं विमुच्यऽइति प्रमीतामोक्षणादेर्मध्ये कर्तव्यत्वात् ।  
तथा दधिघर्मे ऽएतस्मिन् काले श्रातं हविरिति प्रत्युक्त्वा तमादायाहवनीयं गत्वाऽ(आप।श्रौ।१३-३-४) इति ।  
तत्रापि प्रतिप्रस्थाता तधिघर्मसंस्कर्ता, होमकर्ताध्वर्युः ततस्समानकर्तृत्वाभावः ।  
  
तथैवान्यत्राप्यश्वमेधे ऽदक्षिणापप्लाव्याहं च त्वं च वृत्रहन्निति ब्रह्म यजमानस्य हस्तं गृह्णातिऽ(आप।श्रौ।) इति ।  
तथैवात्र ऽस्मृतं च म इत्येतद्वाचयित्वा गुरवे वरं दत्वोदायुषेत्युत्थाप्यऽ(आप।गृ।११-१७) इति ॥१३॥  
  
१५ वैवागिकाग्नेर्नित्यधारणम् ।  
  
समोप्यैतमग्निमनुहरन्ति ॥ आप्ग्स्_५।१४ ॥  
  
  
चोम्मेन्तरिएस्:  
  
आप्ग्स्-अना_५।१४:  
एतं वैवाहिकमग्निमुखायां समोप्य दम्पत्योर्गच्छतोरनु पृष्ठतःहरन्तितदीयाः पुरषाः ।  
समोप्यवचनं श्रौतेष्वग्निषु दृष्टस्य समारोपणस्य प्रतिषेधार्थम् ।  
एवं प्रतिषेदं कुर्वन्नेतद्दर्शयति अनुगतो मन्थ्य इत्यत्र श्रौतवदवक्षाणेभ्यो मन्थनमिति ।  
अनुशब्दः पुरस्तान्नयनप्रतिषेधार्थः ॥१४॥  
  
________________________  
  
  
आप्ग्स्-तात्_५।१४:  
एतं विवाहाग्निं समोप्योखायामनुहरन्ति अव्यवायेन वध्वाः पश्चान्नयन्ति परिकर्मिणः ।  
एतमितिग्रहणं विवाहाग्नेरौपासनाख्यस्य संस्कारशब्दाभिव्यङ्ग्यस्य प्रयाणे ऽपि नित्यं प्रत्यक्षनयनार्थम् ।  
अगृह्यमाणे त्वेतमित्यास्मिन् अदृष्टार्थ सर्वार्थस्य लौकिकाकाग्नेरनुहरणं स्यात् ।  
औपासनस्य च गृह्यान्तरेण प्रयाणे विहितं समारोपणं स्यात् ॥१४॥  
  
  
नित्यः ॥ आप्ग्स्_५।१५ ॥  
  
  
धार्यः ॥ आप्ग्स्_५।१६ ॥  
  
  
चोम्मेन्तरिएस्:  
  
आप्ग्स्-अना_५।१६:  
एष वैवाहिको ऽग्निर्नित्यः शाश्वतिको धार्यःपत्नीसम्बन्धानां कर्मणामर्थाय ॥१५॥  
  
________________________  
  
  
आप्ग्स्-तात्_५।१६:  
पाणिग्रहणादारभ्य सर्वाचारलक्षणकर्मार्थमयमग्निर्नित्यः, यावज्जीवं नोत्सृज्यते;ऽपाणिग्रहणादिरग्निस्तमौपासनमित्याचक्षते, तस्मिन् गार्ह्याणि कर्माणिऽ(हि।गृ।२६।१,२) इति हिरण्यकेशिवचनात् ।  
अतः साङ्गे विवाहे समाप्ते ऽपि ऽअपवृत्ते कर्मणि लौकिकस्सम्पद्यतेऽ; (आप।प।४-२२) इति न भवति ॥१५॥  
नित्य इति सिद्धे धार्य इत्यारम्भात् प्रयाणे ऽप्यस्य समिध्यात्मन्यरप्योर्वा समारोपणं गृह्यान्तरविहितं विकल्पेनापि न स्यात् ।  
यथा ऽजुह्वा स्रुवेण वा सर्वप्रायश्चित्तानि जुहोतिऽ(श्रौ।२-११-१) इत्यत्र ऽअध्वर्यु कर्तारम् (आप।प।१-२६) इति वचनात् अध्वर्युरेव कर्ता, नतु ऽजुहोतिजुतीति प्रायश्चित्ते ब्रह्माणम्ऽ; (आश्व।श्रौ।१-१-१६) इत्याश्वलायनसृत्रविहितो ब्रह्मा विकल्पेनापि ।  
एवं च ऽसमोप्यैतमग्निमनुहरन्तिऽ(आप।गृ।५-१४) इति सर्वस्य धर्मो ऽयं , न वैवाहिकप्रयाणस्यैव ।  
यथा समोप्यैतावग्नी अन्वारोप्यऽ; इत्याग्निकप्रयाणे ऽस्य विहितो धर्मस्सर्वार्थः ।  
  
एवं विधेषु यद्यपि याज्ञिका विकल्पं नेच्चन्ति, तथापि विकल्पो ऽस्तीत्यत्र ज्ञापकं भवति ।  
ऽसवर्णापूर्वशास्त्रविहितायां यतर्तु गच्छतः पुत्रास्तेषां कर्मभिस्सम्बन्धःऽऽदायेनाव्यतिक्रमश्चोभयोःऽऽपूर्ववत्यामसंस्कृतायां वर्णान्तरे च मैथुने दोषःऽ(आप।घ।२-१३-१,२,३)  
  
इत्यसवर्णदारसङ्ग्रहणं प्रतिषिध्य स्वयमेवाह सूत्रकारः- स त्रयाणां वर्णानाम्ऽ(आप।प।१-२) इति ।  
त्रयाणामित्येतस्य पदस्यार्थो भाष्यकारेण व्याख्यातः-ऽतिस्रो हि तस्य भार्यास्स्मृत्यन्तरवचनादप्रतिषिद्धाः, तस्य कथं सह ताभिरधिकारस्स्यादित्येवमर्था त्रिसङ्ख्याऽइति ।  
  
एतत्सूत्रभाष्याभ्यामसवर्णदारसङ्ग्रहस्स्मृत्यन्तरविहितो न सर्वथैव निषिद्ध इति गम्यते ।  
तच्चान्येष्वप्येवांविधेषु विकल्पस्य ज्ञापकमेव ॥  १३ ॥  
  
  
अस्यौपासनस्यो द्वातस्योत्पत्तिमाह-  
१६ अनुगतौ मथनम् ।  
  
अनुगतो मन्थ्यः ॥ आप्ग्स्_५।१७ ॥  
  
  
चोम्मेन्तरिएस्:  
  
आप्ग्स्-अना_५।१७:  
अनुगतःउद्वातः मन्थयः मन्थनेनोत्पाद्यः ।  
अस्मिन् पक्षे विवाहे ऽप्यस्य योनिरेषैव ।  
धारणं चारप्योर्विवाहप्रभृति भवति ।  
तत्र विवाहे अरणीभ्यां मन्थनम्, अनुगते स्वेभ्य एवावक्षाणेभ्य इत्युक्तम् ।  
तदभावे भस्मना अरणी संस्पृश्य मन्थनम् ॥१६॥  
  
________________________  
  
  
आप्ग्स्-तात्_५।१७:  
यद्ययमग्निरनुगतः निर्वाणस्स्यात् तदामन्थ्यःतेभ्य एवावक्षणेभ्यो ऽधि मन्थितव्यः ।  
यदि तनि न स्युरसमर्थानि वा, तदासय भल्मना अरणी संस्पृश्य मन्थितव्यः ॥१७॥  
  
१७ श्रोत्रियागाराद्वाऽहरणम् ।  
  
श्रोत्रियागाराद्वाऽहार्यः ॥ आप्ग्स्_५।१८ ॥  
  
  
चोम्मेन्तरिएस्:  
  
आप्ग्स्-अना_५।१८:  
श्रुतवृत्ताध्ययनसम्पन्नो ब्राह्मणःश्रोत्रियःतस्य गृहे यः पचनाग्निः तस्माद्वाहार्यः ।  
अस्मिन् पक्षे विवाहे ऽप्यस्य योनिरेषैव ॥१७॥  
  
________________________  
  
  
आप्ग्स्-तात्_५।१८:  
अथवाधीतवेदस्य गृहादाहार्यः ।  
अयं च व्यवस्थितो विकल्पः ।  
यदि मथिते ऽग्नौ विवाहस्तदा मन्थ्यः ।  
यद्याहृते ऽग्नौ तदाहार्यः ।  
नष्टेषपहृते वाग्नावियमेवोत्पत्तिः ।  
अनुगत इत्यस्य नष्टापहृतयोः प्रदर्शनार्थत्वात् ॥१८॥  
प्रायश्चित्त्माह--  
१८ तत्र दम्पत्योरन्यतरस्योपवासः ।  
  
उपवासश्चान्यतरस्य भार्यायाः पत्युर्वा ॥ आप्ग्स्_५।१९ ॥  
  
  
चोम्मेन्तरिएस्:  
  
आप्ग्स्-अना_५।१९:  
अत्र व्यवहितकल्पनया पदानां सम्बन्धः ।  
अग्नावनुगते भार्यायाः पत्युश्च उभयोरुपवासो भवति तयोरन्यतरस्य वेति ।  
चशब्द उभयोरुपवाससमुच्चयार्तः ।  
भार्यायाः पत्युश्चेति ।  
वाशब्दो ऽन्यतरस्य विकल्पार्थः ।  
तयोरन्यतरस्य वेति ।  
उपवासःउभयोरपि  
  
कालयोरभोजनं, प्रसिद्धेः अनुगमनानन्तरमेव चाग्निप्रकल्पनं सर्वप्रायश्चित्तहोमश्च ।  
  
नन्वनुगतो मन्थ्य इति प्रकृतं तत्किमनुगत इति निमित्तनिर्देशेन ? उच्यते-दम्पत्योः प्रस्थानमिह प्रकृतम् ।  
तां ततः प्र वा वाहयेदिति ।  
  
प्रासह्गिकस्त्वग्निधर्मः ।  
ततश्चोपवासविधिरपि प्रसिथानशेष एव विज्ञायेत ।  
तथा च ऽत्रिरात्रमुभयोरधश्शय्या बरह्मचर्यऽमित्यादीनां प्रासङ्गिकेन सम्बन्धो न भवति ।  
किन्तु प्राकरणिकेनैव ।  
अनुगते उभयोरुपवासो ऽन्यतरस्य वेत्येव सिद्धे भार्यायाः पत्युश्चेति पृथङ्निर्देशः कथमस्याग्नेरत्यन्तं भार्यासम्बन्धः प्रतिज्ञापितस्यादिति ।  
अत एव भार्यायाः पूर्वविर्देशः तेन यस्मिन् कर्मणि भार्यायास्सहत्वं नास्ति यथोपाकरणसमापनयोस्तस्यैतस्मिन्नग्नावप्रवृत्तिः ।  
सपत्नीबाधनादौ च पत्त्युस्सहत्वाभावे ऽपि भार्यासबन्धादेवास्मिन्नग्नौ प्रवृत्तिः ॥१८॥  
  
________________________  
  
  
आप्ग्स्-तात्_५।१९:  
अन्यतरस्य कालस्य अह्नो वा रात्रेर्चा सम्बन्धी उपवासः अनशनं भार्यायाः पत्युर्वा भवति ।  
चकारोग्न्युत्पत्तिप्रायस्चित्तयोः समुच्चयार्थः ।  
यद्यहनि रात्रौ वा प्राग्भोजनादनुगतिस्तदा मथित्वाऽहृत्य वा ऽयत्रक्वचेऽति विधिनेपसमाधाय ऽयद्यविज्ञाता सर्वव्यापद्वाऽ; इति  
  
सर्वप्रायश्चित्तं हुत्वा कालशेषमुपवसेत् ।  
यदि भोजनादूर्ध्व तदा तत्कालशेषमागामिकालं च ।  
सर्वता तु विज्ञातमात्र एवानुगमने उत्पादनादि कार्यम्, निमित्तानन्तरं नैमित्तिकस्यावश्यकर्तव्यत्वात् ॥  
  
  
अन्ये तु- भार्यापत्योरुभयोरप्युपवासो न विकल्पः, स्वामित्वाविशेषात्, ऽपर्वसु चोभयोरुपवासःऽ(आप। ध।२-१-४) इति स्मार्ते समुच्चयस्य दृष्टत्वाच्च ।  
वाशब्दस्तु चार्थ इति ।  
तेषामुपवासश्चान्यतरस्येत्येतावदेवालं सूत्रम् ।  
अर्थादेव स्वामिनोरुभयोरप्युपवासो भविष्यति ॥  
केचित् -ऽउपवासश्चान्यतरस्य भार्यायाः पत्युर्वानुगतेऽइति सूत्रं छित्वा व्यवहितान्वयकल्पनया व्याचक्षते- अनुगतो ऽग्नौ बार्यायाः पत्युश्चोपवासो ऽन्यतरस्य वेति ।  
अत्र प्रकृते ऽपि पुनरनुगत इति ग्रहणमधिकयत्नमन्तरेणैवंविधानां प्रासङ्गिकार्थता न स्यात्, किन्तु परमप्रकृतार्थतैवेति ज्ञापयितुमिति ॥१९॥  
  
  
अनुगते ऽपि वोत्तरया जुगुयान्नोपवसेत् ॥ आप्ग्स्_५।२० ॥  
  
  
चोम्मेन्तरिएस्:  
  
आप्ग्स्-अना_५।२०:  
उत्तरयर्चाऽअयाश्चाग्नेऽइत्येतया जुहुयात् आहुतिमेकां ।  
इयमाहुति स्तन्त्रवति न भवति ।  
परिस्तरणाज्यसंस्कारदर्वीसम्मार्जनानि भवन्ति ।  
अपि वेति वचनादेव वैकल्पिकत्वे सिद्धे उपवासप्रतिषेध इयमाहुतिरुप वासस्यैव प्रत्याम्नाया यथा स्यादिति ।  
तेनेहापि सर्वप्रायश्चित्थोमस्य समुच्चयो भवति ।  
तदिदं प्रायश्चित्तमप्यपहरणादिनाग्निनाशे ऽपि द्रष्टव्यम् ।  
अस्यैवाग्नेर्बुद्धिपूर्वोत्सर्गे द्वादशाहादूर्ध्व विच्छेदे च स्मृत्यन्तरे प्रायश्चित्तमुक्तम् ।  
तत्राप्यग्निसङ्कार एतावानेव ॥१९॥  
  
________________________  
  
  
आप्ग्स्-तात्_५।२०:  
अपि वा अग्नावनुगते उत्तरयाऽअयाश्चाग्नेऽइत्येतयाऽज्यं जुहुयान्नोप वसेत् ।  
अनुगत इति पुनर्वचनान्न्ष्टापहृतयोर्नायं विकल्पः, किन्तूपवास एव ।  
अपि वेत्येनेनैव उपवासपक्षे व्यावृत्ते, नोपवसेदित्यारम्भादुपवासमात्रेणैवायं विकल्पः प्रायश्चित्तं त्वत्राप्यस्त्येव ॥२०॥  
  
१९ रथेन गमने विशेषाः ।  
  
उत्तरा रथस्योत्तम्भनी ॥ आप्ग्स्_५।२१ ॥  
  
  
चोम्मेन्तरिएस्:  
  
आप्ग्स्-अना_५।२१:  
अथ दम्पत्योः प्रस्थाने विशेषधर्मा उपदिश्यन्ते ।  
उत्तरा सत्येनोत्तभिते त्येषा ।  
रथस्योत्तम्भनीअनयर्चा रथस्योत्तभनं कर्तव्यमित्यर्थः ।  
केन?वरेण, अधिकृतत्वात् ॥२०॥  
  
________________________  
आप्ग्स्-तात्_५।२१:  
उत्तराऽसत्येनोत्तभिताऽइत्येषारथस्योत्तम्भनीउत्तम्भने करणमन्त्रः ॥२१॥  
  
  
वाहावुत्तराभ्यां युनक्ति दक्षिणमग्रे ॥ आप्ग्स्_५।२२ ॥  
  
  
चोम्मेन्तरिएस्:  
  
आप्ग्स्-अना_५।२२:  
याभ्यमूह्यते रथः तौ वाहौअश्वावनङ्वाहौ वा ।  
उत्तराभ्यांऽयुञ्जन्ति ब्रध्नं,ऽयोगे, इत्येताभ्यांयुनक्तियुगधुरेराबध्नाति ।  
  
युञ्जन्तीति दक्षिणं, योगे योगे इत्युत्तरम् ।  
केचिदुभाभ्यामेकैकस्य योगमिच्छन्ति ॥२१॥  
  
  
अर्थात् पश्चात् सव्यम् ।  
प्रत्यङ्मुखत्वे च न सिध्यति वचनम् ।  
अन्यत्र तथापवर्ग इत्येव सिद्धम् ॥२२॥  
  
________________________  
  
  
आप्ग्स्-तात्_५।२२:  
उत्तराभ्यां ऽयुञ्जन्ति ब्रध्नंऽऽयोगे योगेऽइति द्वाभ्यां अश्वावनड्वाहौ वा युगधुरोराबध्नाति ।  
तयोश्चदक्षिणं वाहं पूर्वयनक्ति ।  
  
द्वाभ्यां द्वाभ्यामेकैकं, नैवैवया ।  
अत्र च उत्तराभ्यामिति द्वन्द्वापवादेनैकशेषेण समभिव्याहृतयोजनक्रियापेक्षयेतरेतरयोगाभिहितयोर्द्वयोरपि मन्त्रयोस्सहितयोर्विनियोगात् ऽएकमन्त्राणि कर्माणिऽ(आप।प।१-४१) इत्वस्यापवादः ।  
नन्वेवं द्वितीयस्य मन्त्रस्यादृष्टार्थता स्यात्?  
  
सत्यम्-तथापि, द्वाभ्यां द्वाभ्यामेकैकमिति परमाप्तभाष्यकारवचनादेकैकवाहयोजने सहितमन्त्रद्वयाचारः कृत्स्नदेशकालकर्तृव्याप्त इत्यनुमीयते ॥ २२ ॥  
  
  
आरोहतीमुत्तराभिरभिमन्त्रयते ॥ आप्ग्स्_५।२३ ॥  
  
  
चोम्मेन्तरिएस्:  
  
आप्ग्स्-अना_५।२३:  
अथ तं रथं युक्तमारोहति वधूः ।  
तामारोहतीमारोहन्तीं उत्तराभि"स्सुकिंशुकमि"त्येवमादिभिः अभिमन्त्रयते ।  
इह बहुवचननिर्देशात् त्रिप्रभृति अनियमप्रसङ्गे मन्त्रलिङ्गाच्चतसृभिरिति नियमः ।  
याने तूत्तम्भनादि सर्व भवति ।  
अश्वपुरुषादिषु च अभिमन्त्रणादयः दम्पतीधर्मा भवन्तीत्त्युक्तम् ।  
ऽसुचक्रऽमिति मन्त्रलिङ्गात् रथ एव मन्त्रा इत्येके ।  
वधूप्रतिपादनपरत्वात् मन्त्रस्य रथालिङ्गत्वमर्थवाद इत्यन्ये ॥२३॥  
  
________________________  
  
  
आप्ग्स्-तात्_५।२३:  
रथमारोहतिमरोहन्ती वधूम् ।  
नुमभावश्छान्दसः ।  
ऽसुकिंशुकम्ऽ; इत्यादिभिश्चतसृभिरभिमन्त्रयते ।  
रथमेवारोहन्तीं नाश्वादिम्; सुचक्रिमिति लिङ्गविरोधात् ।  
ऽउदुत्तरम्ऽइति वा तिसृभिरश्वादिकमारोहन्तीमभि मन्त्रयते ॥२३॥  
  
२० युग्ययोः योजनप्रकारः ।  
  
सूत्रे वर्त्मनोर्व्यवस्तृणात्त्युत्तरया नीलं दक्षिणस्यां लोहितमुत्तरस्याम् ॥ आप्ग्स्_५।२४ ॥  
  
  
चोम्मेन्तरिएस्:  
  
आप्ग्स्-अना_५।२४:  
द्वेसूत्रेनीललोहिते रथस्य वर्त्मनोरुभयोर्ः ।  
भविष्यन्निर्देशो ऽयं ययोर्र्वतीष्येते रथचक्रे तयोर्र्वत्मनोः ।  
वर्तिन्योरिति युक्तं पठितुम् ।  
  
तथा च दक्षिणस्यामुत्तरस्यामित्युत्तरत्र स्रीलिङ्गानिर्दशो ऽव कल्पते ।  
व्यवस्तृणाति विशब्दस्तिर्यगर्थे,तिर्यगवस्तृणाति ।  
उत्तरया नीललोहित इत्येतया ॥२४॥  
  
  
तयोस्सूत्रयोः यन्नीलं दक्षिणस्यां वर्त्मन्यांव्यवस्तृणाति ॥२५॥  
  
  
उत्तरस्यामितिसव्यस्य चक्रस्य वर्त्मन्यामित्यर्थः ।  
सूत्रे युगपत् गृहीत्वा सकृदेव मन्त्रुमक्तवा व्यवस्तृणाति ।  
सत्यपि देशभेदे मन्त्रलिङ्गात् ॥  
  
  
अपर आह-देशभेदात् मन्त्राभ्यावृत्तिरिति ।  
अभियानं तु सान्नाय्यकुम्भीवत् द्रष्टव्यम्-अप्रस्रेसाय यज्ञस्यो ऽखे उपदधाम्यह मिति ।  
  
सूत्रव्यवस्तरणमश्वादिषु नास्ति रथसन्धात् ॥ २६ ॥  
  
________________________  
  
  
आप्ग्स्-तात्_५।२४:  
वर्त्मनोःवर्तन्योरित्यर्थपीठः ।  
नीलं दक्षिणस्यामिति स्त्रीलिङ्गनिर्देशात् ।  
रथस्य भाविन्योर्र्वतन्योः नीललोहिते भवतः उत्येतया द्वे सूत्रे व्यवस्तृणातितिर्यक्स्तृणाति ।  
एतच्च युगपत्, नीललोहिते भवत इति  
  
द्विवचनलिङ्गात् ।  
तयोश्च सूत्रयोर्दक्षिणस्यांवर्वन्यां नीलंव्यवस्तृणाति,उत्तरस्याञ्च लोहितम् ॥ २४ ॥  
  
  
ते उत्तराभिरभियाति ॥ आप्ग्स्_५।२५ ॥  
  
  
चोम्मेन्तरिएस्:  
  
आप्ग्स्-अना_५।२५:  
ते सूत्रे अभियातिउपरियाति ।  
उत्तराभिस्तिसृभिः ऋग्भिः ये वध्वश्चन्द्रमित्येताभिः  
  
तत्र रथेन गच्छन्नुपरियाति ।  
मन्त्रास्त्वश्वादिगमने ऽपि वक्तव्याः गमनार्थत्वात्तेषां,नेत्यतये ।  
मन्त्रलिङ्गात् त्रित्वनियमः ।  
  
त्रयाणामन्ते गमनारम्भः ॥ २७ ॥  
  
________________________  
  
  
आप्ग्स्-तात्_५।२५:  
ये वध्वश्चन्द्रम् इति तिसृभिर्व्यवस्तीर्णे सूत्रे अभियातिउपरिगच्छति ॥ २५ ॥  
  
२१ नैमित्तिको जपः ।  
  
तीर्थस्थाणुचतुष्पथव्यतिक्रमे चोत्तरां जपेत् ॥ आप्ग्स्_५।२६ ॥  
  
  
चोम्मेन्तरिएस्:  
  
आप्ग्स्-अना_५।२६:  
अतीत्यगमनमतिक्रमः अतिक्रम एव व्यतिक्रमःविशब्दो ऽनर्थकः,यथोपाय एवाभ्पाय इति ।  
उत्तसामृचं जपेद्वरः तामन्दसानेत्येताम् ।  
निमित्तावृत्तौ जपस्यावृत्तिः ।  
च शब्दः प्रत्येकञ्जपसम्बन्धार्थः ।  
इतरथा  
  
त्रयाणामतिक्रमसन्निपाते जपः कार्यस्स्यात् मन्त्रलिङ्गात् ।  
न च मन्त्रे तीर्थादयस्स्तूयन्ते ।  
किन्तर्ह्यश्विनौ, तेनैकातिक्रमणे इतरयोः श्रवणं व्यर्थ स्यादिति न चोदनीयं, तत्पदोद्धारो वा शङ्कनीयः ॥ २८ ॥  
  
________________________  
  
  
आप्ग्स्-तात्_५।२६:  
तीर्थ पुण्यनद्यादि ।  
स्थाणुर्गवाङ्कण्डूयनार्थ निखातः ।  
चतुष्पथः प्रसिद्धः ।  
एतेषां व्यतिक्रमे ऽता मन्दसानाऽइत्येतां जपेत् ।  
  
तीर्थादीनां चान्यतमव्यतिक्रमे ऽपि कृत्स्नाया एव जपः , न त्वितरपदरहितायाः;यतो लिङ्गाच्छुतिर्बलीयसी, ऽऐन्द्र्या गार्हपत्यमुपतिष्ठतेऽ; इतिवत् ।  
  
नन्वत्राचाराच्छ्रुतिरनुमेयेति न तया लिङ्गबाधो युक्तः ।  
मैवम्, लिङ्गस्यात्र श्रुति विहितशोषिदिषयसापोक्षत्वात् ।  
तत्र ह्यनुमेयश्रुतेर्दौर्बल्यं यत्रास्याः प्रत्युक्षुश्रुत्यैव विरोधः ।  
अतो ऽनुमेयापि श्रुतिस्सापेक्षलिङ्गबाधिकैव ।  
वृत्तिभेदस्तु तीर्थादिशब्दानां तत्तद्व्यतिक्रमे मन्त्रप्रयोगभेदादुपपद्यते ।  
अतस्तीर्थव्यतिक्रमे ऽपि स्थाणुपथशब्दौ दुर्मतिस्थानसामान्यात्तीर्थमेवाभिवदतः ।  
एवं स्थाणुमितरौ ।  
  
चतुष्पथमपीतरौ ।  
यथेध्मसम्भरणमन्त्रे उपवेषमेक्षणधृष्टिशब्दा अग्रिसंस्पर्शिकाष्ठमयत्वसामान्यात् इध्मदारूण्येवाभिवदन्ति ।  
यथा वा जातकर्मण्युत्तराभ्यामभिमन्त्रणं, मूर्धन्यवघ्राणं, दक्षिणे कर्णे जापः, (आप।गृ।१५-१) इत्यभिमन्त्रणावघ्राणजपानां जातसंस्कारक्रियासामान्यादभिजिघ्रामीत्यभिवदनम् ।  
किञ्चित्राश्विनोः प्राधान्येन स्तूयमानत्वात्तत्सकाशात्तीर्थादिव्यतिक्रमोत्थदोषोपहतेः प्रार्थ्यमानत्वादविकृताया एव जपः ।  
अपि च पदान्तरोद्धारे जगतीत्वभङ्गप्रसङ्गः ।  
न्यायतस्तु जपमन्त्रो नार्थपरः अतो नात्र तीर्थादयो ऽश्विनौ वा तात्पर्येणाभिधीयन्ते ।  
तस्मात् शूपपादः कृत्स्नाया एव जपः ।  
एष एव न्यायो नदीनां धन्वनां च व्यतिक्रमे ॥२६॥  
  
  
षष्ठः खण्डः  
२२ मार्गमध्ये नावा नदीतरणे जपः ।  
  
नावमुत्तरयानुमन्त्रयते ॥ आप्ग्स्_६।१ ॥  
  
  
चोम्मेन्तरिएस्:  
  
आप्ग्स्-अना_६।१:  
अथ यदि पथि नावा तार्या नदी वापी वा स्यात् तत्रनावमुत्तरयर्चा ऽअयं नो मह्याः पारं स्वस्तीऽत्येतयानुमन्त्रयते  
  
अनुमन्त्रयेतेत्यर्थः ।  
पृष्ठतः स्थित्वा अनुवीक्ष्य मन्त्रोच्चारणमनुमन्त्रणम् ।  
कृते ऽनुमन्त्रणे वरो वधूश्च तामारोहतः ॥१॥  
  
________________________  
  
  
आप्ग्स्-तात्_६।१:  
यदि पथि नदी नावा तरितव्या स्यात्, तदा वरः ऽअयं नो मह्याः पारम्ऽइत्येतया नावमनुमन्त्रयते ।  
ततस्तामुभावग्निना सहारोहतः ॥ १ ॥  
  
  
न च नाव्यां स्तरती वधूः पश्येत् ॥ आप्ग्स्_६।२ ॥  
  
  
चोम्मेन्तरिएस्:  
  
आप्ग्स्-अना_६।२:  
ये नावं नयन्ति(ते) नावि भवा नाव्याः कैवर्ताः तान्तरती तरन्ती तरणकाल इत्यर्थः ।  
स्त्रीलिङ्गनिर्देशादेव सिद्धे वधूग्रहणं दर्शनप्रतिषेधो वध्वा एव यथा स्यादिति ।  
तेन तीर्त्वोत्तरां जपेदिति वरस्यैव भवति ।  
चशब्दो वध्वा वरस्य च सहतरणप्रदर्शनार्थः ।  
संहोभौ तरतः ।  
वध्वास्त्वयं चापरो विशेष इति ।  
केचित् नावा तार्#अ आपो नाव्या इति व्याचक्षते ।  
तेषां पुंलिङ्गनिर्देशो ऽनुपपन्नः  ॥  २ ॥  
  
________________________  
  
  
आप्ग्स्-तात्_६।२:  
नाव्यान्नौनेतॄन् कैवर्तान् ।  
तारतीतिछान्दसं रूपम् ।  
तरन्ती तरणकाले ।  
ऽलक्षणहेत्वोः क्रियायाः ऽ(पा।शू।३-२-१२६) इति शत्रादेशः ।  
वधूर्न पश्येत् ।  
चकारात् वध्वास्तरणदर्शनप्रतिषेधश्च, वरस्य केवलं सह तरणमिति ज्ञापयति ॥२॥  
  
  
तीर्त्वोत्तरां जपेत् ॥ आप्ग्स्_६।३ ॥  
  
  
चोम्मेन्तरिएस्:  
  
आप्ग्स्-अना_६।३:  
तीर्त्वापारं प्राप्यौत्तरामृचंऽअस्य पारऽइत्येतां जपेद्वरः ।  
यदि नदी न भवति तदा या ओषधय इत्येतामपि जपेत् ।  
नदीनां धन्यानाञ्च व्यतिक्रमे इति वक्ष्यति ॥३॥  
  
________________________  
  
  
आप्ग्स्-तात्_६।३:  
पारं प्राप्य ऽअस्य पारेऽइत्येतां वर एव जपेत् ॥३॥  
  
२३ श्मशानादिब्यतिक्रमे होमः ।  
  
श्मशानाधिव्यातिक्रमे भाण्डे रथे वा रिष्टे ऽग्नेरुपसमाधानाद्याज्यभागान्ते ऽन्वारब्धायामुत्तरा आहुतीर्हुत्वा जयादि प्रतिपद्यते परिषेचनान्तं करोति ॥ आप्ग्स्_६।४ ॥  
  
  
चोम्मेन्तरिएस्:  
  
आप्ग्स्-अना_६।४:  
श्मशानभूमेरध्युपरि व्यतिक्रमे भाण्डे भाजनादौ रथे रिष्टे नष्टे रथ इति प्रदर्शनमन्येषु चैवम्प्रकारेषु दर्निमित्तेषु वक्ष्यमाणहोमः कार्यः ।  
तत्राग्नेरुपसमाधानादि तन्त्रं प्रतिपद्यते ।  
अधिशब्दप्रयोगाच्छ्मशानभूमेरुपरि गमन एवैतत् भवति ।  
तीर्थादीनां तु समापेनातिक्रमे ऽपि भवति ॥४॥  
  
  
उत्तरा आहुतीर्जुहोति ।  
ऽयदृतेचिऽदित्याद्यास्सप्त उत्तरमन्त्रैरैतैराहुतीर्जुहोतीत्यर्थः ।  
मन्त्रलिङ्गात् सप्तनियमः ।  
हुत्वा जयादितन्त्रशेषं प्रतिपद्यते ।  
सकृत् पात्रप्रयोगः ।  
शम्याः परिध्यर्थे ।  
अग्नेरुपसमाधानादि वचनं तन्त्रप्राप्त्यर्थ, आज्यभागान्तवचनमन्वारम्भकालोपदेशार्थम् ।  
  
ऽजयादि प्रतिपद्यतऽइत्येतच्चान्वारम्भानिवृत्त्यर्थम् ।  
तथा जयादि यथासिद्धं प्रतिपद्यत इति ॥५॥  
  
  
यदिदमग्नेरुपसमाधानादि परिषेचनान्तं कर्म तदनन्तरं नैमित्तिकमुक्तं तत् करोति ।  
सकृदेव, न पुनः पुनरित्यर्थः ।  
अनन्तरोक्तानां निमित्तानां देशकालभेदेनावृत्तावपि सकृदोवान्ते ऽयं होमो भवतीत्यर्थः ॥६॥  
________________________  
  
आप्ग्स्-तात्_६।४:  
श्मशानाधिव्यतिक्रमेश्मशानभूमेरुपरि व्यतिक्रमे,भाण्डेवधूभूषणादौ रथे वा रिष्टे, अग्नेरुपसमाधानादि परिषेचनान्तं करोति ।  
केवलाज्यहविष्षु न वचनाभावे तन्त्रमित्युक्तमेव ।  
आज्यभागान्त इति त्वन्बारम्भकालविध्यर्थम् ।  
उत्तराःऽयदृते विदभिश्रिषःऽइति सप्तकरणिका आहुतीः ।  
शेषं व्यक्तम् ॥४॥  
  
२४ क्षीर्यादिव्यतिक्रमे कर्तव्यो जपः ।  
  
क्षीरिणामन्येषां वा लक्ष्मण्यानां वृक्षाणां नदीनां धन्वनां च व्यतिक्रम उत्तरे यथालिङ्गं जपेत् ॥ आप्ग्स्_६।५ ॥  
  
  
चोम्मेन्तरिएस्:  
  
आप्ग्स्-अना_६।५:  
क्षीरिणां न्यग्रोधादीनामलक्ष्मण्यानाम्, अन्येषामपिलक्षण्यानांलक्षणयुक्तानां प्रसिद्धानां सीमावृक्षणामित्यर्थः ।  
  
लक्ष्मण्यानामित्यपि पाठे अयमेवार्थः ।  
नदीनांसोदकानां अनुदकानाञ्च ।  
धन्वनां निर्जलानामरण्यानाञ्च व्यतिक्रमे उत्तरेऋचौ यथालिङ्ग यस्य लिङ्ग यस्यां दृश्यते तद्व्यतिक्रमे तां जपेत् ।  
तत्र वृक्षातिक्रमे ये गण्धर्वा इति, नद्यतिक्रमे या ओषधय इति, धन्वातिक्रमे यानि धन्वानीति ।  
यथालिङ्गवचनं उभयत्रोभे मा भूदिति ।  
नद्यतिक्रमे ऽपि कृत्स्ना भवति ।  
तथा धन्वातिक्रमे ऽपि ॥७॥  
  
________________________  
  
  
आप्ग्स्-तात्_६।५:  
क्षीरिणःक्षीरवन्तः प्लक्षन्यग्रोधादयः लक्ष्म चिह्नं तत्र भवाःलक्ष्मण्याःदुर्गा तिन्त्रिणिका सीमाकदम्बा इत्येवमादयः ।  
नद्यः प्रसिद्धाःधन्वानोदीर्घाण्यरण्यानि येषु ग्राम्याः पशवो न निवसन्ति ।  
एतेषां चव्यतिक्रमे उत्तरे यथालिङ्गं जपेत् ।  
ऽये गन्धर्वाःऽइति वृक्षाणां व्यतिक्रमे, ऽया ओषधयःऽइति नदीनां धन्वनाम् ।  
यथालिङ्गमिति वचनं जातकर्मवन्मा भूदिति ।  
क्षीरिणामित्यादि बहुत्वमविवक्षितम्, निमित्तगतत्वात्, हविरुभयत्ववत् ॥५॥  
  
  
गृहानुत्तरया सङ्काशयति ॥ आप्ग्स्_६।६ ॥  
  
  
चोम्मेन्तरिएस्:  
  
आप्ग्स्-अना_६।६:  
अथ स्वं गृहं प्राप्य रथादवरोप्य यद्धनं तस्या वहतुत्वेनागतं तच्च गृहान् प्रपाद्य ततस्तया तान्सङ्काशयतिसम्यगीक्षयति  
  
उत्तरयर्चा सङ्काशयामीत्येतया ।  
मन्त्रश्चास्मिन्नर्थे यथाकथञ्चित् योजनीयः ।  
सङ्काशयामि दर्शयामि वहतुं वध्वाः पितृकुलादानीतं धनं ब्रह्माणा मैत्रेण अघोरेण चक्षुषा न केवलमघोरेण, किं तर्हि मैत्रेण गृहैर्मदीयैस्सार्ध गृहं च मदीयमित्यर्थः ।  
अस्यां पर्याणद्धं विश्वरूपाख्यं यदाभरणं तत्परिभ्यः एकस्मिन् बहुवचनम् ।  
पत्यै मह्यं स्योनं मुखम् ।  
सविता करोत्विति ॥८॥  
  
________________________  
  
  
आप्ग्स्-तात्_६।६:  
वरःस्वगृहान् ज्ञातिधनसंयुक्तान् वधूं ऽसङ्काशयामिऽइति ऋचासङ्काशयतिदर्शयति ।  
ननु-यद्यपि समित्युपसर्गः ऽसमवदाय दोहाभ्यांऽ(आप।श्रौ।२-२०-३) इत्यादौ सहार्थे दृष्टः, तथापि गृहाणां ज्ञातिधनसहितत्वमेवात्राभिप्रेमिति कुतो निश्चीयते?  
  
उच्यते-ऽसङ्काशयामिवहतुम्ऽइति मन्त्रलिङ्गानुसारात् ।  
मन्त्रार्थश्च भाष्योक्तः ॥७॥  
  
  
वाहावुत्तराभ्यां विमुञ्चति दक्षिणमग्रे ॥ आप्ग्स्_६।७ ॥  
  
  
चोम्मेन्तरिएस्:  
  
आप्ग्स्-अना_६।७:  
उत्तराभ्यां आवामगन्"अयं नो देवस्सवितेऽत्येताभ्याम् ।  
योगवदेकैकेन मन्त्रेण विमोकः ॥९॥  
  
  
अर्थात् सव्यं पश्चात् ॥१०॥  
  
________________________  
  
  
आप्ग्स्-तात्_६।७:  
ऽआवामगन्ऽइति द्वाभ्यामेकैकं वाहं विमुञ्चति ॥७॥  
  
२५ गृहप्रवेशः ।  
  
लोहितं चर्माऽनडुहं प्राचीनग्रीवमुत्तरलोम मध्ये ऽगारस्योत्तरयाऽस्तीर्य गृहान् प्रपादयन्नुत्तरां वाचयति दक्षिणेन पदा ॥ आप्ग्स्_६।८ ॥  
  
  
चोम्मेन्तरिएस्:  
  
आप्ग्स्-अना_६।८:  
विमुच्य वाहौ वरः पूर्व गृहं स्वयं प्रविश्य यत्र दम्पत्योर्वासः तत्रागारस्य मध्ये चमीस्तृणाति उत्तरयर्चा ऽशर्मा वर्मेऽत्येतया तच्चानडुहं भवति लोहितञ्च वर्णेन ।  
प्राचीनमुत्तरलोमेत्यास्तरणे प्रकारः ।  
आस्तीर्य ततो दक्षिणेन पदा गृहान्प्रपादयति ।  
वधूम्प्रवेशयति ।  
प्रपादयंस्तामुत्तरामृचंवाचयति ऽगृहानिऽति प्रकृते पुनर्गृहानित्युच्यते- हतरथा अगारस्यापि प्रकृतत्वात् प्रवेशने मन्त्रः शङ्क्येत ।  
इदमेव ज्ञापकमन्तरगारमध्ये चर्मास्तरणमिति ।  
प्रपादयन् वाचयतीति वचनान्मन्त्रकर्मणोरदिसंयोगः ।  
न मन्त्रान्ते प्रदानम् ॥११॥  
  
________________________  
  
  
आप्ग्स्-तात्_६।८:  
ततो वरः पूर्व स्वगृहान् प्रविश्य ऽशर्म वर्मऽइत्येतया यथासूत्रं चर्मास्तीर्य ततो वधून्दक्षिणेन पदागृहान्प्रपादयन्प्रवेशयन्ऽ; गृहान् भद्रान्ऽइत्येतां वाचयति ॥८॥  
  
  
न च देहलीमभि (धि) तिष्ठति  ॥ आप्ग्स्_६।९ ॥  
  
  
चोम्मेन्तरिएस्:  
  
आप्ग्स्-अना_६।९:  
देहलीनामद्वाराधस्ताद्दरु ।  
पर्यन्तवेदिकेत्यपरे ।  
तां प्रपादनकाले स्वयं सा च नातिक्रामोदितयर्थः ।  
तयोः प्रपन्नयोरग्निमनुप्रपादयति ॥  १२ ॥  
  
  
प्रपद्य गृहान् अथ तत्कालमशनमश्नीयात् ततो यस्मिन्नगारे चर्मातिपद्यते ।  
सकृत् पात्राणि शम्याः परिध्यर्थे ॥१३॥  
  
________________________  
  
  
आप्ग्स्-तात्_६।९:  
सा च प्रविशन्ती देहलां नाभितिश्ठति ।  
केचित्-चकाराद्वरो ऽपि- इति ॥९॥  
  
२६ प्रवेशहोमः ।  
  
उत्तरपूर्वे देशे ऽगारस्याग्रेरुपसमाधानाद्याज्यभागान्ते ऽन्वारभ्धायामुत्तरा आहुतीर्हुत्वा जयादि प्रतिपद्यते परिषेचनान्तं कृत्वोत्तरया चर्मण्युपविशत उत्तरो वरः ॥ आप्ग्स्_६।१० ॥  
  
  
चोम्मेन्तरिएस्:  
  
आप्ग्स्-अना_६।१०:  
उत्तरास्त्रयोदशप्रधानाहुतीः ऽआगन्गोष्ठऽमित्याद्याः लिङ्गविरोधे सत्यपि वर एव जुहोति, विधेर्वलीयस्त्वात् ।  
भवति लिङ्गञ्चाविवक्षितम् ।  
देवतास्मरणार्थत्वात् मन्त्राणाम् ।  
उत्तरो वर इत्ययं विशेषः सर्वेषु होमेषु भवतीत्युक्तम् ।  
उत्तरपूर्वदेशेगारस्येति विधिरग्नेस्सर्वत्र वेदितव्यः ॥१४॥  
  
  
उत्तरयर्चाऽइह गावः प्रजायध्वऽमित्येतया ।  
तदुपविशतः परिषेचनान्तवचनमानन्तरमेवोपवेशनं कर्तव्यं नान्यदिति ।  
तेन भोजनं प्रागेव्ति सिद्धम् ।  
तत्रोपवेशने मन्त्र उभयोरपि भवति ।  
इहाग्निसम्बन्धाभावात् उत्तरो वर इत्युक्तं ।  
प्राङ्मुखौ चोपविशतः ॥१५॥  
  
________________________  
  
  
आप्ग्स्-तात्_६।१०:  
उत्तराः ऽआगन् इत्यादित्रयोदशाहुतीः ।  
उत्तरयाऽइह गावः प्रजायध्वम्ऽइत्येतया ।  
पूर्वेमास्तीर्णे चर्मण्युपविशतः ।  
पूर्ववदुत्तर एव वरः ॥१०॥  
  
२७ जीवपुत्रायाः पुत्राय फलदानम् । २८ दम्पत्योर्वाग्यमः ।  
  
अथास्याः पुंस्वोर्जीवपुत्रायाः पुत्रमङ्क उत्तरयोपवेश्य तस्मै फलान्युत्तरेण यजुषा प्रदायोत्तरे जपित्वा वाचं यच्छत (ति) आ नक्षत्रेभ्यः ॥ आप्ग्स्_६।११ ॥  
  
  
चोम्मेन्तरिएस्:  
  
आप्ग्स्-अना_६।११:  
य पुमांसमेव सूते न स्त्रियं सा पुंशूःऽतस्याः पुंस्वो जीवपुत्राया इति पाठः ।  
न रेफः पाठ्यः, पठ्यमानो वा छान्दसो द्रष्टव्यः ।  
  
जीवा एव पुत्रा यस्या न भृताः जीवपुत्रायाः जीवपत्या इति च द्रष्टव्यम् ।  
तथा मङ्गलानीति ।  
एवं भूतायास्त्रैवर्णिस्त्रियाः पुत्रमपत्तरयर्चा ऽसोमेनादित्याऽइत्येतया अस्या वध्वा अङ्क उपवेश्य तस्मै कुमाराय फलान्युत्तरेण यजुषा ऽप्रस्वस्थः प्रेयऽमित्यनेन प्रदाय तत उत्तरे ऋचौ  
  
ऽइह प्रियंऽऽसिमङ्गलीःऽइत्येते जपित्वा तत उभौ तस्मिन्नेव चर्मण्यासीनौ वाचं यच्छतः ।  
आनक्षत्रेभ्याः नक्षत्राणामुदयादित्यर्थः ।  
कुमारश्च फलानि गृहीत्वा यथार्थ गच्छति ॥१६॥  
  
________________________  
  
  
आप्ग्स्-तात्_६।११:  
पुंस्वोः पुंस्वाः इत्यर्चपाठः या पुंस एव सूते न स्त्रीरपि, या च सूत एव न तु वन्ध्या सती क्रयादिना पुत्रवती, सा पुंसूः ।  
जीवन्त एव पुत्राः पुमांसो यस्यास्सा जीवपुत्रा, न पुनः ऽभ्रातृपुत्रौ स्वसृदुहितृभ्याम्ऽ(पा।१-२-६८) इत्येकशेषवचनाद्यस्या दुहितरो ऽपि जीवन्ति, पुत्रश्चैको जीवति, सापीह जीवपुत्रा विवक्षिताः पुंस्वोरिति विशेषणानुपपत्तेः ।  
एवं भूतायाः पुत्रं ऽसोमेनादित्याःऽइत्येतया वध्वा अङ्क उपवेश्य ऽप्र स्वस्थःऽइति यजुषा पुत्राय फलानि कदल्यादीनि प्रदाय ऽइह प्रियं प्रजयाऽइति ऋचौ जपित्वा, उभौ वाचं यच्छतः ।  
  
आनक्षत्रेभ्यः नक्षत्राणामोदयात् ॥११॥  
  
२९ वध्वै ध्रुवारुन्धतीप्रदर्शनम् ।  
  
उदितेषु नक्षत्रेषु प्राचीमुदीचीं वा दिशमुपनिष्क्रम्योत्तराभ्यां यथालिङ्गं ध्रुवमरुन्धतीं च दर्शयति ॥ आप्ग्स्_६।१२ ॥  
  
  
चोम्मेन्तरिएस्:  
  
आप्ग्स्-अना_६।१२:  
उदितेषु नक्षत्रेष्विति वचनात्ततः प्राकू तस्मिन्नेव चर्मणि वाग्यतयोरासनं पश्चादुपनिष्क्रमणम् ।  
उदितेष्वित्येव सिद्धे नक्षत्रग्रहणं विस्पष्टार्थम् ।  
उत्तराभ्यां ध्रुवक्षितिऽऽसप्रर्षयःऽइत्येताभ्याम् ।  
उभयत्र मन्त्रेण दर्शनं वध्वाः कर्म, वरस्तु पश्यन् ध्रुवमिति निर्दिर्श्य पूर्वा वाचयति वस्चादरुन्धतीमित्त्युत्तराम् ।  
ततो वाग्विसर्गः मन्त्रलिङ्गादेव यथालिङ्गदर्शने सिद्धे यथालिङ्गवचनं विकल्पार्थम् ।  
उत्तराभ्यां ध्रुवमरुन्धतीञ्च दर्शयति यथालिङ्गं वेति ।  
तेनोत्तरस्यामृचि सर्वेषां सप्तर्षीणां कृत्तिकादिनामरून्धत्याश्च सहदर्शनं वध्वाः कर्म पक्षे भवति, केवलमरुन्धत्या एव वा ॥१७॥  
  
________________________  
  
  
आप्ग्स्-तात्_६।१२:  
उत्तराभ्यां ऽध्रुवक्षितिर्ध्रुवयोनिःऽइत्येताभ्यां यथालिङ्गं पूर्वया सप्रऋषया ध्रुवमुत्तरयारुन्धतीं च दर्शयति वधूम् ।  
यथालिङ्गमिति च जातकर्मवद्द्वाभ्यां द्वाभ्यामेकैकं मा भूदिति ॥  
  
  
केचित्- यथालिङ्गमित्यत्र नास्ति, प्रयोक्तॄणां प्रमादात् प्रदेशान्तरदृष्टमिह सञ्चरितपठितमिति ॥  
  
  
अपरे-उत्तराभ्यां यथाक्रमं ध्रुवमरुन्धतीं च दर्शयति;यथालिङ्गं वा इति भित्वा सूत्रं साध्याहारं व्याचक्षते ।  
ऽसप्रऋषयः प्रथमाम्ऽइत्येतया सप्तऋषीन् कृत्तिका अरुन्धतीं च सह दर्शयति ।  
अरुन्झतीमेव वेति विकल्पार्थ यथालिङ्गवचनामिति ॥१२॥  
  
  
द्वितीये पटले सिद्धं यथाभाष्यं यथामति ।  
  
कृतं सुदर्शनार्येण गृह्यतापर्यदर्शनम् ॥  
  
  
इति श्रीसुदर्शनाचार्यकृते गृह्यतात्पर्यपदर्शने षष्ठः खण्डः ॥  
  
॥ द्वितीयः पटलश्च समाप्तः ॥  
  
====================================================================================  
  
  
अथ तृतीयः पटलः  
सप्तमः खण्डः  
३० आग्नेयस्थालीपाकः ।  
(तस्य धर्माः)  
  
अथैनामाग्नेयेन स्थालीपाकेन याजयति ॥ आप्ग्स्_७।१ ॥  
  
  
चोम्मेन्तरिएस्:  
  
आप्ग्स्-अना_७।१:  
अथेति वचनादेतस्यामव रात्र्यां स्थालीपाको भवति ।  
स्थाल्यां पच्यत इति स्थालीपाकः ।  
तस्य देवताविधानं-आग्नेयोनेति ।  
  
ननु-विधास्यते"अग्निर्देवता स्वाहाकारप्रदान"इति, सत्यम्, अपरमपि तत्र भवति-अग्निस्विष्टकृत् द्वितीय इति ।  
ततश्च स एव यदि देवताविधिः स्यात् द्विदेवत्यमिदं हविः स्यात् ।  
ततश्च निर्वपणकाले ताभ्यामुभाभ्यां सङ्कल्पः क्रियेत ।  
यद्यपि वस्तुतो गिणभूतः स्विष्टकृद्यागः तथापि प्रधानवत् तत्र चोद्यते-ऽअग्निस्विष्टकृद्वितीयऽइति ।  
ततश्च तस्मा अपि सङ्कल्पः क्रियेत ।  
तस्मात् केवलो ऽयमाग्नेयस्थालीपाक इति ।  
(वक्तव्यम् एवमाद्रेयस्यैव प्रदानस्य)यद्यप्रत्तदैवतमित्येतत् प्रायश्चित्तं भवति ।  
स्विष्टकृतस्तु प्रत्तदैवमित्येतदेव ।  
ऽएनां याजयतीऽति वचनात् सहत्वमुभयोरस्मिन् कर्मणि नास्ति ।  
वध्वा एवोदं कर्म, वरस्य त्वार्त्विज्यमेव ।  
तेन यदिदं स्थालीपाकरिवेषणं ब्रीह्यादिदक्षिणा च तत् वधूधनस्यैव भवति ।  
यत्रैदमुच्यते ऽपद्रीहि पारीणह्यस्येशोऽइति (तै।सं।६-२-१) ॥  १ ॥  
  
________________________  
  
  
आप्ग्स्-तात्_७।१:  
ननु-ऽअथ पत्न्यवहन्तिऽऽश्रपयित्वाऽइत्येतावदेव वक्तव्यम्;यतौत्तरत्र ऽअग्निर्देवताऽ(आप।गृ।७-५) इति विधानादाग्नेयत्वं सिद्धम्ऽ; स्थालीपाकेनेति तु श्रपयित्वेति विधानात्, एनां याजयतीति चान्वारब्धायामिति विधानात्;अतः किमर्थमिदमधिकमारभ्यते ऽअथैनामाग्नेयेन स्थालीपाकेन याजयतिऽइति ? उच्येते सूत्रं तावदृषिप्रणीतं नानर्थकं भवितुमर्हति ।  
तेन लोके व्युत्पत्तिसिद्धाध्याहारादिभिरपि यस्सूत्रस्यार्थस्सम्पाद्यते सो ऽपि वेदार्थोनुष्ठेय उच्यते-ध्रुवमरुन्धतीं च दर्शयित्वा, अनन्तरं यत्राग्नेयेन स्थालीपाकेन यागं करोति तत्रैवैनां पत्नीं याजयति पत्न्यामन्वारब्धायां जुहोति, न पर्वसु पार्वणविकारेषु च ।  
एवमतिदेशेषार्थतया सूत्रमर्थवदेव ॥  
  
  
अन्ये-याजयतीति वचनात् वरादन्यो ऽप्यस्य स्थालीपाकयागस्य कर्तेति ।  
तन्न;प्रकरणेनास्य विवाहाङ्गत्वात् ऽसह्ङ्गं प्रधानम्ऽ; (आप।प।२-३९) इति साङ्गस्य प्रधानस्यैककर्तृकत्वात् ॥  
  
  
केचित्- उत्तरत्र न केवलमग्निर्देवतेति विधिः, ऽअग्निस्स्विष्टकृत् द्वितीयः इत्यपि ।  
तेन द्विदैवत्यो ऽयं स्थालीपाको मा भूत, किन्त्वेकदैवत्य एवेत्येवमर्थमाग्नेयेनेति विधानम् ।  
तेनाग्नेय एव सङ्कल्पितस्य व्रीह्यादेरर्थाक्षिप्तो लौकिको निर्वापः कार्यः ।  
ऽएनां याजयतिऽइति तु नास्मिन् कर्मण्युभयोरधिकारः, किन्तु वध्वा एव ।  
वरस्तु ऋत्विक्स्थानीयः ।  
तेन होमादौ द्रव्यत्यागस्स्त्रीधनादेवेति ।  
तन्न;वध्वेकाधिकारे हि प्रकरणावगतविवाहाङ्गत्वबाधः,अधिकारसाध्यभेधेन शास्त्रतदर्थयोर्भेदात् ।  
आचारसिद्धवरकर्तृकत्वबाधापत्तिश्च;अन्यार्त्विज्ये ऽप्यविरोधात् ॥  १ ॥  
  
  
पत्न्यवहन्ति ॥ आप्ग्स्_७।२ ॥  
  
  
चोम्मेन्तरिएस्:  
  
आप्ग्स्-अना_७।२:  
अरुन्धतीदर्शनानन्तरमगारं प्रविश्य व्रीहीन् यवान् वा नवानग्नये सङ्कल्पितान् निर्वपति यावद्धोमाय ब्रह्मणभोजनाय च पर्याप्तं मन्यते ।  
प्रोक्षणञ्च तूष्णीं संस्कृताभिरद्भिः ।  
ततस्तान्पत्न्यवहन्ति ।  
ऽएना पत्याऽइत्यादिवत् सावहन्तीति सर्वनाम्ना निर्देशे कर्तव्ये पत्नीग्रहणं पत्नीकर्मेदं यथा विज्ञायेत ।  
इतरथा याजमानं विज्ञायेत ।  
वधूरिह यजमानेति कृत्वा पार्वणादिषु पत्युरवहननं प्राप्नोति ॥२॥  
  
________________________  
  
  
आप्ग्स्-तात्_७।२:  
स्थालीपाकार्थ व्रीह्यादिकम् ।  
ऽसावहन्तिऽइति वक्तव्ये ऽपत्न्यवहन्तिऽइत्याधिकाक्षरात् पत्न्यवघातमेव कुर्यात्, न तु श्रपणादिकमपि ।  
तदादिकं वर एव ।  
  
केचित्- पत्नीत्यारम्भादवहननं पत्नीकर्मैव, न तु यजमानकर्म ।  
यजमानकर्मत्वे हि सहाधिकारे पार्वणादौ पत्युरवहननं स्यात्, तस्य तत्र यजमानत्वात् ।  
अत एव पार्वणादौ नान्वारम्भः;पत्न्यवहन्तीतिवत् पत्न्यामन्वारब्धायामित्यवचनादिति ।  
मैवम्;वध्वेकाधिकारस्यैव निरस्तत्वात् ॥२॥  
  
३१ स्थालीपाकहोमः, तस्यावदानसङ्ख्या ।  
  
श्रपयित्वामिघार्य प्रचीनमुदीचीनं वोद्वास्य प्रतिष्ठितमभिघार्याग्नेरुपसमाधानाद्याज्यभागान्ते ऽन्वारब्धायां स्थालीपाकाज्जहोति ॥ आप्ग्स्_७।३ ॥  
  
  
चोम्मेन्तरिएस्:  
  
आप्ग्स्-अना_७।३:  
ततस्तानवहतांस्त्रिष्फलीकृतान् प्रक्षाल्य श्रपयति वरः ।  
अग्रेरुपसमाधानादिवचनं तन्त्रविधानार्थ कालविधानार्थ च प्रतिष्ठताभिघारणान्ते कथं तन्त्रं प्रतिपद्येत, न प्रागिति ।  
तेनाभिघारणमसंस्कृतेनाज्येन भवति ।  
अत्रापि सकृदेव पात्रप्रयोगः ।  
तथा शम्याः  
  
विवाहशेषत्वादस्य ।  
नेत्यन्ये ॥३॥  
  
  
आज्यभागान्तवचनं अन्वारम्भकालोपदेशार्थम् ।  
स्थालीपाकादित्यनर्थकम्, तस्य होमार्थत्वात् ।  
न च वाच्यं ब्राह्मणभोजनार्थ स्थालीपाको, होमस्त्वाज्यादेव प्राप्नोतीति ।  
यागविधानात् देवताविधानाच्च ।  
एवं तर्हि शैलीयमाचार्यस्य-यत्रोभयं हविर्भवत्याज्य ञ्चौषधयश्च तत्र प्रधानाहुतिविशेषणं करोति स्थालीपाकादन्नादपूपादाज्याहुतिरुति ।  
तेन यत्र विशेषणं नास्ति तत्रैकमेव हविरिति सिद्धं भवति ।  
तेनाग्रयणे  
  
आज्यस्याभावः ।  
ततश्च सकृदुपघातपक्ष एव तत्र भवति, आज्याभावेनोपस्तरणाभिघारणयोरसम्भवात् ।  
विवाहे च ऽयथा स्थानमुपविश्येऽत्यत्र आज्याहुतिरिति विशेषणाभावादाज्यमेव तत्र धर्मवद्धाविः, लाजास्त्वधर्मका इति सिद्धम् ॥४॥  
  
________________________  
  
  
आप्ग्स्-तात्_७।३:  
उद्वास्य सौकर्यादपरेणाग्निं प्रतिष्ठाप्य ।  
प्रतिष्ठितमभिघारयति ।  
ओषधिहविष्को ऽप्यत्र तन्त्रविधानं क्रमार्थमित्युक्तमेव ।  
  
ऽआज्यभागान्ते ऽन्वारब्धायाम्ऽ; ।  
उपस्तरणप्रभृत्यन्वारम्भः प्रधानहोमान्तम् ॥३॥  
  
  
सकृदुपस्तरणाभिघारणे द्विरवदानम् ॥ आप्ग्स्_७।४ ॥  
  
  
चोम्मेन्तरिएस्:  
  
आप्ग्स्-अना_७।४:  
अनेन पौरोडाशिको ऽवदानकल्प इह प्रदर्शितो विज्ञेयः ।  
ऽतस्मादङ्गुष्ठपर्वमात्रऽ(आप।श्रौय२-१८-९) मित्याद्यपि भवति ।  
  
पञ्चावत्तञ्चपञ्चावत्तिनाम् ।  
प्रत्यभिघारणं च हविषः लाजावदानवत् ।  
उपस्तीर्य द्विरवदाय द्विरभिघारयतीति वक्तव्ये सकृद्वचनमुपस्तरणाभिघारणयोश्चतुरवत्तसम्पादनार्थतां ज्ञापयितुम् ।  
तेन चतुरवत्ताभावे उपस्तरणाभिघारणयोरप्यभावः ।  
यथा ऽसकृदुपहत्य जुहुयात्ऽ(आप।गृ। ७-७)"दध्न एवाञ्जलिने"(आप।गृ।२२-१०) ।  
त्यादौ ॥५॥  
  
________________________  
  
  
आप्ग्स्-तात्_७।४:  
होमदर्व्या स्रुवेण दर्व्यन्तरेण वा सकृदुपस्तरणं कार्यम् ।  
ततश्चरोर्द्विरवदानम् ।  
त्रिर्जमदग्नीनाम्, सकृच्चाभिघारणम् ।  
ततः स्विष्टकृदर्थ चरोः प्रत्यभिघारणम् ।  
अस्यैष्टिकावदानविधिप्रदर्शनार्थत्वादाचाराच्च ॥४॥  
देवतामाह--  
३२ तस्य देवताविधानम् ।  
  
अग्निर्देवता स्वाहाकारप्रदानः ॥ आप्ग्स्_७।५ ॥  
  
  
चोम्मेन्तरिएस्:  
  
आप्ग्स्-अना_७।५:  
प्रधानद्वित्वादुत्तरविवक्षया सिद्धानुवादो ऽयम् ।  
अग्निरेव देवता पूर्वस्य होमस्य येयमाग्नेयेनेति विहिता ।  
उत्तरस्यान्या विधीयत इति ॥६॥  
  
  
स्वाहाकारेण प्रदानं प्रक्षेपो यस्मिन् स-स्वाहाकारप्रदानः ।  
स्थालीपाकस्य होमः ।  
अविशेषात् पूर्वश्चोत्तरश्च ।  
तत्र स्वाहाकारसंयोगाद्देवताशब्दश्चतुर्थ्यन्तो भवति -अग्नेये स्वाहा, अग्नये स्विष्टकृते स्वाहेति ।  
ऽजुहोतिचोदनः स्वाहाकारप्रदानःऽ(आप।प।३-४)  
  
इत्येव सिद्धे वचनमिदं कल्पान्तरेषु केषुचित् मन्त्रेण प्रदानञ्चोदित"ममुष्मै स्वाहेति जुहुयात्, ऋचा वा तद्देवतये"ति ऽपुरोनुवाक्यामनूच्य याज्यया जुहुयाऽदिति च तत्प्रतिषेधार्थम् ।  
एवमपि ऽस्थालीपाकाज्जुहोत्यग्नये स्वाहेत्येव वक्तव्यंऽस्विष्टकृति च स्विष्टकृते स्वाहेति ।  
इदं तु वचनं पार्वणातिदिष्टेषु यथोपदेशं देवता इत्यत्र मन्त्रप्रतिषेधार्थम् ।  
तेन ऽपौर्णमास्यां पौर्णमासीऽ(आप।गृ।७-२८) इत्येवमादिषु यत्र स्थालीपाकस्य देवतैव चोद्यते तत्र देवताशब्देनैव होमः, न तद्दैवत्येन मन्त्रेणेति सिद्धम् ॥७॥  
  
________________________  
  
  
आप्ग्स्-तात्_७।५:  
अग्निर्देवतेति विहिताग्निविशेषणार्थमयं परिभाषेक्तानुवादः ।  
कथं विशेष्यते?इति चेत्, सो ऽग्निस्स्वाहाकारप्रदानश्चेद्देवता, स्वाहाकातयोग्यया चतुर्थ्या विभक्त्या युक्तश्चेदित्यर्थः ।  
नन्व न्वारब्धायामग्नये जुहोतीऽति वक्तव्ये किमर्थमधिकाक्षरं ऽअग्निर्देवता स्वाहाकारप्रदानःऽइत्युपदिश्यतेऊउच्यते-शब्दो देवता, नार्तः अर्थो ऽपि यागे चोदितचतुर्थ्यन्तस्ववाचकसब्देनैवोपकरोति, अर्थस्योद्देष्टुमशक्यत्वात्;उपाकारान्तरस्य च दुर्निरूपत्वादिति मीमांसकमतमिह नाभिमतम्;अर्त एव देवतेति स्वमतज्ञापनार्थम् ।  
  
कथमिति चेत् ?कर्मणि प्रयोगानर्हस्य प्रथमान्तस्याग्निशब्दस्य प्रयोगात् ।  
नन्वर्तस्य देवतात्वे सत्यप्युकारश्शब्देनैवेति नानुष्ठाने विशेषः ।  
  
मैवम्;न केवलं चतुर्थ्यन्तशब्दोच्चारणमेवानुष्ठेयम्, किन्त्वर्थस्य ध्यानमपीति ।  
अत्र तु ज्ञातकं ऽआग्नेया इति तु स्थितिःऽ(निरु।८-३-७)  
  
इत्यादि निरुक्तकारवचनम् ॥  
  
  
केचित्- कल्पान्तरेषु ऽअमुष्मै स्वाहेति जुहुयात् ऋचा वा तद्दैवत्ययाऽइति विकल्पः चोदितः ।  
स माभूदस्माकम् ।  
पार्वणेषु तद्विकारेषु च ऽअमुष्मै स्वाहाऽइत्येव जुहुयादित्येवमर्थमिति ॥५॥  
  
३३ तत्र सकृदुपघातपक्षः ।  
  
अपि वा सकृदुपहत्य जुहुयात् ॥ आप्ग्स्_७।६ ॥  
  
  
चोम्मेन्तरिएस्:  
  
आप्ग्स्-अना_७।६:  
यया दर्व्या होमस्तयैवसकृदुपहत्यजुहुयात् ।  
अत्र पक्षे उपस्तरणाभिघारणयोप्यभाव इति सिद्धम् ।  
केचित् कुर्वन्ति ।  
  
जुहुयादिति वचनं स्विष्टकृत्यपि प्राप्यत्यर्थम् ॥८॥  
  
________________________  
  
  
आप्ग्स्-तात्_७।६:  
अथवा दर्व्या सकृत् स्थालीपाकाद्गृहीत्वा जुहुयात्, न तु पूर्ववच्चतुरवत्तं पञ्चावत्तं वा अपूर्वत्वाद्दर्विहोमानाम् ॥६॥  
  
  
अग्निस्स्विष्टकृत् द्वितीयः ॥ आप्ग्स्_७।७ ।  
  
चोम्मेन्तरिएस्:  
  
आप्ग्स्-अना_७।७:  
अग्निः स्विष्टकृद्द्वितीयो भवति देवतात्वेन ।  
द्वितीयवचनं पूर्वेण तुल्यधर्मत्वज्ञापनार्थम् ।  
तेन ऽयथोपदेशं प्रधानाहुतीरित्यादौ स्विष्टकृतो ऽपि ग्रहणं भवति ।  
तथा ऽसकृदुपहत्य जुहुयात्ऽऽस्वाहाकारप्रदानऽइत्येतयोश्च प्रवृत्तिः ॥९॥  
  
________________________  
  
  
आप्ग्स्-तात्_७।७:  
देवतेति शेषः ।  
स्थालीपाकशेषात् द्वितीयो होमः कर्तव्यः ।  
तस्मिन् अग्निस्स्विष्टकृद्देवतेतेयर्थः ।  
अर्थसिद्धे ऽपि द्वितीये ऽद्वितीयऽ; इति ग्रहणे प्रयोजनं ऽसदसस्पतिर्द्वितीयः ऽ(आप।गृ।८-२) इत्यत्र वक्ष्यते ।  
  
केचित्- पूर्वहोमेन तुल्यधर्मत्वज्ञापनम् ।  
तथा च सति ऽयथोपदेशं प्रधानाहुतीःऽइत्यत्र स्विष्टकृतमपि हुत्वा जयादीत्येवमादि भवेदिति ॥ ७ ॥  
  
  
अस्य त्ववदानविधिमाह-  
३४ तत्र उपस्तरणादिविधानम् ।  
  
सकृदुपस्तरणावदाने द्विरभिघारणम् ॥ आप्ग्स्_७।८ ॥  
  
  
चोम्मेन्तरिएस्:  
  
आप्ग्स्-अना_७।८:  
अत्रापि पौगोजाशिकस्विष्टकृतो ऽवदानकल्पः प्रदर्शितो विज्ञेयः ।  
"तेन द्विः पञ्चावत्तिनः उत्तरमुत्तरं ज्यायांसम्, न हविः प्रत्यभिधारयतीऽ(आप।श्रौ।२-२१-३,४,५) ति विशेषाः इहापि द्रष्टव्यः ॥१०॥  
  
________________________  
  
  
आप्ग्स्-तात्_७।८:  
सकृदुपस्तरणमवदानं च द्विरभिघारणं च कार्यम् ।  
जमदग्नीनां तु द्विरवदानम् ।  
अवदानं दैवताज्ज्यायः ।  
नापि हविः प्रत्यभिघारणम्;ऐष्टिकसौविष्टकृतावदानविधिप्रदर्शनार्थत्वात्, आचाराच्च ॥८॥  
  
  
मध्यात् पूर्वस्यावदानम् ॥ आप्ग्स्_७।९ ॥  
  
  
चोम्मेन्तरिएस्:  
  
आप्ग्स्-अना_७।९:  
पूर्वस्यप्रधानहोमस्येत्यर्थः ।  
उपघातपक्षार्थ वचनम् ।  
चतुरवत्तपक्षे तु पौरोजाशिकत्वात् सिद्धम्, ननु तत्रापि"पूर्वार् धाद्वितीयं पश्चार्धात् तृतीय"मित्येतयोर्देशविशेषयोः प्रतिषेधार्थ स्यात् ।  
यद्येवं उत्तरवत्तरस्योति स्विष्टकृति नारब्धव्यं, विशेषाभावात् ।  
  
तस्मात् चतुरवत्तपक्षे पौरोडाशिक एव विधिः ।  
इदं तु वचनमुपघातपक्षार्थम् ॥११॥  
  
________________________  
  
  
आप्ग्स्-तात्_७।९:  
हविषो मध्यात् पूर्वस्य दैवतस्यावदानं कार्यम् ।  
उपघातपक्षार्थ एवायमारम्भ- ।  
चतुरवत्तपक्षे त्वैष्टिकविधिप्रदर्शनबलान्मध्यादङिगुष्ठपर्वमात्रावदानम् ।  
ऽतिरछ्टीनमवद्यति पूर्वार्धाद्द्वितीयमनूचीनं चतिरवत्तिनः पश्चार्धात्तृतीयं पञ्चावत्तिनःऽ; (आप।श्रौ।२-१८-९) इत्यवदानस्थानसिद्धेः एतेनोपघातपक्षे चतिरवत्तधर्म उपस्तरणादिर्न प्रवर्तते इति दर्शयति ॥९॥  
  
  
मध्ये होमः ॥ आप्ग्स्_७।१० ॥  
  
  
चोम्मेन्तरिएस्:  
  
आप्ग्स्-अना_७।१०:  
आघारसम्भेदो मध्यम् ।  
अत्रापि पौगोडाशिक एव होमदेशो दर्शितो विज्ञेयः ।  
तेनाहुतीनामनेकत्वे ऽपूर्वा पूर्वा संहितामिऽ(आप।श्रौ।२-१९-९) त्येवमादयो विशेषा इहापि भवन्ति ॥१२॥  
  
________________________  
  
  
आप्ग्स्-तात्_७।१०:  
होमः प्रक्षेपः ।  
दैवतस्य अग्ने र्मध्येआघारसम्फेदे ।  
प्रधानाहुतिबहुत्वे ऽपूर्वा पूर्वा सांहिताम्ऽ(आप।श्रौ।२-१९-९) इति च भवति ।  
अयं तूभयपक्षार्थः ॥१०॥  
  
उत्तरार्धादुत्तरस्य ॥ आप्ग्स्_७।११ ॥  
  
चोम्मेन्तरिएस्:  
  
आप्ग्स्-अना_७।११:  
अयमप्युपघातपक्षार्थ आरम्भः ॥१३॥  
  
________________________  
  
  
आप्ग्स्-तात्_७।११:  
उत्तरार्धाद्धविष उत्तरस्य स्विष्टकृत अवदानं कार्यम् ।  
अयमपि पूर्ववदुपघातपक्षार्थ एव ॥११॥  
  
  
उत्तरार्धपूर्वार्धे होमः ॥ आप्ग्स्_७।१२ ॥  
  
  
चोम्मेन्तरिएस्:  
  
आप्ग्स्-अना_७।१२:  
अत्रापि पौरोडाशिकस्य स्विष्टकृतो धर्मो विज्ञेयः ।  
तेनाः ऽसंसक्तामितराभिऽ(आप।श्रौ।२-२१-६)रिति विशेष इहापि भवति ।  
  
होमग्रहणे आश्रियमाणे उत्तरार्धपूर्वार्ध इत्यस्य लेपयोः प्रस्तरवदित्त्युत्तरेणापि सम्बन्धस्सम्भाव्येत ॥१४॥  
  
________________________  
  
  
आप्ग्स्-तात्_७।१२:  
तस्य स्विष्टकृतो होमो ऽग्नेरुत्तरार्धपूर्वार्धे ।  
अस्यापि प्रदर्शनार्थत्वात् ऽअसंसक्तामितराभिराहुतिभिःऽ(आप।श्रौ।२-२१)-६) इत्यपि भवति ॥१२॥  
  
  
होमोपस्तरणाद्यर्थदर्वीद्वपलेपयोः पात्रप्रयोगार्थ संस्तीर्णस्य च वर्हिषः प्रतिपत्तिमाह--  
  
लेपयोः प्रस्तरवत् तूष्णीं बर्हि रङ्त्वा (क्त्वा) ग्नौ प्रहरति ॥ आप्ग्स्_७।१३ ॥  
  
  
चोम्मेन्तरिएस्:  
  
आप्ग्स्-अना_७।१३:  
यस्मिन् बर्हिषि प्रतिष्ठितं हविराज्यं च तस्मात् किञ्चिदुपादाय तद्वर्हिरन्नस्य चाज्यस्य च यौ लेपौ तयोः प्रस्तरव त्तूष्णीमङ्त्वा  
  
प्रस्तरवदेव तूष्णामग्नौ प्रहरति ।  
अत एव प्रतिपत्तिविधानादपरेणाग्निं बर्हिषः स्तरणं भवति ।  
हविषश्च तत्रासादनम् ।  
कल्पान्तरे च स्पष्टमेतत् ।  
शृतानिहवींष्यभिधार्य उदगुदावास्य बर्हिष्यासाद्येति ।  
केचिदग्निपरिस्तरणादञ्जनं मन्यन्ते ।  
प्रस्तरवदिति वचनात् त्रिषु स्थानेष्वञ्जनं भवति ।  
तत्र चतुरवत्तपक्षे यया होमाः तस्यामग्रस्य, ययोपस्तरणाभिघारणे तस्यां मध्यस्य, आज्यस्थाल्यां मूलस्य चाञ्जनं भवति ।  
उपघातपक्षे तूपस्तरणाम्भिघारणार्थाया दर्व्या अभावादाज्यस्थाल्यां मध्यस्य मूलस्य चरुस्थाल्याम् ।  
अक्तस्य तृणमपादायेत्येतदपि भवति ।  
तथा यया होमस्तस्यां प्रतिष्ठापनं च आग्नीध्रकर्म च स्वयमेव करोति ॥१५॥  
  
________________________  
  
  
आप्ग्स्-तात्_७।१३:  
लेपयोःदर्वीद्वयलग्नयोः पात्रासादनार्थ संस्तीर्णबर्हिःप्रस्तरवत्तूष्णी मङ्क्त्वा तद्वदेवाग्नौ प्रहरति ।  
इदमपि प्रदर्शनार्थम् ।  
  
तेनाञ्जनादिसंस्रावान्तं श्रौतवत्तूष्णीं करोति ।  
ननु-प्रस्तरवदितीहानुपपन्नम् ।  
बर्हिषो ऽग्रमध्यमूलानां द्वयोर्दर्व्योः प्रस्तरवदञ्जनासम्भवात् ।  
  
उच्यते-होमदर्व्यामग्रमनक्तिः, इतरस्यां मध्यमूलेः ऽअन्याल्लोपौ विवृद्धिर्वाऽ(आप।प।४।१३) इति वचनाम् ।  
एव त्रिर्द्विवी ।  
ऽअशापरम्ऽइति पक्षे सकृदेवोपस्तरणाद्यर्थायां मूलं, होमार्थायां मध्याग्रे ।  
  
अन्ये तु आज्यस्थालीं ध्रुवास्थाने पक्षत्रये ऽपि कुर्वन्ति, अञ्जनस्योपयुक्तपात्रलेपप्रतिपत्त्यर्थत्वात् ऽइडान्तं वाऽहवनीये शंय्वन्तं गार्हपत्येऽ; (आप।श्रौ।३-१४-६) इति पक्षे ऽआज्यस्थाल्यां मूलम्ऽ(आप।श्रौ।३-१४-७) इति दर्शनाच्च ।  
इह तु पक्षे लेपयोरिति द्विवचनमाज्यौषधलेपाभिप्रायम्, न तु पूर्ववदाघारद्वित्वाभिप्रायम् ॥  
  
  
केचित्-कल्पान्तरादपरेणाग्निं यस्मिन् बर्हिषि हविराज्यं च प्रतिष्ठितं तस्माद्वा, परिस्तरणाद्वा किञ्चिदुपादायाञ्जनमिति ।  
तन्न; कल्पान्तरोक्तबर्हिः प्रतिष्ठापनोपसंहारस्य पाक्षिकत्वेन नित्यद्वद्धक्रममपि परिषेचनं न निवर्तते, अग्नयङ्गत्वादित्याह--  
  
सिद्धमुत्तरं परिषेचनम् ॥ आप्ग्स्_७।१४ ॥  
  
  
(आना)उत्तरन्तन्त्रं जयादि यथासिद्धमत्रापि कर्तव्यमित्यर्थः ।  
कथं च सिद्धम्?उपजुहोतीतिवचनात् ।  
प्रधानहोमानन्तरं तेनोपहोमानामुपरिष्टाद्वर्हिषो ऽनुप्रहरणं भवति ।  
अन्यथा प्रधानहोमानन्तरमुपदेशादुपहोमानां पुरस्तादनुप्रहरणं स्यात् ॥१६॥  
  
  
अत्र कृत्वेत्यध्याहर्तव्यम् ।  
परिषेचनं कृत्वापरिषेचनान्तं कृत्वेत्यर्थः ।  
किमर्थमिदम् ?परिषेचनान्ते ब्राह्मणभोजनाद्येव कर्म प्रतिपाद्येत नान्यदित्येवमर्थम् ।  
अन्ये तु सिद्धमुत्तरं परिषेचनमित्ये कमेव योगं पठन्तो व्याचक्षते ।  
तेनेह स्थालीपाके प्रधानहोमानन्तरं तन्त्रशेषस्य प्राप्तस्य पर्षेचनमेव सिद्धमन्यदसिद्धमिति ।  
तेनोपहोमानमिह लोपश्चोद्यत इति ।  
तेषामुत्तरमिति व्यर्थम् ॥१७॥  
  
________________________  
  
  
आप्ग्स्-तात्_७।१४:  
स्पष्टेमेतत् ।  
ततः प्रणीताविमोको ऽपि ।  
केचित्- सिद्धमुत्तरमिति पदद्वयमेकं वाक्यम् ।  
सिद्धमाविकृतम् ।  
उत्तरन्तन्त्रशेषं जयादि ।  
एताच्चेहोत्कृष्य पधितमपि ऽयथोपदेशं प्रधानादुतीर्हुत्वा जयाभ्यातानान्ऽ(आप।गृ।२-७) इति श्रौतक्रमस्य बलीयस्त्वात् प्रधानतुल्यधर्मकस्विष्टकृतो ऽनन्तरमेव ।  
तथा ऽपरिषेचनम्ऽइत्यप्यानन्तर्यविध्यर्थम् ।  
परिषेचनान्तं कृत्वा ब्राह्मणभोजनमेवेति ।  
तन्न; सिद्धमुत्तरं परिषेचनमिति प्रतीताभ्यर्हितसामानाधिकरण्यान्वयबाधेन महादोषवाक्यभेदकल्पनापेक्षत्वात् ।  
तथा वचनाभावादिह जयाद्येव नास्ति, दूरे क्रमबलाबलकथा ।  
तथा ऽपरिषेचनम्ऽइत्यस्यापि सिद्धमुत्तरमित्येतदन्वयनिराकाङ्क्षत्वात् कृत्वेत्यध्याहारो निर्बीजः ।  
आनन्तर्य तु पाठप्राप्तं न विधेयमेव ।  
तस्माद्वरं यथोक्तशङ्कानिवृत्यर्थमेवेदं सूत्रमिति ॥१४॥  
  
३५ स्थालीपाकशेषात् ब्राह्मणभोजनम् ।  
  
तेन सर्पिष्मता ब्राह्मणं भोजयेत् ॥ आप्ग्स्_७।१५ ॥  
  
  
चोम्मेन्तरिएस्:  
  
आप्ग्स्-अना_७।१५:  
सर्पिष्मतेतिवचनमतिशयार्थमभिघारणेन प्रागपि सर्पिष्मत्वात् ।  
लौकिकेन सर्पिषा प्रभूतेनोपसिच्येत्यर्थः ।  
यो दक्षिणत आस्ते स इह ब्राह्मणः तं भोजयेत् वधूर्वरो वा ॥१८॥  
  
________________________  
  
  
आप्ग्स्-तात्_७।१५:  
तेनहविश्शेषेण ।  
सर्पिष्मताप्रभूतसौकिकाज्योपसिक्तेन ।  
ब्राह्मणन्दक्षिणतो दर्भेषु निषादितम्भोजयेत्तस्येह प्रकृतत्वात् ।  
  
इह तु सर्पिष्मतेति मतुवतिशयार्तः ।  
भोजयेदिति बलाच्च(वचनात्) होमब्राह्मणभोजनायालं च रु कार्यः ॥१५॥  
  
३६ स्थालीपाकदक्षिणादानम् ।  
  
यो ऽस्यापचितस्तस्मा ऋषभं ददाति ॥ आप्ग्स्_७।१६ ॥  
  
  
चोम्मेन्तरिएस्:  
  
आप्ग्स्-अना_७।१६:  
अस्यवरस्ययो ऽपचितःपूज्यः आचार्यः,तस्मै ऋषभं स्थालीपाकस्य दक्षिणान्ददतिवधूः ।  
स्वकुलादानीयर्त्विजे वराय दातव्या सती दक्षिणा जायापत्योः अन्योन्यदानप्रतिग्रहाभावात् तदाचार्याय चोद्यते ।  
तेनासौ परिक्तीतो भवति ।  
दृश्यते चायं न्यायो धर्मशास्त्रे-"न पिता याजयेत् पुत्रं न पुत्रः पितृयाजनम्"इत्याद्युक्त्वा ऽऽचार्याय दक्षिणां दद्युरुतु ॥१९॥  
  
________________________  
  
  
आप्ग्स्-तात्_७।१६:  
नन्विदं सूत्रमयुक्तमिव प्रतिभाति ।  
ऽयो ऽस्यापचितस्तमितरयाऽ(आप।गृ।३-९) इति वद्वरादन्यस्य दानकर्तृत्वप्रतीतेः, इह चान्यस्याभावात् ।  
यद्यपि पत्नी विद्यते, तथापि तस्या भर्तुरपि प्रवासे सहाधिकारेषु कर्मसु मध्यग धनत्यागे ऽनुमतिद्वारेणाव कर्तृत्वाभ्युपगमात् ।  
अथ अत्र ऽएनां याजयतिऽइति वचनाद्वधूर्यजमाना ।  
सा स्त्रीधनाद्वरस्यापचिताय ददाति ।  
तेन च ऋत्विग्भूतो वर आनतो भवति ।  
न च वरायैव दानम्, जायापकत्योरन्योन्यदानाद्यभावादित्युच्यते, नैव तत्;वध्वेकाधिकारे ह्यस्योभयतो विवाहाङ्गसन्दष्टत्वेन प्रतिपन्नविवाहाङ्गत्वबाधः ।  
अधिकारसाध्यभेदेन शास्त्रतदर्थयोर्भेदात् ।  
अथ उभयाधिकारविवाहसिध्यर्थमेव वधूरनेन प्रधानकर्मणापि यागेन संस्क्रियते, तर्हि वध्वेकाधिकारमित्युक्तिमात्रमिति वृथा स्त्रीधनव्ययः ।  
तस्मात् शूत्रं यथोपपन्नं स्यात् तथा व्याख्येयम् ।  
________________________  
  
  
आप्ग्स्-तात्_७।१६:  
अत्रोच्यते-एवं तर्ह्यध्याहारेण वा विपरिणामेन वा व्याख्यायते ।  
यो ऽस्यात्मने ऽपचितः पूज्यः तस्मा ऋषभं ददाति ।  
यद्वा ये ऽस्य श्थालीपाकयागस्य कर्तुरपचितस्तस्मा एतद्यागकर्ता ऋषभं ददाति, न तु स्थालीपाकयागान्तराणां कर्ता;तेषामपूर्वत्वात् ।  
अथवा-अस्येति षष्ठ्या अयमिति विपरिणामः ।  
यो ऽयं लोके विद्याभिजनादिसम्पत्त्या अपचितः तस्मा अयमेतत्स्थालीपाककर्ता ऋषभं ददाति ।  
सर्वथा त्वेतद्विकृतिष्वपि स्थालीपाकान्तरेषु ऋषभदानं नास्त्येव ॥१६॥  
  
३७ पार्वणस्थालीपाकः ।  
  
एवमत ऊर्ध्व दक्षिणावर्जमुपोषिताभ्यां पर्वसु कार्यः ॥ आप्ग्स्_७।१७ ॥  
  
  
चोम्मेन्तरिएस्:  
  
आप्ग्स्-अना_७।१७:  
अतःस्थालीपाकादूर्ध्वदक्षिणां वर्जयित्वाउपोषिताभ्यां ऽपर्वसु चोभयोरुपवास,(आप।ध।२-१-४) इत्यनेन प्रकारेण कृतोपवासाभ्यां गृहमेधिभ्याम्पर्वसु पौर्णमासीषु चामावास्यासु च एवमेवाग्नेयस्थालीपाककल्पेन स्थालीपाकः कार्यः ।  
  
कल्पातिदेशो ऽयम्-पर्वसु स्थालीपाकः कार्यः, तस्य च"आग्नेयेन स्थालीपाकेन याजयती"त्येवमादिः तस्मा ऋषभं ददातीऽत्येवमनातः कल्प इत्यर्थः ।  
अत्रोपोषिताभ्याऽमिति द्विवचननिर्देशादुभावप्यधिकारिणौ तत्र तु पत्न्येव ।  
दक्षिणा चेह नास्तीत्येतावान् विशेषः ।  
तत्र पार्वणे विवाहनिमित्ता विशेषाः सकृत्पात्राणि शम्या इत्यादयो न कर्तव्याः ।  
अन्वारम्भो ऽपि न कर्तव्यः, यजमानकर्मत्वात् ।  
अत्र चोभयोर्यजमानत्वात् ।  
अस्तु तर्ह्यन्यो याजयिता, अन्वारम्भश्चोभयोः ।  
तदपि न, ज्ञापकात् ।  
यदयं हृदयसंसर्गान्वारम्भं विदधाति तत्  
  
ज्ञापयति न पार्वणादिष्वन्वारम्भो भवतीति ।  
अन्यथा पार्वणातिदेशादेवान्वारम्भः सिद्धस्स्यात् ।  
पाणिग्रहणादधि गृहमेधिनोर्व्रतम्ऽइत्यादौ साङ्गं विवादृकर्म विवक्षितम् ।  
तेन संवेशनान्ते विवाहिकर्मणि निष्ठिते पञ्चमहायज्ञादीनां गृहस्थधर्माणां प्रवृत्तिः ।  
पार्वणस्थत्वस्य प्रागपि संवेशनात् स्यात् ।  
पाकादूर्ध्व पर्वप्राप्तौ प्रवृतेतिर्भवति ।  
तदर्थमाह- अत ऊर्ध्वमिति ।  
तस्य च पौर्णमास्यामुपक्रमो नामावास्यायाम् ।  
  
श्रौतयोस्तथा दर्शनात् ।  
तत्स्थानापन्नत्वाच्चानयोः ।  
छन्दोगाश्चामनन्ति -अमावास्या चेत् पूर्वमापद्यते पौर्णमासेनेष्ट्वाथ तत् कुर्यात् ।  
अकृत्वा पौर्णमासीमाकाङ्क्षोदित्येकेऽ(खा।ग।२-१-२) इति ।  
ऽपर्वसु चोभयोरुपवासऽइत्येव सिद्धे उपोषिताभ्यामिति वचनमस्मिन् कर्मणि   
  
उभयोरव्याधिकारप्रदर्शनार्थम् ।  
एवमप्युभाभ्यामित्येव वक्तव्यं नोपोषिताभ्यामिति ।  
तस्मात् पर्वसु चोभयोरुपवास इति प्राप्तमुपवासं प्रकृत्यंशेनानूद्य द्विवचनेन द्वयोरधिकारः प्रदर्श्यते -उपोषिताभ्यामिति ।  
तेन यजनीये ऽहन्येव स्थालीपाकस्सिद्धो भवति ।  
पञ्चदश्यां पूर्वेद्युः कर्म ।  
तथा चाश्वलायनः"अथ पार्वणस्थालीपाकः ।  
तस्य दर्शपूर्णमासाभ्यामुपवासः ।  
इध्माबर्हिषोश्च सन्नहन"(आश्व।गृ १-१०-१,२,३)  
  
मिति ।  
उभाभ्यां पर्वसु कार्य इत्युच्यमाने पर्वस्वेव स्थालीपाकस्स्यात्, उपवासश्च, निर्देशतुल्यत्वात् ॥२०॥  
  
________________________  
  
  
आप्ग्स्-तात्_७।१७:  
अतःस्थालीपाकादूर्ध्व उपोषिताभ्यांऽपर्वसु चोभयोरुपवासःऽ(आप।ध।२-१-४) इत्यादिविधिना कृतोपवासाभ्यां जायापतिभ्यां पर्वसु पौर्णमासीष्वमावास्यासु च द्वितीयासुदक्षिणावर्ज ऋषभदानवर्जएवमेवम्प्रकार एतत्स्थालीपाकसदृशो होमः कर्तव्य इति विधिः ।  
  
धर्मशास्त्रे तु ऽश्वोभूते स्थालीपाकऽ(आप।ध।२-१-१०) इत्युपवासादिधर्मसम्बन्धार्थो ऽनुवादः ।  
सादृश्यं चात्र द्रव्यदेवतादिसमस्तधर्मनिबन्धनम् ।  
यथा ऽएतस्यैव रेवतीषुऽ(ताण्ड्य।ब्रा।१७-८-१) इति, यथा वा ऽमासमग्निहोत्रं जुहोतिऽइति ।  
तत्र तु ऽएतस्यऽऽअग्निहोत्रम्ऽइति पदाभ्यां, इह तु एवम्पदेनेति भेदः ।  
ननु-दर्वीहोमेष्वतिदेशो नास्ति, अपूर्वत्वात्तेषाम् ।  
सत्यम्, नास्ति चोदनालिङ्गात्, वचनात्त्वतिदेशः केन वार्यते ?  
  
केचित्-नायं धर्मातिदेशः, सौर्यादिष्विव हविर्दऐवतस्यानुपदेशात् ।  
अतः कल्पातिदेश एव;ऽश्वोभूते ऽन्वष्टकां, तस्या मासिश्राद्धेन कल्पो व्याख्यातः ऽइतिवदिति ।  
नैतत् ।  
हविर्दऐवतस्यानुपदेशे ऽपि मासमग्निहोत्रं जुहोतिऽइत्यादिषु धर्मातिदेशस्य दृष्टत्वात् ॥  
  
  
अपरे तु-एकस्य तूभयत्वे संयोगपृथक्त्वम् (जै।सू।४-३-५) इति न्यायेन प्रकृतस्यैव स्थालीपाकस्य ऽएवं पर्वसु कार्यःऽ; इत्याधिकारान्तसम्बन्धविधिरिति ।  
एतदपि न;एवं सति ऽएष कार्यऽइति सूत्रं स्यात्, ऽनत्वेवं कार्य इति ।  
किञ्चि पर्वस्वन्वारम्भो ऽपि स्यात्; यतस्समस्तधर्मकस्यैव प्रकृतकर्मणो ऽधिकारान्तरविध्युपगमः ।  
धर्मातिदेशे तु यथा नान्वारम्भस्तथोक्तमेव ऽअथैनामाग्नेयेमऽइति सूत्रमतिदेशविशेषार्थमिति वदता भाष्यकारेण ।  
  
अत्र च ऽअत ऊर्ध्वम्ऽइति वचनं विवाहमध्ये ऽपि पर्वारम्भार्थम् ।  
यद्यष्यत ऊर्ध्वमित्यविशेषवचनं, तथापि पौर्णमास्यामेवारम्भः ।  
  
कालैक्येन प्रयोजनैक्यात्, स्थानापत्त्या च स्यामेवारम्भदर्शनात् ।  
व्यक्तं चैतच्छन्दोगानाम् ।  
ऽअमावास्या चेत् पूर्वमापद्येत पौर्णमासेनेष्ट्वाथ तत्कुर्यात्, अकुर्वन् पौर्णमासीमाकाङ्क्षेदित्येकऽइति ।  
तस्मात्साथालीपाकानन्तरं पौर्णमासी चेत् पूर्वमागच्छेत्,तदा विवाहमध्ये ऽपि पर्वारम्भः ।  
मासिश्राद्धस्य त्वारम्भश्चतुर्थाहोमान्ते अपरपक्षे;सिष्टाचारात्, बोधायनवचनात्, कर्ममध्ये कर्मान्तरारम्भस्यायुक्तत्वाच्च ।  
तथा वैश्वदेवस्यापि, ऽतेषां मन्त्राणामुपयोगे द्वादशाहमधश्शय्याऽ(आप।ध।२-३-१३) इत्यादिव्रतं सपत्नीकश्चारित्वा प्रशस्ते ऽहन्यारभ्भः ॥१७॥  
  
  
पूर्णपात्रस्तु दक्षिणेत्येके ॥ आप्ग्स्_७।१८ ॥  
  
  
चोम्मेन्तरिएस्:  
  
आप्ग्स्-अना_७।१८:  
पात्रशब्द उभयलिङ्गः ।  
धान्यमुष्टिशतस्य पूर्ण पात्रम्पूर्णपात्रमित्याहुः ।  
दक्षिणा चेयं ब्रह्मणे देया ॥२१॥  
  
________________________  
  
आप्ग्स्-तात्_७।१८:  
धान्यादेः पूर्ण यत्किञ्चित् पात्रम्पूर्णपात्रम् ।  
यद्वा-  
  
ऽअष्टमुष्टि भवेत् किञ्चित् किञ्चिच्चत्वारि पुष्कलम् ।  
पुष्कलानि च चत्वारि पूर्णमात्रं प्रचक्षते ॥ऽ  
  
इति वचनात् धान्यमुष्टीनां अष्टाविंशत्याधिकं शतं पूर्णपात्रम् ।  
पात्रशब्दश्चोभयलिङ्गः ।  
तुशब्दात् पर्वस्वयं विकल्पो, न वृषभदाने ॥ १८ ॥  
  
३८ औपासनहोमः ।  
  
सायं प्रातरत ऊर्ध्व हस्तेनैते आहुती तण्डुलैर्यवैर्वा जुहुयात् ॥ आप्ग्स्_७।१९ ॥  
  
  
चोम्मेन्तरिएस्:  
  
आप्ग्स्-अना_७।१९:  
अस्मात् स्थालीपाकादूर्ध्व याश्च एतो आहुती ब्रीहितण्डुलैर्यवैर्वाजुहुयात् ।  
अत ऊर्ध्वमित्यस्य पार्वणवदेव प्रयोजनम् ।  
तेन तस्यामेव रात्रावारब्भः ।  
तस्मादूर्ध्व दम्पत्योस्सायमशनम् ।  
एते आहुती इत्युच्यते- ये अग्निहोत्राहुती आहिताग्नेस्ते एते इति प्रतिज्ञापनार्थम् ।  
तेन तद्धर्माणामत्रप्रवृत्तिः ।  
यथा ऽपालाशी समित् द्व्यङ्गुले मूलात् समिधंऽ(आप।श्रौ।६-१०-४) इत्येवमादीनां प्रादुष्करणहोमकालयोष्च ।  
  
तच्चोक्तमाश्वलायनके-तस्याग्निहोत्रेण प्रादुष्करणहोमकालौ व्याख्यातौ (आश्व।गृ।१-९-५) इत्यादि ।  
हस्तेनेति दर्व्या अपवादः ।  
तन्त्रस्य चानुपदोशादपूर्वत्वम् ।  
परिस्तरण् तु भवत्येव ।  
परिषेचनं त्विहैव विधीयते ॥२२॥  
  
________________________  
  
  
आप्ग्स्-तात्_७।१९:  
सायं प्रातरित्याग्निहोत्रकालानां चतुर्णामुपलक्षणम्;अग्निहोत्रानुकारित्वादौपासनहोमस्य ।  
अत ऊर्ध्वस्थालीपाकान्ताद्विवाहा दूर्ध्वम्;विवाहस्यैवात्र परमप्रकृतत्वात्,न क्वनन्तरप्रकृतत्वात्पर्वण ऊर्ध्वम्, यतो न प्रासङ्गिकप्रकृतपरामर्शस्स्वरसस्सर्वनाम्नाम् ।  
  
स्थालीपाकान्तादिति च स्थालीपाकं विधाय, ऽअत ऊर्ध्वम्ऽइति वचनात् ।  
अस्य चारब्भो ऽनन्तरं रात्रावेव यदि नव नाड्यो नातीताः ।  
  
अतीताश्चेदपरेद्युस्सायमेवाग्निहोत्रारम्भवेलायाम् ।  
अत्र हस्तेनेत्यादिना कृत्नविधानम् ।  
हस्तेनेति विधानाद्दर्व्यादिनिवृत्तिः ।  
तम्जुलैर्यवार्वेति विधानात् पाकस्य ।  
उभयतः परिषेचनमिति परिसङ्ख्यानात् पार्वणधर्माणाम् ।  
वेश्वदेवे ऽपीत्थमेव व्याख्यानम् ।  
ऽएतेऽइति विशेषणादत्रापि द्वितीयाहुतिः स्विष्टकृत्स्थानीत्या अङ्गमित्यर्थः तेनेतां विस्मृत्य कर्मसमाप्तौ नेषा पुनर्होतव्या ।  
किन्तु सर्वप्रायाश्चित्तमेव ॥१९॥  
  
३९ तत्र देवताविधानम् ।  
  
स्थालीपाकवद्दैवतम् ॥ आप्ग्स्_७।२० ॥  
  
  
चोम्मेन्तरिएस्:  
  
आप्ग्स्-अना_७।२०:  
देवतैव दैवतम् ।  
अग्नये स्वाहेति पूर्वाहुतिः ।  
अग्नये स्विष्टकृते स्वाहेत्युत्तरा ॥२३॥  
  
________________________  
  
  
आप्ग्स्-तात्_७।२०:  
अयं ऽएते आहुतीऽइति प्रप्तस्यानुवादः पूर्वाहुतेर्विकल्पं वुधातुम् ;यथा-पात्नीवते ऽनानुवषट्कारोति ।  
अपि वोपांश्वनुवषट् कुर्यात्ऽ(आप।श्रौ।१३-१४-९,१०) इति ॥२०॥  
  
  
सौरी पूर्वाहुतिः प्रातरित्येके ॥ आप्ग्स्_७।२१ ॥  
  
  
चोम्मेन्तरिएस्:  
  
आप्ग्स्-अना_७।२१:  
सौरीसूर्यदेवत्या ।  
सूर्याय स्वाहेति वा पूर्वाहुतिर्भवति ।  
अन्यत् समानम् ।  
तत्र यथाकामी प्रक्रमेत ।  
प्रक्रमात्तु नियम्यते ॥ २४ ॥  
  
________________________  
  
  
आप्ग्स्-तात्_७।२१:  
सौरीसूर्यदेवत्या ऽसूर्याय स्वाहाऽइति पूर्वाहुतिः प्रातर्होमे इत्येके ॥२१॥  
  
  
उभयतः परिषेचनं यथा पुरस्तात् ॥ आप्ग्स्_७।२२ ॥  
  
  
चोम्मेन्तरिएस्:  
  
आप्ग्स्-अना_७।२२:  
अस्य होमस्य परिषेचनंअभयतःपुरस्तादुपरिष्टाच्च कर्तव्यम्, यथा पुरस्ताच्चोदितम्-अग्निं परिषिञ्चति पूर्ववत् परिषेचमिति ॥  २५ ॥  
  
________________________  
  
  
आप्ग्स्-तात्_७।२२:  
उभयतःएतयोराहुत्योः पुरस्तादुपरिष्टाच्चपरिषेचनं यथा पुरस्ताद्विहितंऽअग्निं परिषिञ्चतिऽ(आप।गृ।२-३)  
  
ऽपूर्ववत्परिषेचनमन्वमंस्थाःऽ(आप।गृ।२-८) इति ।  
पाकयज्ञेषु सप्तसु न विद्युद्वृष्टी ।  
ऽसैषा मीमांसाग्निहोत्र एव सम्पन्ना ।  
अथो आहुः ।  
  
सर्वेषु यज्ञक्रतुष्वितिऽ(तै।का।३-१०-९) इतेयत्र ऽतदिदं सर्वयज्ञेपूपस्पर्शनं भवतिऽ(आप।श्रौ।४-१-७) इत्यत्र च सर्वशबेदोन प्रकृतपरामर्शिना प्रकृतश्रौतसर्वयज्ञानामेव परामर्शात् ।  
अस्मादेव हेतोः ऽद्विर्जुहोतिऽ(आप।गृ।२-११) इत्यादिना परिसङ्ख्याय कृत्स्नविधानाच्चाग्निहेत्रिकविधावपि नैव विद्युद्वृष्टी ॥२२॥  
  
४० पार्वणबिकृतयः ।  
  
पार्वणेनातो ऽन्यानि कर्माणि व्याख्यातान्याचाराद्यानि गृह्यन्ते ॥ आप्ग्स्_७।२३ ॥  
  
  
चोम्मेन्तरिएस्:  
  
आप्ग्स्-अना_७।२३:  
पर्वसु भवः पार्वणः ।  
तेनपार्वणेनस्थालीपाकेनाते ऽस्मात्पार्वणादन्यानि कर्माणि व्याख्यातानि यान्याचारादूगृहायन्ते  
  
ज्ञायन्ते तानि सर्वाणि ।  
अयमपि कल्पातिदेशः ।  
यो ऽयं पार्वणस्य कल्पः ऽएवमत ऊर्ध्वऽइत्यादिः पूर्णपात्रस्तु दक्षिणेत्येक इत्येवमन्तः स एव सर्वेषां पाकयज्ञानां कल्प इत्यर्थः ।  
तत्रोपवासः पार्णादन्यत्र न भवति ।  
पर्वसंयोगेन प्रकरणान्तरे विधानात् उपोषिताभ्यामित्यस्य चाविधायकत्वात् ।  
नन्विस्मिन् वैवाह्के धर्मा आम्नाताः पार्वणस्यापि तत एवातिदिष्टाः ।  
ततश्चान्येषामपि तत एवातिदेशः कर्तव्यः ।  
  
ऽदक्षिणावर्जऽऽपूर्णपात्रस्तुदक्षिणेत्येकेऽइत्यस्य विशेषस्य परिग्रह्र्थस्तु पार्वणेनातिदेशः ।  
ऽअतो ऽन्यानिऽइति वचनं समानजातीयपरिग्रहार्थम् ।  
तेन पक्वगुणेष्वेव स्थालीपाकेषु पशुषु चायमतिदेशो नाज्यगुणकेषु ।  
केचित् तत्रापीच्छन्ति ।  
कर्माणीति वचनात् कर्मणामेव पार्वणव्याख्यातत्वम् ।  
न कालरर्तृधर्माणाम् ।  
तेन निऋतिं पाकयज्ञेने (आप।ध।१-२६) त्यत्रं पत्नीवत्वं पर्वनियमश्च न भवति ।  
  
हृदयसंसर्गादिषूपवासश्च ।  
व्याख्यातानीति वचनात् व्याख्यानमेव पार्वणेनान्येषां कर्मणां, न प्रसृतिविकृतिभावः ।  
तेनानारब्धपार्वणस्यापि कालगमे सर्पबल्यादौप्रकृत्तिर्भवति ।  
आचाराद्यानि गृह्यन्त इति वचनात् अस्मिन् शास्त्रे अऽनुपदिष्टानामपि शास्त्रान्तरदृष्टानां पक्वगुणकानामयमुपदेशो भवति ।  
यथा-काम्यानां स्थाने काम्याश्चरवः ऽषडाहुतिश्चरुऽरित्येवमादीनाम् ॥२६॥  
  
________________________  
  
  
आप्ग्स्-तात्_७।२३:  
पार्वणेम वैवाहिकेन स्थालीपाकेन ।  
अतो ऽन्यानिअस्मादन्यानि सर्पबल्यादीनियान्याचारादूगृह्यन्तेतानिकर्माणि व्याख्यातानितेष्वेतद्धर्मातिदेश इत्यर्थः ॥  
  
  
ननु-कथं पार्वणशब्दवाच्यत्वं वैवाहिकस्थालीपाकस्य?इति चेत्नित्यस्तावत् ऽउपोषिताभ्यां वर्वसु कार्यऽ(आप।गृ।७-१७) इति पर्वसु भवत्वात् पार्वणः ।  
तस्य च पार्वणस्यायं प्रकृतित्वे सम्बन्धीतिऽतस्येदम्ऽ(पा।सू।४-३-१२०) इति पार्वणशब्दादण्प्रत्यये कृते पार्वम इत्येवं रूपं भवति ।  
यद्यपि कर्मान्तराणामप्ययं प्रकृतिः, तथाप्यस्य पार्वणसम्बधितया व्यपदेश्यत्वमेव युक्तम् ;यथो ऽत्र कर्मणि द्रव्यदेवतयोरप्यतिदेशः ।  
कर्मान्तरेषु त्वितरधर्माणामेवेति ।  
  
नन्वेवमपि शीघ्रावगतस्य नित्यस्य पार्वणस्य प्रकृतित्ये सम्भवति किमिति विलम्बितावगम्यस्य वैवाहिकस्य प्रकृतित्वमुच्यते ?इति चेत्न, वैवाहिक एव धर्मोपदेशपौष्कल्यात्, इतरत्र तदभावाच्च ।  
प्रसिद्धश्चैष न्यायः-यस्य पुष्कलो धर्मोपदेशस्सो ऽन्येषां प्रकृतिः;न हि भिक्षुको भिक्षुकान् याचितुमर्हतीति ।  
तस्माद्युक्तं वैवाहिकस्यैव प्रकृतित्वम् ।  
  
अस्य च वैवाहिकस्य पार्वणशब्दावाच्यत्वं धर्मसास्त्रे व्यक्तमेव ।  
ऽपर्वसु चोभयोरुपवासः ।  
औपवस्तमेव कालान्तरे भोजनम् ।  
  
तृप्तिश्चान्नस्य ।  
यच्चैनयोः प्रियं स्यात्तदेतस्मिन्नहनि भुञ्जीयाताम् ।  
अधश्च शर्यायाताम् ।  
मैथुनवर्जनं च ।  
श्वोभूते स्थालीपाकः ।  
तस्योपचारः पार्वणेन व्याख्यातःऽ(आप।ध।२-१-४॥॥११) इति नित्यस्य पार्वणेन व्याख्यानाभिधानात्, पर्वसम्बन्धिनः कर्मान्तरस्यात्रासम्भवात्, नित्यस्य च नित्येनैव व्याख्याने आत्माश्रयदोषात् ।  
  
नन्वत्र केचित्- ऽयच्चैनयोः प्रियं स्यात्तदेतस्मिन्नहमिऽइत्येतच्छब्देनैकवचनान्तेन ऽपर्सु चऽइति बहिवचनान्तनिर्दिष्टपर्वाहः परामर्शानुपपत्तेः, ऽपाणिग्रहणादधि गृहमेधिनोर्व्रतम्ऽ(आप।ध।२-१-१)इति परमप्रकृतं पाणिग्रहणनक्षत्रं परामृश्यते ।  
तेन प्रतिसंवत्सरं पाणिग्रहणनक्षत्रे प्रियभोजनादि कार्यम् ।  
श्वोभूते च स्थालीपाकः कर्तव्यः ।  
तस्य च क४मान्तरस्योपचारः पार्वणेन नित्येन व्याख्यात इत्याहुः तत्कथं धर्मशास्त्रे व्यकेतं वैवाहिकस्य पार्वणशब्दवाच्यत्वमिति ।  
  
तन्न;यतो ऽत्र व्रतमेव परमप्रकृतम्, पाणिग्रहणस्य तु तदवधितया कीर्तनमात्रम् ।  
नक्षत्रं तु गम्यमानमेव ।  
गम्यमानं चैतच्छब्देन पराम्रष्टुं प्रियभोजनादिना विशेषयितुं च नार्हम् ।  
तदाहुराचार्याः  
  
"गम्यमानस्य चार्थस्य नैव दृष्टं विशेषणम् ।  
शब्दान्तरैर्विभक्त्या वा धूमो ऽयं ज्वलतीतिवत् ॥"  
(तन्त्र।वा।१-१-७) इति ।  
अतश्चात्र ऽपर्वसु चऽइत्युद्देश्यगतबहुत्वस्याविवक्षितत्वात् श्रुताव्यवहितस्य प्रकृतस्यपर्वाहस्यैव परामर्शो विशेषणं च युक्तम् ।  
  
अतौपवासादेरिव प्रियभोजनादेरपि पर्वसम्बन्धात् ऽश्वोभूते स्थालीपाकःऽइत्युपवासादिधर्मविधानार्थमेव ।  
ऽउपोषिताभ्याम् पर्वसु कार्यःऽइति गृह्यविहितस्य स्थालीपाकस्यानुवाद एव, न कर्मान्तरस्य विधिः ।  
अनुवादे च तस्योपचार इति दूरस्यस्य परामर्शो घटते ।  
विधौ त्वस्योपचार इति स्यात् ।  
एवं च यद्यपि ऽश्वोभूते स्थालीपाकःऽइत्यापाततो ऽनुवादस्वरूपः;तथापि यस्येमे विधीयमाना उपवासप्रियभोजनादयो धर्मास्सम्बन्धिनस्तस्योपचारः पार्वमेन व्याख्यात इति साध्याहारमेवेदं सूत्रं व्याख्येयम् ।  
तस्माद्धर्मशास्त्रे ऽपि वैवाहिकस्य पार्वणशब्दव्यपदेश्यस्यैव प्रकृतित्वम्, न नित्यस्येति सिद्धम् ।  
  
नन्वेमपि शीघ्रबोधकत्वात् वैवाहिकेनेति वक्तव्ये, किमर्थमस्य विवाहाङ्गस्यापि सतो विवीहसम्बन्धं तिरस्कृत्य ऽपार्वणेनऽइत्याह ?उच्यते-इतराङ्गवदस्य न शम्याः ;किन्तु शिष्टाचारसिद्धाः परिधयएवेत्येवमर्थम् ।  
अत्र च अतो ऽन्यानीत्याह-एतत्सदृशान्येवौषधप्रधानहवींषि सर्पबल्यादीनि कर्माण्यनेन व्याख्यातानि, न त्वनेन तत्सदृशानि पशुप्रभवप्रधानहवींषि वपाहोमादीनीति वक्तुम् ।  
कुत एतत्?  
  
ऽतत्र सामान्याद्विकारो गम्येतऽ(आप।प।३-३९) इति परिभाषावचनात् ।  
  
किञ्च अतो ऽन्यानीत्यस्य नञ्समासप्रभेदविग्रहवाक्यत्वात् ऽनञिवयुक्तमन्यसदृशाधिकरणे तथाह्यर्थावगतिःऽ(वै।प।७४) इति नञ्समासभेदार्थनिर्णयात्, वाक्यसमासयोर्भिन्नार्थत्वे चासमर्थसमासापत्तेः ।  
औषधानि हवीमषि पशुप्रभवानि च कानि कतिधा च ?इति  
  
चेत्-पुरोडाशः, ओदनो, यवागूस्तण्डुलाः, पृथुकाः, लाजाः, सक्तवः, पुष्टानि, फलीकरणानि, धानः, करम्भाः, सुरेत्यौषधानि द्वादशाविधानि ।  
  
पयो, दध्या, ज्य, मामिक्षा, वाजिन, भवदानानि, पशुरस,श्शोणितं, त्वक्, वपेति, पशुप्रभवानि धशविधानि ।  
ऽअथ कर्माण्याचाराद्यानि गृह्यन्तेऽ(आप।गृ।१-१)।इति प्रकृते ऽप्यत्र पुनर्वचनं गृह्यप्रश्ने ऽनुक्तानां महाराजस्थालीपाक गणहोमादीनामेतद्विकृतित्वं वक्तपम् ।  
  
ननु-यद्यनेनैव सूत्रेण औषधहविष्केषु कर्मसु पार्वणतन्त्रातिदेशः, किमर्थ ऽअस्तामिते स्थालीपाकःऽऽपार्वणवदाज्यभागान्तेऽ; (आप।गृ।१८।५।६) इति सर्पबलौ पुनर्वचनम् ?उच्यते-यद्यपि श्रौतआप्रयणे वैश्वदेवादीनां भूयस्त्वेन पौर्णमासतन्त्राशङ्कायां ऐन्द्राग्नस्य मुख्यत्वात् ऽमुख्यं वा पूर्वचोदनाल्लोकवत्ऽ(जै।सू।१२-२-२३) इति सिद्धान्तन्यायेन ऽआमावास्यं तन्त्रम्ऽ(आप।श्रौ।६-२९-५) इति दर्शितम्, तथाप्यत्रान्येषां हविषां बहुत्वे ऽप्यौषधस्य मुख्यत्वात् पार्वणतन्त्रतैवेति मुख्यन्यायं मन्दबुद्धिहितार्थ दर्शयितुमेव पुनश्चोक्तं ऽपार्वणवदाज्यभागान्तेऽइति ।  
तेन मासिश्राद्धे अष्टकाकर्मणि च पार्वणमेव तन्त्रम् ।  
यद्यप्यष्टकायां वपाहोमस्य मुख्यस्यापूर्वत्वं, तथाप्यन्येषां कृत्स्नविधानाभावादौषधत्वात् ऽस्विष्टकृत्प्रभृति समानमापिण्डनिधानात्ऽ(आप।गृ।२२-८) इति दर्शनाच्च पार्वणमेव तन्त्रम् ।  
अपूपहोमे तु ऽपार्वणवत्ऽ(आप।गृ।२२-१) इति पुनर्वचनमपूपमांसौदनपिष्टान्नहोमानां स्थाने अनुकल्पेन विहितस्यौषधहविष्कस्यापि दधिहोमस्य पार्वणतन्त्रप्राप्तिं ज्ञापयितुम्, न त्वपूपहोमार्तम्;तस्यौषधहविष्ट्वादेव पार्वणतन्त्रप्राप्तेः ।  
तत्स्थानापन्नेषु च तद्धर्मप्राप्तिर्दृष्टा ।  
यथा ऽयस्य हविषेवत्सा अपाकृता धयेयुस्तत्स्थाने वायव्यां यवागूं निर्वपेत्ऽ(आप।श्रौ।९-१-२३) इति सान्नाय्यस्थाने विहिताया यवाग्वास्सान्नाय्यधर्माः ॥  
  
  
केचित्-नित्यस्य पार्वणस्य यः कल्पस्स एव सर्वेषां यज्ञानां कल्पः ।  
यद्यपि वावाहिकेधर्माम्नानं, तथापि नित्यस्यैव कल्पादिदेसो ऽदक्षिणावर्जऽइत्यस्य परिग्रहार्थः ।  
अतो ऽन्यानीति वचनादेतत्सदृशानां पक्वगुणानामेव स्थालीपाकानां पशूनां चायं विकल्पो, न त्वाज्यगुणकानाम् ।  
कर्माणीति वचनात् कर्ममात्रस्यैव व्याख्यानं, न तु कर्तृतद्धर्मकालादीनाम् ।  
तेन ऽगर्दभेनावकीर्णी निऋतिं पाकयज्ञेन यजेत, (आप।ध।१-२६-८) इत्यत्र पशौ न पत्नीवत्त्वम् नापि हृदयसंसर्गादिषु पर्वणो नियमः, विशेषतश्चोपवासस्य धर्मशास्त्रे पर्वसम्बन्धेन विधानात् ।  
व्याख्यातानीति वचनादन्येषां नैतद्विकृतित्वम् ।  
तेनानारब्धपार्वणो ऽपि तेष्वधिकारी ।  
हृदयसंसर्गादिषु पुनस्तन्त्रविधानं आज्यहोमवन्नियमार्थम् ।  
एतद्गृह्योपदिष्टेषु यत्र वचनं तत्रैव तन्त्रं, नान्यत्र ।  
तेनाग्रयणे तन्त्रलोप इति तन्न;यत उपदिष्टधर्मकस्य वैवाहिकस्य धर्मातिदेशे ऽपि नैव दोषः ।  
प्रत्युत नित्यस्य कल्पादिदेशे पर्वादीनामप्यतिदेशाद्दोषः ।  
कर्माणीति वचनान्नेति चेत्-न;तस्योद्देश्यसमर्पणोपक्षीणत्वात् ।  
अखण्डग्राहिणश्चोदकस्योच्छ्टङ्खलत्वात् ।  
दक्षिणाभावस्तु प्रयोजनं तस्य ऽयो ऽस्यापचितस्तस्मा ऋषभं ददातिऽ(आप।गृ।७-१६) इति सिद्धम् ।  
तथा सदृशेष्वयमतिदेश इत्युक्तिमात्रम्, असदृशेष्वपि पशुष्वभ्युपगमात् ।  
पक्वत्वात् सादृश्ये द्रव्यत्वादाज्ये ऽपि स्यात् ।  
न चैवं व्याख्यातशब्दः प्रकृतिविकृत्त्वाभावार्थः ।  
ऽएतेन वैश्वसृजा ज्यो व्याख्यातः (आप।श्रौ।१९-१५-१) इत्यादौ प्रकृतिविकृतित्वस्य दृष्टत्वात् ।  
तथा नैकस्मिन्नाग्रयणे तन्त्रलोपफलार्थ नियमार्थानि बहूनि सूत्राण्यारब्धव्यानि ।  
अविकृतमातिथ्यमाग्रयणं चेच्येतावन्मात्रसूत्रादेव स्वाभिमतसिद्धेः ।  
अतस्तानि तन्त्रसूत्राणि यथोक्तप्रयोजनार्थानि ।  
  
आग्रयणमपि तन्त्रवदेव ॥२३॥  
  
४१ तत्र होमदेशविधानम् ।  
  
यथोपदेशं देवताः ॥ आप्ग्स्_७।२४ ॥  
  
  
अग्निं स्विष्टकृतं चान्तरेण ॥ आप्ग्स्_७।२५ ॥  
  
  
चोम्मेन्तरिएस्:  
  
आप्ग्स्-अना_७।२५:  
पार्वणेनातोन्यानीत्ययं कल्पातिदेशः इत्युक्तम् ।  
तेन पार्वणे ये देवते यस्च स्थालीपाकः तेषां सर्वेषु कर्मसु प्रवृत्तिः ।  
तत्र तत्रेपदिष्टाभिस्तु देवताभिः पार्वणदेवतयोः बाधे प्राप्ते तन्निवृत्त्यर्थ वचनं तत्र चोदितानां देवतानां देशविधानार्थञ्च-यो ऽयमग्निः पार्वणोयश्च स्विष्टकृत्, तावन्तरेण तयोर्मध्ये ता देवता यष्टव्या इति ।  
तत्र पार्वणस्याग्नेः पार्वणमेव हविः तत्र तत्र विहितानां तत्र तत्र विहितम् ।  
  
स्विष्टकृतस्तु सर्वोहविश्शेषः, अन्यत्र तथा दर्शनात् ।  
अन्ये तु तत्र विहितादेव हविषः पार्वणदेवतयोरपीज्यामिच्छन्ति ।  
  
अपर ईह- नात्र पार्देवते अनूर्द्यते अग्निश्च स्विष्टकृच्च ।  
किं तर्हि ?आगन्तुके एते अनेनैव वचनेन विधीयेते ।  
तत्र हविषो ऽनुपदिष्टत्वात्  
  
अग्नेराज्यं हविः ।  
स्विष्टकृतस्तु सर्वो हविश्शेष इति ।  
सर्वथा सर्वेष्वेव पार्वणातिदिष्टेष्वग्निः पूर्व यष्टव्यः ।  
तथा च श्रौतेषु ऽयेन यज्ञेनेत्र्सेत् कुर्यादेव तत्राग्नेयमिति ।  
यथा भाष्यं व्याख्यायते ।  
पार्वणव्याख्यातेषु सर्वेष्वेव कर्मसु यथोपदेशं देवता यजति अग्निं स्विष्टकृतं च यजति योयमग्निस्विष्टकृत् पार्वणे द्वितीयो देवताविशेषः तं च यजति तस्मादेव हविषः ।  
यत्तत्र तत्रोपदिष्टानां हविरिति ।  
तत्र यथोपदेशं देवता इत्यनुवादः स्विष्टकृतस्समुच्चयविधानार्थः ।  
असति समुच्चये तेषु तस्य प्रवृत्तिर्न स्यात् ।  
तत्र तत्रोपदिष्टभिर्देवताभिर्निवर्तितत्वात् ।  
अग्नेरिव स्विष्टकृतो ऽपि प्रधानदेवताच्चोदितत्वात्- ऽअग्निस्विष्टकृद्वितीय इति ।  
अन्तरेण इत्यनेन तु तस्यैव स्विष्टकृतो देशो नियम्यते-प्रधानाहुतीष्टोपहोमांश्चान्तरणोग्निं स्विष्टकृतं यजतीति ।  
तेनयत्राप्युत्तरा आहुतीर्हुत्वा जयादि प्रतिपद्यते, ऽआज्याहुतीरुत्तराः जयादु प्रतिपद्यतऽइति च क्रमपरं वचनं तत्रापि नित्यमग्निस्विष्टकृदस्मिन्नन्तराले यष्टव्यो भवतीति ।  
प्रकरणाच्च प्रधानाहुतीरुपहोमाश्चान्तरेणेत्यर्थो ऽपि लभ्यते ॥  
  
________________________  
  
  
आप्ग्स्-तात्_७।२५:  
अत्रास्वपदो विग्रहः, अव्ययीभावसमासत्वात् ।  
अध्याहारश्च, साकाङ्क्षत्वात् ।  
यथोपदेशं सर्पवल्यादिषु याश्च यावत्यश्च येन येन प्रकारेण मन्त्रविधानादिनोपद्ष्टां देवतास्ता एव भवन्ति, न पार्वणदेवताः न तेषु पार्वणं प्रधानं समुच्चेतव्या इत्यर्थः ।  
  
ननु विकृतावुपकारमुखेन तज्जनकानां धर्माणामतिदेश-, प्रधानं चोपकार्य, नोपकारजनकम् ।  
पार्वणे च स्थालीपाकहोमयोः प्रथमो होमः प्रधानम् ।  
अतस्तस्यातिदेश एव नास्ति ।  
दूरे तत्समुच्चयाशङ्का, यन्निरासायेदं सूत्रं स्यात् ।  
ऽषड्भिर्दीक्षयतिऽ(तै।सं।५-१-९) इत्यत्र तुप्राकृतीनां दीक्षाहुतीनां अङ्गत्वादतिदेशः, अदृष्टार्थत्वाच्च समुच्चयः, यथोपदिष्टानां प्रकृतिकॢप्तक्रमबाधभयादन्ते निवेशश्च युक्त एव ।  
  
सत्यमेवम्;किन्तु गार्ह्यकर्मानुष्ठातॄणां मध्ये ये मन्दबुद्धयो ऽङ्गप्रधानयोरतिदेश्यानतिदेश्ययोश्च अनभिज्ञास्ते पार्वणेनेत्य विशेषेणातिदेशप्रातिभासात् ऽषडिभिर्दीक्षयति, इत्यादौ दर्शनमात्राच्च प्रधानातिदेशतत्समुच्चयावुपदिष्टप्रधानानामन्ते निवेशं च मन्यन्ते ।  
  
तन्निरासायेदं सूत्रम् ॥२४॥  
  
  
अथ वैकृतप्रधानहोमानां स्थानमर्थादग्निमुखसौविष्टकृतयोश्च विदधाति--  
  
ऽयथोपदेशं देवताःऽ(आप।गृ।७-२४) इत्यनुवर्तते ।  
यथोपदेशं देवताः ये विकृतावुपदिष्टाः ते अग्निं स्विष्टकृतं चान्तरेण आग्नेय सौविष्टकृतयोर्होमयोर्मध्ये भवेयुः ।  
अत्र च स्विष्टकृतमितिवदग्निमित्यपि सिद्धानुवादात्, अन्यतश्च प्राप्त्यभावात्, योगविभागे- नाग्निमुद्दिश्य जुहुयादित्यन्यो ऽप्यर्थो विधीयते ।  
विभक्तस्य सूत्रस्य चायं विवक्षितोर्ऽथः- सर्वेषु तन्त्रवत्स्वौषधहोमेषु दधिहोमेषु चेपकरणसमापनयोश्च शिष्टाचारा ऽदग्नये स्वाहेऽत्याज्येन अग्निमुखाख्यमङ्गहोमं सर्वेभ्यो ऽपि प्रधानहोमेभ्यः पूर्व जुहुयादिति ।  
  
नन्वत्र ऽस्विष्टकृतऽमिति व्यर्थम् ;सर्वत्र स्विष्टकृतश्शेषप्रतिपत्त्यर्थत्वात् स्वत एवासावन्ते एव भवतीति ।  
नैवम्-विकृतिषु द्विविधाः प्रधानहोमाः-पार्वणविकारा अपूर्वाश्च;तेषामुभयोषामप्यन्त एव स्विष्टकृद्यथा स्यादित्येवमर्थत्वात् ।  
अन्यथा यद्धोमाङ्गं स्विष्टकृत्तदन्त एव स्यात् ।  
तथाग्निमिति चोभयेभ्यः प्रधानाहुतिभियः पूर्वमेवाग्निमुखमित्येवमर्थ स्विष्टकृद्वन्नियम इति ॥  
  
  
केचित्- ऽयथोपदेशं देवता अग्निं स्विष्टकृतं चऽइत्येवमन्तमेकं सूत्रम् ।  
तस्यार्थः- ऽअग्निस्स्विष्टकृत् द्वितीयःऽ(आप।गृ।७-७० इत्यत्र स्विष्टकृतः प्रधानहोमतुल्यधर्मत्वज्ञापनात् विकृतिषु च पार्वणप्रधानलोपे सति तस्यापि लोपस्स्यात्, स मा भूदित्यनेन सूत्रेण ऽयथापदेशं देवताःऽइत्यनूद्य, अग्निं स्विष्टकृतं च कुर्यात् इति तासु तस्य समुच्चयो विधीयते ।  
तथा ऽअन्तरेणऽइति पदमेकं सूत्रं ऽअन्तरा त्वाष्ट्रेणऽ; इत्यादिवत् ।  
प्रकरणाद्वैकृतप्रधानहोमानां जयादीनां च मध्ये सर्वास्वपि विकृतिषु स्विष्टकृन्नित्य एवेत्यर्थः ।  
इतरथा क्वचित्तस्य लेपः स्यात्, ऽस्थालीपाकादुत्तरा आहुतीर्हुत्वा जयादि प्रतिपद्यतेऽ(आप।गृ।९-४) इत्यादि परिसङ्ख्येति कृत्वेति ।  
  
तन्न,-विभागे साकाङ्क्षयोर्द्वितीयान्तयोः ऽअग्निं स्विष्टकृतं, इत्येतयोः अन्तरेणेत्यनेन सम्बन्धाकाङ्क्षेण एकवाक्यत्वे सम्भवति वाक्यभेदस्यायुक्तत्वात्, ऽअग्निस्स्विष्टकृद्द्वितीयःऽइत्यस्य प्रयोजनान्तरपरत्वाच्च ।  
तथापि यदि स्विष्टकृतः प्रधानतुल्यधर्मकत्वं, तदा तल्लोपे ऽपि प्रधानलोपप्रायश्चित्तमेवापद्यते ।  
तथा ऽअन्तरेणऽइत्यस्य यथोक्तश्रुतसम्बन्धन्यन्वयसम्भवे अप्रकृतगम्यमानान्वयो न युक्तः ।  
व्यर्थ चैतत्;स्वमते स्विष्टकृतस्समुच्चयविधानादेव त्रिदोषायाः परिसङ्ख्याया अपि निरस्तत्वात्, तस्य सर्वत्र नित्यत्वेनालोपसिद्धेः ॥२५॥  
  
  
अविकृतमातिथ्यम् ॥ आप्ग्स्_७।२६ ॥  
  
  
चोम्मेन्तरिएस्:  
  
आप्ग्स्-अना_७।२६:  
या गौरतिथय आलभ्यते ऽगौरिति गां प्राहेतिऽतदातिथ्यं नामकर्मतदविकृतमपूर्व पार्वणधर्मास्तद्वपाहोमे न कर्तव्या इत्यर्थः ।  
  
इदमेव ज्ञापकं न स्थालीपाकेष्वेव सो ऽतिदेशः ।  
किं तर्हि ?सर्वेषु पक्वगुणेषु पशुष्वपीति ।  
तेनाष्टकायां काम्यपशुषु च शास्त्रान्तरदृष्टेषु पार्वणाधर्मसिद्धिः ॥२८॥  
  
________________________  
  
  
आप्ग्स्-तात्_७।२६:  
अतिथिर्यस्य कर्मणो निमित्तं तदातिथ्यम्, गवालम्भ इत्यर्थः ।  
तदविकृतंयथोपदिष्टमेव स्यात् ।  
नात्र ऽअग्निमिद्ध्वाऽ; (आप।गृ।१-१२)इत्यादि सामान्यमपि तन्त्रम्, पार्वणं तु दूरे;ऽकृत्स्नविधानात् यजतेरपूर्वत्वम्ऽ(जै।सू।८-१-५) इति न्यायात् ।  
ऽकृत्स्नविधानं च तस्यै वपां श्रपयित्वोपस्तीर्णाभिघारितां मध्यमेकोन्नातमेन वा पलाशपर्णेनोत्तरया जुहोतिऽ(आप।गृ।२२-४) इति ।  
  
एतच्च प्रदर्शनार्थम् ।  
तेन वपाहोमानन्तरं कुंशुकहोमसर्षपहोमफलीकरणहोमादयो ऽप्यपूर्वा एव;कृत्स्नविधानस्य तुल्यत्वात् ।  
  
ननु-ऽनानग्नौ प्रधानम्ऽइति याज्ञिकवचनात् वैश्वदेवबलिहरणानि तावदङ्गानि ।  
अग्नौ होमेषु च आग्नेयसौविष्टकृतावन्तरेण ये होमास्त एव प्रधानाः ।  
तौ तु सर्पबल्यादिसामान्यादङ्गमित्याशङ्क्याह-  
४२ वैश्वदेवः ।  
  
वैश्वदेवे विश्वे देवाः ॥ आप्ग्स्_७।२७ ॥  
  
  
चोम्मेन्तरिएस्:  
  
आप्ग्स्-अना_७।२७:  
ऽआर्याः प्रयता वैश्वदेवऽइति चोदिते वैश्वदेवाख्ये कर्मणि देवतोपदेशो ऽयं निर्वापकाले सङ्कल्पार्थम् ।  
यास्तु तत्र देवताः षड्भिराद्यैः प्रतिमन्त्रं (अपा।ध-२-३-१६) इत्येवमाद्याः ताः प्रदानकाले देवताः, तेन विश्वेभ्यो देवेभ्यः इति सङ्कल्प्य गृहस्थेन स्वगृहे पाकः कार्यः ।  
तथा पक्वादेवान्नात् होमा बलयश्च तस्यै तस्यै देवतायै ।  
ऽअहरहर्भूतबीलऽरित्येवमाद्याः पञ्चमहायज्ञानामुत्पत्तिविधयः ।  
ऽआर्याः प्रयताऽइत्यादिकस्तु तेषामेव प्रयोगविधिः ।  
तस्मात् न पृथक् पञ्चमहायज्ञाः कर्तव्याः तत्रैव वैश्वदेवम् यदग्नौ क्रियते स देवयज्ञः ।  
यत् बलिहरणं स भूतयज्ञः ।  
यद्दक्षिणतः पितृलिङ्गेनेति स पितृयज्ञः ।  
यदग्रं च देयमित्यादि स मनुष्ययज्ञः ।  
तत्र वैश्वदेवे सोमाय स्वाहेति द्वितीयाहुतिरिति मन्त्रव्याख्याकारेणोक्तम् ।  
न च षडेभिराद्यैरिति विरोधः ।  
तस्य प्रधानदेवताविषयत्वात्, स्विष्टकृतश्च तान्त्रिकत्वात् ।  
  
अथ कस्मादिहैव वैश्वदेवस्य कृत्स्नकल्पो नोपदिश्यते?उच्यते-इहोपदेशे तस्य कल्पस्य सर्वचरणार्थता न स्यात्, इष्यते च ।  
तस्मात् सर्वचरणसाधारणेषु सामयाचारिकेषूपदेशः ।  
अथ तंहि देवतोपदेशः तत्रैव कस्मान्न कृतः ?इहोपदेशप्रयोजनमस्मिन् गृह्ये तदपि वैश्वदेवं कर्मोपदिष्टं यथा स्यादिति ।  
तेनास्मदीयानां स एव वैश्वदेवकल्पो नान्येषु धर्मशास्त्रेषु चोदितः ।  
यज्ञोपवीतिना प्रदक्षिणमित्यादि परिभाषाप्रवृत्तिश्च भवति ॥२९॥  
  
________________________  
  
  
आप्ग्स्-तात्_७।२७:  
वैश्वदेवमिति कर्मनामधेयम् ।  
प्रवृत्तिनिमित्तं च, विश्वे सर्वे देवा अत्रेज्यन्त इति ।  
इह च मन्त्रवर्णसिद्धानां देवतात्वस्याविधेयत्वात्, आग्नेयादयष्षडपि होमाः बलिहरणानि चानग्निदेश्यान्यपि सर्वाण्येव प्रधानानि;न तु किञ्चिदपि शेषापरनामाङ्गम्, इत्येवं सूत्रार्थः ।  
  
अयं भावः-यादिनानग्नौ प्रधानम्, किन्तु शेष एवेति तर्ह्ये तच्छेषलक्षणे तृतीयाध्याये दृश्येत ।  
न तु दृष्टम्, नापि सूत्रकारेक्तं दृश्यते ।  
  
किन्तु पुण्डपितृयज्ञे तावदापस्तम्बेन हेमः पिण्डदानं चोभयं प्रधानमुक्तम्, पिण्डदानं प्रकृत्यर्यदि जीवपिता, न दद्यात्, आहोमात्कृत्वा विरमेत्ऽ(आप।श्रौ।१-९-८) इति ।  
यदि हि पिण्डदानस्याङ्गता, तदा प्रधानभूतहोमानुष्ठाने सति, तस्याप्यनुष्ठानं स्यात्, न विरामः ।  
तस्मादत्र प्रधानस्यैव पिण्डदानस्य ऽनासोमयाजी सम्मयेत्ऽ(तै।सं।२-५-५) इत्यादिवदनारभ्भलक्षण एव विरामः ।  
  
कात्यायनस्तु-प्रत्युत पक्षे पिण्डदानमेव प्रधानं, होमस्तदङ्गमित्याहऽजीवपितृकस्य होमान्तम्, अनारम्भो वाऽ(का।श्रौ।४-१-२४,२५) इति ॥   
  
तथा सर्पेशानबल्योरपि होमा बलयश्च प्रधानम् ।  
अवभृथे त्वनग्नावेव प्रधानम् ।  
सोमाङ्गत्वे ऽप्यस्य प्रधान्यं स्वाङ्गापेक्षया ।  
तथैव राक्षसे गर्दभपशौ अनग्नावेव प्रधानम् ;ऽअप्यस्ववदानैश्चरेयुःऽ(आप।श्रौ।९-१५-३) इति वचनात् ।  
वपायास्तूपदेशमतादग्नौ होमः ।  
ऽयदि वपा हविरवदानं वा स्कन्देत्ऽ(आप।श्रौ।९-१८-१५) इति वपायाः पृथग्ग्रहणात् ।  
एवमनग्नावप्यन्यानि बहूनि प्रधानम्;ऽऔपासने पचने वा षड्भिराद्यैः प्रतिमन्त्रं हस्तेन जुहुयात्ऽ(आप।ध।२-३-१७) इति परिसङ्ख्यया चास्य वैश्वदेवस्यापार्वणा- विकारत्वात् ।  
सर्पबल्यादिषु तु पार्वणविकारत्वात्तावदङ्गम् ।  
  
किञ्च वैश्वदेवमन्त्रेष्वपि ऽअग्नये स्वाहा, अग्नये स्विष्टकृते स्वाहाऽइत्येतयोरप्याम्नानात् प्राधान्यम् ।  
  
ननु-वैश्वदेवमन्त्राणामपि न प्रत्यक्षस्समाम्नायः, स कथमवगम्यते?इच्यते-ऽषड्भिराद्यैः प्रतिमन्त्रम्ऽऽअपरेणाग्निं सप्तमाष्टमाभ्याम्ऽ; (आप।ध।२-३-१६,२०) इत्यादिसूत्रैः क्रमेण विनियोगात् क्वचिदाम्नानमस्तीत्यवगम्यते ।  
तच्चाम्नानं प्राग्विवाहमन्त्रेभ्यः, भाष्यकार वचनात् ।  
  
ततश्च ब्रह्मयज्ञपारायणयोरप्येतेषामेवङ्क्रमेणाध्ययनं वेदितव्यम् ।  
सर्वप्राधान्ये च प्रयोजनम्-एषामेकतरमप्यकृत्वा प्रयोगे समापिते ऽपि तत् प्राग्भोजनात् सप्रायश्चित्तं साङ्गमनुष्ठेयम्;कृते तु भोजने पाकयज्ञलोपप्रायश्चित्तमेवेति ।  
  
केचित्-वैश्वदेवे विश्वे देवा देवता विधीयन्ते निर्वापकाले सङ्कल्पार्थम्, ईशानयज्ञवत् ।  
यास्तु धर्मशास्त्रे मन्त्रविनियोगात् कल्पितास्ताः प्रदानकाले देवताः ।  
इह च देवतोपदेशो वैश्वदेवस्य गार्ह्यपरिभाषाप्राप्त्यर्थः ।  
तत्र तस्योपदेशस्तु सर्वचरणार्थः ।  
इदं च वैश्वदेवं न पञ्चमहायज्ञेभ्यः पृथग्भूतम् ।  
ऽअहरहर्भूतबलिःऽ(आप।ध।१-१२-१५) इत्यादयश्च पञ्चमहायज्ञानामुत्पत्तिविधयः ।  
ऽआर्याः प्रयता वैश्वदेवेऽ; (आप।ध।२-३-१) इत्यादिस्तु प्रयोगविधिः ।  
तत्र यदग्नौ क्रियते स देवयज्ञः, यत् बलिहरणं स भूतयज्ञः, यद्दाक्षिणतः पितृलिङ्गेनेति स पितृयज्ञः, यच्चाग्रदानं स मनुष्ययज्ञः, इति ।  
  
तन्न, स्वमते श्रुत्या चोदितान् विश्वान् देवान् वचनं विनापनीय, तेभ्यस्सङ्कल्पितस्य हविषो देवतान्तरेभ्यो मन्त्रवर्णात् कल्पितेभ्यो दातुमयुक्तत्वात् ।  
ईशानबलौ तु भवशर्वादिशब्दानामीशानाभिधानत्वात्, अर्थस्य देवतात्वमिति सूत्रकारमताच्च, युक्तं भवायेत्यादिभिर्मन्त्रैर्दानम् ।  
यत्तु मीढुष्यै जयन्ताय चास्मात् स्थालीपाकाद्दानं तदप्यभ्युदयेष्ट्यादिवत् सवनीयपुरोडाशवच्च ऽत्रीनोदनान् कल्पयित्वोत्तरैरुपस्पर्शयित्वोत्तरैर्यथास्वमोदनेभ्यो हुत्वाऽ(आप।गृ।२०-४) इति वचनैः स्थालीपाकांशद्वये पूर्वदेवतापनयेन देवतान्तर विधानाद्युक्तम् ।  
पञ्चमहायज्ञेभ्यो न पृथग्वैश्वदेवमित्यपि न;प्रकरणान्तरात् सञ्ज्ञाभेदाच्च कर्मभेदावगतेः ।  
नच कर्मभेदे तेषां प्रयोगो दुरुपपाद इति प्रमितभेदापह्नवो युक्तः, यतो भाष्ये वैश्वदेवस्य तेषां च प्रयोगः पृथगेवोपपादितः ॥  
  
  
अथ प्रयोगभाष्यमीषद्भेदं सिख्यते-वैश्वदेवस्य कर्मोच्यतेऽप्रसङ्गात् पञ्चमहायज्ञानां च ।  
समावेशनजपान्ते विवाहे समाप्ते   
वैश्वदेवमन्त्रणामुपयोगे यद्व्रतं ऽद्वादशाहमधश्शय्याऽ(आप।ध।२-३-१३) इत्यादि तत्स्वामित्वाविशेषात् सपत्नीकश्चरित्वा प्रशस्ते ऽ- हन्यारभ्य ऽआर्याः प्रयता वैश्वदेवे ऽन्नसंस्कर्तारस्स्युःऽइत्यादिविधिना सिद्धे ऽन्ने तिष्ठन्नन्नसंस्कर्ता भार्यादिः ऽभूतम्ऽइति स्वामिने प्रब्रूयात् ।  
तत् ऽसुभूतं साविराडन्नं तन्माक्षायिऽइति स्वामी प्रतिब्रूयात् ।  
ततो यदि प्रयाणे गृहेवा वैश्वदेवस्य होमस्य स्थाने ऽग्निरुपसमाधातव्यः, तत्र धर्मसास्त्रोक्तविधिना उपसमादधाति ।  
एवमन्यत्राप्यौपासनहोमादिषु ।  
अथ गृहमेधिनो यदशनीयमन्नं ततो होमार्थ हविष्यमन्नं पात्रे कल्पयति ।  
  
अहविष्यं श्रारलवणावरान्नसंसृष्टं द्वितीये ।  
हविष्यमन्नं देवयज्ञार्थ तृतीये ।  
सर्वतस्समवदाय अग्रार्थ चतुर्थे ।  
सर्वत एव समवदाय मनुष्ययज्ञार्य पञ्चमे यदि ब्राह्मणतर्पणं नावकल्पते ।  
ऽमनुष्येभ्यो यथाशक्ति दानम्ऽ; (आप।ध।१-१२-१५) इति वचनात् ।  
ततः परिषेचनं कृत्वा प्रथमकल्पितादन्नाद्यथाहुतिमात्रं अङ्गुष्ठपर्वमात्रं ऽअग्नये स्वाहेऽत्यादिभिः षडैहुतीर्हुत्वा उत्तरं परिषेचनम् ।  
अथ उदीचीनमुष्णं भस्मापोह्य तस्मिन् अहविष्यं स्वाहाकारेण जुहोति;ऽयस्याग्नौ न क्रियते यस्यचाग्रं न दायते न तद्भोक्तव्यम् (आप।ध।२-१५-१३) इति वचनात् ।  
अथ षडाहुतिहोमशेषमहविष्यहोमशेषेण संसृज्यान्नेन सूप संसृष्टेन धर्मशास्त्रोक्तेन विधिना रौद्रान्तं बलिं हृत्वाग्रं ब्राह्मणाय दत्वा, ब्राह्मणोक्तत्वा दपार्वण व्याख्यातं सन्निपातीतिकर्तव्यताकं देवयज्ञं कुर्वीत ।  
देवयज्ञेन यक्ष्य इत्यागूर्य, विद्युदसि ।  
औपासने पचने वा कल्पितादन्नात्, तदभावे हविष्यमन्नं व्रीहियवादि, आकाष्ठात्, देवेभ्यस्स्वाहेति हस्तेन जुहुयाते;सन्निपातीतिकर्तव्यतयोरौपासनहोमवैश्वदेवयोर्हस्तेन होमस्य दृष्टत्वात् ।  
मन्त्रवच्चोभयतः परिषेचनम्, तयोर्दृष्टत्वादेव ।  
वृष्टिरसि ।  
वषट्कारहोमेषु विद्युद्वृष्टी इत्युपदेशः ।  
  
अथ प्राचीनावीती पितृयज्ञेन यक्ष्ये इत्युक्त्वा विद्युदासि ।  
शुचौभूमौ कल्पितादोदनात् हस्तेन अङ्गुष्ठप्रदेशिन्यावन्तरेण पितृभ्यः स्वधास्तु, इति दद्यात् आहुतिमात्रम् ।  
वृष्टिरसि ।  
पित्र्यं बलिहरणविधिनेत्युपदेशः ।  
  
अथ बलिहरणस्य होमतुल्यत्वात् यज्ञोपवीती भूतयज्ञेन यक्ष्य इत्युक्त्वा, वुद्युत् ।  
शुचौ भूमावेव हस्तेन ऽइदं भूतेभ्यो ऽस्तुऽइति दद्यात् ।  
  
वृष्टिः  
बलिहरणविधिनेत्युपदेशः ।  
  
अथ दानस्य होमतुल्यत्वात् यज्ञोपवीती मनुष्ययज्ञेन यक्ष्य इत्युक्त्वा, विध्युत ।  
ब्राह्मणतर्पणं, सङ्कल्पितस्य वा दानम् ।  
वृष्टिः  
दानमाज्ञमित्युपदेशः ।  
ब्रह्मयज्ञं तु पूर्वमेव कुर्वीत अग्निहोत्रमौपासनं वा हुत्वा;ऽउतित आदित्येऽ(तै।आ।२-११) इति वचननात् ।  
तस्य कर्मोच्यते-ऽब्रह्मयज्ञेन यक्ष्यमाणःऽ(तै।आ।२-११) इत्यादि ब्राह्मणोक्तदेशे यथाविध्याचामेत् ।  
अस्मिंस्त्वाचमने विशेषः- ऽदक्षिणत उपवीयऽइत्यारभ्य ऽसकृदुपस्पृश्यऽ(तै।आ।२-११) इत्येवमन्ते विगुणे कृते ऽयदि यजुष्टऽइति ऽभुवस्वाहाऽइति होमः प्रायश्चित्त्म् ।  
  
ऽदाक्षिणेन पाणिना सव्यं प्रोक्ष्यऽइत्यारभ्य शेषे विगुणे कृते ऽयद्यविज्ञाताऽइति प्रायश्चित्तम् ।  
  
अथ क्रम उच्यते- ब्रह्मयज्ञेन यक्ष्ये इत्युक्त्वा, विद्युत ।  
आचमनम् ।  
आसनकल्पनादि सावित्रीजपान्तं कृत्वा वेदस्यादित आरभ्य यथाध्यायमध्ययनमध्यायः कृत्स्नस्य वेदस्यासमाप्तेः;ऽश्रावण्यां पौर्णमास्यामध्यायमुपाकृत्यऽ(आप।ध।१-९-१) इति वचनात् येन प्रकारेणाध्यायो येन च क्रमेणा धीर्यतेऽविना चाम्नानैः आदिप्रदिश्टानुषङ्गप्रख्यादिभिः, उत्सृजन् उत्सृज्योत्सृज्य, वाचा मनसा च यावत्तरसं यावच्छक्यमधीयीत ।  
परिधानीयां कृत्वा, वृष्टिरसि ।  
एवमहरहः कृतान्तादारभ्य यावत्समाप्तो वेदः सहैकाग्नि विधिकाण्डेन ।  
समस्तमधीत्य वैश्वदेव मन्त्रानधीत्य ततः प्रसुग्मन्तेति प्रश्नद्वयधीयीत ।  
एवं विनियोगदर्शनात्, ऽऐकाग्निको विधिः काण्डं वैश्वदेवमिति स्थितिः, ॥  
  
  
इति वचनाच्च ।  
यद्यनेकशाखाध्यायी ततो ऽनेनैव विधिना द्वितीयं पुनरधीयीत ऋग्यजुस्साम्नां क्रमेण अध्ययने यद्यनध्यायस्स्यात्, तदैकां वर्चमेकं वा यजुरेकं वा साम कृतान्तादेवारभ्याभिव्याहरेत् ।  
यदा ब्राह्मणस्य क्रमेण तदा ऽभूर्भुवस्सुवस्सत्यं तपश्श्रद्धायां जुहोमीऽत्यभिव्याहरेत् ।  
एवं यावज्जीवं ब्रह्मयज्ञं कुर्वीत ।  
मनुष्ययज्ञान्ते ऽसर्वान् वैश्वदेवेभागिनः कुर्वीत, (आप।ध।२-९-५) इत्यादिविधानेन सर्वेषु पत्न्यन्तेषु भुक्त्वत्सु, पाकपरिवेषणपात्रेभ्यो लेपान् सङ्कृष्योत्तरतः शुचौ देशे रुद्राय सम्पदानभूताय निनयेत्, ऽरुद्रायस्वाहाऽइति ।  
  
नित्यवच्चनिनयनम्;प्रतिपत्तिकर्मत्वात् ।  
ऽएवं वास्तु शिवं भवतिऽ(आप।ध।२-४-२३) इत्यर्थवादः ।  
ऽद्रव्यसंस्कारकर्मसु परार्थत्वात्ऽ; (पू।मी।४-३-१) इति न्यायात् ।  
फलं वा, सूत्रकारेणोपदिष्टत्वात् ऽयएतानव्यग्रो यथोपदेशं कुरुते नित्यः स्वर्गः पुष्टिश्चऽ(आप।ध।२-४-९)  
  
इति ।  
एवमृते महायत्रेभ्यः सायं रौद्रान्तं कृत्वा वैहायसमाकाशे भूतबलिं कुर्वीत ॥  
  
  
अन्य आहुः-ऽनक्तमेवोत्तमेनऽ(आप।२-४-८) इत्येवकारस्य व्यवहितान्वयाद्वैहायसमेव सायमिति ॥  
  
  
इदानीं प्रसङ्गात् सर्पवलेस्तदुत्सर्गस्य च देवतामुपदिशति-  
  
पौर्णमास्यां पौर्णमासी यस्यां क्रियते ॥ आप्ग्स्_७।२८ ॥  
  
  
चोम्मेन्तरिएस्:  
  
आप्ग्स्-अना_७।२८:  
"श्रावण्यां ऽपौर्णमास्यामस्तमिते स्थालीपाक"इत्यादि पौर्णमास्यां यत् कर्म चोदितं तत्र पौर्णमासीदेवता ।  
का सा ?यस्यां तत् कर्म क्रियते श्रावण्यै पौर्णमास्यै स्वाहेति ।  
एवं स्थालीपाकाद्धोमः ।  
ततो यथोपदेशं किंशुकानि समिध आज्याहुतयश्च, ततः स्थालीपाकात् स्विष्टकृत् ।  
ततो जयादि ।  
ऽयस्यां क्रियतऽइत्यनुच्यमाने पौर्णमास्यै स्वाहेत्येव होमः स्यात् ॥३०॥  
  
________________________  
  
  
आप्ग्स्-तात्_७।२८:  
यस्यां पौर्णमास्यां श्रावण्यां मार्गशीर्ष्या च निमित्तभूतायां स्थालीपाकः क्रियते, तस्य सैव पौर्णमासी देवता ।  
अयमर्थः सर्पबलौ ऽश्रावण्यै पौर्मास्यै स्वाहाऽइति स्थालीपाकस्य होमः ।  
उत्ससर्जने तु ऽमार्गशीर्ष्यै पौर्णमास्यै स्वाहाऽइति ॥२८॥  
  
  
इति श्रीसुदर्शनाचार्यकृते गृह्यतात्पर्यदर्शने सप्तमः खण्डः ॥  
  
  
अष्टमः खण्डः  
४३ उपाकरणम् ।  
उपाकरणे समापने च ऋषिर्यः प्रज्ञायते ॥ आप्ग्स्_८।१ ॥  
  
  
सदसस्पतिर्द्वितीयः  ॥ आप्ग्स्_८।२ ॥  
  
चोम्मेन्तरिएस्:  
  
आप्ग्स्-अना_८।२:  
द्विविधमुपाकरणम्-काण्डोपकरणमध्यायोपाकरणञ्चेति ।  
तथा समापनम् ।  
तथा चान्यपरे वाक्ये दर्शनं"काण्डोपाकरणे चामातृकस्य काण्डसमापने चापितृकस्ये"ति (आप।ध।१-११-१-२) अध्यायोपाकरणं तु प्रसिद्धं-श्रावण्यां पौर्णमास्यामध्यायमुपाकृत्येति ।  
(आप।ध।१-९-१०) ।  
तथा समापनं तैष्यां पौर्णमास्यां रोहिण्यां वा विरमेत्,इति ।  
(आप।ध। १-९-२०) तत्र द्विविधे ऽप्युपाकरणे समापने चार्षियेः प्रज्ञायते काण्डानुक्रमण्यां काण्यऋषित्वेन स तत्र देवता ।  
तत्र सदसस्पतिर्द्वितीयः ।  
काण्डऋषये हुत्वा सदसस्पतये होतव्यमित्यर्थः ।  
तत्र प्राजापत्यं सौम्यं आग्नेयं वैश्वदेवमिति काण्डानि ।  
प्रजापतिः सोमो ऽग्निर्विश्वेदेवा इति काण्डर्षयः ।  
सारस्वतं नाम सङ्कीर्णानि काण्डानि ।  
यताह बौधायनः-पौरोडाशिकं याजमानं होतारो हौत्रं पितृमेध इति सब्राह्णणानि सानुब्राह्मणानि प्राजापत्यानि ।  
  
आर्ध्वयवं ग्रहाः दाक्षिणानि समिष्टयजूंष्यवभृथयजूंषि वाजपेयश्शुक्रियाणि सवा इति सब्राह्मणानि सानुब्राह्मणानि सौम्यानि ।  
अग्न्याधेयं पुनराधेयं अग्निहोत्रमग्नुपस्थानमग्निचयनं सावित्र नाचिकेतचातुर्होत्रियवैश्वसृजारुणा इति सब्राह्मणानि सानुब्राह्ममान्याग्येयानि ।  
राजसूयः पशुबन्धः इष्टयो नक्षत्रेष्टयो दिवश्येनयो ऽपाघाः सत्रायणमुपहेमाः सूक्तान्युपानुवाक्यं याज्या अश्वमेधः पुरुषमेधस्सौत्रामण्यच्छिद्राणि पशुहौत्रमुपनिषद इति सब्राह्मणानि सानुब्राह्मणानि वैश्वदेवानीति (बौ।गृ।३-१-२१-२४) अस्माकञ्च गृह्यमन्त्रप्रश्नद्वयमप्येकाग्निकाण्डं नाम वैश्वदेवकाण्डे द्रष्टव्यम् ।  
तत्र काण्डोपाकरणे तस्य काण्डस्य ऋषिर्यः तस्मै होमः प्रजापतये काण्डऋषये स्वाहेति ।  
  
ततस्सदसस्पतिमद्भुतमिति मन्त्रेण क्रमप्राप्तेन सहितमन्त्रस्वाध्यामार्थ विवाहप्रकरणे पठित- ।  
तस्यैव विनियोगप्रदर्शनार्थ इदं सूत्रमस्मिन् प्रदेशे पछितम् ।  
अन्यथोपनयनानन्तरमेव वक्तव्यं स्यात् ।  
  
एवं तस्य तस्य समापने तस्मै तस्मै काण्डर्षये होमः ।  
सदसस्पतये द्वितीयः ।  
न जयादयः, प्रापकाभावात् ।  
सूत्रान्तराश्रयणेन केचिज्जुह्वति ।  
तानीमानि चत्वारि वेदव्रतानि यानि प्रतिकाण्डमुपाकरणानि ।  
यानि समापनानि तानि व्रतविसर्जनानि ।  
अध्यायोपकारणे तु सर्वेषां काण्डर्षीणां होमः ततस्सदसस्पतेः ।  
जयादयश्च भवन्ति वा, न वा ।  
तत्र काण्डोपाकरणसमापनयोरु- दगयनादिप्राप्तेरुपनयनानन्तरं तदानीमेव प्राजापत्यं काण्डमुपाकृत्य श्रावण्यां पौर्णमास्यामुपाकृत्य प्राजापत्यस्य काण्डस्याध्ययनम् ।  
तैष्यामुत्सर्गः ।  
तत्रैतावता कालेन प्राजाप्तयकाण्डस्य समाप्तौ तेनोत्सर्गः ।  
अथ सौम्यस्योपाकारणम् ।  
अथ यावदध्यायोपाकणं तावत् प्राजापत्यस्य काण्डस्य धारणाध्ययनं शुक्लपक्षेषु ।  
कृष्णपक्षेष्वङ्गाध्ययनम् ।  
श्रावण्यामुपाकर्म ।  
अथ सौम्यकाण्डस्याध्ययनम् ।  
तैष्यामुत्सर्गः ।  
काण्डसमापनम् ।  
एवमितरयोः ।  
सर्वत्र उत्सर्जनादूर्ध्व पूर्वगृहीतस्यांशस्य दारणाध्ययन- मङ्गाध्ययनञ्च होमः प्रथमःकल्पः ।  
अथ ये सारस्वतं पाठमधीयते तेषामुपनयनानन्तरं तदानीमेव चत्वारि वेदब्रतानि क्रमेण कृत्वा काले ऽध्यायमुपाकृत्य यथापाठमध्ययनं तैष्यामुत्सर्गः ।  
  
पूर्ववद्धारणाध्ययनमङ्गाध्ययनं च पुनरुपाकरणमित्यादि ।  
आद्यकल्पे तु केचिदुत्सर्जनं न कुर्वते ।  
ओपाकरणादधीत्य पुनरुपाकुर्वते ।  
अन्ये तूत्सृज्य पुनरधीयते ।  
वेदव्रतानि च यदा कदाचित् कुर्वते ।  
तेषां मूलं मृग्यम् ।  
सर्वेष्वपि पक्षेषु शुक्रियाणां पृथगुपाकरणमुत्सर्जनञ्च ।  
  
तत्र प्रयोगः-पर्वण्युदयगयन इत्यारभ्याज्यभागन्ते सोमाय काण्डर्षये स्वाहेति सदसस्पतिमिति च हुत्वा जयादिपरिष्चनान्ते मदन्तीरुपस्पृश्येत्येवमादि प्रतिपद्यते ।  
एवमेव पूर्ववत् विसृज्येत्यत्रापि प्रयेगः ॥१॥  
  
________________________  
  
  
आप्ग्स्-तात्_८।२:  
अत्र विषयशुध्यर्थमध्यायस्य च प्राजापत्यसौम्याग्नेयवैश्वदेवाख्यानां काण्डानां च तत्तत्काण्डाख्यव्रतानां चोपाकरण समाप- नयोश्च स्वरूपमुच्यते-तत्राध्यायस्योपाकरणं, श्रावण्यां पौर्णमास्यां विहितहोमपूर्वक मध्यायानामारम्भः ।  
समापनं च, तस्य तैष्यां पौर्णमास्यामित्यादिषु होमपूर्वकमेवाध्ययनोत्सर्गः ।  
काण्डानामुपाकरणं तुक्रमप्राप्ते काले होमपूर्वकमेव तत्तत्काण्डानामध्ययनोपक्रमः ।  
  
समापनं चैषां तत्तत्काण्डाध्ययने समाप्ते होमपूर्वकमेवोत्सर्गः ।  
ये एते काण्डानामुपाकरणसमापने ते एव व्रतानामिति, न भेदोम, अध्ययनाङ्गत्वात् सर्वेषां ब्रह्मचारिव्रतानाम् ।  
सारस्वतपाठाध्ययने तु काण्डानां सङ्कीर्णत्वेन यथाकाण्डमध्ययनासम्भवात्, व्रतान्येवोदगयने काण्डवदेकैकशः उपाकृत्य संवत्सरं चरित्वा विधिवदुत्सृजेत् ।  
चत्वार्येव च वेदव्रतानि, न तु गृह्यान्तरोक्ते सावित्रसम्मिताख्ये वेदव्रते, सवित्रसम्मिताख्यकाण्डयोरभावात् ।  
ऽचौलोपनयनं, चत्वारि वेदव्रतानि, (गौ।ध।८-१५) इति गौतम वचनाच्च ॥  
  
  
तथा विषयशुध्यर्थमेव प्रयोगभाष्यमल्पभेदमेव लिख्यते ।  
आपस्तम्बदर्शनानुगतेपदेशेनाध्यायोपाकरणादीनां कर्मोच्यते ।  
तत्र तावदध्यायोपाकरणस्य श्रावण्यां पौर्णमास्यां आचार्यश्शिष्यैस्सह कृतप्राणायामो ऽध्यायमुपाकरिष्यऽइति सङ्कल्प्य महानद्यां विधिवत् स्नात्वा पवित्रपाणिः नव ऋषीन् तर्पयेत्- ऽप्रजापतिं काण्डऋषिं तर्पयामि ।  
सोमं काण्डऋषिं तर्पयामि ।  
अग्निं काण्डऋषिं तर्पयामि ।  
विश्वान्देवान् काण्डऋषिं तर्पयामि ।  
सांहितीर्देवता उपनिषदस्तर्पयामि ।  
याज्ञिकीर्देवता उपनिषदस्तर्पयामि ।  
वारुणीर्देवता उपनिषदस्तर्पयामि ।  
ब्रह्माणं स्वयम्भुवं तर्पयामि ।  
सदसस्पतिं तर्पयामि-इति ।  
ततो ऽग्नेरुपसमादानाद्यग्निमुखान्ते अन्वारब्धेष्वन्तेवासिषु नवाज्याहुतीर्जुहोति ऽप्रजापतये काण्डऋषये स्वाहा ।  
सोमाय काण्डऋषये स्वाहा ।  
अग्नये काण्डऋषये स्वाहा ।  
विश्वेभ्यो देवेभ्यः काण्डऋषिभ्यः स्वाहा ।  
सांहितीभ्यो देवताभ्य उपनिषद्भ्यः स्वाहा ।  
याज्ञिकीभ्यो देवताभ्य उपनिषद्भ्यः स्वाहा ।  
वारुणीभ्यो देवताभ्य उपनिषद्भ्यस्स्वाहा ।  
ब्रह्मणे स्वयम्भुवे स्वाहाऽ; ।  
सदसस्पतिमित्येतयर्चा नवमीमादुतिं जुहोति ।  
तत आचार्यप्रमुखाः दर्भेवासीना दर्भान् धारयमाणा वेदस्यादितश्चतुरो ऽवरार्ध्याननुवाकानधीयीरन् ।  
अथ जयादि परिषेचनान्ते ब्राह्मणतर्पणम् ।  
एवमेवोत्सर्गे, न ततो ऽधिकंस्मृत्यन्तरोपसंहारेणापि,किन्तु यथापस्तम्बीयं सूत्रम् ।  
तथा नादितो वेदस्यानुवाकानामध्ययनम् ।  
जयादयस्तु भवन्ति ।  
सौम्यादृते काण्डोपाकरणसमापनयोश्च न सूक्तोपहोमदेवतोपस्थानजयादयः ।  
सौम्यस्यैव सूक्तजयादयः ।  
एवमापस्तम्बमत एवावस्थिताः केचित् कुर्वते यथोक्तम् ॥  
  
  
अथ प्राजापत्ये व्रते पूर्ववत् स्नात्वा सोमाग्निविश्वेदेववर्ज्यानां तर्पणम् ।  
अग्निमुखान्ते चान्वारब्धे व्रतिनि जुहोति-प्रजापतये काण्डऋषये स्वाहा ।  
ऽप्रजापते न त्वदेतान्यन्यःऽ(तै।ब्रा।२-८-१-२) इति सूक्तेन प्रत्यृचं षडाहुतीः, चतस्र उपहोमाहुतीः सांहितीभ्य इत्यादिभिरेव, सदसस्पतिमित्येतयैव सदसस्पतिं च ।  
ऽअग्ने व्रतपते काण्डऋषिभ्यः प्राजापत्यं व्रतं चरिष्यामि, तच्छकेयं तन्मे राध्यताम् ।  
चायो व्रतपते, आदित्य व्रतपते, व्रतानां व्रतपते काण्डऋषिभ्यः, प्राजापत्यं व्रतं चरिष्यामि तच्छकेयं तन्मे राध्यताम् ,ऽ; ।  
  
(तै।आ।७-४१-३) इत्येतैश्चतुर्भिः यथादेवतम् ।  
ततो जयादि, ब्राह्मणतर्पणं च ।  
एवमेव समापने प्रयोगः संवत्सरे संवत्सरे पर्यवेते ।  
  
तत्रोपस्थानमन्त्रेषु अचारिषमशकमराधीति विशेषः ।  
केचित्-सौम्ये केशश्मश्रुवापनस्य दृष्टत्वात् प्राजापत्यादिष्वपीच्छन्ति ॥  
  
  
एवमेवाग्नेये वाश्वदेवे च ।  
अग्नये काण्डऋषये स्वाहा;ऽअग्ने नयेऽ(तै।ब्रा।२-८-२)तिषडृचं सूक्तम्,;ऽअग्ने व्रतपते काण्डऋषिब्यः आग्नेयं व्रतं चरिष्यामीऽत्याग्नेये विशेषः ।  
विश्वेभ्यो देवेभ्यः काण्डऋषिभ्यः स्वाहा;ऽआ नो विश्वे अस्क्रागमन्तुऽ(तै।ब्रा।२-८-६-३) इति षडृचं सूक्तम् ।  
वैशवदेवं व्रतं चरिष्यामीऽति वैश्वदेवव्रते विश्षः ॥  
  
  
सोमस्य काण्डोपाकरणसमापने शुक्रियकल्पोक्ते ।  
अत्राप्युक्तं यत्तदुच्यते पूर्ववदुपाकृत्याग्नेरुपसमाधानाद्यग्निमुखान्ते, सोमाय काणेडऋषये स्वाहा ।  
ऽसोमो धेनुऽ(तै।ब्रा।२-८-३-१) मिति षडृचं सूक्तम् ।  
उपहोमान् सदसस्पतिं च हुत्वा, एवं पुर्ववदुपाकृत्य, मदन्तीमुपस्पृश्य प्रथमेनानुवाकेन शान्तिं कृत्वा चतस्न औदुम्बरीस्समिधो घृतान्वक्ता अभ्यादधाति ऽपृथिवी समित्ऽ(तै।आ।७-४२-१) इत्यादिभिः ।  
अथ देवतोपस्थानम् ऽअग्ने व्रतपते काण्डऋषिभ्यः सौब्यं व्रतं चरिष्यामिऽइत्यादिभिः ।  
ततः प्रभृति शुक्रियमन्त्रब्राह्मणानुवाकानां प्रथमपदानि युञ्जतेऽ(तै।आ।७-२) ऽसविताऽ(तै।आ।८-१२) इति वाभिव्याहार्य वाचयित्वा जयादि प्रति पद्यते ।  
परिषेचनान्तं कृत्वा मदन्तीमुपस्पृस्य, उत्तमेनानुवाकेन शान्तिं कृत्वा ततस्सम्मीलनादि यथाशूत्रम् ।  
श्वोभूते ऽवयः सुपर्णाः (तै।आ।७-४२-३) इत्यादित्योपस्थानान्ते ब्राह्मणभोजनम् ।  
अथास्य स्वाध्यायविधिः शुक्रियकल्प एवोक्तः ।  
एवं समापने ।  
विशेषस्तु ऽद्यौस्समिदादित्य व्रतपतेऽइत्याद्यावृत्ताः समिदाधानोपस्थानमन्त्राः ।  
उत्तमेनानुवाकेन शान्तिं कृत्वा गुरवे वरं दत्वा केशश्मश्रु वापयित्वा ब्राह्मणभोजनम् ।  
(नत्र प्रभृतिव्याहरणं)  
  
अथ सूत्रमाक्षिप्यते- ननु- ऽउपाकरणे समापने च ऋषिर्यः प्रज्ञायतेऽइति यः प्रजापत्यादीनामन्यतमः काण्डानुक्रमण्यां काण्डऋषित्वेन समाम्नायते स ऋषिः देवतेति व्यर्थमेवेदं सूत्रम् ।  
  
काण्डोपकरणेष्वेतान् पुरस्तात्सदसस्पतेः ।  
जुहुयात् काण्डसमाप्तौ च श्रुतिरेषा सनातनी ॥  
(काण्डा।२-११)  
  
इति काण्डानुक्रमण्यां काण्डर्षिदेवतात्वस्य सिद्धत्वात् ।  
सत्यम्, अत एव प्रजापत्यादयश्चत्वारः प्रधानहोमदेवताः; सांहित्यादयस्स्वयम्भुपर्यन्ताश्चत्वार उपहोमदेवताः ।  
तेनैते चत्वारस्सर्वकाण्डानामुपाकरणसमापनयोरनुवर्तन्ते प्रधानानुवर्तित्वादङ्गानामित्येवं परं सूत्रम्, न देवतात्वविधिपरम् ॥१॥  
  
  
ननु-सदसस्पतिरध्यायोपाकरणसमापनयेर्नवमः ।  
काण्डेपकारणसमापनयेष्षष्ठः ।  
एवमयमद्वितीयो ऽपि किमर्थ द्वितीय इत्युच्यते? ।  
  
द्वतीयस्य स्विष्टकृतः स्थाने ऽयं सदसस्पतिर्भवेदित्येवमर्थम् ।  
इदमर्थमेव च पूर्वत्र ऽअग्निस्तिष्टकृद्द्वितीयःऽ(आप।गृ।७-७) इत्युक्तम् ।  
  
उपाकरणसमापनयोराज्यहविष्कयोः स्विष्टकृदेव नास्ति, कथं तत्स्थाने सदसस्पतिविधिः?इतिचेतनेनैव वचनेनास्य प्रसङ्गो विधीयते, यथा अग्निहोत्रे द्वितीयस्या आहुतेश्शातपथेन ब्राह्मणेन ।  
तेनाग्नेरुत्तरार्धपूर्वार्धे ऽस्मै होमः ।  
  
एतद्विस्मरणे स्विष्टकृल्लोपप्रायश्चित्तं च ।  
होमो लिङ्गक्रमाभ्यां ऽसदसस्पतिमद्भुतम्ऽइत्येतया होतव्य इति स्पष्टत्वात् सूत्रकारस्यानादरः केचित्--ऽउपाकरणे समापने च यः काण्डऋषिः प्रज्ञायते तस्य द्वितीयस्सदसस्पतिः ।  
काण्डऋषेरुपरुष्टादयं मन्त्रस्सदसस्पतिर्विनियुज्यते, न तु विवाहे, उद्दीप्यस्वेति ऋग्द्वयमिव ।  
विवाहमध्ये पाठस्त्वध्ययनविध्यर्थःऽइत्येवं सदसस्पतिमन्त्रस्य विषयज्ञापन- व्याजेन एतयोः कर्मणोः प्रयोगकल्पस्यान्यत्र प्रसिद्धस्यात्राप्रसिद्धत्वात् अवश्याश्रयणीयस्य इह शास्त्रे ऽभ्यन्तरीभावो ऽस्य सूत्रस्य प्रयोजनम्, ततश्च क्रियाप्रवृत्तिरिति ।  
तन्न;सूत्रस्थस्य सदसस्पतिशब्दस्य मुख्यार्थदेवतापरत्वसम्भवे ऽपि मन्त्रप्रतीकं लक्षयित्वा तेन लक्षितेन मन्त्रलक्षणाया अयुक्तत्वात्, उक्तविधयानयोरिहैव प्रयोगस्य प्रसिद्धत्वात्, अन्यत्रप्रसिद्धस्याभ्यन्तरीभाववैमर्थ्याच्च ॥२॥  
  
  
ऽयस्याग्नौ न क्रियते न तद्भोक्तव्यम्ऽ(आप।ध।२-१५-१३) इति धर्मशास्त्रवचनात् शरीरस्थित्यर्थमपि भोजनं द्विजस्य वैश्वदेवशेषेणैव भवितव्यम् ।  
चतूरात्रमहूयमानो ऽग्निर्लौकिकस्सम्पद्यतेऽइति वचनादहुते ऽग्निहोत्रे सर्वक्रत्वर्थो ऽग्निर्लौकिकस्स्यात् ।  
ततश्च ज्वरादिभिरुपद्रवे सत्यपि वैश्वदेवाग्निहोत्रादेः तत्प्रायश्चित्तानां वा होमानामवश्यकार्यत्वादृत्विगन्तरालाभे सत्यपि द्वयोरपि स्त्र्यनुपेतयोः येन केनचित् प्रकारेण मन्त्र अङ्गलोपेनापि तत्र प्रसक्तिः ।  
तथा वैश्वदेवस्य श्राद्धादिषु ऽअथ गृहमेधिनोयदशनीयस्य होमा बलयश्चऽ; (आप।ध।२-३-१२) इति वचनात्, सुवर्चका यवक्षाराभ्यां लवणेन चावरान्नेन च कोशधान्यापरनाम्ना माषादिना तिलव्यतिरिक्तेन संसृष्टस्यापि भवति हविषो होमे प्रसक्तिः ।  
तदुभयनिषेधार्थमाह-  
४४ वैश्वदेवे निषिद्धः कर्ता निषिद्धानि च द्रव्याणि ।  
  
स्त्रियानुपेतेन क्षारलवणावरान्नसंसृष्टस्य च होमं परिचक्षते ॥ आप्ग्स्_८।३ ॥  
  
  
चोम्मेन्तरिएस्:  
  
आप्ग्स्-अना_८।३:  
पाकयज्ञाधिकारे सर्वत्रायं प्रतिषेधः श्रद्धादिष्वप्यवरान्नानि कोशीधान्यानि माषादीनि कृष्णधान्यानि चणककोद्रवादीनि ।  
परिचक्षते वर्जयन्ति सिष्टाः ।  
"न स्त्री जुहुयात् ।  
नानुपेतः ।  
न क्षारलवणहोमो विद्यते"इति प्रतिषेधेनैव सिद्धे उत्तरार्थो ऽयं प्रतिषेधः ।  
किञ्च "पाणिग्रहणादि गृह्यं परिचरेत् स्वयं पन्त्यपि वा पुत्रः कुमार्यन्तेवासीवे"(आश्व।गृ।१-९-१)ति आश्वलायनवचनेन पन्त्यादीनामौपासनहोमप्राप्त्याशङ्कायां प्रतिषेधः ॥२॥  
  
________________________  
  
  
आप्ग्स्-तात्_८।३:  
सेत्रियाअनुपेतेन अनुपनीतेन चहोम होममात्रं श्रौतं स्मार्त च शिष्टाःपरिचक्षतेवर्जयन्ति यस्मात् तस्मादेव ताभ्यां न होतव्यमिति वाक्यशेषः ।  
होममिति च सामान्याभिधानेन श्रौतहोमे ऽपि स्त्र्यनुपनीतौ शिष्टाः वर्जयन्तीति ज्ञापनात् गार्ह्यअधिकारापवादः ।  
क्षारेत्यादि वायाख्यातप्रायमेव ।  
यत्तु धर्मशास्त्रे ऽन क्षारलवणहोमो विद्यते ।  
तथावरान्नसंसृष्टस्य चऽ(आप।ध।२-१५-१४,१५) इति तत्  
  
ऽउदीचीनमुष्णं भस्मापोह्य तस्मिन् जुहुयात्ऽ(आप।ध।२-१५-१६) इति विधानार्थो ऽनुवादः ।  
यदपि तत्रेव ऽन स्त्री जुहुयात् नानुपेतःऽ; (आप।ध।२-१५-१७,१८)इति तत् क्षारादि यथोष्णभस्मनि हूयते, तथा तस्मिन्नापि स्त्र्यनुपनीताभ्यां न होतव्यमिति निषेद्धुम् ॥३॥  
अस्य प्रतिषेधस्य प्रतिप्रसवमाह--  
  
यथोपदेशं काम्यानि बलयश्च ॥ आप्ग्स्_८।४ ॥  
  
  
चोम्मेन्तरिएस्:  
  
आप्ग्स्-अना_८।४:  
यो ऽयं स्त्र्यादीनां प्रतिषेधः स काम्येषु कर्मसु नादरणीयःयथेपदेशमेवतानि कर्तव्यानि ।  
तथाबलयश्चयथोपदेशमेव कर्तव्याः ।  
सिध्यर्थे यदस्य गृहे पण्यं स्यादिति काम्योदाहरणम् ।  
एवमतऊर्ध्व यदशनीयस्येत्यादि बलीनां होमे चोदितस्य स्त्र्यादिप्रतिषेधस्य बलिषु प्रसङ्गाभावात् ज्ञापकमिदं-होमधर्मो बलिषु प्रवर्तत इति ।  
तेन अपरेणाग्निं दक्षिणं जान्वाच्येत्येवमादि बलिष्वपि भवति ।  
ऽन काम्येषु बलिषु चऽइत्योव सिद्धे यथोपदेशमिति वचनमुपदेशादेवैषां प्रवृत्तिः स्वशास्त्रेण शास्त्रान्तरेण वा न प्रतिनिधित्वेन ॥३॥  
  
________________________  
  
  
आप्ग्स्-तात्_८।४:  
यानिकाम्यानियेन प्रकारेणोपदिष्टानि तानि तथैव भवन्ति, नैव तत्र क्षारादिवर्जनम्, ऽयदस्य गृहे पण्यं स्यात्ऽ(आप।गृ। २३-५) इत्युपदेशस्य गृहशब्देन विशेषितत्वात् ।  
यदि तत्र क्षारादिवर्जनमिष्टं स्यात्, तदा ऽयदस्य पण्यं स्याऽदित्योतावदेव ब्रूयात् ।  
तथा बलयश्च यथोपदेशमेव ।  
न तु क्षारादिनिषेधः, ऽसति सूपसंसृष्टेन कार्याःऽ(आप।द।२-३-१९) इत्यारम्भसामर्थ्यात् ।  
अन्यथा ऽगृहमेधिनो यदशनीयस्य होमा बलयश्चऽइति वचनादेव क्षारादिव्यतिरिक्तशाकमांसादिसूपसंसृष्टेनान्नेन कार्यास्स्युः ।  
अत्र च ऽयदशनी यस्य होमा बलश्चऽइति होमसाहचर्यात् बलिष्वपि या क्षारादिनिषेधशङ्का सावार्यते ।  
  
केचित्-यथोपदेशं काम्यानि बलयश्चेत्यस्मादेवज्ञापनाद्धोमधर्माणां बलिष्वपि प्रसक्तिरिति ।  
तेषां सर्पबलौ सक्तुनिर्वापे स्वाहाकारो दुर्वारः ॥ ४ ॥  
  
४५ होनार्थमुपात्तस्याग्नेः स्वयं प्रज्वलने प्रयाश्चित्तम् ।  
  
सर्वत्र स्वयं प्रज्वलिते ऽग्नावुत्तराभ्यां समिधावादध्यात् ॥ आप्ग्स्_८।५ ॥  
  
  
चोम्मेन्तरिएस्:  
  
आप्ग्स्-अना_८।५:  
सर्वत्रसर्वेषु पाकयज्ञेषु अग्नौ स्वयं प्रज्वलिते धमनादि पुरुषप्रयत्नमन्तरेणेत्यर्थः ।  
एतस्मिन् निमित्ते सम्प्राप्ते उत्तराभ्या- मृग्भ्यां द्वे समिधावग्नावादध्यात् ऽउद्दीप्यस्वऽऽमा नो हिंसीरिति ।  
आदधातिचोदितत्वात् स्वाहाकारो नास्ति ।  
सर्वत्र गृहणात् सर्व पाकयज्ञेष्वयं विधिर्भवति ।  
अन्यथा प्रकरणाद्विवाह एव स्यात् ।  
सर्वत्र लौकिके वैदिकेगार्ह्ये वाग्नाविति ।  
एककर्मकालेष्वित्यन्ये ।  
________________________  
  
  
आप्ग्स्-तात्_८।५:  
सर्वत्र सर्वाचारलक्षणेषु कर्मसु ।  
अन्ये-सर्वदा अकर्मकालेष्वपीति ।  
स्वयम्प्रज्वलिते ऽग्नौ प्रयत्नमन्तरेणौपासने प्रज्वलिते ।  
उत्तराभ्यां ऋग्भ्यां ऽउद्दीप्यस्व जातवेदःऽइत्येताभ्यां समिदावादध्यात् ।  
प्रत्यृचमेकैकां समिधमादद्यात्, स्वतस्सधनभेदे क्रियाभेदात् ।  
  
आदधातिप्रहरतीत्याद्यजुहोतिचोदितेषु न स्वाहाकारो विहितः ।  
प्रस्तरप्रहरणे ऽपि ऽन स्वाहाकरोतिऽ(आप।श्रौ।३-६-७) इत्येतत्, आदधातीत्यादिष्वपि प्रतिषेधदर्शनार्थम् ।  
  
अन्ये तु- ऽन स्वाहाकरोतिऽइत्तेष प्रतिषेधः अजुहोतिचोदितेष्वप्याददातीत्यादिषु स्वाहाकागं ज्ञापयतीति ॥५॥  
  
  
आपन्माश्रीः श्रीर्मागादिति वा ॥ आप्ग्स्_८।६ ॥  
  
  
चोम्मेन्तरिएस्:  
  
आप्ग्स्-अना_८।६:  
एताभ्यां यजुर्भ्या एते समिदावादध्यादिति मन्त्रविकल्पः ॥५॥  
  
________________________  
  
  
आप्ग्स्-तात्_८।६:  
ऽउद्दीप्यस्वेऽति ऋग्द्वयेन आपन्मेत्येतद्यजुर्द्वयं विकल्प्यते ॥६॥  
  
४६ विवाहदिनाविस्मरणम् ।  
  
एतदहर्विजानीयाद्यदहर्भार्यामावहते ॥ आप्ग्स्_८।७ ॥  
  
  
चोम्मेन्तरिएस्:  
  
आप्ग्स्-अना_८।७:  
एतदहःएतन्नक्षत्रम् ।  
विजानीयात्न विस्मरेत् ।  
यदहःयस्मिन्नक्षत्रे भार्याआवहतेतत्कुलादानयति ।  
यस्मिन्नक्षत्रे पाणिग्रहणं कृतं तत् न विस्मर्तव्यमित्यर्थः ।  
आवहत इत्यनेनादिपाणिग्रहणं विवक्षितम् ।  
अविस्मरणोपदेशे प्रयोजनं संवत्सरे संवत्सरे तस्मिन्नक्षत्रे कर्मविशेषः ।  
कः पुनरसौ ?ऽयच्चैनयोः प्रियं स्याऽदि (आप।ध।२-१-७) त्यादि सामयाचारिकेषूपदिष्टः ।  
न चासौ विधिः ।  
  
पार्वणविशेषो यदि स्यात् तस्योपचारः पार्वणेन व्याख्यात इत्येतदसम्जसं स्यात् ।  
अथ स विधिरेवेह कस्मान्नोपदिश्यते?उच्यते- इहोपदेशे प्रकरणाद्विवाहाङ्गत्वं विज्ञायेत ।  
ततश्च शम्यादयो ऽपि विवाहधर्माः स्युः किञ्चि सर्वचरणार्थः तत्रोपदेशः ॥६॥  
  
________________________  
  
  
आप्ग्स्-तात्_८।७:  
यस्मिन्नहनि गृहप्रवेशनादि स्थालीपाकान्तं कर्म करोति तदेतदहरवधित्वेनविजानीयात् तत आरभ्य त्रिरात्रमुभयोरधश्शय्योत्यादिकर्तुम् ।  
  
केचित्-यस्मिन्नक्षत्रे व्वाहे ऽभूत् तस्य न विस्मरेत् ।  
धर्मशास्त्रे ऽश्वोभूते स्थालीपाकःऽ(आप।ध।२-१-१०) इप्युपदिष्टकर्म प्रतिसंवत्सरं कर्तुम् ।  
तस्यचेहोपदिष्टस्य तत्रोपदेशः कथं विवाहाङ्गत्वं शम्याश्च मा भूवन्, सर्वचरणार्थता च कथं स्यादिति ।  
प्रकृतत्वादेव च स्थालीपाकादारभ्य त्रिरात्रमुभयोरधश्शय्येत्यादि भविष्यतीति ।  
तन्न;यथोक्तकर्मान्तरे विधेरेव निरस्तत्वात् ऽपार्वणेनऽ(आप।गृ।७-२-३) इत्यत्र ॥७॥  
  
४७ विवाहे दम्पत्योर्ब्रह्मचर्यविधिः ।  
  
त्रिरात्रमुभयोरधश्शय्या ब्रह्मचर्य क्षारलवणवर्जनं च ॥ आप्ग्स्_८।८ ॥  
  
  
चोम्मेन्तरिएस्:  
  
आप्ग्स्-अना_८।८:  
स्थालीपाकादारभ्यत्रिरात्रमुभयोःदम्पत्योःअधश्शय्यानोपरि खट्वादौ ।  
ब्रह्मचर्य मैथुनवर्जनं,क्षारलवणयोश्च वर्जनम्भोजने ।  
तत्र क्षारलवणवर्जनं स्थालीपाकात् प्रागध्वनि न भवति ।  
ब्रह्मचर्य तु तत्रापि भवति ।  
चतुर्थ्या समावेशनविधानात् इदं तु ब्रह्मचर्य वचनं दार्ढ्यरथम् ।  
यद्यपि सहशयनमुभयोः, तथापि मैथुनवर्जने यत्नः कार्य इति ॥७॥  
  
________________________  
  
  
आप्ग्स्-तात्_८।८:  
उभयोर्दम्पत्योः स्थालीपाकादारभ्य त्रिरात्रमधश्शय्यास्यात्, न तु ख्ट्वादौ ।  
नापि पृथक्शय्या, उभयोरिति ग्रहणात् ।  
  
तथाष्टाङ्गमैथुनवर्जनलक्षणम्ब्रह्मचर्यस्यात् ।  
मैथुनस्याष्टाङ्गत्वमपि बृहस्पतिनोक्तम्--  
  
ऽस्मरणं कीर्तनं केलिः प्रेक्षणं गुह्यभाषणम् ।  
सङ्कल्पो ऽध्यवसायश्च क्रियानिर्वृतिरेव च ॥  
एतन्मैथुनमष्टाङ्गं प्रवदन्ति मनीषिणःऽ; ॥  
इति ।  
  
एतच्च स्थालीपाकात् प्रागप्यध्वनि, ऽशेषं समावेशने जपेत्ऽ(आप।गृ।८-१०) इत्युत्तरत्र क्रमविधानात् ।  
अत एवात्र सूत्रे शय्यैक्यात्  
  
दुर्वारमपि मैथुनमतिप्रयत्नेन वर्जनीयमित्येवमर्थस्तान्निषेधः ।  
तथैवक्षारलवणवर्जनं चस्यात् ।  
  
चकारान्मधुमांसदन्तधावनाञ्जनाभ्यञ्जनानुलेपनस्नग्धारणानां वर्जनमपि ।  
यद्वा ब्रह्मचर्यपदेनैव मध्वादि सप्तकमपि निषिद्धम् ।  
  
चकारस्तूक्तसमुच्चयार्थ एव ।  
सर्वत्र त्रिरात्रमित्येव ॥८॥  
  
४८ स्वपतोः तयोर्मध्ये दण्दनिधानम् ।  
  
तयोश्शय्यामन्तेरण दण्डो गन्धलिप्तो वाससा सूत्रेण वा परिवीतस्तिष्ठति ॥ आप्ग्स्_८।९ ॥  
  
  
चोम्मेन्तरिएस्:  
  
आप्ग्स्-अना_८।९:  
तयोः दम्पत्योःशय्यामनतरेणशयनस्य मध्ये दण्डःक्षीरिवृक्षोद्भवःगन्धेनसुरभिणालिप्तःपुष्पैश्चालङ्कृतःवाससा सूत्रेण वा परिवीतः तिष्ठतिस्थापयितव्यः ।  
अन्योन्यसंस्पर्शो मा भूदिति ॥८॥  
  
________________________  
  
  
आप्ग्स्-तात्_८।९:  
तयोःव्रतस्थयोर्दम्पत्योर्यावत्त्रिरात्रमभिन्ना शय्या तामेवान्तरेणतस्या एव मध्ये, न तु त्रिरात्रादूर्ध्व नानाशय्या- मेकाशय्यां चान्तरेणापीति;तयोरिरि प्रकृतपरामशात् ।  
दण्डो गन्धलिप्तः चन्दनानुलिप्तः ।  
गन्धस्य प्रदर्शनार्थत्वात्पुष्पैरप्यलङ्कृतः ।  
वाससा सूत्रेण वा परिवीतस्तिष्ठतिस्थापयितव्यः ।  
अस्मिंश्च दण्डे गन्धर्वो विश्वावसुर्भावयितव्यः, ऽउदीर्ष्वातो विश्वावसोऽइति मन्त्रलिङ्गात् ।  
अत एवायं दण्डो नैयग्रोध औदुम्बर आश्वत्थः प्लाक्षो वा, ऽएते वै गन्धर्वाप्सरसां गृहाःऽ(तै।सं।३-४-८)  
  
इत्यर्थवादात् ॥९॥  
  
४९ विवाहशेषहोमः, समावेशनं च ।  
  
तं चतुर्थ्यापररात्र उत्तराभ्यामुत्थाप्य प्रक्षाल्य निधायाग्नेरुपसमाधानाद्याज्यभागान्ते ऽन्वारब्धायामुत्तरा आहुतीर्हुत्वा जयादि प्रतिपद्यते परिषेचनान्तं कृत्वापरेणाग्निं प्राचीमुपवेश्य तस्याश्शिरस्याज्यशेषाद्व्याहृतिभिरोङ्कारचतुर्थाभिरानीयोत्तराभ्यां यथालिङ्गं मिथस्समीक्ष्योत्तरयाऽज्यशेषेण हृदयदेशै सम्मृज्योत्तरास्तिस्रो जपित्वा शेषं समावेशने जपेत् ॥ आप्ग्स्_८।१० ॥  
  
  
चोम्मेन्तरिएस्:  
  
आप्ग्स्-अना_८।१०:  
अपररात्रोरात्रेस्तृतीयो भागःउत्तराभ्यामुदीर्ष्वात इत्येताभ्याम् ।  
अत्र प्राप्तस्य निधानस्य विधानं पुनस्तस्मिन् शयने दण्डस्य निधानं मा भूदिति ॥९॥  
  
  
उत्तराःसप्त प्रधानाहुतीर्जुहोति-ऽअग्ने प्रायश्चित्तेऽइत्येवमाद्याः ।  
तत्रादितश्चतुर्षु मन्त्रेषु ऽत्वं देवानां प्रायश्चित्तिऽरित्ययमनुषङ्गः ।  
उत्तरे मन्त्रास्त्रयः ।  
आज्यभाग इत्यन्वारम्भकालोपदेशः ।  
जयादि प्रतिपद्यत इति च तन्निवृत्तिः ॥१०॥  
  
  
तन्त्रशेषं समाप्य ततःतामपरेणाग्निंअग्नेः पश्चात्प्राचीम्प्राङ्मुखींउपवेश्य यो हुयस्याज्यस्य शेषः तस्मादवदाय दर्व्यातस्या वध्वाश्शिरसि व्याहृतिभिरोङ्कारचतुर्थाभिः स्वाहाकारान्ताभिः प्रतिमन्त्रमानयति ।  
  
ततःउत्तराम्यामृग्भ्यांऽअपश्यं त्वेऽत्येताभ्यांयथालिङ्गं मिथःअन्यो ऽन्यं युगपत्समीक्षेत्, पूर्वया वधूः उत्तरया वरः ।  
ततो वर उत्तरयर्चाऽसमञ्जन्त्विऽत्येतया वधूवरयोरुभयोर्हृदयदेशौ समनक्ति तेनैवाज्यशेषेण सकृत् गृहीतेनाज्येन सकृदेव मन्त्रे चोक्त्वा ।  
ततः  
  
उत्तरास्तिस्त्रो जपतिऽप्रजापते तन्वऽमित्याद्याः ।  
ततःशेषमनुवाकशेषं ऽआरोहोरुऽमित्यादिसमावेशनेसमागमनकाले जपेत् ।  
  
समावेशनं च तस्मिन्नेवापररात्रे नियमेन भवति ।  
इदमेव समावेशनं मन्त्रवत् नान्यानि ।  
परिषेचनान्तवचनमानन्तर्यार्थम् ।  
  
परिषेचनान्ते एतदोव कर्म यथा स्यात् ।  
तेन भोजनं प्रागेव भवति ॥११॥  
  
________________________  
  
  
आप्ग्स्-तात्_८।१०:  
चतुर्थ्या अपररात्रे इति विवृत्यार्थपाठः ।  
चतुर्थ्या रात्रेःचतुर्थस्याहोरात्रस्यापररात्रे रात्रेरपरत्र तृतीयभागे तं दण्डंउत्तराभ्यां ऽउदीर्ष्वातऽइत्येताभ्यांउत्थाप्याद्भिः प्रक्षाल्य शयनादन्यत्रनिदायाग्नेरुपसमाधानादितन्त्रं प्रतिपद्यते ।  
आज्यभागान्ते कृते वध्वमन्वारब्धायां उत्तराःऽअग्ने प्रायश्चित्तेऽइत्याद्यास्सप्ताहुतीर्जुहोति ।  
तत्र द्वितीयतृतीययोरपि ऽत्वं देवानांऽइत्याद्यनुषङ्गः ।  
ततो ऽन्वारम्भवर्ज जयादौ प्रणीता मोचनान्ते कृते अपरेणाग्निं वधूम्प्राचीम्प्राङ्मुखीमुपवेश्य हुतशेषादाज्यमादायतस्याश्शिरसि व्याहृतिभिरोङ्कारचतुर्थाभिस्वाहाकारान्ताभिस्सर्वेषामन्ते सकृदानयति ।  
केचित्-प्रतिमन्त्रमिति ।  
  
अथोत्तराभ्यां ऽअपश्यं त्वा मनसाऽइत्येताभ्यांयथालिङ्गं, पूर्वया वधू रुत्तरया वरः,मिथःअन्ययोन्यं युगपत्समीक्ष्य उत्तरया ऽसमञ्जन्तुऽइत्येतयाआज्यशेषेण हृदयदेशौयुगपदङ्गुष्ठविसंरसिनीभ्यां समनक्ति, ऽसमापो हृदयानि नौऽइति द्विवचनलिङ्गात् ।  
अथ उत्तरास्तिस्रः ऽप्रजापते तन्वं मेऽइत्याद्या जपित्वा शेषमनुवाकशेषं ऽआरोहोरुम्ऽइत्यादिकंसमावेशने समावेशनकाले जपेत् ।  
समावेशनं च वध्वा सह मैथुनार्थ शयनम्, ऽऋतुसमावेशनेऽ(आप।गृ।८-१३) इत्युतुलिङ्गात् ।  
एतच्च रागप्राप्तसमावेशनाश्रितं विवाहकर्मार्थ क्रमजपयोर्विदानम्, यथा भोजनपर्यायव्रताश्रितं पयआदिविधानम् ।  
  
केचित्- असत्यपि रागे कर्मार्थमस्मिन् क्रमे समविशनं नियतमेवेति ।  
  
समावेशनान्तरेषु तु अकर्मार्थत्वादेव नायं जपः ।  
बौधायनेन तु विकल्पो ऽभिहितः (बौ।गृ।२-७-१२) इति ।  
अस्मिन्नेव क्रमे यदि दैवादृतुगमनमपि कर्तव्यं स्यात् तदा पूर्व ऽआरोहोरुम्ऽइत्यादिजपः ।  
ततो ऽविष्णुर्योनिम्ऽइत्यादिभिरभिमन्त्रणम् ॥१०॥  
  
  
अन्यो वैनामभिमन्त्रयेत ॥ आप्ग्स्_८।११ ॥  
  
  
चोम्मेन्तरिएस्:  
  
आप्ग्स्-अना_८।११:  
अन्यो वा ब्रह्मणः कश्चित् एनौ जायापती समागमिष्यन्तौ अनुवाकशेषेणाभिमन्त्रयेत ।  
न स्वयं वरो जपेत् ।  
तत्र यत्  
  
वधूवासः प्रागनेन परिधापितं तत् व्रतान्ते विमुच्यान्यत् वासः परिधाय संस्पृशति वधूः ।  
तेन हस्तस्पर्शने दोषदर्शनात् परादेहि शाबल्यमित्येतासु ।  
व्रतचर्यायां तु दण्डेनान्तर्हितत्वादसेस्पर्शः ।  
तद्वासः श्वोभूते परादेहि शावल्यमित्येताभिश्चतसृभिः ऋग्भिस्सूर्याविदे ब्राह्मणाय वरो दद्यात् ।  
यथा वक्ष्यति-ऽवधूवास उत्तराभिरेतद्विदे दद्यात्ऽ(आप।गृ।९-११) इति आश्वलायनेनाप्युक्तं- ऽसूर्याविदे वधूवस्त्रं दद्यात् ।  
अन्नं ब्राह्मणेभ्यःऽ(आश्व।गृ।१-८-१३,१४) इति ॥१२॥  
  
________________________  
  
  
आप्ग्स्-तात्_८।११:  
व्यक्तार्थम् ।  
इदं च ऽअहं गर्भमदधाम्ऽइत्यादि लिङ्गविरोधे ऽपि श्रुतेर्बलीयस्त्वात् ॥११॥  
  
५० रजस्वलायाः स्त्रियाः प्रथमर्तावुपदेशः ।  
  
यदा मलवद्वासाः स्यादथैनां ब्राह्मणप्रतिषिद्धानि कर्माणि संशास्ति ऽयां मलवद्वाससऽ(तै।सं। २।५।१) मित्येतानि ॥ आप्ग्स्_८।१२ ॥  
  
  
चोम्मेन्तरिएस्:  
  
आप्ग्स्-अना_८।१२:  
मलवद्वासाइति रजस्वलाया अभिधानम् ।  
यदेतिवचनं विवाहादूर्ध्वमपिप्राप्यर्थम् ।  
अन्यथा विवाहमध्य एव स्यात्;प्रकरणात् ।  
  
संशासनं च प्रथमर्तौ सकृत् भवति ।  
तदेव सर्वार्थ भवति ।  
यथा ब्रह्मतारिण उपनयने ।  
एनामित्यनुच्यमाने अन्य एनौ संशास्तीत्येवं विज्ञायेत ।  
ऽअन्यो वैनाऽविति प्रकृतत्वात् ।  
ब्राह्मणप्रतिषिद्धानीत्युच्यते लोकपरतिषिद्धान्युपरिशय्यासनादीनि लोकत एव प्रत्येतव्यानीति ज्ञापनार्थम् ।  
कर्माणीति वचनात् कर्मणामेव शब्दान्तरैरवबोधनम्, न ब्राह्मणवाक्येन सम्प्रैषः ।  
ऽएतानीऽतिवचनं ऽयां मलवद्वासऽसमित्यादीनां प्रतिषिद्धानां विहितानां च संशासनं यथा स्यात् ।  
तेन ऽतिस्त्रो रात्रीर्व्रतं चरेदञ्जलिना वा पिबेत्"(तै।सं।२-५-१) इति विहितयोरपि संशासनं भवति ।  
एवञ्च ऽब्राह्मणप्रतिषिद्धानीऽति प्रतिषिद्धग्रहणमुपलक्षणम् ।  
तत्र ऽयां मलवद्वाससऽमिति वाक्ये स्नानात् प्राक् समागमप्रतिषेधः ।  
  
ऽयामरण्यऽइति देशप्रतिषेधः ।  
स्नातायामपि ऽयां पराचीऽमिति पराङ्मुख्या गमनप्रतिषेधः ।  
ऽया स्नातीऽति त्रिरात्रमध्ये स्नानस्य प्रतिषेधः ।  
  
ऽयाभ्यङ्तेऽइत्यभ्यञ्जनस्य ।  
ऽया प्रलिखतऽइति शिरसि प्रलेखनस्य कङ्कतादि ना ।  
ऽयाऽङ्तेऽइति चक्षुषोरञ्जनस्य ।  
ऽया दतःऽइति दन्तधावनस्य ।  
ऽया नखानीऽति नखनिकृन्तनस्य ।  
ऽया कृणत्तीऽति कार्पासादेस्तन्तुकर्मणः ।  
ऽया रज्जुऽमिति रज्जुक्रियायाः ।  
ऽया पर्णेनेऽति पर्णेनाशनस्य ।  
ऽया खर्वेणेऽति खर्वेण पात्रेण ।  
एकदेशविलुप्तं कर्वम् ।  
ऽतिस्रोरात्रीऽरित्येतेषां प्रतिषेधानां कालनियमः ।  
ऽअञ्जलिना वा पिबेऽदित्यादिर्भोजने पात्राविधिः  
________________________  
  
  
आप्ग्स्-तात्_८।१२:  
मलवद्वासाःकालनिर्गतेन शोणितेन मलिनं वासो वसनं यस्यास्सा;रजस्वलेत्यर्थः ।  
रूढशब्दत्वाद्यदृच्छया निर्मलवासा अपि यदेयं रजस्वला स्यात्, तदा पतिरेवैनाम्ब्राह्मणप्रतिषिद्धानि कर्माणि संशास्तिलौकिकभाषया श्क्षयति ।  
कानि तानि ब्राह्मणप्रतिषिद्धानीत्यत आह- ऽयां मलवद्वाससऽ मित्येतानि ।  
ऽयां मलवद्वाससं सम्भवन्तिऽ(तै। सं।२-५-१-६) इत्येतद्ब्राह्मणचोदितानि, तान्येतान्यपि सर्वाणीत्यर्थः ।  
  
अथ तानि सुग्रहार्थ क्रमेणोच्यनते-न स्नानात्पूर्व मैथुनम् ।  
तदेव न स्नानादूर्ध्वमप्यरण्ये ।  
तदेव न स्नातयापि पराङ्मुख्या अनिच्छन्त्या वा ।  
अपूर्णे त्रिरात्रे न स्नानम् ।  
न तैलाभ्यञ्जनम् ।  
न कङ्कतादिना शिरसि लेखनम् ।  
न चक्षुषोरञ्जनम् ।  
न दन्तधावनम् ।  
न नखनिकृन्तनम् ।  
न कार्पासादिना तन्तुकरणम् ।  
न रज्जुक्रिया ।  
इत्येतान्येकादश ।  
  
अथाशनपात्रमञ्जलिरखर्वो वा ।  
खर्वः अल्पः, खण्डो वा दग्धो ऽपि वा ।  
ततो ऽन्यो ऽखर्वः ।  
अत्र चामी मैथुनादिनिषेधा अमैथुनादिसङ्कलप विधयो वेति भाष्ये न विविक्तम् ।  
न्यायतस्तु ऽतिस्त्रो रात्रीर्व्रतं चरेत्ऽ(तै।सं।२-५-१) इति वचनात् ऽनेक्षेतोद्यन्तमस्तंयन्तमादित्यम्ऽइत्यादि प्राजापत्यविधिवत् सङ्कल्पविधय एव ॥१२॥  
  
  
५ ऋतुसमावेशनम् ।  
  
रजसः प्रादुर्भावात् स्त्रातामृतुसमावेशन उत्तराभिरभिमन्त्रयते ॥ आप्ग्स्_८।१३ ॥  
  
चोम्मेन्तरिएस्:  
  
आप्ग्स्-अना_८।१३:  
रजसःलोहिकस्य ।  
ऋतौ यत्समावेशनन्तत्र कर्तव्ये,उत्तराभिरऋग्भिःऽविष्णुर्योनिऽमित्यादिभिः त्रयोदशभिरभिमन्त्रयेत ।  
ऽरजसः प्रादुर्भावे ऽभिमन्त्रणं बवति ।  
न संशासनवत् प्रथम एवर्तौ ।  
ऽस्नाताऽमित्येतत् ब्राह्मणप्रतिषिद्धानां सर्वेषां प्रतिप्रसवार्थम् ।  
स्नाताङ्कृतमङ्गलामित्यर्तः ।  
तेनाञ्जनाभ्यञ्जनान्यपि भवति ॥१४॥  
  
  
इति श्रीहरहरदत्तविरचितायां गृह्यसूत्रवृत्तावनाकुलायामष्टमः खण्डः ॥  
  
________________________  
  
  
आप्ग्स्-तात्_८।१३:  
रजसः शोणितस्य ।  
प्रादिर्भावात्काले निर्गमात्कारणात्, न मालिन्यादेः ।  
स्नातां पूर्णे त्रिरात्रे स्नातां भार्याम् ।  
ऋतुसमावेशनेऋतुकालीनसमावेशनकाले ।  
ऽऋतुश्च स्त्रीणां रात्रयष्षोडश स्मृताःऽ(म।स्मृ।३-४६) इति मनुवचनात् ।  
उत्तराभिः ऽविष्णुर्योनिं कल्पयतुऽइत्यादिभिस्त्रयोदशभिरभिमन्त्रयते ।  
अत्र रजसः प्रादुर्भावात् स्नातामितिवचनाच्चतुर्थऽहनि प्रायत्यार्थमनया स्नातव्यमेव ॥१३॥  
  
  
नवमः खण्डः  
२। ऋतुगमनकालः ।  
  
चतुर्थिप्रभृत्याषोडशीमुत्तरामुत्तरां युग्मां प्रजानिःश्रेयसमृतुगमन इत्युपदिशन्ति ॥ आप्ग्स्_९।१ ॥  
  
  
चोम्मेन्तरिएस्:  
  
आप्ग्स्-अना_९।१:  
षोडशीमितिपञ्चम्यर्थे द्वितीया ।  
आषोडश्या इत्यर्थः ।  
आङ्चाभिविधौ ।  
रजसः प्रादुर्बावादारभ्य चतुर्थीषोड श्यौ गृह्येते, प्रकरणात् ।  
चतुर्थीप्रभृत्याषोडश्याः सर्वा रात्रय ऋतुगमनकालाः ।  
तत्रापिउत्तरामुत्तरां युग्मां रात्रिम्प्रजानिश्श्रेयसंविद्यादिति ।  
ऋतुगमन इति वचनात् वैवाहिके प्रथमगमने सत्यपि ऋतुनिमित्तेनायमुपदेशः प्रवर्तते ।  
चतुर्थ्या अपाररात्रे नियमेन गमनं भवति ।  
तत्र च शेषं समावेशने जपेत् ।  
उत्तराभिरभिमन्त्रयत इति च गमनमन्त्राणां समुच्चयो भवति ।  
तत्र पूर्वमृतुगमनमन्त्राः ।  
पश्चात् समावेशनमन्त्राः ।  
विपरीतमन्ये ॥१॥  
  
________________________  
  
  
आप्ग्स्-तात्_९।१:  
चतुर्थीप्रभृतीति दीर्घेमार्थपाठः ।  
चतुर्थीरात्रिमारभ्याषेडशी;अङ् अबिविधौ, द्वितीया च पञ्चम्यर्थे;आषोडश्या इति यावत् ।  
उत्तरामुत्तरां युग्मांरात्रिं प्रति ऋतुगमने ऋतौ मैथुने कृते,प्रजानिःश्रेयसं,प्रजाः पुत्राः तेषां निश्श्रेयसं आयुरादीप्सितगुणसम्पत्तिर्भवतीत्युपदिशन्तिमन्वादयः ।  
एतदुक्तं भवति-त्रयोदशसु रात्रिषु ऋतुगमने शुक्लाधिक्ये सति पुत्रा जायन्ते ।  
  
उत्तरोत्तरासु च युग्मासु यथाक्रमं तरतमभावेन ते सद्गुणाधिका भवन्ति ॥१॥  
  
  
संस्कारकाण्डे कर्मान्तरव्याख्यानमसङ्गतमपि मन्त्राम्नानक्रमेणैव कार्यमित्युत्तरसूत्रजातं यावत्पटलान्तरमारभ्यते--  
१। धनादिप्राप्त्यर्थ प्रस्थितस्य मध्ये परिक्षवादौ दुर्निमित्ते जाते कर्तव्यो जपः ।  
  
अर्थप्राध्वस्य परिक्षवे परिकासने चाप उपस्पृश्योत्तरे यथालिङ्गं जपेत् ॥ आप्ग्स्_९।२ ॥  
  
  
चोम्मेन्तरिएस्:  
  
आप्ग्स्-अना_९।२:  
अध्वानं प्रस्थितः प्राध्वः ।  
अर्थः प्रयोजनम् ।  
यत्किञ्चित् प्रयोजनमुद्दिश्य यो ऽध्वानं प्रस्थितः, तस्यअर्थप्राध्वस्य ।  
परिक्षवे  
  
परिकासनेवा दुर्निमित्ते प्राप्ते प्रायश्चित्तं अप उपस्पृस्योत्तरे ऋचौ जपेत् ऽअनुहवं परिहवंऽ; इत्येते ।  
परितः क्षवःपरिक्षवःसर्वतः स्थितैर्जनैःकृतक्षवथुः ।  
तथा परिकासनम् ।  
उपस्पर्शनं पाणिना संस्पर्शः, स्नानमाचमनं वा ।  
तत्र यस्मिन् कृते प्रयतो मन्यते तत्र तत् कुर्यात् ।  
यथालिङ्गमित्यनुपपन्नम् ।  
परिक्षवपरिकासलिङ्गभावात् ।  
अथ पूर्वस्यामृचि परिक्षवशब्द एकतोश- विकृतो लिङ्गमित्युच्यते तथाप्युत्तरस्यां परिकासनलिङ्गं नास्त्येव ।  
तस्मादेवं व्याख्येयम्-एतयोर्निमित्तयेरेकस्मिन्नपि सति मन्त्रयोरेतयोर्जपः कार्यः ।  
अन्येषु च मन्त्रलिङ्गप्रतीतेष्वनुहवादिषु दुर्निमित्तेष्विति ।  
तत्र पृष्ठत आह्वानमनुहवः ।  
सर्वत आह्वानम्परिहवः ।  
  
परिवादो ऽभिशंसनम् ।  
परिक्षवौक्तः ।  
दुःस्वप्नःप्रसिद्धः ।  
दुरुदितमल्पायुरित्यादि ।  
अनुहूतं परिहूतमिति शकुनेरशोभना वागुच्यते ।  
अशाकुनंअनिमित्तभूतम् ।  
मृगस्य सृगालादेः ।  
अक्ष्णया सृतम्तिर्य्यग्गमनमपसव्यादि ।  
एतेषामेकस्मिन्नपि निमित्ते द्वयोरपि मन्त्रयोर्जपः कार्यः ।  
परिक्षवपरिकासनयोश्च लिङ्गाभावे ऽपि ।  
परिक्षवशब्दस्तु क्षवधुलिङ्गं न भवति, रूपभेदात् ।  
एकदोशविकारस्तु परिक्षवस्यापि सम्भवति ।  
तन्निमित्ते तु अन्यस्मिन् प्रकरणे एतद्वक्तव्यम् ।  
इह च वचनप्रयोजनं विवाहार्थ गच्छ तो ऽपि एतेषु निम्त्तेषु प्रायश्चित्तमेतत् यथा स्यादिति ।  
प्रकरणान्तरे तु श्रुतानां विवाहादूर्ध्वमेव प्रवृत्तिः ।  
इदं तु अर्थप्राध्वस्येति वचनात् सर्वार्थ च भवति ।  
प्रकरणात् विवाहे ऽपि स्वाध्यायस्थाननियमार्थ च मन्त्रयोरेतयोरिह पाठः ॥२॥  
  
________________________  
  
  
आप्ग्स्-तात्_९।२:  
अर्थःप्रयोजनं, धर्मार्थ तदुपकारकाणि ।  
अर्थमुद्दिश्य यः प्रसिद्धमध्वानं प्रस्थितः सोर्ऽथप्राध्वः, न तु स्नान, ब्रह्मयज्ञोदक यग्यघासादि कमुद्दिश्य समीपदोशं प्रति निर्गतः ।  
तस्यपरिक्षवेक्षवधौ परिकासनेकासे च दुर्निमित्ते जाते अप उपस्पृश्य उपस्पर्शनमाचमनं स्पर्शनमात्रं वा यथातुष्टि कृत्वोत्तरे ऽअनुहवं परिहवम्ऽइत्येते यथालिङ्गेपरिक्षवे पूर्वा, परिकासने चोत्तराञ्जपेत् ।  
  
जपत्वाच्चानयोश्चातुस्स्वर्यमेव ।  
अत्र च यथालिङ्गमित्यनेनैतत् ज्ञापयति-पूर्वया वर्णव्यत्ययोन परिक्षव एव प्रकाश्यः, उत्तरया त्वध्याहृतं परिकासनमेव ।  
यथा चैते ऋचौ क्षवधुकासावेव तात्पर्येण प्रकाशयतः, तथा व्याख्याते भाष्यकारेण ।  
  
केचित्-यथालिङ्गमिति न केवलं परिक्षवे परिकासने चानयोर्जपः अन्येषु च मन्त्रलिङ्गप्रतीतेष्वनुहवादिषु दुर्निमित्तेष्वपीति ॥२॥  
  
२ तत्रैव चित्रियवृक्षादिदर्शने जपः ।  
  
एवमुत्तरैर्यथालिङ्गं चित्रियं वनस्पतिं शकृद्रीति सिग्वातं शकुनिमिति ॥ आप्ग्स्_९।३ ॥  
  
  
चोम्मेन्तरिएस्:  
  
आप्ग्स्-अना_९।३:  
एवमित्यनेन ऽअर्थप्राध्वेऽति च, अप उपस्पृश्येति च, ऽजपेदिऽतिचापेक्ष्यते ।  
एवञ्च यथालिङ्गवचनं विस्पष्टार्थम् ।  
  
चित्रियःप्रसिद्धः तत्रार्तप्राध्वः चित्रियं वृक्षमासाद्याप उपस्पृश्य ऽअग्निरस्त्विऽति एतयर्चानुमन्त्रयते ।  
ऽनयश्सकृत्सदेऽइतिशकृद्रीतिमुपतिष्ठेत ।  
ऽसिगसीऽतिसिग्वातमन्यकृतम् ।  
आत्मसंस्पृष्टो वाससा कृतो वातः सिग्वातः ।  
सिगसि नासीति दीर्घान्ते प्राप्ते छान्दसो ह्रस्वः ।  
  
शकुनिं शुभां वाच मनुमन्त्रयेत उद्गातेव शकुनेऽऽकत्येतयर्चा अशुभवचने तु प्रागुक्तो जपः ।  
केचिदिदमपि तत्रैवेच्छन्ति ॥३॥  
  
________________________  
  
  
आप्ग्स्-तात्_९।३:  
एवमित्यनेन अर्थप्राध्वोऽप उपस्पृश्येत्याकृष्यते ।  
इहोत्तरैरिति करमविभक्तिदर्शनाद्वनस्पत्यादीनि यथालिङ्गमभिमन्त्रयते ।  
न तु पूर्ववज्जपेत् ।  
चित्रियंलोकप्रसिद्धम्,चयनमूलं वा ।  
वनल्पतिं पुष्पैर्विना फलवन्तम् ।  
अस्य प्रदर्शनार्थत्वात्  
  
वृक्षमप्येवाविधं ऽआरात्ते अग्निःऽइत्येतयाभिमन्त्रयते ।  
ऽनमश्शकृत्सदेऽइतिसकृद्रीतिंसकृत्सन्ततिम् ।  
ऽसिगसिनसिऽइति सिग्वातम् ।  
  
सिचो वस्त्रस्य वातस्सिग्वातः ।  
स चान्यकृतः स्वदेहसंस्पृष्टश्चोदमङ्गलः ।  
ऽउद्गातेव शकुनेऽइत्येतयाशकुनिमशोभन वाचम्,ऽप्रति नस्सुमना भवऽइति मन्त्रलिङ्गात् ॥  
  
  
केचित्-शुभवाचं, अशुभदर्शने तु पूर्वसूत्रेणोक्तो जप इति ॥३॥  
  
३ दम्पत्योः परस्परं प्रीतिजनकं कर्म ।  
  
उभयोर्हृदयसंसर्गे ऽप्सुस्त्रिरात्रावरं ब्रह्मचर्य चरित्वा स्थालीपाकं श्रपयित्वाग्नेरुपसमाधानाद्याज्यभागान्ते ऽन्वारब्धायां स्थालीपाकादुत्तरा आहुतीर्हुत्वा जयादि प्रतिपद्यते परिषेचनान्तं कृत्वा तेन सर्पिष्मता युग्मान् द्व्यवरान् ब्राह्मणान् भोजयित्वा सिद्विं वाचयीत ॥ आप्ग्स्_९।४ ॥  
  
  
चोम्मेन्तरिएस्:  
  
आप्ग्स्-अना_९।४:  
यदि वरस्य मनो वर्ध्वा न तुष्येत् अथ तस्सिद्धिकामेन वध्वाः पित्रादिना तपोयुक्तेनेदं कर्म कर्तव्यमज्ञातं वरस्य ।  
  
वशीकरणार्थत्वात् ।  
औपासने च कर्तव्यम् ।  
तदुक्तं पुरस्तात् ब्रह्मचर्यविधानस्य दृष्टार्थत्वात् यावता तपसार्थसिद्धिं मन्यते तावत् कर्तव्यम् ।  
पुनर्वस्वोश्चेदं कर्म भवति ।  
ऽश्वस्तित्येणऽ(आप।गृ।९-५) इति वचनात् ।  
किं पुनस्तत् कर्म?स्थालीपाकः,पाठार्चनं च ।  
सर्व कर्म पार्वणवत् ।  
विवाहप्रकरणे तूपदेशात् सकृत् पात्रप्रयोगः शम्याश्च ।  
कालस्य चानियमः ।  
विवाहप्रकरणे चास्यास्समाप्तिः तच्छेषभूतस्य वासोदानस्योपरिष्टादुपदेशादवगन्तव्या ।  
एवमर्थमेव च तस्योपरिष्टादुपदेशः ॥४॥  
  
  
सप्त प्रधानाहुतयः प्रातरग्निमित्येवमाद्याः ।  
ततः स्विष्टकृत्, ततो जयादि ॥५॥  
  
  
पार्वणातिदेशात् एकस्यैव ब्राह्मणस्य भोजने प्राप्ते बहुत्वं विधीयते ।  
तेन स्थालीपाको महान् कर्तव्यः ।  
सर्पिष्मद्वचनं नियमार्थ परिषेचनादूर्ध्व पार्वणधर्माणां सर्पिष्मत्वमेव भवतीति ।  
तेन ऽपूर्णपात्रस्तु दक्षिणेत्येकंऽइत्येतन्न भवतति ।  
सिद्धिं वाचयीततैर्भुक्तवद्भिः सङ्कल्पसिद्धिरस्तित्वति वाचनम् ।  
परिषेचनान्तवचनं कर्तृनियमार्थम् ।  
कथम्?यो होमस्य कर्ता स एव व्राह्मणभोजनं सिद्धिवाचनं च कुर्यादिति तेन यदुत्तरं कर्म परिकिरणादि तस्य वधूः कर्त्रीति ॥६॥  
  
________________________  
  
  
आप्ग्स्-तात्_९।४:  
उभयोर्जायापत्योः ऽत्रिरात्रमुभयोरधश्शय्याऽइत्यधिकारात्, इह अन्वारब्धायामिति स्त्रीलिङ्गनिर्देशाच्च ।  
हृदयसंसर्ग मनसोस्सम्प्रीतिमीप्सुः वध्वा हितैषी पितृभ्रात्रादिरपापो ऽपि त्रिरात्रादनूनं यावन्मनस्तोषम्ब्रह्मचर्य चरित्वातस्यौपासन एव स्थालीपाकश्रपणाद्यग्निमुखान्तं कृत्वा तस्यामन्वारब्धायां स्थालीपाकादवदायऽप्रातरग्निम्ऽइत्यादिभिस्सप्तभिर्मन्त्रैः प्रत्यृचं प्रधानाहुतीर्हुत्वा जयादि प्रतिपद्यते ।  
तदनन्तरं स्विष्टकृदादि तन्त्रशेषं पार्वणवत् समाप्य,तेनहुतशेषेणसर्पिष्मता युग्मान् द्व्यवरान्द्वाववरौ सङ्ख्यातो येषां तान्ब्राह्मणान्यथालाभम्भोजयित्वातैरेव भुक्तवद्भिः कर्मफलसिद्धिरस्त्वितिसिद्धिं वाचयीत ।  
तेन सर्पिष्मतेति च पार्वणसिद्धानुवादो युगिमानिति विधातुम् ॥४॥  
  
४ पतिवश्यकरं कर्म (पाठाख्यायाः ओषध्याः यवैः प्रकिरणम्, तां स्वहस्तयोराबध्य ताभ्यां पत्युस्समालिङ्गनं च)  
  
श्वस्तिष्येणेति त्रिस्सप्तैर्यवैः पाठां परिकिरति"यदि वारुण्यसि वरुणात्त्वा निष्क्रीणामि यदि सौम्यसि सोमात्त्वा निष्क्रीणामि"इति ॥ आप्ग्स्_९।५ ॥  
  
  
चोम्मेन्तरिएस्:  
  
आप्ग्स्-अना_९।५:  
श्वोयत् करणीयं कर्मतत्तिष्येण नक्षत्रेणसम्पाद्यत इति कृत्वा पूर्वेद्युस्सिद्धिवाचनान्ते कर्मणि कृते पित्रादिना ऋत्विजा यजमानभूता वधूः यत्र प्रदेशे पाठा तिष्ठति तत्र गत्वा ताम्पाठां त्रिस्सप्तैःएकविंशत्यायवैः परिकिरति ऽवारुण्यसीऽत्येताभ्याम् ।  
  
त्रिस्सप्तैरिति छान्दसो निर्देशः पाठा ओषधिविशेषः ।  
आथर्विणिकास्तु पाशेत्यधीयते ॥७॥  
  
________________________  
  
  
आप्ग्स्-तात्_९।५:  
पाठोत्थापनादि भर्तृपरिग्रहणान्तं कर्म श्वोभूते परिद्युस्तिष्यो भवतीति कृत्वा पूर्वेद्युःश्वस्तिष्यःपुनर्वसू इत्यर्थः ।  
तस्मिन् नक्षत्रे पित्रादिना सिद्धिवाचनान्ते कर्मणि कृते, अनन्तरं वधूर्यत्र भूमौ पाठास्ति तत्र गत्वा ताम्पाठां त्रिस्सप्तैःएकविंशत्या यवैः ऽयदि वारुण्यसिऽ; इत्येताभ्याम्परिकिरतिपरितो वपति ।  
त्रिस्सप्तैरिति छान्दसं रूपम् ॥५॥  
  
  
श्वोभूते उत्तरयोत्थाप्योत्तराभिस्तिसृभिरभिमन्त्र्योत्तरया प्रतिच्छन्नां हस्तयोराबध्य शय्याकाले बाहुभ्यां भर्तारं परिगृह्णीयादुपधानलिङ्गया ॥ आप्ग्स्_९।६ ॥  
  
  
चोम्मेन्तरिएस्:  
  
आप्ग्स्-अना_९।६:  
कृत्वा परिकिरणमुपोष्य ततःश्वोबूतेतां पाठां इत्थापयति खनित्रेण खात्वोत्खिदतिउत्तरयर्चा "इमां खनीमी"त्येतयी ।  
  
ततस्तामुत्तराभिः स्तिसृभिः ऋग्भिः अभिम्नत्रयेत ऽउत्तानपर्णे ऽइत्येताभिः ।  
तस्या मूलं द्वेधा प्रच्छिद्य हस्तयोरावध्नाति उत्तरयर्चाऽअहमस्मीऽत्येतया ।  
प्रतिच्छन्नां यथा भर्ता न पश्यति तथेत्यर्थः ।  
उभयत्र मन्त्रस्यावृत्तिः आबध्य ततो रात्रौ शय्याकाले भर्तारं परिगृह्णीयात् ।  
उपधानलिङ्गयाऋचा ऽउपते ऽधाऽमित्येतया उत्तरयेति वक्तव्ये उपधानलिङ्गयेति वचनं परिग्रहे विशेषविधानार्थम् ।  
यथा मूलयोः  
  
अन्यतरदधस्तादुपधानं भवति इतरच्चोपरिष्टादपिधानं तथा परिग्रहः कर्तव्यः ॥८॥  
  
________________________  
  
  
आप्ग्स्-तात्_९।६:  
परेद्युर्वधूरेव तां पाठां ऽइमां खनामिऽइत्येतया खमित्रेणोत्खाय ऽउत्तानपर्णेऽइत्यादिभिस्तिसृभिरभिमन्त्र्यतस्याः मूलं द्विधा छित्वा  
  
उपायेन भर्तुरदृश्ये कृत्वा ऽअहमस्मि सहमानाऽइत्येतयाभ्यस्तया स्वहस्तयोराबध्य रात्रौ शय्याकाले ऽउपते ऽधाम्ऽइत्युपधानलिङ्गया बाहुभ्यां भर्तारं परिगृह्णीयात् ।  
उपधानलिङ्गयेति ज्ञापनं च कर्माङ्गम् ॥  
  
  
केचित्-आबध्य पाठामूलयोर्हस्तयोरुपधानमेको ऽन्यश्चापिधानं यथा स्यात् तथा परिगृह्णीयादिति ॥६॥  
  
  
वश्यो भवति ॥ आप्ग्स्_९।७ ॥  
  
  
चोम्मेन्तरिएस्:  
  
आप्ग्स्-अना_९।७:  
यदि भार्या भर्तरि न रमते तदा नैवैतत्कर्म भवतीति प्रदर्शनार्थमिदंवश्यः पतिर्भवति भार्यायाः न भार्या भर्तुरिति ॥९॥  
  
इदं स्पष्टम् (तासर्थदर्शनम् ) वश्य इति पुल्लिङ्गनिर्देशात् वधूरिह यजमाना ॥७॥  
  
  
अस्य अधिकारान्तरसंयोगमाह--  
५ सपत्नीबाधनं कर्म ।  
  
सपत्नीबाधनं च  ॥ आप्ग्स्_९।८ ॥  
  
  
चोम्मेन्तरिएस्:  
  
आप्ग्स्-अना_९।८:  
न केवलमुभयोर्हृदयसंसर्गसाधनमेवैतत्कर्म, किं तर्हि?सपत्नीबाधनच्चसपत्न्यप्यनेन बाधितुं शक्येत्यर्थः ।  
अस्मिन्नपि पक्षे  
  
औपासन एवाग्निः यो ऽस्या विवाहेन सम्पादितः या सप्तनीं बाधते ।  
विवाहभेदाध्द्यग्निस्संसृज्यते ।  
तथा च राजसूय इत्युक्तं-"तस्या औपासने प्रतिनिहितम्"(आप।श्रौ।१८-१६-१४) इति ।  
तथा-अग्निसंसर्गो बौधायनीये ऽभिहितः संसर्गादूर्ध्वमपि तस्मिन्नेव भवति ।  
यथा बाध्यमाना सपत्नी न जानाति ।  
केचित् पूर्वस्मिन्नेवाग्नौ द्वितीयं विवाहमिच्छन्ति ।  
तेषामपि तस्मिन्नेव कर्म ॥१०॥  
  
________________________  
  
  
आप्ग्स्-तात्_९।८:  
सपत्नी बाध्यते येन तत्सपत्नीबाधनम् ।  
एतत्कर्म सपत्नीबाधनमपि भवति ।  
अधिकारान्तरं च युक्तम्;य एकया संसृष्टहृदयो ऽप्यन्यां तत्सपत्नीं भार्या तदधीनधर्मादावपि लोभान्न बाधते सो ऽपि कथं नु नाम तदधीनधर्मा द्युपेक्षयापि तां बाधेतैवेत्येवमर्थत्वादस्य कर्मणः ॥८॥  
  
  
अथान्यदपि सपत्नीबाधनमाह-  
६ क्षयरोगग्रस्तायां भार्यादौ तन्निवृत्तिकरं कर्म ।  
  
एतेनैव कामेनोत्तरेणानुवाकेन सदाऽदित्यमुपतिष्ठते ॥ आप्ग्स्_९।९ ॥  
  
  
चोम्मेन्तरिएस्:  
  
आप्ग्स्-अना_९।९:  
एतेनैवसपत्नीबाधनेनकामेन उत्तरेणानुवाकेन"उदसौ सूर्यो अगात्"इत्यनेनसदाअहरहःआदित्यमुपतिष्ठते ।  
  
सदार्थकएवकारः पौनर्वाचनिकः ॥११॥  
  
________________________  
  
  
आप्ग्स्-तात्_९।९:  
एतास्मिन्नेव कामे वधूः ऽउदसौ सूर्यो अगात्ऽइत्यनुवाकेन प्राग्भोजनादहरहरादित्यमुपतिष्ठते ।  
सदेति वचनं च सिद्धे ऽपि सपत्नीबाधनकामे कर्मान्तरं वेति ॥९॥  
  
  
यक्ष्मगृहीतामन्यां वा ब्रह्मचर्ययुक्तः पुष्करसंवर्तमूलैरुत्तरैर्यथालिङ्गमङ्गानि सम्मृश्य प्रतीचीनं निरस्येत् ॥ आप्ग्स्_९।१० ॥  
  
  
चोम्मेन्तरिएस्:  
  
आप्ग्स्-अना_९।१०:  
यक्ष्माराजयक्ष्माक्षयरोगः ।  
तेन गृहीताम्भार्या अन्यां वा स्वां स्त्रियं मातृप्रभृतिं ज्ञात्वा भैषज्यमिदं कर्तव्यम् ।  
किं तत्?  
  
उत्यते-ब्रह्मचर्येण युक्तःपुष्करस्य संवर्तमूलैःपरिमण्डलाकारैः मूलैः ।  
संवर्तमूलैश्चेत्यन्ये ।  
संवर्तिका नवदलमिति नैघण्टुकाः ।  
  
उत्तरैर्मन्त्रैः"अक्षीभ्यां ते नासिकाभ्यां"इत्यादिभिः ।  
यथालिङ्गन्तस्या अक्ष्यादीन्यङ्गानि समृश्यप्रतीचीनंयथा तथानिरस्येत् ।  
  
यथालिङ्गवचनात् प्रतिमन्त्रं सम्मर्शनं निरसनं च ।  
एकैकेन मूलेन सम्मर्खनम्,बहुवचनस्य सर्वापेक्षत्वात् ।  
आन्त्रादीनामन्तर्गतत्वात्  
  
बहिस्तत्प्रदेशे सम्मार्जनम् ॥१२॥  
  
________________________  
  
  
आप्ग्स्-तात्_९।१०:  
राज्यक्ष्मणा गृहीतां, अन्यां वा राजयक्ष्मणो ऽन्यैः कुष्ठादिभिर्गृहीतां वा वधूं तद्धितैषी उक्तलक्षणब्रह्मचर्ययुक्तःपुष्करस्यपद्मस्य संवर्तिकाभिर्दलैर्मूलैश्च ऽअक्षीब्यां तेऽइत्याद्यृग्रूपैष्षड्भिर्मन्त्रैःयथालिङ्गम्मन्त्रलिङ्गप्रतिपन्नानि भाष्ये व्याख्यातान्यक्ष्यादीन्यङ्गानिसम्मृश्य प्रतिमन्त्रं तानिप्रतीचीनं निरस्येत् ।  
एतेन भैषज्येनागदा स्यादिति तात्पर्यम् ॥  
  
  
केचित् यक्ष्मगृहीतां भार्या अन्यां वा मात्रादिं पुष्करस्य संवर्तैः परिमण्डलाकारैः मूलैरिति ॥१०॥  
  
७ वधूवाससो दानम् ।  
  
वधूवास उत्तराभिरेतद्विदे दद्यात् ॥ आप्ग्स्_९।११ ॥  
  
  
चोम्मेन्तरिएस्:  
  
आप्ग्स्-अना_९।११:  
विवाहकाले यत्वासःपरिधापितं, ततेतद्विदेब्राह्मणाय दद्यात्, यो ऽस्मिन् प्रश्ने पठितान् मन्त्रान् सार्थान् वेद तस्मै ।  
  
केचित्-भैषज्यशेषमिदं मन्यन्ते ।  
आनन्तर्यात् ।  
तेषां वधूवास इति विशेषणमन्यस्याः स्त्रियाः यक्ष्मगृहीतायाः वाससो दाननिवृत्त्यर्थम् ।  
  
एतद्विद इति च भैषज्यकर्मकृत इत्यर्थः मन्त्रेषु तु परादेहि इत्यादिषु विवाहकाले परिहितस्य वधूवाससः स्पर्शनिन्दा ।  
सूर्याविदे ब्राह्मणाय तद्दानं च दृश्यते ।  
कल्पान्तरे च तद्व्यक्तम् -"चरितव्रतः सूर्याविदे वधूवस्त्रं दद्यात्"(आश्व।गृ। १।८।१३) इति ।  
तस्मात् भैषज्यशेषत्वमनुपपन्नम् ।  
यत्पुनरुक्तं आनन्तर्यादिति, तत्र कारणमुक्तमेव ।  
कथम्?एवमन्तं विवाहप्रकरणं स्यादिति ॥१३॥  
  
________________________  
  
  
आप्ग्स्-तात्_९।११:  
यस्यावध्वाइदं भैषज्यं क्रियते तस्यावासः ।  
एतद्विदेएतत्कर्म समन्त्रार्थ यो वेत्ति तस्मै ऽपरा देहिऽइत्यादिभिश्चत भ्र्द तसृभिर्दद्यात् ।  
  
केचित्-विवाहकाले वध्वा यदाच्छादितं वासस्तद्रिमुच्यासंस्पृशन्नेव पञ्चम्यां ऽपरा देहिऽइत्यादिभिश्चरितव्रतायएतद्विदेसूर्याविदे, य एतान् मन्त्रान् सार्थान् वेद तस्मै दद्यात् ।  
असंस्पर्शस्च ऽक्रूरमेतत् कटुकमेतत्ऽइति लिह्घात् ।  
अस्य च समावेशनानन्तरमुपदेष्ट व्यस्य इहोपदेशो हृदयसंसर्गार्थे कर्मणि शम्याज्ञापनार्थमिति ।  
नेदं युक्तम्, सन्निहितकर्मपरित्यागेन वासोदानस्य अतिव्यवहितविवाह अर्थज्ञानानुदयात्, अस्मदीयानामाचाराभावाच्च ॥११॥  
  
  
इन्थं सुदर्शनार्येण साहसैकप्लवाश्रयात् ।  
  
कृच्छ्रात्तीर्णो ऽतिगूढार्थस्तृतीयपटलोदधिः ॥१॥  
  
  
अत्रानुक्तं दुरुक्तं वा मतेर्मान्द्याच्छ्रुतस्य वा ।  
  
सन्मार्ग प्रवणत्वेन तत् क्षमध्वं विपश्चितः ॥२॥  
  
  
इति श्रीसुदर्शनाचार्यकृते गृह्यतात्पर्यदर्शने नवमः खण्डः ॥  
तृतीयश्च पटलः समाप्तः ॥  
  
  
====================================================================================  
  
  
अथ चतुर्थः पटलः  
  
अथ दशमः खण्डः ।  
  
६ उपनयनप्रकरणम् -  
१ उपनयनस्य कालः ।  
  
उपनयनं व्याख्यास्यामः ॥ आप्ग्स्_१०।१ ॥  
  
  
चोम्मेन्तरिएस्:  
  
आप्ग्स्-अना_१०।१:  
येन आचार्यकुसमुपनीयते कुमारःतदुपनयनं नाम कर्म श्रौतः पुरुषसंस्कारः ।  
ऽगर्भाषटमेषु ब्राह्मणमुपनयीतऽइति वक्ष्यमाणेनैवोपनयनाधिकारे सिद्धे प्रतिज्ञाकरणं प्राधान्यख्यापनार्थम् ।  
यथा"अग्न्याधेयं व्याख्यास्याम"(आप।श्रौ।५।१।१) इत्यादौ ।  
  
कथं पुनरुपनयनस्य प्राधान्यम्?यस्मादनुपनीतस्य श्रौतस्मार्तेषु सर्वेषु कर्मस्वनधिकारः ।  
उपनयने तु गर्भाधानदिभिरसंस्कृतस्यानन्धिकारः ।  
यत्र ब्रह्मचारिधर्माः सामयाचारिकेषु तत्रैवोपनयने ऽप्युच्यमाने सर्वचरणार्थता स्यात् ।  
इष्यते चास्मदीयानामेवायं कल्पः ।  
  
तस्मादत्रोपदेशः ॥१॥  
  
________________________  
  
  
आप्ग्स्-तात्_१०।१:  
उपनयनमिति कर्मनामधेयम् ।  
कुमारस्याचार्यसमीपनयनमस्मिन् कर्मणीति, पङ्कजादिवत् ।  
विर्विस्तरार्थः ।  
आङ्ब लव- दर्थः ।  
  
चक्षिङो ऽत्र व्यक्तवागर्थस्य ख्याञादेशात्व्याख्यास्यामैति रूपम् ।  
तथा चायमर्थः- उपनयनाख्यं कर्म वैकल्पिककल्पोक्त्या विस्तृतं बलवत्प्रमाणोपपन्नं असाधारणैश्शब्दैर्वक्ष्याम इति ।  
इयं च प्रतिज्ञा श्रोतृजनमनो ऽवधारणार्था ।  
  
केचित्-दैवादेर्विघ्नात् पूर्वैर्निषेकादिभिरसंस्कृतस्याप्युपनयनं भवत्येव ।  
न तूपनयनासंस्कृतस्य उत्तराणि श्रौतस्मार्तानीत्येवमुपनयनप्राधान्यज्ञापनार्था प्रतिज्ञा ।  
किञ्चि गृह्योपदिष्टकर्मसु गृहस्थस्यैवाधिकारो न ब्रह्मतारिण इत्येवंरूपं विशेषं ज्ञापयितुमप्रतिज्ञं विवाहमुपदिश्य उपनयनकल्पोपदेशः सप्रतिज्ञः क्रियते ।  
अस्य च कल्पस्य धर्मशास्त्रे ऽउपनयनं विद्यार्तस्यऽ(आप।ध।१-१-९) इत्य त्रानुपदेशः सर्वचरणार्थतां निवर्तयितुमिति ॥१॥  
  
  
गर्भाष्टमेषु ब्राह्मणमुपनयीत ॥ आप्ग्स्_१०।२ ॥  
  
  
चोम्मेन्तरिएस्:  
  
आप्ग्स्-अना_१०।२:  
यस्मिन् वर्षे गर्भो भूत्वा शेते तद्वर्ष गर्भशब्देनोच्यते तदष्टमं येषां तानीमानिगर्भाष्टमानिवर्षाणि ।  
बहुवचनं सौरादिभेदेन वर्षाणं भिन्नत्वात् ।  
अपर आह-जन्मप्रभृति सप्तानां वर्षाणां गर्भमष्टमं भवति ।  
तेन सप्तस्वपि वर्षेषूपनयनं चोद्यते ।  
तत्र चतुर्षु वर्षेष्वयोग्यत्वात्  
  
चौलादिसंस्कारान्तरविरोधाच्च पञ्चमादिषु त्रिषुपनयनमिति ।  
अत्र षष्ठसप्तमयोः काम्यमुपनयनष्टमे नित्यमित्ययं विसेषो न स्यात् ।  
सर्वत्र नित्यमेव स्यात् ।  
किञ्च पञ्चमे षष्ठे वा वर्षे वर्तमाने कथं गर्भवर्षमष्टमं भवति ।  
नह्यसत्यपूरणीयेषु पूरणत्वमुपपद्यते ।  
तस्मात् सप्तमे वर्तमान एव गर्भवर्षमष्टमं भवति ।  
तस्मादविवक्षितं बहुवचनम् ।  
पूर्वोक्तो वा निर्वाहः ।  
काम्यं तूपनयनं विध्यन्तरलभ्यम् ।  
उपनयीतेति पाठः श्रुत्यनुसारेण शब्विकरणस्तु धातुः ।  
राजन्यवैश्ययोः विशेषोपदेशा देव गर्भाष्टमविधेः ब्राह्मणविषयत्वे सिद्धे ब्राह्मणविधिः श्रुत्यनुवाद एव ।  
पुनरुपनयीतेत्यनुच्यमाने पूर्वमुपनयनग्रहणमधिकारार्थमेव स्यात्, तमर्थ न साझयेत् यस्तत्र साध्यः ॥२॥  
  
________________________  
  
  
आप्ग्स्-तात्_१०।२:  
गर्भाष्टमेषुवर्षेष्विति शेषः ।  
ऽगर्भादिस्सङ्ख्या वर्षाणाम्ऽ(गौ।ध।२-७) इति गौतमवचनात् ।  
गर्भशब्देन यस्मिन् गर्भो वर्धेते, तल्लक्ष्यते ।  
तदष्टमं येषां जन्मादीनां सप्तानां तानि गर्भाष्टमानि वर्षाणि ।  
तेषुब्राह्मणमुपनयीत ।  
एवं यद्यति जन्मादिसप्तस्वप्युपनयनं प्राप्तं,तथापि जन्मादिषु त्रिषु चौलान्तैः गर्भसंस्कारैरवरुद्धत्वान्न क्रियते ।  
चतुर्थे ऽपि नैव;कुमारस्य व्रतीचरणा सामर्थ्यात्  
  
अतो ऽत्रोपादेयगता बहुत्वसङ्ख्या कपिञ्जलन्यायेन गर्भादारभ्य षष्ठसप्तमाष्टमेषु त्रिष्वेवावतिष्ठते, सामर्थ्यात् प्रयोगभेदेन ।  
  
ननूत्तरत्र ऽराजन्यंऽऽवैश्यऽमिति विशेषोपादानादेव गर्भाष्टमविधिर्ब्रअह्मण स्यैवेत्यर्थसिद्धत्वात् ब्राह्मणमिति न वक्तव्यम् ।  
तथोपनयनं व्याख्यास्याम इति मकृतत्वादुपनयीतेत्यपि ।  
मैवम्;उपनयनं श्रौतमिति ज्ञापयितुम् ।  
ऽअष्टवर्ष ब्राह्मणमुपनयीतऽइत्येत च्छ्रुत्यनुकारित्वात् ।  
  
केचित्-गर्भाष्टम एव वर्षे, न तु षष्ठसप्तमयोः तयोर्र्गभाष्टमत्वाभावादिति ।  
तन्न;बहुवचनानर्थक्यात् ॥२॥  
  
  
गर्भैकादशेषु राजन्यं गर्भद्वादशेषु वैश्यम् ॥ आप्ग्स्_१०।३ ॥  
  
  
वसन्तो ग्रीष्मश्शरदित्यृतवो वर्णानुपूर्व्येण ॥ आप्ग्स्_१०।४ ॥  
  
  
चोम्मेन्तरिएस्:  
  
आप्ग्स्-अना_१०।४:  
उदगयने वसन्तनियमः ब्राह्मणस्य ।  
क्षत्रियस्यापवादो नियमो वा ।  
वैश्यापवादः पूर्वपक्षादयस्तु स्थिता एव ।  
वर्षाण्यृतनश्च विधीयन्ते इह सामयाचारिकेषु च ।  
तत्र सामयाचारिकेषु विधानं सर्वचरणार्थम् ।  
इह विधानं वर्णनियमार्थम् ।  
शास्त्रान्तरदृष्टानां कालान्तराणामिहप्रवृत्तिर्मा भूदित्येवं ब्रुवन्नेतत् ज्ञापयति-चौलादिषु शास्त्रान्तरदृष्टो ऽपि कालः पक्षे भवतीति ॥३॥  
  
________________________  
  
  
आप्ग्स्-तात्_१०।४:  
उभयत्रापि कपिञ्जलन्यायेन बहुवचनस्य त्रित्वमेवार्थः ॥३॥  
  
  
ऋतवो वसन्तादयस्त्रयो ब्राह्मणादिवर्णक्रमेणोपनयनस्य काला भवन्ति ।  
अयं चर्तुविधिस्सामानायाविधिप्राप्तोदगयनस्य यथार्ह नियमापवादार्थः ।  
पूर्वपक्षादिस्तु भवत्येव ।  
धर्मशास्त्रे तु ऽवसन्ते ब्राह्मणम्ऽ(आप।घ।१-१-१९) इत्यादिः ऽशिशिरे च वा सर्वान्ऽइति भरद्वाजगृह्योक्तशिशिरप्रतिषेधार्थः ।  
ऽगर्भाष्टमेषु ब्राह्मणम्ऽइत्यादिस्तु ऽअथ काम्यानिऽ(आप।ध।१-१-२०) इत्यादि विधातुमनुवादः ॥४॥  
  
२ उपनयने दिग्वपनम् ।  
  
ब्राह्मणान्भोजयित्वाऽशिषो वाचयित्वा कुमारं भोजयित्वानुवाकस्य प्रथमेन यजुषापः संसृज्योष्णाश्शीतास्वानीयोत्तरया शिर उनत्ति ॥ आप्ग्स्_१०।५ ॥  
  
  
चोम्मेन्तरिएस्:  
  
आप्ग्स्-अना_१०।५:  
अथोपनयनविधिः-पूर्वेद्युर्नान्दीश्राद्धम् ।  
ततः श्वोभूते ब्राह्मणान् भोजयित्वा तैराशिषो वाचयति-पिण्याहं स्वस्यृद्धं इति ।  
ततः कुमारं भोजयेत् ।  
एवमन्तं पित्रादेः कर्म ।  
अथाचार्यः उष्णाश्शीताश्चापः संसृजति ।  
अनुवाकस्योत्तरस्यप्रथमेन यजुषा ऽउष्णेनवायऽ; वित्येतेन ।  
संसृजंश्चोष्णाश्शीतास्वानयति, न शीता उष्णासु ।  
ततस्ताभिरद्भिः कुमारस्यशिर उनत्तिक्लेदयति-उत्तरयर्चाऽआप उन्दन्त्विऽत्येतया ।  
उत्तरेण यजुषेत्येव सिद्धे अनुवाकस्य प्रथमेन यजुषेत्युक्तं सञ्ज्ञाकरणार्थम् ।  
तेन उष्णेन वायवुदकेनेत्येष इत्यत्रानुवाकस्य ग्रहणं भवति ।  
अन्यथा संशयः स्यात्- अनुवाको मन्त्रा वेति ।  
उष्णाश्शीतास्वानीयेत्येव सिद्धे संसृज्येतिवचनं सर्वार्थत्वप्रदर्शनार्थम् ।  
अत्मनश्च नापितस्य च या उन्दनार्थास्ताः संसृजति तच्चान्येषां व्यक्तम्-नापितं शिष्यात्-शीतो ष्णाभिरह्भिरबर्थ कुर्वाणो ऽक्षण्वन् कुशलीकुर्विति ॥  
(आश्व।गृ।१-१७-१६) ॥४॥  
  
________________________  
  
  
आप्ग्स्-तात्_१०।५:  
ब्राह्मणान् भोजयित्वेत्यनेन यच्छ्राद्धं धर्मशास्त्रे ऽशुचीन् मन्त्रवतस्सर्वकृत्येषु भोजयेत्ऽ(आप।ध।२-१५-११) इति विहितं, यदेव नान्दीश्राद्धमभ्युदयश्राद्धमिति प्रसिद्धं, तदेवोच्यते ।  
तच्च स्मृत्यन्तरप्रसिद्धविधिना कर्तव्यम् ।  
तस्य त्विह पुनः पाठः पाठक्रमेणानुष्ठानार्थः ।  
  
अन्यथा पदार्थानां बद्धक्रमत्वाद्विवाहादिष्विवान्त एव स्यात् ।  
अशीर्वचने ऽपि धर्मशास्त्रविहिते ऽयमेव न्यायः  
  
आशीर्वचनविधिश्च भाष्योक्तः ।  
  
केचित्-पूर्वेद्युर्नान्दीश्राद्धम्, आचारात् स्मृत्यन्तराच्च ।  
श्वोभूते च ब्राह्मणानां भोजनं, भुक्तवद्भिरेवाशिषां वाचनार्थम् ।  
सर्वकर्मणां चान्ते ऽशुचीत् मन्त्रवतस्सर्वकृत्येषु भोजयेत्ऽइति वचनादिति ।  
  
अत्र च कुमारस्य स्नवभोजनात्प्राक् ऽयज्ञोपवीतं परमं पवित्रम्ऽइत्यादिमन्त्रेण यज्ञोपवीतधारणम् ।  
ऽभोजन आचमने स्वाध्याये च यज्ञोपवीती स्यात्ऽइति धर्मशास्त्रवचनात् ॥  
ऽकेचित्-समिदाधानात्प्रागेवेति ऽ; ॥  
  
  
कुमारभोजनं च विना क्षारलवणादिभिः ।  
आद्यन्तयोश्च द्विराचमनम् ।  
  
केचित्-एवमन्तं मातापितरौ कुरुतः, अत ऊर्ध्वमाचार्य इति ॥  
  
  
अनुवाकस्य प्रथमेन यजुषाऽउष्णेन वायोऽइत्यनेनअपःउष्णाश्शीताश्चसंसृजति ।  
संसृजंश्चो ष्णाश्शीतास्वानयति,न तद त्विनियमेन ।  
अत्र चानुवाकग्रहणं गृह्यमन्त्रास्समाम्नाता एव न कल्पसूत्रस्था इति ज्ञापनार्थम् ।  
तत्प्रयोजनं चैते ब्रह्मयज्ञादिष्वध्येतव्या इत्युक्तम् ।  
ततस्ताभिरद्भिः ऽआप उन्दन्तुऽइत्येतया कुमारस्यशिर उनत्ति ।  
प्रागरभ्य प्रदक्षिणमुपनत्तिक्लेदयति ॥  
  
  
त्रींस्त्रीन् दर्भानन्तर्धायोत्तराभिश्चतसृभिः प्रतिमन्त्रं प्रतिदिशं प्रवपति ॥ आप्ग्स्_१०।६ ॥  
  
  
चोम्मेन्तरिएस्:  
  
आप्ग्स्-अना_१०।६:  
प्रवपतिप्रथमं वपति वपनं प्रारभत इत्यर्थः ।  
तेन पूर्व मन्त्रवद्वपनं करोत्याचार्यः पश्चान्नापित इत्युक्तं भवति ।  
तत्रायं प्रयोगः कुमारस्य शिरसि प्राच्यां दिशि त्रीन् दर्भानन्तर्धाय ऽयेनावपऽदित्येतया प्रच्छिनत्ति क्षुरेण ।  
असावित्यब्य स्थाने तस्य नाम प्थमया विभक्त्या गृह्णाति ।  
यथा असावयं यज्ञदत्तशर्मा ।  
एवं सर्वत्रादसः प्रयोगे नाम निर्देष्टव्यम् ।  
प्रच्छिद्यानडुहे शकृत्पिण्डे यवमति केशान् प्रक्षिपति ।  
  
अथाप उपस्पृश्य तथैव दक्षिण्यां दिशि ऽयेन पूषेऽति ।  
प्रतीच्यां ऽयेन भूयःऽइति ।  
उदीच्यां ऽयेन पूषेऽति ।  
अत्र सम्बुध्या नामग्रहणं-तेन ते वपामि यज्ञदत्तशर्म्मन्नायुषेति ॥५॥  
  
________________________  
  
  
आप्ग्स्-तात्_१०।६:  
ततो ऽयेनावपत्ऽइत्यादिभिश्चतसृभिः प्रतिमन्त्रं प्रतिदिशं त्रींस्त्रीन् दर्भानन्तर्धाय केशान् प्रवपति ।  
प्रशब्दात् कुशलीकरणमप्याचार्यस्यैव ।  
तत्र प्रथमे मन्त्रे असावित्यस्य स्थाने विष्णुशर्मेति कुमारस्य नामग्रहणम् ।  
चतुर्थे तु सम्बुध्द्या ॥६॥  
  
  
वपन्तमुत्तरयानुमन्त्रयते दक्षिणतो माता ब्रह्मचारी वा ॥ आप्ग्स्_१०।७ ।  
  
चोम्मेन्तरिएस्:  
  
आप्ग्स्-अना_१०।७:  
एवमार्येण प्रतिदिशं प्रवपने कृते नापितस्तस्य केशान् वपति संसृष्टाभिरेवाद्भिरबर्थ कुर्वाणः ।  
तं नापितंवपन्तमुत्तरयर्चाऽयत् क्षुरेणेत्येतयानुमन्त्रयतआचार्यः ॥६॥  
  
________________________  
  
  
आप्ग्स्-तात्_१०।७:  
दक्षिणत उपविश्य कुमारस्यमाता ब्रह्मचरी वा कश्चित् ऽयत् क्षुरेणऽइत्येतयावपन्तमाचार्यमनुमन्त्रयते ।  
कस्मादेवं सूत्रच्छेदः? उच्यते ।  
अस्य कुमारस्यायुर्मा प्रमोषीरिति मध्यमपुरुषलिङ्गके ऽनुमन्त्रणे वपनव्यातृताचार्यकर्तृकत्वविरोधात् ।  
मातृब्रह्म चारिव्यतिरिक्तस्य प्रकृतस्याभावात् ॥७॥  
  
३ उप्तानां केशानामुदुम्बरमूले निधानम् ।  
  
आनडुहे शकृत्पिण्डे यवान्निधाय तस्मिन् केशानुपयम्योत्तरयोदुम्बरमूले दर्भस्तम्बे वा निदधाति ॥ आप्ग्स्_१०।८ ॥  
  
  
चोम्मेन्तरिएस्:  
  
आप्ग्स्-अना_१०।८:  
अथ कुमारस्यमाता ब्रह्मचारी वा कश्चित् तस्य दक्षिणत उपविश्य कस्मिश्चित् पात्रे आनडुहं शकृत्पिण्डं कृत्वा यवाश्च तस्मिन् पिण्डं निधाय तस्मिन् केशानुपयच्छति उपगृह्णाति यथा भूमौ न पतन्ति तथा सर्वानुपयम्य ततस्तान् केशानुदुम्बरस्य वृक्षस्य मूले दर्भस्तम्बे वा निदधाति ।  
उत्तरयर्चाऽउप्त्वाय केशाऽनित्येतया ।  
यदि माता तामन्तो मन्त्रं वाचयति ॥७॥  
  
________________________  
  
  
आप्ग्स्-तात्_१०।८:  
उपनयनस्य प्रकृतत्वान्माता ब्रह्मचारी वा ऽउप्त्वाय केशान्ऽइत्येतयाआनडुहे शकृत्पिण्डेइत्यादि यथोपदेशं करोति ।  
  
केचित्-आचार्यः पूर्व वपनमारभते ।  
ततो नापितस्संसृष्टाभिरेवाद्भिरवर्थ कुर्वन् केशान् प्रवपति ।  
तं च वपन्तमुत्तरया आचार्यो ऽनुमन्त्रयते ।  
दक्षिणतो मातेत्युक्तार्थमेवेति ।  
तन्नैतद्वपनं नापितस्समापयतीत्यत्र वचनाभावात्, तत्कल्पनायां चानुपत्त्यभावात् ।  
प्रशब्दस्य विपातस्य प्माणान्तरावगतार्तद्योतकत्वात्, उक्तसूत्रभेदेन स्ववाक्योक्तस्यैव मात्रादेरनुमन्त्रणकर्तृत्वोपपत्तेश्च ॥८॥  
  
४ स्नातस्य कुमारस्याश्मन्यास्थापनम् ।  
  
स्नातमग्नेरुपसमाधानाद्याज्यभागान्ते पालाशीं समिधमुत्तरयाऽधाप्योत्तरेणाग्निं दक्षिणेन पदाश्मनमास्थापयत्यातिष्ठेति ॥ आप्ग्स्_१०।९ ॥  
  
  
चोम्मेन्तरिएस्:  
  
आप्ग्स्-अना_१०।९:  
"स्नातं कुमारं शुचिवाससम्बद्धशिखं यज्ञोपवीतमासञ्जति-यज्ञोपवीतं परमं पवित्रमिति ।  
ततस्तं यज्ञोपवीतिनं देवयजनमुदानयती" (बौगृ।२-५)ति बौधायनः ।  
तस्य सर्वस्योपलक्षणं स्नातवचनम् ।  
ततो ऽवग्नेरुपसमाधानादितन्त्रं प्रतिपद्यत आचार्यः ।  
विवाहवदग्न्युत्पत्तिः ।  
शम्याः परिध्यर्थे ।  
सकृत् पात्रप्रयोगः ।  
वासोमेखलादीनामपि सह सादनम् ।  
ततआज्यभागान्तेकुमारम्पालाशींसमिधमादापयति उत्तरयर्चाऽआयुर्दा देवऽइत्येतया ।  
कुमारो मन्त्रेण समिधमादधाति ।  
तमाचार्यः प्रयुङ्क्ते मन्त्रं च वाचयति, यमिधं चाधापयति ।  
देवताया अभिधेयत्वान्न मन्त्रलिङ्गविरोधः ।  
अन्ये त्वाचार्यस्यैव मन्त्रप्रयोगमिच्छन्ति ।  
  
आधाप्य समिधमुत्तरेणाग्निं अश्मानम्प्रतिष्ठितमनेनास्थापयति दक्षिणेन पदा ऽआतिष्ठेमऽमिति मन्त्रेण ।  
अयं मन्त्र आटार्यस्यैव, कुमारस्याभिधेयत्वात् ।  
तेनाचार्यो मन्त्रमुक्तत्वा धत्रिणं पादं हस्ताभ्यां गृहीत्वाश्मनि निधापयति ॥८॥  
  
________________________  
  
  
आप्ग्स्-तात्_१०।९:  
अथाग्नेरुपसमाधानादितन्त्रं प्रतिपद्यते ।  
पात्रसादनकाले अश्मवासोमेखलाजिनदण्डकुशकूर्चाश्च सहैव सादयति ।  
  
केचित्-दर्व्यादीन्यपि सहैवेति ।  
आज्यभागान्ते कृते स्नातङ्कुमारं ऽआयुर्दा देवऽइत्येतयापालाशींव समिधंहस्ते गृहीत्वाऽदा- पयति ।  
मन्त्रान्ते चाधेहीति ब्रूयात् ।  
आधापनमन्त्रश्चायम् ।  
  
केचित्-आधानमनत्रं वाचयीताचार्य इति ।  
तेषां ऽजरसे नयेमम्ऽइति मन्त्रालिङ्गविरोधः ।  
अथाधापनार्थे मन्त्रे अश्मास्थापनमन्त्रवत् कुमाराभिधानार्थमुच्चारणं स्यात्, न देवताभिधानार्यम्;सकृदुच्चरितस्योभयाभिधानाशक्तिरिति चेत्, न;ऽघृतपृष्टो अग्नेऽइतीह देवताया एवाभिधेयत्वात् ।  
अत एवोक्तं ऽमन्त्रमुक्त्वाऽधेहि जुहुधीति ब्रूयात्ऽइति ।  
शेषं व्यक्तम् ॥९॥  
  
५ कुमारस्य वासः परिधापनम् ।  
  
वासःसद्यःकृत्तोतमुत्तराभ्यामभिमन्त्र्योत्तराभिस्तिसृभिः परिधाप्य परिहितमुत्तरयानुमन्त्रयते ॥ आप्ग्स्_१०।१० ॥  
  
  
चोम्मेन्तरिएस्:  
  
आप्ग्स्-अना_१०।१०:  
एकस्मिन्नेवाहनि तन्तुक्रिया वयनाक्रिया च यस्य तत्सद्यःकृत्तोतं ।  
एवं भूतंवास उत्तराभ्यां ऋग्भ्यां ऽरेवतीस्त्वेऽत्येताभ्यां अभिमन्त्रयेत ।  
ततस्तदुत्तराभिस्तिसृभिःऽया अकृन्तऽन्नित्येताभिः परिधापयति ।  
आचार्यस्यैव मन्त्राः ।  
वचनादेकमिति तिसृणामन्ते परिधापनम् ।  
ततः तं परिहितवन्तं कुमारं आचार्यःउत्तरया ऽ परीदं वासऽइत्येतयाअनुमन्त्रयते ॥९॥  
  
________________________  
  
  
आप्ग्स्-तात्_१०।१०:  
वासः यच्छाण्यादि धर्मशास्त्रे विहितन्तत् सद्यःकृत्तोतंसद्य एव छिन्नोतं, नान्यस्मिन्नहनि प्रसस्ते ऽपि ।  
केचित्-एकस्मिन्ने वाहनि तन्तुक्रिया वयनक्रिया च यस्य, तत् सद्यःकृत्तोतमिति ।  
एवम्भूतं ऽरेवतीस्त्वाऽइति द्वाभ्यामभिमन्त्र्य ऽया अकृन्तन्ऽइत्येताभिस्तिसृभिः परिधाप्य परिहितङ्कुमारं ऽपरीदं वासःऽइत्यनयानुमन्त्रयते ॥१०॥  
  
६ मौञ्ज्यजिनधारणम् ।  
  
मौञ्जीं मेखलां त्रिवृतां त्रिः प्रदक्षिणमुत्तराभ्यां परिवीयाजिनमुत्तरमुत्तरया ॥ आप्ग्स्_१०।११ ॥  
  
  
चोम्मेन्तरिएस्:  
  
आप्ग्स्-अना_१०।११:  
अथमेखलामुत्तराभ्यामृग्भ्यां ऽइयं दुरुक्ताऽदित्येताभ्यां त्रिः प्रदक्षिणं परिव्ययति कुमारम् ।  
स्वयमेव मन्त्रमुक्त्वा तं वाचयत्याचार्यः ।  
मन्त्रलिङ्गात् त्रिवृत् मेखलामौञ्जीमुञ्जतृणैः कल्पिता ।  
त्रिवृत्त्रिगुणा ।  
त्रिवृतामिति छान्दसो दीर्घपाठः ।  
ततो ऽजिनमुत्तरंवास- करोतिउत्तरयर्चा ।  
मित्रस्य चक्षुरित्येतया स्वयमेव मन्त्रमुक्त्वा ।  
सामयाचारिकेषु वर्णविशिष्टा मेखलाविशेषा श्चोदिताः ।  
इदं तु सर्ववर्णानां मौञ्जीप्राप्त्यर्थ वचनम् ।  
अजिनविशेषास्तु सामयाचीरिका इहापि प्रत्येतव्याः ऽकृष्णं ब्राह्मणस्येऽत्यादयः  
________________________  
  
  
आप्ग्स्-तात्_१०।११:  
मौञ्जीम्मुञ्जैः कल्पिताम् ।  
त्रिवृतां त्रिवृतम् ।  
दीर्घश्छान्दसः ।  
मेखलां ऽ इयं दुरुक्तात्ऽ इत्येताभ्यान्त्रिः प्रदक्षिणं परिव्ययति ।  
  
त्रिवृतामिति च ऽशक्तिविषये दक्षिणावृत्तानाम् ।  
ज्या राजन्यस्यऽ(आप।ध।१-२-३३,३४) इत्यादीनां प्रदर्शनार्थम् ।  
  
अजिनंऽकृष्णं ब्राह्मणस्यऽ(आप।ध।१-३-३) इत्यादि धर्मशास्त्रे विहितमुत्तरं वासः करोति ऽमित्रस्य चक्षुःऽइत्येतया ॥११॥  
  
७ कुमारस्य देवताभ्यः परिदानम्, उपनयनञ्च ।  
  
उत्तरेणाग्निं दर्भान् संस्तीर्य तेष्वेनमुत्तरयावस्थाप्योदकाञ्जलिमस्मा अञ्जलावानीयोत्तरया त्रिः प्रोक्ष्योत्तरैर्दक्षिणे हस्ते गृहीत्वोत्तरैर्देवताभ्यः परीदायोत्तरेण यजुषोपनीय ऽसुप्रजाऽइति दक्षिणे कर्णे जपति ॥ आप्ग्स्_१०।१२ ॥  
  
  
चोम्मेन्तरिएस्:  
  
आप्ग्स्-अना_१०।१२:  
अथाचार्यःउत्तरेणाग्निं दर्भार्न्त्सस्तीर्य तेष्वेनङ्कुमारंउत्तरयाऽआगन्त्रा समगन्महीऽत्येतयावस्थापयति ।  
कुमारस्य मन्त्रः आचार्यो वाचयति ।  
अवस्थाप्यस्वयं पश्चात् भूमाववस्थाय स्वमञ्जलिमुदकेन पूरयित्वा तम्जलिमस्मै कुमाराय प्रतिमुखं दर्भेष्ववस्थिताय प्रोक्षणार्थमानयति तस्याञ्जलौ ।  
अस्मा इति चतुर्थीनिर्देशात् कुमारार्थो ऽयमुदकाञ्जलिः ।  
तेन प्रोक्षणस्य कुमारः कर्ता भवति ।  
आनीय ततः प्रोक्षणं प्रयोजयत्या चार्यः ।  
उत्तरयर्चाऽसमुद्रादूर्मिऽरित्येतया ।  
कुमारस्य मन्त्रः ।  
आचार्यो वाचयति ।  
ऽ(त्रिः प्रोक्षयति ।  
  
सकृत् मन्त्रेण द्विस्तूष्णीम् ।  
सव्येन धारणमुदकस्य, दक्षिणेन प्रोक्ष्णम् ।  
प्रोक्ष्येत्यत्र णिचो लोपो द्रष्टव्यंः) अथ कुमारस्य हस्तं गृह्णाति उत्तरौर्दशभिर्मन्त्रौः ऽअग्निष्टे हस्तमग्रमीऽदित्यादिभिः ।  
प्रतिमन्त्रं ग्रहणावृत्तिः ।  
ततौत्तरै रेकादशभिः ऽअग्नये त्वा परिददामीऽत्यादिभिः तं देवताभ्यःपरिददाति ।  
सर्वेष्वसौशब्देषु नामग्रहणं सम्बुध्या ।  
परिदायतमुत्तरेण यजुषाऽदेवस्य त्वा सवितुःऽइत्येतेनौपनयते विद्यानुष्ठानार्थ आचार्यः स्वकुलं प्रापयतीत्यर्थः ।  
यजुरुच्चारणमेव तत्र व्यापारः, नान्यः कश्चित् ।  
नामग्रहणं च सम्बुध्या ।  
  
केचित्-असावित्यन्तोदातस्य पाठात् आचार्यस्य नाम प्रथमया निर्देश्यं मन्यन्ते ।  
एतत्सम्बन्धात् समस्तमेव कर्मोपनयनं, यथा पशुबन्ध इति ।  
उपनीयसुप्रजा इति दक्षिणे कर्णे जपति ऽसुपोषः पोषैऽरित्येवमन्तो जपः ॥११॥  
  
________________________  
  
  
आप्ग्स्-तात्_१०।१२:  
उत्तरयाऽआगन्त्रा समगन्महिऽइत्येतया ।  
अस्मा इति चतुर्थी षष्षठ्यर्थे ।  
उत्तरयाऽसमुद्रादूर्मिःऽइत्येतया त्रिःप्रोक्षति ।  
  
सकृन्मन्त्रेण, द्विस्तूष्णीम् ।  
उत्तरैःऽअग्निष्टे हस्तमग्रभीत्ऽइत्यादिभिर्दशभिर्मन्त्रैः ।  
सर्वेषां चान्ते सकृद्धस्तग्रहणम् ।  
उत्तराः ऽ अग्नयेत्वा परिददामिऽइत्येकादशभिः प्रतिमन्त्रन्देवताभ्योमन्६लिङ्गप्रतीताभ्यःपरिददातिरक्षणार्थम् ।  
ततश्च यदि सकृत्परिदानं स्यात् तदा विध्यपराधात् सर्वप्रायश्चित्तं होतव्यम् ।  
असौशब्देषु च सर्वेषु सम्बुद्ध्या नामग्रहणम् ।  
उत्तरेण यजुषाऽदेवस्य त्वा सवितुःऽइत्यनेन उपनयतेआत्मनस्समीपं नयति ।  
नामग्रहणं च सम्बुद्ध्यैव ।  
केचित् कुमारस्स्वाञ्जलावाचार्येणानीतमुदकं सव्ये हस्ते धारयन्, दक्षिणेन हस्तेनात्मानं त्रिः प्रोक्षति ।  
आचार्यस्तु प्रोक्षयति ।  
णिचश्च लोपो द्रष्टव्यः ।  
हस्तग्रहणं च प्रतिमन्६मित्यनेककल्पनासापेक्षं व्याचक्षते ॥१२॥  
  
  
इति श्रीसुदर्शनाचार्यविरचिते गृह्यतात्पर्यदर्शने दशमः खण्डः ॥  
  
  
एकादशः खण्डः ।  
८ आचार्यकुमारयोः प्रश्नप्रतिवचने ।  
  
ऽब्रह्मचर्यमागाऽमिति कुमार आह ॥ आप्ग्स्_११।१ ॥  
  
  
चोम्मेन्तरिएस्:  
  
आप्ग्स्-अना_११।१:  
सवित्रा प्रसूत इत्येवमन्तो मन्त्रः आहेति वचनं उच्चैः प्रयोगार्थम् ॥१॥  
  
________________________  
  
  
आप्ग्स्-तात्_११।१:  
व्यक्तम् ॥१॥  
  
  
प्रष्टं परस्य प्रतिवचनं कुमारस्य ॥ आप्ग्स्_११।२ ॥  
  
  
चोम्मेन्तरिएस्:  
  
आप्ग्स्-अना_११।२:  
ऽको नामासीऽत्येवमादयः चत्वारो मन्त्राः पृष्टप्रतिवचनार्थाः ।  
तत्र यत्र पृष्टं तत आरभ्य कर्म्चार्स्येत्यर्थः ।  
प्रष्टमिति सम्प्रसा रणाभावश्छान्दसः, अपपाठो वा ।  
यत् प्रतिवचनं तत् कुमारस्य ।  
असौशब्देषु नाम निर्दिशति कुमारः प्रथमया ।  
आचार्यः सम्बुध्या कुमारस्य नाम ।  
तत्र को नामासीत्याचार्यः ।  
यज्ञशर्मनामास्मीति कुमारः ।  
कस्य ब्रह्मचार्यसि श्रीयज्ञशर्मन् इत्याचार्यः, प्राणस्य ब्रह्मचार्यस्मि यज्ञशर्मेति कुमारः ।  
आहेत्यनुवृत्तेरुच्चैः प्रयोगः ॥२॥  
  
________________________  
  
  
आप्ग्स्-तात्_११।२:  
प्रष्टं प्रश्न इत्यर्थः ।  
रूपं तु छान्दसम् ।  
ऽको नामासीऽत्यादिषु प्रश्नप्रतिवचनार्थेषु चतुर्षु मन्त्रेषु प्रष्टं परस्याचार्यस्य, प्रतिवचनं तु कुमारस्य ।  
ततश्चैवं प्रयोगः -ऽको नामासि?इत्याचार्यः पृच्छति ।  
विष्णुशर्मा नामासिऽइति कुमारः प्रतिब्रूयात् ।  
तथा  
  
ऽकस्य ब्रह्मचार्यसि विष्णुशर्मन्?ऽइत्याचार्यः ।  
ऽप्राणस्य ब्रह्मचार्यस्मिऽइति कुमारः ॥२॥  
  
  
शेषं परो जपति ॥ आप्ग्स्_११।३ ॥  
  
  
चोम्मेन्तरिएस्:  
  
आप्ग्स्-अना_११।३:  
पृष्टप्रतिवचनादूर्ध्व अनुवाकस्ययश्शेषःतं ऽएष ते द्व सूर्येऽत्यादिकं पर आचार्यो जपति ॥३॥  
  
________________________  
  
  
आप्ग्स्-तात्_११।३:  
शेषमनुवाकशेषैकदेशं ऽविष्णुशर्मैष ते देवऽइत्यादि ऽअनुसञ्चर विष्णुशर्मन्ऽइत्येवमन्तमाचार्यो जपति ।  
ऽअध्वनामध्व पतेऽइत्यस्य प्रत्यगाशिषो वाचनविधानात् ॥३॥  
  
९ प्रत्यगाशिषां मन्त्राणां कुमारेण वाचनम् ।  
  
प्रत्यगाशिषं चैनं वाचयति ॥ आप्ग्स्_११।४ ॥  
  
  
चोम्मेन्तरिएस्:  
  
आप्ग्स्-अना_११।४:  
तत्रैव शेषे याप्रत्यगाशीःऽअध्वनामध्वपतऽऽइत्येवमाद्याऽतामेनं कुमारंवाचयति ॥४॥  
  
________________________  
  
  
आप्ग्स्-तात्_११।४:  
आत्मगाम्याशीःफलं यस्मिन् मन्त्रे सप्रत्यगाशीः ।  
जात्यभिप्रायमेकवचनम् ।  
अध्वनामित्यारभ्य आ उपनयनसमाप्तेर्ये प्रत्यगाशिषो मन्त्राः ऽयोगेऽइत्यादयः, तान् सर्वान् कुमारंवाचयति ॥४॥  
  
१० उपनयनप्रधानहोमाः जयादयश्च ।  
  
उक्तमाज्यभागान्तम् ॥ आप्ग्स्_११।५ ॥  
  
  
अत्रैनमुत्तरा आहुतीर्हअवयित्वा जयादि प्रतिपद्यते ॥ आप्ग्स्_११।६ ॥  
  
  
चोम्मेन्तरिएस्:  
  
आप्ग्स्-अना_११।६:  
आज्यभागान्तन्तन्त्रं प्रागेवोक्तम् ।  
अत्रेदानीमेनं कुमारंउत्तराएकादश प्रधानाहुतीर्हअवयतिऽयोगे योगेऽइत्येवमाद्याः ।  
  
उत्तरैर्मन्त्रैः कुमारो जुहोति ।  
तमाचार्यः प्रयुङ्के मन्त्रवाचनेन ।  
द्वितीयचतुर्थयोरपि मन्त्रयोः कुमार एव वक्ता, देवताभिधानार्तत्वात् ।  
अपर आह-लिङ्गविरोधादाचार्यो वक्ता कुमारस्तु होतेति ।  
प्रधानहोमेषु हावयित्वेति वचनात् उपहोमेष्वाचार्य एव कर्ता ॥५॥  
  
________________________  
  
  
आप्ग्स्-तात्_११।६:  
इदमनुवादमात्रं मा भूदिति साध्याहारं व्याख्यायते ।  
न केवलमध्वनामित्यारभ्य प्रत्यगाशिषो मन्त्रान् वाचयति ।  
आज्यभा गान्तमुक्त्वा ये पश्चात् प्रत्यगाशिषो मन्त्राः मेखलापरिव्ययणादिषूक्ताः ऽइयं दुरुक्तात्ऽइत्याद्यास्तानपि स्वयमुक्तवा वाचयति ।  
उक्तमिति जात्यभिप्रायम् ।  
  
इदं त्विह वक्तव्यम् यासु मेखलापरिव्ययणादिषु कुमारप्रधानासु संस्कारक्रियासु ये प्रत्यगाशिषो मन्त्राः, तच्चोदकैराख्यातैः करणत्वेन चोदिताः क्रियाः तैर्मन्त्रैः कृत्वा पश्चाद्वाचयति ।  
स्वतः करणमन्त्राणां क्रियागुणभूतैः कर्तभिरेवोच्चर्यत्वात् ।  
कुमारस्य चात्र संस्कार्यत्वेन प्राधान्यात् ।  
यत्र पुनर्होमादिषु गुणभाव एव, न संस्कार्यत्वं, तत्र तान् प्रत्यगाशिषो वाचयत्येव ।  
  
केचित्--परिव्ययणादिष्वपि कुमारस्यैव मन्त्रः, परस्तु वाचयत्येवेति ॥५॥  
  
  
अत्र अस्मिन् क्रमे, न तु ऽयथोपदेशं प्रधानाहुतीःऽइति सामान्यवचनादाज्यभागानन्तरमेव ।  
एनङ्कुमारम् ।  
उत्तराःऽयोगे योगेऽ; इत्येकादर्शचः प्रत्यगाशिषो वाचयन् हस्ते गृहीत्वा प्रतिमन्त्रंहावयति ।  
तत्र द्वितीयचतुर्थौ ऽइममग्न आयुषेऽऽअग्निष्ट आयुः प्रतराम्ऽइति लिङ्गविरोधात् ऽआयुर्दा देव जरसम्ऽइतिवत् स्वयमेव ब्रूयात्, नैनं वाचयति ।  
  
केचित्---एतयोरपि द्वताभिधानार्थत्वात् कुमारस्यैवोच्चारणमिति ।  
ततो ऽजयाभ्यातानान् राष्ट्रभृतऽइति सामान्यविधिप्रसिद्धमेवाचार्यो जयदि प्रतिपद्यते ।  
ततश्च अग्निर्भूतानामधिपरिस्समावतुऽइत्यादीनां प्रत्यगाशिषामपि वाचनं न भवति ।  
नैव च हावनम् ॥६॥  
  
११ उपनेतुः कूर्च उपवेशः ।  
  
परिषेचनान्तं कृत्वापरेणाग्निमुदगग्रं कूर्च निधाय तस्मिन्नुत्तरेण यजुषोपनेतोपविशति ॥ आप्ग्स्_११।७ ॥  
  
  
चोम्मेन्तरिएस्:  
  
आप्ग्स्-अना_११।७:  
उत्तरेण यजुषाराष्ट्रभृदसीत्येन ।  
परिषेचनान्तवचनमानन्तर्यार्थम् ।  
केचित् सावित्रं नाम व्रतमस्मिन् काल उपाकुर्वन्ति केचित् त्रिरात्रान्ते सावित्रीमनुब्रुवते ।  
तदुभयमप्यनिष्टमाचार्यस्य ।  
निधायेति वचनादाचार्य एव निधाने कर्ता, न माणवकः ।  
अधिकारादेव सिद्धे उपनेतेति वचनमुत्तरार्थम् ।  
पुरस्तात् प्रत्यङ्ङासीन इत्यत्र उपनेतुः पुरस्तात् यथा स्यात् अग्नेः पिरस्तात् मा भूत् इति ।  
तथा दक्षिणेन पाणिना दक्षिणं पादमित्यत्रोपनेतुः पादो न माणवकस्य ॥६॥  
  
________________________  
  
  
आप्ग्स्-तात्_११।७:  
कूर्चदर्भमयामासनम् ।  
उत्तरेण यजुषा ऽराष्ट्रभृदसिऽइत्यनेन ।  
उपनेताआचार्यः ।  
शेषं व्यक्तम् ॥७॥  
  
१२ गायत्र्युपदेशार्थ कुमारेणाचार्यप्रार्थनम् ।  
  
पुरस्तात् प्रत्यङ्ङासीनः कुमारो दक्षिणेन पाणिना दक्षिणं पादमन्वारभ्याह ऽसावित्रीं भो अनुब्रूहिऽइति ॥ आप्ग्स्_११।८ ॥  
  
  
चोम्मेन्तरिएस्:  
  
आप्ग्स्-अना_११।८:  
दर्भेष्वासीन इति गृह्मान्तरे ।  
दक्षिणेनेति वचनमुभाभ्यामेवोभावित्ययं पक्षो ऽत्र मा भूदिति ।  
तेन सकुष्ठिकमुपसङ्गृह्णीया दित्ययं विशेषः प्रवर्तते ॥७॥  
  
________________________  
  
  
आप्ग्स्-तात्_११।८:  
उपनेतुःपुरस्तात् प्रयङ्मुखः आसीनः कुमारो दक्षिणेन पाणिनाउपनेतुर्दक्षिणम्पादं अन्वारभ्यौपसङ्गृह्य ऽसावित्रीं भो ।  
  
अनुब्रूहिऽइति प्रार्थयते ॥८॥  
  
१३ गायत्र्युपदेशः  
  
तस्मा अन्वाह ऽतत्सवितुऽरिति ॥ आप्ग्स्_११।९ ॥  
  
  
पच्छोर्र्ऽधचशस्ततस्सर्वाम् ॥ आप्ग्स्_११।१० ॥  
  
  
चोम्मेन्तरिएस्:  
  
आप्ग्स्-अना_११।१०:  
तस्माइति वचनात् कुमारस्य ग्रहणार्थमनुवचनम् ।  
तेन त्रिष्वपि वचनेषु कुमारस्यानुग्रहणं भवति ।  
अनुशब्दो ऽनुग्रह- द्योतनार्थः ।  
अनुग्रहेणाहअन्वाहेति ।  
तेन यद्यसमर्थः कुमारः तावत् वक्तुं ततो यथाशक्ति वाचयति ।  
स्वयं विधिवत् पूर्वमुक्त्वा प्रथमं पच्छः पादेपादे ऽवसानम् ।  
द्वितीयमर्र्धचशः, ततस्सर्वामन्वाहेति ।  
उत्तरमिति वक्तव्यं तत्सवितुरिति निर्देशः सावित्रीप्रदेशोषु सावित्र्या समित्सहस्रमादध्या(आप।ध।१-२७-१)दित्यादिषु अस्या एव ग्रहणं यथा स्यात् ।  
यस्याः कस्याश्चित् सवितृदेवत्याया मा भूदित्येवमर्थम् ।  
तत इति वचनादेतावदेवास्मिन्नहन्यनुवचनम् ।  
एतैर्वचनैरग्रहणे कालान्तरे ऽध्यापनम् ॥८॥  
  
________________________  
  
  
आप्ग्स्-तात्_११।१०:  
तस्मैकुमाराय ग्रहणार्थ ऽतत्सवितुर्वरेण्यम्ऽइत्येतामृचमाचार्यो ऽन्वाह ।  
तत्रच सवितृदेवत्यामृचमनुब्रूहीत्यविशेषेण प्रार्थना यां कृतायामपि योयं ऽतत्सवितुरित्यन्वाहऽइति नियमः स ज्ञापयति-धेनुपङ्कजादिशब्दवत् सावित्रीशब्दस्य यौगिकस्यापि ऽतत्सवितुर्वरेण्यम्ऽ; इत्यस्यामेव प्रयोगो नियतः, न तु ऽआसत्येन रजसाऽइत्यादिष्वपीति ।  
ततश्च धर्मशास्त्रे ऽसावित्रीं प्राणायामशःऽ(आप।घ।१-२६-१५) सावित्र्या समित्सहस्रमादध्यात्ऽ(आप।ध।१-२७-१) इत्यादिष्वस्या एवर्चस्सम्प्रत्ययो नान्यस्या अपीति ॥९॥  
  
  
खथमन्वाह? इत्यत्राह--  
  
पच्छःपादे पादे अवसाय ।  
अर्र्धचशःअर्र्धचे अवसाय ।  
ततः सर्वा समस्तां अनवसानामित्यर्थः ।  
अत्र च सर्वानुवचनस्यादृष्टार्थत्वात्, ग्रहीतुमसमर्थस्यामि कुमारस्य सर्वा निगद्यते ॥१०॥  
  
  
अथ तस्मिन्नेवानुवचने विशेषमाह-  
  
व्याहृतीर्विहृताः पादादिष्वन्तेषु वा तथार्र्धचयोरुत्तमां कृत्स्नायाम् ॥ आप्ग्स्_११।११ ॥  
  
  
चोम्मेन्तरिएस्:  
  
आप्ग्स्-अना_११।११:  
तत्रावानुवचने विशेषः प्रथमे वचने पादानां त्रयाणां आदिष्वन्तेषु वा तिस्त्रो व्याहृतयः क्रमेण वक्तव्याः ॥९॥  
  
  
द्वितीय वचने अर्र्धचयोरादितः अन्ततो वा द्वे व्याहृती क्रमेण वक्तव्ये ।  
तत उत्तमा शिष्यते सुवरिति ।  
तामुत्तमां कृत्सनायां वचने ऽनुब्रूयादिति ।  
तत्र प्रयोगः -प्रणवो ऽग्रे वक्तव्यः ।  
"ॐकारः स्वगीद्वारम्, तस्मात् ब्रह्माध्येष्यमाणःऽ(आप-ध-१-१३-६) इति वचनात् ।  
ॐभूः तत्सवितुर्वरेण्यम् ।  
ॐभुवः भर्गो देवस्य धीमहि ।  
ॐसुवः धियो यो नः प्रचोदयात् ।  
ॐभूः तत्सवितुर्वरेण्यं भर्गो देवस्य धीमहि ।  
ॐभुवः धियो यो नः प्रचोदयात् ।  
ॐसिवः तत्सवितुर्वेण्यं भर्गो देवस्य धामहि धियो यो नः प्रचोदयात् ॥  
  
________________________  
  
  
आप्ग्स्-तात्_११।११:  
विहृताः व्याहृतीःत्रिष्वपि पादादिष्वेकैकामन्वाह ।  
अथवा पादानामन्तेषु ।  
तथार्र्धचे ऽवसाय प्रयोगे ऽपि प्रत्यर्र्धचमादावन्ते वैवैकामन्वाह ।  
अविशिष्टान्तूत्तमांव्याहृतिं कृत्स्नाया मादावन्तेवा ।  
कृत्स्नायामितिषष्ठ्यार्थपाठः ।  
  
प्रयोगस्तु-प्रथमं प्रणवमन्वाह;ओमिति ब्राह्मणः प्रवक्ष्यन्नाह (तै।उ-१-८) इति श्रुतेः, ऽॐकारस्स्वर्गद्वारं तस्माद्ब्रह्माध्येष्यमाण एतदादि प्रतिपद्येतऽ(१।१३६) इति धर्मशास्त्रवचनाच्च ।  
ॐ भूः तत्सवितुर्वरेण्यम् ।  
ॐ भूः भर्गो देवस्य धीमहि ।  
ॐसुवः धियो यो नः प्रचोदयात् ॥  
ॐभुवः तत्सविदुर्वरेण्यं भर्गो देवस्य धीमहि ।  
ॐभुवः धियो यो नः प्रचोदयात् ॥  
ॐसुवः तत्सवितुर्वरेण्यं भर्गोदेवस्य धीमहि धियो यो नः प्रचोदयात् ऽ; ।  
अन्तेषु वेति पक्षे प्रयोगः-ऽॐ तत्सवितुर्वरेण्यं भूः ।  
ॐ भर्गो देवस्य धीमहि भुवः ।  
ॐ धियो यो नः प्रचोदयात् सुवः ॥  
ॐ तत्सवितुर्वरेण्यं भर्गो देवस्य धीमहि भूः ।  
ॐधियो यो नः प्रचोदयात् भुवः ॥  
  
  
ॐतत्सवितुर्वरेण्यं भर्गो देवस्य धीमहि धियो यो नः प्रचोदयात् सुवः ऽइति ॥११॥  
  
  
कुमार उत्तरेण मन्त्रेणोत्तरमोष्ठमुपस्पृशते ॥ आप्ग्स्_११।१२ ॥  
  
  
चोम्मेन्तरिएस्:  
  
आप्ग्स्-अना_११।१२:  
अथ तत्रैवासीनःकुमारःउत्तरेण मन्त्रेण ऽवृधमसौ सोभ्येऽत्यनेन स्वयमुत्तरमोष्ठमुपस्पृशते ।  
अप उपस्पृशति ।  
ओष्ठयो र्द्वित्वात् उत्तरमिति विशेषणम् ।  
मन्त्रग्रहणमुत्तरशब्दस्य दिग्वाचिताशङ्का मा भूदित्येवमर्थम् ।  
मन्त्रे असावित्यनेन प्राणो ऽभिधीयते नाचार्यो नापि माणवकः ।  
तेन नामनिर्देशो न कर्त्तव्यः ॥११॥  
  
________________________  
  
  
आप्ग्स्-तात्_११।१२:  
आचार्यवाचितेन ऽअवृधमसौ सौम्यऽइत्यनेनमन्त्रेण कुमारः स्वीयत्तमोष्ठमुपस्पृशति ।  
छान्दसमात्मनेपदम् ।  
असावि- त्यत्र च नास्ति नामग्रहणम्, प्राणाभिधानत्वात् ।  
ऽश्यावान्तपर्यन्तावोष्ठावुपस्पृश्याचामेत् ऽ(आप।ध।१-१६-१०।) इति वचनात्  
  
आचमनं तु कर्तव्यम् ॥१२॥  
  
  
कर्णावुत्तरेण ॥ आप्ग्स्_११।१३ ॥  
  
  
चोम्मेन्तरिएस्:  
  
आप्ग्स्-अना_११।१३:  
उत्तरेणमन्त्रेण"ब्रह्मण आणी स्थ"इत्यनेन ।  
सकृन्मन्त्रः ।  
कर्णाविति द्विवचनयोगात् क्रमेणोपस्पर्शनम् ॥१२॥  
  
________________________  
  
  
आप्ग्स्-तात्_११।१३:  
स एव युगपद्धस्तद्वयेन स्वीयौ कर्णौस्पृशति ।  
उत्तरेणऽब्रह्मण आणी स्थःऽइति द्विवचनलिङ्गेन ॥१३॥  
  
१४ दण्डग्रहणम् ।  
  
दण्डमुत्तरेणाऽदत्ते ॥ आप्ग्स्_११।१४ ॥  
  
  
चोम्मेन्तरिएस्:  
  
आप्ग्स्-अना_११।१४:  
उत्तरेण मन्त्रेण ऽसुश्रवस्सुश्रवसऽमित्यनेन ॥१३॥  
  
________________________  
  
  
आप्ग्स्-तात्_११।१४:  
उत्तरेण ऽसुश्रवःऽइत्यनेन ॥१४॥  
  
  
अथ वर्णक्रमेण त्रिभिस्सूत्रैर्दण्डानां गुणविधिमाह--  
१५ वर्णविशेषपुरस्कारेण दण्डविशेषविधानम् ।  
  
पालाशो दण्डो ब्राह्मणस्य नैय्यग्रोधस्स्कन्धजो ऽवाङ्ग्रो राजन्यस्य बादर औदुम्बरो वा वैश्यस्य ॥ आप्ग्स्_११।१५ ॥  
  
  
चोम्मेन्तरिएस्:  
  
आप्ग्स्-अना_११।१५:  
राजन्यवैश्ययोः विशेषविधानादेव सिद्धे ब्राह्मणग्रहणं अयमपि विधिर्र्वणसंयुक्तौ यथा स्यादिति ।  
तेन ऽवार्क्षो दण्डऽइत्ययं विकल्पो ब्राह्मणस्यापि भवति ।  
इतरथा राजन्यवैश्ययोरेव स्यात् तयोरेव वर्णसंयुक्तं विधानमिति कृत्वा ॥१४॥  
  
  
न्यग्रोधस्य विकारो नैय्यग्रोधः ।  
स्कन्धे जातःस्कन्धजः ।  
अवाचीनाग्रःअवाङग्रः ।  
ङ्कारपाठश्छान्दसः ॥१५॥  
  
  
बदर्या विकारो बादरःवृक्षप्रकरमात् उदुम्बरो वृक्षः, न ताम्रम् ॥१६॥  
  
________________________  
  
  
आप्ग्स्-तात्_११।१५:  
पालाशःपलाशवृक्षस्य विकारः ।  
एवमुत्तरेष्वपि विग्रहः ।  
स्कन्धे जातःस्कन्धजः ।  
अवाङ्ग्रःअवाचीनमग्रं यस्य दण्डस्य ॥१५॥  
  
  
वार्क्षो दण्ड इत्यवर्णसंयोगेनैक उपदिशन्ति ॥ आप्ग्स्_११।१६ ॥  
  
  
चोम्मेन्तरिएस्:  
  
आप्ग्स्-अना_११।१६:  
वृक्षस्य विकारो वार्क्षः ।  
यज्ञियस्य वृक्षस्य इति कल्पान्तरे ।  
पूर्वो विधिर्र्वणसंयुक्तः, अयं तु सर्वसाधारणो न केनचित्  
  
वर्णविशेषेण संयुज्यते ।  
अत्र च सामयाचारिक एव दण्डविधिस्सर्वचरणार्थः सन्निहानूद्यते नैय्यग्रोधादिषु मन्त्रप्रापणार्थम् ।  
अन्यथा पालाशस्यैव मन्त्रेणादानं स्यात् तूष्णीमन्येषाम् ।  
ऽसुश्रवःऽइत्यस्य पालाशाभिधानत्वात् ।  
"देवा वै ब्रह्मन्नवदन्त तत् पर्ण उपाशृणोत् सुश्रवा वै नामेति"(तै।सं।३५-७) वार्क्षो दण्ड इत्वेतावतैव सिद्धे अवर्णसंयोगेनेति वचने कल्पान्तरयोरसम्भेददर्शनार्थम्-यदि वर्णसंयुक्तः कल्पः प्रक्रान्तः स एवासमावर्तनात् कर्तव्य इति ॥१७॥  
  
________________________  
  
  
आप्ग्स्-तात्_११।१६:  
वार्क्षःवृक्षस्य माज्ञियस्य विकारः, न तु वेणुवेत्रादेः ।  
अवर्णसंयोगेनसर्ववर्णानामविशेषेणेत्योकौपदिशन्ति ।  
अत्र यद्यपि ऽतत् पर्ण उपाश्रृणोत्सुश्रवा वै नामऽ(तै।सं।३-५-७) इत्यर्थवादेन मन्त्रस्थसुश्रवश्शब्दस्य पालाशाभिधानलिङ्गत्वात् अनेन मन्त्रेण नैय्यग्रोधादिदण्डानामप्युपादने लिङ्गविरोधः तथापि ऽदण्डमुत्तरेणादत्तेऽइति श्रुतिप्राबल्यात् लिङ्गं बाधित्वानेनैव सर्वदण्डानामुपादानम् ।  
  
धर्मशास्त्रे ऽपालासो दण्डो ब्राह्मणस्यऽ(आप।ध।१।२।३८)इत्यादि पुनर्विधानं च ऽत्रैविद्यकं ब्रह्मचर्य चरेत्ऽ; (आप।ध।१।१।२८) इत्युपनयनकालातिपत्तिप्रायश्चित्तानुष्ठाने ऽपि तत्तद्वर्णेन तत्तद्दण्डधारणार्थम् ।  
  
केचित् -तत्रैव सर्वचरणार्थ विहितानां दण्डानां गृह्ये ऽनुवादः सर्वेषामुपादाने ऽपि श्रुत्यैतन्मन्त्रविधानार्थ इति ॥१६॥  
  
१६ स्मृतवाचनादि, आदित्योपस्थानं च ।  
  
स्मृतं च म इत्येतद्वाचयित्वा गुरवे वरं दत्वोदायुषेत्युत्थाप्योत्तरैरादित्यमुपतिष्ठते ॥ आप्ग्स्_११।१७ ॥  
  
  
चोम्मेन्तरिएस्:  
  
आप्ग्स्-अना_११।१७:  
अथ दण्डमादाय तत्रैवासीनः कुमारःस्मृतञ्च म इत्येतत्व्रतसङ्कीर्तनमाह ।  
ततो गुरवे वरं ददाति ।  
ततौदायुषेति मन्त्रेणोत्तिष्ठेतुत्तरैर्मन्त्रैरादित्यमुपतिष्ठते ऽतच्छक्षुऽरित्यादिभिः ऽसूर्य दृशेऽइत्यवमन्तैः ।  
व्रतसङ्कीर्तनादि पदार्थचतुष्टयस्य कुमार एव कर्ता ।  
हेत्वभिधानं तूभयत्राविवक्षितं-वाचयित्वोत्थाप्येति च ।  
विवक्षिते तु तस्मिन् वरदाने उपस्थाने चाऽचार्य एव कर्ता स्यात् ।  
  
तस्मादर्थप्राप्तस्य हेतुव्यापारस्यानुवादः ॥१८॥  
  
________________________  
  
  
आप्ग्स्-तात्_११।१७:  
अथाचार्यः ऽस्मतं च मेऽइत्येतन्मन्त्रजातं कुमारं वाचयति ।  
तत्राष्टौ मन्त्रास्समानोदर्कअश्शेषो नवमः ।  
तेषां प्रत्यगाशिष्ट्वादेव वाचने प्राप्ते वाचयित्वेति पुनर्वचनं वाचनवरदानयोः नैरन्तर्यार्थम् ।  
अथगुरवे आचार्याय कुमारो वरं गां ऽगुरो!वरं ते ददामिऽइति ददाति ।  
अग्न्याधाने ऽगौर्वै वरःऽ(आप।श्रौ।४-११-४) इत्युक्तत्वात् ।  
आचार्यस्तु सप्तदशकृत्वो ऽपान्य होतॄणां दशमानुवाकस्य ऽदेवस्य वाऽ; इत्यादित आरभ्य ऽदेवि दक्षिणेऽइत्येवमन्तमुक्त्वा ऽरुद्राय गां तेनामृतत्वमश्याम्ऽइत्यादि सन्धाय ऽउत्तानस्त्वाङ्गीरसः प्रतिगृह्णातुऽ(तै।आ।३-१०) इत्येवमन्तेन श्रौतवत् प्रतिगृह्णाति;उपनयनं विद्यार्थस्य श्रुतितस्संस्कारःऽ(आप।ध।१-१ -९)  
  
इति धर्मशास्त्रवचनात् ।  
ततः कुमारं ऽउदायुषाऽइत्युत्थाप्य इदं च वाचयति ।  
  
अथ कुमारः ऽतच्चक्षुर्देव हितम्ऽइत्यादिभिराचार्यवाचितैर्दशभिर्मन्त्रैरादित्यमुपतिष्ठते ।  
अत्र वाचयित्वेत्यादेः क्त्वाप्रत्ययस्य, क्रियाविधानमात्रे तात्पर्य, न तु समानकर्तृकत्वे ऽपि ।  
ज्ञापितं चैत् ऽयोक्त्रं विमुच्य तां ततः प्र वा वाहयेत्ऽ(आप।गृ।५-१३) इत्यत्र अथवा व्यवधानेन सम्बन्धः;आचार्यस्स्मृतादि वाचयित्वा ऽउदायुषाऽइत्युत्थाप्य ऽयं कामयेतऽइत्यादि कुर्यात् ।  
कुमारस्तु गुरवे वरं दत्वोत्तरैरादित्यमुपतिष्ठते ।  
  
केचित्-स्मृतसङ्कीर्तनादि पदार्थचतुष्टयमपि कुमारकर्तृकम् ।  
वाचयित्वोत्थाप्येति तु णिजर्थो हे तुरविवक्षितःऽअन्यथा त्वसमानकर्तृकत्वात् वरदानमुपस्थानं चाचार्यकर्तृकं स्यात् तथा गुरुग्रहणं चौलादौ ब्रह्मणे वरदानार्थमिति ॥१७॥  
अथ काम्यमाह--  
१७ उपनयने काम्यविधिः ।  
  
यं कामयेत नायम (यं म) च्छिद्येतेति तमुत्तरया दक्षिणे हस्ते गृह्णीयात् ॥ आप्ग्स्_११।१८ ॥  
  
  
चोम्मेन्तरिएस्:  
  
आप्ग्स्-अना_११।१८:  
यङ्किमारं उपनेतीकामयेतगुरुः, किमिति?अयं मत्तो न छिद्येत न वियुज्येत मदधीन एव सायादासमावर्थनादिति तमेतस्मिन् काले दक्षिणे हस्ते गृह्णीयातुत्तरयर्चाऽयस्मिन् भूतमिऽत्येतया ।  
नामनिर्देशः सबुध्या ।  
काम्यो ऽयं विधिः न नित्यः ।  
एतदेव ज्ञापकमासमावर्तनात् नोपनेतुरेव समीपे वर्तितव्यमिति ॥१९॥  
  
________________________  
  
  
आप्ग्स्-तात्_११।१८:  
यं कुमारं अयमासमावर्तनान्मत्तो न च्छिद्येन न वियुच्येतेतिकामयेत, तमुत्तरया ऽयस्मिम् भूतम्ऽइत्यनयर्चा सम्बुध्द्या च नाम गृहीत्वादक्षिणे हस्ते गृह्णीयात्यद्यमाचार्यश्चतुर्वेदी सर्वशास्त्रवित् अध्यापयितुं व्याख्यातुं च शक्नोति ॥१८॥  
  
  
त्र्यहमेतमग्निं धारयन्ति ॥ आप्ग्स्_११।१९ ॥  
  
  
चोम्मेन्तरिएस्:  
  
आप्ग्स्-अना_११।१९:  
एतमुपनयनाग्निं व्यहं धारयन्ति अविनाशिनं कुर्वन्ति पित्रादयः ॥२०॥  
  
________________________  
  
  
आप्ग्स्-तात्_११।१९:  
स्पष्टमेतत् ॥१९॥  
  
१८ ब्रह्मचर्यनियमविधिः ।  
  
क्षारलवणवर्जनं च ॥ आप्ग्स्_११।२० ॥  
  
  
चोम्मेन्तरिएस्:  
  
आप्ग्स्-अना_११।२०:  
क्षारलवणयोर्र्वजनं भवति भोजने त्र्यहम् ।  
अस्य ब्रह्मचारिणः सामयाचारिकः प्रतिषेधः सार्वकालिकः ।  
अयं तु त्र्यहसम्बन्धः ।  
  
तयोर्विकल्पः ।  
मध्वादिप्रतिषेधस्तु सामयाचारिको नित्यमेव भवति ॥२१॥  
  
________________________  
  
  
आप्ग्स्-तात्_११।२०:  
त्र्यहं क्षारलवणयोर्र्वजनं च भवति ।  
अत्र च त्र्यहमिति नियमाद्धर्मशास्त्रे ऽयथा क्षारलवणमधुमांसानिऽ(आप।१-४-६) ऽइत्यनेन क्षारलवणयोर्द्वयोर्निषेधः ।  
त्र्यहादूर्ध्व पाक्षिकः मध्वादेस्तु नित्यएव ॥२०॥  
  
१९ समिदाधानम् ।  
  
परि त्वे ति परिमृज्य तस्मिन्नुत्तरैर्मन्त्रैस्समिध आदध्यात्  ॥ आप्ग्स्_११।२१ ॥  
  
  
चोम्मेन्तरिएस्:  
  
आप्ग्स्-अना_११।२१:  
तमुपनयनाग्निं ऽपरि त्वे ऽत्यनेन मन्त्रेणपरिमृज्य सर्वतो मार्जमुदकेन कृत्वाउत्तरैर्मन्त्रैः ऽअग्नये समिधऽमित्यादिभिः द्वादशभिः प्रतिमन्त्रं समिधो नित्यमादध्यात् ब्रह्मचारी ।  
ऽसायं प्रातऽ(आप।ध।१४-१६) रिति विशेषः सामयाचारिकः प्रत्येतव्यः ।  
  
ऽसायमेवाग्निपूजेत्येकेऽ(आप।ध।१-४-१७) इति च ।  
अयं तूपदेशो ऽस्मिन् काले प्रारम्भार्थः ।  
तेन प्रातरुपक्रमं समिदाधानं सायमपवर्गम्  
  
पक्षान्तरे सायमेवोपक्रमः, नान्यस्मिन् काले ।  
तत्र यथाकामी प्रक्रमेत ।  
अधिकारादेव सिद्धे तस्मिन्निति वचनं त्र्यहादूर्द्वमपि तस्मिनुपनयनाग्नावेव समिदाधानं यथा स्यादिति ।  
तेन नित्यधारणमप्यस्य विकल्पेन साधितं भवति ।  
व्याहृतिभिरप्यन्ते चतस्रस्समिध आदधाति ।  
तत्त्प्रायश्चित्तत्वेन द्रष्टव्यम्, कल्पान्तरदर्शनाच्च ।  
ऽयत्ते अग्ने तेजःऽइत्यादिभिरुपस्थानं समाचाराद्भसित दारणम् ॥२२॥  
  
________________________  
  
  
आप्ग्स्-तात्_११।२१:  
ऽपरित्वाग्नेऽइत्यग्निं परिमृज्यपरिसमूह्य, तस्मिन् उपनयनाग्नौ यावद्धारणमुत्तरैर्मन्त्रैर्द्वअदशभिःल ऽअग्नये समिधमाहार्षऽइत्यादिभिः प्रतिमन्त्रमेकैकां समिधमादध्यात् ।  
पुनश्चान्ते तूष्णीं परिसमूहनम् ।  
अनन्तरमुभयस्तूर्ष्णीं समन्तं परिषेचनं, स्मृत्यन्तरात्  
  
आचाराच्च ।  
एतच्च समिदाधानं पूर्व काष्ठैरग्निमिद्ध्वा कार्यम्;धर्मशास्त्रे ऽअग्निमिद्ध्वा परिसमूह्य समिध आदध्यात्ऽ(आप।ध।१-४ -१६)  
  
इति वचनात् ।  
परिसमबहनस्य ऽपरित्वेति परिमृज्यऽइति विधिः ।  
तथा धर्मशास्त्रे तु ऽसमिद्धमग्निं पाणिना परिसमूहेन्न समूहन्याऽ; (आप।ध।१-४-१८) इति गुणार्थो ऽनुवादः ॥२१॥  
  
  
एवमग्निपूजापरशब्दं समिदाधानं सविधिकमभिधाय, इदानीं तसेयैवाधिकारसम्बन्धं गुणान्तरं चाह--  
  
एवमन्यस्मिन्नपि सदाऽरण्यादेधानाहृत्य ॥ आप्ग्स्_११।२२ ॥  
  
चोम्मेन्तरिएस्:  
  
आप्ग्स्-अना_११।२२:  
यथास्योपनयनाग्नेः नित्यधारणपक्षे समिधादानं नित्यत्वेन चेदितं, एवं त्र्यहं धारणपक्षे त्र्यहादूर्ध्वअन्यस्मिन्नप्यग्नाविदं कर्म कर्तव्यमित्यर्थः ॥२३॥  
  
  
अरण्यग्रहणात् ग्राम्याणां फलवतां वृक्षाणां प्रतिष्धः ।  
आहृत्येति वचनात् इन्यैराहृतानां प्रतिषेधः ।  
एधाःकाष्ठानि ।  
एधग्रहणम् अग्नेराहरणशङ्कानिवृत्यर्थम् ।  
सामयाचारिकेषु विधिः गुर्र्वथ ब्रह्मचारिणस्समिदाहररणं विधत्ते ।  
इदं त्वात्मार्थम् ॥२४॥  
  
________________________  
  
  
आप्ग्स्-तात्_११।२२:  
एवमुक्तेन विधिना सदा उपनयनप्रभृत्यासमावर्तनात् अहरहस्सायं प्रातः, सायमेव वा समिदाधानं कर्तव्यम् ।  
एतच्च त्र्यहा दूर्ध्वमन्यस्मिन्नपि लौकिके ऽग्नौ भवति ।  
न तूपनयनाग्निर्नष्ट इति नित्यस्य समिदाधानस्य लोपः ।  
समिधश्चारण्यादेवाहृत्याधायाः ।  
यच्च धर्मशास्त्रे ऽसायं प्रातर्यथोपदेशम्ऽइति ऽसायमेवाग्निपूजेत्येकेऽ(आप।ध।१-४-१६,१७) इति स विकल्पविध्यर्थो ऽनुवादः ।  
  
केचित्-नित्यस्य समस्समिदाधानस्य अत्रोपदेशो ऽस्मिन् काले प्रारम्भार्थः ।  
ततश्चेदं प्रातरुपक्रमं सायमपवर्गम् ।  
सायमेवेति पक्षे तु सायमेवोपक्रमो नान्यत्र ।  
तत्र यथाकामी प्रक्रमेत ।  
तथा तस्मिन्नन्यस्मिन्नपीत्यारम्भात् उपनयनाग्नेस्त्र्यहादूर्ध्वमपि विकल्पेन धारणं, तत्रैव समिदाधानं चेति ॥२२॥  
  
  
उत्तरया संशास्ति  ॥ आप्ग्स्_११।२३ ॥  
  
  
चोम्मेन्तरिएस्:  
  
आप्ग्स्-अना_११।२३:  
अथं तंउत्तरयर्चाऽब्रह्मचार्यसीऽत्येतयासंशास्तिगुरुः संश्क्षयतीत्यर्थः यथापाठामृचा संशासनं अर्त च कथयति ।  
ब्रह्मचार्यसि ब्रह्मचर्याश्रमं प्राप्तो ऽसि ।  
तस्मात् कामचारवादभक्षो मा भूः ।  
बाढमिति प्रतिवचनम् ।  
अपो ऽशान,मयाननुज्ञातः  
  
अप एवाशान, नान्यते ।  
पूर्ववत् प्रतिवचनं सर्वत्रा कर्म कुरु गुरुशुश्रूषणादि ।  
मा सुषुप्थाःदिवा स्वापप्रतिषेधः ।  
"दिवा मा स्वाप्सी (आश्व।गृ।१-२२-२) तिर्येवाश्वलायनः ।  
अपर आह-अथ यः पूर्वोत्थायी जघन्यसंवेशी तमाहुर्न स्वपितीति ।  
एवं विधो ऽत्र स्वापाभाव इति ।  
भ्क्षाचर्यचरेति नियमेन भैक्षविधिः ।  
आचार्याधीनो भवमातापित्रोरपि वशं त्यक्त्वा आचार्यवशे वर्तस्वेत्यर्थः ।  
संशासनानन्तरं भिक्षाचरणम् ।  
अत्र बोधायनः-"अथास्मा अरिक्तं पात्रं प्रयच्छात्राह मातरमेवाग्रे भिक्षस्वेति" ।  
(भौ।गृ।२-७)  
  
आश्वलायनस्तु-"अप्रत्याख्यायिनमग्रे भिक्षेताप्रत्याख्यायिनीं वा"(आश्व।गृ।१-२२-७) इति ॥२५॥  
  
________________________  
  
  
आप्ग्स्-तात्_११।२३:  
ऽब्रह्मचार्यसिऽइत्यनया कुमारंसंशास्तिशिक्षयति ।  
अथ सशासनार्थज्ञापनाय मन्त्रार्थ उत्यते ।  
ब्रह्मचार्यसिकामचारवा- दभक्षो माभूः ।  
अपो ऽशानमयानुज्ञातो ऽप एव पिब, वभुक्षां तु धारय ।  
कर्मकुरु,अस्मदर्थ कर्म मयानुक्तो ऽपि कुरु, मा सुषुप्थाः पूर्वोत्थायी जघन्यसंवेशी भूयाः, ऽतामाहुर्न स्वपितिऽ(आप।१-४-२८) इत्युक्तत्वात्, मा दिवा स्वाष्सीरिति वा ।  
भिक्षाचर्य चर,निमन्त्रणादिना भुञ्जानो ऽप्यस्मदर्थ भैक्षमाचर ।  
आचार्याधीनो भव,मयाननुज्ञातो याजनादिकर्म मा कार्षीरिति ।  
अत्र चासीतिछान्दसो लकारः, सुषुप्था इति रूप च ।  
संशासनेषु च सर्वेषु कुमारो बाढम्ऽ ऽएवं करोमिऽइति प्रतिवचनं दाप्यः ।  
संशासनान्ते च भिक्षाचरणम् ।  
अथास्मा अरिक्तं पात्रं प्रयच्छन्नाह-मातरमेवाग्रे भिक्षस्वेति (बौ।गृ।२-५-४०) इति बौधायनगृह्यात् ।  
२० पालाशकर्म ।  
  
वासश्चतुर्थीमुत्तरयाऽदत्ते ऽन्यत् परिधाप्य ॥ आप्ग्स्_११।२४ ॥  
  
  
चोम्मेन्तरिएस्:  
  
आप्ग्स्-अना_११।२४:  
अथ त्रिरात्रे निवृत्ते चतुर्थारात्रिं सप्तम्यर्थेद्वितीया ।  
चतुर्थ्यामित्यर्थः ।  
तत्र किम्?यद्वासःकुमारस्य धार्य सद्यःकृत्तोतं परिधापितं तदाचार्य आदत्ते उत्तरयर्चा"यस्य ते प्रथमवास्य"मित्येतया ।  
अन्यद्वासःपरिधाय ।  
त्र्यहे तु तस्मिन्नियमेन सद्यःकृत्तोतमेव ।  
  
चतुर्थीमित्यत्र न रात्रिर्विवक्षिता ।  
किं तर्हि?अहोरात्रसमुदायः ।  
तत्राहन्यवादानं वाससः ऽउदगयनपूर्वपक्षाहःऽइति नियमात् ।  
  
मेखलामजिनं दण्डमुपवीतं कमण्डलुम् ।  
  
अप्सु प्रास्य विनष्टानि धार्याण्यन्यानि मन्त्रवत् ॥२६॥  
  
________________________  
  
  
आप्ग्स्-तात्_११।२४:  
छतुर्थीमिति सप्तम्यर्थे द्वितीया ।  
चतुर्थ्या रात्रौ चतुर्थाहोरात्रे अहन्येव ऽउदगयनपूर्वपक्षाहःऽ(आप।गृ।१-२) इति नियमात् ।  
वासः  
  
उपनयनकाले यत्परिधापितं तदाचार्यः सप्तशकृत्वो ऽपान्य ऽयस्य ते प्रथमवास्यम्ऽइत्यनयैव स्वीकरोति, न तु सावित्रेण;अत्र विशेषविधेर्बलीयस्त्वात् ।  
उपदेशमतं तु ऽदेवा वै वरुणमयाजयन्, (तै।ब्रा।२-२-५) इति लिङ्गादयज्ञेषु न प्रतिग्रहविधिरिति ।  
  
एतच्चान्यद्वासः कुमारम्परिधाप्यैवकर्तव्यम् ।  
स तु ऽगुरो वासस्ते ददामि, इति दद्यात् ।  
एतच्चत्र्यहं मन्त्रवत्परिहितमेव वासः परिधेयम् ।  
  
आपस्तम्बमत्या एतदन्तमुपनयनम् ॥२५॥  
  
  
अथ पालाशकर्मभाष्यं लिख्यते-  
  
केचित् स्मृत्यन्तरोपसंहारेण पलाशवृक्षसमीपे पालाशं कर्म कुर्वते समानम् ।  
अन्येषां च श्रद्धधानानां हितार्थ पालाशकर्मणो विधिरुच्यते-त्रीण्यहानि प्रत्यहमाममैक्षमाचरेत् ।  
चतुर्थऽहन्यन्नसंस्कारेण संस्कृत्याचार्येण सह प्राचीमूदीचीं वा दिशमुपनिष्क्रम्य पूर्वेणोत्तरेण वा पलाशवृक्षं त्रीण्युदगपवर्गाणि स्थण्डिलानि कल्पयित्वा तेषु यथाक्रमं प्रत्यङ्मुखः प्रणवश्रद्धामेधाभ्योर्ऽघ्यपाद्याचमनस्नानवस्त्रगन्धमाल्यधूपदीपबलींश्च दत्वाथोपतिष्ठते ।  
ऽयश्छन्ददसाम्ऽइत्यनेन ऽश्रुतं मे गोपायऽ(तै।उ।१-४) इत्यन्तेन प्रणवम् ।  
ऽश्रद्धयाग्निः समिध्यतेऽ(तै।ब्रा।२-८-८) इति सूक्तेन श्रद्धाम् ।  
ऽमेधा देवीऽ(तै।उ।४-४१) इत्यनुवाकेन मेधाम् ।  
ततः पलाशमूले दण्डं विसृज्य अन्यदण्डमादाय सहाचार्यो गृहमागच्छतीति ॥  
  
  
चतुर्थे पटलेपीत्थं यथाभाष्यं यथामति ।  
  
कृतं सुदर्शनार्येण गृह्यतातपर्यदर्शनम् ॥  
  
  
सुबद्धं दुर्लभं भाष्यं भाष्यार्थश्च सुदुर्ग्रहः ।  
  
अतो ऽनुकम्ब्या विद्वद्भिः मन्दबुद्धिश्रुता वयम् ॥  
  
  
इति श्रूसुदर्शनाचार्यकृतौ गृह्यसूत्रतात्पर्यदर्शने एकादशः खण्डः ॥  
  
  
समाप्तश्चतुर्थः पटलः ॥  
  
  
====================================================================================  
  
  
अथोपाकर्मोत्सर्जनपटलः  
  
७ उपाकर्मोत्सर्जनप्रकरणम् -  
१ उपाकर्मकालविधानम् ।  
  
अथात उपाकरणोत्सर्जने व्याख्यास्यामः ॥१॥  
  
  
अथ शब्दः आदौ मङ्गलार्थः प्रकरणान्तरत्वात् ।  
अतश्शब्दौ हेतौ ।  
यस्मादेतयोर्व्याख्यानमन्तरेण प्रयोगो न शक्यते कर्तु अत एतो व्याख्यास्यामः इति ॥१॥  
  
  
श्रवणापक्ष ओषधीषु जातासु हस्तेन पौर्णमास्यां वाध्यायोपाकर्म ॥२॥  
  
  
श्रवणापक्षेश्रवणस्य मासस्य पूर्वपक्ष इत्यर्थः ।  
ओषधीषु जातासुप्रवर्षणाद्रूढासुहस्तेन नक्षत्रेण पौर्णमास्यां वा श्रावणस्य कर्तव्यमित्यर्थः ।  
अध्यायस्योपाकरणंअध्यायोपाकर्मप्रारम्भैत्यर्थः ।  
ओषधीषु जातास्विति वचनादाजातास्वोषधीषु प्रोष्ठपद्यां भवति ।  
  
तथा च कल्पान्तरं-श्रावण्यां पौर्णमास्यां प्रोष्ठपद्यामाषाढ्यां वेति ॥२॥  
  
२ काण्डऋष्यादिभ्यो होमः ।  
  
अग्नेरुपसमाधानाद्याज्यभागान्ते ऽवारब्धेषु काण्डऋषिभ्यो जुहोति सदसस्पतये सावित्र्या ऋग्वेदाय यजुर्वेदाय सामवेदायाथर्वणवेदायेति हुत्वा  
  
उपहोमे वेदाहुतीनामुपरिष्टात्सदसस्पतिमित्येके ॥३॥  
  
  
चोम्मेन्तरिएस्:  
  
आप्ग्स्-अना_११।२४:  
एवमुपाकरणस्य काल उक्तः ।  
अथ प्रयोगः-अग्नेरुपसमाधानादि तन्त्रं प्रतिपद्यते ।  
अग्निश्च श्रोत्रियागाराद्वाहार्यः, मन्थ्यो वा, न त्वौपासनो बहूनामत्र सहत्वाभावात् ।  
भार्यायाश्च सहत्वाभावात् वचनमत्रप्रयोग? ।  
विद्यासंस्कारा४थमिदं कर्म वेदसंयुक्तम् ।  
  
तत्राज्यभागान्ते ऽन्वारब्धेषु शिष्येषु प्रधानाहुतीर्जुहोति ।  
काण्डऋषिभ्यः प्रजापतिस्सोमो ऽग्निर्विश्वदेवा ब्रह्मा स्वयम्भू- इति पञ्च काण्डऋषयः ।  
  
तत्र प्रजापतये स्वाहेति होमः ।  
प्रजापतये काण्डऋषये स्वाहेत्यन्ये ।  
ऽसदसस्पतिमद्भुतऽमित्यनेन सदसस्पतये जुहोति ।  
ऽतत्सवितुऽरित्येतया सावित्र्ये, कल्पान्तरे तथा दर्शनात् ।  
ऋग्वेदाय यजुर्वेदाय सामवेदायाथर्वणवेदायेति चतस्रो वेदाहुतयः  
  
तत उपहोमाः ।  
जयादि प्रतिपद्यते इत्यर्थः ।  
एक आचार्या वेदाहुतीनामुपरिष्टात् सदसस्पतिं होतव्यं मन्यन्ते ॥३॥  
  
३ आदितस्त्रयाणामनुवाकानां प्रथमोत्तमयोर्वाध्ययनम् ।  
  
परिषेचनान्तं कृत्वा त्रीननुवकानादितो ऽधीयीरन् ॥४॥  
  
  
तन्त्रशेषं समाप्य वेदस्यादितः त्रीननुवाकानधीयीरन्ऽइषे त्वोर्जेत्वाऽऽआप उन्दन्तुऽऽउद्धन्यानंऽऽअनुमत्यै पुरोडाशमष्टाकपालं- निर्वपति धेनुर्दक्षिणाऽ; ।  
एते प्राजापत्यसौम्याग्नेयवैश्वदेवानामादितश्चत्वारो ऽनुवाकाः ।  
ऽसह वै देवानां चासुराणां चेऽति स्वयम्भुवः ।  
  
एतेषां वा पञ्चानां अनुवाकानां अध्ययनम् ॥४॥  
  
  
प्रथमोत्तमावनुवाकौ वा ॥५॥  
  
  
यदि वा वेदस्य प्रथमोत्तमौ अनुवाकावधीयीरन् ऽइषे त्वाऽऽभृगुर्वैवारुणिऽरिति ॥५॥  
  
  
त्र्यहमेकाहं वा क्षम्याधीयीरन् ॥६॥  
  
  
यस्मिन्नहन्न्युपाकरणं कृतं तत आरण्यत्र्यहमेकाहं वा क्षम्यविरम्याधीर्यीरन् ।  
उपाकृते त्र्यहमेकाहं वानध्याय इत्यर्थः ।  
तत्र काण्डोपकरणे एकाह- पारायणोपाकरणे त्र्यहः ।  
अधीयीरन्निति वचनं उपाकृत्यत्र्यहादूर्ध्व नियमेनाध्ययनं यथा स्यादिति ॥६॥  
  
  
यथोपाकरणमध्यायः ॥७॥  
  
  
येन प्रकेरेणोपाकरणं कृतं तथाध्ययनं कर्तव्यम् ।  
यदि सर्वेभ्यः काण्डऋषिभ्यो हुत्वा वेदादौ त्रयाणामनुवाकानामारम्भः कृतः प्रथमोत्तमयोर्वा तथा सति यथाध्यायमध्ययनं कर्तव्यम् ।  
यदि तु काण्डादीनां सर्वेषामारम्भः तथा सति यथाकाण्डमध्येतव्यम् ।  
यस्तु कृत्स्नं वेदमरण्ये ऽनुवाक्यानि परिहाप्य प्रागुत्सर्जनादध्येतुं न शक्नोति तस्य पृथक्वाम्डोपाकरणम् ।  
तत्र तस्यैव काण्डस्यैक ऋषिः सदसस्पतिः सावित्री वेदाहुतय उपहोमाः परिष्चनान्ते तस्यैव काण्डस्यानुवाकं एकाहमनध्यायः तस्यैव काण्डस्याध्ययनम् ॥  
  
४ उत्सर्गकालः ।  
  
तैषीपक्षस्य रोहिण्यां पौर्णमास्यां वोत्सर्गः ॥८॥  
  
  
एवमुपाकृत्यानध्यायवर्ज वेदं काण्डं वारण्ये ऽनुवाक्यानि परिहाप्याधीयानस्यरोहिण्यामुत्सर्गःकर्तव्यः ।  
पौर्णमास्यां वा तैषीपक्षस्यैव ।  
  
तत्रास्मिन्कर्मणि होमो ऽपि भवति ।  
कथं भवति ?उपाकरणवत् समानविधानादुपाकरणवद्गृहे हुत्वैव क्षम्यमाणं कर्म प्रतिपद्यते ।  
  
हिरण्यकेशिनां तु तर्पणादूर्ध्व उदकान्ते होमः ॥८॥  
  
५ तत्र तर्पणीयेभ्य ऋषिभ्य आसनपरिकल्पनम् ।  
  
प्राचीमुदीचीं वा सगणो दिशमुपनिष्क्रम्य यत्रापः पुरस्तात् सुखाः सुखावगाहा अवकिन्यः शङ्खिन्यः तासामन्तं गत्वाभिषेकान् कृत्वा सुरभिमत्याब्लिङ्गाभिर्वारुणीभिर्हिरण्यवर्णाभिः पावमानीभिरिति मार्जयित्वान्तर्जलगतो ऽघमर्षणेन त्रीन् प्राणायामान् धारायित्वोत्तीर्याऽचम्योपोत्थाय दर्भानन्योन्यस्मै सम्प्रदाय शुचौ देशे प्राक्कूलैर्दर्भैरासनानि कल्पयन्ति ॥९॥  
  
  
सगणसशिष्यःयत्रापः पुरस्तदिति यत्र देशे पूर्वस्यां दिशि अपःपश्यतीत्यर्थः ।  
सुखाःसुखस्पर्शाः ।  
सुखावगाहाःसुतीर्थाः  
  
यास्ववका भवन्ति ताःअवकिन्यः तथा शङ्खिन्यः तासामन्तंसमीपं गत्वाबिषेकान् कुम्भैः कृत्वा ततः सुरभिमत्यादधिक्रावम्ण इत्येतयाब्लिङ्गाभिः ऽआपोहि ष्ठा मयो भुवऽइति तिसृभिःवारुणीभिः अवते हेड उदुत्तममिमं मे वरुण तत्वायीमीत्येताभिः  
  
हिरण्यवर्णीयाभिः ऽ हिरण्यवर्णाश्शुचयः पावकाऽ इति चतसृभिः पावमानीभिः पवमानः सुवर्जन, इत्येतेनानुवाकेनमार्जयित्वा  
  
अभ्युक्ष्य प्रतिम्त्रं क्रियाभ्यावृत्तिः प्रतिपादमित्यन्ये ।  
ततो ऽन्तर्जलगतः जलस्यान्तर्निमग्नो ऽघमर्षणेन तृचेन ऽऋतं च सत्यं चेऽत्यघमर्षणदृष्टेनत्रीन् प्राणायामान् धारयति ।  
सर्वत्र सगण इत्येव ।  
अप्सु निमड्यैतमनुवाकं सकृज्जपति स एकः प्राणायामः ।  
एवं त्रिर्धारयित्वोत्तीर्य गृह्यान्तरदर्शनात् प्रक्षालितोपदातान्याक्लिष्टानि वासांसि परिधायाचम्योत्थाय द्वौ सम्भूयदर्भानन्योन्यस्मै सम्प्रदायततः शुचौ देशे उदकान्त एव स्थण्डिलानि पृथक्कृत्वा दर्भैः प्रागग्रैःआसनानि कल्पयन्ति ॥९॥  
  
  
केभ्यः?देवेभ्यः पितृभ्यः ऋषिभ्यश्च ।  
  
ब्रह्मणे प्रजापतये बृहस्पतये ऽग्नये वायवे सूर्याय चन्द्रमसे नक्षत्रेभ्यः ऋतुभ्यस्संवत्सराय इन्द्राय राज्ञे सोमाय राज्ञे यमाय राज्ञे वैश्रवणाय राज्ञे वसुभ्यो रुद्रेभ्य आदित्येभ्यो विश्वेभ्यो देवेभ्यस्साध्येभ्यो मरुद्भ्य ऋभुभ्यो भृगुभ्यो ऽङ्गिरोभ्य इति देवगणानाम् ॥१०॥  
  
देवगण इति देवानां च तद्गणानां चेत्यर्थः ।  
अत्र ब्रह्मादि दश देवताः ।  
इन्द्रादयः पञ्च राजानः ।  
वस्वादयः दश देवगणाः ।  
  
सर्वान्ते कल्पयन्तीति वचनात् सर्वत्र कल्पयामीत्यस्य सम्बन्धः ।  
ब्रह्मणे कल्पयामि प्रजापतये कल्पयामीति ।  
एतानि पञ्चविंशतिरासनान्युदगपवर्गाणि ।  
तर्पणं चैषां देवेन तीर्थेन भवति ॥१०॥  
  
६ तर्पयितव्याः देवगणाः ऋषिगणाश्च ।  
  
अथर्षयः -- विश्वामित्रो जमदग्निर्भरद्वाजो गौतमो ऽत्रिर्वसिष्ठः कश्यप इत्येते सप्तर्षयः, सप्तर्षिभ्यः कल्पयित्वा दक्षिणतो ऽगस्त्याय कल्पयन्ति ॥११॥  
  
  
देवानामुत्तरतः सप्तर्षीणामासनानि, दक्षिणतो ऽगस्त्याय, कश्यपादूर्ध्वमरुन्धत्याः, गृह्यान्तरदर्शनात् ॥११॥  
  
  
ततो यावदेकवैद्यन्तैः कल्पयन्ति ॥१२॥  
  
  
ततःअनन्तरं यावन्तः एकवेद्यन्ता समानवेद्यन्ताः?सप्तर्षिभिः, तेभ्यः कल्पयन्ति ।  
के पुनस्ते?कृष्णद्वैपायनादय ऋषयः ।  
एतदुक्तं भवति-कृष्णद्वैपायनाय जीतूकर्ण्याय तरुक्षाय तृणीबिन्दवे सोमशुष्मिणे सोमशुष्काय वर्मिणे सनद्वाजाय बृहदुक्थाय वामदेवाय वाचरत्नाय हरितयज्वनः उदमयाय गौतमाय ऋणञ्जयाय कृत्जयाय बभ्रवे त्र्यरुणाय त्रिधातवे त्रिवर्षाय शिबिन्ताय पराशराय वसिष्टायेन्द्राय मृत्यवे कर्त्रे त्वष्ट्रे धात्रे सवित्रे भृतश्रवसे सावित्र्यै वेदेभ्यश्चेति पृथक् ।  
एते कृष्णद्वैपायनादयंश्चतुस्त्रिंशदृषयः ।  
वेदाश्चत्वार इत्यष्टात्रिंशदेकवेद्यन्ताः सप्तर्षिभिः ।  
केचिदथर्वाङ्गिरस इतिहासपुराणानि स४पदेवजनान् सर्वभूतानीत्येतेषामपि वेदग्रहणेन ग्रहणमिच्छन्ति; कल्पान्तरे तथा दर्शनात् ॥१२॥  
  
प्राचीनावीतानि कृत्वा दक्षिणतो वैशम्पायनाय पैङ्गये तित्तिरये उखायात्रेयाय पदाकाराय,कौण्डिन्याय वृत्तिकाराय,बौधायनाय प्रवचनकाराय, आपस्तम्बाय सूत्रकाराय, भरद्वाजाय सूत्रकाराय, सत्याषाढाय हिरण्यकेशाय, आचार्येभ्य ऊर्ध्वरेतोभ्य, एकपत्नीभ्यो वानप्रस्थेभ्यः कल्पयामीति ॥१३॥  
  
  
ततः सर्वे प्राचीनावीतानि कृत्वावैशम्पायनादिभ्यो द्वादशभ्य आसानानि कल्पयन्त दक्षिणतो देवानामगस्त्यस्य त ।  
तत्र दक्षिणाप्रवणदेशे दक्षिणाग्रैः प्रत्यगपवर्ग(सगृ।२-१९-७) मिति कल्पान्तरम् ॥१३॥  
  
७तर्पणीयानां पितॄणामासनपरिकल्पनम् ।  
  
अथ यथास्वं पितृभ्यः कल्पयन्ति मातामहेभ्यश्च पृथक् ॥१४॥  
  
  
यथास्वंयस्य ये पितरः पितामाहाः प्रपितामहा मातामहाश्च मातुर्ये पितृपितामहप्रपितामहाः सर्वेभ्य उभयेभ्यःकल्पयन्तीत्यर्थः ।  
प्राचीनावीतानि कृत्वा दक्षिणत इति चानुवर्तते ।  
तत्र यथास्वं पित्रादीनां नामभिः कल्पनं-रुद्रशर्मणे विष्णुशर्मण इति ।  
अन्ये पितृभ्य इत्येव कल्पयन्ति ।  
किमर्थ तर्हि यथास्वमिति?जीवपितृकाणामिहापि पिण्डदानवदुपायविशेषप्रतीत्यर्थः ॥१४॥  
  
  
यज्ञोपवीतानि कृत्वा तेष्वेव देशेषु तयैवानुपूर्व्या तैरेव नामाभिर्देवानृषींश्च तर्पयन्ति वैशम्पायनप्रभृतींस्तु मातुः प्रपितामहपर्यन्तान् प्राचीनावीतिनस्तर्पयन्ति - अमुं तर्पयाम्यमुं तर्पयाम्यमुं तर्पयामीति ॥१५॥  
  
  
अथ कल्पान्तरे दृष्टो विशेषः-अमुष्मै नमो ऽमुष्मै नम इति गन्धपुष्पधूपदीपैः, अमुष्मै स्वाहामुष्मै स्वाहेत्यन्नेन, अमुं तर्पयाण्यमुं तर्पयामीति फलोदकेनेति(भा।गृ।३-११) (स।गृ।२-१०-५,६,७) ॥१५॥  
  
  
अभिप्यन्ते वान्योन्यम् ॥१६॥  
  
  
आप्नोतेरेतद्रूपम् ।  
अभिप्या प्रार्थना ।  
इहोत्सर्जने कर्मणि शिष्याणामुपाध्यायस्य च स्नानादिषु कर्मसु सह प्रवृत्तिश्चोदिता ।  
सर्वत्र वहुवचननिर्देशात्-अभिषेकान् कृत्वाऽसनानि कल्पयन्तीति ।  
तत्रायं विशेषो वैकल्पिक उपदिश्यते अन्योन्यमभिप्यन्ते वा द्वौ द्वौ सम्भूयान्यो ऽन्यं प्रार्थयन्ते वासः प्रवृत्यर्थ न सर्वे सहेति ।  
अधीत्सन्त इति पाठे ऋध्यतेरेतद्रीपम् ।  
उपसर्गवशाच्च स एवार्थः ।  
ये त्वधिशब्दात् परं तकारमेवाधीयते न ररेफमपि तेषां धातुर्म-ग्यार्थ एव ॥१६॥  
  
८ तेषां क्रमशस्तर्पणम् । ९ पूर्ववद्ध्ययनम् ।  
  
यज्ञोपर्वातानि कृत्वा त्रीनादितो ऽनुवाकानधीयीरन् ॥१७॥  
  
  
अध्ययनप्रकार उपाकरणेन व्याख्यातः ॥१७॥  
  
  
काण्डादीन् प्रथमोत्तमौ वा ॥१८॥  
  
  
अयमपि विकल्प उपाकरणे व्याख्यातः ॥१८॥  
  
१० जलसमीपे दूर्वारोपणम् ।  
  
ऽकाण्डात् काण्डात् प्ररोहन्तीऽति द्वाभ्यामुपोदके दूर्वा रोपयन्ति ॥१९॥  
  
  
अथ समूलं दूर्वास्तम्बमाहृत्य तमुदकस्य समीपे रोपयत् ।  
यथा दूर्वा प्ररोहति तथा निखनन्ति ऽकाण्डात् काण्डात् प्ररोहन्तीऽति द्वाभ्यामृग्भ्यामा ।  
तत्र दूर्वा इत्येकवचनश्रवणात् एक एव मुख्यो निखनति तमितरे ऽन्वारभेरन् ।  
अन्ये प्रतिपूरुषमुच्छन्ति ॥ १९ ॥  
  
११ जलस्य क्षोभणम्, जलादुत्तीर्याऽजिधावनम् ।  
  
अपः प्रगाह्योदधिं कुर्वन्ति ॥२०॥  
  
  
अथापःप्रविश्यतत्रोदधिं कुर्वन्ति ।  
उदधिः समुद्रः तमिव क्षोभयन्तीत्यर्थः ॥२०॥  
कथं तदित्याह--  
  
सर्वतः परिवार्योर्मिमन्तः कुर्वन्ति ॥२१॥  
  
  
बहुभिःपरिवार्य सर्वतस्सन्निरुध्य यथोर्मयस्तत्रोत्पद्यन्ते तथा कूर्वन्तीत्यर्तः ।  
एवं त्रिः कुर्वन्ति ॥२१॥  
  
  
उद्गाह्याऽतमितोराजिं धावन्ति ॥२२॥  
  
  
उद्गाह्यौत्तीर्यआतमितो-आश्रमजननाताजिन्धावन्ति ।  
प्राचीमुदीचीं वा दिशमभिधावन्ति ।  
तथापवर्गः ॥२२॥  
  
१२ ब्राह्मणभोजनम् ।  
  
प्रत्येत्याभिदानादि सक्तुभिरोदनेनेति ब्राह्मणान् भोजयित्वा वाचयति ॥२३॥  
  
  
प्रत्येत्यगृहान् प्रविश्येत्यर्थः ।  
ईशिषःपुण्याहाद्याः पुण्याहं स्वस्त्यृध्यतामिति वाचयित्वेति ॥२३॥  
  
  
एवं पारायणसमाप्तौ च काण्डादि दूर्वारोपणोदधिधावनवर्जम् ॥२४॥  
  
  
यथास्मिन् वार्षिके ऽप्यध्याये समाप्ते उत्सर्गश्चोदितः एवमेव पारायणसमाप्तावपि कर्तव्यम् ।  
तत्र वर्ज्याणि-काण्डादनिमध्ययनं, दूर्वारोपणमुधिकरणमाजिझावनं चेति ॥२४॥  
  
  
प्रत्येत्य ब्राह्मणभोजनादि कर्म प्रतिपद्यते ॥२५॥  
  
  
काण्डादिग्रहणात् पारायणाध्ययने यथाकाण्डमेवाध्ययनम्, न तु सम्भिन्नस्य पाठस्येति केचित् ।  
अन्ये तु काण्डादिग्रहणस्योपलक्षणत्वात् सर्वप्रकारस्यानुवाकाध्ययनस्य प्रतिषेधः ।  
पारायणे च यथारुच्यध्ययनामित्याहुः ॥२५॥  
  
  
एवमेवाद्भिरहरहर्देवानृषीन् पितॄंश्च तर्पयेत् ॥२६॥  
  
  
अद्भिरिति वचनात् अहरहस्तर्पणमाद्भिरेव ।  
तेनोत्सर्गकर्मणि पूर्वोक्तानां गन्धादीनामपि प्रवृत्तिः ।  
अहरहस्तर्पणं ब्रह्मज्ञानन्तरम्, कल्पान्तरे दर्शनात् ॥२६॥  
  
  
इति गृह्यसूत्रावृत्तावनाकुलायां उपाकर्मोत्सर्जनपटलः ॥  
  
  
====================================================================================  
  
अथ पञ्चमः पटलः  
  
द्वादशः खण्डः ।  
  
८ समावर्तनम् -  
  
पूर्वत्रोपनयनं व्याख्यातम् ।  
उपनीतस्य च धर्मशास्त्रे ऽअथ ब्रह्मचर्यविधिःऽ(आप।ध।१-२-१८) इत्यारभ्य धर्मा उपदिष्टाः ।  
  
अध्यायकाण्डव्रतानामुपाकरणसमापनर्योर्विध्श्च ऽउपाकरणे समापने च ऋषिर्यः प्रज्ञायतेऽ(आप।गृ।८-१) इत्यत्र सम्पूर्णमेव व्याख्यातः  
  
अथोजानीं वेदं व्रतानि वा पारं नीत्वा हयुभयमेव वा ॥  
(याज्ञ।स्मृ।१-५१) इत्यादिवचनार्थानुष्ठानेन कृतकृत्यस्य गुरुकुलात् समावृत्तस्यानुष्ठेयं समावर्तनापरपर्यायं स्नानाख्यं कर्म व्याख्यायते ।  
  
केचित्-ऽउपाकरणे समापने च ऽ(आप।गृ।८-१) इत्यत्रैतयोः कल्पस्याप्रसिध्धत्वात्, अवश्यमन्यत्र प्रसिद्ध आश्रयितव्य इति वदन्तः  
  
ऽअथात उपाकरणोत्सर्जने व्याख्यास्यामः, इत्यादिकं व्रतपटलं नाम उपनयनानन्तरं व्याचक्षते ।  
नैतत्;ऽउपाकरणे समापने चऽ; (आप।गृ।८-१) इत्यत्रैवानयोर्विध्योर्भाष्यकारेण सम्पूर्णमेव व्याख्यातत्वात्, व्रतपटलाध्ययनस्य च विप्रतिपन्नत्वात्, भाष्ये प्रसङ्गभावाच्च ॥  
  
१ उदयात्पूर्व गोष्ठप्रवेशविधानम् ।  
  
वेदमधीत्य स्नास्यन् प्रगुदयाद्व्रजं प्रविश्यान्तर्लोम्ना चर्मणा द्वारमपरिधायाऽस्ते ॥ आप्ग्स्_१२।१ ॥  
  
  
चोम्मेन्तरिएस्:  
  
आप्ग्स्-अना_१२।१:  
एवमुपनीतश्चर्तब्रह्मचर्यो ऽधीतवेदषडङ्गो यद्याचार्यकुलादन्यमाश्रमं प्रेप्सुर्भवति तस्य स्नानं विधिवत् भवति तदेतत् स्नानमित्युच्यते ।  
  
स्नानं समावर्तनं तत् करिष्यान्नित्यर्थः ।  
प्रागुदयादित्यादित्योदयो गृह्यते ।  
नैनमेतदहरादित्यैति दर्शनात् ।  
व्रजं गोष्ठम् ।  
अन्तः  
  
अभ्यन्तरंलोमानि यस्य तेनचर्मणायस्य कस्यचित् मृगस्य ।  
आसनवचनं निष्क्रमणप्रतिषेधार्थम् ।  
वेदमित्यविवक्षितमेकवचनम् ।  
वेदं वेदौ वेदान् वाअधीत्यपाठतश्चार्थतश्चाधिगम्येत्यर्थः ।  
स्नास्यन्निति वचनं नैष्ठिकस्य उत्तरं कर्म मा भूदिति ॥१॥  
  
________________________  
  
  
आप्ग्स्-तात्_१२।१:  
वेदं मन्त्रब्राह्मणलक्षणम् ।  
एकवचनं जात्यभिप्रायम्;ऽवेदानधीत्य वेदौ वा वेदं वापि यथाक्रमम्ऽ; ॥  
(म।स्मृ।३-२)  
  
इति मनुवचनात् ।  
अधीत्य पाठतश्चार्थतश्चाधिगम्य, सषडङ्गं समीमांसं वेद मधीत्येत्यर्थः ।  
अधीत्येति च विधिः ।  
  
ऽवेदं व्रतानि वा पारं नीत्वा ह्यभयमेव वा ।  
  
इत्यस्य प्रदर्शनार्थः ।  
स्नास्यन् स्नानाख्यं कर्म करिष्यमाणःप्रागुदयात्प्रागादित्योदयात् ।  
व्रजङ्गोशालां परिश्रिताम्प्रविश्येत्त्यादि व्यक्तार्थम् ॥१॥  
  
  
नैनमेतदहरादित्यो ऽभितपेत् ॥ आप्ग्स्_१२।२ ॥  
  
  
चोम्मेन्तरिएस्:  
  
आप्ग्स्-अना_१२।२:  
एनंएतत्कर्म कुर्वाणम् ।  
एतदहःएतस्मिन्नहनि कदाचिदपिनाभितपेदादित्यः ।  
तेन मूत्रपुरीषादिकमपि तत्रैव व्रजे छायायामपि कर्तव्यम् ।  
आदित्यग्रहणादग्नितापस्य न प्रतिषेधः ॥२॥  
  
________________________  
  
  
आप्ग्स्-तात्_१२।२:  
अस्मिन्नहनि यावदस्तमयं मूत्रपुरीषोत्सर्जनार्थमप्यसौ मण्डपाद्बहिर्न निर्गच्छेत् इत्यर्थः ॥२॥  
  
२ वपनमुपनयनवत् ।  
  
मध्यन्दिने ऽग्नेरुपसमाधानाद्याज्यभागान्ते पालाशीं समिधमुत्तरयाऽधायापरेणाग्निं कट एरकायां वोपविश्योत्तरया क्षुरमभिमन्त्र्योत्तरेण यजुषा वप्त्रे प्रदायापां संसर्जनाद्याकेशनिधानात् समानम् ॥ आप्ग्स्_१२।३ ॥  
  
  
चोम्मेन्तरिएस्:  
  
आप्ग्स्-अना_१२।३:  
अथ तस्मिन्नहनि मध्यन्दिने कर्म प्रतिपद्यते ।  
अग्नेरुपसमाधानादि ।  
शम्याः ।  
सकृत्पाभाणि क्षुरादिभिस्सह ।  
स्वयमेव कर्ता नाचार्यः ।  
आज्यभागान्तवचनं समिदाधानादेरुत्तरस्य कर्मणः कालोपदेशार्थम् ।  
अनेनैव तन्त्रप्राप्तावपि सिद्धायां अघ्नेरुपसमाधानादिवचनं तन्त्रारम्भसेयैव मध्यन्दिननियमः, न कृत्स्नस्य कर्मणः ।  
उत्तरयर्चाऽइमं स्तोमऽमित्येतया ।  
न स्वाहाकारः, जुहोतिचोदनाभावात् ।  
कटः प्रसिद्धःएरकातत्प्रकृतिभूतं तृणम् ।  
कशिप्वित्यन्ये ।  
उत्तरयर्चाऽत्र्यायुषऽमित्येतया ।  
  
क्षुरमभिमन्त्र्य ।  
उत्तरेण यजुषा ऽशिवो नामासीऽत्यनेन ।  
वप्ता नापितः नाचार्यः ।  
तस्मै क्षुरं प्रदाय ततः ऽउष्णाः शीतास्वानीयेऽत्यादि यदपां संसर्जनादिकर्मकेशनिधानान्तं तदुपनयनेन समानम् ।  
किं? कारयतीत्यधायाहारः ।  
केन कारयति?आचार्येण यद्यप्याचार्यकुलादयं निवृत्तः, तथापि स्नान काले विवाहकाले च समवैत्याचार्यः ।  
समानवचनसामर्थ्यात् ।  
यो ऽस्यापचितस्तमितरया (आप।गृ।३-९) इति च दर्शनात् ।  
स्पष्टं चाश्वलायनके-अथैतान्युपकल्पयति समावर्तमानर्ः (त्यमाने) (आश्व।गृ।३-७-१) इत्यादि ।  
अन्ये त्वाचार्यकुल एव समावर्तमिच्छन्ति ।  
तत्राचार्यस्संसर्जनोन्दने कृत्वा क्षुरं नापितादपादाय प्रतिदिशं प्रवाप्य पुनस्तस्मै प्रदाय तं च वपन्तमुत्तरयानुमन्त्रयते ।  
एवमन्तमाचार्यकर्म ॥३॥  
________________________  
  
  
आप्ग्स्-तात्_१२।३:  
यथा मध्यन्दिने प्रधानहेमा भवन्ति तथा कर्म कुर्यात् ।  
अत्र तु तन्त्रोपदेशो ऽस्याज्यप्रधान हविष्ट्वात् ।  
ऽआज्यभागान्तेऽइति च क्रमार्थम् ।  
आज्यभागान्ते कृते समिदाधानमेव, न पुनरर्थकृत्यमपीति ।  
अत्र च पात्रप्रयेगे दर्व्यादीनि द्वन्द्वम्, क्षुरकटादीनि सकृदेव, शम्याश्च परिध्यर्थे ।  
केचित्-दर्व्यादीन्यपि सकृदेवेति ।  
पालाशी पलाशवृक्षावयवभूतामुत्तरयाऽइमं स्तोमम्ऽइत्येतया ।  
  
कटःप्रसिद्धस्तृणमयः ।  
एरका कटप्रकृतिभूतं पङ्क्तिकटाख्यं तृणम् ।  
केचित्-कशिप्विति ।  
  
उत्तरयार् त्र्कयायुषमित्येतयाउत्तरेणयजुषा ऽशिवो नामासिऽइत्यनेन ।  
वप्त्रे वपनकर्त्रे कस्मैचिन्मन्त्रविदे ब्राह्मणाय तत् क्षुरं प्रयच्छति ।  
  
  
केचित्- इहाप्याचार्यो वपनं प्रारभते, नापितस्तु वप्ता अस्मै प्रयच्छतीति ।  
तदयुक्तम्;इहाचार्यस्यैवाभावात्, नापितस्यामन्त्रज्ञत्वाच्च ।  
  
अथानुवाकस्य प्रथमेन यजुषाऽइत्यारभ्य ऽतस्मिन् केशानुपयम्योत्तरयोदुम्बरमूले दर्भस्तम्बे वा निदधातिऽ(आप।गृ।१०-८)  
  
इत्येवमन्तमुपनयनेन समानं, भवतीति शेषः ॥३॥  
  
३ मेखलाया ब्रह्मचारिणे दानम् ।  
  
जघनार्धे व्रजस्योपविश्य विस्त्रस्य मेखलां ब्रह्मचारिणे प्रयच्छति ॥ आप्ग्स्_१२।४ ॥  
  
  
चोम्मेन्तरिएस्:  
  
आप्ग्स्-अना_१२।४:  
अथोप्तकेशश्मश्रुनखो व्रजस्य जघनार्धे पश्चार्धे उपविश्य मेखला विस्रस्य विमुच्य, कस्मैचित्ब्रह्मचारिणे प्रयच्छति ॥४॥  
  
  
________________________  
  
  
आप्ग्स्-तात्_१२।४:  
अथोप्तकेशादिको व्रजस्य जघनार्धेपश्चार्धे उपविश्येत्यादिकरोति ॥४॥  
  
४ तेन तस्याः दर्भस्तम्बे निधानम् ।  
  
तां स उत्तरेण यजुषोदुम्बरमूले दर्भस्तम्बे वोपगूहति ॥ आप्ग्स्_१२।५ ॥  
  
  
चोम्मेन्तरिएस्:  
  
आप्ग्स्-अना_१२।५:  
प्रच्छादयति ।  
उत्तरेण यजुषाऽइदमहममुष्यामुष्येऽत्यादिना तत्रादश्सब्देषु नामग्रहणम्-इदमहं यज्ञशर्मणो गार्ग्यस्य पाप्मानमपगूहाम्युत्तरो यज्ञशर्मा द्विषद्भ्य इति ।  
अथ यदि वा स्यात् यज्ञशर्मणो गार्ग्यायणेति ।  
दण्डाजिनयोरप्यस्मिन् काले त्यागः ।  
________________________  
  
  
आप्ग्स्-तात्_१२।५:  
स तु ब्रह्मचारी तां मेखलां सूत्रोक्तदेशे उपगूहति अप्रकाशां करोति ऽइदमहं विष्णुशर्मणो गौतमस्य पाप्मानमुपगूहाम्युत्तरो विष्णुशर्मा द्विषद्भ्यःऽइत्यनेन यजुषा ।  
अत्र च स्नातुर्नामगोत्रे ग्राह्ये ॥५॥  
  
५ स्नानं उदुम्बरकाष्ठेन दन्तधावनं च ।  
  
एवं विहिताभिरेवाद्भिरुत्तराभिष्षङ्भिस्स्नात्वोत्तरयोदुम्बरेण दतो धावते ॥ आप्ग्स्_१२।६ ॥  
  
  
चोम्मेन्तरिएस्:  
  
आप्ग्स्-अना_१२।६:  
एवंविहिताभिःपूर्ववत्संसृष्टाभिः शीतोष्णाभिरित्यर्थः ।  
तत्र संसर्जने मन्त्रस्य लोपः ऋग्भिः आपोहिष्ठीयाभिः हिरण्यवर्णी याभिश्च ।  
तत्र ऽयासु जातऽइत्यासां ग्रहणम् ।  
प्रतिमन्त्रं चाभिषेकः ।  
दतो धावतेदन्तेभ्यो मलमपनयति ।  
उत्तरयर्चाऽअन्नाद्याय व्यूहध्वऽमित्येतया ॥६॥  
  
________________________  
  
  
आप्ग्स्-तात्_१२।६:  
एवंविहिताभिस्तूष्णीं मिश्रिताभिश्शीतोष्णाभिरद्भिः ।  
ऽकेशान् वपतुऽइति मन्त्रलिङ्गविरोधात् एवकाराच्च न मिश्रणमन्त्रः ।  
  
उत्तराभिष्षङ्भिःऽआपो हि ष्ठा इति तिसृभिश्च ।  
स्नाति अभिषिञ्चति ।  
एतच्च षण्णामन्ते सकृदेव ।  
  
केचित्-प्रत्यृचमिति ।  
तन्न ;गुणार्थ प्रधानाभ्यासकल्पनमयुक्तमित्युक्त्वात् ।  
  
अथोदिम्बरेण काष्ठेन दन्तेभ्यो मलं ऽअन्नाद्याय व्यूहध्वम्ऽइत्यनया अपनयति ॥६॥  
  
६ स्नानीयद्रव्यैराच्छाद्य पुनः स्नानं, अहतस्यान्तरस्य वाससः परिधानं, चन्दनानुलेपनं, ग्रीवासु मणेराबन्धनं, बादरमणेस्सव्यपाणावाबन्धनं, उत्तरस्य वाससः परिधानञ्च ।  
  
स्नानीयोच्छादितस्स्नातः ॥ आप्ग्स्_१२।७ ॥  
  
  
उत्तरेण यजुषाहतमन्तरं वासः परिधाय सार्वसुरभिणा चन्दनेनोत्तरैर्देवताभ्यः प्रदायोत्तरयानुलिप्य मणिं सौवर्णं सोपधानं सूत्रोतमुत्तरयोदपात्रे त्रिः प्रदक्षिणं परिप्लाव्योत्तरया ग्रीवस्वाबध्यैवमेव बादरं मणिं मन्त्रवर्ज सव्ये पाणावाबध्याहतमुत्तरं वासो ऽरेवतीस्त्वेतिऽसमानम् ॥ आप्ग्स्_१२।८ ॥  
  
  
चोम्मेन्तरिएस्:  
  
आप्ग्स्-अना_१२।८:  
ततःस्नानीयैःस्नानार्हऐः क्लीतकादिभिःउच्छादितःउद्वर्तितः अपकृष्टमलः पुनरपि तभिरेवाद्भिःस्नातः उत्तरेण यजुषाऽसोमस्य तनूरसिऽइत्यनेनअहतमन्तरं वासःयेन कटिः प्रच्छद्यते तदन्तरमित्युच्यते ।  
येन बहिर्नीवि प्रच्छादनं उपवीतं वा क्रियते तदित्तरमिति ।  
  
तयोरन्तरं वासः परिधाय चतुर्थ्यानुलेपनं करोति ।  
केन?चन्दनेन ।  
कीदृशेन ? ।  
सर्वसुरभिणासर्वाणि सुरभि- द्रव्याणि यत्र भवन्ति तत् सर्वसुरभि ।  
सार्वसुरभिणेतिपाठे रूपसिद्धिर्मृग्या ।  
तत्र पूर्वमुत्तरैर्मन्त्रैस्त्रिभिर्देवताभ्यः प्रयच्छति ऽनमो ग्रहायऽचेत्येवमादिभिः ।  
तत उत्तरया ऽअप्सरस्सुयो गन्धःऽइत्येतया आत्मनो ऽनुलेपनम् ।  
ऽमुखमग्रे ब्राह्मणो ऽनुलिम्पेत् बाहू राजन्य-, उदरंवैश्यः, (आश्व।गृ।३-७-१०-१२) इत्याश्वलायनः ।  
अथ मणिमाबध्नातिग्रीवासुप्रतिमुञ्चति ।  
स च मणिः सौवर्णो भवति ।  
उपदानेन च वैडूर्यादिनोपहितः ।  
सूत्रोतःसूत्रेणोतः ।  
सपाश इत्यर्थः ।  
तं मणिं उत्तरयर्चा ऽइयमोषधेऽऽत्येतया उदपात्रे त्रिः परिप्लावयति ।  
सकृदेव मन्त्रः ।  
अथ तं उत्तरयर्चा ऽअपाशो ऽस्युरऽइत्येतया ग्रीवास्वाबध्नाति ।  
ग्रीवाशब्दो ऽयं धमनिवचनः बहुवचान्तः तध्योगात् कण्ठे प्रयुज्यते ।  
  
अस्यामृचि पृथिवी स्तूयते ।  
तस्मादियमोषधिस्त्रायमाणेति भवितव्यम् ।  
सकारलोपच्छान्दसः ।  
अथबादरम्बदुरीबीजेन कल्पितमेवमेव सूत्रोतमुदपात्रे त्रिः प्रदक्षिणं परिप्लाव्य सव्ये पाणावाबध्नाति ।  
तूष्णामेव परिप्लावने च बन्धने च मन्त्रप्रतिषेधः ।  
पुनर्मणिग्रहणादुपधानमस्य न भवति ।  
सूत्रोतस्तु भवति ।  
आबध्य मणिं तत उत्तरं वासः करोति आहतमेव ।  
तत्र रेवतीस्त्वेत्येवमादि कर्म समानमुपनयनेनैव प्रत्येतव्यम् ।  
रेवतीस्त्वेत्येताभिरिति वा उत्तराभिरित्येव वा सिद्धे समानवचनमुपनयनवते प्रयोगार्थम् ।  
तेन उत्तराभ्यामभिमन्त्रेयोत्यादि परिहितानुमन्त्रणान्तं गुरोः कर्म ॥७॥  
  
________________________  
  
  
आप्ग्स्-तात्_१२।८:  
स्नानोपकरणैः क्लीतकमधूकचूर्णादिभिः उद्वर्तितदेहः आमल कपिष्टादिभिः स्नानीयैस्स्नातश्च भवति ॥७॥  
  
  
ऽसोमस्य तनूरसिऽइत्यनेनयजुषा अहतमन्तरं वासःअन्तर्वासो ऽन्तरीयमित्यर्थः ।  
तत् परिदधाति ।  
अनेन सूत्रेणात ऊर्ध्व स्नातकस्य नित्यमन्तर्वासो विधीयते ।  
यजुः पुनः कर्मार्थमेव, मकारणाम्नानात् ।  
ततस्सार्वसुरभिणा सर्वैः कस्तूरिकादिभिर्गम्धद्रव्यैर्वासितेनचन्दनेन अनुलिम्पतीति व्यवहितेन सम्बन्धः ।  
कथमनुलिम्पति ?इत्यत्राह-उत्तरैरित्यादि ।  
ऽनमो ग्रहाय चऽ; इत्यादिभिस्त्रिभिर्मन्त्रैः देवताभ्यश्चन्दनं पूर्वप्रदाय, पश्चात् ऽअप्सरस्सु यो गन्धःऽइत्यनया आत्मान मनुलिम्पति ।  
मुखस्य चाग्रे ऽनुलेपः, ऽमुखमग्रे ब्राह्मणो लिम्पेत्ऽ(आश्व।गृ।३-७-१०) इत्याश्वलायनगृह्यात् । देवताभ्यः प्रदानं च नमश्सब्देन, न तु मन्त्रान्तेन;नमस्कारस्यापि प्रदानार्थत्वात् ।  
मणिङ्कीदृशं?सौवर्णसुवर्णविकारम् ।  
सोपधानंवज्रवैडूर्यादिना उभयतः परिगृहीतम् ।  
सीत्रोतं सूत्रप्रोतम् ऽइयमोषधे त्रायमाणाऽइत्येतया सकृदुच्चरितयाउदपात्रे प्रदक्षिणमविरतं त्रिःपरिप्लाव्य, उत्तरया ऽअपाशो ऽस्युरो मेऽइत्यादिकया ऽपुण्यायऽइत्यन्तया त्र्यवसानया तं मणिङ्ग्रीवसु कण्ठे आबध्य, बदरीबीजमयम्बादरं सूत्रोतमेव मणिमेवमेवोदपात्रे त्रिः प्रदक्षिणं तूष्णीं परिप्लाव्य, तूष्णीमेवसव्ये पाणावाबध्नाति ।  
  
अहतमुत्तरं वासः परिधानीयमेव, न तु उत्तरीयम् ।  
तदुपनयनेन समानम् ।  
स्वयं परिदधाति, इहाचार्याभावात् ।  
ततश्च ऽरेवतीस्त्वाऽ; इति द्वाभ्यां परिधानीयं वासो ऽभिमन्त्र्य ऽया अकृन्तन्ऽइति तिसृभिः परिधाय ऽपरीदं वासःऽइत्यनुमन्त्रयते ।  
ऽरेवतीस्त्वे ति समानम्ऽइति वचनबलाच्च मन्त्रस्थयुष्मदर्थलिङ्गबाध एव ।  
यद्वा अन्यो विद्वान् ब्राह्मणः रेवतीस्त्वेति समानं करोति ।  
  
कुतः पुनः ऽअहतमुत्तरं वासःऽइत्यनेनापि परिधानमेवोच्यते नोत्तरीयम्?उच्यते-रोवतीस्त्वेति समानमुपनयनेनेति वचनात् उपनयने च ऽतिसृभिः परिधाप्य परिह्तमुत्तरया, (आप।गृ।१०-१०)इति परिधानार्थवासो ऽवगमात् ।  
पूर्वस्य ऽअहतमन्तरं वासःऽइति चोदितत्वाच्च ।  
  
उत्तरीयं तु ऽनित्यमुत्तरं कार्यम् (आप।ध।२-४-२१) इत्यादिधर्मशास्त्रवचनादत्रापि सिद्धमेव वासः ।  
  
केचित् इहोत्तरीयं विधीयते नैव परिधानीयम्;उत्तरमिति वचनात् ।  
तथा आचार्य एव ऽरेवतास्त्वा इत्याद्युपनयनेन समानं करोतीति ।  
  
तन्न;परिधाप्य,परिहितम्ऽइत्यनुपपत्तेरेव ।  
तथा आचार्यकुलान्निवृत्तेनेदं स्नानं क्रियते ।  
तत्राचार्यकर्तृकत्वा प्रसक्तिरेव ॥८॥  
  
७ वाससो ऽन्ते कुण्डले बध्वा तद्विशिष्टया दर्व्या प्रधानहोमाः, जयादयश्च ।  
  
तस्य दशायां प्रवृर्तौ प्रबध्य दर्व्यामाधायाज्येनाभ्यानायन्नुत्तरा आहुतीर्हुत्वा जयादि प्रतिपद्यते ॥ आप्ग्स्_१२।९ ॥  
  
  
चोम्मेन्तरिएस्:  
  
आप्ग्स्-अना_१२।९:  
तस्योत्तरस्य वाससो दशायां प्रवर्तौ कर्णालङ्कारौ सौवर्णौ प्रबध्य दर्व्यामाधायाज्येनौत्तरा अष्टौ प्रधानाहुतिः जुहोति ।  
  
अभ्यानायन्प्रवर्तयोरुपर्याज्येनानयनं कारयन्नित्यर्थः ।  
अभ्यानयन् इति वा पाठः ।  
अस्मिन् पक्षे सव्येन पाणिनाभ्या- नयनम् ।  
  
अभ्यानायमिति णमुलन्तस्य युक्तः ।  
अब्यानीयाभ्यानीयेत्यर्थः ।  
सर्वथा प्रवर्तयोरुपर्यासिक्तेनाज्येन प्रधानहोमः ।  
जयादिनचनं प्रवर्तावपनीय यतासिद्धं प्रतिपद्येतेत्येवमर्थम् ॥८॥  
  
________________________  
  
  
आप्ग्स्-तात्_१२।९:  
तस्य अनन्तरप्रकृतस्य वाससो दशायां प्रवृर्तौकुण्डले सौवर्णे प्रबध्यतावुपायेन दर्व्या अग्रे स्थापयित्वा ।  
आज्येने- ति परिभाषाप्राप्तानुवादोभ्यानयनाविधानार्थः ।  
अभ्यानायमिति णमुलन्तोर्ऽथपाठः ।  
ततश्च स्वयमेव सव्येन हस्तेन स्थापितयोः प्रवर्तयोरुपरि  
  
आज्यमानीय तेनैवाज्येन उत्तराः ऽआयुष्यं वर्चस्यम्ऽइत्याद्या अष्टौ प्राधानाहुतीर्हुत्वा, ततो दर्व्या अग्रात्तावपनीय यथाप्रसिद्धञ्जयादि प्रतिपद्यते ।  
सूचनात्सूत्रमिति निर्वचनाच्च सूत्रे सर्वत्रानेकार्थविधिनिबन्धनो ।  
वाक्यभेदो ऽपि नैव दोष इत्युक्तम् ऽअग्निमिध्वाऽ(आप।गृ।१-१२) इत्यत्र ।  
  
केचित् सव्येन हस्तेन अभ्यानायन्नन्येन वाभ्यानायन्निति पाठेन भवितव्यमित्याचक्षते ॥९॥  
  
८ तयोः कर्णयोराबन्धनम् ।  
  
परिषेचनान्तं कृत्वैताभिरेव दक्षिणे कर्ण आबध्नीतैताभिस्सव्ये ॥ आप्ग्स्_१२।१० ॥  
  
  
चोम्मेन्तरिएस्:  
  
आप्ग्स्-अना_१२।१०:  
परिषेचनान्तवचनमानन्तर्यार्थम् ।  
तेनास्याहनि भोजनं न भवति ।  
एताभिरेवाहुतिभिः आहुत्यर्थैर्मन्त्रैरित्यर्थः ।  
वचनादेकं कर्म बहुमन्त्रं स्वाहाकारवांश्च मन्त्रः प्रयोज्यः ।  
सव्ये चेत्युच्माने म्नत्राणां विभज्य विनियोगः स्यात् ।  
तस्मात् पुनरेताभिरित्त्युक्तम् ॥९॥  
  
________________________  
  
  
आप्ग्स्-तात्_१२।१०:  
परिषेचनान्तरमेवएताभिरेवऽआयुष्यं वर्चस्यम्ऽइत्यष्टाभिरेवदक्षिणे कर्णे प्रवर्तयोरेकंआबध्रीतप्रतिमुञ्चेत् ।  
तथान्य-  
  
मेताभिरेव सव्येकर्णे ।  
अत्र च होममन्त्राणामेव आबन्धनकरणत्वेन सूत्रवाक्यसादृश्यानुमितया श्रुत्यैव चोदितत्वात्तैराबन्धनमपि गौण्या वृत्त्या प्रकाश्य मैन्द्रीवत् ।  
तथैताभिरिति स्त्रीलिङ्गनिर्देशो बहुत्वादृचां ब्राह्मणग्रामवत् ।  
न चात्र होमार्थानामेव आबन्धनार्थत्वेनापि विनियोगे देवदत्तीयेयं गौर्यज्ञदत्तीयेतिवद्विरोध- ।  
ऽपुरोडाशकपालेन तुषानुपवपतिऽइत्यादिवदधिष्ठानलक्षणया विनियुक्ताकारमतिरोधायापि विनियोगोपपत्तेः, ऋङ्मन्त्रविषये त्वनेकार्थत्वमपि नायुक्तमित्याग्नेय्यधिकरणे उक्तत्वाच्च ।  
  
केचित्-एताभिरित्यनेन प्रकृताहुतिपरामर्शादाहुत्यर्था मन्त्रा लक्ष्यन्ते ऽपितॄणां याज्यानुवाक्याभिरुपतिष्ठतेऽइतिवदिति ।  
मैवम्;यतः पूर्वत्रोत्तराहुतीरिति लक्षणया प्रकृतानां मन्त्राणामपि परामर्शो वरम्;नत्विहापि वाक्ये लक्षणा ॥१०॥  
  
९ शिरसि स्रजो धारणं, अक्ष्णोरञ्जनं, आदर्शावेक्षणं, उपानहोरुपमुञ्चनं, छत्रदण्योर्धारणं च ।  
  
एवमुत्तरैर्यथालिङ्गं स्रजश्शिरस्याञ्जनमादर्शवेक्षणमुपानहौ छत्रं दण्डमिति ॥ आप्ग्स्_१२।११ ॥  
  
  
चोम्मेन्तरिएस्:  
  
आप्ग्स्-अना_१२।११:  
एवमुत्तरैरपि मन्त्रैर्यथालिङ्गं स्नागादीनि षट् द्रव्याण्युपयुञ्जीत यथार्हम् ।  
तत्र ऽशुभिके शिरऽइति द्वाभ्यां स्रजश्शिरसि बन्धनम् ।  
यथालिङ्गवचनात् द्वाभ्यामिमां तामपिनह्येऽइति)स्रज इति षष्ठ्येकवचनम्, न प्रथमाया द्वितीयाया वा बहुवचनम् ।  
इमां तामित्यकेवचनात् ।  
शिरसीति वचनात् असयोर्न भवति ।  
"न मालोक्ताम् ।  
माले चेत् ब्रूयुः, स्रगित्यभिधापयीत"(आश्व।गृ।३।८-१२) इत्याश्वलायनः ।  
  
अथ ऽयदाञ्जनं त्रैककुदऽमिति द्वाभ्यामञ्जनं अक्ष्णोरुपयुञ्जीत ।  
तत्र द्वाभ्यामपि मन्त्राभ्यां पूर्व दक्षिणस्याञ्जनम् ।  
अथ ताभ्यामेव सव्यस्य ।  
  
यद्यपि ऽतेन वामाञ्जेऽइति मन्त्रे द्विवचनं भवति ।  
तथापि एवमित्यतिदेशसामर्थ्यात् प्रवर्तयोराबन्धनवत् क्रियाभ्यावृत्तिः  
  
मन्त्राभ्यावृत्तिश्च भवति ।  
तत्र सान्नाय्यकुमभीवत् द्विवचनं, यथा"अप्रस्नसंसाययज्ञस्योखे उपदधाम्यह"मिति ।  
अथादर्शस्यावेक्षणं ऽयन्मे वर्चऽइत्येतया ।  
अवेक्षणमित्यनुच्यमाने आदानमेव स्यादस्मिन् काले;ऽइदं तत्पुनराददऽ; इतिलिङ्गात् तस्मादवेक्षणग्रहणम् ।  
ततः उपानहावुपमुञ्चते ऽप्रतिष्टे स्थऽइति यजुषा ।  
आञ्जनवत् क्रियावृत्तिर्मन्त्रस्यावृत्तिश्च भवति ।  
  
ततश्छत्रमादायात्मानमाच्छादयति ऽप्रजापतेश्शरणमसीऽतियजुषा ।  
देवस्य त्वेति यजुषा दण्डमादत्ते ।  
वैणवमित्याश्वलायनः ॥  
(आश्व।गृ।३-७-१५) ॥१०॥  
  
________________________  
  
  
आप्ग्स्-तात्_१२।११:  
यथा कर्ममध्ये समन्त्रकं प्रवर्तौ हि बद्धौ,एवमुत्तरैर्मन्त्रैर्यथालिङ्गम्मन्त्रलिङ्गानुसारेण स्रगादिषट्कं आबध्नीत कर्तव्यम् इत्यादि यथार्ह वाक्यशेषः ।  
तत्र ऽशुभिके शिरःऽइत्यनयैकयैव शिरसि स्रजमाबध्नीत ।  
ऽयामाहरत्ऽइत्येषा विकल्पार्था;ऽएकमन्त्रणि कर्माणिऽ; ।  
  
ऽअवशिष्टा विकल्पार्थाःऽ(आप।प।१-४१;४-१२) इति परिभाषावचनात् ।  
स्रज इति द्वितीयैकवचनार्थे;ऽशुभिके शिर आरोहऽ; ऽयामाहरत्ऽ; इत्याद्येकवचनलिङ्गात् ।  
षष्ठ्येकवचनं वा ।  
तथा सति, स्रज आबन्धनं कर्तव्यमिति शेषः ।  
  
तथा ऽयदाञ्जनं त्रैककुदम्ऽइत्येकयैव सकृदुच्चरितया त्रिककुत्पवर्तजाताञ्जनेन युगपदक्ष्णोरञ्जनं कर्तव्यम् ।  
अत्रापि ऽमयि पर्वतऽइत्यादीनि चत्वारि यजूषि विकल्पार्थान्येव ।  
न चाक्ष्णोः पर्यायेणाञ्जनम्;ऽतेन वाम्ऽइति द्विवचनलिङ्गविरोधात् ।  
तथैव ऽयन्मे वर्चः परागतम्ऽइत्येतया आदर्शावेक्षणं कर्तव्यम् ।  
तथैव ऽप्रतिष्ठे स्थःऽइत्यनेन यजुषोपानहौ युगपदुपमुञ्चते;ऽप्रतिष्ठे स्थःऽइति द्विवचनलिङ्गात् ।  
तथैव तूष्णीं छत्रमादाय ऽप्रजापतेः शरणमसिऽइति यजुषा आत्मानमभिच्छादयति ।  
तथैव दण्डं वैणवं ऽदेवस्य त्वाऽइत्यादियजुषा आदत्ते ।  
इति एतानि षट्द्रव्याणीत्यर्थः ।  
  
केचित्-ऽशुभिके शिर आरोहऽऽयामाहरत्ऽइति द्वाभ्यामपि स्रज आबन्धनम् ।  
तथा ऽयदाञ्जनंऽऽमयि पर्वत पूरुषम्ऽइति द्वाभ्याम् अप्यावृत्ताभ्यां दक्षिणसव्ययोरक्षणोः क्रमेणाञ्जनम्;ऽएवमुत्तरैर्यथालिङ्गम्ऽइति वचनबलात् ।  
ततश्च ऽतेन वाम्ऽइति लिङ्गमपि विधिबलाद्वाध्यमेव ।  
यथैकस्यां सान्नाय्यकुम्भ्यां ऽउखे उपधाम्यहम्ऽइति द्विवचनलिङ्गम् ।  
उपानहोरुपमोचने ऽप्यञ्जनवदेव व्याख्येति ।  
  
तदसत्, ऽएकमन्त्राणिऽ(आप।प।१-४१) इत्यादिपरिभाषाविरुद्धत्वात् ।  
ऽएवमुत्तरैर्यथालिङ्गम्ऽइत्यस्य च पूर्वव्याख्याने ऽप्युपपत्तेः ।  
  
ऽमयि पर्वत पूरुषम्ऽइत्यत्र पाठे प्रश्लिष्टे ऽपि विभागे निराकाङ्क्षत्वात्, वाक्यभेदावगतेश्च ॥११॥  
  
१० वाग्यमः, दिगुपस्थानं, नक्षत्राणां चन्द्रमसश्चोपस्थानम् ।  
  
वाचं यच्छत्यानक्षत्रेभ्यः ॥ आप्ग्स्_१२।१२ ॥  
  
  
उदितेषु नक्षत्रेषु प्राचीमुदीचीं वा दिशमुपनिष्क्रम्योत्तरेणार्र्धचेन दिश उपस्थायोत्तरेण नक्षत्राणि चन्द्रमसमिति ॥ आप्ग्स्_१२।१३ ॥  
  
  
चोम्मेन्तरिएस्:  
  
आप्ग्स्-अना_१२।१३:  
ततः उत्तरेणार्दर्चेन ऽदेवीष्षडुर्वीऽरित्यनेन प्राङ्मुख- प्राञ्जलिः सर्वा दिशो मनसि कृत्वा मन्त्रान्तेन प्रदक्षिणमावृत्य समनुवीक्षते ।  
  
षडेव दिशः ,डुर्वीरिति लिङ्गात् ।  
प्राच्याद्याश्चतस्रः ऊर्ध्वा अधरा चेति ।  
ततडत्तरेणार्र्धचेनऽमा हास्महीऽत्यनेननक्षत्राणि चन्द्रमसञ्च सहोपतिष्ठते ॥११॥  
  
________________________  
  
  
आप्ग्स्-तात्_१२।१३:  
इदं च व्याख्यातम् ॥१२॥  
  
  
उत्तरेणार्र्धचेन ऽदेवाष्षडुर्वीः इत्यनेनदिशःअवाचीषष्ठा उपस्थाय, उत्तरेण ऽमा हास्महिऽइत्यर्र्धचेननक्षत्राणि चन्द्रमसञ्चोपतिष्ठते ।  
  
श्रुतिबलाच्च ऽमा हास्महिऽइत्यत्र नक्षत्राणीत्यध्याहृत्य तानि प्रकाश्यान्येव ॥१३॥  
  
११ मित्रेण सम्भाषणं, यथेष्टगमनं च ।  
  
रातिना सम्भाष्य यथार्थ गच्छति ॥ आप्ग्स्_१२।१४ ॥  
  
  
चोम्मेन्तरिएस्:  
  
आप्ग्स्-अना_१२।१४:  
रातिनाबन्धुनासम्भाष्यकिं मया कर्तव्यम्?क आश्रमः प्रतिपत्तव्यः?इति सम्भाषणं कृत्वा तेन रातिना सहगच्छति अनधृतमाश्रमं प्रतिनद्यत इत्यर्थ- ।  
ऽबुध्वा कर्माणि यत् कामयेत तदारभेतेऽ(आप।ध।२-२१-५) त्यनेनैव सिद्धे पुनर्वचनं प्रव्रजते ऽपि सम्भाषणान्तं स्नानकर्म यथा स्यादिति ॥१२॥  
  
________________________  
  
  
आप्ग्स्-तात्_१२।१४:  
रातिःमित्रं रमयतीति व्युत्पत्या ।  
तेन सह विस्रब्धस्सम्भाष्य आत्मशक्त्याद्यनुरूपं धर्मादिकं विचार्य निश्चित्य ।  
यथार्थ गच्छति तेन रातिना सह योर्ऽथो धर्मो मोक्षो वा साध्यत्वेनावधृत-, तदनुरूपमाश्रमं गार्हस्थयं मौनं वा प्रतिपद्यते ।  
एवं च ब्रह्मचर्यादेव प्रव्रजतो ऽपि सम्भाषणान्तं स्नानं कृत्वैव प्रव्रज्यात् ॥१४॥  
  
  
इति श्रीसुदर्शनाचार्याविरचिते गृह्यतात्पर्यदर्शने द्वादशः खण्डः समाप्तः ॥  
  
  
त्रयोदशः खण्डः ।  
  
९ मधुपर्कः -  
१ पूज्येन कूर्चे उपवेशः ।  
  
अथैतदपरं तूष्णीमेव तीर्थे स्नात्वा तूष्णी समिधमादधाति ॥ आप्ग्स्_१३।१ ॥  
  
  
चोम्मेन्तरिएस्:  
  
आप्ग्स्-अना_१३।१:  
व्याख्यातं स्नानकर्म गरीयश्च मुख्यं च ।  
अथेदानीमेतदपरं स्नानविधानं लघीयश्च गौणं च व्याख्यायते ।  
किं तत्?तूष्णामेव तीर्थे भूमिष्ठे जले स्नाति ।  
नोद्धृताभिश्शीताभिः ।  
तूष्णीञ्च समिधमादधाति ।  
न म्नत्रेण ।  
पालाशी समित् ।  
एतावदेव- अस्मिन् विधौ कार्यम् ।  
  
नान्यत् किञ्चित् ऽप्रागुदयात् व्रज मित्यादिकम् ।  
वपनादि तु लौकिक मधर्मकं भवति ।  
तत्र प्रयोगः-केशश्मश्रुनखलोमानि वापयित्वा मे खलादण्डमजिनमित्यपनीय तूष्णीमेव तीर्थे स्नात्वा दन्तझावनमौदुम्बरेण काष्ठेन कृत्वा स्नानीयोच्छादितः पुनः स्नात्वा अहते वाससी परिधायाचम्याग्निमुपसमाधाय सम्परिस्तीर्य पालाशीं समिधमग्निं मनसा ध्यायन्नाधाय मणिप्रभृतीन्यलङ्करणानि यथोपपादमुपादत्ते तूष्णीमेव सर्वम् ॥ १ ॥  
  
________________________  
  
  
आप्ग्स्-तात्_१३।१:  
अथापरमेतद्विधानं ।  
उच्यते इति शेषः ।  
तीर्थे पुण्यनद्यादौ ।  
समिधं पालाशीं, अविरोधात् ।  
एवकाराच्चास्मिन् विधौ नान्यत्किञ्चिदनुष्ठेयम् ।  
  
ननु-पूर्वस्मिन्नेव विधौ स्नानसमिदाधानयोरन्य- प्रकारो वै कल्पिक इति किमिति नास्थीयते ?उच्यते-एवकारवैयर्थ्यप्रसङ्गात्,स्नान समिदाधानयोरिह व्युत्क्रमेणाभिधानात्, अस्य सूत्रस्य बह्वक्षरत्वाच्च ।  
यदि ह्ययं पूर्वस्मिन्नेव विधौ वैकल्पिको ऽभिप्रेतो ऽभविष्यत्, तदा तत्रैव ऽपालाशींऽसमिधमुत्तरयाधाय तूष्णीं वाऽऽएवंविहिताभिरेवाद्भिरुत्तराभिः षड्भिः स्नात्वा तीर्थे वा तूष्णीम्ऽइत्यल्पैरेवाक्षरै- रसूत्रयिष्यत् ।  
  
किञ्च सूत्रकाराणां नैवेयं सैली दृष्टचरी-यदुत साङ्गं प्रधानमुक्त्वा पश्चादथादिना सूत्रेण वैकल्पिकानां प्रकारभेदानाम- भिधानमिति ।  
एव मेव ऽअथैतदपरं दघ्न एवाञ्जलिना जुहोति (आप।गृ।२२-१०) इत्यस्यापि व्याख्यानम् ।  
प्रयोगस्तु-ब्रह्मचारिलिङ्गानि मेखलादीनि त्यक्त्वा तीर्थे तूष्णीं स्नात्वा, वासो ऽन्तरपरिधानादि कृत्वा, श्रोत्रियागारादग्निमाहृत्यऽयत्र क्व चाग्निम्ऽइति विधिनोपसमाधाय, तत्र प्रजापतिं मनसा ध्यायन् तूष्णीमेव समिधमादधाति ।  
  
केचित्-केशश्मश्रु वपनादिकमन्यदप्यविरोधि तूष्णीमेव करोतीति ॥१॥  
  
  
यत्रास्मा अपचितिं कुर्वन्ति तत्कूर्च उपविशति यथापुरस्तात् ॥ आप्ग्स्_१३।२ ॥  
  
  
चोम्मेन्तरिएस्:  
  
आप्ग्स्-अना_१३।२:  
उक्तयोरन्यतरेण स्नातको भवति ।  
तस्यास्मिन् काले बन्धुभिरपचितिः कार्या;गोमधुपर्करहो वेदाध्याय इति वचनात् ।  
आवेद्यार्घ्य दद्या(बौ।गृ।१-२-१)दिति कल्पान्तरम् ।  
साधु व्रतस्नात मर्घयिष्यामो भवन्तमिति निगदेनावेदनं कौषीतकिनस्समामनन्ति ।  
  
"विष्टरं पाद्यमर्घ्यमाचमनीयं मधुपर्को गौरित्येतेषां त्रिस्त्रिरेकैकं वेदयन्ते"(आश्व।गृ।१-२१-६) इत्याश्वलायनः ।  
तत्र यत्र देशे ऽस्मै अपचितिं कुर्वन्ति बान्धवाः, तत्र तैर्दत्ते कूर्चे उपविशति यथापुरस्तादुपनयनेआचार्यः ।  
कूर्च प्रत्तमुपादायोदगग्रं निधाय तस्मिन् ऽराष्ट्रभृदसीऽत्यनेनोपविशतीत्यर्थः ॥२॥  
  
________________________  
  
  
आप्ग्स्-तात्_१३।२:  
यत्र यस्मिन् स्वधर्मयुक्तस्य कुटुम्बिनो गृहे आतिथ्यार्थमागतायास्मै स्नातकायापचितिं पूजां मधुपर्कअख्यां कुर्वते कुटुम्बिनः ।  
  
बहुवचनं चानुपादेयगतत्वादविवक्षितम् ।  
अत एवोत्तरत्र प्राहैत्येकवचनम् ।  
तत् तत्र गृहे तैर्दत्ते कूर्च उपविशति ।  
यथापुरस्तात् उपनयने आचार्यः ऽराष्ट्रभृदसिऽइति यजुषा उपविशति तथा उपविशेदित्यर्थः ॥२॥  
  
२ राजस्थपत्योरुपवेशनमन्त्रः ।  
  
एवमुत्तराभ्यां यथालिङ्गं राजा स्थपतिश्च ॥ आप्ग्स्_१३।३ ॥  
  
  
चोम्मेन्तरिएस्:  
  
आप्ग्स्-अना_१३।३:  
एवंराजा स्थपतिश्च यथा ब्राह्मणः स्नातकः कूर्चे उपविशति ।  
यथालिङ्गमाचार्यासन्दीति ।  
एवं राजा स्थपतिश्च पूज्य मानौ उत्तराभ्यांयजुर्भ्या यथालिङ्गमुपविशतः ।  
तत्र क्षत्रियो राष्ठ्राधिपतिरभिष्क्तो राज्याय साम्राज्यं तस्य लिङ्गम् ।  
स एव जनाधिपतिः ।  
  
स्थापत्त्यायाभिषिक्तःस्थपतिः ।  
आधिपत्यं तस्य लिङ्गम् ।  
उत्तराभ्यां राजा स्थपतिश्चेत्येव सिद्धे ऽएवंऽऽयथालिङ्गऽ; मित्युच्यते-यथा प्रथमस्य मन्त्रस्य लिङ्गात् विनियोगः एवमुत्तरयोरपि प्रज्ञापनार्थम् ।  
तेन प्रथमो मन्त्रो ब्राह्मणस्यैव भवति ।  
आचार्या सन्दीति लिङ्गात् ।  
ब्राह्मण आचार्यः स्मर्यत इतिचोक्तत्वात् ।  
तेन क्षत्रियवैश्ययोः तूष्णीमुपवेशनम् ।  
तत्रा"चार्यायर्त्विजे श्वशुराय राज्ञ"इति रज्ञो ऽपचितिः ।  
अधिपतेस्तु श्वशुरत्वेनापचितिः ॥३॥  
  
________________________  
  
  
आप्ग्स्-तात्_१३।३:  
यथा ब्राह्मणः पूज्यो मन्त्रेणोपविष्टः,एवं राजा स्थपतिश्चोत्तराभ्यांयथालिङ्गं ऽराष्ट्रभृदसि सम्राडासन्दीऽइति राजा, ऽ; राष्ट्रभृदस्याधिपत्न्यासन्दीऽइति स्थपतिश्चोपविशेदित्यर्थः ।  
राजा च क्षत्रिय एव, न तु प्रजापालनकर्तान्यवर्णो ऽपि ।  
ननु क्षत्रिये राजशब्दप्रयोग आन्ध्राणां, भार्याणां तु प्रजापालनादिकर्र्तयेव, तत्कथं बलवदार्यप्रयोगबाधेन राजा क्षत्रिय एवेति?मैवम् ।  
आर्यवरस्य भगवतः पाणिनेः गणपाठे ऽराजासेऽइति विशेषस्मरणस्यान्ध्रप्रयोगमूलत्वमेव युक्तमिति अवेष्ट्यधिकरणे साधितत्वात् ।  
  
स्थपतिश्च महदाधिपत्यं प्राप्तो ऽन्यवर्णो ऽपि ।  
  
अन्ये-वैश्यः स्थपतिरिति ।  
केचित्तु-क्षत्रिय एव राज्याभिषिक्त इति ॥३॥  
  
३ पद्यनिवेदनम् ।  
  
आपः पाद्या ऽइति प्राह ॥ आप्ग्स्_१३।४ ॥  
  
  
चोम्मेन्तरिएस्:  
  
आप्ग्स्-अना_१३।४:  
अथ मधुपर्कप्रदाता पादप्रक्षालनार्थ अप उपसङ्गृह्य ऽआपः पाद्याऽइति प्राह ॥४॥  
  
________________________  
  
  
आप्ग्स्-तात्_१३।४:  
अथ अपचेता पादप्रक्षालनार्था अप उपसङ्गृह्य ऽआपः पाद्याःऽइति प्राह ।  
एतच्च सम्वादवचनं अनन्तरं यत्कर्तव्यं तत्कुर्वित्येवमर्थम् ।  
एवमेव प्रयोजनं ऽअर्हणीया आपःऽइत्यादिष्वपि ॥४॥  
  
४ प्रक्षालयित्रे पादप्रसारणम् ।  
  
उत्तरयाभिमन्त्र्य दक्षिणं पादं ब्राह्मणाय प्रयच्छेत्सव्यं शूद्राय ॥ आप्ग्स्_१३।५ ॥  
  
  
चोम्मेन्तरिएस्:  
  
आप्ग्स्-अना_१३।५:  
अथ पूज्यमानस्ता अपः उत्तरयर्चा"आपः पादावनेजनी"रित्ये तयाभिमन्त्र्य प्रक्षालयित्रे ऽब्राह्मणाय दक्ष्णं पादं पूर्व प्रयच्छेत् प्रसारयेत् ।  
सव्यं शूद्रायक्षत्रियवैश्याभ्यामनियमः ।  
पुंलिङ्गस्याविवक्षितत्वात् ।  
स्त्रीष्वप्येवम् ।  
ऽस्त्री प्रक्षालयति पुमानभिषिञ्चति ।  
विपरीतमेकेऽ(बौ।गृ-१-२)इति कल्पान्तरम् ।  
पत्नीयजमानौ जङ्घे धावत इति यज्ञे विशेषः ।  
आपः पाद्या इति प्रकरणादेव सिद्धे पादग्रहणमुत्तरत्र पादप्रत्ययो माभूदित्येवमर्थम् ।  
तेन प्रक्षालयित्रुपस्पर्शन पादे न भवति ॥५॥  
  
________________________  
  
  
आप्ग्स्-तात्_१३।५:  
अथ पूज्यस्ता अपः ऽआपः पादावनेजनीःऽइत्येतयाभिमन्त्र्य प्रथमन्दक्षिणं पादं ब्राह्मणायप्रक्षालयित्रे प्रयच्छेत् ।  
शूद्राय तु पूर्व सव्यम् ।  
अत्र ब्राह्मणशूद्रावेव प्रक्षालयितारौ, न तु राजन्यवैश्यौ;तयोरनभिधानात् ।  
  
अन्ये तु-क्षत्रियवैश्याभ्यां अनियमेन पूर्व पादं प्रयच्छेदिति ॥५॥  
  
५ प्रक्षालयितुरुपस्पर्श आत्माभिमर्शश्च ।  
  
प्रक्षालयितारमुपस्पृश्योत्तरेण यजुषाऽत्मानं प्रत्यभिमृशेत् ॥ आप्ग्स्_१३।६ ॥  
  
  
चोम्मेन्तरिएस्:  
  
आप्ग्स्-अना_१३।६:  
तथा स्वेन हस्तेनावनेक्तुः पाणी संस्पृशे (बौ।गृ-१-२)दिति कल्पान्तरम् ।  
उत्तरेण यजुषाऽमयि महःऽइत्यनेन प्रतीचीन मभिमर्शनम् ।  
तच्च हृदयदेशे भवति ।  
आत्मनः स्थानं हि तत् ॥६॥  
  
________________________  
  
  
आप्ग्स्-तात्_१३।६:  
ततः प्रक्षालितपादस्तं प्रक्षालयितारं पाणावुपस्पृश्य ऽमयि महःऽइति यजुषा आत्मानं हृदयदेशे प्रत्यभिमृशेत् प्रतिलोमेन पाणिना स्पृशेत् ।  
ततो ऽपामुपस्पर्शनम् ॥६॥  
  
६ अर्ध्यनिवेदनम् ।  
  
कूर्चाभ्यां परिगृह्य मृन्मयेनार् ऽहणीया आप ऽइति प्राह ॥ आप्ग्स्_१३।७ ॥  
  
  
चोम्मेन्तरिएस्:  
  
आप्ग्स्-अना_१३।७:  
ततः प्रदाता मृण्मये पात्रे उपनीता अपःकूर्चाभ्यामधस्तादुपरिष्टाच्च परिगृह्य ऽअर्हणीया आपऽइति प्राह निवेदयति ।  
  
पुष्पाक्षतैस्संयुक्ता इति कल्पान्तरम् ॥७॥  
  
________________________  
  
  
आप्ग्स्-तात्_१३।७:  
अथार्हयिता मृन्मये पात्र अर्हणार्थाः पुष्पाक्षतसंयुक्ताः अप आनीय, कूर्चाभ्यामधस्तादुपरिष्टाच्च परिगृह्य ऽअर्हणीया आपःऽइति प्राह ॥  ७ ॥  
  
७ तदेकदेशस्य पूज्याञ्जलावानयम् ।  
  
उत्तरयाभिमन्त्र्याञ्जलावेकदेश आनीयमान उत्तरं यजुर्जपेत् ॥ आप्ग्स्_१३।८ ॥  
  
  
चोम्मेन्तरिएस्:  
  
आप्ग्स्-अना_१३।८:  
अर्हणीया अपः निवेदिताउत्तरयाऽआमागऽन्नित्येतया अभिमन्त्रयते ।  
पूज्यमानस्ततो ऽञ्जलिं कृत्वा हस्तेन ततस्तस्याञ्जलौ  
  
एतासामेकदेशमानयति प्रदाता ।  
तस्मिन्नानीयमाने उत्तरं यजुःऽविराजो दोहो ऽसीऽत्येतत्जपेत्पूज्यमानः ॥८॥  
  
________________________  
  
  
आप्ग्स्-तात्_१३।८:  
अथ पूज्यस्ता अपः ऽआमागन्ऽइत्येतयाभिमन्त्र्य तासामेकदेशे स्तोके स्वाञ्जलौ दात्राआनीयमानेऽविराजो दोहीऽसिऽइति यजुर्जपेत् ॥८॥  
  
  
  
शेषं पुरस्तान्निनीयमानमुत्तरयानुमन्त्रयते ॥ आप्ग्स्_१३।९ ॥  
  
  
चोम्मेन्तरिएस्:  
  
आप्ग्स्-अना_१३।९:  
अथ तासामपां शेषं पृर्वस्यां दिशि नयति प्रदाता ।  
तत् नीयमानंउत्तरयर्चाऽ समुद्रं वऽइत्येतयाभिमन्त्रयते पूज्यमानः मानः ।  
  
एतस्मिन्काले वस्त्रयुगलं कुण्डलयुगं गां स्रजं यच्चान्यदलङ्करणार्थ तत्सर्व दद्यात् ।  
भोजनान्त इत्यन्ये ।  
तत्सर्वमपचिति-शब्देन चोदितं द्रष्टव्यम् ॥९॥  
  
________________________  
  
  
आप्ग्स्-तात्_१३।९:  
अथ तासां शेषं दात्रा पुरस्तात् नीयमानं पूज्यः ऽसमुद्रं वःऽइत्येतया अनुमन्त्रयते ।  
  
केचित्-अस्मिन् काले भोजनान्ते वा पूज्याय वस्त्रकुण्डलयुगाद्यालङ्करणं दातव्यम्;अन्यथायं पूजित एव न भवति ।  
एतच्चाप- चिति शब्देनास्माकमपि चेदितमेवेति ॥९॥  
  
८ मधुपर्कदानम् ।  
  
दधि मध्विति संसृज्य कांस्येन वर्षीयसा पिधाय कूर्चाभ्यां परिगृह्य ऽमधुपर्क ऽइति प्राह ॥ आप्ग्स्_१३।१० ॥  
  
  
चोम्मेन्तरिएस्:  
  
आप्ग्स्-अना_१३।१०:  
वर्षीयसा बृहता कांस्येन पात्रेण मधुपर्क प्राह ।  
कांस्येन वर्षीयसा पिधायेत्येवमपि सम्बन्धः ।  
तेनोभयोः पात्रयोः काम्म्य नियमः सिद्धो भवति ।  
इतिशब्दः प्रकारे-दधि मध्विति वा पयो मध्विति वेति ॥१०॥  
  
________________________  
  
  
आप्ग्स्-तात्_१३।१०:  
दधि मध्वित्येतद्द्वयं नियमविधानात् कस्मिश्चित्पात्रे संसृज्य, ततो वर्षीयसा बृहता कांस्येन पात्रेण पिधाय ।  
शेषं व्यक्तम् ।  
अन्ये तु अपिधानं कांस्यं प्रदर्शनार्थम्, तेनेतरदपि कांस्यमेवेति ॥१०॥  
  
९ मधुपर्कद्रव्याणि ।  
  
त्रिवृतमेके घृतं च ॥ आप्ग्स्_१३।११ ॥  
  
  
चोम्मेन्तरिएस्:  
  
आप्ग्स्-अना_१३।११:  
त्रयाणां द्रव्याणां समुदायःत्रिवृत् ।  
पूर्वोक्ते द्वे दधि मध्विति वा पयो मध्विति वा,घृतञ्च तृतीयम् ॥११॥  
  
________________________  
  
  
आप्ग्स्-तात्_१३।११:  
त्रयाणां द्रव्याणां समाहारस्त्रिवृच्छब्देनोच्यते ।  
तस्मिन् पक्षे पूर्वोक्ते दधिमधुनी घृतं च संसर्जनीयानि ॥११॥  
  
  
पाङ्क्तमेके धानास्सक्तूंश्च ॥ आप्ग्स्_१३।१२ ॥  
  
  
चोम्मेन्तरिएस्:  
  
आप्ग्स्-अना_१३।१२:  
पञ्चानां द्रव्याणां समुदायःपाङ्क्तम् ।  
दधि मधु घृतं धानास्सक्तवः इति ॥१२॥  
  
________________________  
  
  
आप्ग्स्-तात्_१३।१२:  
इहापि पञ्चानां समुदायः पाङ्क्तः ।  
शेषं पूर्ववत् ॥१२॥  
  
१० मधुपर्कप्राशनम् ।  
  
उत्तराभ्यामभिन्त्र्य यजुर्भ्यामप आचामति पुरस्तादुपरिष्टाच्चोत्तरया त्रिः प्राश्यानुकम्प्याय प्रयच्छेत् ॥ आप्ग्स्_१३।१३ ॥  
  
  
चोम्मेन्तरिएस्:  
  
आप्ग्स्-अना_१३।१३:  
अथ तं मधुपर्कमुत्तराभ्यामृग्भ्यां ऽत्रय्यै विद्यायै, ऽआमागन्निऽत्येताभ्यामभिमन्त्र्य पूज्यमानः प्रतिगृह्णाति ।  
पाद्यादीनाम्- अभिमन्त्र्य प्रतिग्रहदर्शनात् मधुपर्कस्याभिमन्त्र्य प्रतिग्रहः, न प्रतिगृह्याभिमन्त्रणम् ।  
ततस्तं ऽयन्मधुनऽइत्येतया त्रिः प्राश्नाति ।  
सकृन्मन्त्रेण द्विस्तूष्णीम् ।  
  
ततः प्राशनस्य पुरस्तादुपरिष्टाच्च यजुर्भ्यामनन्तरपठिताभ्या"ममृतोपस्तरणमस्यमृतोपिधानमसीऽत्येताभ्यां यथाक्रमं अप आचामति ।  
तत्र प्रयोगः अमृतोपस्तरणसीत्युपस्तरणीया अप आचम्य मधुपर्क मन्त्रेण प्राश्याचम्य एवं द्विस्तूष्णीं प्राश्यापिधानीया अप आचामति ।  
पश्चात् शौचार्थमाचमनम् ।  
शेषं मधुपर्कप्राशनशेषंअनुकम्प्यायअनुग्राह्याय पुत्राय भ्रात्रे वा समावृत्तायैव प्रयच्छेत् ।  
सो ऽपि तं प्राश्नाति ।  
  
सोमभक्षणे मधुपर्कप्राशने भोजने च मध्ये नोच्छिष्टतेति शिष्टाः स्मरन्ति ॥१३॥  
  
________________________  
  
  
आप्ग्स्-तात्_१३।१३:  
अथ पूज्यस्तं मधुपर्क प्रतिगृह्यापिधानपात्रमपनीय ऽत्रय्यै विद्यायैऽऽआमागन् यशशाऽइति द्वाभ्यामभिम्नत्र्य ।  
ऽअमृतोपस्तर-णमसिऽ; इति यजुषापुरस्तात्प्राशनादपः पिबति ।  
तत आचम्य ऽयन्मधुनो मधव्यम्ऽइत्यनया त्रिः प्राश्नाति ।  
द्विस्तूष्णीम् ।  
ततः ऽअमृतापिधानमसिऽ; इति यजुषाउपरिष्टादप्यपःपिबेत् ।  
अताचम्य शेषमनुकम्प्याय अनुग्राह्याय पुत्राशिष्यादये समावृत्तायैव प्राशितुम्प्रयच्छेत्; न तु ब्रह्मचारिणे, ऽन चास्मै श्रुतिविप्रतिषिद्धमुच्छिष्टं दद्यात्ऽ(आप।ध।१-४-५) इति निषेधात् ।  
  
नन्विह मध्ये शुद्ध्यर्थमुपस्तरणानन्तरमाचमनं न कर्तव्यम्;अस्माकं वचनाभावात् ।  
न्यायते ऽपि नैव;भोजनवदपिधानान्तमेक- कर्मत्वात् ।  
अपरथा भोजमे ऽपि प्रतिग्रासमाचमनं प्रसज्येत ।  
अथ सर्वदेशकालकर्तृव्याप्ताचारबलात्तत्कर्तव्यमिति चेत्, न;अयमाचार उक्तलक्षणो न वेत्यर्वाचीनानां दुर्निश्चेयत्वात् ।  
  
अत्रोच्यते-नायमाक्षेपः बोधायनादिगृह्येषूपस्तरणानन्तरमाचमनविधिदर्शनेनास्माकमप्याचारः सर्वदेशादिव्यापीति निश्चेतुं सुशकत्वात् ।  
उक्तं चैतत्"अथ कर्माण्याचाराद्यानिऽ(अप।गृ।१-१) इत्यत्र गार्ह्यअणीति स्वशब्दं विहाय, आचारादित्युपलक्षणतो व्याख्येयगार्ह्यकर्मनिर्देशात्, गृह्यान्तराद्युपदिष्टविषयो ऽप्यस्मदीयानामाचारो वेदमूल एवेति ।  
भोजने तु न प्रतिग्रासमाचमनप्रसक्तिः;क्वचिदपि वचनाभावात्, आचाराभावाच्च ।  
सोमपाने पुनः ऽन सोमेनोच्छिष्टा भवन्तिऽइति वचनादन्ते ऽपि नैवाचमनम् ।  
अपि चैतदाचमनम्  
  
शिकाबन्धनादिवत् कर्तुः संस्कारकम्, सन्निपाति च अनुक्तमप्यपेक्षितमन्यतो ग्राह्यमिति न्यायविदः ।  
तस्मादिहोपस्तरणानन्तमाचमनं कार्यमेव ।   
  
केचित्-बौधायनादिभिरुपस्तरणापिधानयोस्तदर्थानां चापां निवेदनस्य पृथगुपदेशात् उपस्तरणादूर्ध्वमाचमनविधानाच्च उपस्तरणादेः  
  
बहिरङ्गत्वेन कर्मान्तरत्वावगतेर्युक्तं तेषां प्राशनात्त्प्रागप्याचमनम् ।  
अस्माकं तु तथाविधोपदेशाभावात्, अन्तरङ्गत्वेन उपस्तरणाद्य- पिधानान्तं भोजनवदेकं कर्मेति मध्ये सुद्ध्यर्थमाचमनं न युक्तमिति ।  
मैवम्;यतो ऽस्माकमपि ऽयजुर्भ्यामप आआचामतिऽइति शब्दान्तरेणाचमनयोः पृथगोवोपदेशः ।  
अस्मादेव पृथगुपदेशात्तदर्थानामपामावेदनं चाक्षेप्यम् ।  
अतो ऽस्माकं तेषां चोपदेशे वैषम्य- भावात्तुल्ययोगक्षेममेवाचमनम् ॥ १३ ॥  
  
११ मधुपर्कप्रतिग्रहीता राजा स्थपतिर्वा चेत् तेन तस्य पुरोहिताय दानम् ।  
  
प्रतिगृह्यैव राजा स्थपतिर्वा पुरोहिताय ॥ आप्ग्स्_१३।१४ ॥  
  
  
चोम्मेन्तरिएस्:  
  
आप्ग्स्-अना_१३।१४:  
एवकारात् प्राशनमकृत्वा पुरोहिताय प्रदानम् ।  
स विधिवत् प्राश्नाति ॥१४॥  
  
________________________  
  
  
आप्ग्स्-तात्_१३।१४:  
राजा स्थपतिश्चमधुपर्कप्रतिगृह्यैव पुरोहिताय प्रयच्छेत् ।  
एवकारादभिमन्त्रणमकृत्वा ।  
अभिमन्त्रणादि तु प्रशनान्तं पुरोहितस्यैव ।  
प्राशनान्तं पुरोहितस्यैव ।  
पुनश्चोत्तरं कर्म राजादेरेव ॥१४॥  
  
१२ गोनिवेदनम् ।  
  
गौरिति गां प्राह ॥ आप्ग्स्_१३।१५ ॥  
  
  
चोम्मेन्तरिएस्:  
  
आप्ग्स्-अना_१३।१५:  
अथाचाम्योपविष्टाय गां निवेदयते-गौरिति ।  
स्त्री च गौर्भवति, गौर्धनुभव्येति दर्शनात् ।  
यद्वा पुमानपि भवति ।  
श्रूयतोहि  
  
-"तद्यथैवादो मनुष्यराज आगते ऽन्यस्मिन् वार्ऽहति उक्षाणं वेहतं वा क्षदन्ते"इति ।  
(ऐ।ब्रा।१-३-४) एवमर्थमेवात्र गामित्युक्तं गोजातिमात्रस्य न्वेदनं यथा स्यात् । अन्यथा गौरिति प्रहेत्येतावता सिद्धं यथा पाद्यदिषु ॥१५॥  
  
________________________  
  
  
आप्ग्स्-तात्_१३।१५:  
प्राशने कृते दाता ऽगौःऽइति गां प्राहकथयति ।  
गैश्च स्त्री, ऽगौर्धेनुभव्याऽइति स्त्रीलिङ्गनिर्देशात् ।  
एतच्च कथनं, किमियं गौस्सञ्ज्ञप्यतामुत्सृज्यतां वा?इति पूज्याभिप्रायनिश्चयार्थम् ।  
स च स्वाभिप्रायं दीतुर्ब्रूयात् ॥१५॥  
  
१३ गोर्वपां श्रपयित्वा तस्याः पलाशपर्णेन होमः ।  
  
उत्तरयाभिमन्त्र्य तस्यै वपां श्रपयित्वोपस्तीर्णाभिघारितां मध्यमेनान्तमेन वा पलाशपर्णेनोत्तरया जुहोति ॥ आप्ग्स्_१३।१६ ॥  
  
  
चोम्मेन्तरिएस्:  
  
आप्ग्स्-अना_१३।१६:  
अनुजानीयदित्यध्याहारः ।  
कल्पान्तरे तथा दर्शनात् ।  
ॐकुरुत्ति कारयिष्यन् अनुजानीयादिति ।  
प्रोक्तायां गवि तांउत्तरया ऽगौरस्यपहतपाप्मेऽत्येतया पूज्यमानो ऽभिमन्त्र्य ।  
यद्यस्य आलम्भनमिच्छन् अनुजानीयात् ।  
यद्यप्येक एवार्र्धचस्समाम्नायते तथापि स्त्रीलिङ्गनिर्देशादृगेवैषागायत्री ।  
तत्रामुष्येत्यस्य स्थाने प्रदातुर्नामनिर्देशः मम च यज्ञशर्मणश्चेति ॥१६॥  
  
  
ततः प्रदाता तेनासम्भने ऽनुज्ञाते लौकिक्याऽवृता तस्या गोरालम्भं कृत्वा वपामुत्खिद्य वपाश्रपणीभ्यां परिगृह्य औपासने पचने वा  
  
श्रपयित्वा तामुपस्तीर्णाभिघारितां मध्यमेनान्तमेन वा पलाशपर्णेनोत्तरयर्चा ऽ ग्निः प्राश्नात्विऽत्येतया तस्मिन्नेवाग्नौ जुहोति ।  
  
उपस्तीर्याभिघारितामितिउपस्तरणाभिघारणे कृत्वेत्यर्थः ।  
हुत्वा ततो मांसं संस्कृत्यान्नेन सह तस्मा उपहरन्ति ।  
ऽअविकृतमातिथ्यऽमिति वचनात् उपस्तरणाभिघारणयोरप्रसङ्गे वचनम् ।  
पलाशपर्णेनेत्येव सिद्धे मध्यमेनान्तमेनेतिवचनं द्विपर्णस्य पलाशवृन्तस्य पर्णेन होमो मा भूदिति ।  
अभावविकल्पार्थ वा पूर्व मध्यमेन तदभावे अन्तमेनेति ॥१७॥  
  
________________________  
  
  
आप्ग्स्-तात्_१३।१६:  
यदि प्रतिहीता सञ्ज्ञपनमिच्छेत्, तदा ऽगौरस्यपहतपाप्माऽइत्येतयानवसानया गामभिमन्त्रयते ।  
अमुष्येत्यस्य स्थाने चार्हयितुर्नाम विष्णुशर्मण इति गृह्णाति ।  
ततस्सुकमासीत ।  
दातुरेव वपाहोमान्तं कर्म ।  
अभिमन्त्र्येति च क्तवाप्रत्ययः क्रियाविधान मात्रार्थ एव, न तु समानकर्तृकत्वार्थः ।  
तसायैतस्याः सञ्ज्ञपनं कृत्वा, वपामुत्थिद्य,श्रपयित्वा, मध्यमेनान्तमेन वा पलाशपर्णेन लौकिकेनाज्येनोपस्तीर्य कृत्स्नां वपां सकृदेवावदायाभिघार्य ऽअग्निः प्राशनातुऽइत्येतया तेन पर्णेन स्वागेनौ जुहोति ।  
तत्र च मध्यमेनान्तमेन वेति वचनं द्विपर्णप्रतिषेधार्थमभावविकल्पार्थ वा ।  
शिष्टैश्चावदानैस्संस्कृतैस्सहान्नं भोजयेत् ।  
अयं च सञ्ज्ञपनपक्षः कलियुगानाचारेषु पठितत्वादिदानीं त्याज्य एव ॥१६॥  
  
१४ गोरुत्सर्गपक्षे कर्तव्यः प्रकारः ।  
  
यद्युत्सृजेदुपांशूत्तरां जपित्वोमुत्सृजते त्युच्चैः ॥ आप्ग्स्_१३।१७ ॥  
  
चोम्मेन्तरिएस्:  
  
आप्ग्स्-अना_१३।१७:  
अथ यदि गामुत्सृजत्ययं पूज्यमानः स गौरिति प्रोक्ते मन्त्रान् उत्तरांश्चतुरो ऽयज्ञे वर्धताऽमित्युपांशु जपति ।  
जपित्वा ऽओमुत्सृजतेऽत्युच्चैःप्रसौति ।  
प्रदाता च तामुत्त्सृज्यान्यत् मांसं कल्पयति, ऽनामांसो मधुपर्को भवतीऽ(आश्व।गृ।१९-२८) तु कल्पान्तरात् ।  
तत्र पुङ्गवालम्भे गौर्धनुभव्यामातारुद्राणामेतयोर्लोपः लिङ्गविरोदात्, नेत्यन्ये ।  
जपत्वादेव सिद्धे उपांशुवचनं नियमार्थम्-उत्तरे चत्वार एव मन्त्राः  
उपांशु वक्ततव्याः ।  
न प्रणव इति ।  
शास्त्रान्तरदर्शनात् प्रसङ्गः ।  
प्रणवद्युच्चैः, ऊर्द्व वा प्रणवात् इति ।  
तेन ब्रह्मणः एवैष विकल्पः सिद्धो भवति ।  
इहप्रसवांविध्रभावे ऽपि उत्यैरिति वचनादेव प्रसौतिर्द्रष्टव्यः ॥१८॥  
  
________________________  
  
  
आप्ग्स्-तात्_१३।१७:  
यदि पूजेयो गामुत्सृज्यमानामिच्छेत् ।  
अयं च कामप्रवेदने लिङ् ।  
तदोत्तरान् त्रीन् मन्त्रान् ऽयज्ञो वर्धताम्ऽइत्यादिकानुपांशु जपित्वा ऽ ओमुत्सृजतऽ इत्युच्चैःप्रब्रूयादिति शेषः ।  
केचित्-यज्ञ इत्यादिकाश्चत्वारो मन्त्रा इति ।  
इयं च गौरुत्सर्जनपक्षे ऽपि भोक्तुरेव ॥ १७ ॥  
  
१५ अन्ननिवेदनम् ।  
  
अन्नं प्रोक्तमुपांशूत्तरैरभिमन्त्र्य ॐ कल्पयते त्युच्चैः ॥ आप्ग्स्_१३।१८ ॥  
  
  
चोम्मेन्तरिएस्:  
  
आप्ग्स्-अना_१३।१८:  
अथान्नं सामिषं समाहृत्य तस्मे प्राह-भूतमिति ।  
सिद्धे ऽन्ने भूतमिति प्राह (बौ।गृ१-२-५५) इति कल्पान्तरम् ।  
अस्माकं च वैश्वदेवे ।  
तस्मात् भूतमित्येव निवेदनम् ।  
तदन्नं पेरोक्तमुत्तरैः पञ्चभिर्मन्त्रैर्भूतमित्यादिभिः भोक्तोपांश्वभिमन्त्र्य ॐकल्पयतेत्युच्चैः प्रसौति ।  
प्रसूताः परिवेष्टारः परिवेषन्ति चतुरो नानागोत्रान् ब्राह्मणान् भोजयतेति ब्रूयेत्तोषु भुक्तवात्स्वन्नमस्मा उपाहरन्तीति (बौ।गृ।१-२) कल्पान्तरम् ॥१९॥  
  
________________________  
  
  
आप्ग्स्-तात्_१३।१८:  
अथ दाता सिद्धमन्नं ऽभूतंऽइति मन्त्रेण पूज्याय प्रब्रूयान्निवेदेत् ।  
कुत एतत् ?ऽसिज्झे ऽन्ने तिष्ठन् भूतमिति स्वामिने प्रब्रूयात्ऽ; (आप।ध।२-३-१०) इति वैश्वदेवे दर्शनात् ।  
मधुपर्कप्रकरण एव ऽसिद्धेन्ने तिष्ठन् भूतमिति प्राहऽइति कल्पान्तराच्च ।  
एवं प्रोक्तमन्नं भोक्ता  
  
उत्तरैर्मन्त्रैः ऽसुभूतम्ऽइत्यादिभिः पञ्चभिरुपांश्वभिमन्त्र्य,ॐ कल्पयतेत्युच्चैः ।  
अत्राप्यनुजानीयान्दिति शेष- ।  
ततो भोजनं ;अन्ननिवेदनस्य दृष्टार्थत्वात्, आचाराच्च ॥१८॥  
  
१६ मधुपर्करहअः ।  
  
आचार्यायर्त्विजे श्वशुराय राज्ञ इति परिसंवत्सरादुपतिष्ठद्भ्य एतत्कार्यम् ॥ आप्ग्स्_१३।१९ ॥  
  
  
चोम्मेन्तरिएस्:  
  
आप्ग्स्-अना_१३।१९:  
आचार्यादयः प्रसिद्धाः ।  
तेभ्यश्चतुर्भ्यः परिसंवत्सरं विप्रेष्योपतिष्ठद्भ्यः गृहमातिश्येनागतेभ्यः एतदपचित्कर्म कूर्चादि भोजनान्तं कर्तव्यम् ।  
केन?गृहस्थेन ।  
निवेशे हि वृत्ते नैयमिकानि?श्रूयन्ते अग्निहोत्रमतिथयः इति वचनात् ।  
अत्र केचिदाहुः-  
  
आचार्यायर्त्विजे श्वशुराय राज्ञ इत्येतत् कार्यम् ।  
इत्येको योगः ।  
अथ परिसंवत्सरादुपतिष्ठद्भ्यश्चायं कार्यः इति ।  
तेन विवाहाद- नन्तरं आचार्यश्वशुराभ्यां निमन्त्र्यापचितिः कर्तव्या ।  
ऋत्विजे च कर्मणि, राज्ञे चाभिषेकानन्तरम् ।  
अथ तेभ्य एव संवत्सरं विप्रो ष्योपगतेभ्यश्च कर्तव्यमिति ॥२०॥  
  
________________________  
  
  
आप्ग्स्-तात्_१३।१९:  
यदेतदर्हणं कूर्चादि भोजनान्तं गृहस्थेन स्नातकाय स्नानदिवस एवागताय कर्तव्यमिति विहितं, तदाचार्यादिभ्यःपरिसंवत्सरात्संवत्सरादूर्ध्व गृहमुपतिष्ठद्भ्यः उपागतेभ्यः पुनः पुनः कार्य;न तु स्नातकवत् सकृत् ।  
न चाप्यर्वाक्संवत्सरात् ।  
अत्र चेतिशन्दश्चार्थः ।  
ननु धर्मशास्त्रे ऽगोमधुपर्करहो वेदाध्यायः ।  
आचार्य ऋत्विक् स्नातको राजा वाधर्मयुक्तः ।  
आचार्यायर्त्विजे श्वशुराय राज्ञ इति परिसंवत्सरादुपतिष्ठद्भ्यो गौर्मधुप४कश्च ।  
दधिमधुसंसृष्टं मधुपर्कः पयो वा मधुसंसृष्टम् ।  
अभाव उदकम्, (आप।ध।२-८-५॥।९) इति स्नातकायाचार्यायर्त्विजे उपाध्यायाय श्वशुराय राज्ञे च दक्षिणार्थगवा सह मधुपर्को विहितः ।  
किमर्थमिह पुनर्विधीयते?उत्यते- इह विकल्पेन विहितस्य त्रिवृतः पाङ्क्तस्य च तस्मिन् गोमधुपर्के अवेदाध्यायाय श्वशुराय च दीयमाने च प्राप्त्यर्थम् ।  
यत्तु तत्रैव ऽगौर्मधुपर्कश्चऽइति पुनर्वचनं, तदाचार्यर्त्विदाध्यायश्वशुरराजभ्य एव परिसंवत्सरादुपतिष्ठद्भ्यः पुनः पुनः कार्यम्, स्नातकवेदाध्यायतिथिभ्यस्तु सकृदेवेत्येवमर्थम् ॥१९॥  
  
  
सकृत्प्रवक्त्रे चित्राय ॥ आप्ग्स्_१३।२० ॥  
  
  
चोम्मेन्तरिएस्:  
  
आप्ग्स्-अना_१३।२०:  
सकृत् न प्रतिवतसरं कलौ गोरालम्भ्स्य न्षेधाद्रौरित्युत्त्का यज्ञो वर्धतामित्यादि जपेत् मध्यमन्त्रलोपः)प्रवक्त्रे वेदस्य वेदार्थस्य च चित्राय प्रसिद्धाय भिन्नसंशयायेत्यर्थः ।  
एवं भूतायोपस्थिताय सकृदेतदपचितिकर्म कर्तव्यं, न प्रतिसंवत्सरमिति ॥२१॥________________________  
  
  
आप्ग्स्-तात्_१३।२०:  
प्रवक्ता यः पदवाक्यप्रमाणाभ्यां प्रकर्षेण वक्ति साधुशब्दानामुच्चारयिता, प्रमाणोपम्पन्नं व्याख्याता चेत्यर्थः ।  
चित्रः प्रकाशः लोके प्रसिद्ध इत्यर्थः । इदं प्रवक्तुरेव विशेषणम् ।  
तस्मै सकृदेवैतत् गार्ह्य गेरहितं कार्यम् ।  
अयं च प्रवक्ता न वेदाध्यायः ।  
स हि गोमधिपर्करहः ।  
यस्सषडङ्गं वेदमधीते, अर्थाश्च जानाति स वेदाध्यायः ।  
ननु-सामयाचारिके गोमधुपर्के धर्मा नोपदिष्टाः, स कथं कर्तव्यः?उच्यते-नामधेयं धर्मग्राहकम्ति मीमांसकाः ।  
तेन गृह्ये याज्ञिकप्रसिद्ध्या मधुपर्कसंशिके कर्मणि उपदिष्टा एव धर्माः ऽगोमधिपर्करहःऽइत्यत्र मधुपर्कनाम्ना अतिदिश्यन्ते, ऽमासमग्निहेत्रं जुहोतिऽइतिवत् ।  
ऽदधिमन्थो मधुमन्थःऽ(मधुपर्कः)(आप। श्रौ।६-३२-५) इत्यत्र तु दक्षिणाद्रव्यस्य कर्मवद्धमार्कअङ्क्षा भावान्नातिदेशः ।  
अत्र च वेदाध्यायातिथिपूजायाम् अयं विशेषः, ऽदधिमधुसंसृष्टं मधुपर्कःऽइति प्रत्यक्षविधानादतिदेशप्राप्तं त्रिवृत्त्वं पाङ्क्तत्वं च बाध्यत(आप।श्रौ।२-८-८) इति ।  
अयमत्र निश्चितोर्ऽथः आचार्यायर्त्विजे वेदाध्यायाय श्वशुराय राज्ञे च दक्षिणार्थाधिकगवा विना गार्ह्यः सामयाचारिको वा मधिपर्कः कार्यः ।  
परिसंवत्सरादिपागतेभ्यः पुनः पुनः कार्यः ।  
अवेदाध्यायाय श्वशुरायाधिकगवा विना गार्ह्यः  
  
अतिथिवरापचितेभ्यो वेदाध्यायेभ्यः सह गवा धर्मोक्तः ।  
अवेदाध्यायाभ्यां तु वरापचिताभ्यां स्नातकाय च स्नानदिन एवागताय गवा विना गृह्योक्तो धर्मोक्तो वा ।  
प्रकाशाय च प्रवक्त्रे विना गवा गार्ह्यः ।  
आचार्यादिभ्यश्चतुर्भ्यो ऽन्येषां सकृदेवेति ।  
  
केचित् अत्र योगविभागमाहुः ।  
आचार्यादिभ्य;चतुर्भ्य एतत्कार्यमित्येको योगः ।  
तेन विवाहानन्तरमाचार्यश्वशुराभ्यां निमन्त्र्यापि पूजा कार्या ।  
अन्यथा संवत्सरमपि प्रोषिताभ्यां सकृदपि न सिध्येत् ।  
ऋत्विजे च कर्मणि कर्मणि पूजा कार्या ।  
राज्ञे चाभिषिक्ताय नियमेनैव ।  
  
तथा ऽपरिसंवत्सरादुपतिष्ठद्भ्यः पुनः पुनःऽइत्यन्यो योगः ।  
स्पष्टश्चायं सामयाचारिकेषु विभागः, ऽगोमधुपर्करहःऽइति पूर्व विधाय, पश्चात्ऽआचार्यायऽइत्यादिना पुनर्विधानात् ।  
पूर्वयोगे च श्वशुरशब्दो निपातयितव्यः ।  
न चात्रान्य- तरविध्यारम्भो व्यर्थः ।  
सामयाचारिकेषु सर्वाचरणार्थेन विहितायां पूजायां, गार्ह्यस्यास्मदीयानां धर्मातिदेशार्थत्वात् ।  
न च नाम्ना धर्मातिदेशः, गोमधुपर्कशब्दयोः ऽमधुमन्थो मधुपर्कःऽ; इतिवत् द्रव्याभिधायकत्वात् ।  
अतोर्ऽथभेदात् गृह्ये धर्मे च विध्यारम्भोर्थवान् ।  
तथा वेदस्य वेदार्थस्य च प्रवक्त्रे च्त्राय एतत्सकृत्कार्यमिति ।  
  
तच्चिन्त्यम् ॥२०॥  
  
  
इति श्रीसुदर्शनाचार्यकृते गृह्यतात्पर्यदर्शने त्रयोदशः खण्डः ॥  
पञ्चमश्च पटलस्समाप्तः ॥  
  
  
====================================================================================  
  
अथ षष्ठः पटलः ॥  
  
  
चतुर्दशः खण्डः ।  
  
मन्त्राम्नानक्रमेण विवाहादयस्संस्कारा व्याख्याताः ।  
अनन्तरं तत्क्रमेणैव सीमन्तादयो व्याख्यायन्ते-  
  
१० सीमन्तोन्नयनम् -  
१ सीमन्तोन्नयनकालः ।  
  
सीमन्तोन्नयनं प्रथमे गर्भे चतुर्थे मासि ॥ आप्ग्स्_१४।१ ॥  
  
  
चोम्मेन्तरिएस्:  
  
आप्ग्स्-अना_१४।१:  
सीमन्तो नाम केशमध्येर् खाविशेषः ।  
स उन्नीयते यस्मिन् कर्मणि तत्सामन्तोन्नयनन्नायकर्म गर्भसंस्कारः ।  
तच्चतुर्थे मासि कर्तव्यम् ।  
प्रथमनियमादाधारसंस्कारो ऽयम् ।  
आधारे च संस्कृते तत्राहिताः सर्व एव गर्भाः संस्कृता भवन्ति ॥१॥  
  
________________________  
  
  
आप्ग्स्-तात्_१४।१:  
सामन्तोन्नयनमित्कर्मनामधेयम्, यस्मिन् कर्मणि गर्भिण्यास्सीमन्त उन्नीयते तत् व्याख्यास्याम इति शेष- ।  
तच्चप्रथमे गर्भे;न तु गर्भे गर्भे ।  
गर्भार्थमेवाधारस्त्रूसंस्कारः ।  
स्त्रीसंस्कारत्वात् सकृदेव कृतस्सीमन्तस्सर्वानेव गर्बान् संस्करोति ।  
चतिर्थे मासिचतुर्थे मासे ।  
अल्लोपश्छान्दसः, ऽछन्दोवत्सूत्राणि भवन्तिऽइति स्मृतेः ॥१॥  
  
२ तत्र प्रधानहोमा, जयादयश्च ।  
  
ब्राह्मणान्भोजयित्वाऽशिषो वाचयित्वाग्नेरुपसमाधानाद्याज्यभागान्ते ऽन्वारब्धायामुत्तरा आहुतीर्हुत्वा जयादि प्रतिपद्यते ॥ आप्ग्स्_१४।२ ॥  
  
  
चोम्मेन्तरिएस्:  
  
आप्ग्स्-अना_१४।२:  
तत्र पूर्वेद्युर्नान्दीश्राद्धम् ।  
अथ तस्मिन्नहनिब्राह्मणान् भोजयित्वातैर्भुक्तवद्भिःआशिषो वाचयित्वाअग्नेरुपसमाधानादि प्रतिपद्यते सकृत्पात्राणि शलल्यादयश्च सह शम्यः ॥२॥  
  
  
अष्टौ प्रधानाहुतयो ऽधाता ददातु नो रयिऽमिति चतस्रो ऽयस्त्वाहृदा कीरिणेऽति चतस्रः ॥३॥  
  
________________________  
  
  
आप्ग्स्-तात्_१४।२:  
इह ब्राह्मणभोजनाशीर्वचनयोर्विधानं उपनयनवत् क्रमार्थम् ।  
पात्रासादनकाले तु यथार्थ शलल्यादीनि सकृदेवासाद्यानि ।  
शम्याश्च परिध्यर्थे ।  
उत्तराः ऽधाता ददातु नो रयिम्ऽइति चतस्रो ऽयस्त्वा हृदा कीरिणाऽइति चतस्र इत्यष्टौ ।  
शेषं सुगमम् ॥२॥  
  
३ त्रेण्या शलल्या सीमन्तोन्नयनम् ।  
  
परिषेचनान्तं कृत्वापरेणाग्निं प्राचीमुपवेश्य त्रेण्या शलल्या त्रिभिर्दर्भपुञ्जीलैश्शलालुग्लप्सेनेत्यूर्ध्व सीमन्तमुन्नयति व्याहृतीभिरुत्तराभ्यां च ॥ आप्ग्स्_१४।३ ॥  
  
  
चोम्मेन्तरिएस्:  
  
आप्ग्स्-अना_१४।३:  
प्राचीम्प्राङ्मुखीं स्वयं प्रत्यङ्मुखः ।  
त्रिषु प्रदेशेषु एनी श्वेतीत्रेणी ।  
इकारलोपश्छान्दशः ।  
णत्वं च ।  
शललीशल्यकस्य रोमसूची ।  
सविशाखा नाडीपुञ्जीलमित्युच्यते ।  
दर्भस्य पुञ्जीलानि त्रीणि भवन्ति ।  
उदुम्बरस्य फलसङ्घातविशेषस्तरुणः शलालुग्लप्सैत्युच्यते ।  
पिशाचोदुम्बरस्येत्यन्ये ।  
एतानि द्रव्याणि युगपद्गृहीत्वातैस्सीमन्तमुन्नयति ऊर्ध्वमुदूहति भूर्भुवस्सुवरित्ये- ताभिः  
  
उत्तराभ्यां च ऽराकामहं, ऽयास्तेराकऽइत्येताभ्याम् ।  
त्रयाणामन्ते सकृदुन्नयनम् ।  
इह मन्त्रसमाम्नाये व्याहृतीनां पाठो न कर्तव्यः ।  
  
व्याहृतिभिरित्येतेनैव सिद्धस्सम्प्रत्ययः ।  
यथा व्याहृतीश्च जपित्वा, व्याहृतीर्विहृताः, इत्यादौ ।  
एवं सिद्धे व्याहृतीनां पाठः समाम्नायार्थम् ।  
  
किञ्चासति पाठे व्याहृतिभिरुत्तराभ्याञ्चेत्युच्यमाने याजमानसमाम्नायात् ग्रहणं प्राप्नोति-व्याहृतिभिरुत्तराभ्याञ्च मन्त्राभ्यां ऽउच्छुष्मो अग्नऽ; इत्येताभ्यामिति ।  
तत्र पाठस्य प्रसिद्धत्वात् ।  
ऽराकामहंऽऽयास्ते राकेऽइत्येतयोश्च प्रधानाहुतित्वं विज्ञायेत, विशेषाभावात् ।  
तस्मादस्मादेव समाम्नायद्ग्रहणं यथा स्यादिति व्याहृतीनामिह पाठः ॥४॥  
  
________________________  
  
  
आप्ग्स्-तात्_१४।३:  
प्राचीम्प्राङ्मुखीं ।  
स्वयं तु प्रत्यङ्मुखः ।  
त्रेणीत्रीण्येतानि शुक्लानि यस्यास्सा ।  
यद्वा त्रिषु प्रदेशेषु एनी श्वेता ।  
  
त्रेणीति च रूपं छान्दसम् ।  
शल्लीसूच्याकारं शल्यलोम ।  
त्रेणीति शलल्या विशेषणम् ।  
दर्भपुञ्जीलंसविशाखा नाडी ।  
शलालुर्गोष्ठोदुम्बरः, करपत्रोदुम्बरः, पिशाचोदुम्बरैत्यनर्थान्तरम् ।  
ग्लप्सःस्तबकः;पिशाचोदुम्बरस्य तरुणफलसङ्घातविशेष इत्यर्थः ।  
  
इत्येतैर्द्रव्यैर्युगपद्गृहीतैरूर्ध्वसीमन्तमुन्नयतिशिरसि मध्ये रेखामुदूहति ।  
कैर्मन्त्रैः?ऽभूर्भुवस्सुवःऽऽराकामहं सुहवाम्ऽऽयास्ते राके सुमतयःऽ; इत्येतैर्मन्त्रैः ।  
चकारो बहुमन्त्रज्ञापनार्थः ॥३॥  
  
४ वीणागाथिभ्यां वीणागानार्थ संशासनम् ।  
  
गायतमिति वीणागाथिनौ संशास्ति ॥ आप्ग्स्_१४।४ ॥  
  
  
चोम्मेन्तरिएस्:  
  
आप्ग्स्-अना_१४।४:  
वीणया यो गाथां गायति सवीणगाथी ।  
तावुभौ प्रागेवानीतौ भवतः ।  
तौ संशास्ति सम्प्रेष्येति-गायतमिति ।  
तौ गायतः ।  
  
तत्रऋङ्नियमः ॥५॥  
  
________________________  
  
  
आप्ग्स्-तात्_१४।४:  
वीणया गाथां गायत इतिवीणागाथिनौ ।  
गायतमिति संशास्तिसम्प्रेष्यति ॥४॥  
  
  
उत्तरयोः पूर्वा साल्वानां ब्राह्मणानामितरा ॥ आप्ग्स्_१४।५ ॥  
  
  
चोम्मेन्तरिएस्:  
  
आप्ग्स्-अना_१४।५:  
उत्तरयोःऋचोः यापूर्वाऽयौगन्धरिऽत्येषा ।  
सासाल्वानांसीमन्तकर्मणि गाथा साल्वदेशनिवासिनां अस्यामृचि गानं कर्तव्यमित्यर्थः ।  
स देशो यमुनातीरे भवति ।  
वैश्याश्च तत्र भूयिष्ठं भवन्ति ।  
तेषामेव राजा यौगन्धरिः ॥६॥  
  
  
इतरा ऽसोम एव नो राजेऽत्येषा ।  
न सर्वेषां ब्राह्मणानामपि तु साल्वानाम् ॥७॥  
  
________________________  
  
  
आप्ग्स्-तात्_१४।५:  
उत्तरयोःऋचोः वीणागाथिनौ गायेताम् ।  
केषां कतरा गाथा?इत्यत आह-पूर्वेति ।  
पूर्वाऽयौगन्धरिः"इत्येषा ।  
साल्वदेशीयानां त्रयाणां वर्णानामपि गाथा;ऽसालवीःऽइत्यविशेषलिङ्गात् ।  
अन्यदेशवासिनाम्ब्राह्मणानामितराऽसोम एव नो राजाऽइत्येषा ।  
क्षत्रियवैश्यानां तु ऽसोमोमएव नो राजावतु मानुषीः प्रजाः (आश्व।गृ।१-१२-७) इत्याश्वलायनीये दृष्टायां सार्ववर्णीक्या- मृचि गानं कर्तव्यम् ।  
न तु गानाभावः ।  
गायतमित्यविशेषेण संशासनविधानात् ।  
केचित्-साल्वानामपि ब्राह्मणानामितरेति ॥५॥  
  
५ गाने निकटवर्तिन्या नद्या नामनिर्देशः ।  
  
नदीनिर्देशश्च यस्यां वसन्ति ॥ आप्ग्स्_१४।६ ॥  
  
  
चोम्मेन्तरिएस्:  
  
आप्ग्स्-अना_१४।६:  
द्वितीये मन्त्रे असौ शब्दस्य स्थाने नद्या नाम सम्बुध्या निर्देष्टव्यम् ।  
यस्यां वसन्ति यामुपजीवन्तीत्य४थः ।  
यथा-तीरेण कावेरि तवेति ।  
क्षत्रियाणां तु सर्वेषां कल्पान्तरदृष्टायां सार्ववर्णिक्यामृचि गानं भवति ।  
"सोम एव नो राजेत्याहुर्मानुषीः प्रजाः ।  
विवृत्तचक्रा आसीना" इति ।  
अत्रापि नदीनिर्देशस्सम्बुध्या ॥८॥  
  
________________________  
  
  
आप्ग्स्-तात्_१४।६:  
ऽसोम एव नो राजाऽइत्यस्वां असावित्यस्य स्थाने ऽकावेरिऽऽवेगवतिऽइति सम्बुध्यानदीनिर्देसश्चभवति ।  
कस्या नद्याः?इति चेत् ऽयस्यां वसन्तिऽ समीपसप्तमी चेयम् ।  
यस्यास्समीपे वसन्ति तस्या निर्देश इत्यर्थः ॥६॥  
  
६ यवाङ्कराबन्धनम्, ततो वाग्यमश्च ।  
  
यवान् विरूढानाबध्य वाचं यच्छत्यानक्षत्रेभ्यः ॥ आप्ग्स्_१४।७ ॥  
  
  
चोम्मेन्तरिएस्:  
  
आप्ग्स्-अना_१४।७:  
विरूढातङ्कुरितान् सूत्रबद्धानाबध्नाति शिरसि वध्वाः ।  
सैव वाचं यच्छति ।  
एवमुपदेशो भोजनञ्चास्यास्मिन्नहनि नेच्छन्ति ।  
  
यवाश्च प्रागेव वप्तव्याः यथास्मिन् काले विरूढा भवन्ति ॥९॥  
  
________________________  
  
  
आप्ग्स्-तात्_१४।७:  
अङ्कुरितान् सूत्रग्रथितान्यवान्वध्वाशिशरस्याबध्नाति ।  
शिरसीति कुतः?आचारात् ॥७॥  
  
७ नक्षत्रोदयानन्तरं वक्सान्वारम्भणं, वाग्विसर्गश्च ।  
  
उदुतेषु नक्षत्रेषु प्राचीमुदीचीं वा दिशमुपनिष्क्रम्य वत्समन्वारभ्य व्याहृतीश्च जपित्वा वाचं विसृजेत् ॥ आप्ग्स्_१४।८ ॥  
  
  
चोम्मेन्तरिएस्:  
  
आप्ग्स्-अना_१४।८:  
वत्सःपुमान् गौश्च भवति ।  
व्याहृतयस्समस्ताः याजमानसमाम्नायात् प्रत्येतव्याः ॥१०॥  
  
________________________  
  
  
आप्ग्स्-तात्_१४।८:  
विस्पष्टार्थम् ।  
इह केचिदध्येतारो ऽयच्छतोऽऽविसृजतऽइति द्विवचने पठन्ति ।  
तस्मिन् पक्षे वाग्यमनादिपदार्थपञ्चकमुभौ जायापती कुरुतः ।  
केचित् यवाबन्धनादि सर्व वधूरेव;न पतिरिति ॥८॥  
  
  
११ पुंसुवनम् -  
१ तस्य कालः ।  
  
पुंसुवनं व्यक्ते गर्भे तिष्येण ॥ आप्ग्स्_१४।९ ॥  
  
  
चोम्मेन्तरिएस्:  
  
आप्ग्स्-अना_१४।९:  
पुमान् येन सूयते तत्पुंसुवनन्नाम कर्म ।  
उवङादेशश्छान्दसः ।  
मन्त्रदर्शनात् पुंसुवनमसीति ।  
आश्वलायनस्तु गुणमेव प्रायुङ्क्त ।  
  
तत्,व्यक्ते गर्भेकर्तव्यम् ।  
गर्भव्यक्तिश्च तृतीये चतुर्थे वा मासि ।  
यदापि चतुर्थे तदा सीमन्तात् पूर्वमेव पुंसवनम् ।  
निमित्तस्य पूर्वत्वात् ।  
  
पश्चादुपदेशस्य तु प्रयोजनं वक्ष्यामः ।  
तिष्येणतच्च तिष्ये कर्तव्यम् ।  
ऽनक्षत्रे च लुपीऽति अधिकरणे तृतीया ॥११॥  
  
________________________  
  
  
आप्ग्स्-तात्_१४।९:  
पुंसुवनमित्यपिकर्मनामधेयम्, येन कर्मणा निमित्तेन गर्भिणि पुमांसमेव सूते तत्पुंसवनम् ।  
व्याख्यायत इति शेषः ।  
अत्र चोवङादेशश्छान्दसः ।  
आश्वलायनस्तु ऽपुंसवनम्ऽइति सगुणमेव प्रायुङ्क्त ।  
व्यक्ते गर्भेअस्ति गर्भ इति निश्चिते ।  
व्यक्तिश्च तृतीये चतुर्थे वा मासे;बहुचादिषु स्मृत्यन्तरेषूभयथा दर्शनात् । यदि पुंसवनं चतुर्थे स्यात्तदा पूर्व सीमन्तं कृत्वैव ।  
कुत एतत्? पुंसवने पश्चात्क्रियमाणे ऽपि चोदितकालानतिक्रमात्, पश्चान्मन्त्राम्नानसूत्रोपदेशयोरेवङ्क्रमार्थत्वाच्च ।  
  
केचित्-तृतीयवच्चतुर्थे ऽपि सीमन्तात्पूर्व निमित्तस्य पूर्वत्वादिति ।  
इदमपि सीमन्तवत्प्रथमगर्भ एव, न तु प्रतिगर्भम्;पिष्टपेषणन्या- यदेव ।  
  
एतच्च पुमांसं जनयतीत्यत्र विवेचयिष्यते ।  
तिष्येण तिष्यनक्षत्रे पुंसवनं कर्तव्ययमिति व्यवाहितेन सम्बन्धः;ऽप्रकरणात् प्रधानस्यऽइति न्ययात् ।  
शुङ्गाहरणे त्वनियमः ॥  
  
२ न्यग्रोधवृक्षात् फलविशिष्टाग्राङ्कुरानयनम्, सीमन्तवत्प्रधानाहुतयो जयादयश्च ।  
  
न्यग्रोधस्य या प्राच्युदीचीं वा शाखा ततस्सवृषणां शुङ्गामाहृत्य सीमन्तवदग्नेरुपसमाधानादि ॥ आप्ग्स्_१४।१० ॥  
  
  
चोम्मेन्तरिएस्:  
  
आप्ग्स्-अना_१४।१०:  
न्यग्रोधस्यवृक्षस्यया प्राची शाखोदीची वा तस्याःशुङ्गामग्राङ्कुरं सवृषणाम्फलं वृषणमिति व्यपदिश्यते सादृश्यादेव ।  
  
तद्वतीं शुङ्गामाहृत्य सीमन्तवदग्नेरुपसमाधानादि परिषेचनान्तं कर्म प्रतिपद्यते ।  
अग्नेरुपसमाधानादिवचनात् ततः पूर्व ब्राह्मणभोजनमाशीर्वचनं च न भवति ।  
अन्ते तु भवति"शुचीन्मन्त्रवतस्सर्वकृत्येषु भोजये"दिति ।  
तथा यत् परिषेचनादीर्ध्व संशासनादि तदपि न भवति ।  
  
अपरेणाग्निं प्राचीमिति पुनरिहोपदेशात् ।  
  
तत्रप्रयोगः-पूर्वद्युर्नान्दीश्राद्धम् ।  
अपरेज्युरग्नेरुपसमाधानादि सकृत्पात्रप्रयोगः ।  
शुङ्गया सह परिधय एव, न शम्याः ।  
आज्यभागान्ते ऽन्वारब्धायां धाता ददातु नो रयिऽमिति चतस्रो यस्त्वा हृदा कीरिणेति चतस्रः जयादि प्रतिपद्यते ।  
परिषेचनान्ते ततो वक्ष्यमाणं कर्म ॥ १२ ॥  
  
________________________  
  
  
आप्ग्स्-तात्_१४।१०:  
सवृषणांवृषणाकृतिकेन फलद्वर्येन संयुक्तां,शुङ्गां अग्रङ्कुरम् ।  
व्यक्तमन्यत् ।  
अत्र च सीमन्तवदग्नेरुपसमाधानादीत्यतिदेशात् ब्राह्मणभोजनमाशीर्वचनं च तन्त्रात् पुरस्तान्निवर्तते ।  
कर्मान्ते तु भवत एव ।  
शुचीन् मन्त्रवतर्स्सवकृत्येषु भोजयेन ।  
  
(आप।ध।२-१५-११) इति सामान्यवचनात्,ऽलोके च भूतिकर्मस्वेतदादीन्येव वाक्यानि स्युर्यथापुण्याहं स्वस्तिऋद्विमिति वाचयित्वा (आप।ध।१-१३-९) इति वचनाच्च ।  
पात्रप्रयेगे च शुङ्गादीनां कर्मोपयुक्तानां सकृदेव सादनम् ।  
तथात्र परिधय एव, न तु शम्याः ऽशम्याः परिध्यर्थेऽइति अत्र चौलगोदानग्रहणात् ।  
तथैव ऽसीमन्तवदग्नेरुपसमाधानादिऽइत्यादिना परिषेचनान्तकल्पातिदेशस्य विवक्षितत्वादिहापि त एवाष्टौ प्रधानहोमाः ॥१०॥  
अथ समाप्ते तन्त्रशेषे कर्तव्यमाह--  
३ तानङ्कुराननृतुमत्या कुमार्या पेषयित्वोत्तानं शायिताया गर्भिण्या दक्षिणनासायां निषेचनम् ।  
  
अनवस्नातया कुमार्या दृषत्पुत्रे दृषत्पुत्रेण पेषयित्वा परिप्लाव्यापेरणाग्निं प्राचीमुत्तानां निपात्योत्तरेण यजुषाङ्गुष्ठेन दक्षिणे नासिकाच्छिद्रे ऽपिनयति ॥ आप्ग्स्_१४।११ ॥  
  
  
चोम्मेन्तरिएस्:  
  
आप्ग्स्-अना_१४।११:  
यस्याः प्रादुर्भीतं रजः सा अवस्नाता ।  
तद्विपरीताअनवस्नाता ।  
एवम्भूता कन्या कर्त्री पेषणस्य ।  
प्रयोजकः पतिः ।  
  
उपलोदृषत्पुत्रः ।  
दृषदर्थे ऽपि दृषत्पुत्र एव ।  
तत्र शुङ्गां पेषयित्वा वस्त्रेण परिप्लाव्य अपरेणाग्निं प्राचीं प्राङ्मुखींउत्तानां ऊर्ध्वमुखीं, निपात्य शाययित्वाउत्तरेण यजुषाऽपुंसुवनमसीऽत्यनेन तं रसं अङ्गुष्ठेन तस्या नासिकाच्छिद्रे दक्षिणे अपिनयतिअपिगमयति ।  
प्राङ्मुख एव ।  
(पिधाय नयनं स्वयं च प्राङ्मुखः) ॥१३॥  
  
________________________  
  
  
आप्ग्स्-तात्_१४।११:  
स्नाननिमित्तस्य रजसो ऽनुत्पन्नत्वात् या न स्नाता तयाअनवस्नातयाकन्यया दृषदर्थापन्ने दुषत्पुत्रेशुङ्गां निधाप्यदृषत्पुत्रान्तरेण पेषयित्वा तद्रसंवस्त्रेण प्लावयित्वा ततो जायामपरेणाग्निं प्राचीम्प्राक्छिरसंउत्तानामूर्ध्वमूखीं,निपात्यशाययित्वा ।  
ऽपुंसुवनमसिऽइति यजुषा दक्षिण नासिकाछिद्रे अङ्गुष्ठेनकरणभूतेन तद्रसमपिनयति गर्भ प्रापयति ।  
सा रसं न निष्ठीवेदित्यर्थः ॥११॥  
  
४ तत्फलकथनम् ।  
  
पुमांसं जनयति ॥ आप्ग्स्_१४।१२ ॥  
  
  
चोम्मेन्तरिएस्:  
  
आप्ग्स्-अना_१४।१२:  
एवमनेन कर्मणा संस्कृता स्त्रीपुमासं जनयति ।  
केचिदर्थवादमिदं मन्यन्ते ।  
फलविधौ कामसंयोगेन क्रियाया अनित्यत्वप्रसङ्गात् ।  
यद्यर्थवादः प्रतिगर्भमावृत्तिप्रसङ्गः ।  
एवं तर्हि प्रथमे गर्भे इत्यनुवर्तते ।  
एवमर्थमेव चास्य पश्चादुपदेशः ।  
व्यक्तं चैतत्  
  
छन्दोगानां-प्रथमे गर्भे तृतीय मासि पुंसवनमिति ।  
अन्ये फलविधिं मन्यन्ते ।  
तत्र च"एषवा अनृणो यः पुत्री"ति (तै।सं-६-३-१०) वचनात् पुत्रस्य सकृदुत्पादनं नित्यमिति यावदेकः पुत्र उत्पद्येत तावदूगर्भेषु भवति ।  
ऊर्ध्व तु पुत्रेच्छायां सत्यां भवति दुहितुरीप्सायां न भवति ।  
  
प्रथमग्रहणं च नानुवर्तते, पुनर्र्गभग्रहणात् ।  
पुंसुवनस्य तु पश्चादुपदेशो यथा चतुर्थे मासि तत्क्रियते तस्य पश्चात् प्रयोगार्थ इति ॥१४॥  
  
________________________  
  
  
आप्ग्स्-तात्_१४।१२:  
कर्मणीनेन संस्कृता अन्तर्वत्नीपुमांसं जनयतीत्यर्थवादः नित्यत्वात्पुंसुवनस्य ।  
एथवा फलम्;  
  
सूत्रकारेणोपदिष्टत्वात्;यथा  
  
ऽसहस्रं तेन कामदुघो ऽवरुन्धेऽइति ।  
फलमक्षे ऽपि ऽएष वा अनृणो यः पुत्रीऽइत्यादिव चनैस्सकृदपि पुत्रोत्पादनस्य अवश्यक- र्तव्यत्वात् तदङ्गं पुंसुवनं प्रथमे गर्भे कर्तव्यमेव ।  
तत ऊर्ध्व तु यत्र यत्र गर्भे पुत्रेप्सा तत्र तत्र कर्तव्यं नान्यत्र ।  
यस्त्वतिक्रान्त- चोदनः स्त्रीरेव जनयेयमिति कामयते तस्य सकृदपि न भवति ।  
  
अन्ये तु-पुमांसं जनयतीत्येतद्वचनं गर्भे गर्भे ऽस्य कर्तव्यतापरमिति ॥१२॥  
  
५ क्षिप्रसुवनं कर्म ।  
  
क्षिप्रं सुवनम् ॥ आप्ग्स्_१४।१३ ॥  
  
  
चोम्मेन्तरिएस्:  
  
आप्ग्स्-अना_१४।१३:  
येन कर्मणा क्षिप्रं सूयते तत्क्षिप्रंसुवनन्नाम कर्मोच्यते ॥१५॥  
  
________________________  
  
  
आप्ग्स्-तात्_१४।१३:  
येनक्षिप्रंशीघ्रं सूते ऽन्तर्वत्नी न चिरं कालं पीड्यते तत्क्षिप्रंसुवनन्नाम इति कर्मोपदिश्यते ॥१३॥  
  
  
अनाप्रीतेन शरावेणानुस्रोतसमुदकमाहृत्य पत्तस्तूर्यन्तीं निधाय मूर्धञ्छोष्यन्तीमुत्तरेण यजुषाभिमृश्यैताभिरद्भिरुत्तराभिरवोक्षेत् ॥ आप्ग्स्_१४।१४ ॥  
  
चोम्मेन्तरिएस्:  
  
आप्ग्स्-अना_१४।१४:  
अनाप्रीतेनास्पृष्टोदकेनानुस्रोतसं उदकस्य प्रस्नवतो न प्रतीपं ।  
पत्तःपादयोरधस्तात् यस्याः श्वेतोपमानि पत्राणि पीतोप- मानि पुष्पाणि या च मध्याङ्णे पुष्यति सा तीर्यन्ती वनेषु जायते ।  
वेणुपत्रोपमानि च यस्याः पत्रीणि रक्तोपमानि च पुष्पाणि यां चाग्निशिखेत्याहुः ।  
सा शोष्यन्ती तत् ओषधिद्वयं समूलपत्रमादाय सुष्लिष्टं निदधाति ।  
मुर्धन्मुर्धनीत्यर्थः ।  
अपरे पिष्टिवा आलिम्पन्ति ।  
अथतामुत्तरेण यजुषा ऽआभिष्ट्वाहं दशभिरभिमृशामिऽइत्यनेनाभिमृशति ।  
दशभिरिति लिङ्गादुभाभ्यां पाणिभ्यामभिमर्शनम् अनुलोमं मुखादारभ्य तत एताभिराहृताभिरेवाद्भिस्तामवोक्षेत् ।  
उत्तराभिस्तिसृभिः ऋग्भिःऽयथैव सोमः पवतऽइत्येताभिः प्रतिमन्त्र मवोक्षणम् ॥१६॥  
  
________________________  
  
  
आप्ग्स्-तात्_१४।१४:  
अनाप्रीतेन अनुदकलिप्तेन अस्पृष्टोदकेनेत्यर्थः ।  
तथाभूतेनशरावेण ।  
अनुस्रोतसंस्रोतोषनुलोभं न प्रतीपं गृहीतमुदमाहृत्य ।  
पत्तस्तस्याः पादयोःतूर्यन्तींअधःपुष्पिताख्यामोषधिं निधाय ।  
शोष्यन्तीम्प्रसवपीडया शुष्यमाणां स्त्रियं ऽआभिष्ट्वाहं दशभिरभिभूमृशामिऽइति यजुषोभाभ्यां हस्ताभ्याम् ।  
वमूर्धन्मूर्धन्यभिमृश्य ।  
एताभिराहताभिरद्भिः उत्तराभिःऽयथैव सोमः पवतेऽ; इत्यादिभिस्तिसृभिस्तांसकृदेवावोक्षेत् ।  
  
केचित् प्रतिमन्त्रम्;दृष्टोपकारत्वादिति ।  
तत्र प्रथमाया ऋचः ऽप्रतितिष्ठतुऽइत्यवसानम् ।  
द्वितीयायाः ऽता कृतम्ऽइति ।  
तृतीयायाः ऽसरस्वतीःऽइति ।  
  
अन्ये तु-शोष्यन्तीति चौषधिः ।  
तां मूर्ध्निं निधाय स्त्रियं यत्र क्वचाभिमृशेदिति ।  
तन्न;शोष्यन्तीसञ्ज्ञाया ओषधेरप्रसिद्धत्वात् ।  
  
केचित्-शोष्यन्तीनामौषधिः या वनेषु जायते, वेणुपत्रोपमानि च यस्याः पत्राणि, पुष्पाणि च रक्तोपमानि, यां चाग्निशिखेत्याहुरिति ।  
  
तन्न;यतो वाच्यवाचकभावो नेपद्शगम्यः, यथादुर्वार्तिककारपादाः-  
  
ऽवाच्यवाचकभावो हि नाचार्यैरुपदिश्यते ।  
  
अन्यथानुपपत्त्या तु व्यवहारात्स गम्यते ॥  
(तं।वा।१-३-९) इति ।  
  
इह तु व्यवहाराभावादेव विप्रतिपत्तिः ।  
सा भाष्यकारादप्याप्ततमप्रणीताभिधानकोशेषु शोष्यन्तीशब्दस्याग्निशिखापरपर्यायतया पाठाच्छाम्यति ।  
न च तथा दृश्यते ।  
तस्माद्वरं पूर्वोक्तमेव व्याख्यानमिति ॥१४॥  
  
  
अथान्यद्भैषज्यमाह-  
६ जरायुपतनार्थ कर्म ।  
  
यदि जरायु न पतेदेवंविहिताभिरेवाद्भिरुत्तराभ्यामवोक्षेत् ॥ आप्ग्स्_१४।१५ ॥  
  
  
चोम्मेन्तरिएस्:  
  
आप्ग्स्-अना_१४।१५:  
जरायु गर्भावेष्ठनं,तद्यदि न पतेत्, तत उत्तरो विधिः कर्तव्यः ।  
कः पुनरसौ?क्षिप्रंसुवने यो विधिश्चोदितः ऽअनाप्रीतेन शरावेणेऽत्यादि (एवं विहिताभिरद्भिः उत्तराभ्याम्मन्त्राभ्यां"तिसदेव पद्यस्व, निरै तु पृश्नि शेवलऽमित्येताभ्यां प्रतिमन्त्रमवोक्षेत् ।  
  
एते च कर्मणी स्वभार्याविषयौ)यक्ष्मगृहीतामन्यां वेति कर्मान्तरे यत्नकरणात् ।  
अन्ये पुनरविशेषेणेच्छन्ति ॥१७॥  
  
________________________  
  
  
आप्ग्स्-तात्_१४।१५:  
यदि प्रसूतायास्तस्याजरायुगर्भप्रावरणन्न पतेत्तदाऽअनाप्रीतेन शरावेणऽइत्यादिविधिनाऽहृताभिरद्भिः ऐतु गर्भौ अक्षितःऽ  
  
इत्येताभ्यामृग्भ्यां तामवोक्षेत् ।  
  
केचित्-प्रतिमन्त्रम् ।  
तथा पूर्वस्मिन्नवोक्षणे षडवसानास्तिस्र ऋचः ।  
इह तु ऽतिलदेव पद्यदेव पद्यस्वऽइत्येका ऋक्;ऽनिरैतु पृश्निऽइत्यपरं यजुरिति ॥१५॥  
  
  
इति श्रीसुदर्शनाचार्यविरचिते गृह्यतात्पर्यदर्शने चतुर्दशः खण्डः समाप्तः ॥  
  
  
पञ्चदशः खण्डः ।  
  
१२ जातकर्म -  
१ जातस्य कुमारस्य वात्सप्रेणाभिमन्त्रणम्, मूर्धन्यवघ्राणम्, दक्षिणकर्णजपश्च ।  
  
जातं वात्सप्रेणाभिमृश्योत्तरेण यजुषोपस्थ आधायोत्तराभ्यमाभिमन्त्रणं मूर्धन्यवघ्राणं दक्षिणे कर्णे जापः ॥ आप्ग्स्_१५।१ ॥  
  
  
चोम्मेन्तरिएस्:  
  
आप्ग्स्-अना_१५।१:  
जातमिति पुल्लिङ्गस्य विवक्षितत्वात् पुंस एवायं जातकर्माख्यः संस्कारः ।  
न स्त्रियाः ।  
वत्सप्रीर्नाम ऋषिः ।  
तेन दृष्टं वात्सप्रं दिवस्परीत्येषो ऽनुवाकः ।  
प्रत्यृचमभिमर्शनम् ।  
सर्वान्त इत्यन्ये ।  
  
उत्तरेण यजुषाऽअस्मिन्नहऽमित्यनेन ।  
उत्तरत्र मातुरिति विशेषणादिह स्व उपस्थ आदधाति ।  
उत्तराभिरिति पाठः उत्तराभिः तिसृभिः ऋग्भिः अभिमन्त्रणादीनि त्रीणि कर्तव्यानि ।  
ऽअङ्गादङ्गाऽदित्यभिम्नत्रणम् ।  
ऽअश्मा भवेऽतिमूर्धन्यवघ्राणम् ।  
ऽमेधां तऽइति दक्षिणे कर्णे जापः ।  
जप इत्यर्थः ।  
केचित्तु उत्तराभ्यामिति द्विवचनान्तपाठमाश्रित्य द्वयोर्मन्त्रयोः त्रिष्वपि कर्मसु विनियोगं मन्यन्ते ।  
  
तेषामवघ्राणलिङ्गेनाभिमन्त्रणं कर्णयोर्जपश्च प्राप्नोति ।  
आश्वलायनश्चाह-कर्णयोरुपनिधाय मेधाजननं जपति मेधां ते देवस्सवितेति (आश्व।श्रौ।१-१३-२) ॥१॥  
  
________________________  
  
  
आप्ग्स्-तात्_१५।१:  
जातं जातमात्रम्, प्राङ्नाभिवर्धनात् पुंसो जातकर्म विधीयते ॥  
(मनु।२-२९) इति वचनात् ।  
एतच्चोपरिशोध्यते ।  
जात कुमारं पिता वात्सप्रेण ऽदिवस्परिऽ(तै।सं४-२-२) इत्यनुवाकेन अन्ते सकृदभिमृश्य ऽअस्मिन्नहम्ऽइत्यनेन यजुषा स्वस्योपस्थे तमाधाय, उत्तराभ्यां ऽअङ्गादङ्गात्ऽऽअश्मा भवऽइति द्वाभ्यां तस्याभिमन्त्रणं कर्तव्यम्, तथैव ताभ्यामेव मूर्धन्यवघ्राणम्, एतयोरेवर्चोः दक्षिणे कर्णे जापो जप इत्यर्थः ।  
वचनबलाच्च जपाभिमन्त्रणयोरवघ्राणलिङ्गबाधः ।  
अभिधानं तु जातसंस्कारक्रियासामान्यात् ।  
एतच्च ऽतर्धिस्थाणुचतुष्पथव्यतिक्रमेऽ; (आप।गृ।५-१६) इत्यत्रोपपादितम् ।  
  
केचित्-उत्तराभिरिति पाठो, नोत्तराभ्यामिति ।  
तेन ऽअङ्गादङ्गात्ऽइत्यभिमन्त्रणम् ।  
ऽअश्मा भवऽइत्यवघ्राणम् ।  
ऽमेधां ते देवःऽइति जपः ।  
अत एवाश्वलायनः -"कर्णयोरुपनिधाय मे धाजननं जपतिऽमेधां ते देवस्सविताऽइति" ।  
मधुघृतप्राशनं तु ऽत्वयि मेधाम्ऽ; इति यजुर्भिरेव त्रिभिरिति ।  
तन्न;अनधीयमानपाठाङ्गीकारे अतिप्रसङ्गात् ॥१॥  
  
२ नक्षत्रनामनिर्देशः ।  
  
नक्षत्रनाम च निर्दिशति ॥ आप्ग्स्_१५।२ ॥  
  
  
चोम्मेन्तरिएस्:  
  
आप्ग्स्-अना_१५।२:  
अभिजिघ्राम्यसौ इत्यत्रासौशब्दस्य स्थाने नक्षत्रनामनिर्देशः ।  
तत्सम्बुध्या निर्दिशेत्-पशूनां त्वा हिङ्कारेणाभिझिघ्राम्याश्वयुजेत्यादि ।  
तत्र नक्षत्रशब्देषु जातार्थे रूपनिर्णयार्थः श्लोकः --  
  
________________________  
  
  
आप्ग्स्-तात्_१५।२:  
रोरेममृज्येचिषु वृद्धिरादौष्ठात्पे च वान्त्यश्रवशाश्वयुक्षु ।  
शेषेषु नाम्वोः कप्रस्स्वरोषन्त्यः स्वाप्वोरदीर्घस्साविसर्ग इष्टः ॥  
  
अस्यार्थः-रोहिणी रेवती मघा मृगशीर्षा ज्येष्ठा तित्रा-इत्येतेषु आद्यक्षरनिर्दिष्टेषु आदौ वृद्धिर्बवति, ऽनक्षत्रेभ्यो बहुलम्, (पा।सू।४-३-३७)इति बहुलग्रहणाज्जातार्थप्रत्ययस्य च लुगभावः ।  
रूपं च रौहिणः रैवतः माघः मार्गशीर्षः ज्यैष्ठः चैत्रः इति ।  
ष्ठात्पे च, प्रोष्ठपदेत्यत्र ष्ठकारात्परे पकारे च वृद्धिः ।  
"जे प्रोष्ठपदानाम्ऽ(पा।सु।७-३-१८)इत्युत्तरपदवृद्धिरित्यर्थः ।  
पूर्ववच्च लुगभावः प्रोष्ठपादः ।  
  
वान्त्यश्रवशाश्वयुक्षु ।  
अन्त्यमाम्नानतः अपभरणीरित्यर्थः ।  
श्रवः श्रवणं श-शतभिषक् अश्वयुक् इत्येतेषु चतुर्षु वा विकल्पेन वृद्धिः ।  
अत्र च श्रवणापभरण्योः बहुलग्रहणादेव लुको विकल्पः ।  
अश्वयुक्छतभिषजोस्तु ऽवत्सशालाभिजिदश्वयुक्छ- तभिषजो वाऽ(पा।सू।४-३-३६)  
  
इति सूत्रेण ।  
अपभरणः आपभरणः ।  
श्रवणः श्रावणः ।  
शतभिषक् शातभिषजः ।  
अश्वयुक् आश्वयुजः ।  
शेषेषु न उक्तादन्येषु नक्षत्रेषु न वृद्धिः यतो ऽत्र ऽश्रविष्ठाफल्गुन्यनूराधास्वातितिष्यपुनर्वसुहस्त विशाखाषाढाबहुलाल्लुक्ऽ; (पा।सू।४-३-३४) इत्यनेन, नक्षत्रेभ्यो बहुलम्ऽइत्यनेन च लुग्व भवति ।  
ऽलुक्तद्धितलुकिऽ(पा।सू१-२-४९) इति स्त्रीप्रत्ययनिवृत्तिः कृत्तिकः तिष्यः आश्रेषः फाल्गुनः हस्तः विशाखः अनूराधः आषाढः श्रविष्ठः ।  
आम्वोः कपरः स्वरो ऽन्त्यः, आर्द्रमूलयोरन्त्यः स्वरः कशब्दपरो भवति ।  
पूर्वाङ्णापरोह्णार्द्रअमूलाऽइत्यादिना वुन्प्रत्यय इत्यर्थः ।  
आर्द्रकः मूलकः ।  
स्वाप्वोरदीर्घस्साविसर्ग इष्टः, स्वाप्वोः स्वातीपुनर्वस्वोरन्त्यस्वरो ऽदीर्घस्सविसर्गश्चेष्टः ।  
ऽश्रविष्ठाफल्गुनीऽइत्यादिना लुक् ।  
सविसर्गत्वं च पूर्वस्य स्त्रीप्रत्ययस्यनिवृत्तौ हल्ङ्यादिलोपाभावात् ।  
उत्तरस्यतु तनुवदुकारान्तत्वात् ।  
स्वातिः पुनर्वसुः ।  
एवं सर्वेषां नक्षत्रनाम्नां प्रथमया निर्देशः सूक्तवाके ।  
  
जातकर्मणि पुनस्सम्बुद्ध्या ॥२॥  
  
  
तद्रहस्यं भवति ॥ आप्ग्स्_१५।३ ॥  
  
  
चोम्मेन्तरिएस्:  
  
आप्ग्स्-अना_१५।३:  
नक्षत्रनाम रहस्यं भवति ।  
यथा परे न जानन्ति तथा वक्तव्यमित्यर्थः सूक्तवाकादिष्वप्येवमेव ॥३॥  
  
________________________  
  
  
आप्ग्स्-तात्_१५।३:  
नक्षत्रनाम च रहस्यं निर्दिशतीति सूत्रे प्रणेतव्ये सूत्रान्तरकरणात् यत् नामनक्षत्रनिबन्धनं, यच्च दशम्यां कृतं तदुभयं जातकर्म सूक्तवाकान्नप्राशनाभिवादनादिषु नित्यं रहस्यमेव निर्देश्यं भवति ॥३॥  
  
३ कुमारस्य मधुघृतप्राशनम्, दधिघृतप्राशनं च ।  
  
मधु, घृतमिति संसृज्य तस्मिन् दर्भेण हिरण्यं निष्टर्क्य बध्वावदायोत्तरैर्मन्त्रैः कुमारं प्राशयित्वोत्तराभिः पञ्चभिस्स्नापयित्वा दधि घृतमिति संसृज्य कांस्येन पृषदाज्यं व्याहृतीभिरोङ्गारचतुर्थाभिः कुमारं प्राशयित्वाद्भिश्शेषं संसृज्य गोष्ठे निनयेत् ॥ आप्ग्स्_१५।४ ॥  
  
  
चोम्मेन्तरिएस्:  
  
आप्ग्स्-अना_१५।४:  
मधुघृतमित्येतद्वयं विषमपरिमाणं कास्यपात्रे संसृज्य तस्मिन् हिरण्यं दर्भेण, निष्टर्क्य बध्वाऽदधाति ।  
निष्टर्क्यमिति बन्धनविशेषो लोकप्रसिद्धः ।  
तथा बद्धेन हिरण्येन तद्रसद्वयमादाय तेनैव कुमारं प्राशयेत् ।  
उत्तरैस्त्रिभिः ऽत्वयि मेधाऽमित्यादिभिः प्रतिमन्त्रं प्राशनम् ।  
  
ततौत्तराभिः पञ्चभिःऋग्भिः ऽक्षेत्रियै त्वेऽत्यादिभिः प्रतिमन्त्रं स्ना#उयति ।  
ततो ऽन्यस्मिन् कांस्यपात्रे दधि घृतञ्च संसृड्य तत्पृषदाड्यं तेनैव कांस्येन प्राशयति ।  
व्याहृतीभिरेङ्कारचतुर्थाभिःभूः स्वाहेत्यादिभिः प्रतिमन्त्रम् ।  
ततश्शेषद्वयमद्भिस्संसृड्य गेष्ठे निनयेत् ।  
कुमारग्रहणं असमर्थस्यापि कुमारस्यैव प्राशनमुपायेन यथा स्यादिति ।  
तेन यत्नाभावे"धानाः कुमारान् प्राशयन्ति""क्षैत्रपत्त्यं च प्राशयन्ति"इत्यादौ प्राशनमसमर्थानां न भवति ॥४॥  
  
________________________  
  
  
आप्ग्स्-तात्_१५।४:  
निष्टकर्य शिखाबन्धनवत् सरन्ध्रेण ग्रन्थिना निष्टर्क्य बध्नाति;प्रजानां प्रडननायऽइति लिङ्गात् ।  
उत्तरैर्मन्त्रैःऽमेधां ते देवस्सविताऽइत्यृचा, ऽत्वयि मेधान्ऽइति त्रभिर्यजुर्भिः ।  
प्राशनं चतुर्णामन्ते सकृदेव हिरण्येन गृहात्वा ।  
  
"मन्त्रवत्प्राशनं चास्य हिरण्यमधुसर्पिषाम्ऽ; ।  
(मनु।२-२९)  
  
इति मनुवचनात् ।  
उत्तराभिः पञ्चभिः ऽक्षेत्रियै त्वा निऋत्यै त्वाऽइत्यादिभिः ।  
स्नापनमपि पञ्चानामन्ते सकृदेव ।  
दधि धृतमितिव समसृष्टं पृषदाज्यं ।  
तच्च यस्मिन् कांस्ये संसृज्यते तेनैव प्राशयेन्न हस्तेन ।  
व्याहृतीभिरोघ्कारचतुर्थाभिःऽभूः स्वाहाऽ; इत्यादिभिः ।  
अत्राप्यन्ते सकृत्प्राशनम् ।  
प्राशितशेषमद्भिस्संसृज्य गेष्ठे अधिकरणे ऽन्यो निनयेत् ।  
  
केचित्-मधृघृतसंसर्गो ऽपि कास्ये नियतः ।  
प्राशनद्वयं स्नापनं च प्रितिमन्त्रमिति ॥४॥  
  
४ दक्षिणस्तनदापनम् ।  
  
उत्तरया मातुरुपस्थ आधायोत्तरया दक्षिणं स्तनं प्रतिधाप्योत्तराभ्यां पृथिवीमभिमृश्योत्तरेण यजुषा संविष्टम् ॥ आप्ग्स्_१५।५ ॥  
  
  
चोम्मेन्तरिएस्:  
  
आप्ग्स्-अना_१५।५:  
अथ तं कुमारं ऽमा ते कुमारऽमित्येतयामातुरुपस्थआदधाति ।  
एतावन्तं कालं स्वोपस्थे ।  
तस्मात् शेषनिनयनम- प्यन्येन कारायितव्यम् ।  
ततौत्तरयर्चाऽअयं कुमारऽइत्येतयादक्षिणं स्तनं प्रतिधाप्य तत उत्तराभ्यां ऋग्भ्यांऽयद्भूमेर्हृदयऽमित्येताभ्यां प्रतिमन्त्रं पृथिवीमभिमृशति ।  
ततः तं कुमारं अभिमृषाटायां भूमौ संवेशयति माता ।  
तं संविष्टमुत्तरेण यजुषा ऽनामयति न रुदतीऽत्यनेनाभिमृशति ॥५॥  
  
________________________  
  
आप्ग्स्-तात्_१५।५:  
उत्तरयाऽमा ते कुमारम्ऽइत्येतया कुमारम्मातुरुपस्थ आदधाति ।  
इह च मातृग्रहणादितः पूर्व स्वोपस्थ एव ।  
अत एव च शेषनिनयनमन्यकर्तृकम् ।  
उत्तरयाऽअयं कमारः इत्येतयाधक्षिणं स्तनं प्रतिधापयतिपाययति ।  
इदं च मन्त्रस्तन- नियमयोर्विधानं प्रथमस्तनपानविषयम्, प्रथमातिक्रमे कारणाभावात् ।  
ततश्च जातोष्टिः, ऽवैश्वानरं द्वादशकपालं निर्वपेत् पुत्रे जाते यदष्टकपालो भवति गायत्रियैवैनं ब्रह्मवर्चसेन पुनातिऽ(तै।सं।२-२-५) इत्यादिना यद्यपि पुत्रजन्माख्यानिमित्तसंयोगेन श्रुता तथापि क्षामवत्यादिवन्न निमित्तादनन्तरं कर्तव्या ।  
कुत एतत्?रात्रिसत्रन्यायेन आर्थवादिकपुत्रगतब्रह्मवर्चसादिकामनासंवलितस्यैव जन्मनो ऽधिकारहेतुत्वाभ्युपगमात्  
  
जातेष्ठिप्रवृत्तेश्चोत्कटजीवत्पुत्रगतपूततादिफलरागाधीनत्वात् दीर्घकालसमाप्यायां चेष्टौ कृतायां पश्चाद्वैधस्तनमाने सति कुमार एव शेषी शिष्कण्ठतया न जीवेत् ।  
ततश्चेष्टेयां रागाधीनायां प्रवृत्तिरेव न स्यात् ।  
तस्मात् जननानन्तरमेव संशासनान्तं जातकर्मैव कर्तव्यम् ।  
इष्टिस्तूक्तेन न्यायेन निमित्तस्वारस्यभङ्गस्य दुर्निवारत्वात् चोदकानुग्रहाच्चाशौचे ऽपगते पर्वण्येव कर्तव्या ।  
  
उत्तराभ्यांऽयद्भूमेर्हृदयंऽइत्येताभ्याम्पृथिवींसकृदभिमृशति,यत्र कुमारश्शतंसंविष्टं ऽनामयति न रुदतिऽइतियजुषा भिमृशति ॥५॥  
  
५ फलीकरणहोमाः ।  
  
उत्तरेण यजुषा शिरस्त उद्कुम्भं निधाय सर्षपान् फलीकरणमिश्रानञ्जलिनोत्तरैस्त्रिस्त्रिः प्रतिस्वाहाकारं हुत्वा संशास्ति -प्रविष्टे प्रविष्ट एव तूष्णीमग्नावावपतेति ॥ आप्ग्स्_१५।६ ॥  
  
  
चोम्मेन्तरिएस्:  
  
आप्ग्स्-अना_१५।६:  
ततस्तस्य शिरस्समीपे उत्तरेण यजुषाऽआपस्सुप्तेष्विऽत्यनेन उदकुम्भं निदधाति ।  
ततस्सर्षपान् फलीकरणमिश्रानञ्जलि- ना जुहोतिउत्तरैर्मन्त्रैःअष्टाभिः ऽअयं कलिऽमित्यादिभिः ।  
तत्र च प्रतिस्वाहाकारं त्रिर्होमः ।  
सकृन्मन्त्रेण द्विस्तूष्णीम् ।  
द्रव्यं च पुनः पुनरादेयम् ।  
केचित्तु सकृदुपात्तेनैव त्रिर्जुह्वति ।  
उत्तरयोश्च होमयोः स्वाहाकारमात्रमावर्तयन्ति ।  
होमश्चायमपूर्वः तन्त्रस्याविधा- नात्  
  
परिस्तरणं तु भवति ।  
परिषेटनं समन्तमुभयतः ।  
हुत्वा ततस्संशास्ति ।  
कान् !ये सूतिकागारं प्रविशन्ति ।  
तत्र संशासने एवकारः  
  
एवमित्यस्यार्थे ।  
एतदुक्तं भवति-अस्य सूतिकागारस्य यदा यदा प्रवेशो युष्माभिः क्रियते तदा तदा सर्षपान् फलीकरण-  
  
मिश्रनस्मिन्नग्नावेवं तूष्णीमावपत यथा मयोप्ताः अञ्जलिना त्रिल्त्रिश्चेति ।  
तत्र तूष्णीमित्यतिदेशप्राप्तस्य मन्त्रस्य प्रतिषेधः ।  
यथासम्प्रैषं ते  
  
कुर्वन्ति ।  
होमश्चायं कुमारस्य रक्षार्थः संस्कारः, न मातुः, प्रकरणात् ।  
तेन यद्यपिऽयस्यै विजातायां मनऽइति मातुरपि रक्षा प्रतीयते तथापि  
  
तदर्थो होमो न भवति ।  
ततश्च स्त्रीप्रसवे दशाहमध्ये पुत्रमृतौ च न भवति ॥ ६ ॥  
  
________________________  
  
  
आप्ग्स्-तात्_१५।६:  
उत्तरेण ऽआपस्सुप्तेषुऽइत्यनेनयजुषा कुमारस्य शिरस्समीपे उदकस्य पूर्णकुम्भं निधाय अथ ऽयत्र क्व ताग्निम्ऽ; (आय।ध।२-१-२३) इत्यादिविधिना श्रोत्रियागारादग्निमाहृत्य तमुपनिधायफलीकरणमिश्रान् सर्षपान् उत्तरैःऽअयं कलिम्ऽइत्यादिभिरष्टभिर्मन्त्रैः अञ्जलिना प्रतिमन्त्रन्त्रिस्रिर्जुहोति ।  
तत्र तु द्विस्तूष्णीम् ।  
तूष्णीकेष्वपि स्वाहाकारो भवति, प्रतिमन्त्रमिति सिद्धे प्रतिस्वाहाकारमित्यधिकाक्षरात् ।  
अथ सूतिकागृहपालान्समशास्ति-प्रविष्टे प्रविष्ट एव तूष्णीमग्नावावपतेति ।  
सम्प्रैषस्य चायं विवक्षितोर्ऽथः-- प्रतिप्रवेशं तदनन्तरमेव सर्षपान् फलीकरणमिश्रान् अञ्जलिना अस्मिन्नेवाग्नौ तूष्णीं वाग्यता एव आवपतेति ।  
एव काराच्च प्रवेशावापयोर्मध्ये त्रुटिमात्रस्यापि कालस्य न क्षेपः ।  
सर्षपाणामेवाञ्जलिना आवापः;प्रकृतत्वात् ।  
  
केचित्- एवकार एवमित्यर्थे ।  
तूष्णीमिति चातिदेशप्राप्तमन्त्रप्रतिषेधार्थमिति ॥६॥  
  
  
(प।६।,खं।१५-७)  
  
एवमहरहरानिर्दशतायाः ॥ आप्ग्स्_१५।७ ॥  
  
  
चोम्मेन्तरिएस्:  
  
आप्ग्स्-अना_१५।७:  
विजननप्रभृति यावत् दशाहानि न निर्गच्छन्ति तावदेव होमः कर्तव्यः संशानञ्चेत्यर्थः ।  
सकृच्चहोमाः, न शायम् ।  
  
यद्यपि संशासनमनन्तरं तथापि तावन्मात्रस्यायमतिदेशो न भवति ।  
तस्य होमाशेषत्वात् ।  
नापि वात्सप्रादेः ।  
कृत्स्नस्य कल्पान्तरेषु सर्वेष्वप्रसिद्धत्वात् ॥७॥  
  
________________________  
  
  
आप्ग्स्-तात्_१५।७:  
यथैतदनन्करोक्तं तूष्णीमावपनं एवमहरहः अनिर्दशतायास्सूतिकागृहपालैः कर्तव्यम् ।  
आङ्मर्यादायाम् ।  
निर्दशानिर्गता दशभ्यो ऽहोरात्रेभ्यो या रात्रिस्सा ।  
आदशम्या रात्रेरित्यर्तः ॥७॥  
  
  
एवं जातकर्मोत्त्क्वा क्रमप्राप्तं नामकरणमाह--  
  
१३ नामकरणम् -  
६ तस्य कालः ।  
  
(प।६।,खं।१५-८)  
  
दशम्यामुत्थितायां स्नातायां पुत्रस्य नाम दधाति पिता मातेति ॥ आप्ग्स्_१५।८ ॥  
  
  
चोम्मेन्तरिएस्:  
  
आप्ग्स्-अना_१५।८:  
उत्थानं नाम सूतिकालिङ्गानामग्न्युदकुम्भादीनामपनयनम् ।  
भर्तुश्च नापितकर्म ।  
यच्चन्यत् स्त्रियो विदुः तच्च सर्ववर्मानां दशमे ऽहनि भवति ।  
दशमीशब्देन न रात्रिरुच्यते किं तर्हि ?अहोरात्रसमुदायः यथा"तस्मात् सदृशीनां रात्रीणा"मिति ।  
तत्र परिभाषावशादहन्येव कर्म स्नानं च सति सम्भवे तस्मिन्नेवाहनि नियमेन भवति ।  
प्रकारणादेव सिद्धे पुत्रस्येति वचनं वक्ष्यमाणो ऽनाम्नो लक्षणविशेषःऽतस्यैव यथा स्यात् ।  
तेन कुमार्याः ऽअयुजाक्षरं कुमार्याःऽ(आप।गृ।१५-११) इत्येतावदेव भवति ।  
न ऽनाम- पूर्वमाख्यातोत्तरऽमित्यादि ।  
पिता मातेति ता च ददतुर्यदग्रे"(तै।सं।१-५-१०) इति ।  
तत्र प्रयोगः शुचीन् मन्त्रवतस्सर्वकृत्येषु भोजये (आप।घ।२-१५-११) दिति ब्राह्मणान् भोजयित्वा पितामाता च नामाग्रे ऽभिव्याहृत्याशीर्वचनं ब्राह्मणैरभिव्याहारयेताम् ।  
अमुष्मै स्वस्तीति कल्पान्तरे दर्शनात् ।  
केचित् नाम करिष्याव सङ्कल्पमिच्छन्ति ॥८॥  
  
________________________  
  
  
आप्ग्स्-तात्_१५।८:  
दशम्यांरात्रौ दशमे ऽहनि ।  
उत्थितायांसूतिकागृहान्निष्क्रान्तायां प्रसूतिकायां स्नातायां च सत्याम् ।  
एवं वदता दशमे ऽहनि निष्क्रम्य स्नातव्यमित्युक्तं भवति ।  
पुत्रस्य पिता नाम दधातिव व्यावस्थापयति;न तु करोति;शब्दार्थयोस्सम्बन्धस्य नित्यत्वात् ।  
माता च ।  
इतिशब्दश्चार्थे, मातापितरौ सहितौ नाम धत्त इति ।  
इममर्थ मन्त्रवर्णे ऽप्याह"मम नाम प्रथमं जातवेदः पिता माता च दधतुर्यदग्रे" (तै।सं।१-५-१०० इति ॥८॥  
  
७ नामनि पुंसो ऽक्षरसङ्ख्या ।  
  
(प।६।,खं।१५-९)  
  
द्व्यक्षरं चतुरक्षरं वा नामपूर्वमाख्यातोत्तरं दीर्घाभिनिष्ठानान्तं घोषवदाद्यन्तरन्तस्थम् ॥ आप्ग्स्_१५।९ ॥  
  
  
चोम्मेन्तरिएस्:  
  
आप्ग्स्-अना_१५।९:  
अथ नाम्नो लक्षणविशेषः ।  
सव्यञ्जनो निर्व्यञ्जनो वा स्वरो ऽक्षरन्नामद्रव्यप्रधानं, तत्पूर्वपदं यत्र तत्नामपूर्व क्रियानिमित्तमाख्यातं, तदुत्तरपदं यत्र तताख्यातोत्तरं दीर्घात्परो ऽभिनिष्ठानो विसर्जनीयो ऽन्ते यस्य तत्दीर्घाभिनिष्ठानान्तम् तथा घोषवद्व्याञ्जनमादिभूतं यस्य तत्घोषवदादिअन्तर्मध्ये अन्तस्था यस्य ततन्तरन्तस्थम्वर्गाणां तृतीयचतुर्थौ इकारश्च घोषवन्तः ।  
  
यरलवा अन्तस्थाः ।  
दिवं नयतीति द्युतिः ।  
गाः श्रयते इति गोश्रिः ।  
गां प्रीणतीति गोप्तीः ।  
हिरण्यः ददातीति हिरण्यदाः  
  
भूरिदाः हरदत्त इत्यादीन्युदाहरणानि ।  
"ऋष्यणूकं देवाताणूकं वा यथा वैषां पूर्वपुरुषाणां नामानि स्यु"रिति (बौ।गृ।२ -२-२८,२९) बौधायनः ।  
ऋष्यणूकं ऋष्यभिधीयि वसिष्ठो जमदग्निरिति ।  
देवताणूकन्देवताभिधायि रुद्रो विष्णुरिति ।  
पूर्वपुरुषाः पित्रादयः ॥९॥  
  
________________________  
  
  
आप्ग्स्-तात्_१५।९:  
अथ व्यवस्थापनीयस्य नाम्नो लक्षणमुच्यते-द्व्यक्षरं चतुरक्षरंवेति समासे ऽभिप्रेतः, न तु रूढिः ऽनामपूर्वमाख्यातेत्तरम्ऽइति पूर्वोत्तरखण्डव्यवस्थापनात् ।  
नापि वाक्यम्;तस्य द्रव्यवाचकत्वाभावात् ।  
कुतः पुनर्वाक्यसमासयोरर्तवत्समुदायत्वाविशेषेऽपि समास एव द्रव्यवाचको न वाक्यम्?इति चेत्;ऽकृत्तद्धितमासाश्चऽ(पा,सू।१-२-४६) इति समासग्रहणस्य नियमार्थत्वात् ।  
नामपूर्व,  द्रव्यवाचकं सुबन्तं पदं नाम, तत्पूर्व यस्य तन्नामपूर्वम् ।  
तथा आख्यातमुत्तरं पदं यस्य नाम्नस्तदाख्यातोत्तरम् ।  
________________________  
  
  
आप्ग्स्-तात्_१५।९:  
ननु-ऽसुप्सुपाऽइति समासनियमात् आख्यातेन तिङन्तेन नैव समासः?सत्यम्;अत एवात्र आख्यातशब्देन आख्यात सदृशं क्विबन्तं सुबन्तमेव विवक्षितम् ।  
सादृश्यं च क्रियाप्राधान्याभावे ऽपि क्रियावाचित्वमात्रात्, ऽक्विबन्तो धातुत्वं न जहातिऽइति धातुसञ्ज्ञत्वाच्च ।  
  
दीर्घाभिनिष्ठानान्तन्दीर्घश्चाभिनिष्ठानश्चान्ते यस्य नाम्नस्तत्तथोक्तम् ।  
अभिनिष्ठान इति विसर्जनीयस्य पूर्वाचार्याणां सञ्ज्ञा ।  
घोषवान् वर्ण आदिर्यस्य नाम्नस्तत्घोषवदादि ।  
घेषवर्णाश्च प्रातिसाख्यसूत्रे प्रसिद्दाः, ऽऊष्मविसर्जनीयप्रथमद्वितीया अघोषाः  
  
न हकारः ।  
व्यञ्जनशेषो घोषवान्ऽइति ।  
अन्तरन्तस्थंअन्तः मध्ये यस्य नाम्नो ऽन्तस्थाः यरलवास्तत्तथोक्तम् ।  
द्व्यक्षरस्योदा- हरणं-वार्दाः  
  
वाः उदकं ददातीति वार्दाः, गिरं ददातीति गीर्दाः इत्यादि ।  
चतुरक्षरस्य तु भाष्योक्तं ऽद्रविणोदाः वरिवोदाःऽइति ।  
एतद्द्वयमपि छान्दसम् ।  
अन्यदपि हिरण्यदा युवतिदाइत्यादि ॥९॥  
  
८ ऽसु ऽशब्दघटितस्य नाम्नः प्राशस्त्यम् ।  
  
(प।६।,खं।१५-१०)  
  
अपि वा यस्मिन् स्वित्युपसर्गस्स्यात् तद्धि प्रतिष्ठितमिति हि ब्राह्मणम् ॥ आप्ग्स्_१५।१० ॥  
  
  
चोम्मेन्तरिएस्:  
  
आप्ग्स्-अना_१५।१०:  
अपि वा अयमपि पक्षःयस्मिन्नाम्नि ऽसुऽइत्ययमुपसर्गः स्यात् देवतत्र लक्षणम् ।  
नान्यद्व्यक्षरत्वादि ।  
तद्धि प्रतिष्टिताम् ।  
हि शब्दो ऽतिशये ।  
पूर्वस्मादप्यतिशयेन प्रतिष्ठितं, तेन पूर्वमपि द्व्यक्षरादि प्रतिष्ठितम् ।  
तथाच पूर्वास्मिन्नेव लक्षणे स्थित्वा भरद्वाज आह-द्व्यक्षरं चतुरक्षरं वा घोषवदाद्यन्तरन्तस्थं दीर्घाभिनिष्ठानान्तं तद्धि प्रसिद्धमिति विज्ञायते इति ।  
प्रतिष्ठितमिति ।  
ध्रुवमविनाश्या युष्यमित्यर्थः ।  
  
सुभद्रस्सुमुख इत्याद्युदाहरणम् ।  
उपसर्ग इति वचनात्सोमसुदित्यादि प्रतिष्ठितं न भवति ॥१०॥  
  
________________________  
  
  
आप्ग्स्-तात्_१५।१०:  
अपि वा यस्मिन्नाम्नि ऽसुऽइत्ययुमुपसर्गस्स्यात् तन्नामप्रतिष्ठितंआयुष्मद्यज्ञादिक्रियाच्च भवति;यथा-सुजातः सुदर्शन इत्यादि ।  
इह ब्राह्मणग्रहणात् द्व्यक्षरादिविशेषणैः स्विति विशेषणं विकल्प्यते ।  
हिशब्दो ऽनर्थको निपातः, अनर्थको मिताक्षरेषुऽइति वचनात् ।  
  
उपसर्गग्रहणमुसर्गप्रतिरूपकाणां सुपसोमेत्यादीनां व्युदासार्थम् ।  
अत्र बोधायनो विकल्पान्तराण्याह-ऽऋष्यणूकं देवताणूकं वा यथा वैषां पूर्वपुरुषाणां नामानि स्युःऽइति ।  
अणूकमभिधायकं, प्रकरणात् ।  
ऋष्यणूकं वसिष्ठः नारदः इत्यादि ।  
देवताणूकं विष्णुः शिवः इति ।  
  
पूर्वपुरुषाणां पितृपितामहादीनां वा नामानि यज्ञशर्मा, सोमशर्मा इत्यादिमि ॥१०॥  
  
९ कुमार्या नामकरणम् ।  
  
अयुजाक्षरं कुमार्याः ॥ आप्ग्स्_१५।११ ॥  
  
  
(प।६,खं।१५-११)  
चोम्मेन्तरिएस्:  
  
आप्ग्स्-अना_१५।११:  
या स्ख्या अर्थविमितुं न शक्यते सा अयुक् सङ्ख्या ।  
अयुञ्जि अक्षराणि यत्र तत् अयुजाक्षरम्-एकाक्षरं त्र्यक्षरमित्यादि ।  
एतावदेव कुमार्या नामलणम्-गौः, वाक्, पृथिवि, पार्वतीति ॥११॥  
  
________________________  
  
  
आप्ग्स्-तात्_१५।११:  
अयुगक्षरं विषमाक्षरङ्कुमार्या नाम भवति ।  
अयुजाक्षरमिति छान्दसः ।  
अयुगक्षरत्वमेकमेवात्र विशेषणम्, द्व्यक्षरादीनामनेन निर्वतितत्वात् ।  
तद्व्यथा-श्रीः, गौः, भारती, कमला, पतिवल्लभा, कमलेक्षणा, इत्यादि ।  
कुमार्या अपि जातकादयश्चौलान्ताः देहंसस्कारार्थाः क्रियास्तूष्णीं कर्तव्या एव ।  
  
"अमन्त्रिका तु कार्येयं स्त्रीणामावृदशेषतः ॥  
संस्कारार्थ शरीरस्य यथाकालं यथाक्रमम्" ॥  
(म।स्मृ।२-६६)  
  
इति मनुवचनात् ।  
इह च द्रव्यनिष्ठा भावार्थाः प्राशनवपनादय एव निष्कृष्य कर्तव्याः, न तु होमाः;एवमेव शिष्टाचारात्, स्मृत्यर्तसारे दृष्टत्वाच्च ॥११॥  
  
१० प्रवासादेत्य पित्रा पुत्रस्य मूर्धावघ्राणादि ।  
  
प्रवासादेत्य पुत्रस्योत्तराभ्यामभिमन्त्रणं मूर्धन्यवघ्राणं दक्षिणे कर्ण उत्तरान् मन्त्रान् जपेत् ॥ आप्ग्स्_१५।१२ ॥  
  
  
(प।६।,खं।१५-१२)  
चोम्मेन्तरिएस्:  
  
आप्ग्स्-अना_१५।१२:  
प्रवासादागत्यतुउत्तराभ्यामभिमन्त्रणमवघ्राणं च क्रमेण कर्तव्यम् ।  
अङ्गादङ्गादित्यभिमन्त्रणं, ऽअश्मा भवेऽत्यवघ्राणम् ।  
नामनिर्देशश्चाऽभिजिघ्रामि यज्ञशर्मऽन्निति ।  
मन्त्रलिङ्गात् कुमार्या अभिमन्त्रणान्तरोपदेशाच्च सिद्धे पुत्रग्रहणं मूर्धन्यवघ्राणं दक्षिणं कर्णे जापश्च कुमार्या मा भूत् ।  
अन्यथा लिङ्गविरोधाभावात् उभयं कुमार्या अपि स्यात् ।  
तस्या अपि प्रकृतत्वात् ।  
  
कुमारीमुत्तरेणेत्ययं च अभिमन्त्रणस्यैव प्रत्याम्नायः स्यात्, नेतरयोः ।  
उत्तरे मन्त्राः ऽअग्निरायुष्मानिति पञ्चेऽत्यादिष्टाः तान् पुत्रस्यदक्षिणे कर्णे जपेत् ।  
मन्त्रग्रहणं क्रियते ऽअग्निरायुष्मानिति पञ्चेऽत्यस्य पञ्चशब्दस्य मन्त्रेषु वृत्तिरिति प्रज्ञापनार्थम् ॥१२॥  
________________________  
  
  
आप्ग्स्-तात्_१५।१२:  
प्रवासादागत्योत्तराभ्यांऽअङ्गादङ्गात्ऽअश्मा भवऽइत्येताभ्याम्पुत्रस्याभिमन्त्रणं कर्तव्यम् ।  
तथैताभ्यामेवमूर्धन्यवघ्राणम् ।  
  
असावित्यस्य स्थाने दशम्यां कृतं नाम सम्बुद्ध्या गृह्णाति ।  
  
केचित्-ऽअङ्गादङ्गादित्यभिमन्त्रणम् ।  
ऽऽअश्मा भवेऽत्यवघ्राणमिति ।  
तथा सति एवं विभज्यैव विनियुञ्जीत, क्रमेणेति वा ब्रूयात् ।  
  
ततः पुत्रस्यदक्षिणे कर्णे उत्तरान्ऽअग्निरायुष्मान् स वनस्पतिभिःऽइत्यादिकान् सानुषङ्गान् पञ्चमन्त्रान् जपेत् ।  
एतच्च त्रयं प्रतिपुत्रमावर्तते ॥ १२ ॥  
  
११ एवं कुमार्या अपि ।  
  
कुमारीमुत्तरेण यजुषाभिमन्त्रयते ॥ आप्ग्स्_१५।१३ ॥  
  
  
(प।६।,खं।१५-१३)  
चोम्मेन्तरिएस्:  
  
आप्ग्स्-अना_१५।१३:  
प्रवासादेत्यकुमारीस्त्रीप्रजांउत्तरेण यजुषाऽसर्वस्मादात्मनः सम्भूतासीऽत्यनेनअभ्मन्त्रयते ।  
दुहितरमिति कर्तव्ये कुमारीमिति वचनं प्रदानादूर्ध्व माभूदिति ।  
पुत्रस्य तु यावज्जीवं भवति पुत्रे ऽपि प्रोषितागते अभिमन्त्रणादित्रयं भवति न्यायस्य तुल्यस्य तुल्यत्वात् ॥१३॥  
  
________________________  
  
  
आप्ग्स्-तात्_१५।१३:  
प्रवासादेत्येत्यनुवर्तते ।  
उत्तरेणऽसर्वस्मादात्मनःऽइत्यनेनयजुषाकुमारीं कन्यामप्रत्तामभिमन्त्रयते ।  
कुमार्यस्त्वेतावदेव, न त्ववघ्राणजपौ;अवचनात्, तत्र पुत्रस्येति ग्रहणान्मन्त्रस्थपुल्लिङ्गविरोधाच्च ॥१३॥  
  
  
इति श्रीसुदर्षनार्यविरचिते गृह्यतात्पर्यपदर्शने पञ्चदशः खण्डः ॥  
  
  
षोडशः खण्डः ।  
१४ अन्नप्राशनम् -  
१ तत्र कुमारस्य दध्यादिप्राशनम् ।  
  
जन्मनो ऽधि षष्ठे मासि ब्राह्मणान् भोजयित्वाऽशिषो वाचयित्वा दधि मधु घृतमोदनमिति संसृज्योत्तरैर्मन्त्रैः कुमारं प्राशयेत् ॥ आप्ग्स्_१६।१ ॥  
  
  
(प।६।,खं।१६-१)  
चोम्मेन्तरिएस्:  
  
आप्ग्स्-अना_१६।१:  
अथ कुमारस्यान्नप्राशनम् ।  
तत्जन्मनो ऽधिजननदित्वसादारभ्य षष्ठे मासि कर्तव्यम् ।  
मासाश्च सौरचान्दामासादयः ।  
तत्करिष्यन् ब्राह्मणान् भोजयित्वा युग्मान् तैराशिषो वाचयति-पुण्याहं स्वस्ति ऋद्धिमिति ।  
नात्र पूर्वेद्युरभ्युदयश्राद्धं, देवेज्याभावात् ।  
यत्रापगेद्युः देवेज्या तत्र पूर्वेद्युः पितृभ्यः क्रियते ।  
ऽतस्मात् पितृभ्यः पूर्वेद्युः क्रियते ।  
उत्तरमहर्देवान् यजते, इति वचनात् ।  
वाचयित्वाऽशिषः दध्यादि चतुष्टयं संसृज्य तेन कुमारं प्राशयेत् ।  
उत्तरैर्मन्त्रैश्चतुर्भिः ऽभूरपान्त्वेऽत्यादिभिः ।  
त्वौषधीनामिति मध्यमयोरनुषजति ।  
अपामित्यस्य तु पाठो मन्त्रचतुष्टयप्रज्ञापनार्थः ।  
असावित्यत्र मानग्रहणं सम्बुध्या-ऽओषझयस्सन्तु यज्ञशर्मऽन्निति ।  
  
प्रतिमन्त्रं प्राशनम् ।  
सर्वान्त इत्यन्ये ।  
कुमारं इति चनात् कुमार्या विधिवदन्नप्राशनं न भवति-आवृतैव कुमार्या (आश्व।गृ।१-१४-७)  
  
इत्याश्वलायनवचनात् ॥१॥  
  
________________________  
  
  
आप्ग्स्-तात्_१६।१:  
जन्मने ऽधिजन्मन आरभ्य, दिवसगणनया षष्ठे मासि ।  
तेन मार्गशीर्ष शुक्ले द्वितीयायां जातस्य न मार्गशीर्षो मासः पूर्णो गण्यते ।  
अत एव ज्योतिषे बृहस्पतिः --  
  
ऽपञ्चाशद्दिवसात् त्रिघ्नात्पश्चात्त्रिहतषष्टिकात् ॥  
  
  
अर्वागेवोत्तमा भुक्तिः"॥॥॥ इति ।  
ब्राह्मणान् भोजयित्वेत्युक्तार्थम् ।  
आशीर्वचनानन्तरं दध्यादिचतुष्टयं संसृज्यौत्तरैर्मन्त्रैः ऽ भूरपान्त्वौषधीनांऽइत्यादिभिश्चतुर्भिः कुमारं सकृदेव प्राशयोत् ।  
सम्बुद्ध्या च नामग्रहणम् ।  
द्वितीयतृताययोरपि ऽत्वौषधीनाम्ऽइत्यादेरनुषङ्गः ॥१॥  
  
२ दध्यादिस्थाने तैत्तिरीयमांसविधानम् ।  
  
तैत्तिरेण (रीयेण) मांसेनेत्येके ॥ आप्ग्स्_१६।२ ॥  
  
  
(प।६।,खं।१६-२)  
चोम्मेन्तरिएस्:  
  
आप्ग्स्-अना_१६।२:  
तित्तिरेः पक्षिणःमांसेनतदन्नप्राशनं कर्तव्यमित्येके आचार्या मन्यन्ते ।  
मांसं व्यञ्जनमोदस्य ।  
अन्ये तु मांसमेव मन्त्रवत् प्राश्यं मन्यन्ते ।  
मांसग्रहणं शोणितादेः प्रतिषेधार्थम् ॥२॥  
  
________________________  
  
  
आप्ग्स्-तात्_१६।२:  
व्यक्तार्थमेतत् ॥२॥  
  
  
१५ चौलम्-  
१ तस्य कालः ।  
  
जन्मनो ऽधि तृतीये वर्षे चौलं पुनर्वस्वोः ॥ आप्ग्स्_१६।३ ॥  
  
  
(प।६।,खं।१६-३)   
चोम्मेन्तरिएस्:  
  
आप्ग्स्-अना_१६।३:  
अथ चौसविधिः -यस्मिन् कर्मणि केशाः प्रथमं खण्ड्यते तत् चौलं ।  
चूडा प्रयोजनमस्येति ।  
डलयोरविशेषः ।  
तत्  
  
जन्मनः प्रभृति तृतीये वर्षे पुनर्वसेवोर्नक्षत्रे कर्तव्यम् ।  
कुमारं प्राशयेदिति विहितत्वात् पुंस एवेदं विधिवच्चौलम् ।  
कुमार्यास्त्वावृतैव ।  
  
एवञ्चेत्कृत्वा अपरेणाग्निं प्राञ्चमिति पुंलिङ्गमुपपद्यते ।  
जन्मग्रहणं गर्भादारभ्य तृतीये वर्षे मा भूदिति ॥३॥  
  
________________________  
  
  
आप्ग्स्-तात्_१६।३:  
जन्मनो ऽधीतिपूर्ववत् ।  
ततश्च ऽगर्भादिस्सङ्खया वर्षाणांऽइति गर्भवर्ष न गण्यते ।  
चौलमितिकर्मनामधेयम् ।  
यस्मिन् कर्मणि चूडासन्निधानं तच्चौलं;पुनर्वस्वोः;कर्तव्यमिति शेषः ॥३॥  
  
२ उपनयनवन्नान्दीश्राद्वम् ।  
  
ब्राह्मणानां भोजनमुपायनवत् ॥ आप्ग्स्_१६।४ ॥  
  
  
(प।६,खं।१६-४)  
चोम्मेन्तरिएस्:  
  
आप्ग्स्-अना_१६।४:  
उपनयने ब्राह्मणभोजने विशेषाभावात् आदिपदलोपो ऽत्र द्रष्टव्यः ।  
ब्राह्मणभोजनादीति ब्राह्मणान् भोजयित्वाऽशिषो वाचयित्वा कुमारं भोजयित्वेत्येतावदिह द्रष्टव्यम् ।  
अनुवाकस्य प्रथमेनेत्यादिपरस्तादतिदेक्ष्यते ॥४॥  
  
________________________  
  
  
आप्ग्स्-तात्_१६।४:  
अत्र च ऽब्राह्मणानां भोजनम्ऽइति ग्रहणमाशीर्वचनकुमारभोजनयोरपि प्रदर्शनार्थम् ।  
भोजनादीत्यादिशब्दो वा द्रष्टव्यः; उपायनवदिति वचनात् ।  
उपनयनमेवोपायनम् ॥४॥  
  
  
सीमन्तवदग्नेरुपसमाधानादि ॥ आप्ग्स्_१६।५ ॥  
  
  
(प।६।,खं।१६-५)  
चोम्मेन्तरिएस्:  
  
आप्ग्स्-अना_१६।५:  
अग्नेरुपसमाधानादिपरिषेचनान्तं सीमन्तवत् कर्तव्यम् ।  
पूर्वेद्युर्नान्दीश्राद्धं, सकृत्पात्राणि, शलल्यादिभिस्सह शम्याः ।  
अन्वारब्धायां इत्यत्र च कुमारस्यान्वारम्भः ।  
परिषेचनान्तस्य चादिदेशः ।  
यत्तु ऽगायतमिति वीणाथिनौऽइत्यादि न तस्यात्रातिदेशः ।  
अपरेणाग्निं प्राञ्चमिति विधानात् पुनरुपवेशस्य ॥५॥  
  
________________________  
  
  
आप्ग्स्-तात्_१६।५:  
अग्नेरुपसमाधानादितन्त्रं सप्रधानहोमं परिषेचनान्तमिहसीमन्तदिति ।  
ततश्चान्वारब्धे कुमारे प्रधानहोमाः ।  
पात्रप्रयोग काले शललल्यादीनां सकृदेव सादनम् ॥५॥  
  
३ कुमारस्य केशानां विनयनम्, शिखानिधानं च ।  
  
केशान् विनीय यथर्षि शिखा निदधाति ॥ आप्ग्स्_१६।६ ॥  
  
  
(प।६।,खं।१६-६)  
चोम्मेन्तरिएस्:  
  
आप्ग्स्-अना_१६।६:  
विनयनम्पृथक्करणं वप्तव्यानां शिखार्थानाञ्च ।  
तूष्णीमितिवाग्यमनार्थ न मन्त्रप्रतिषेधार्थम्, प्राप्त्यभावात् ।  
यथार्षियावन्त ऋषयो यस्य प्रवरे तावतीश्शिखाः करोति-त्र्यार्षेयस्य तिस्नः पञ्चार्षेयस्य पञ्चेति ॥६॥  
  
________________________  
  
  
आप्ग्स्-तात्_१६।६:  
प्राञ्चम्प्राङ्मुखम् ।  
वतूष्णीं वाग्यतः ।  
केसान् विनीयविविधं नीत्वा;वप्तव्यान् शिखार्थाश्च पृथक्पृथक्कृत्वेत्यर्थः ॥  
  
  
यथार्षियावन्त ऋषयस्स्प्रवरे तावतीश्शिखा निदधाति ।  
एकार्षेयस्यैका शिखा द्व्यार्षेयस्य द्वे इत्यादि ॥६॥  
  
  
यथा वैषां कुलधर्मः स्यात् ॥ आप्ग्स्_१६।७ ॥  
  
  
(प।६।,खं१६-७)  
चोम्मेन्तरिएस्:  
  
आप्ग्स्-अना_१६।७:  
अथवायथायेन प्रकारेणएषाङ्कुमारस्य कुलजानाङ्कुलधर्मःप्रवर्तते तथा शिखां करोति ।  
एषां इति वचनं कर्तुः कुलधर्मो मा भूदिति ।  
तेनास्मिन् कर्मणि पितैव कर्तेति नियमो नास्ति ।  
अन्यत्र तु सति सम्भवे कुमारकर्मसु तस्यैव नियमः ॥७॥  
  
________________________  
  
  
आप्ग्स्-तात्_१६।७:  
अथवा-यथा येन प्रकारेण एषां कुलजानां कुलधर्मः प्रवर्तते, तथा शिखा कर्तव्या ।  
  
केचित् एषामिति वचनात् पितुरन्यो ऽपि चौलकर्तेति ॥७॥  
  
  
(प।६।,खं।१६-८)  
चोम्मेन्तरिएस्:  
  
आप्ग्स्-अना_१६।७:  
ऽउष्णाश्शीतास्वानीयेऽत्यादि ऽदर्भस्तम्बे वा निदधातीऽत्येवमन्तं उपनयनवत् कर्तव्यमित्यर्थः ॥८॥  
  
४ उपनयनवत् दिग्वपनादि ।  
  
अपां संसर्जनाद्याकेशनिधानात्समानम् ॥ आप्ग्स्_१६।८ ॥  
  
________________________  
  
  
आप्ग्स्-तात्_१६।८:  
व्याख्यातमेवैतत्समावर्तने ॥८॥  
  
  
क्षुरं प्रक्षाल्य निदधाति ॥ आप्ग्स्_१६।९ ॥  
  
  
(प।६।,खं।१६-९)  
चोम्मेन्तरिएस्:  
  
आप्ग्स्-अना_१६।९:  
क्षुरस्य प्रक्षालनंविधीयते ।  
निधानमर्थप्राप्तम् ।  
यदा निदधाति तदा प्रक्षाल्येति ॥९॥  
  
________________________  
  
  
आप्ग्स्-तात्_१६।९:  
अत्र प्रक्षालनमेव विधीयत्;निधानं त्वर्थप्राप्तम् ॥९॥  
  
५ वपने उपयुक्तेन क्षुरेण त्रिरात्रपर्यन्तं कर्माकरणम् ।  
  
तेन त्र्यहं कर्मनिवृत्तिः ॥ आप्ग्स्_१६।१० ॥  
  
  
(प।६,खं।१३-१०)  
चोम्मेन्तरिएस्:  
  
आप्ग्स्-अना_१६।१०:  
तेन क्षुरेण त्रिष्वहोरात्रेषु नापितकर्म न कर्तव्यम् ॥१०॥  
  
________________________  
  
  
आप्ग्स्-तात्_१६।१०:  
तेन क्षुरेण त्र्यहं नापितकर्मनिष्टवृत्तिस्स्यात् ॥१०॥  
  
  
वरं ददाति ॥ आप्ग्स्_१६।११ ॥  
  
  
(प।६।,खं।१६-११)  
चोम्मेन्तरिएस्:  
  
आप्ग्स्-अना_१६।११:  
अस्मिन्कर्मणि समाप्ते कुमारस्य पिता ब्रह्मणे वरं ददाति ।  
ऽगौर्वै वरऽइत्त्युक्तम् ॥११॥  
  
________________________  
  
  
आप्ग्स्-तात्_१६।११:  
वरं गां पिता ददाति दक्षिणत असीनाय ब्राह्मणाय ।  
यद्यन्यश्चौलकर्ता तदा तस्मै ॥११॥  
  
१ गोदानव्रतं, तत्कालश्च ।  
  
एवं गोदानमन्यस्मिन्नपि नक्षत्रे षोडशे वर्षे ॥ आप्ग्स्_१६।१२ ॥  
  
  
(प।६खं।,१६-१२)  
चोम्मेन्तरिएस्:  
  
आप्ग्स्-अना_१६।१२:  
यथा चौलं एवमस्य गोदानाख्यमपि कर्म कर्तव्यम् ।  
तत्र तृतीयस्य वर्षस्यापवादःषोडशे वर्षेइति ।  
  
अन्यस्मिन्नपि नक्षत्रेपुण्याह एव ।  
पुनर्वसु नियमस्यापवादः ॥१२॥  
  
________________________  
  
  
आप्ग्स्-तात्_१६।१२:  
गोदानमितिकर्मनामधेयम्;यस्मिन्कर्मण्यङ्गभूतं गोदानयोश्शिरःप्रदेशाविशेषयोर्वपनम् ।  
यत्रापि पक्षे शिखावर्जित सर्वकेशवपनं, यथर्षि च शिखाः;तत्रापि गोदानयोर्वपनं कर्मनामधेयप्रवृत्तिनिमित्तं विद्यत एव ।  
तद्गोदानाख्यं कर्म ।  
एवं यथाचौलम् ब्राह्मणभोजनादि वरदानान्तं कर्तव्यम् ।  
तच्चन्यस्मिन्नपि नक्षत्रे रोहिण्यादौ,वर्ष च षोडशे भवति ॥१२॥  
  
  
अत्र पक्षान्तरमाह--  
  
अग्निगोदानो वा स्यात् ॥ आप्ग्स्_१६।१३ ॥  
  
  
(प।६।,खं।१६-१३)  
चोम्मेन्तरिएस्:  
  
आप्ग्स्-अना_१६।१३:  
अग्निर्देवता यत्र गोदाने तदग्निगोदानं यस्य वसो ऽग्निगोदानः ।  
(अग्निशब्देन तद्दैवत्यं गोदानं लक्ष्यते ।  
  
अग्निर्गोदानमस्येति विग्रहः) ।  
एकस्य गोदानशब्दस्य लोपः, उष्ट्रमुखवत् ।  
तत्र बौधायनः-षोडशे वर्षे गोदानम् ।  
तस्य चौलवत् तूष्णीं प्रतिपत्तिरवसानं च ।  
॥॥।अग्नि गोदानो वा भवति ।  
तस्य काण्डोपाकरकाण्डसमापनाभ्यां प्रतिपत्तिरवशानं च ।  
(बौ।गृ।३-२-५२-५८) इति ।  
किमुक्तं भवति?आग्नेयानां काण्डानां उपाकरणसमापनयोर्यः कल्पः तत्र चौलधर्माः प्रवर्तन्त इति ।  
षोडशे वर्षे भवति ।  
सकृत् पात्राणि न शमयाः ।  
अस्यास्मिन् गृह्ये ऽनुपदिष्टत्वात् यत् गोदानमुपदिष्टं तत्रैव शम्याविधिः ।  
तत्र प्रयोगः ब्राह्मणान् भोजयित्वाऽशिषो वाचयित्वा तूष्णीं केशश्मश्रु वापयित्वाग्नेरुपसमाधानादि परिषेचनान्तानि आग्नियकाण्डोपाकरणवत् कृत्वा शुक्रियवद्देवतोपस्थानं ऽअग्ने व्रतपते व्रतं चरिष्यामि"इति ।  
अन्ये संवत्सरे व्रतचर्या ।  
अन्ते विसर्गः ।  
एवमेवाचारिषमित्यादि विकारः शुक्रियवत् दैवतम् ।  
केशश्मश्रुवपनम् ।  
अन्ते ब्राह्मणभोजनम् ।  
उभयत्र नान्दीमुखश्राद्धं केचित् कुर्वन्ति ।  
अपरे न ॥ १३ ॥  
  
________________________  
  
  
आप्ग्स्-तात्_१६।१३:  
अग्नये गोदानं यस्यसो ऽग्निगोदानो ब्रह्मचारी ।  
पुल्लिङ्गनिर्देशाच्चैवं विग्रहः ।  
अस्मिन् पक्षे आज्यभागान्ते कृते ऽअग्नये काण्डर्षये स्वाहाऽइत्याज्येनैवैका प्रधानाहुतिः ।  
ततो जयादि क्षुरप्रक्षालनान्तम् ॥१३॥  
  
  
संवत्सरं गोदानव्रतमे (मित्ये) क उपदिशन्ति ॥ आप्ग्स्_१६।१४ ॥  
  
  
(प।६खं।,१६-१४)  
चोम्मेन्तरिएस्:  
  
आप्ग्स्-अना_१६।१४:  
कृतगोदानस्यापि तच्छेषतयासंवत्सरं व्रतचरणमेकं आचार्याउपदिशन्ति ।  
चौलगोदाने ऽयं विकल्पः ।  
  
अग्निगोदाने तु काण्डोपाकरणातिदेशात् नित्यमेव यदा व्रतचर्या तदा वरदानादूर्ध्व देवतोपस्थानं पूर्ववदन्ते, विसर्गश्च पूर्ववदेव ॥१४॥  
  
________________________  
  
  
आप्ग्स्-तात्_१६।१४:  
अधीते ऽपि वेदे, अवश्यंसंवत्सरं गोदानव्रतम्ब्रह्मचर्य चरितव्यमित्येक उपदिशन्ति;वैकल्पिकमित्यर्थः ॥१४॥  
  
  
उभयोरपि गोदानयोश्चौलाद्विशेषमाह-  
२ तत्र वपने विशेषः ।  
  
एतावन्नाना सर्वान् केशान् वापयते ॥ आप्ग्स्_१६।१५ ॥  
  
  
(प।६खं।,१६-१५)  
चोम्मेन्तरिएस्:  
  
आप्ग्स्-अना_१६।१५:  
अस्मिन् चौलगोदाने तुएतावन्नानापृथग्भावश्चौलात् ।  
अत्रसर्वान् केशान् वापयतेसशिखान् ।  
चौले तु यथर्षि शिखा निदधात् ।  
अन्ये श्मश्त्वादीनां प्राप्त्यर्थ सर्वग्रहणं वर्णयन्ति ।  
तेषां केशशब्द- उपलणार्थः ।  
तथा चाश्वलायनः-केशश्मश्रुलोमनखान्युदकसंस्थानि सम्प्रेष्यति ।  
(आश्व।गृ।१-१८-६) इति ॥१५॥  
  
________________________  
  
  
आप्ग्स्-तात्_१६।१५:  
एतावन्नानाएतावान् भेदः ।  
यदपिधानार्थयापि शिखया सदसर्वान् केशान् वापयतैति ।  
ततस्चेह विनयनाभावाच्छलल्यादीनां निवृत्तिः ।  
अत्र च वापयत इति णिजन्तनिर्देशादाचार्य एव गोदानकर्मणः कर्ता ।  
वरदानञ्चाचार्यायैव ।  
तथात्र शिखाया अपि वपनं ऽएतावन्नाना सर्वान् केशान्वापयतेऽइत्यस्मादेव वचनात् ;सत्रवत् ।  
  
अन्य आहुः ऽरिक्तो वा एषो ऽनपिहितो यन्मुडस्तस्यैतदपिधानं यच्छिखेति ।  
सत्रेषु तु वचनात् वपनं शिखायाःऽ(आप।ध।१-१०- -८।९)  
  
इति सत्रेभ्यो ऽन्यत्र शिखाया वपनग्रतिषेधात् इहापि नैव श्खाया वपनमिति ॥१५॥  
  
  
उदकोपस्पर्शनमिति छन्दोगाः ॥ आप्ग्स्_१६।१६ ॥  
  
  
(प।३।,खं।१६-१६)  
चोम्मेन्तरिएस्:  
  
आप्ग्स्-अना_१६।१६:  
अस्मिन् गोदानव्रते अहरहरुदकोपस्पर्शनङ्कर्तव्यमितिछन्दोगा उपदिशन्ति ।  
त्रिषवणमिति केचित् ॥ १६ ॥  
  
  
इति श्रीहरदत्तविरचितायामनाकुलायां गृह्यसूत्रवृत्तौ षोडशः खम्डः ॥  
  
________________________  
  
  
आप्ग्स्-तात्_१६।१६:  
सांवत्सरिकगोदानव्रतपक्षे अहरहरुदकोपस्पर्शनं छन्दोगाउपदिशन्ति;विकल्प इत्यर्थः ॥१६॥  
  
  
इति श्रीसुदर्शनाचार्यविरचिते गृह्यतात्पर्यदर्शने षोडशः खण्डः ॥  
षष्ठः पटलस्समाप्तः ॥  
  
====================================================================================  
  
अथ सप्तमः पटलः ॥  
  
  
सप्तदशः खण्डः ।  
  
१६ गृहनिर्माणम्-  
१ तत्र खनित्रेणोद्धननोदूहने ।  
  
दक्षिणाप्रत्यक्प्रवणमगरावकाशमुद्धत्य पालाशेन शमीमयेन वोदूहेनैतामेव दिशमुत्तरयोदूहति ॥ आप्ग्स्_१७।१ ॥  
  
  
यज्ञेष्वधिकरिष्यमाणस्य पुरुषस्य देहसंस्कारा व्याख्याताः ।  
ते च ऽशालीनस्योदवसायऽइति वचनाभावे गृह एव कर्तव्याः ।  
विधिवच्च निर्मिते गृहे ।  
विधिवत् प्रवेशादपेक्षितायुर्यज्ञधनादि फलसिद्धिः ।  
अतो मन्त्राम्नानक्रमप्राप्तो गृहनिर्माणप्रवेशयोर्विधिर्व्याख्यायते- (प६।,खं।१७-१)  
  
चोम्मेन्तरिएस्:  
  
आप्ग्स्-अना_१७।१:  
अथ गृहसम्मानविधिः ।  
गृहसम्मानं च न सर्वयज्ञादिवन्नित्यम् ।  
नाप्यद्भुतकर्मप्रायश्चित्तादिवन्नैमित्तिकम् ।  
किं तर्हि?काम्यम् ।  
अतो ऽक्रियायां न दोषः ।  
क्रियायां चोदगयनादिनियमः ।  
तत्र यस्मिन् प्रदेशे ऽगारं चिकीर्षितं सो ऽगारावकाशः स दक्षिणाप्रत्यक्प्रवणोभवति ।  
दक्षिणा प्रतीच्योरन्तराले निम्ना भवति ।  
एवंविधे देशे अगारं कर्तव्यमित्यर्थः ।  
तमगारावकाशं उद्धन्ति खनित्रेण खनति यथा पांसव उत्पद्यन्ते ।  
उद्धत्य तान् पासून् पालाशेन समीयेन वोदूहेन एतामेव दिशं प्रति उत्तरयर्चाऽयद्भूमेः क्रूरऽमित्येतयाउदूहतिउन्नतात् प्रदेशात् अवनते प्रापयति ।  
उदूह्यते ऽनेनेत्युदूहः ॥१॥  
  
________________________  
  
  
आप्ग्स्-तात्_१७।१:  
यो ऽगारार्थत्वेनाभिपरेतो ऽवकाशो भूमिभागो दक्षिणाप्रत्यक्प्रवणःदक्षिणाप्रतीच्यां नैतृत्यां दिशि निम्नस्तमुद्धत्य खनित्रादिना पांसूनुत्खाद्य पालाशेन शमीमयेन वोदूहेन, उदूह्यन्ते देशान्तरं प्राप्यन्ते पांसवो ऽनेनेत्युदूहः;वादुलूक इत्यर्थः तेनैतामेव कोणदिशंउत्तरया ऽयद्भूमेः क्रूरम्ऽइत्येतयोदूहति ॥१॥  
  
  
एवं त्रिः ॥ आप्ग्स्_१७।२ ॥  
  
  
(प।७।,खं।१७-२)  
चोम्मेन्तरिएस्:  
  
आप्ग्स्-अना_१७।२:  
एवं त्रिरुद्धत्य उधूहति ॥२॥  
  
________________________  
  
  
आप्ग्स्-तात्_१७।२:  
उदूहतीति सम्बन्धः ।  
अत्र द्वितीयतृतीययोरप्युदूहयोः मन्त्रावृत्तिः, एवमिति वचनात् ।  
अन्यथा उत्तरया त्रिरुदूहतीत्येव ब्रूयात्, ऽएवं त्रिःऽइति सूत्रान्तरं नारभेत ॥२॥  
  
२ स्थूणागर्तखननम्, स्थूणानिखननं च ।  
  
कॢप्तमुत्तरयाभिमृश्य प्रदक्षिणं स्थूणागर्तान् खानयित्वाभ्यन्तरं पांसूनुदुप्योत्तराभ्यां दक्षिणां द्वारस्थूणामवदधाति ॥ आप्ग्स्_१७।३ ॥  
  
  
(प।७।,खं।१७-३)  
चोम्मेन्तरिएस्:  
  
आप्ग्स्-अना_१७।३:  
एवमुदूह्य ततस्तं भूमिबागं कल्पयन्ति यथा सर्वतस्समं सम्पद्यते ।  
ततः तं कॢप्तं उत्तरयर्चा ऽस्योना पृथिवीऽत्येतयाभिमृशति ।  
ततःप्रदक्षिणं स्थूणागर्तान् खानयति नकारस्छान्दसः ।  
अभ्यन्तरं च बहिरारभ्य मध्ये यथा समाप्यते तथेत्यर्थः ।  
तत्र मद्यस्थूणासु वंशधारणार्थासु प्रदक्षिणमितिचाभ्यन्तरमिति च विशेषणस्यासम्भवात् पर्यन्तास्वेव भवति ।  
तत्र प्राग्द्वारे ऽगारे दक्षिणद्वारस्थूणागर्तमारभ्य प्रदक्षिणमोत्तरस्मात् द्वारस्थूणागर्तात् खानयित्वा ततो यावत्यो मध्यममस्थूणाः तावतीनां दक्षिणादारभ्योदगपवर्गः ।  
एवमन्यथाद्वारे ऽप्यगारे यथासम्भवं प्रदक्षिणमभ्यन्तरत्वं च सम्पाद्यम् ।  
एवङ्खानयित्वा गर्तेभ्यः पासूनुदूप्य उद्धत्य ततौत्तराभ्यां ऋग्भ्यां ऽइहैव तिष्ठेऽत्येताभ्यां दक्षिणाद्वारस्थूणां गर्ते अवदधाति ॥३॥  
  
________________________  
  
  
आप्ग्स्-तात्_१७।३:  
कॢप्तमुदूहेन प्रागुदक्प्रवणं कृतंउत्तरयाऽस्योना पृथिविऽइत्यनयाभिमृश्य स्थूणागर्तान्स्थूणानां विभागार्थान् गर्तान् कर्मकरैः प्रदक्षिणङ्खानयित्वाभ्यन्तरमारभ्य, न बहिः,पांसूनुदुप्य उत्तराभ्यांऽइहैव तिष्ठऽइत्येताभ्यान्दक्षिणान्निष्क्रामत एव, न प्रविशतः, द्वारस्थूणामवटे अवदधाति ।  
अत्र प्रादक्षिण्यस्य चाभ्यन्तरत्वस्य च विधानं प४यन्तीयास्वेव स्थूणासु;न तु मध्यमासु ॥३॥  
  
  
एवमितराम् ॥ आप्ग्स्_१७।४ ॥  
  
(प।७।,खं।१७-४)  
चोम्मेन्तरिएस्:  
  
आप्ग्स्-अना_१७।४:  
एताभ्यामेव द्वाभ्यामृग्भ्यांइतरां उत्तराञ्च द्वारस्थूणां अवदधातीत्य४थः ।  
अहदक्षिणामितरामितिनिष्क्रमतः सव्यदक्षिणे प्रत्येतव्ये;न प्रविशतः ॥४॥  
  
________________________  
  
  
आप्ग्स्-तात्_१७।४:  
इतरांसव्यां द्वारस्थूणांएवंऽइहैव तिष्ठऽइत्येताभ्यामेवावदधाति ॥४॥  
  
  
यथाखातमितरा अन्ववधाय वंशमाधीयमानमुत्तेरण यजुषाभिमन्त्रयते ॥ आप्ग्स्_१७।५ ॥  
  
  
(प।७खं।,१७-५)  
चोम्मेन्तरिएस्:  
  
आप्ग्स्-अना_१७।५:  
द्वारस्थूणयोः यथाखातं अवधानं मन्त्रवच्च ।  
इतरासं तुयथाखातं येन क्रमेण गर्ताः खाताः तेनावधानं तूष्णीम् ।  
एवं सर्वास्ववहितासु मध्यमस्थूणासु वंशमादधति कर्मकर्तारः ।  
तैराधीयमानं वंशमुत्तरेण यजुषा ऽ ऋतेन स्थूणा" वित्यनेनाभिमन्त्रयते ।  
वंशग्रहणेन च पृष्ठवंशो गृह्यते, मुख्यत्वात् ।  
व्यक्तञ्चैतत् भारद्वाजके"ऋतेन स्थूणेऽति पृष्ठवंश- मधिरोपयतीऽति ।  
  
तत्र मन्त्रे स्थूणाविति छान्दसो ल्ङ्गव्यत्ययः ।  
द्विवचनञ्च यथासम्भवं द्रष्टव्यम् ॥५॥  
  
________________________  
  
  
आप्ग्स्-तात्_१७।५:  
यथाखातं खननक्रमेणैतराःस्थूणाः तूष्णीमन्ववधायवंशं समतूपं समथूणास्वाधीयमानंउत्तरेण यजुषाऽऋतेन स्थूणा वधिरोहऽ; इत्यनेनाभिमन्त्रयते ॥५॥  
  
  
सम्मितमुत्तरैर्यथालिङ्गम् ॥ आप्ग्स्_१७।६ ॥  
  
  
(प।७खं।,१७-६)  
  
चोम्मेन्तरिएस्:  
  
आप्ग्स्-अना_१७।६:  
ततस्तदगारंसम्मितंसङ्कॢप्तंउत्तरैर्मन्त्रैःऽब्रह्म च ते क्षत्रऽमित्यादिभिष्षड्भिः ।  
किम्?अभिमन्त्रयते इत्येव ।  
  
यथालिङ्गमितियस्यागाराङ्गस्य लिङ्गं यस्मिन् मन्त्रे दृश्यते तेन तदभिमुखो ऽगारमभिमन्त्रयत इत्यर्थः ।  
यदापि पूर्वस्थूणा बद्धा तदापि द्वे एवाभिसन्धायाभिमन्त्रणम् ।  
अगारस्य द्विवचनसंयोगात् ।  
एवं सर्वत्र अगारमध्ये यः स्थूणाराजः स्तूपः ।  
पृष्ठवंशः अत्रैके स्थूणालिङ्गेषु चतुर्षु मन्त्रेषु ऽस्थूणे अभिरक्षतुऽइत्येवमनुषङ्गाम्च्छन्ति ।  
यज्ञश्च दक्षिणाश्च दक्षिणे स्थूणे अभिरक्षतु इति ।  
अन्ये ऽतेऽशब्दस्यापि-यज्ञश्च ते दक्षिणाश्चेति ।  
साकाङ्क्षत्वान्मन्त्राणाम्, नेति वयम् ।  
धक्षिणा इषश्चोर्जश्चेतिबहुवचनान्तैः अभिरक्षत्वित्येकवचनान्तस्य सम्बन्धानुपपत्तेः, ऊहस्य चाविधानात् अभ्यातानवत् पाठाभावच्च सर्वानुषङ्गेषु दृष्टस्यान्ते पुनः पाठस्याभावाच्च ।  
यत्तु साकाङ्क्षत्वमुक्तं तदपि नानुषङ्गहेतुः सन्निधिमात्रेणाकाङ्क्षाया निवर्तनात् ।  
यदि वा धर्मस्ते स्थूणाराज श्रीस्ते इत्यत्राभिरक्षत्वित्यस्य नापेक्षा , द्वयोरपि प्रथमान्तत्वात् ।  
एवं दक्षिणा इत्यादिकं प्रथमान्तं द्रष्टव्यम् ।  
तस्मादाकाङ्क्षैव नास्ति ।  
सन्निधानाच्च स्थूणाप्रतिपत्तिः ॥६॥  
  
________________________  
  
  
आप्ग्स्-तात्_१७।६:  
सम्मितन्निर्मितमगारंउत्तराःऽब्रह्म च ते क्षत्रं चऽइत्यादिभिः पञ्चभिर्मन्त्रैःयथालिङ्गम्मन्त्रलिङ्गावगतदिङ्मुखो ऽभिमन्त्रयते तत्र पञ्चमेन मध्यमाभिमुखः, अनन्वितत्वात् ।  
  
केचित्-षड्भिः ।  
तत्र ऽधर्मस्ते स्थूणाराजःऽइति मध्यमश्च ऽश्रीस्ते स्तूपःऽइति पृष्ठवंशमिति ।  
  
अत्र यद्यपि मन्त्रैरगारावयवास्स्थूणाः स्तूयन्ते;तथाप्येभिः स्थूणावदगारमेव स्तूयते, यथा पादवन्दनेन पादवानेव वन्द्यते ।  
  
अत्र केचित्-द्वितीयादिषु त्रिषु मन्त्रेषु वाक्यसमाप्त्यर्थ ऽस्थूणे अभिरक्षतुऽइत्याद्यनुङ्गं मन्यन्ते ।  
  
अन्ये ऽतेऽशब्दस्यापि ।  
तथा ऽधर्मस्तेऽइत्यादौ अभिरक्षत्वित्यस्य च ।  
  
अपरे तु-नैवेह कस्याचित्क्वचिदप्यनुषङ्गः;अनुषज्यमानस्य वैरूप्यात्, अन्ते ऽपि च पाठाभावाच्च ।  
वाक्यसमाप्तिस्तु प्रकृततया बुद्धिस्थपदार्थान्वयात्सिध्यति, यथा ऽइषे त्वाऽ(तै।सं।१-१-१)इति मन्त्रस्य बुद्धिस्थच्छेदनान्वयात् छिनद्भीति वाक्यसमाप्तिरिति ॥६॥  
  
  
अथ गृहप्रवेशविधिमाह--  
  
१७ गृहप्रवेशविधिः-  
१ गृहस्येशानदिग्भागे ऽग्निप्रतिष्ठापनम् ।  
  
पालाशं शमीमयं वेध्ममादीप्योत्तरयाग्निमुद्धृत्योत्तरेण यजुषागारं प्रपाद्योत्तरपूर्वदेशे ऽगारस्योत्तरयाग्निं प्रतिष्ठापयति ॥ आप्ग्स्_१७।७ ॥  
  
  
(प।७,खं।,१७-७)  
चोम्मेन्तरिएस्:  
  
आप्ग्स्-अना_१७।७:  
अथ प्रवेशनविधिः ।  
अन्यथा सम्मितस्याप्यगारस्य प्रवेशे विधिरयं भवति ।  
उदगयनाद्यपेक्षिमिति केचित् ।  
  
नेत्यन्ये ।  
बीजवतो गृहान् प्रतिपद्यते (आश्व।गृ।२-१०-२)इत्याश्वलायनः ।  
बीजग्रहणं सर्वेषामेव गृहोपकरणानामुपलक्ष- णम् ।  
तत्र प्रवेक्ष्यन्पालाशं समीमयं वा इध्मंअग्नावादीपयति ।  
इध्मश्चात्रार्थलक्षणो न नियतपरिमाणः ।  
आदीप्य तमग्निपात्रं उद्धरच्युत्तरयर्ता ऽउद्ध्रियमाणऽइत्येतया पञ्चपादया ।  
यद्यहनि प्रवेशो रात्रिलिङ्गो ऽविवादः प्रयोक्तव्यः ।  
तथा रात्रावहर्लिङ्गो निर्विवादः प्रयोक्तव्यः ।  
  
विभज्यविनियोगाभावात् ।  
येषां तूदगयनापेक्षा ते रात्रौ प्रवेशं नेच्छन्ति ।  
अहःकृतस्य रात्रिकृतस्य च पाप्मनो विनियोगः प्रपाद्यत इत्यर्थः ।  
  
विरोधो ऽपि नास्ति ।  
यथा ऽयदापो नक्तं दुरितं चरामेऽति ।  
तमुद्धृतमग्निं उत्तरेण यजुषा ऽइन्द्र स्य गृहा वसुमन्तो वरूथिनःऽइत्यनेनअगारम्प्रपादयति ।  
प्रपाद्यअगारस्यौत्तरपूर्वे देशे तमग्निं प्रतिष्ठापयति उत्तरयर्चा ऽअमृताहुतिऽमित्यनया ।  
अत्रागरस्येति न वक्तव्यं, अग्निमिति च ।  
कस्मात्?उभयोरष्यत्रैव वाक्ये श्रुतत्वात् ।  
एवं तर्हि नायमगारशब्दो देशविशेषणार्थः ।  
किं तर्हि?अग्निविशेषणार्थः अगारस्याग्निं प्रतिष्ठापयतीति ।  
कः पुनरगारस्याग्निः?यः पचनाग्निः ।  
  
तस्मादौपासनादुद्वरणम्मस्याग्नेर्न भवति ।  
लौकिकादेव भवतीति केचित् ।  
अपरे तु होमसंयोगादौपासन एवायमग्निरिति स्थिताः ।  
  
तेषामगारस्येत्यग्निमिति च पदद्वयं व्यर्थम् ।  
होमाश्च पचने ऽपि दृष्टा वैश्वदेवे ।  
तस्मात् पचनाद्रिरेवायम् ।  
ययप्येवं तथापि देशसंस्कारो भवत्येव ।  
होमसंयोगात् । अथौपासनस्य वैहारिकाणां च तदैव प्रवेशनं प्रतिष्ठापनं च स्वे स्थाने ।  
भार्यादीनां च तदैव प्रवेशः ॥७॥  
  
________________________  
  
  
आप्ग्स्-तात्_१७।७:  
पासाशं शमीमयं वेध्मङ्काष्ठबौपासने ऽग्नावादीपयति ।  
इध्ममिति च ऽअग्निषु महत इध्मानादधातिऽइतिवदनियतं सङ्ख्यादिकं विवक्षितम् ।  
उत्तरयाऽउद्ध्रियमाणःऽइत्येतया ।  
ततस्तमग्निमुद्धरति ।  
अत्र च सानुषङ्गे चतुष्पदे त्रिष्टुभौ द्वे ऋचौ पञ्चभिः पादैराम्नाते ।  
तयोरेकैवोद्धरणार्था ।  
अन्या तु विकल्पार्था ।  
उत्तरया इत्येकवचनेन विनियोगात् ।  
व्यवस्थितश्चायं विकल्पो ऽभिप्रेतःअग्निहोत्रवत् ।  
  
यद्यहनि प्रवेशस्तदा रात्रिलिङ्गया, रात्रौ चेदहर्लिङ्गया ।  
रात्रौ च प्रवेशश्शिष्टाचारप्रसिद्ध इति पूर्वमेवोक्तः ।  
उत्तरेणऽइन्द्रस्य गृहाःऽइति यजुषा ।  
उद्धृतमग्निमगारं प्रपाद्य अनन्तरं विधिवत्संस्कृते उत्तरपूर्वदेशे ऽगारस्यतमग्निमुत्तरयाअमृताहुतिम्ऽइत्येतयाप्रतिष्ठापयति ।  
  
तथा श्रौताग्नीनपि विधिवदानीतानस्मिन्नेव काले अगारं प्रपाद्याग्न्यगारे यथाविधि प्रतिष्ठापयति ।  
  
केचित्-इहाग्निमुद्धृत्य अगारं प्रपाद्येति प्रकृते ऽपि पुनरुक्तयोरेतयोरर्थवत्त्वाय अगारस्याग्निमित्यन्वयादादीपनादिप्रतिष्ठापनान्तं पचनार्थ स्य लौकिकाग्नेरेव, नौपासनस्येति ।  
तेषामेतत्तुल्यसूत्रे विवाहाङ्गे प्रविश्य होमे पचनाग्नेरेवोपसमाधानादि स्यात् ।  
अथागारशब्दस्य शयनस्थानवाचित्वात् गृहशब्दस्य चातथात्वात् न तत्र तुल्यसूत्रतेति चेत्-न;गृहागारशब्दयोरेकार्थत्वे विवादाभावात् ।  
इह च ऽइन्द्रस्य गृहा वसुमन्तःऽइति मन्त्रस्थगृहशब्देनागाराभिधानात्,प्रत्युत धर्मशास्त्रे ऽमध्ये ऽगारस्य दशमैकादशाभ्यां प्रागपवर्गम् ।  
उत्तर पूर्वदेशे ऽगारस्योत्तरैश्चतुर्भिः ।  
शय्यादेशे कामलिङ्गेनऽ(आप।ध।२-३-२२,२३;२-४-१) इति शयनस्थानस्यागारादन्यत्वाभिधानाच्च ।  
पिनरुक्तिः स्फुचार्थतयापि निर्वाह्या ।  
किञ्चागारस्याग्निमित्यन्वयो ऽपि अगाराग्निः शालाग्निः,गृह्याग्निपासनाग्निरित्येकार्थतया याज्ञिकानां प्रयोगादौपासलन एव प्रतिष्ठाप्यः, न पचनाग्निः ॥७॥  
  
२ अग्नेर्दक्षिणत उदधानायतनकरणम् ।  
  
तस्माद्दक्षिणमुदधानायतनं भवति ॥ आप्ग्स्_१७।८ ॥  
  
  
(प।७।खं।,१७-८)  
चोम्मेन्तरिएस्:  
  
आप्ग्स्-अना_१७।८:  
एवं प्रतिष्ठतस्याग्नेःदक्षिणमुदधानायतनङ्कर्तव्यम् ।  
उदकं धीयते यत्र तत् उदधानं मणिकाख्यम् ।  
________________________  
  
  
आप्ग्स्-तात्_१७।८:  
तस्मात् प्रतिष्ठिताग्नेर्दक्षिणमुदधानस्यमणिकस्यायतनं भवति ॥८॥  
  
३ तत्रायतने उदधानप्रतिष्ठापनम् ।  
  
तस्मिन्विषूचीनाग्रान्दर्भान्संस्तीर्य तेषूत्तरया व्रीहियवान् न्युप्य तत्रोदधानं प्रतिष्ठापयति ॥ आप्ग्स्_१७।९ ॥  
  
  
(प।७।खं।,१७-९)  
चोम्मेन्तरिएस्:  
  
आप्ग्स्-अना_१७।९:  
तस्मिन्नायतने विषूचीनाग्रान्सर्वतोदिक्कान्दर्भान् संस्तीर्य तेषुदर्भेषुब्रीहीन् यवांश्चसंयुक्तान्निवपति उत्तरयर्चाऽअन्नपतऽइत्येतया ततस्तस्मिन्नायतने उदधानं प्रतिष्ठापयतियथा निश्चलं भवति तथा स्थापयति ॥९॥  
  
________________________  
  
  
आप्ग्स्-तात्_१७।९:  
तस्मिन् उदधानस्थाने विषूचीनाग्रान्नानादिगग्रान्दर्भान् संस्तीर्य, तेषुदर्भेषुउत्तरयाऽअन्नपते ऽन्नस्यऽइत्योतयाब्रीहियवांश्च संयुक्तान्न्युप्यतेषुदधानम्प्रतिष्ठापयति ॥९॥  
  
  
४ उदधानस्य जलेन पूरणम् ।  
  
तस्मिन्नुत्तरेण यजुषा चतुर उदकुम्भानानयति ॥ आप्ग्स्_१७।१० ॥  
  
  
(प।७।खं।,१७-१०)  
चोम्मेन्तरिएस्:  
  
आप्ग्स्-अना_१७।१०:  
उत्तरेण यजुषा ऽअरिष्टा अस्माकऽमित्यनेन ।  
प्रतिकुम्भं मन्त्रावृत्तिः ।  
तत्र चतुर्भिर्वा कुम्भैः पृथगानयनमेकेनैव वाथ पुनः पूरयित्वा, यथा-ऽतिस्रः स्रु च उत्सिच्येऽति ॥१०॥  
  
________________________  
  
  
आप्ग्स्-तात्_१७।१०:  
तस्मिन् उदधाने उत्तरेणऽअरिष्टा अस्माकंऽइत्यनेनयजुषा चतुर उदकुम्भानानयति ।  
प्रतिकुम्भं मन्त्रावृत्तिः, द्रव्य भेदेन प्रकाश्यक्रियाभेदात् ।  
यत्र पुनर्मधुपर्कप्राशनादौ आवृत्तिविधिस्तस्या एव क्रियायाः, तत्र सकृदेव मन्त्रः ॥१०॥  
  
५ तस्य भेदने ऽनुमन्त्रणम् ।  
  
दीर्णमुत्तरयानुमन्त्रयते ॥ आप्ग्स्_१७।११ ॥  
  
  
(प।७।खं।,१७-११)  
चोम्मेन्तरिएस्:  
  
आप्ग्स्-अना_१७।११:  
अथ यदि तदुदधानां भिद्यते ततुत्तरयर्चा भूमिर्भूमिऽमित्येतयाअनुमन्त्रयते ।  
कालान्तरे दीर्ण एतद्भवति उदधानान्तरे ऽपि तत्स्थानापन्ने ॥११॥  
  
________________________  
  
  
आप्ग्स्-तात्_१७।११:  
यदिदीर्णमणिकं स्यात्तदाउत्तरयाऽभूमिर्भूमिमगात्ऽइत्येतयानुमन्त्रयते ।  
एतच्च प्रकरणात्कर्माङ्गमेव ॥११॥  
  
६ प्रधानाहुतयः ।  
  
अग्नेरुपसमाधानाद्याज्यभागान्ते उत्तरा आहुतीर्हुत्वा जयादि प्रतिपद्यते ॥ आप्ग्स्_१७।१२ ॥  
  
  
(प।७खं।,१७-१२)  
चोम्मेन्तरिएस्:  
  
आप्ग्स्-अना_१७।१२:  
चतस्रःउत्तराः प्रधानाहुतयः"वास्तोष्पते प्रतिजानीहि, वास्तोष्पते शग्मया, वास्तोष्पते प्रतरणो न एधि, अमीवहा वास्तोष्पत"इति ।  
तत्राज्यभागान्तवचनेनैव तन्त्रप्राप्तिस्सिद्धा, यथा ऽपार्वणवदाज्यभागान्तेऽइत्यत्र ।  
किमग्नेरुपसमाधानादिवचनेन?अग्निनियमार्त तु-यो ऽगारे पचनार्थ प्रतिष्ठापितो ऽग्निः तस्यैव होमार्थमुपसमाधानं यथा स्यादिति ।  
अन्यथा सर्वपाकयज्ञार्थे औपासन एव होमः स्यात् ।  
जयादिवचनं स्थालीपाकप्रतिषेधार्थम् ।  
का पुनः प्राप्तिः स्थालीपाकस्य?कस्पान्तरे दर्शनात् ।  
कथं पुनः  
  
जयादिवचनेन स्थालीपाकस्य प्रतिषेधः?उत्यते-स्विष्टकृत्प्रतिषेधस्तावत् गम्यते-उत्तरा आहुतीर्हुत्वा जयादि प्रतिपद्यते न स्विष्टकृत्प्रतिषेधस्तावत् गम्यते-उत्तरा आहुतीर्हुत्वा जयादि प्रतिपद्यते न स्विष्टकृतमिति ।  
स च स्थालीपाकेषु भवति ।  
अतस्यतत्प्रतिषेधद्वारेण स्थालीपाकप्रतिषेध एवायं सम्पद्यते ॥१२॥  
  
________________________  
  
  
आप्ग्स्-तात्_१७।१२:  
उत्तरा आहुतीश्चतस्रः प्रधानाहुतीः ताश्च ऽवास्तोष्पते प्रतिजानीहिऽ(तै।सं।३-४-१०) इति द्वे, ऽवास्तोष्पते प्रतरणो नःऽइति द्वे ।  
आज्यहविष्ट्वाच्च तन्त्रविधानम् ।  
आज्यभागान्त इति वचनं त्वाज्यभागानन्तरमेव प्रधानहोमाः, नान्यदर्थकृत्यमपीति क्रमार्थम् ।  
  
केचित्-ऽपार्वणवदाज्यभागान्तेऽ(आप।गृ।१८-६) इतिवदाज्यभागान्त इत्यनेनैव तन्त्रप्राप्तौ सिद्धायां ऽअग्नेरुपसमाधानादिऽइति वचनं स्वमतेन प्रतिष्ठितः पचनाग्निरेवेह होमार्थ इत्येवमर्थमिति ।  
तदयुक्तम् , ऽकर्मस्मार्त विवाहाग्नौ कुर्वीत प्रत्यहं गृहीऽ; ।  
(या-स्मृ।१-९७)  
  
इति सर्वस्मार्तहोमानामविशेषेण औपासनविधानात्, अस्य सूत्रस्योक्तविधयान्यार्थत्वात्, अस्मादीयानां गृह्यान्तरीयाणां चौपासन एव वास्तुहोमाचाराच्च ॥१२॥  
  
७ गृगस्य परिषेचनम् ।  
  
परिषेचनान्तं कृत्वोत्तरेण यजुषोदकुम्भेन त्रिः प्रदक्षिणमन्तरतो ऽगारं निवेशनं वा परिषिच्य ब्राह्मणान् भोजयेदपूपैस्सक्तुभिरोदनेनेति ॥ आप्ग्स्_१७।१३ ॥  
  
  
(प।७।ख।,१७-१३)  
चोम्मेन्तरिएस्:  
  
आप्ग्स्-अना_१७।१३:  
परिषेचनान्तवचनं आनन्तर्यार्थम् ।  
तन्त्रशेषं समाप्यागारस्य परिषेचनमेव कर्तव्यम् ।  
नान्यद्वैश्वदेवादिकमिति ।  
  
उत्तरेण यजुषाऽशिवं शिवऽमित्यनेन ।  
उदकुम्भेनन हस्तेन ।  
परिभाषयैव सिद्धे प्रदक्षिणमिति वचनात् परिषेचनमिदमेकमेव प्रदक्षिणं त्रिगुणीभूतं सकृदुपात्तेनैवोदकुम्भेन सन्ततमविच्छिन्नं कर्तव्यम् ।  
मेखलया परिव्याणवत् त्रीणि परिषेचननीति सिद्धं भवति ।  
अन्तरन्तैति वचनमगारात् बहिः परिषेचनं मा भूत् ।  
अब्यन्तरमेव यथा स्यादिति ।  
अगारङ्गृहं,निवेशनंशयनदेशः ।  
ब्राह्ममान् युग्मान् भोजयेदपूपादिभिः ।  
इतिशब्दः समुच्चयार्थः ॥१३॥  
  
  
इति हगदत्तविरचितायां गृह्यसूत्रवृत्तावनाकुलायां सप्तदशः खण्डः ॥  
  
________________________  
  
  
आप्ग्स्-तात्_१७।१३:  
परिषेचनान्तमुत्तरेणऽशिवं शिवम्ऽइत्यनेनयजुषाउदकुम्भेन सकृदुपात्तेनअगारं निवेशनं वान्तरतो न बहिःत्रिः प्रदक्षिणं परिषिच्य ब्राह्मणान् भोजयेदपूपादिभिः ।  
इतिशब्दस्समुच्चयार्थः ।  
सक्तूनां तु भोजनात्प्रागेव उपयोगः, न मध्ये लोक- प्रसिद्ध्यभावात् ।  
  
ऽशुचीन् मन्त्रवतः सर्वकृत्येषु भोजयेत्ऽ(आप।ध।२-१५-११) इति सिद्धस्य भोजनस्य पुनर्वचनमपूपादिगुणविद्ध्यर्थम् ॥१३॥  
  
  
इति श्रीसुदर्शनाचार्यविरचिते गृह्यतात्पर्यदर्शने सप्तदशः खण्डः ।  
  
अष्टादशः खण्डः ।  
१ बालग्रहगृहीतस्य कुमारस्य तन्निवर्तकं कर्म ।  
  
श्वग्रहहीतं कुमारं तपोयुक्तो जालेन प्रच्छाद्य कंसं किङ्किणिं वा ह्रादयन्नद्वारेण सभां प्रपाद्य सभाया मध्ये ऽधिदेवनमुद्धत्यावोक्ष्याक्षान्न्युप्याक्षेषूत्तानं निपात्य दध्ना लवणमिश्रेणाञ्जलिनोत्तरैरवोक्षेत्प्रातर्मध्यन्दिने सायम् ॥ आप्ग्स्_१८।१ ॥  
  
  
(प।८।खं।१८-१)  
चोम्मेन्तरिएस्:  
  
आप्ग्स्-अना_१८।१:  
बहवो बालग्रहाः दिवसमासससमादिकाः ।  
तत्र येन गृहीतः श्ववच्चेष्टते सश्वग्रहः ।  
तेन वगृहातं कुमारं, पुल्लिङ्गनिर्देशात् कुमार्यान भवतीत्येके ।  
तपोयुक्तःकर्ता पितेत्येके ।  
यः कश्चिदित्यन्ये ।  
तपो ब्रह्मचर्यादि ।  
यावता तपसा सिद्धं मन्यते तावत् कृत्वेत्यर्थःजालम्मत्स्यग्रहणं तेनप्रच्छाद्य ।  
कंसम्प्रसिद्धं ।  
किङ्किणिः घण्टाविशेषः ।  
तयोरन्यतरं ह्रादयन् अन्यतरस्य ध्वनिं कारयन् केनचिदन्येन ।  
स्वयं कुमारं गृहीत्वासमां प्रपादयति अद्वारेणछदीरपोह्यमार्ग कृत्वा तेनेत्यर्थः ।  
किं तत् स्थानम्?सभा, तस्या मध्ये ऽधिदेवनं स्थानंयत्र कितवा दीव्यन्ति तं प्रदेशंउद्धत्याद्भिरवोक्ष्यतत्राक्षान्निवपति ।  
अक्षाश्शाराः ।  
विभीतका इत्यन्ये ।  
तान् पृथु प्रथयित्वाप्वेनमुत्तानन्निपातयति ।  
शाययति ।  
ततो दध्ना लवणमिश्रेणावोक्षेदञ्ज- लिना उत्तरैर्मन्त्रैः ऽकूर्कुरस्सुकूर्कुरऽइत्यादिभिः ऽश्वानमिच्छ्वादन्न पुरुषं छत्ऽइत्यन्तैः ।  
प्रतिमन्त्रमवोक्षणम् ।  
तत्रादितस्तिस्र ऋचः, ततो यजुषी द्वे ऽतत्सत्यं, विगृह्यबाहूऽइति ततः पञ्चर्चो ऽविभ्रन्निष्कञ्चेऽत्याद्याः, ततो यजुरेकं ऽश्वानऽमिति, एवमेकादशैते मन्त्राः ।  
यावत् कर्म समाप्यते तावत् संसकिङ्कण्योरन्यतरस्य ह्रादनम् ।  
  
एवमेतत्कर्म जालप्रच्छादनादवोक्षणान्तं त्रिसन्ध्यं कर्तव्यम् ॥१॥  
  
________________________  
  
  
आप्ग्स्-तात्_१८।१:  
येन गृहीतः कुमारः श्वेव नदति, श्ववद्वा चेष्टते स श्वग्रहः ।  
तेन गृहीतःश्वग्रहगृहीतः, पिशाचिशुना वा दष्टः ।  
तपोयुक्तः यावन्मनस्तोषमनशनादियुक्तः पित्रीदिः कर्ता ।  
जालम्मत्स्यग्रहणसाधनम् ।  
कंसं किङ्किणिं ।  
लोहघण्टांह्रदयन्पुरुषान्तरेण ध्वानयद्वारणकुड्याद्यपोह्य मार्ग कृत्वा ।  
अधिदेवनं यत्र दीव्यन्ति कितवाः ।  
अक्षान् विभीतकफलानि ।  
केचित्-शारा इति ।  
  
उत्तरैर्मन्त्रैःऽकूर्कुरस्सुकूर्कुरःऽइत्यादिभिर्यजुर्दशमैः ।  
यद्वैकादशभिः ।  
तस्मिन् पक्षे आदितस्तिस्र ऋचः ततः ऽतत्सत्यं यत्त्वेन्द्रःऽविगृह्य बाहू इति द्वे यजुषा ततो ऽबिभ्रन्निष्कम्ऽइति पञ्चर्चः ।  
ततः ऽश्वानम्ऽइत्येकादशं यजुरेवेति विभागः ।  
अवोक्षणं च सर्वेषां मन्त्राणामन्ते सकृदेव ।  
  
केचित्-द्वष्टोपकारकत्वात् प्रतिमन्त्रमिति ।  
  
एवमेतज्जालप्रच्छादनाद्यवोक्षणान्तं प्रातरादिषु त्रिषु पुण्याहविशेषेषु कर्तव्यम् ।  
अवोक्षणपर्यन्तं च ह्रादनम् ॥१॥  
  
  
अगदो भवति ॥ आप्ग्स्_१८।२ ॥  
  
  
(प।८।खं।,१८-२)  
चोम्मेन्तरिएस्:  
  
आप्ग्स्-अना_१८।२:  
अगदःअरोगः, रोगनिवृत्तिरस्य प्रयोजनमित्यर्थः ।  
किं सिद्धं भवति?यदि भैषज्येन कुमारो ऽगदः स्यात् न तत्रेदं कर्तव्यमिति ।  
अन्यथा कुमार स्यास्मिन् रोगे पितुर्नैमित्तिकमिदमवश्यं कर्तव्यं विज्ञायेत गृहदाहेष्ट्यादिवत् । एवं ब्रुवतां दोषः यक्ष्मगृहीतामन्यां वेत्येतत्प्रकारान्तरेण रोगशान्तावपि कर्तव्यं स्यात् । तस्मादिदमन्यते प्रयोजनम् ।  
एवमेतस्मिन् कर्मणि त्रिषु कासेषु कृते कुमारो ऽगदो भवति ।  
यदि न भवति पुनरपि तपोयुक्तेन कर्तव्यमिति ॥२॥  
  
________________________  
  
  
आप्ग्स्-तात्_१८।२:  
इह च ऽशङ्खिनम्ऽइत्यत्र फलवचनं, सर्वत्र श्रुतितोर्ऽथतो वावगतस्य कामिनः कर्मोपदेशः सामर्थ्यात्फलसिद्ध्यवगमपर्यन्त इति प्रदर्शयितुम् ।  
तेन ऽयक्ष्मगृहीताम्ऽ(आप।गृ।९-१०) इत्यादौ फलवचनाभोवे ऽप्युपदोशः काम्यसिद्धिपर्यन्त एव ।  
  
केचित्- एवमेतस्मिन् कर्मणि त्रिसन्ध्यं कृते, अगदो भवति ।  
यदि न भवति तदा पुनरप्येतत्कर्म कर्तव्यं, यावदगदो भवति इति ।  
नैतत्, स्वाभिमताभ्यासबोधकशब्दाभावात् ॥२॥  
  
  
शङ्खिनं कुमारं तपोयुक्त उत्तराभ्यामभिमन्त्र्योत्तरयोदकुम्भेन शिरस्तो ऽवनयेत्प्रातर्मध्यन्दिने सायम् ॥ आप्ग्स्_१८।३ ॥  
  
  
(प।७।खं।,१७-३)  
चोम्मेन्तरिएस्:  
  
आप्ग्स्-अना_१८।३:  
शङ्खो नाम ग्रहः कुमाराणां भयङ्करः, येन गृहीतः शह्खवन्नदतीति ।  
तेन गृहीतंशङ्खिनमुत्तराभ्यांएते ते प्रतिद्वश्येते इत्येताम्यामृग्भ्यांअभिमन्त्र्य तत उदकुम्भेनशिरस्तो ऽवनयेत्, अभिषिञ्चेदुत्तरयर्चा ऽऋषिर्बोधः प्रबोधऽइत्येतया  
  
एवमेतदभीमन्त्रणादि त्रिषु कालेषु कर्तव्यम् ॥३॥  
  
________________________  
  
  
आप्ग्स्-तात्_१८।३:  
शह्खो ऽपि ग्रहः येन गृहीतः शङ्खवन्नदति तद्गृहीतश्शङ्खी ।  
उत्तराभ्यांऽएते ते प्रतिदृश्येतेऽइत्येताभ्यांउत्तरया ऽऋषिर्बोधः प्रबोधःऽइत्ये तयाशिरस्तो ऽवनयेत्शिरस्यभिषिञ्चेत्,उदकुम्भेनत्रिसन्ध्यम् ॥३॥  
  
  
अगदो भवति ॥ आप्ग्स्_१८।४ ॥  
  
  
(प।८।खं।,१८-४)  
चोम्मेन्तरिएस्:  
  
आप्ग्स्-अना_१८।४:  
पूर्ववदस्य प्रयोजनम् ॥४॥  
  
________________________  
  
  
आप्ग्स्-तात्_१८।४:  
उक्तर्थम् ॥४॥  
  
  
अथ सर्पबलेर्यस्मिन् काले येन विधिनोपक्रमस्तमाह--  
  
१८ सर्पबलिः -  
१ तदुपक्रमे स्थालीपाकः ।  
  
श्रावण्यां पौर्णमास्यामस्तमिते स्थालीपाकः ॥ आप्ग्स्_१८।५ ॥  
  
  
(प।७।खं१८-५)  
चोम्मेन्तरिएस्:  
  
आप्ग्स्-अना_१८।५:  
अथ सर्पवलिर्नाम कर्म नित्यं संवत्सरे संवत्सरे कर्तव्यमुपदिश्यतेतस्य श्रावण्यां पौर्णमास्यामारम्भः  
  
मार्गशीर्ष्यामुत्सर्गः ।  
तस्योपक्रमे श्रावण्यां पौर्णमास्यां अस्तमिते आदित्ये स्थालीपाकोभवति ।  
असत्यपि नक्षत्रयोगे श्रावणस्य मासस्य पौर्णमासी श्रावणीत्युच्यते लक्षणया ।  
तत्र श्लोकौमेषादिस्थे सवितरि योयो दर्शः प्रवर्तते ।  
  
चान्द्रमासास्तदन्ताश्च चैत्रादया द्वादश स्मृताः ॥  
  
  
तेषु या या पौर्णमासी सा सा चैत्र्यादिका स्मृता ।  
  
कादाचित्केन योगेन नक्षत्रस्येति निर्णयः ॥  
इति ॥  
  
  
तत्र सायमाहुतिं हुत्वा स्थालीपाककर्म प्रतिपद्यते पार्वणेनातो ऽन्यानीत्युक्तं, पौर्णमास्यां पौर्णमासीति च ।  
श्रावण्यै पौर्णमास्यै सङ्कल्पितान् व्रीहिन् यवान् वा निरुप्य प्रतिष्ठिताभिधारणान्तं कृत्वाग्नेरुपसमाधानादि द्वन्द्वं न्यञ्चि पात्राणि किंशुकपुष्पैरारग्वधमयसमिद्भिश्च सह ॥५॥  
  
________________________  
  
  
आप्ग्स्-तात्_१८।५:  
श्रवणेन नक्षत्रेण युक्ता पौर्णमासीश्रावणी ।  
अयुक्तापीह विवक्षिता, नित्यत्वात्सर्पबलेः ।  
श्रावणमासस्य पौर्णमासीत्यर्थः ।  
न तु श्रावणमासस्य श्रवणनक्षत्रम्, श्रावणस्य पौर्णमासीविशेषणार्थत्वात्, ऽपौर्णमास्यां (आप।प।२-२०) इति वचनाच्च ।  
  
अथ चान्द्रमसमासानां चैत्रादीनां, पौर्णमासीनां च चैत्र्यादीनां निर्णयार्थौ श्लोकौ--  
  
"मेषादिस्थे सवितरि ये ये दर्शः प्रवर्तते ।  
चान्द्रा मासास्तत्तदन्ताश्चैत्राद्या द्वादश स्मृताः ॥  
  
तेषु या या पौर्णमासी सा सा चैत्र्यादिका स्मता ।  
कादाचित्केन योगेन नक्ष६स्येति निर्णयः" ॥  
इति ।  
  
तस्यांश्रावण्याम्पौर्णमास्यां,अस्तमितेआदित्ये, सायं होमान्ते ऽपत्न्यवहन्तिऽ(आप।गृ।७-२) इति विधिता प्रतिष्ठिताभिघारणान्तर स्थालीपाकःकर्तव्यः ॥५॥  
  
२ तत्र किंशुकहोमः ।  
  
पार्वणवदाज्यभागान्ते स्थालीपाकाद्धुत्वाञ्जलिनोत्तरैः प्रतिमन्त्रं किंशुकानि जुहोति ॥ आप्ग्स्_१८।६ ॥  
  
  
(प।७।खं।,१८-६)  
चोम्मेन्तरिएस्:  
  
आप्ग्स्-अना_१८।६:  
सर्व पार्वणवदित्त्युच्यते-स्थालीपाकादेव पार्वणवज्जुहोति, न किंशुकानीति ।  
तेन तेष्ववदानकल्पो न भवति ।  
  
स्विष्टकृतश्चावदानं तेभ्यो न भवति ।  
किंशुकैः समिधो व्याख्याताः ।  
आज्यभागान्तवचनं तन्त्रप्राप्यर्थम् ।  
श्रावण्यै पौर्णमास्यै स्वाहेति  
  
स्थालीपाकादेधोमः ।  
उत्तरैर्मन्त्रेःऽजग्धो मश्कऽइत्यादिभिस्त्रिभिः ।  
किंशुकानि ।  
पलाशपुष्पाणि ।  
पलाशानां कण्टकिनां पुष्पाणीत्यन्ये ।  
  
प्रतिमन्त्रमित्त्युच्यते प्रतिमन्त्रं किंशुकानां बहुत्वं यथा स्यादिति ।  
अन्यथा एकैकस्य किंशुकस्य होमः प्राप्नोति, यथा समिधाम् ॥६॥  
  
________________________  
  
  
आप्ग्स्-तात्_१८।६:  
ततःपार्वणवदग्नेरुपसमाधानाद्याज्यभागान्तेअग्निमुखान्त इत्यर्थः;सर्वेष्वौषधहविष्केषु तन्त्रवत्सु कर्मसु अग्निमुखस्य विहितत्वात् ।  
श्थालीपाकाद्विधिवदवदाय ऽश्रावण्यै पौर्ममास्यै स्वाहाऽइति हुत्वा ऽजग्धो मशकःऽइत्यादिभिस्त्रिभिःउत्तरैः प्रतिमन्त्रं किंशुकानि पलाशस्य पुष्पाणि जुहोति ।  
  
केचित्-पलाशसूदृशस्य कण्टकिनः पुष्पाणीति ॥  
  
एतानि च वसन्त एव सङ्गृहीतव्यानि ।  
अत्र चाञ्जलेस्संस्कारः उपस्तरणादिरवदानधर्मः,किंशुकशेषादपि स्विष्टकृते समवदानम् ।  
  
अञ्जलेरपि दर्व्या सह लेपाञ्जनं च भवत्येव;मुख्येन धर्मप्रवृत्तेरुक्तत्वात् ।  
विप्रतिषिद्धं त्वन्यः कुर्यात् ।  
  
केचित-अञ्जलिहोमा लाजहोमवद्यावदुक्तधर्माण एवेति ॥६॥  
  
३ आरग्वधसमिद्धोमः ।  
  
उत्तराभिस्तिसृभिरारग्वधमय्यस्समिधः ॥ आप्ग्स्_१८।७ ॥  
  
(प।७।,खं।१८-७)  
चोम्मेन्तरिएस्:  
  
आप्ग्स्-अना_१८।७:  
आरग्वधोराजवृक्षः ।  
यस्य सुवर्णवर्णानि पुष्पाणि अरत्निमात्राणि फलानि ।  
उत्तराभिस्तिसृभिः ऋग्भिः ऽइन्द्र इति जहि दन्दशूकऽमित्यादिभिः ।  
समिध आदधाति जुहोति वा ।  
सर्वथा स्वाहाकारान्ता मन्त्रां ॥७॥  
  
________________________  
  
  
आप्ग्स्-तात्_१८।७:  
अथो त्तराभिस्तिसृभिःऽइन्द्र जहि दन्दशूकऽइत्यादिभिः प्रत्यृचम् ।  
आरग्वधमय्यस्समिधः,आरग्वधविकारास्समिधः ।  
किम्?  
  
जुहोतीति सम्बन्ध- ।  
तेनात्र समिधां मान्त्रवर्णिकदेवतोद्देशेन त्यागः कर्तव्य एव ॥७॥  
  
४ आज्याहुतयः ।  
  
आज्याहुतीरुत्तराः ॥ आप्ग्स्_१८।८ ॥  
  
  
(प।७खं।,१८-८)  
चोम्मेन्तरिएस्:  
  
आप्ग्स्-अना_१८।८:  
उत्तराश्चतस्रआज्याहुतीर्जुहोति तत्सत्यं यत्ते ऽमावास्यायां, ऽनमो अस्तु सर्पेभ्यऽइति तिस्रः ॥८॥  
  
________________________  
  
  
आप्ग्स्-तात्_१८।८:  
उत्तराश्चतस्रः ऽतत्सत्यं यत्ते ऽभावास्यायाम्ऽइत्येका, ऽनमो अस्तु सर्पेभ्यःऽइति त्स्रश्च ॥८॥  
  
  
जयादि प्रतिपद्यते ॥ आप्ग्स्_१८।९ ॥  
  
  
(फ।७खं।,१८-९)  
चोम्मेन्तरिएस्:  
  
आप्ग्स्-अना_१८।९:  
एवमेता एकादश प्रधानाहुतीर्हुत्वा सौविष्टकृतं च स्थालीपाकादेव हुत्वा ततो जयादि प्रतिपद्यते किंशुकप्रभृतीनामप्याहुतीनां प्राधान्यज्ञापनार्थमिदं नचनम् ।  
अन्यथा पौर्णमास्यामस्तमिते स्थालीपाक इति विहितत्वात् पौर्ममास्यां पौर्णमासीति च तस्य देवताभिधानादर्शकर्मकत्वाच्च किंशुकानां प्रधानत्वं न गम्येत ।  
ततश्च पार्णवदुपहोमान्तं कृत्वा ततः किंशुकादीनां हेमः प्राप्नोति ॥९॥  
  
________________________  
  
  
आप्ग्स्-तात्_१८।९:  
एतच्च वचनं जयादिप्राप्यर्थम्, स्थालीपाककिंशुकसमिदाज्याहुतीनामेकदशानां प्राधान्यत्रापनार्थ च ।  
जयाद्यनन्तरं स्विष्टकृदित्युक्तमेव ॥ ९ ॥  
  
५ गृहादीशान्यां दिशि स्थण्डिलं कल्पयित्वा तत्र सक्तुनिवापः ।  
  
परिषेचनान्तं कृत्वा वाग्यतस्सम्भारानादाय प्राचीमुदीचीं वा दिशमुपनिष्क्रम्य स्थण्डिलं कल्पयित्वा तत्र प्राचीरुदीचीश्च तिस्त्रस्तिस्त्रो लेखा लिखित्वाद्भिरुपनिनीय तासूत्तरया सक्तून्निवपति ॥ आप्ग्स्_१८।१० ॥  
  
  
(प।७खं।,१८-१०)  
चोम्मेन्तरिएस्:  
  
आप्ग्स्-अना_१८।१०:  
परिषेचनान्तवचनमानन्तर्यार्थम् ।  
परिषेचनान्ते उपनिष्क्रमणमेव नान्दिति किं सिद्धं भवति ?तेन सर्पिष्मता ब्राह्मणं भोजयेत्ऽइत्यादेरुत्कर्षस्सिद्धो भवति ।  
वाग्यतःशब्दमकुर्वन्धानाः लाजाः अ#जनाभ्यञ्जने स्थगरोशीरमु- दपात्रमिति सम्भाराः ।  
उपलिप्तो भूमिभागः स्थण्डिलम् ।  
कल्पयित्वेति वचनात् स्वयमेव कल्पनं नान्यैः कल्पितस्य परिग्रहः ।  
तत्रेति वचनात् स्थण्डिलस्य मध्ये बलेरायतनं भवति ।  
श्लोकश्च भवति--  
  
प्राचीः पूर्वमुदक्संस्थं दक्षिणारम्भमालिखेत् ।  
अथोदीचीः पुरस्संस्थं पश्चिमारम्भमालिखेत् ॥  
  
  
अपरे तु प्राचीनानां दक्षिणत आरम्भमिच्छन्ति ।  
(प्राचीः प्रागायतः एवमुदीचीः उदगायताः क्रमस्य विवक्षितत्वात्) ।  
प्रथमं प्राचीस्तत इदीचीः ।  
एकं चेदं लेखाकरणं नाम कर्म ऽपुरस्तादिदग्वोपक्रमस्तथापवर्गःऽइत्युक्तम् ।  
तत्रेह प्रागुपक्रमस्यासम्भवात् उदगुपक्रमः प्रागपवर्गः ।  
एतेन ऽयत्र क्वचाग्निऽमिति एतल्लेखारणं व्याख्यातम् ।  
एवं लोखा लिखित्वाद्भिरुपनिनयति तासां समीपे अपो निनयति सर्वदेवजनेभ्यो ददाति यथापितृभ्यः पिण्डदाने ।  
ततस्तासु लेखासूत्तरयर्चा ऽनमो ऽस्तु सर्पेभ्यो ये पार्थिवाऽइत्येतया सक्तून्निवपति हस्तेन दर्व्या वा, आश्वलायनके दर्शनात् ।  
तास्विति वचनं ताः सर्वा लेखाः यथा बलिर्व्याप्नुयादित्येवमर्थम् ॥१०॥  
  
________________________  
  
  
आप्ग्स्-तात्_१८।१०:  
अथ तन्त्रशेषं समाप्य,सम्भारानुत्तरत्रोपयोक्ष्यमाणान् सक्तवादीनादाय,वाग्यतः प्राचीमुदीचीं वा दिशमुपनिष्क्रम्य, स्थणडिलं पीठं कल्पयित्वा तत्र पीठे दक्षिणस्या आरभ्यप्राचीस्तिस्रःप्रतीच्या आरभ्यौदीचीस्तिस्रश्च रेखा लिखित्वाद्भिरुपनिनीय तासु षचिसु लेखासु लेखनक्पमेणोत्तरया ऽनमो अस्तु सर्पेभ्यो ये पार्थिवाःऽइत्यादिकया ऽबलिं हरिष्यामिऽइत्यन्तयांसक्तून्निन्निवपति ।  
सकृदेव मन्त्रः ।  
न च स्वाहाकारः;अजुहोतिचेदितत्वात्, नमस्कारस्यापि प्रदीनार्तत्वादित्युक्तत्वाच्च ।  
  
केचित्-सर्वासु रेखासु यथा युगपत्याप्नुयाद्वलिः तथा निवपति ॥१०॥  
  
६ तत्राक्षतादीनां निवपनम् ।  
  
तूष्णी सम्पुष्का धाना लाजानाञ्जनाभ्यञ्जने स्थगरोशीरमिति ॥ आप्ग्स्_१८।११ ॥  
  
  
(प।७खं।,१८-११)  
चोम्मेन्तरिएस्:  
  
आप्ग्स्-अना_१८।११:  
सम्पुष्काअक्षता अखण्डितास्तण्डुलैः कृताः स्थगरञ्चोशीरञ्च गन्धद्रव्ये एतानि षट् द्रव्याणि तासु निवपति ।  
  
इति शब्दः समुच्चयार्थः तेन सर्वत्र पूर्वेण मन्त्रेणैव निवपने प्राप्ते तूष्णीमिति मन्त्रप्रतिष्धः ॥११॥  
  
________________________  
  
  
आप्ग्स्-तात्_१८।११:  
सम्पुष्काःसम्पुष्टा इति धानाविशे,णं अखण्डिततण्डुलैः कृताधानाइत्यर्थः ।  
स्थगरमापणस्थं गन्धगद्रव्यम् ।  
अन्यानि प्रसिद्धानि ।  
इति शब्दस्समुच्चयार्तः ।  
एतानि षट् द्रव्याणि तूष्णी रेखस्वेव निवपति ॥११॥  
  
७ उपस्थानान्तरं गृहमागत्य तत्परिषिच्य ततो ब्राह्मणभोजनम् ।  
  
उत्तरैरुपस्थायापः परिषिच्याप्रतीक्षस्तूष्णीमेत्या पश्वेत पदेत्येताभ्यामुदकुम्भेन त्रिः प्रदक्षिणमन्तरतो ऽगारं निवेशनं वा परिषिच्य ब्राह्मणान् भोजयेत् ॥ आप्ग्स्_१८।१२ ॥  
  
  
(प।७।,खं।१८-१२)  
चोम्मेन्तरिएस्:  
  
आप्ग्स्-अना_१८।१२:  
एवमेवैतं बलिं सप्तभिर्द्रव्यैर्दत्वा ततस्तां बलिदेवतामुपतिष्ठते ।  
उत्तरैर्मन्त्रैः"तक्षक वेशालेये"त्यादिभिः  
  
अष्टादशभिः ।  
तेभ्य इमं बलिमहार्षमिति पूर्वस्या एवोत्तरस्य पादस्य सन्नामः न मन्त्रान्तरम् ।  
वक्ष्यति ट ऽबलिमन्त्रस्य सन्नामःऽइति ।  
  
एवमुपस्थाय अपःपरिषिञ्चतिसर्वतस्सिञ्चति ।  
न्युप्तस्य बलेः प्रकृतत्वात् ।  
ततो ऽप्रतीक्षः पृष्टतः अप्रतीक्षमाणस्तूष्णीं वाग्यतःप्रत्येति ।  
  
प्रत्येत्य ऽअपश्वेत पदाऽइत्येताभ्यां ऋग्भ्यां उदकुम्भेन उन्तरतो ऽगारं निवेशनं वापरिषिच्यब्रह्मणान् युगमान् भोजयेत् स्थालीपाकश्षादिभिः ॥१२॥  
  
  
इति श्रीहरदत्तविरचितायां गृह्यवृत्तावनाकुलायामष्टादशः खण्डः ॥१७॥  
  
________________________  
  
  
आप्ग्स्-तात्_१८।१२:  
अथ उत्तरैर्मन्त्रैः ऽतक्षक वेशालेयऽइत्यादिबिरष्टादशभिः मान्त्रवर्णिकीं बलिदेवतामुपतिष्ठते ।  
तत्र च ऽओजस्विनी नामासिऽ; इत्यादिषु चतुर्षु पर्यायेषु दशभ्यः पदेभ्य ऊर्ध्व ऽरक्षिता यश्चाधिपतिःऽइत्यादेरनुषङ्गः ।  
तथा ऽहेतयो नाम स्थऽइत्यादिष्वपि पञ्चस्वेकादशभ्य उर्ध्व ऽवातनामं तेभ्यो वो नमःऽइति आदेः ।  
यत्तुमध्ये-तेभ्य इमम्बलिमहार्षमिति तत्पूर्वस्या एव बलिहरणार्थाया ऋचः  
  
उत्तरभागस्योत्सर्जनार्थः सन्नामः ।  
वक्ष्यति हि तत्र ऽअहार्षमिति बलिमन्त्रस्य सन्नामःऽ(आप।गृ।१९-४)इति ।  
अथ न्यप्तं बलिमद्भिः परिषिच्य तमप्रतीक्षमाणः तूष्णीं वाग्यतो गृहान्प्रत्येत्य ऽअप श्वेत पदाऽइत्येताभ्यामित्यादि यथासूत्रं करोति ।  
तत्राति ब्राह्मणभोजनवचनं क्रमार्थम् ।  
उपनयनवद्भुक्तवद्भिराशीर्वचनम् ॥१२॥  
  
  
इति श्रीसुदर्शनाचार्यविरचिते गृह्यतात्पर्यदर्शने अष्टादशः खण्डः ॥  
  
  
एकोनविंशः खण्डः ।  
८ कुमाराणां बलिशिष्टधानाप्राशनम् ।  
  
धानाः कुमारान् प्राशयन्ति ॥ आप्ग्स्_१९।१ ॥  
  
  
(प।७।,खं।१८-१)  
चोम्मेन्तरिएस्:  
  
आप्ग्स्-अना_१९।१:  
बलिहरणशिष्टाःधानाः कुमारान् प्राशयन्तिये प्राशने समर्थाः ।  
कुमारीणामपि प्राशनमेकशेष निर्देशात् ॥ १ ॥  
  
९ मार्गशीर्षीपर्यन्तं प्रतिदिनं बलिहरणम् ।  
  
एवमत ऊर्ध्व यदशनीयस्य सक्तूनां वैतं बलिं हरेदामार्गशीर्ष्याः ॥ आप्ग्स्_१९।२ ॥  
  
________________________  
  
  
आप्ग्स्-तात्_१९।२:  
धानाःया बलिहरणशिष्टाःकुमारान् प्राशयन्ति ।  
के?शिष्टास्सामर्थ्यात् ॥१॥  
  
१० मार्गशीर्ष्या स्थालीपाकविधानम् ।  
  
मार्गशीर्ष्या पौर्णमास्यामस्तमिते स्थालीपाकः ॥ आप्ग्स्_१९।३ ॥  
  
  
(प।७खं।,१८-२)  
चोम्मेन्तरिएस्:  
  
आप्ग्स्-अना_१९।३:  
यदिदं बलिहरणं वाग्यतस्सम्भारानादायेत्याद्यप्रतीक्षमाणस्तूष्णीमित्येतदन्तं (आप।गृ।१८-१०-१२) तदस्मात् कर्मणऊर्ध्वमामार्गशीर्ष्याः पर्वणश्चतुर्षु मासेषु यदसीयस्यान्नविशेषस्यसक्तूनां वाहरहःकर्तव्यम् ।  
यद्यदन्नमशनार्थ गृहे क्रियते तदशनीयम् ।  
अगारपरिष्टनादिस्तु स्थालीपाकस्यैव शेषः, न बलेः ।  
तेनैतदिह विधीयत् ।  
यद्यप्याञ्जनादीन्यलङ्करणार्थनि नाभ्यवहार्याणि तथापि"तासूत्तरया सक्तून् निवपति ।  
तूष्णीं सम्पुष्काः धाना"इत्यादि सर्वेषां तुल्या चेदना ।  
मन्त्रे च तुल्यवदभिधानं तेभ्य इमं बलिं हरिष्यामि इति ।  
तस्मात् सप्तापि बलिद्रव्याणि ।  
तेषां सर्वेषामयं प्रत्याम्नायो नादितस्त्रयाणामेव ।  
अपां तु न भवति, चोदनाभेदात् ।  
उपनिनीय परिषिच्येति ।  
एवंशब्दः कालविधानार्तः ।  
यथात्रास्तमिते बलिहरणं, एवम्मत ऊर्ध्वमप्यस्तमिते कर्तव्यमिति ।  
  
एतंसभ्दस्तु धर्मविधानार्तः ।  
एतं बलिमेवन्धर्मकमिति ।  
नचान्यतरेणैवोभयसिद्धिः ।  
यदि ह्येवशब्द उभयार्थस्स्यात् रात्रौ पार्वणः प्राप्नोति ।  
कथम्?रात्रावाग्नेयस्थालीपाक उत्पन्नः एवमतऊर्ध्वमिति पार्वणः ।  
तथा यद्येतच्छब्द उभयार्थस्स्यात् "परिसंवत्सरादुपतिष्ठद्भ्यः एतत्कार्य"मिति रात्रावपचितिः प्राप्नोति;समावर्तने रात्रावुत्पन्नत्वादपचितेः ।  
तस्मादुभयार्त- मुभयं वक्तयम् ।  
एवं तावत् रात्रौ सकृद्वलिहरणमिति ।  
  
अपर आह-उभयोः कालयोः बलिहरणमिति ।  
कथम्?यदशनीयस्येति वचनात् यदशनीयस्येति वचनात् यद्यदन्नमशनार्थ यदा क्रियते तस्य तस्य तदा कर्तव्यमिति हि तस्यार्थः ।  
द्वयोश्च कालयोरशनम्;कालयोर्भोजनमिति वचनात् ।  
ततश्च यदा गृहमेधिनो यदशनीयस्य होमा बलयश्चेत्त्युत्पन्नस्य वैश्वदेवस्य द्वयोः कालयोः प्रवृत्तिः एवमस्यापि ।  
स्पष्टञ्चैतदाश्वलायनके"सर्पदेवजेनभ्यस्स्वा- हेति सायं प्रातर्बलिं हरेदा प्रत्यवरोहणात् (आश्व।२-१-१४) इति ।  
अस्मिन् पक्ष एवंशब्द उत्तरार्थः ।  
अत ऊर्ध्वमितिवचनम- स्मिन् प्रथमे बलिहरणे द्रव्यविकल्पोमा विज्ञायीति ।  
आमार्गशीर्ष्या इति बलिहरणस्यावसानकालोपदेशः ।  
यद्येवं नार्थ एतेन ।  
अत्रैनमुत्सृजतीति (आप।गृ।१९-५)  
  
वक्ष्यति ।  
प्रयोजनमस्य तत्रैव वक्ष्यामःः२॥  
  
________________________  
  
  
आप्ग्स्-तात्_१९।३:  
अत ऊर्ध्वअस्माच्छ्रावण्यां कृतात्कर्मण ऊर्ध्वम् ।  
आमार्गशीर्ष्याःयावन्मार्गशीर्षी यावदुत्सर्जनं तावदित्यर्थः ।  
  
एतमनन्तरचोदितं सक्तूनां सम्बन्धिनं बलिम् ।  
एवं ऽसम्भारानादाय वाग्यतः प्राचीमुदीचीं वाऽइत्यादि ऽअप्रतीक्षस्तूष्णीमेत्यऽ; (आप।गृ।१८-१०॥॥१२) इत्येवमन्तेतिकर्तव्यताकमहरहः सायङ्काले बलिं हरेत् ।  
यदशनीयस्य वा सम्बन्धिनमिति वाशब्दस्य व्यवहितेन सम्बन्धः, यदशनीयस्येत्यस्य पदस्य धानादीनां निवृत्त्यर्थत्वात् ।  
अगारपरिषेचनादिकं तु स्थालीपाकस्यैव शेषो न बलिहरणस्य, भिन्नदेशत्वात् ।  
  
केचित्-उभयोः कालयोर्बलिहरणम्, यदशनीयस्येति वचनात्, वैश्वदेववत् अशनस्य च ऽकालयोर्बोजनम्ऽ(आप।ध।२-१-२० इतिवचनेनोभयकालिकत्वात्, ऽसायं प्रातर्बलिं हरेदा प्रत्यवरोहणात्ऽ(आश्व२-१-१४) इत्याश्वलायनवचनाच्च ।  
तथा एतमितिशब्दस्यैव अपेक्षितकृत्स्नधर्मप्रापकत्वात् एवमिति शब्द उत्तरसूत्रार्थ इति ।  
तन्न;समभिव्याहृतसकलपदानां सम्भूयैकार्थ प्रत्ययविरोधात्  
  
मार्गशीर्ष्या बौर्णमास्यामस्तमिते स्थालीपाकः ॥३॥  
  
(प।७खं।,१८-३)  
चोम्मेन्तरिएस्:  
  
आप्ग्स्-अना_१९।३:  
श्रावण्यां पौर्णमास्यामित्यनेनैतत् व्याख्यातम् ।  
एवंशब्दश्चात्रानुवर्तते ।  
यथेदं श्रावण्यां कर्म कतं एवं मार्गशीर्ष्यामपीति ।  
तेन ऽपार्वणवदाज्यभागान्तऽइत्यादेः धानाः कुमारान् प्राशयन्तीऽत्यन्तस्य कृत्स्नस्य कल्पस्यात्र प्रवृत्तिः ।  
एतावन्नानामार्गशीर्ष्यै पौर्णमास्यै स्वाहेति स्थालीपाकस्य होमः ।  
श्रावण्यां पौर्णमास्यां इति प्रकृते पुनः पौर्णमास्यामित्युच्यते ज्ञापनार्थम्  
  
तत्पौर्णमासीग्रहणमस्मिन् प्रकरणे नानुवर्तते इति ।  
तेन पूर्वसूत्रे आमार्गशीर्ष्या इति कर्मावधित्वेन न गृह्यते ।  
यत्तत्र चोदितमनेन सूत्रेण न कालः ।  
तेन मार्गशीर्ष्या पौर्णमास्यामहनि यदशनीयस्य बलिहरणं भवति ।  
कालवाचित्वे तु न प्राप्नोति यदि च मर्यादायामाकारः ।  
अथ त्भिविधौ, अस्तमिते ऽपियदशनीयं तस्यैव प्राप्नोति ।  
इष्यते चास्तमिते स्थालीपाककर्मणि सप्तर्भिर्द्रव्यैर्ब- लिहरणमहनि च यदशनीयस्य ।  
  
तस्मात् पूर्वत्र कर्मण्यपदेशो यथा स्यात्, कालस्य व्यपदेशो मा भूदिति पौर्णमास्यामिति विशेषणम् ।  
एवञ्च यदशनीयवचनेनोभयोः कालयोर्बलिहरणमिति यदुक्तं तदेव स्थितं भवति ।  
अस्तमित इत्त्युच्यते-अहनिमा भूदिति ।  
  
एवमित्यस्य धर्मप्रापणे कालविधौ चोभयत्र शक्तिर्नास्तीत्युक्तम् ॥३॥  
  
________________________  
  
  
आप्ग्स्-तात्_१९।३:  
शाकाङ्क्षत्वादेवंशब्दो ऽनुवर्तते ।  
यथा श्रावणायांस्थालीपाकःकृतः एवम्मार्गशीर्ष्यमप्यस्तमितेकर्तव्यः ।  
पत्न्यवहन्तीत्यादि धानाप्राशनान्तं कृत्स्नं कर्मानुष्ठेयमित्यर्थः । स्थालीपाकहोमे तुऽमार्गशीर्ष्यैपौर्णमास्यै स्वाहेऽति विशेषः ॥३॥  
  
  
अहार्षमिति बलिमन्त्रस्य सन्नामः ॥ आप्ग्स्_१९।४ ॥  
  
  
चोम्मेन्तरिएस्:  
  
आप्ग्स्-अना_१९।४:  
सन्नामः ऊहः-हरिष्यामीत्यस्य स्थाने अहार्षमिति ।  
यद्यप्ययं सन्नामस्तस्मिन्नेव मन्त्रे पठितः तथाप्यसत्यस्मिन् वचने बलिहरणमन्त्रे चतुर्थपादस्य पृथग्विनियोगाभावात् चतुष्पादा सा विज्ञायेत ।  
तस्मात् सन्नामविधिरारभ्यते ।  
त्रिपदैव सा तस्या एव तृतीयस्य पादस्य सन्नामो ऽयमुत्तमः पठितः तस्यैव विनियोगकालो न प्रागिति ।  
  
किञ्च कृत्स्नमेवैतत् कर्म धानाप्राशनान्तं स्थालीपाकशब्देन गृह्यते एतच्च दर्शितं भवति ।  
बलिहरणस्योत्तरसूत्रे प्रयोजनम् ॥४॥  
  
________________________  
  
  
आप्ग्स्-तात्_१९।४:  
उक्तार्थमेतत् ॥४॥  
  
११ सर्पबलेरुत्सर्गः ।  
  
अत्रैनमुत्सृजति ॥ आप्ग्स्_१९।५ ॥  
  
  
(प।७।खं।,१८-५)  
चोम्मेन्तरिएस्:  
  
आप्ग्स्-अना_१९।५:  
अत्र मार्गशीर्षसञ्ज्ञके कर्मण्येनं बलिमुत्सृजति ।  
एवमित्यनेन वचनेन श्रावणीविधानस्य कृत्स्नस्यातिदिष्टत्वादस्यापि स्थालीपाकस्य शेषत्वेन बलिहरणप्राप्तिः ।  
तत्र श्रावण्यामित्यवधिः कल्पेत ।  
तस्मात् मार्गशीर्षशेषस्य अहार्षमित्येव विधिः ।  
शिष्टस्य बलेः प्रतिषेधार्थमिदम् ।  
आमार्गशीर्ष्या इत्येतत्तु श्रावणशेषस्य बलेखसानविधानार्थम् ॥५॥  
  
________________________  
  
  
आप्ग्स्-तात्_१९।५:  
अत्रास्मिन्नुत्सर्जने कृते, एनमहरगः क्रियमाणं बलिमुत्सृजति ।  
न चायमात्यन्तिक उत्सर्गः,नित्यत्वेन सर्पबलेस्संवत्सरे सम्वत्सरे कर्तव्यत्वात् ॥५॥  
  
  
अनाहिताग्नेराग्रयणम् ॥ आप्ग्स्_१९।६ ॥  
  
  
(प।७।खं।,१८-६)  
चोम्मेन्तरिएस्:  
  
आप्ग्स्-अना_१९।६:  
एतिरत्र प्राशनार्थः ।  
अग्रे प्रथमं अयनं यत्र तताग्रयणम् ।  
अग्रायणमिति प्राप्ते छान्दसो दीर्घव्यत्ययः ।  
  
तत् कर्म वक्ष्यते-तत्र अनाहिताग्निग्रहणमाहिताग्नेरौपासनवतः श्रौतेनाग्रयणेन सह समुच्चयप्रतिषेधार्थम् ।  
तेन पार्वणादिषु समुच्चयो भवति ।  
तत्र स्मार्तस्य करणे ऽभ्युदयः ।  
अकरणे न प्रत्यवायः ।  
आग्रयणमिति नाम्ना श्रौताग्रयणस्य धर्माः प्राप्यन्ते ।  
नानिष्ट्वाग्रयणेनाहिताग्निर्नवस्याश्नीयादिति ।  
(आप।श्रौ।६-२९-२) वर्षासु श्यामाकैर्यजेत, शरदि व्रीहिभिः, वसन्ते यवैः, यथुर्तुवेणुयवैरिति च ॥६॥  
  
________________________  
  
  
आप्ग्स्-तात्_१९।६:  
उपदिश्यत इति शेषः ।  
अत्रानाहिताग्नेर्ग्रहणं सशेषाधानिनो ऽप्याहिताग्नेर्नेदं स्मार्तमाग्रयणं श्रैतेन समुच्चेतव्यमित्यर्थम् ।  
  
औपासनहोमादेस्तु अग्निहोत्रहोमादिना समुच्चय एव ।  
पिण्डपितृयज्ञो मासिश्राद्धं च आहिताग्न्यनाहिताग्न्योरुभयोरपि समुच्चेतव्ये ।  
  
ऽसो ऽयमेवंविहित एवानाहिताग्नेरौपासनेऽ(आप।श्रौ।६-२८) इति वचनात्, पितृयज्ञे तु निर्र्वत्य विप्रश्चन्दक्षये ऽग्निमान् ।  
  
पिण्डान्वाहार्यकं श्राद्धं कुर्यान्मासानुमासिकम् ॥  
(म।स्मृ।३-१२२) इति मनुवचनाच्च ।  
सर्वाधीनिनो ऽपि मासिश्राद्धं होमवर्ज कर्तव्यमेव उपद्शमतं तु-सशेषाधानिनश्चाहिताग्ने ।  
पार्वणयोरौपासनहोमस्य च निवृत्तिः;दर्शपूर्णमासाभ्यामग्निहोत्रेण च कृतार्थत्वात्, कालैक्येन विरोधाच्चेति ।  
  
आग्रयणमिति कर्मनामधेयम्, येन कर्मणा अग्रे नवद्रव्यं देवान् प्रापयतीति ।  
यत्कर्मकृत्वेव वाग्रयणं प्रथमायनं नवान्नप्राशनप्राप्तिर्भवतीति ॥६॥  
  
  
१९ आग्रयणस्थालीपाकः -  
१ नवव्रीह्यादितण्डुलैः पक्वैराग्रयणानुष्ठानं, तत ओदनपिण्डस्यागारस्तूप उद्वेधनविधिः ।  
  
नवानां स्थालीपाकं श्रपयित्वाऽग्रयणदेवताभ्यः स्विष्टकृच्चतुर्थाभ्यो हुत्वा तण्डुलानां मुखं पूरयित्वा गीर्त्वाऽचम्यौदनपिण्डं संवृत्त्योत्तरेण यजुषागारस्तूप उद्विद्धेत् ॥ आप्ग्स्_१९।७ ॥  
  
  
(प।७।खं।,१८-७)  
चोम्मेन्तरिएस्:  
  
आप्ग्स्-अना_१९।७:  
नवानां व्रीहीणां यवानां वा औपासने श्रपयित्वा प्रतिष्ठितमभिघार्याग्निमुपसमाधाय सम्परिस्तीय तूष्णीं समन्तं परिषिच्य दुर्वी सम्मृच्य स्थालीपाकादुपघातं चतस्र आहुतीर्जुहोत्याग्रयणदेवताभ्यः स्विष्टकृच्चतुर्थाभ्यः-इन्द्राग्निभ्यां स्वाहा ।  
अग्नीम्द्राभ्यामिति वा ।  
ततो व्श्वेभ्यो देवेभ्यः, ततो द्यावापृथिवीभ्यां, अग्नये स्विष्टकृत इति ।  
पूर्ववत् परिषेचनम् ।  
एतावदेव कर्म नान्यत् किञ्चित्, पार्पकाभावात् ।  
  
केचित् सर्व कुर्वन्ति ।  
ततः तण्डुलानां मुखं पूरयति ।  
अत्र तण्डुलशब्दः ओदनावयवेषु पुलाकेषु वर्तते ।  
यथा मेक्षणे तण्डुला इत्यत्र ।  
  
तेन हविषश्शेषादवदाय पूरणम् ।  
अन्ये शुद्धानेव तण्डुलानिच्छन्ति ।  
तान् गीर्त्वा भक्षयित्वाऽचम्य तत ओदनपिण्डं संवर्तयाति प्रयत्नेन सम्पादयति ।  
यथा स्तूपे उद्विध्यमानो न संशीर्यति तथा संवर्त्य तमगारस्तूपे उद्विध्येत्-उत्तरेण यजुषाऽपरमेष्ठ्यसीऽत्यनेन ऊर्ध्व विध्येत्  
  
यथा स्तूपे निपततति ।  
स्तूपः पृष्टवंशः ।  
विद्धेदित्यपपाठः, छान्दसो वा ।  
आग्रयणवचनादेव सिद्धे नवानामिति वचनमनाहिताग्नेर्नवानां स्थालीपाक एव यथा स्यात् ।  
अन्ये कल्पा श्रौतदृष्टा मा भूवन्निति ।  
स्विष्टकृच्चतुर्थवचनं सोमनिवृत्यर्थम् ।  
तेन श्यामाकानां वेणुकानां वेणुयवानां चाग्रयणं अनाहिताग्नेर्भवति ॥७॥  
  
________________________  
  
  
आप्ग्स्-तात्_१९।७:  
नवानां व्रीहीणां यवानां वा सम्बन्धिनां पत्न्यवहन्तीत्यादिविधिनास्थालीपाकमेवश्रपयित्वाग्नेरुपसमाधानाद्यग्निमुखान्ते कृते  
  
आग्रयणप्रधानदेवताभ्यः श्रौते चोदिताभ्यःस्विष्टकृच्चतुर्थाभ्यःस्विष्टकृच्चतुर्थो यासां ताभ्यो जुहोति ।  
तत्र प्रथममिन्द्राग्निभ्यां अग्नीन्द्राभ्यां वा स्वाहेति जुहोति ।  
ततो विश्वेभ्यो देवेभ्यस्स्वाहेति ।  
ततश्च द्यावापृथिवीभ्यां स्वाहेति तन श्चान्ययेस्विष्टकृतेस्वाहेति ।  
सर्वत्र च स्वेनैवावदानधर्मेण ।  
अथ लेपयोरित्यादितन्त्रशेषसमाप्तिः ।  
  
ननु-श्रौते ऽआग्नेयमष्टाकपालं निर्वपति पुराणानां व्रीहीणांऽइत्यग्निः प्रथमदेवता ।  
तत्कथमिहेन्द्राग्निभ्यामग्नीन्द्राभ्यां वा प्रथमाहुतिः?सत्यं; स तु तत्राग्निराङ्गदेवता, न प्रधानदेवता;आग्रयणदेवताभ्य इति च प्रधानदेवतानामेव सम्प्रत्ययः;अन्यथा अतिप्रसङ्गात् ।  
अप्रधान्यं चाग्नेः  
  
ऽआग्रयणं भवति हुताद्यायऽइत्यत्रेन्द्राग्न्याददीनामेवोपदेशात् ऐन्द्राग्नस्य मुख्यप्रधानत्वे चामावास्यातन्त्रमिति तन्त्रनि- यमस्योपपत्तेः,दशहुविषां द्वे स्विष्टकृतःऽइत्यत्राग्नेययोर्ज्यानुवाक्ययोरभावाच्च ।  
  
अत्र च स्विष्टकृच्चतुर्थाभ्य इति वचनं श्रौतवदिह व्रीह्याग्रयणेन श्यामाकाग्रयणस्य पाक्षिकी समानतन्त्रता मा भूदित्यावमर्थम् ।  
  
तेनानाहितग्नीनां नानातन्त्रमेव ।  
वर्षासु पर्वणि सोमाय श्यामाकाग्रयणं कर्तव्यम्, द्रव्यदेवताकालानामनुक्तानामप्याग्रयणनामधेयादवगतानां आकाङ्क्षितानां स्वीकारे विरोधाभावात् ।  
अत एव न्यायाच्छरदि व्रीहीणामाग्रयणं, वसन्ते च यवानां पर्वण्येव ।  
  
केचित्-स्विष्टकृच्चतुर्थवचनाहिताग्नेः स्यामाकादीनां वेणुयवानां चाग्रयणमेव न भवतीति ।  
तन्न;अकृताग्रयणस्य नवश्यामाकाद्यशनाभ्युपगमे ऽतिप्रसङ्गात्, स्विष्टकृच्चतुर्थवचनस्योक्तार्तत्वाच्च ॥  
  
  
ततस्तन्त्रशेषे समाप्ते तण्डुलानां मुखमास्यं पूरयति ।  
तण्डुलाश्चाशृताः, प्रसिद्धत्वात् ।  
शृता इत्यपरे ।  
ऽये मेक्षणे तण्डुला-ऽइति दर्शनात् ।  
  
  
शृतपक्षे हुतशेषात्प्रतिपत्त्यपेक्षादुपादाय मुखपूरणम् ।  
ततो निगीर्य तण्डुलानाचामति अपस्सकृत् पिबतीत्यर्थः ।  
कर्माङ्गतया चेदमाचमनविधानं, प्रकरणात् ।  
सुद्ध्वार्थाचमनमपि ऽआसीनस्त्रिराचामेत्ऽ(आप।ध।१-१६-२) इत्याद्यनेकपदार्थान्वितं शास्त्रान्तरप्राप्तं कर्तव्यमेव ।  
तत ओदनेन हुतशेषेण पिण्डं संवर्तयति यथा उद्विद्यमानो न शीर्यति तथा सुदृढं करोति ।  
ततस्तं पिण्डमुत्तरेण यजुषा ऽपरमेष्ठ्यसिऽइत्यनेन उद्विद्धेत् ऊर्ध्व विक्षिपेत् ।  
यथागारस्तूपे पृष्ठवंशे पतति तथा विद्धेत् ।  
यकारलोपश्छान्दसः ॥७॥  
  
  
२० हेमन्तप्रत्यवरोहणम् -  
  
हेमन्तप्रत्यवरोहणम् ॥ आप्ग्स्_१९।८ ॥  
  
१ प्रत्यवरुह्य नवस्वस्तरे संवेशनम् ।  
  
उत्तरेण यजुषा प्रत्यवरुह्योत्तरैर्दक्षिणैः पार्श्वैः नवस्वस्तरे संविशन्ति ॥ आप्ग्स्_१९।९ ॥  
  
  
(प।७।खं।,१९-८,९)  
चोम्मेन्तरिएस्:  
  
आप्ग्स्-अना_१९।९:  
हेमन्तप्रत्यवरोहणं नाम कर्म नित्यं संवत्सरे संवत्सरे कर्तव्यम्, तदुपदिश्यते-हेमन्ते प्राप्ते खट्वां विहाय पलाशस्वस्तरे शेते ।  
हेमन्तं ऋतुं प्रति खट्वाया अवरोहणंहेमन्तप्रत्यवरोहणं,तदुत्तरेण यजुषाकर्तव्यं ऽप्रत्यवरूढो नो हेमन्तऽइत्यनेन ।  
कः पुनरस्य कालः? यस्यां व्युष्टायां हेमन्तः प्रवर्तते शरन्निवर्तते, सा रात्रिरस्य कालः ।  
  
(अपर आह-मार्गशीर्ष्या पौर्णमास्यामस्तमिते स्थालीपाकान्ते प्रत्यवरोहणं सर्वषां प्रसिद्धत्वादिति ।  
अनेयो-मार्गशीर्ष्या पौर्णमास्यामित्यनुवर्तयन्ति) ।  
  
  
तत्र प्रत्यवरुह्य ततौत्तरैर्मन्त्रैःऽप्रतिक्षत्रऽइत्यादिभिः पञ्चभिःनवस्स्तरेनवैः पलाशैः कस्पिते शयनीये दक्षिणैः पार्श्वैःदक्षिणानि पार्श्वान्यधः कृत्वासंविशन्तिशेरते ।  
गृहमेधिनः अमात्याश्च पुत्रादयः कुमार्यश्चाप्रत्ताः ।  
नित्यसेयैव संवेशनस्य नियम- विधिरयम्-निशायां यत्संवेशनं संवप्नार्थ तदस्यां निशायामेव कर्तव्यमिति ।  
प्रत्यवरोहणन्त्रो ऽपि तस्मिन्नेव काले वक्तव्यः ॥८॥  
  
________________________  
  
  
आप्ग्स्-तात्_१९।९:  
यस्मिन् कर्माणि हेमन्ते स्वष्ट्वातः प्रत्यवरोहणं तद्धेमन्तप्रत्यवरोहणं नाम कर्मोपदिश्यत इति शेषः ।  
अस्मादेव च यौगिकान्नामधेयात् ऽप्रत्यवरूडो नो हेमन्तःऽइति मन्त्रलिङ्गाच्चेदं कर्म हेमन्ते प्रथमायां रात्रौ कर्तव्यमिति विधिः कल्प्यते ।  
  
केचित् मार्गशीर्ष्या पौर्णमास्यामस्तमितेऽ(आप।गृ।१९-३) इत्यनुवर्तनात्तत्रेदं कर्तव्यमिति ॥८॥  
  
  
उत्तरेण यजुषा ऽप्रत्यवरूढो नो हेमन्तःऽइत्यनेन गृहस्थः पत्न्यादयश्च नवस्वस्तरे आरुह्य स्वष्ट्वातो हेमन्ते प्रत्यवरोहन्ति यावद्धेमन्तस्तावत्खष्ट्वां शय्यां विमुच्य नवस्वस्तर एव शयमिहीति बुद्धिं कुर्वन्तीत्यर्थः ।  
न पुनः पूर्वमदृष्टार्थ खष्ट्वामारुह्य मन्त्रेण स्वस्तरं प्रत्यवरोहन्तीति ।  
अनन्तरमुत्तरैर्मन्त्रैः ऽप्रतिक्षत्रेऽइत्यादिभिः प्रथमैः पञ्चभिः ।  
नवस्वस्तरे नवैः पलाशैः कल्पिते शयनीये दक्षिणैः पार्श्वैः  
  
दक्षिणानि पार्श्वान्यधः कृत्वा प्रक्छिरसस्संविशन्ति ॥९॥  
  
  
पुनरपि सूत्रद्वयेन संवेशनमेव विशिनष्टि--  
२ संवेशनप्रकारः ।  
  
दक्षिणतः पितोत्तरा मातैवमवशिष्टानां ज्येष्ठो ज्येष्ठो ऽनन्तरः ॥ आप्ग्स्_१९।१० ॥  
  
  
(प।७।खं१९-१०)  
चोम्मेन्तरिएस्:  
  
आप्ग्स्-अना_१९।१०:  
तेषां संविशतां यः पिता स दक्षिणश्शेते या माता सोत्तरा ।  
तयोरन्योन्यापेक्ष दक्षिणोत्तरत्वं"सामात्यः प्राक्शिरा उदङ्मुखः"(आश्व-ग।२-३-६) इकत्याश्वलायनः ।  
"मन्त्रविदो मन्त्रान् जपेयुःऽ(अश्व।गृ।२-३-९) इति च ॥९॥  
  
  
अवशिष्टा अमात्यास्तेषां यो यो ज्येष्टः कुमारः कुमारी वा स पितुर्दक्षिणतः तदनन्तरो मातुरुत्तरतः ।  
तृतीयः प्रथमस्य दक्षिणतः चतुर्थो द्वितीयस्योत्तरत इत्यादि ।  
अनेयो मातुरेवोत्तरतो ऽनुज्येष्ठं संवेशनमिच्छन्ति ।  
सर्वे प्राक्श्रसः उदङ्मुखाः मन्त्रविदश्च मन्त्रान् जपेयुः ।  
  
अनन्तरवचनं संश्लेषार्थम् ॥१०॥  
  
________________________  
  
आप्ग्स्-तात्_१९।१०:  
दक्षिणतः पितोत्तरा मातेतिदक्षिणोत्तरत्वमन्योन्यापेक्षम् ।  
अवशिष्टानाम्पुत्रादीनां मध्ये यो यो ज्येष्ठः पुत्रो दुहिता वा स स दक्षिणो ऽनन्तरश्च, यो यः कनीयान् स स उत्तरो ऽनन्तरश्च;एवमित्यतिदेशात् ।  
एतदुक्तं भवति-यस्सर्वज्योष्ठस्स मातुरुत्तरो ऽनन्तरः,यो द्वितीयो ज्येष्ठस्स सर्वज्येष्ठस्य उत्तरो ऽनन्तर इत्यादि ।  
  
केचित्-सर्वज्येष्ठः पितुर्दक्षिणस्तदनन्तरज्येष्ठो मातुरुत्तर इत्यादीति ॥१०॥  
  
३ उत्थाय पृथिव्यभिमर्शनम् ।  
  
संहायोत्तराभ्यां पृथिवीमभिमृशन्ति  ॥ आप्ग्स्_१९।११ ॥  
  
  
(प।७।खं।,१९-११)  
चोम्मेन्तरिएस्:  
आप्ग्स्-अना_१९।११:  
एवं संविश्य किञ्चित् सुप्त्वा संहाय सम्पूर्वो जहतिः शयनादुत्त्थायासने दृष्टः ऽकलिश्शयानो भवति सञ्जिहानस्तु द्वापर"इति ।  
(ऐतरेय ब्र।पं।७)उत्त्थायाचम्योत्तराभ्यां ऋग्भ्यां ऽस्योना पृथिविऽऽबडित्थेऽत्येताभ्यां स्योनापृथिवीध्येत्ताभ्यां पृथिवीमभिमृशन्ति ।  
  
अत्र च मन्त्रोच्चारणर्योग्यानामोव, न त्वमन्त्रवतामपि वाचनम् ॥११॥  
  
  
एवं संवेशनादि त्रिः ॥ आप्ग्स्_१९।१२ ॥  
  
  
(प।७खं।,१९-१२)  
चोम्मेन्तरिएस्:  
  
आप्ग्स्-अना_१९।१२:  
एवं संवेशनं संहायाभिमर्शनं च मन्त्रवत् त्रिरावर्तनीयमित्यर्थः ।  
प्रत्यवरोहणं तु सकृदेव ।  
"उदित आदित्ये सौर्याणि स्वस्त्ययनानि च जपित्वान्नं संस्कृत्य ब्राह्मणान् भोजयित्वा स्वस्त्ययनं वाचयित्वे"(आश्व।गृ।४-६-१८) त्याश्व लायनः ॥१२॥  
  
________________________  
  
  
आप्ग्स्-तात्_१९।१२:  
एवमेतत्संवेशनादि समन्त्रकमेव त्रिरावर्तनीयम् ।  
कथं पुनः उदगयनपूर्वपक्षाहःपुण्याहेषु कार्याणि (आप।गृ।१-२) इत्यहः पुण्याहविधाने सति, तद्विरुद्धंरात्राविदं कर्तव्यमित्युपदिश्यते ?उच्यते-नैवात्र संवेशेनं विधीयते, येनेदमह्नि पुण्याहे स्यात् ।  
किं तर्हि?यदेव रागप्राप्तं रात्रौ संवेशनं तदाश्रत्य मन्त्रा नियमाश्च विधीयन्ते;यथा रागप्राप्तं भोजनमाश्रित्य उपस्तरणप्राणाग्निहोत्रादयः ।  
यथा वा ऽपयस्वतीरोषधयः इति पुरा बर्हिष आहर्तोर्जायापती अश्नीतः ऽ(आप।श्रौ।४-२-३) इत्यादि ।  
तेन रात्रावेवेदं कर्मेत्युपपन्नम् ।  
अन्ते च ब्राह्मणभोजनम्-ऽशुचीन् मन्त्रवतस्सर्वकृत्येषु भोजयेत्ऽ(आप।ध।२-१५-११) इति वचनात् ॥१२॥  
  
  
अथेशानबलिर्नाम नित्यः पाकयज्ञो मन्त्राम्नानक्रमप्राप्तो व्याख्यायते तस्य च सामान्यविधिसिद्धोदगयनादिरेव कालः;इह सर्पबलिवत्कालविशेषस्यानुपदेशात् ।  
ततश्च प्रतिसंवत्सरमिदं कर्म नावर्तनीयम्;सकृत्कृते कृतश्शास्त्रार्थः इति न्यायात् ।  
  
केचित्-शास्त्रान्तरात् प्रतिसंवत्त्सरमावृत्तिः सकृत्प्रयोगश्च विकल्प्यते ।  
तथा शास्त्रान्तरादेव गवां शान्त्यर्थः पुत्रादिकामार्थश्च प्रयोगः प्रत्येतव्य इति ।  
  
२१ ईशानबलिः -  
१ स्थालीपाकश्रपणम्, ग्रामाद्वहिः गत्वा स्थण्डिलकरणं च ।  
  
ईशानाय स्थालीपाकं श्रपयित्वा क्षैत्रपत्यं च प्राचीमुदीचीं वा दिशमुपनिष्क्रम्य स्थण्डिलं कल्पयित्वाग्नेरुपसमाधानादि ॥ आप्ग्स्_१९।१३ ॥  
  
  
(प।७खं।,१९-१३)  
चोम्मेन्तरिएस्:  
  
आप्ग्स्-अना_१९।१३:  
अथ ईशानबलिर्नाम पाकयज्ञो वक्ष्यते शूलगव इति यस्य प्रसिद्धिः गवालम्भनं च तत्र शास्त्रान्तरे  
  
चोदितमश्माकं तु स्थालीपाकएव ।  
एतावत् गोरालम्भस्थानमिति नियमात् ।  
नित्यश्चायं पुरुषसं स्कारः न काम्योनैमित्तिको वा ।  
  
कामनिमित्तयोरेश्रुतत्वात् ।  
सकृच्च कर्तव्यः कालसंयोगाभावात् ।  
कालसंयोगे ह्यभ्यावृत्तिर्बवति ।  
तस्य कालस्य पुनः पुनस्सम्बन्धात् ।  
कः पुनरस्य कालः?शरदि वसन्ते वेति शास्त्रान्तरम् ।  
आर्द्रया कर्तव्यमिति च ।  
उदगयनादिनियमश्चास्माकम् ।  
तत्र फल्गुने मासि पूर्वपक्षे  
  
अष्टम्यार्द्रयासम्पद्यते सो ऽस्य मुख्यः कालः ।  
तेन यक्ष्यमाणो गृहे स्थालीपाकं श्रपयति औपासने ईशानायदेवाय सङ्कल्पितमेकं,क्षेत्रपतये चापरम् ।  
तैस्सहप्राचीमुदीचीं वा दिशं ग्रामात् बहिरुपनिष्क्रम्ययत्र यक्ष्यमाणो भवति तत्र देवयजनाय देवगृहयोश्च पर्याप्तमेकं स्थण्डिलं कल्पयित्वातस्य पूर्वार्धे अगन्यायतनमुल्लिख्याग्निं प्रतिष्ठाप्योपसमाधानादि तन्त्रं प्रतिपद्यते ।  
द्वन्द्व पात्राणि, परिधयः ॥१३॥  
  
________________________  
  
  
आप्ग्स्-तात्_१९।१३:  
ईश ऐश्वर्ये"इति धात्वथेस्मृतेः निरतिशयमैश्वर्य यस्य सईशानःप्रणवोपासनादिभिरुपास्यो महेश्वर इत्यर्थः ।  
तस्मै ईशानाय स्थालीपाकंहोमादिभ्यः पर्याप्तं पार्वणवदौपासने श्रपयित्वा, प्रतिष्ठिताभिघारणान्तं करोति ।  
  
केचित्-त्रीनोदानान् कल्पयित्वाग्निमभ्यानीय ततो बहिः प्रतिष्ठाप्य त्रयाणामभिघारणमिति ।  
  
तेनक्षैत्रपत्यञ्च स्थालीपाकं लौकिकाग्नौ श्रपयति, तस्यानग्नौ प्रदेयत्वात् ।  
अथ यथार्थ सम्भारानादाय ग्रामात्प्राचीमुदीचीं वा दिशमुपनिष्क्रम्याग्निकुट्यादिभ्यो ऽलंस्थण्डिलादि कल्पयित्वा, तस्मिन् ऽयत्र क्वचाग्निऽ(आ।ध।२-१-२३) मिति विधिनाग्निं प्रतिष्ठाप्य,अग्नेरुपसमाधानादितन्त्रं प्रतिपद्यते ।  
तन्त्रविधानं च क्रमार्थमित्युक्तमेव ॥१३॥  
  
२ अग्नेः पश्चात् कुटीद्वयकरणम् ।  
  
अपरेणाग्निं द्वे कुटी कृत्वा ॥ आप्ग्स्_१९।१४ ॥  
  
  
(प।७खं।,१९-१४)  
चोम्मेन्तरिएस्:  
  
आप्ग्स्-अना_१९।१४:  
तत अग्नेः पश्चात् द्वे कुटी करोति देवाय देव्यै च ।  
प्रत्यग्द्वारे प्राग्द्वारे वा ।  
दक्षिणोत्तरे उदगपवर्गः ।  
  
तयोर्देवस्य देव्याश्च प्रतिकृती कृत्वा ॥१४॥  
  
  
इति श्रीहरदत्तमिश्रविरचितायां गृह्यसूत्रवृत्तावनाकुलायां एकोनविंशः खण्डः ॥  
  
  
________________________  
  
  
आप्ग्स्-तात्_१९।१४:  
अग्निमुखान्ते कृते अपरेणाग्निं द्वे कुटी प्राग्द्वारो उदगपर्गे कृत्वा ॥१४॥  
  
  
इति श्रीसुदर्शनाचार्यविरचिते गृह्यतात्पर्यदर्शने एकोनविंशः खण्डस्समाप्तः ॥  
  
  
  
  
विंशः खण्डः ।  
३ दक्षिणस्यां कुट्यामीशानावाहनम् ।  
  
उत्तरया दक्षिणस्यामीशानमावाहयति ॥ आप्ग्स्_२०।१ ॥  
  
  
(प।७खं।,२०-१)  
चोम्मेन्तरिएस्:  
  
आप्ग्स्-अना_२०।१:  
मध्ये जयन्तस्य प्रतिकृतिमाकाश एव कृत्वा दक्षिमस्यामीशानमावाहयति उत्तरयर्चा ऽआ त्वा वहन्तिऽत्येतया ।  
  
अग्नेरुपसमाधानादीत्त्युक्तत्वात् प्रधानाहुतीनां च वक्ष्यमाणत्वात् आज्यभागान्ते कुटीकरणमेव भवति ॥१॥  
  
________________________  
  
  
आप्ग्स्-तात्_२०।१:  
अथोत्तरया ऽआ त्वा वहन्तुऽइत्येतयादक्षिणस्याङ्कुट्यामीशानमावाहयति ।  
मूर्तिमानिहागच्छेति ध्यायेत् ॥१॥  
  
४ उत्तरस्यां देव्याः मध्ये च जयन्तस्य ।  
  
लौकिक्या वाचोत्तरस्यां मीढुषीम् ॥ आप्ग्स्_२०।२ ॥  
  
  
मध्ये जयन्तम् ॥ आप्ग्स्_२०।३ ॥  
  
  
(प।७खं।,२०-२,३)  
चोम्मेन्तरिएस्:  
  
आप्ग्स्-अना_२०।३:  
उत्तरस्यां लौकिक्या वाचा मीढुषीं देवीं आवाहयति ।  
मध्ये जयन्तमावाहयति ।  
लौकिक्या वाचा-आयाहि जयन्त, जयन्तमावाहयामीति वा ।  
जयन्तः स्कन्दः ।  
लौकिक्येत्यनुच्यमाने पूर्वेण मन्त्रेणावाहनं प्राप्नोति ॥२॥  
  
________________________  
  
  
आप्ग्स्-तात्_२०।३:  
तथोत्तरस्यां कुट्यांलौकिक्या वाचा ऽआयाहि मीढुषिऽइति मीढुषीमीशानस्य पत्नीं आवाहयतीत्येव जय कर्माणमिन्द्रं ॥२॥  
  
  
कुट्योर्मध्ये आकाशे जयन्तमिन्द्रसूनुं स्कन्दं वा ऽआयाहि जयन्तऽइत्यावाहयति ।  
अत्र सूत्रे अनुक्क्तमप्यौचित्यादावाहितेभ्य आसानानि ददाति ॥३॥  
  
५ आवाहितेभ्योर्ऽध्यादिदानम्, प्रधानहोमाः, स्विष्टकृच्च ।  
  
यथोढमुदकानि प्रदाय त्रीनोदनान् कल्पयित्वाग्निमभ्यानीयोत्तरैकुपस्पर्शयित्वा उत्तरैर्यथास्वमोदनेभ्यो हुत्वा सर्वतस्समवदायोत्तरेण यजुषाग्निं स्विष्टकृतम् ॥ आप्ग्स्_२०।४ ॥  
  
  
(प।७खं।,२०-४)  
चोम्मेन्तरिएस्:  
  
आप्ग्स्-अना_२०।४:  
(येन शब्देन येषु स्थानेषु येन क्रमेणावाहनं चोदितं तद्देवताकान्यर्ध्याणि प्रयच्छति) ।  
पृथक्पात्रैः कल्पितानि आर्ध्यत्वात् पुष्पाक्षतैस्संयुक्तानि ।  
ईसानेदं ते अर्घ्यम्, जयन्तेदं ते अर्घ्यमिति ।  
ततो गन्धपुष्पघूपदीपैरभ्यर्च्य ततः स्थालीपाकादुद्धृत्य त्रीनोदनान् कल्पयति त्रिषु पात्रेषु देव्यै स्कन्दाय च देवाय होमार्थ उपहारार्थ च ।  
स्थाल्यां च भूयांसमोदनम- वशिनष्टि ब्राह्मणभोजनार्थम् ।  
  
ततस्तानोदनानग्निसमीपमानीय्यापगेणाग्निं बर्हिषि प्रतिष्ठापयति दक्षिणत उत्तरतोमध्ये च ।  
अत्र प्रतिष्ठि- ताभिघारणमू ।  
तत उत्तरैर्मन्त्रैस्त्रिभिर्यथोढं त्रीनोदनानुपस्पर्शयति ।  
स्वस्वामिसम्बन्धं कारयति ।  
उत्तरैर्मन्त्रैः ऽउपस्पृशतु मीढ्वान्ऽइत्यादिभिः ।  
  
यथादेवतमभिमृशति ऽइदमग्नेरित्याग्नेयऽमितिवत् ।  
एवमुपस्पर्शयित्वा तत उत्तरैर्मन्त्रैस्सप्तदशभिः प्रधानाहुतीर्जुहोतियथास्वमोदनेभ्यः   
  
येनौदनेन यस्यै देवतायै त्वत्वसम्बन्ध उपस्पर्शनेनोपलक्षितः तस्मात् तस्य जुहोतीत्यर्थः ।  
तत्र भवाय देवायेऽत्यादिभिरष्टाभिः देवस्यौदनात् ।  
  
ऽभवस्य देवस्य पत्न्यै स्वाहेऽत्यष्टाभिः मीढुष्याः ।  
ऽजयन्ताय स्वाहेऽति जयनातस्य ।  
एवं प्रधानाहुतीर्हुत्वा ततस्सर्वतः समवादायोत्तरेण यजुषाव ऽअग्नये स्विष्टकृते सुहुतऽइत्यनेनाग्निं स्विष्टकृतंयजति ।  
सर्वतस्समव- दायेत्त्युच्यते यथा स्वमोदनेभ्यः पृथक्पृथक् स्विष्टकृन्माभूदिति ।  
  
यद्यपि स्विष्टकृतो ऽनन्तरमिदमुक्तमुपस्थानादि, तथापि ऽजयादीनुपजुहोतिऽइत्यत्रोपशब्दश्रवणात् प्रधानहोमानन्तरं जयादयः ।  
परिषेचनान्ते  
  
उपस्थानादि ॥३॥  
  
________________________  
  
  
आप्ग्स्-तात्_२०।४:  
अथयथेढं येन क्रमेणोढा आवाहितास्तेन क्रमेण ।  
वौदकानिपाद्यादीनि प्रत्येकं स्वैस्स्वैर्नामभिर्नमोन्तैःप्रददातिप्रकर्षेण भक्तिपुरस्सरं ददाति ।  
उदकग्रहणस्य प्रदर्शनार्थत्वात् दीपान्तं प्रददातीत्युपदेशः ।  
अथेशानस्थालीपाकादुद्धृत्यत्रीनादेनान्त्रिषु पात्रेषु कल्पयति ईशानमीढुषीजयन्तेभ्यो होमार्थम् बल्यर्थढ्च ।  
स्थाल्यां च ब्राह्मणानां भोजनानार्थ भूयांसमोदनमवशिनष्टि ।  
  
ततस्तानोदनानग्नेस्समीपमानीय अपरेणाग्निं प्रतिष्ठापयति ।  
अथैतानुत्तरैस्त्रिभिर्मन्त्रैः ऽउपस्पृशतु मीढ्वान्ऽइत्यादिभिर्यथासङ्ख्यं यथादेवतमुपस्पर्शयति ।  
अस्य चोपस्पर्शनविधेर्द्वितीयतृतीययोरोदनयोरपनीतेशानदेवताकयोर्मीढुषीजयन्ताख्यदेवतान्तरसम्बन्धविज्ञाने तात्पर्यम्, अब्युदयेष्ट्यादिवत् ।  
प्रथमे त्वीशानसम्बन्धस्थापने मीढ्वच्छब्दस्येशानवाचकत्वात् ।  
अथोत्तरैर्मन्त्रैः ऽभवाय देवायऽ; इत्यादिभिस्सप्तदशभिःयथास्वमोदनेभ्यःयो य ओदनो यस्या यस्या देवतायास्स्वभूतस्तस्मात्तस्माद्यथालिङ्गं पार्वणवदानधर्मेणावदा- य प्रधानाहुतीर्जुहोति ।  
तत्र ऽभवायेऽत्यष्टभिरीशानस्यौदनात् ।  
युक्तं चैतत् भवशर्वादिशब्दानां ईसानवाचकत्वादिति ।  
ऽभवस्य देवस्येऽत्यष्टाभिस्तु मीढुष्यास्स्वात् ।  
ऽजयन्तायेऽति जयन्तस्य स्वात् ।  
ततस्सर्वतस्सर्वेभ्यस्त्रिभ्य ओदनेभ्यः स्विष्टकृतो ऽवदानधर्मेणसमवदाय सह्वदायौत्तरेण यजुषाऽअग्नये स्विष्टकृते सुहुत हुतऽइत्यनेनाग्निं स्विष्टकृतञ्जुहोति ।  
अतःसर्वतस्समवदायेति वचनं आग्रयणमासिश्राद्धादिवत् सकृदेवावदाय स्विष्टकृदिति शह्कानिरासार्थम् ॥४॥  
  
६ देवताभ्यः सहौदनानां पर्णानां दानम् ।  
  
उत्तरेण यजुषोपस्थायोत्तरैस्सहौदनानि पर्णान्येकैकेन द्वे द्वे दत्वा दश देवसेनाभ्यो दशोत्तराभ्यः ॥ आप्ग्स्_२०।५ ॥  
  
  
(प।७खं।,२०-५)  
चोम्मेन्तरिएस्:  
  
आप्ग्स्-अना_२०।५:  
उत्तरेण यजुषाऽस्वस्तिनः पूर्णमुखऽइत्यनेन उपस्थानं च महादेवस्य, तत्प्रधानत्वात्क४मणः ।  
ऽपूर्णमुखऽ; इत्यपि तस्यैव निर्देशः ।  
पूर्माहुतिभिः पूर्ममुखः ।  
उपस्थायततौत्तरैर्मन्त्रैः"गृहपोपस्पृशे, त्यादिभिः अष्टादशभिःसहौदनानिपर्णानि मन्त्रप्रतीताभ्यो देवताभ्यो ददाति ।  
तत्र चादितस्सप्तभिः प्रतिमन्त्रं द्वे द्वे पर्णेददाति ।  
अष्टमेन दशदेवसेनाभ्य इति वदन् मन्त्रप्रतीता देवता दर्शयति ।  
तत्र गृहप इति महादेवाभिधानं मन्यते गृहान् पातीति ।  
ऽनमो रुद्राय वास्तोष्पतयऽइति च मन्त्रान्तरम् ।  
तस्मादनेन देवाय पर्णद्वयं तस्यैवौदनात् ।  
गृबपी देवी, तस्मादनेन मन्त्रेण देव्यै दातव्यं तस्या एवौदनात् ।  
घोषिणीइत्यादयः, सर्वगणा देवस्यानुचराः ।  
  
तेभ्यो ऽपि देवकुटीसमीपे तस्यावोदनात् पर्णद्वयानि ।  
देवसेना भूतगणाः ।  
तेभ्यो ऽपि सर्पगणवत् ।  
देशोत्तराभ्यः "या आख्याता" इत्यस्मिन्नुत्तरे मन्त्रे प्रतीता उत्तरा देवताः ।  
ताभ्यो धश पर्मानि तेनैव मन्त्रेण देवस्यैवौदनात् ॥४॥  
  
________________________  
  
  
आप्ग्स्-तात्_२०।५:  
उत्तरेण यजुषाऽस्वस्ति नः पूर्णमुखऽइत्यनेन अग्निमीशानं वो परिष्ठते ।  
इदं च यथापाठं स्विष्टकृतो ऽनन्तरम् ।  
ततो लेपयोरित्यादितन्त्रशेषसमाप्तिः ऽपरिषेचनान्तं कृत्वा पर्णदानम्ऽइति भाष्यकारवचनात् ।  
  
केचित्-उपस्थानादि तन्त्रशेषसमाप्तिरिति ।  
  
ततो यथास्वमोदनेभ्य एव याज्ञियेषुपर्णान्युत्तरैःऽगृहपोपस्पृशऽइत्यादिभिस्सप्तभिर्ददातीति सामान्येन विधाय विशिनष्टिएकैकेनमन्त्रेणद्वे द्वेपर्णे इति ।  
अथ द्वे द्वे इत्येतदपवदति-दशेत्यादिना ।  
देवस्येशानस्य सेनाःदेवसेनाः, ताभ्यो दश पर्णानि दक्षिणस्यां कुट्यां देवस्यैवौदनादवदाय ददाति ।  
तथादशैवपर्णान्युत्तराभ्यो देवसेनाभ्यः ।  
उत्तरस्मिन् मन्त्रे ऽया आक्याता याश्चानाख्याताऽइति गुणद्वयवत्यस्ता उत्तरा देवसेनाः ॥५॥  
  
  
पूर्ववदुत्तरैः ॥ आप्ग्स्_२०।६ ॥  
  
  
(प।७खं।,२०-५)  
चोम्मेन्तरिएस्:  
  
आप्ग्स्-अना_२०।६:  
पूर्ववदुत्तरैर्मन्त्रैः ऽद्वारापोस्पृशेऽत्यादिभिः चतुर्भिः पर्मानि देयानिपूर्ववदेकैकेन द्वे द्वे इत्यर्थः ।  
अत्रद्वारापो देवः द्वारपालः ।  
द्वारापीदेवी च द्वारापाला ।  
अभ्यासरिणो ऽपि देव्या अनुचराः ।  
निषिङ्गिन्नितिजयन्तस्याभिधानम् ।  
तेभ्यो यथा स्वमोदनैस्तत्र तत्र दानम् ॥५॥  
  
________________________  
  
  
आप्ग्स्-तात्_२०।६:  
पूर्व यथा ऽगृहपोपस्पृशऽइत्यादिभिर्दक्षिणेत्तरकुट्योर्मध्ये च स्वेभ्य एवौदनेभ्यो द्वे द्वे पर्णे प्रतिमन्त्रं दत्ते, एवंउत्तरैःऽद्वारापोपस्पृशऽ; इत्यादिभिस्चतुर्भिर्दद्यात् ॥  
  
  
अथ प्रयोगः-परिषेचनान्ते कृते ऽगृहपोपस्पृशऽइति दक्षिणस्याम् ।  
ऽगृहप्युपस्पृशेऽत्युत्तरस्याम् ।  
ऽघोषिणःऽइति मद्ये ।  
ततश्च ऽश्वासिनःऽ  
  
इति दक्षिणस्याम् ।  
ऽविचिन्वन्तःऽइत्युत्तरस्याम् ।  
ऽप्रपुन्वन्तःऽइति मध्ये ।  
ततः ऽसमश्नन्तःऽइति दक्षिणस्याम् ।  
एतदन्तं द्वे द्वे पर्णे ।  
ततो दक्षिणस्यामेव ऽदेवसेनाःऽइति दश पर्णानि ।  
तथैव ऽया आक्याताःऽइति दश पर्णानि ।  
तस्यामेव ततः पुनरपि तत्रैव ऽद्वारापोपस्पृशऽइति द्वे पर्णे ।  
ऽद्वारापिऽइत्युत्तरस्याम् द्वे ऽअन्वासारिणःऽइति मध्ये द्वे ।  
ऽनिषङ्गिन्ऽइति दक्षिणस्यां द्वे इति ।  
  
अत्र यद्यपि केचन मन्त्रा अव्यक्तलिङ्गका बहुवचनलिङ्गकाश्च, तथापीशानमीढुषीजयन्ता एव देवताः ।  
प्रमाणं च ऽगृहपिऽऽद्वारापिऽ  
  
ऽनिषङ्गिन्ऽइति मन्त्रलिङ्गदर्शनम् ।  
ऽदश देवसेनाभ्यो दशोत्तराभ्य, इत्यत्र तु सूत्रकारवचनाद्देवस्येशानस्य सेना देवसेना एव देवताः ।  
  
ममकारास्पदीभूतस्य च पुत्रभृत्यादेः पूजापि पितृस्वाम्यादिपूजैव, पुत्रादिपूजायां सत्यां पित्रादेरहमेव पूजित इति मानसप्रत्यक्षोदयात् ।  
अत एव च जातेष्टेस्संवलिताधिकारत्वम् ।  
तस्मादिह देवस्यौदनाद्देवसेनाभ्यो दानं न विरुध्यते ।  
  
केचित्-मान्त्रवर्णिक्य एव देवताः ।  
तेन गृहपेति देवाय; ऽरुद्रः खलु वै वास्तोष्पतिःऽ(तै।सं।३-४-१०) इति श्रुतेः ।  
ऽगृहपीऽति देव्यै ।  
  
ऽघोषिणऽइति तु पञ्चभिर्देवस्यानुचर्भ्यः सर्षगमेभ्यः ।  
आश्वलायनीयेस्पष्टत्वात् ।  
ततो ऽदेवसेनाःऽइति द्वाभ्यां देवसोनाभ्यः ।  
ऽद्वारापेऽति देवस्य द्वारपालाय ।  
द्वारपीऽति देव्यै द्वारपालायै ।  
ऽअन्वासारिणऽइति देव्या वस्या एवानुचरेभ्यः ।  
ऽनिषङ्गिन्ऽइति जयन्ताय, तस्याप्यावाहितस्य बलिना भाव्यत्वादिति ॥६॥  
  
७ वृक्षाग्रे पर्णपुटस्थौदनस्याऽसञ्जनम् ।  
  
ओदनपिण्डं संवृत्य पर्णपुटे ऽवधायोत्तरेण यजुषा वृक्ष आसजति ॥ आप्ग्स्_२०।७ ॥  
  
  
(प।७।खं।,२०-७)  
चोम्मेन्तरिएस्:  
  
आप्ग्स्-अना_२०।७:  
अथ तस्यैवोदनात् पिण्डं उभाब्यां हस्ताब्यांसंवृत्यदृढं कृत्वा पर्णैस्स्यूतैः कृते पुटे ऽवधायतं शिक्ये  
  
कृत्वोत्तरेण यजुषा ऽनमो निषङ्गिण इषुधिमते, इत्यनेन वृक्षआसजतिअवसम्बयति ॥६॥  
  
________________________  
  
  
आप्ग्स्-तात्_२०।७:  
अथ होमबलिशेषेभ्यः त्रिभ्यः ओदनेभ्य उपादायपिण्डंसंवर्तयति सुदृढं करोति ।  
शेषाणां प्रतिपत्त्यपेक्षत्वात् ।  
  
केचित्-जयन्तस्योदनादिति ।  
  
ततस्तं पिण्डं पर्मपुटे ऽवधायोत्तरेण यजुषा ऽनमो निषङ्गिण इषुधिमतेऽइत्येतावतैव मन्त्रसमाम्नायगतेन वृक्षे कस्मिश्चिदासजति शिक्ये  
  
कृत्वावलम्बयति ॥७॥  
  
८ अत्र रुद्रजपः ।  
  
अत्र रुद्रान् जपेत् ॥ आप्ग्स्_२०।८ ॥  
  
  
(प।७।खं।,८)  
चोम्मेन्तरिएस्:  
  
आप्ग्स्-अना_२०।८:  
अत्र अस्मिन्काले रुद्रान् ऽनमस्ते रुद्र मन्यव"इत्यादीनेकादशानुवाकान् जपेत् ।  
एतैरेव देवमुपतिष्ठेतेत्यर्थः ।  
(तत्रोत्तमस्यानुवाकस्यादितो दशस्वृक्षु ऽतेषां सहस्रयोजनऽइत्यनु,ङ्गः ।  
अन्ततस्त्रयो मन्त्राः ऽनमोरुद्रेभ्यो ये पृथिव्यां येषामन्नमिषवःऽऽनमो रुद्रेभ्यो ये ऽन्तरिक्षे येषां वातःऽऽनमो रुद्रेभ्यो ये दिवि येषां वर्षमिषवस्तेभ्यःऽइत्यादि सर्वत्रानुषङ्गः ॥७॥ ॥)॥  
  
  
________________________  
  
  
आप्ग्स्-तात्_२०।८:  
अत्रास्मिन्काले ।  
अन्ये तु-अत्र वृक्षसमीप इति ।  
  
रुद्रन् ऽनमस्ते रुद्र मन्यवेऽ(तै।सं।४-५--१।) इत्येकादशानुवाकान् जपेत् चातुस्स्वर्येण तत्रोत्तमानुवाके ऽअस्मिन् महतिऽइत्यादिष्वष्टसु ऽतेषां सहस्रयोजनेऽ(तै।सं।८-५-११)इत्याद्यनुषह्गः ।  
तथा ऽनमो रुद्रेभ्यो ये पृथिव्यां येषामन्नमिषवस्तेभ्यःऽऽनमो रुद्रेभ्यो ये ऽन्तरिक्षे येषां वात इषवस्तेभ्यःऽनमो रुद्रेभ्यो ये दिवि येषां वर्षमिषवस्तेभ्यो दश प्राचीर्दश दक्षिणाऽइत्याद्यनुषङ्गः । ८ ।  
  
प्रथमोत्तमौ वा ॥ आप्ग्स्_२०।९ ॥  
  
  
(प।७।खं।,२०-९)  
चोम्मेन्तरिएस्:  
  
आप्ग्स्-अना_२०।९:  
अथ वा प्रथमोत्तमाभ्यामेवानुवाकाभ्यामुपस्थानं कर्तव्यम् ॥८॥  
  
________________________  
  
  
आप्ग्स्-तात्_२०।९:  
अथ वा रुद्राणाम्प्रथमोत्तमावेवानुवाकौ जपेत् ॥९॥  
अथ प्रधानहोमकाल एव यत्कर्तव्यं तदाह--  
९ अग्नेरभितो गवां स्थापनम् ।  
  
अभित एतमग्निं गास्स्थापयति यथैना धूमः प्राप्नुयात् ॥ आप्ग्स्_२०।१० ॥  
  
  
(प।७।खं।,२०-१०)  
चोम्मेन्तरिएस्:  
  
आप्ग्स्-अना_२०।१०:  
एतंहूयमानमग्निमभितो गाःआत्मीयाः यथास्थापयतिस्थापने एना गाः धूमः प्राप्नुयात् ।  
अनुवातं समीप इत्यर्थः ।  
प्रधानहोमकाले च॥। तदर्थमेवैतमित्युक्तं एतं हूयमानमग्निमिति ॥९॥  
  
________________________  
  
  
आप्ग्स्-तात्_२०।१०:  
एतं होमार्तमाग्निमभितःहोमाग्नेस्समीप इत्यर्थः ।  
गाःस्वकीयास्स्थापयत्यनुवातं,यथैना गा होमधूमःप्राप्नुयात् ।  
  
केचित्-गोशान्त्यर्थमपीदं कर्मेत्यत्रैतत् ज्ञापकमिति ॥१०॥  
  
१० गवामवोक्षणम् ।  
  
ता गन्धैर्दर्भग्रुमुष्टिनावोक्षति वृषाणमेवाग्ने ॥ आप्ग्स्_२०।११ ॥  
  
  
(प।७।खं।,२०-११)  
चोम्मेन्तरिएस्:  
  
आप्ग्स्-अना_२०।११:  
ता गन्धैस्सुरभिचन्दनादिभिरवोक्षति दर्भग्रुमुष्टिना, न हस्तेन ।  
गुरुमुष्टिः ग्रुमुष्टिः छान्दस उकारलेपः ।  
सन्नखेन दर्भमुष्टिनेत्यर्थः ।  
तत्र होम कालवचनं प्रोक्षणं तस्मिन् काले ॥१०॥  
  
  
वृषाणं वृषभं तमेवाग्रे प्रोक्षति ।  
यद्यप्यसावुपक्रमे न तिष्ठेत् तथापि अह्गत्वात् तस्यैवावोक्षणम् ।  
अग्रे तदर्थ एव कालः । ११ ।  
________________________  
  
  
आप्ग्स्-तात्_२०।११:  
ता गन्धैश्चान्दनादिना युक्तैः ।  
दर्भग्रुमुष्टिना दर्भाणां गुरुमुष्टिर्दर्भग्रुमुष्टिः ।  
उकारलोपश्छान्दसः ।  
सन्नखो दृढमुष्टिरित्यर्थः ।  
  
तेनावोक्षति ।  
तत्र विशेषः-वृषाणं, वृषभमे वाग्रे ऽवोक्षति ।  
एवकारात्तस्मिन्नवोक्ष्यमाणे ऽन्या काचिद्रौर्नावोक्ष्यते ।  
ततो गोचराय गाः प्रस्थापयति ॥११॥  
  
११ गवां मार्गे क्षेत्रपतियागः ।  
  
गवां मर्गे ऽनग्नौ क्षेत्रस्य पतिं यजते ॥ आप्ग्स्_२०।१२ ॥  
  
  
(प।७।खं।,२०-१२)  
चोम्मेन्तरिएस्:  
  
आप्ग्स्-अना_२०।१२:  
अथ क्षैत्रपत्यस्थालीपाकस्य विधिः-मर्गेमार्गे छान्दसो हस्वः ।  
अनग्नौभूमावेव ।  
गवामपगच्छन्तीनां कस्याश्चित् गोः पथि यागविधानात् अग्नौ प्राप्ते प्रतिषेधः ॥१२॥  
  
________________________  
  
  
आप्ग्स्-तात्_२०।१२:  
ततः प्रसिथितानाङ्गवां मर्गे मार्गे ।  
छान्दसो हस्वः ।  
अनग्नौ भूमावेवक्षेत्रस्य पतिं यजते ॥ १२ ॥  
  
  
(प।७।खं।,२०-१३)  
चोम्मेन्तरिएस्:  
  
आप्ग्स्-अना_२०।१२:  
तस्य क्षेत्रपतेरावाहनं ईशानवत् कर्तव्यम् ।  
ऽआ त्वा वहन्त्विऽत्यनयर्चेत्यर्थः ।  
शर्वशब्दो ऽपि तस्य पर्यायनाम द्रष्टव्यम् ॥१३॥  
  
  
ईशानवदावाहनम् ॥ आप्ग्स्_२०।१३ ॥  
  
________________________  
  
  
आप्ग्स्-तात्_२०।१३:  
क्षेत्रस्य पते रावाहनमीशानवत्, ऽआ त्वा वहन्तुऽइत्येतयेत्यर्थः ॥१३॥  
  
१२ तस्मै पर्णदानम् ।  
  
चतुर्षु सप्तसु वा पर्णेषु नामादेशं दधाति ॥ आप्ग्स्_२०।१४ ॥  
  
  
(प।७।खं।,२०-१४)  
चोम्मेन्तरिएस्:  
  
आप्ग्स्-अना_२०।१४:  
आवाह्यार्घ्य दत्वा गन्धादिभिरभ्यर्च्य स्थालीपाकमासाद्याभिघार्य चत्वारि सप्त वा पर्णानि देवस्य समीपे कृत्वा  
  
तेषुनमोदेशन्नामादिश्यैदनपिण्डं दधाति स्थालीपाकात् ।  
तत्र पूर्वेषु पर्मदानमन्त्रेषु स्वाहाकारान्तत्वनियमात् इहापि क्षेत्रस्य पतये स्वाहेति पर्णदानम् ।  
एष एवास्य यागः ॥१४॥  
  
________________________  
  
  
आप्ग्स्-तात्_२०।१४:  
चत्वारि सप्त वा पर्मानि भूमौ स्थापयित्वा तेषु क्षैत्रपत्यात् स्थालीपाकादोदनमादायनामदेशन्नाम चतुर्थ्यन्तमादिश्य ऽक्षेत्रस्य पतये त्वां ददामि, इतिदधाति ।  
ऽडुधाञू धारणपोषणयोःऽइति स्मरणात् ।  
  
केचित्-क्षेत्रस्य पतये स्वाहेति ददाति ।  
पूर्वत्र बलिमन्त्रेषु स्वाहाकारस्य दृष्टत्वादिति ।  
  
अत्र तु न सहौदनानि पर्मानि देयानि;पर्णेष्विति सप्तमीनिर्देशात् ॥१४॥  
  
१३ तस्य शीघ्रकरणविधिः ।  
  
क्षिप्रं यजेत पाको देवः ॥ आप्ग्स्_२०।१५ ॥  
  
  
(प।७।खं।,२०-१५)  
चोम्मेन्तरिएस्:  
  
आप्ग्स्-अना_२०।१५:  
पाको बालस्तद्वत् गमनशीलो ऽयं देवः तस्माच्छीघ्रं यजेतेत्यर्थः ॥१५॥  
________________________  
  
  
आप्ग्स्-तात्_२०।१५:  
अयं चौदनदानात्मको यागः क्षिप्रमावाहनानन्तरमुदकमेव प्रदाय कर्तव्यः ।  
गन्धादिप्रदानं तु यागोत्तरकालमेव;यतः पाकं अल्पो देवः ।  
एतदुक्तं भवति-अनित्यदर्सनत्वात् क्षेत्रस्य पतेः शग्रिमेव बलिर्देय इति ।  
  
केचित्-पाकः बालः बालवद्गमनशीलः ।  
तथा गन्धादि दत्वैवात्रापि बलिरिति ॥१५॥  
  
१४ तस्योपस्थानम् ।  
  
उत्तराभ्यामुपतिष्ठते ॥ आप्ग्स्_२०।१६ ॥  
  
(प।७।खं।,२०-१६)  
चोम्मेन्तरिएस्:  
  
आप्ग्स्-अना_२०।१६:  
उत्तराभ्यांऽक्षेत्रस्य पतिना वयऽमिति द्वाभ्याम् ॥१६॥  
  
________________________  
  
  
आप्ग्स्-तात्_२०।१६:  
ऽक्षेत्रस्य पतिना वयम्ऽइति द्वाभ्यामृग्भ्यामुपतिष्ठते ॥१६॥  
  
  
ऽओदनपिण्डं संवृत्यऽइत्यादिना होमबलिशेषाणां प्रतिपत्तिरुक्ता ।  
इदानीमीशानस्थालीपाकशेषस्य प्रतिपत्तिमाह--  
१५ स्थालीपाकशेषात् ब्राह्मणानां भोजनम् ।  
  
स्थालीपाकं ब्राह्मणान् भोजयेत् ॥ आप्ग्स्_२०।१७ ॥  
  
  
(प।७।खं।२०-१७)  
चोम्मेन्तरिएस्:  
  
आप्ग्स्-अना_२०।१७:  
ऽतेन सर्पिष्मताऽइति पार्वणातिदेशेनैव सिद्धे बहुत्वविधानार्थ वचनम् ॥१७॥  
  
________________________  
  
  
आप्ग्स्-तात्_२०।१७:  
अयं च प्राकृतप्रतिपत्त्यनुवादो ब्राह्मणबहुत्वं विधातुम्, सर्पिष्मत्त्वं निवर्तयितुं वा ॥१७॥  
क्षैत्रपत्यस्य प्रतिपत्तिमाह--  
१६ क्षैत्रपत्यचरोः बन्धुभिस्सह भोजनम् ।  
  
क्षैत्रपत्यं प्राश्नन्ति ये सनाभयो भवन्ति ॥ आप्ग्स्_२०।१८ ॥  
  
  
(प।७।खं।,२०-१८)  
चोम्मेन्तरिएस्:  
  
आप्ग्स्-अना_२०।१८:  
सनाभयस्समानयोनयः पुत्राः भ्रातरश्च ।  
सनाभय इत्येव सिद्धेये भवन्ति इति वचनं दौहित्रादीनामपि सम्बन्धिनां प्रतिग्रहार्थम् ॥१८॥  
  
________________________  
  
  
आप्ग्स्-तात्_२०।१८:  
सनाभयस्सापिण्डाः ॥१८॥  
  
  
यथा वैषां कुलधर्मस्स्यात् ॥ आप्ग्स्_२०।१९ ॥  
  
  
(प।७।खं।,२०-१९)  
चोम्मेन्तरिएस्:  
  
आप्ग्स्-अना_२०।१९:  
एषां यजमानकुलजातानां यथाकुलध्र्बःतथा वा प्राशनम्-यदि पुत्राणामेव, तथा प्राशनम् ।  
अथ सर्वेषां स्वकुलजातानां, तथा प्राशनम् ।  
अथ स्वस्रीयादीनामपि, तथा प्राशनमिति ॥१९॥  
  
  
इत्यनाकुलायां हरदत्तमिश्रविरचितायां गृह्यवृत्तौ विंशः खण्डः सप्तमश्च पटलः ॥  
  
________________________  
  
  
आप्ग्स्-तात्_२०।१९:  
यद्येषामनुष्ठातॄणां असपिण्डकर्तृकप्राशनमपि कुलधर्मस्तर्हि तथा वा स्यात् ॥१९॥  
  
  
सप्तमे पटले ऽप्येवं कृतं भाष्यानुसारतः ।  
श्रीमत्सुदर्शनार्येण गृह्यतात्पर्यदर्शनम् ॥१॥  
  
  
अत्रानुक्तं दुरुक्तं वा यत्प्रमादादिहेतुकम् ।  
वेदमार्गानुवर्तित्वा त्तत्क्षन्तव्यं मनीषिभिः ॥३॥  
  
  
इति श्रीसुदर्शनाचार्यविरचिते गृह्यतात्पर्यदर्शने विंशः खण्डः ॥  
समाप्तस्सप्तमश्च पटलः ॥  
  
====================================================================================  
  
  
अथाष्टमः पटलः ॥  
  
  
एकविंशः खण्डः ।  
  
पुनरपि पाकयज्ञान्तरं पुरुषत्रयसम्प्रदानकं तादृशानामष्टकादीनां प्रकृतिभूतं मासिश्राद्धसञ्ज्ञिकं पित्र्यं कर्मोपदिश्यते--  
  
२२ मासिश्राद्धप्रकरणम् -  
१ मासि श्राद्धकालः ।  
  
मासि श्राद्धस्यापरपक्षे यथोपदेशं कालाः ॥ आप्ग्स्_२१।१ ॥  
  
  
(प।८।खं।,२१-१)  
चोम्मेन्तरिएस्:  
  
आप्ग्स्-अना_२१।१:  
मासिश्राद्धन्नाम पित्र्यं कर्म मासि मासि कर्तव्यम् ।  
तत्र ये ऽपरपक्षे कालविशेषाः सामयाचारिकेषूपष्टाः"प्रथमे ऽहनिक्रियमाणे (आप।ध।२-१६-८) इत्यादयः अपरपक्षस्यापराह्णः श्रेया"(आप।श्रौ।२-१६-४)निति च ते सर्वे यथोपदेशंयथा तत्रोपदिष्टाः तथैव मासि मासि प्रत्येतव्याः ।  
यद्यपि ते विशेषाः तस्मादेव वचनात् सिद्धाः तथापि तस्य कर्मणः प्रयोगविधानमित उत्तरं क्रियत इति ज्ञापनार्थमिदं वचनम् ।  
अन्यथा ज्ञापयेत शुचीन् मन्त्रवतः इत्यादि कस्मिन् कर्मणि विधीयत इति ।  
एवं तर्हि मासिश्राद्धस्यैतदेवाधिकारार्थमस्तु ।  
तस्मादिदमस्य प्रयोजनम्-मासपरिमाणमनपेक्ष्यापरपक्षवशएन पर्वकाला यथेपदेशं यथा स्युरिति ।  
तेन पूर्वस्मिन् पक्षे पञ्चदश्यामकृतश्राद्धस्यापरस्मिन् पक्षे प्रथमादिषु सर्वासु तिथिषु क्रियाभवति तत्तत्का-मस्य ॥१॥  
  
________________________  
  
  
आप्ग्स्-तात्_२१।१:  
मासिश्राद्धस्यमासे मासे श्रद्धया कर्तव्यस्य ।  
अपरपक्षेकृष्णपक्षे ।  
यथोपदेशंऽसर्वेष्वेवापरपक्षस्याहस्सु क्रियमाणे पितॄन् प्रीणाति ।  
कर्तुस्तु कालाभिनियमात् फलविशेषःऽ(आप।ध।२-१६-७) इत्यादिधर्णशास्त्रसिद्धोपदेशानुसारेण काला भवन्ति ।  
ऽअपरपक्षे यथोपदेशं कालाः, इति पुनर्वचनस्य प्रयेजनं ऽअपरपक्षे पित्र्याणिऽ(आप।गृ।१-७) इत्यत्रोक्तम् ।  
  
केचित्-यस्यां तिथौ प्रथममुपक्रमस्तस्यामेवोत्तरे प्रयोग इति नियमो नास्ति;कुन्ति पूर्णे ऽपि मासे अपरपक्ष एव यथोपदेशं तिथ्यन्तरे ऽपि नित्यः काम्यश्च प्रयोग इति ॥१॥  
  
२ भोजनीया ब्राह्मणाः ।  
  
शुचीन् मन्त्रवतो योनिगोत्रमन्त्रासम्बन्धानयुग्मांस्त्र्यवराननर्थावेक्षो भोजयेत् ॥ आप्ग्स्_२१।२ ॥  
  
  
(प।८।,खं।२१-२)  
चोम्मेन्तरिएस्:  
  
आप्ग्स्-अना_२१।२:  
शुचीन्सुद्धान्मन्त्रवतःश्रुताध्ययनसम्पन्नान् ऽशुचीन्मन्त्रवतस्सर्वकृत्येषु भोजयेत्ऽ(आप।ध।२-१५-११)  
  
इत्येव सिद्धे पुनर्वचनमादरार्थम् ।  
ब्राह्मणान्योनिसम्बन्धाःश्वशुरमातुलादयः,गोत्रसम्बन्धाःसमानगोत्राःमन्त्रसम्बन्धाःऽऋत्विगाचार्यान्तोवासिनश्च ।  
गुणहान्यां तु परेषामिति वक्ष्यति ।  
अयुग्मानिति युग्मप्रतिषेधार्थम् ।  
त्र्यवरानिति एकप्रतिषेधार्थम् ।  
"नत्वेवैकं सर्वेषाम् ।  
काममनाद्ये"(आश्व।गृ४-७-३) इतियाश्वलायनः ।  
अनाद्ये आमश्राद्धे दुर्भिक्षे वा कुले एकमपि भोजये- दित्यर्थः ।  
यद्यपि स्त्रीभ्यो ऽपि पिण्डदानं दृश्यते तथापि ब्राह्मणभोजनमिह तभ्यो न भवति ।  
होमाभिमर्शनयोरदर्शनात् ।  
विप्रतिषे- धाच्च युग्मवचनस्य ।  
  
तस्मात् पितृपितामहप्रपितामहेभ्य एव त्रिभ्यो ब्राह्मणभोजनम् ।  
एकैकस्मै त्रयः पञ्च वा, कल्पान्तरे धर्मशास्त्रेषु च दर्शनात् ।  
विश्वेभ्यो देवेभ्यो ब्राह्मणभोजनं युग्मसङ्ख्यया ।  
"मातामहानामप्येवं तन्त्रं वा वैश्वदैविक"(या।स्मृ।१-२२८ मिति या५वल्क्यः ॥२॥  
  
________________________  
  
  
आप्ग्स्-तात्_२१।२:  
शुचित्वादिगुणयुक्तान् ब्राह्मणान्, अनर्तावेक्षः प्रत्युपकारादिदृष्टप्रयोजनानवेक्षो, भोजयेदिति वाक्यार्थः ।  
पदार्थस्तु शुचयो वाङ्मनः कायशुद्धाः ।  
न च वाच्यं धर्मशास्त्रे ऽशुचीन्मन्त्रवतस्सर्वकृत्येषु भोजयेत्ऽ(आप।ध।२-१५-११) इति सर्वार्थमुक्तत्वादिह पुनश्शुचित्ववचनमनर्थकमिति;यतो ऽल्पाविद्यानपि शुचीनेव भोजयेत्, तदभावे वरं क्रियालोपो, न त्वशुचीनित्येवं शुचीत्वादरार्तम् ।  
  
मन्त्रवतो मन्त्रब्राह्मणवतःयोनिगोत्रमन्त्रासम्बन्धानित्यत्रऽद्वन्द्वात्परं श्रूयमाणः प्रत्येकमभिसम्बन्ध्यतेऽइति न्यायेन, योन्या असम्बन्धाः, गोत्रेणासम्बन्धाः याज्ययाजकाध्येत्रध्यापयितारः ।  
यत्तु धर्मशास्त्रे ऽमन्त्रान्तेवास्यसम्बन्धान्ऽ(आप।ध।२-१७-४) इति  
  
मन्त्रसम्बन्धव्यातिरेकेणान्तेवास्यसम्बन्धानित्युक्तं तदङ्गाध्येतृश्रोतृलक्षणमन्त्रसम्बन्धनिषेधाभिप्रायम् ।  
  
ननु-सामयाचारिकेष्वेव ब्रह्मणानां मन्त्रवत्त्वं योनिगोत्रमन्त्रासम्बन्धत्वं व सिद्धम्;तदिहं किमर्थ पुनरुक्तम् ?उच्यते-नित्ये मासिश्राद्धे गृह्योक्तगुणानपि भोजयेत् नावश्यं धर्मोक्तान् ब्रह्मविदोन्तेवास्यसम्बन्धानित्येवमर्थम् ।  
अयुग्माविषमसङ्ख्याकाः ।  
त्र्यवराःत्रित्वमवरं सङ्ख्या येषां ते त्र्यवराः ।  
एतच्च पितृपितामहप्रपितामहविषयम् ।  
ततश्च पित्रादीनां त्रयाणां प्रत्यकं त्रीन् पञ्च वा न पुनस्सप्तादीन्, द्वो दैवे पितृकार्ये त्रीनेकैकमुभयत्र वा ।  
  
भोजयेत्सुसमृद्धो ऽपि न प्रसज्येत विस्तरे ॥  
(म।स्मृ।३-१३५) इति मनुवचनात् ।  
  
नन्वस्मिन् मनुवचने ऽपितृकार्ये त्रीन्ऽइत्युक्त्वा ऽन प्रसज्येत विस्तरेऽइत्युक्तं, तत्किमिति ऽप्च वाऽइत्युक्तम्?उच्यते-अयुग्मांस्त्र्यवरानिति सूत्रकारवचनात् ।  
एवं तर्हि ऽएकैकमुभयत्र वाऽइति विरुद्धः ।  
न;तस्यानु कल्पत्वात् ।  
अत्र यद्यपि मात्रादिभ्यः पृथगेव पिण्डदानदर्शनं, तथापि तासां पृथग्ब्राह्मणभोजनं न भवति, हेमाभिमर्सनयोः पृथक्त्वादर्शनात्, पितृमात्रर्थब्राह्मणसङ्ख्यासङ्कलने सत्ययुग्मत्वविरोधात्, आचाराबावाच्च ।  
अपि च--  
  
अष्टकासु च वृद्धौ च गयायां च मृते ऽहनि ।  
मातुश्श्राद्धं पृथक्कुर्यादन्यत्र पतिना सह ॥  
  
  
इति मनुवचनादष्टकादिभ्यो ऽन्यत्र मासिश्राद्धादौ पृथक्त्वाभावस्स्पष्ट एवावगम्यते ।  
इह च सूत्रकारभाष्यकाराब्यामनुक्तमपि विश्वदेवार्थ युग्मानां भोजनं कर्तव्यम् ऽद्वौ दैवेऽइति मनुयाज्ञवक्ल्याभ्यामुक्तत्वात्, पिशाचा राक्षसा यक्षा भूता नानाविधास्तथा ।  
  
विप्रलुम्पन्ति सहसा श्राद्धमारक्षवर्जितम् ।  
तत्पालनाय विहिता विश्वेदेवास्स्वयम्भुवा ॥  
  
  
इत्यादि झागलेयवचनात्, अविगीतशिष्टाचाराच्च ।  
यदा त्वेक एव ब्राह्मणो लभ्यते, तदा तं पित्राद्यर्थमेव भोजयेत्, प्रधानत्वात् ।  
  
अङ्गभूतस्य तु वैश्वदेवस्य यद्येकं भोजयेच्छ्राद्धे दैवं तत्र कथं भवेत् ।  
  
अन्नं पात्रे समुद्धृत्य सर्वस्य प्रकृतस्य च ॥  
  
  
देवतायतने कृत्वा तत्र श्राद्धं प्रकल्पयेत् ।  
प्रास्येदग्नौ तदन्नं तु दद्याद्द्वा ब्रह्मचारिणे ॥  
(व।११-३०,३१) इति वसिष्ठोक्तविधिनानुष्ठानम् ।  
  
ननु च--  
  
मातामहानामप्येवं तन्त्रं वा वैश्वदैविकम् ।  
(या।स्मृ।१-२२८०),  
  
तथा--  
  
मातामहनामप्येवं श्राद्धं कुर्याद्विचक्षणः ।  
  
मन्त्रोहेन यथान्यायं शेषं मन्त्रविवर्जितम् ॥  
(वि।स्मृ।७५०)  
  
तथैव--  
  
पृथङ्मातामहानां च वैश्वदेवसमन्वितम् ।  
  
कुर्वीत भक्तिसम्पन्नं तन्त्रं वा वैश्वदैविकम् ॥  
(वि।पु।३-१५-१६)  
  
इति याज्ञवल्क्यविष्णुस्मृत्योः विष्णुपुराणे च विधिदर्शनात् मातामहश्राद्धमपि नित्यमेवावगम्यते ।  
तत्किमिति सूत्रकारभाष्यकारौ न ब्रूतः?  
  
उच्यते-नैव तत्रापि स्मृत्यन्तरेषु पित्र्यवत्सर्वस्यैव जीवतो द्विजस्यावश्यं मातामहश्राद्धमपि नियमेन कर्तव्यमिति विधित्सितम् ।  
कृते  
  
अभ्युदयः, #करणे न प्रत्यवाय इति ।  
कस्य तर्हि नियमेन कर्तव्यमिति विधिरिति चेत्;यः पुत्रिकाकृताया आसुरादिविवाहो- ढाया वा पुत्रो मातामहेन सह मातुस्सापिण्ड्यं करोति, तस्य मातामहश्राद्धं नियतमेव, अकरमे च प्रत्यवायः ।  
मासिश्राद्धे तु मातुः पृथक्  
  
श्राद्धाभावान्मातामहश्राद्धांशभागित्वोपपत्तेः ।  
अथ वा यो दौहित्रो ऽपुत्रस्य मातामहस्याखिलार्तहारी तस्यैतच्छ्राद्धं नियतम् ।  
  
यथाह लौगाक्षिः--  
  
श्राद्धं मातामहानां च अवश्यं धनहारिणा ।  
दौहित्रेण विधिज्ञेन कर्तव्यं विधिवत्सदा ॥  
इति ।  
इममेवार्थ बारुचिरप्याह-  
  
ऽयस्मिन् पक्षे अपुत्रो मातामहः, पुत्रिकासुतश्चाखिलद्रव्यहारी, तस्मिन् पक्षे तस्य पिण्डदाननियमःऽइत्यादिना ग्रन्थेन ।  
मातामहश्राद्धप्रयोगश्च स्मृत्यन्तरेभ्यो न्यायतस्च प्रत्येतव्यः ।  
तस्मात् सर्वस्य धौहित्रस्य पित्र्यवत् कर्तव्यमेवेति नियमाभावत्सूत्रकारभाष्यकारौ न ब्रूतः ॥ २ ॥  
  
३ अन्नहोमाः ।  
  
अन्नस्योत्तराभिर्जुहोति ॥ आप्ग्स्_२१।३ ॥  
  
  
(प।८।खं।,२१-३)  
चोम्मेन्तरिएस्:  
  
आप्ग्स्-अना_२१।३:  
उत्तराभिः ऽयन्मे मातेऽत्यादिभिः स्त्रीलिङ्गनिर्देशादृग्बिस्सप्तभिः अन्नस्यैकदेशं जुहोति ।  
ब्राह्मणभोजनार्त कल्पितादन्नादुद्धृत्य जुहोतीत्यर्थः ।  
तत्र ऽअमुष्माऽइत्यस्य स्थाने आदितो द्वयोः पितुर्नामनिर्देशः ।  
मध्यमयोः पितामहस्य ।  
अन्त्ययोः प्रपितामहस्य ।  
"यदि द्विपिता स्यादेकैकस्मिन् पिण्डे द्वौ द्वावुपलक्षये"(आप।श्रौ।१-२७)दिति न्यायेन द्विपितुर्द्वयोरुपलक्षणम्-अमुष्मा  
  
अमुष्मा इति ।  
अन्ते स्वाहाकारः ।  
केचित् ऽपितरौ वृञ्जेताऽमित्यूहं कु४वन्ति ।  
(ऋग्विकल्पं कुर्वन्ति वा)एतेन पितामहप्रपितामहौ व्याख्यातौ ।  
तथा ऽस्वाहा पित्रऽइत्यत्रापि केचिदूहं कुर्वन्ति ।  
अपरे न-पितृत्वमत्र विवक्षितं एकत्वमविवक्षितमिति ।  
केचित्  
  
मातामहानामप्यूहन होमं कुर्वन्ति-ऽयन्मे मातामही, यन्मे मातुः पितामही, यन्मे मातुः प्रपितामही, तन्मे रोतो मातामहो वृङ्क्तां इत्यादि ॥३॥  
  
________________________  
  
  
आप्ग्स्-तात्_२१।३:  
अत्रान्नशब्देन ब्रह्मणभोजनार्थमन्नं विवक्षितम्, षष्ठ्या चापादानापादेयभावः ।  
तेनायमर्थः-ब्राह्मणभोजनार्थात्सर्वस्माद्धविष्यजातादोदनापूपादेर्होमार्थमेकस्मिन्पात्रे सहोद्धृत्य, तस्मात् पार्वणवदवदानधर्मेणावदायोत्तराभिः ऽयन्मे माताऽइत्यादिभिस्सप्तभिः प्रत्यृचं प्रधानीहुतीर्जुहोति ।  
न तु बहुमन्त्रक एको होमः, ऽएतद्वा विपरीतम्ऽ(आप।गृ।२१-५) इति बहुत्वलिङ्गात् ।  
लिङ्गं च ऽएतद्वेऽति सूत्रव्याख्याने व्यक्तं भविष्यति ।  
अत्र प्रथमद्वितीययोर्मन्त्रयोरमिष्मा इत्यस्य स्थाने विष्णुशर्मण इति चतुर्थ्या पितुर्नामग्रहणम् ।  
एवं तृतीयचतुर्थयोः पितामहस्य पञ्चमषष्ठयोः प्रपितामहस्य ।  
सप्तमे त्वदश्शब्दाभावान्नास्ति नामग्रहणम् ।  
अनूहश्चात्र द्विपित्रादिकस्यापि, ऽतस्मादृचं नोहेत्ऽ; (आश्व।श्रौ।) इति ऋगूहप्रतिषेधाच्च ।  
तस्मात् ऽपिता वृङ्क्तामाऽइत्याद्येकवचनं पित्रादिशामान्यपरम् ।  
अत एव प्रकृतौ दर्शपूर्णमासयोरनेकपत्नीकस्यापि ऽपत्नी सन्नह्यऽइत्येकवचनेनैव सम्प्रैषः ।  
  
ऊह इत्युपदेशः ।  
प्रकृतावेव द्वादशाहे"अद्य सुत्यामित्यालेखनः"इत्यूहदर्शनात् ।  
  
एषः ते तत मधुमानेऽइत्यादिष्वेष न्यायः ।  
जीवपित्रादिकस्तु पित्रादेः पित्रादीनां त्रयाणां मृतानां नामानि गृह्णाति ।  
यस्तु प्रमीतपितृको ऽयं ध्रियमाणपितामहस्स्यात्, स स्वपितुश्च तत्पितामहप्रपितामहयोश्च नामानि गृह्णीयात् ।  
तथा मन्वेषु प्रतियोगिभेदे ऽपि पितृपितामहप्रपितामहशब्दानामेव प्रयोगः ।  
ऊहपक्षे तु, तत्तत्प्रतियोपिनिर्देशपूर्वकः ऽपितुः पिता वृह्क्ताम्ऽपितुः पितामहो वृङ्क्ताम्ऽइत्यादिकः प्रयोगः ।  
न च जीवपित्रादिकस्य मासिश्रीद्धं नास्तीत्याशङ्कनीयम्, ध्रियमाणे तु पितरि पूर्वषामेव नि४वपेत् ।  
  
पूर्वेषु त्रिषु दातव्यं जीवेच्चेत्त्रितयं यदि ॥  
(म।स्मृ।३-२२०) इत्यादिवचनजातात् ।  
  
नन्वेमपि व्युत्क्रमाच्च प्रमीतपित्रादिकस्य नैव घटते, ऽव्युत्क्रमाच्च प्रमीतानां नैव कार्या सपिण्डता ।  
ऽइति व्युत्क्रममृतानां सपिण्डीकरणनिषेधेन सपिण्डीकृतपितृसम्प्रदानके श्राद्धे तत्पुत्रादीनामधिकाराभावात् ।  
मैवम्; पिता यस्य तु वृत्तस्स्याज्जीवेच्चापि पितामहः ।  
  
पितुस्स नाम सङ्कीर्त्य कीर्तयेत्प्रपितामहम् ॥  
  
  
पितामहो वा त्च्छ्राद्धं भुज्जीतेत्यब्रवीन्मनुः ॥  
(म।स्मृ।३-२२१,२२२) इति मनुवचनेन व्युत्क्रमप्रमीतपित्रादिकसयापि श्राद्धविधानात् ।  
ततश्च व्युत्क्रमाच्चेति निषेधः पाक्षिक इति निश्चयादधिकारो ऽपि पाक्षिको ऽविगम्यते ॥३॥  
  
४ आज्यहोमाः ।  
  
आज्याहुतीरुत्तराः ॥ आप्ग्स्_२१।४ ॥  
  
  
(प।८।खं।,२१-४)  
चोम्मेन्तरिएस्:  
  
आप्ग्स्-अना_२१।४:  
षडाज्याहतीर्जुहोति-स्वाहा पित्र इत्याद्याः ।  
तत्र ऽस्वाहा पित्रऽ; इति पुरस्तात् स्वाहाकारत्वान्नान्ते स्वाहाकारः ।  
  
अत्राहुः मासिश्राद्धे ब्राह्मणभोजनं प्रधानकर्मतदङ्गमग्नौ करणं पिण्डश्च ।  
तोन जीवपितृश्राद्धक्रिया न भवति ।  
ऽयदि जीवपिता न दद्यात्ऽइति  
  
निषेधात् ।  
आहोमात् कृत्वा विरमेत्ऽइत्ययमपि विदिर्न भवति ।  
होमस्य भोजनाङ्गत्वात् पिण्डपितृयज्ञे तु होमस्य प्रधानत्वादिति ।  
अन्ये तु येभ्य एव पिता दध्यात् तेभ्य एव पुत्रो ऽपीत्याहुः ।  
  
अपर आह त्रीणि श्राद्धे प्रधानानि-अग्नौ करणं भोजनं पिण्डदानमिति तेना ऽहोमात् कृत्वा विरमेऽदित्यस्यापि विधेरयं विषय इति  
________________________  
  
  
आप्ग्स्-तात्_२१।४:  
एवमन्नहोमात् दुत्वा,अनन्तरमुत्तराःऽस्वाहा पित्रेऽइत्याद्याष्षडाज्याहुतीर्जुहोति ॥४॥  
  
  
एतद्वा विपरीतम् ॥ आप्ग्स्_२१।५ ॥  
  
  
(प।७।खं।,२१-५)  
चोम्मेन्तरिएस्:  
  
आप्ग्स्-अना_२१।५:  
पूर्वास्सप्ताज्याहुतयः उत्तराष्षडन्नाहुतय इत्यर्थः ।  
मन्त्रास्तु यथाम्नातमेव ।  
प्रयोगः-पूर्वद्युर्निवेदनं सायं भोजनानन्तरं श्वः श्राद्धं भविष्यतीति ।  
तत आगभ्यव्रतचर्या सर्वेषाम् ।  
(वयं तु ब्रूमः पूर्वेद्युः सायं भोजनं न भवति ।  
ऽयदनाश्वानुपवसेत् पितृदेवत्यस्स्या"दिति लिङ्गादिति) ।  
  
अथापरेद्युः प्रातः द्वतीयं निवेदनम्-अद्य क्रियत इति ।  
अथाब्यङ्गस्ततो ऽपराह्णे स्नातान् क-तपच्छौचान्  
  
तानमन्त्रयते ।  
पूर्व विश्वेभ्यो देवेभ्यो यज्ञोपवीती युग्मान् द्वौ चतुरो वा ऽमासि श्राद्धे विश्वेभ्यो देवेभ्यः क्षणः कर्तव्यऽइति ।  
ऽॐ तथेऽति प्रतिवचनम् ।  
ऽप्राप्नोतु भवाऽनिति यथासनं प्रापणम् ।  
ऽप्राप्नवानीऽति प्रतिवचनमे ।  
देवेभ्यः प्राङ्मुखाः ब्राह्मणाः प्राङ्मृलेषु दर्मेषु ।  
पितृभ्य उदङ्मुखाः द्विगुणभुग्नेषु दक्षिणाग्रेषु युवानः पित्रे ।  
वृद्धाः पितामहाय ।  
वृद्धतमाः प्रपितामहाय ।  
एकैकस्य त्रयस्त्रयो वा ।  
शुचौदेशे दक्षिणाप्रवणे श्राद्धागारं सर्वतः परिश्रितमुदगवाद्वारं तस्य पूर्वोत्तरे देशे अग्निरौपासनः ।  
तस्या धक्षिणतः पिण्डदानार्थ स्थण्डिलम् ।  
तस्य दक्षिणतः उदङ्मुखाः पित्रार्थाः पश्चात् प्राङ्मुखाः देवार्थाः ।  
तस्मिन्नेव स्थण्डिले यथावकाशं त्रिषु पात्रेषु पितृभ्य उदकान्यर्घ्याणि दक्षिणापवर्गाणि तिलवन्ति ।  
देवेभ्य एकस्मिन्यवमति ।  
तानि पुष्पैरवकीर्यदर्भेषु सादयित्वा दर्भैः प्रच्छाद्य आसनगतानां बराह्मणानां हस्तेषु   
स्वस्मात्स्वस्मात् उदपात्रात् पात्रान्तरेमाप आदाय ऽविस्वे देवा इदं वोर्ऽघ्यऽ; ऽपितः इदं तेर्ऽघ्य, पितामह इदं तेर्ऽघ्य, प्रपितामह इदं तेर्ऽघ्य, इत्यर्ग्याणि ददाति तूष्णीं वा ।  
पुरस्तादुपरिष्टाच्च शुद्धोदकम् ततो गन्धादिभिः वासोभिश्च द्विजानभ्यर्च्य ।  
ऽउद्ध्रियतामग्नौ च क्रियताऽमित्यामन्त्रयते ।  
ऽकाममुद्ध्रियतां काममग्नौ च क्रियतांऽइति प्रतिवचनम् ।  
ततो ब्राह्मणार्थ संस्कृतादन्नादुद्धृत्यापरेणाग्निं बहिर्षि प्रतिष्ठाप्याभिघार्याग्नेरुपसमाधानाद्यज्यभागान्ते त्रयोदश प्रधानाहुतीर्जुहोति ॥५॥  
  
________________________  
  
  
आप्ग्स्-तात्_२१।५:  
यद्वा-विपरीतमेद्भवति, ऽयन्मे माताऽइत्याद्याः पूर्वास्सप्ताज्याहुतयः, ऽस्वाहा पित्रेऽइत्याद्या उत्तराष्षडन्नाहुतय इति ॥५॥  
  
५ अन्नाभिमर्शनम् ।  
  
सर्वमुत्तरैरभिमृशेत् ॥ आप्ग्स्_२१।६ ॥  
  
  
(प।८।खं।,२१-६)  
चोम्मेन्तरिएस्:  
  
आप्ग्स्-अना_२१।६:  
एवं प्रधानाहुतीर्हुत्वा सौविष्टकृतं हुत्वा जयादि प्रतिपद्यते ।  
साङ्गे प्रधाने सर्वत्र प्राचीनावीतम् ।  
न दायादय इत्यन्ये ।  
परिषेचनान्तं कृत्वा प्रणीताश्च विमुच्य ततस्सर्वमन्नं होष्यं च समुपनिधाय हुतशेषं च तस्मन् उत्सृज्य तमुत्तैरस्त्रिभिः अभिमृशेत्  
  
ऽएष ते तत मधुमानिऽत्येतैः ।  
अत्राप्यूहः ऽएष ते मातामह मधुमाऽनित्यादि ॥  
त्र ॥  
  
________________________  
  
  
आप्ग्स्-तात्_२१।६:  
अथ ब्राह्मणभोजनार्थहविष्यमहविषयं च सर्वमन्नं उत्तरैः ऽएष ते तत मधुमान्ऽइत्येतैस्त्रिभिर्मन्त्रैः अभिमृशेत् ।  
एकयत्नेन सर्वस्याभिमर्शनासम्भवे मन्त्रावृत्तिः ;शेषिपरतन्त्रत्वाच्छेषाणाम् ॥६॥  
  
  
कॢप्तान्वा प्रतिपूरुषम् ॥ आप्ग्स्_२१।७ ॥  
  
  
(प।८।खं।,२१-७)  
चोम्मेन्तरिएस्:  
  
आप्ग्स्-अना_२१।७:  
अथ वा भोजनपात्रेषु कॢप्तानोदनविशेषान् प्रतिपुरुषं पृथगभिमृशेत् यथालिङ्गम् ।  
तत्र यावन्तः पित्रर्थे भोजयन्ते तावत्सु प्रथमस्य मन्त्रस्यावृत्तिः ऽएवमुत्तरयोः- ।  
ततः पात्रेषु कस्पितानन्नशेषान् ॥७॥  
  
________________________  
  
  
आप्ग्स्-तात्_२१।७:  
अथवा -पित्राद्यर्थेभ्यो ब्राह्मणेभ्यः प्रतिरूरूषं भोजनपात्रेषु कॢप्तान् प्रकस्पितान् भोजयपदार्थान् एकैकेन मन्त्रेण यथालिङ्ग मभिमृशेत् ।  
अत्रापि पित्रादेरेकैकस्य ब्राह्मणबहुत्वे युगपदभिमर्शनासम्भवे च तत्तन्मन्त्रावृत्तिः ॥७॥  
  
६ भोक्तृभिरन्नोपस्पर्शनम् ।  
  
उत्तरेण यजुषोपस्पर्शयित्वा ॥ आप्ग्स्_२१।८ ॥  
  
  
(प।८।खं।,२१-८)  
चोम्मेन्तरिएस्:  
  
आप्ग्स्-अना_२१।८:  
उत्तरेण यजुषा ऽपृथिवी ते पात्रऽमित्यनेन ब्राह्मणैः स्पर्शयित्वा भोजयेदिति शेषः ।  
तत्र च ऽब्राह्मणानां त्वा, ऽमैषां क्षेष्ठाःऽइति बहुत्वं दृश्यते तथापि प्रतिपुरुषं मन्त्रावृत्तिः उपरवमन्त्रवत् , वत्सापाकरणमन्त्रवच्च ।  
तत्र पूर्व देवानामुपस्पर्शनं ऽविश्वे देवासऽ; इत्यनयर्चा, स्मृत्यन्तरे दर्शनात् ।  
वैष्णव्येत्यपरे ।  
इदं विष्णुरित्यन्ते विष्णो हव्यं रक्षस्वेति ।  
तथा पित्र्येष्वप्यन्ते विष्णो कव्यं रक्षस्वेति ।  
  
भुञ्जानेषु पराङावर्तते ।  
रक्षोघ्नान् पित्र्यान् वैष्णव्यानन्यांश्च पवित्रान् धर्म्यान् मन्त्रान् धर्मशास्त्र मितिहासपुराणांश्चाभिश्रावयति ।  
  
ततस्तृप्तानि ज्ञात्वा मधुमतीः श्रावयेत् अक्षन्नमीमदन्तेति च ।  
अथ भूमावन्नं विकरति-ऽये अग्निदग्धा ये ऽनग्निग्धा ये वा जाताः कुले मम ।  
  
भूमौ दत्तेन पिणडेन तृप्ता यान्तु परां गतिऽमिति ।  
अथाचान्तेषु पुनरपो दत्वा ऽस्वदितऽमिति पित्रर्तान् वाचयति ऽरोचतऽइति वाश्वदेवार्तान् ।  
  
ततो यथाश्रद्धं दक्षिणां दत्वा सर्वेभ्यो ऽन्नशेषेभ्यः पिण्डार्थ प्राशनार्थञ्चोद्धृत्य शेषं निवेदयोत्-अन्नशेषैः किं क्रियतां इति ।  
  
इष्टैस्सहोपभुज्यतामिति प्रतिवचनम् ।  
  
ऽदातारो नो ऽभिवर्दन्तां वेदास्सन्ततिरेव नः ।  
  
श्रद्धा च नो मा व्यपगात् बहुदेयं च नो ऽस्तुऽ; ॥  
इति प्रार्थयते ।  
ऽदातारो वो ऽभिवर्धन्ताऽमित्यूहेन प्रतिवचनम् ।  
भुक्तवतः प्रदक्षिणीकृत्य, नमस्कारः ।  
ॐ स्वधेति पितृभ्यः ।  
विश्वेदेवाः प्रीयन्तामिति विश्वेषां देवानाम् ।  
तत्र सर्वकर्मणां वैश्वदेवेषु पूर्व प्रवृत्तिः पश्चात् पित्र्येषु ।  
विसर्जने विपर्ययः ।  
अभिश्रवणादि यज्ञोपवीती प्राक्पिण्डेभ्यः कल्पान्तरदर्शनात् ॥८॥  
  
________________________  
  
  
आप्ग्स्-तात्_२१।८:  
उत्तरेण ऽपृथिवी ते पात्रम्ऽइत्यनेन यजुषा, कॢप्तानन्नाविशेषान् ब्राह्मणान्, हस्ते गृहीत्वोपस्पर्शयित्वा, तं भोजयेदिति शेषः ।  
अत्र च मन्त्रे यद्यपि ब्राह्मणानामिति बहुवचनं ततापि युगपत् स्पर्सायितुमशक्यत्वात् प्रतिपूरुषं मन्त्रावृत्तिः, यथा-ऽवायवस्स्थऽ(तै। सं-१-१-१) इति मन्त्रः प्रतिवत्सम् ।  
एवंविधेषु बहुवचनं प्रयोगसाधुत्वार्थ, एकप्रयोगवचनप्रयोज्यानेकव्यक्त्योभिप्रायं वा ॥८॥  
  
७ भुक्तवतामनुव्रजनम्, पिण्डदानम्, शेषभक्षणं च ।  
  
भुक्तवतो ऽनुव्रज्य प्रदक्षिणीकृत्य द्वैधं दक्षिणाग्रान् दर्भान् संस्तीर्य तेषूत्तरैरपो दत्वोत्तरैर्दक्षिणापवर्गान् पिण्डान्दत्वा पूर्ववदुत्तरैरपो दत्वोत्तरैरुपस्थायोत्तरयोदपात्रेण त्रिःप्रसव्यं परिषिच्य न्युब्ज्य पात्राण्युत्तरं यजुरनवानं त्र्यवरार्घ्यमावर्तयित्वा प्रोक्ष्यपात्राणि द्वन्द्वमभ्युदाहृत्य सर्वतस्समवदायोत्तरेण यजुषा शेषस्य ग्रासवरार्घ्य प्राश्नीयात् ॥ आप्ग्स्_२१।९ ॥  
  
  
(प।८।खं।,२१-९)  
चोम्मेन्तरिएस्:  
  
आप्ग्स्-अना_२१।९:  
ततस्तान्भुक्तवतो ऽनुव्रज्य प्रदीक्षणीकृत्यप्रत्यावृत्य प्राचीनावीती पिण्डप्रदानदेशे दक्षिणाग्रान् दर्भान्  
  
संस्तृणातिद्वैधन्द्वयोः स्थानयोरसम्भिन्नानित्यर्थः ।  
तत्र पितृभ्यः पुरस्तात् स्तृमाति, मातृभ्यः पश्चात् ।  
तथा चाश्वलायनः -कर्षूष्वेके द्वयोष्षट्सु वा, पूर्वासु पितृब्यो दद्यात्, अपरासु स्त्रीभ्यः (आश्व।गृ।१-५६,७,८) इति ।  
ऽदक्षिणाग्रैः पित्र्येषुऽ(आप।गृ।१४) इत्यस्य परिस्तरणीवषयत्वादिह दक्षिणीनीत्युक्तम् ।  
संस्तीर्य तेषूत्तरैर्मन्त्रैः ऽमार्जयन्तां मम पितरऽइत्यादिभिरपो ददाति ।  
पूर्ववदिति वक्ष्यमाणमन्त्राप्यपकृष्यन्ते ।  
पिण्डं पूर्ववत् ददाति पिण्डपितृयज्ञे यत् पिण्डदानं तदित्यर्थः ।  
तेन त्रीनुदकाञ्जलीनित्येवमादयोविशेषा इहापि भवन्ति ।  
  
तत्र पितृलिङ्गैः पितृभ्यस्तीर्णेषु, मातृलिङ्गैर्मातृभ्यस्तीर्णेषु ।  
  
एवमपो दत्वा तत उत्तरैर्मन्त्रैः ऽएतत्ते ततासाऽवित्यादिभिस्तेषु दर्भेषूभयेषुदक्षिणापवर्गान् पिण्डान् ददाति यथालिङ्गं पितृभ्यश्च मातृभ्यश्च ।  
असावित्यत्र सर्वत्र नामग्रहणं यथालिङ्गम् ।  
अत्रापि पूर्ववदित्यस्य सबन्धात् सव्यं जान्वाच्यावाचीनपाणिरित्यादि विधानमिहापि भवति ।  
  
अनेकपितृकस्योह इति पैङ्गिसूत्रम् ।  
ऽएतद्वां ततौ यज्ञशर्मविष्णुशर्माणौ ये च युवामनु, ऽएतद्वां पितामहाऽ- वित्यादि ।  
एतद्वां मातरावसौ याश्च युवामनुऽइत्यादिदक्षिणापवर्गानित्युच्यते-उभयेषां पिण्डानां पृथक् दक्षिणापवर्गता यथा स्यादिति ।  
तेन पितृपिण्डानां दक्षिणतो मातृपिण्डा न भवन्ति ।  
किं तर्हि ?पश्चात् ।  
  
एवं पिण्डान् दत्वा पूर्ववदुत्तरैरपो ददाति पितृभ्यश्च मातृभ्यश्च ।  
मन्त्रसमाम्नायेऽमार्जन्तां मम पितर इत्येतेऽइति मन्त्राणां पुनरादिष्टत्वात् ऽउत्तरैरपो दत्वाऽइत्येव सिद्धे पूर्ववदित्यतिद्शः पिण्डपितृयज्ञप्रत्यवमर्शनार्थः -पिण्डेषु चोदकाञ्जलिषु च ।  
तत उत्तरैर्मन्त्रैः तानुपतिष्ठते यथालिङ्गं ऽये च वो ऽत्रेति पितॄन्, याश्च वे ऽत्रेति मातॄ;ते च वहन्तामिति पितृन्, ताश्च वहन्तानिति मातॄः, तृप्यन्तु भव्त इति पितॄन्, तृप्यन्तु भवत्यः इति मातॄः, तृप्यत तृप्यत तृप्यत इत्युभयान् ।  
  
तत उत्तरयर्चा ऽपुत्रान् पौत्रानित्येतयात्रिः प्रसव्यमुदपात्रेण पिम्डान् परिषिञ्चति । उभयास्तपर्यन्त्विति ल्ङ्गात् पिण्डानां सहपरिषेचनम् ।  
  
उदपात्रवचनं हस्तेन मा भूदिति ।  
प्रसव्यवचनमनुवादः प्रसव्यं त्रिगुणीभूतमेकमेव परिषेचनं सन्ततं यथा स्यात्, न पिण्डपितृयज्ञवत् त्रीणि परिषेचनानि पृथगिति ।  
एवं परिषिच्य ततः पात्राणि यान्यत्र प्रकृतानि त्रीण्यर्घ्यपात्राणि परिषेचनपात्रामुदकुम्भः  
  
यस्मिन् पिण्डार्थमन्नमुद्धृतं तच्चेति तानिन्युब्ज्यन्याञ्चि कृत्वा तत उत्तरं यजुः ऽतृप्यत तृप्यत तृप्यतेऽत्येततनवानमनुछ्वसन् त्र्यवरार्ध्य मावर्तयति त्रिरभ्यावृत्तिः अवरा मात्रा यस्यावर्तनस्य तत्त्र्यवरार्ध्यम् ।  
यजुर्ग्रहणं ऽतृप्यतेऽत्यस्य त्रिरावृत्तस्य पठितस्यैकयजुष्ट्व्ज्ञापनार्थम् ।  
  
तस्य त्रिरावृत्तौ नवकृत्वो ऽभ्यावृत्तिर्भवति ।  
एवमावृत्य न्यक्कृतानि पात्रानि प्रोक्ष्यद्वद्वमभ्युदाहरतिउदानयति ।  
अभीति वचनात् उत्तरं कर्म प्रत्युदाहरतीत्यर्थः ।  
तेनोत्तरस्मिन्नपि श्राद्धकर्मणि तान्येव पात्राणीत्येके ।  
नेत्यन्ये ।  
एवमभ्युदाहृत्य शेषस्यान्नस्यग्रासवरार्घ्य ग्रासो ऽवरार्ध्यो अवमा मात्रा यस्य तत्ग्रासवरार्ध्यम्छान्दसो ह्रस्वः ।  
तत्प्राश्नीयात् उत्तरेण यजुषाऽप्राणे निविष्टो ऽमृतं जुहोमिऽइत्यनेनसर्वतस्सर्वभ्यः श्राद्धशेषेभ्य अन्नशेषेभ्य इत्यर्थः ।  
श्राद्धाङ्गमिदं प्राशनं, न नित्यस्याशनस्य नियमविधिः ।  
तस्मात् तत्रापि प्राचीनावीतमेव ।  
आचमने तु यज्ञोपवीतमनङ्गत्वात् ।  
ततः पञ्चमहायज्ञानां प्रवृत्तिः ।  
________________________  
  
  
आप्ग्स्-तात्_२१।९:  
अतभुक्तवतो व्रजतो ब्राह्मणानागृहसीमान्तमनुव्रज्यप्रदक्षिणीकरोति ।  
एतयोश्च यज्ञोपवीतम् ।  
कथम्?प्रदक्षिणे तावत्  
  
ऽयज्ञोपवीतिना प्रदक्षिणम्ऽइति साहचर्यात् ।  
अनुव्रजने ऽप्यनुव्रज्य प्रदक्षिणीकृत्येति प्रदक्षिणसाहचर्यात् ।  
तन्त्रेण चैतदुभयं, सम्भवात् ।  
  
यदि तु कारणवशात्तन्त्राभावः, तदा पृथक्पृथक् ।  
अथ प्रत्येत्य प्राचीनावीती पिण्डदानदेशे दक्षिणाग्रान् दर्भान्, द्वैधन्द्वेघा संस्तृणाति ।  
  
तत्र पुरस्तात्पित्राद्यर्थ, पश्चान्मात्राद्यर्थम्;आश्वलायने दर्शनात्, आचाराच्च ।  
ततस्तेषु दर्बेषूत्तरैः ऽमार्जयन्तां मम मातरःऽइत्यादिभिश्च यथार्ह दक्षिणापवर्गमपो दत्वा अनन्तरमुत्तरैः ऽएतत्ते ततासौऽइत्यादिभिः ऽएतत्ते मातसौऽइत्यादिभिश्च यथालिङ्गं त्रींस्त्रीन् दक्षिणापवर्गान् पिण्डान् ददाति ।  
पिण्डाश्च हुतशेषात् भुक्तशेषाच्च समवदाय कर्तव्याः ।  
अत्र पूर्वेषु त्रिषु मन्त्रेष्वसावि- त्यस्य स्थाने पितृपितामहप्रपितामहानां नामानि सम्बुद्द्या यथाक्रमं गृह्णाति ।  
उत्तरेषु तु त्रिषु माथृपितामहाप्रपितामहानाम् ।  
ऽदक्षिणतो ऽपवर्गःऽ(आप।गृ।१-२०) इति  
  
सामान्यविधिसिद्धस्येह पुनर्वचनं, पिण्डदान एव दक्षिणापवर्गःऽद्वैधं दर्बास्तरणेषु तु पश्चिमापवर्ग इति ज्ञापनार्थम्, तथोभयेषां पिण्डानां प्रत्येकं दक्षिणापवर्गसिद्ध्यर्थ च ।  
अथ पूर्ववत् ऽमार्जयन्ताम्ऽइत्यादिभिरेवापो ददाति ।  
  
केचित्-ऽतेषूत्तरैरपो दत्वा उत्तरैर्दक्षिणापवर्गान् पिण्डान् दत्वाऽइत्येतयोरपि ऽपूर्ववत्ऽइति पदमपकृष्य त्रिष्वपि सूत्रेषु चोद्यमानं पूर्ववत् पिण्डपितृयज्ञवत्कर्तव्यमिति व्याचक्षते ।  
प्रयोजनं तु"त्रीनुदकाञ्जलीन्निनयति"(आप।श्रौ।१-८-१०) ऽसव्यं जान्वाच्यावाचीनपाणिः ऽ(आप।श्रौ।१-९-१) इत्यादिविधानामिहापि भवतीति ।  
तन्न;अपकर्षस्यैवायुक्तत्वात्, पूर्ववदित्यस्य पिण्डपितृयज्ञवदित्येवम्बुद्ध्यनुदयाच्च ।  
  
यदि त्वाचारबलात् ऽसव्यं जान्वाच्यऽइत्यादीहापि कर्तव्यमेवेत्युच्येत, तदा न कश्चिद्दोषः  
  
अथोत्तरैः ऽये च वो ऽत्रऽइत्यादिभिष्षर्ड्र्भिमन्त्रैर्यथा क्रमं यथालिङ्गं पितॄन् त्रिस्त्रिरुपतिष्ठते ।  
तृप्यतेत्यनेन त्रिरावृत्तेन उभयांस्तन्त्रेण ।  
  
केचित् चत्वारो मन्त्राः न षट् ।  
तत्र प्रथमो मन्त्रो ऽये च वो ऽत्रऽइत्यादिः ऽताश्च वहन्ताम्ऽइत्यन्तः उभयोषामुपस्थानार्थः ।  
ऽतृप्यन्तु भवन्तःऽ; इति पितॄणाम् ।  
ऽतृप्यन्तु भवत्यःऽइति मातॄणाम् ।  
ऽतृप्यत तृप्यत तृप्यतऽइत्युभयेषामिति ॥  
  
  
ततौत्तरयाऽपुत्रान्पौत्रान्ऽइत्येतया उभयेषां पिण्डान्युगपदुदपात्रेण त्रिः प्रसव्यमविच्छिन्नम्परिषिञ्चति ।  
सामान्यविधिसिद्धस्य प्रसव्यस्येह पुनर्वचनं पूर्वत्र"प्रदक्षिणीकृत्य"इति वचनादिहापि प्रादक्षिण्यं स्यादिति शङ्कानिरासार्थम् ।  
अनन्तरं पात्राणि होमार्थानि पिण्डदानार्थानि च ।  
  
केचित्-भोजनार्थानि वोददानार्थानि च, न तु होमार्थानीति ।  
  
न्युब्ज्यअधोबिलानि कृत्वा ।  
ततौत्तरं यजुःऽतृप्यत तृप्यत तृप्यतऽइत्याम्नानत एवं त्रिरभ्यस्तम् ।  
अनवानंअनुच्छ्वसन् ।  
त्र्यवरार्ध्य त्रिरभ्यावृत्तिरवरा मात्रा यस्यावर्तनस्य तत्त्त्र्यवरार्ध्यम् यथा भवति तथावर्तयति ।  
ततश्चावमायामपि मात्रायां तृप्यतेति नवकृत्वो ऽभ्यासितव्यं भवति ।  
एवमनवानं यावच्छत्त्यावर्त्य, ततःपात्राणि न्यगभूतानि वप्रोक्ष्य, द्वन्द्वमभ्युदाहरति ।  
अत्राभ्युपसर्गादुत्तरं कर्म प्रत्युदाहरति ।  
तेषां पात्राणां निरिष्टिकदोषो नास्तीति भावः अथशेषस्यान्नस्यग्रासवरार्ध्य ग्रासावरार्ध्यम् ।  
छान्दसत्वाद्घ्रस्वः ।  
उत्तरेण यजुषाऽप्राणे निविष्टःऽ; इत्यनेन प्राश्नीयात् ।  
एतच्च सर्वतस्सर्वेभ्यो ऽन्नशेषेभ्यस्समवदाय कार्यम् ।  
इदं च प्राशनं भोजनेच्छायामसत्यामपि ग्रासवरार्ध्यमवश्यं प्राश्यं; कर्माङ्गत्वात् ।  
एवं प्राश्य, ततश्शुद्ध्यर्थ यज्ञोपवीत्याचामेत् ॥  
  
  
अथात्र सूत्राणामपूर्णत्वादन्यतस्सिद्धानपि पदार्थानुपसंहृत्य यथाप्रतिभासं प्रयोग उत्यते-पूर्वेद्युस्सायमौपासनहोमं हुत्वा प्राचीनावीती  
  
कृतप्राणायामः श्वो मासिश्राद्धं कर्तास्मीति सङ्कल्प्य शुचित्वादिगुणसम्पन्नेभ्यः श्वित्रादिदोषवर्जितेभ्यः कृतसायमाह्निकेभ्यो ब्राह्मणेभ्यो निवेदयेत् ।  
तत्र प्रथमं यज्ञोपवीती भूत्वा ऽश्वो मासिश्राद्धं भविता, तत्र भवद्भिर्विश्वदेवार्थे क्षणः कर्तव्यःऽइति विश्वदेवार्थेभ्यो ब्राह्मणेभ्यो निवेदयेत् ।  
ततःप्राचीनामीती ऽपित्रर्थे क्षणः कर्तव्यःऽइति पित्रर्थेभ्यः ।  
ऽपितामहार्थे क्षणः कर्तव्यःऽइति पितामहार्थेभ्यः ।  
  
प्रपितामहार्थे क्षणः कर्तव्यः ऽइति प्रपितामहार्थेभ्यः ।  
एकब्रह्मणपक्षे तु ऽपितृपितामहप्रपितामहार्थे क्षणः कर्तव्यःऽइति मातामहश्राद्धकारी चेत्, ऊहेन ऽमातामहार्थे क्षणःऽइत्यादिना निवेदयेत् ।  
तत्र चाधारयोस्तदर्तसमिधोराज्यभागयोरग्निमुखाहुतौ स्वविष्टकृति प्रायश्चित्ताहुतौ च यज्ञोपवीती तथा विश्वदेवार्थेषु सर्वेषु पदार्थेषु च प्रदक्षिणानुव्रजनयोश्च यज्ञोपवीतमेव ।  
एभ्यो ऽन्यत्रासमाप्तेस्सर्वत्र प्राचीनावीतमेव ।  
एतच्च प्रागेवोपपादितम् ।  
कर्तुश्चात्र सङ्कल्पादारभ्य आसमाप्तेर्ब्रह्मचर्यादिव्रतचर्या अनशनं च भवति ।  
भोक्तॄणामपि मनूक्तो ऽक्रोधत्वादिः ।  
अथापरेद्युः प्रातस्तान् ब्राह्मणान् गृहमानीय आचान्तानासनेषूपवेश्य पूर्ववद्द्वितायमामन्त्रणम् ।  
अत्र त्वद्य श्राद्धं भविष्यतीति भेदः ।  
ऽपूर्वेद्युर्निवेदनं अपरेद्युर्द्वितीयं तृतायं चामन्त्रणम्ऽइतिवचनात् ।  
अथ तेषां पादान् कुण्डेषु सकूर्चतिलेष्ववनिज्याचमय्य, कृसरताम्बूलादीनि दत्वा अभ्यज्य स्नानार्थ प्रस्थापयेत् ।  
ते च स्नायुः ।  
ततस्स्वयं च स्नातो ब्राह्मण भोजनार्थादन्नादन्येनान्नेन वैश्वदेवं पञ्चमहायज्ञांश्च कुर्यात् ।  
केचित्-समाप्ते श्राद्धे इति ।  
  
ततो ऽपराह्णेप्राचीनावीती ब्राह्मणान् प्रक्षालितपाणिपादानाचान्तानासनेषूपवेशयति ।  
तत्र विश्वदेवार्थान् प्राङ्मुखान् प्राक्कूलेषु दर्भेषु पित्राद्यर्थानुदङ्मुखान् द्विगुणभुग्नेषु दक्षिणाग्रेषु दर्भेषु ।  
श्राद्धागारं च सुचौ देशे दक्षिणाप्रवणे सर्वतः परिश्रितमुदग्द्वारं च भवति ।  
  
तस्योत्तरपूर्वदेशे ऽग्निरौपासनड- ।  
अग्नेदक्षिणतः पिण्डप्रदानार्थ स्थणडिलम् ।  
तस्य दक्षिणतः प्त्राद्यर्थानामासनम् ।  
पश्चात्तु विश्वेदेवार्थानामासनम् ।  
स्थण्डिलेषु यथावकाशं पित्रादिभ्यस्रिषु पात्रेषु एकस्मिन् वा शास्त्रान्तरोक्तविधिनार्घ्यार्थमुदकग्रहणम् ।  
विश्वेभ्यो देवेभ्यश्च यथाविधि पात्रान्तरे ।  
तानि गन्धादिभिरभ्यर्च्य, दर्भेषु सादयित्वा दर्भैः प्रच्छाद्याथासनगतानां ब्राह्मणानां हस्तेषु स्वस्मात्स्वस्मादुदपात्रात्पात्रान्तरेणाप आदाय ऽविश्व देवाः इदं वो अर्घ्यऽऽपितृपितामहप्रपितामहाइदं वो अर्घ्य ऽइति वार्घ्याणि ददाति ।  
  
इदमेवार्घ्यदानं श्राद्धे स्वधानिनयनमुदपात्रानयनमिति चोच्यते ।  
पुरस्तादुपरिष्टाच्चर्घ्यदानाद्धस्तेषु शुद्धोदकदानम् ।  
ततो गन्धादिभिर्वासोभिरङ्गुलीयकादिभिश्च यथाविभवं ब्राह्मणानामभ्यर्चनम् ।  
ततस्तान् ऽउद्ध्रियतामग्नौ च ग्रियताम्ऽइति प्रतिब्रूयुः ।  
ऽउदीच्यवृत्तिस्त्वासनगतानां हस्तेषूदपात्रानयनम् ।  
उद्ध्रियतामग्नौ च क्रियता मित्यामन्त्रयते ।  
काममुद्धियताकाममग्नौ च क्रियतामित्यतिसृष्ट उद्धरेज्जुहुयाच्चऽ(आप।ध।२-१७-१७,१८,१९) इति धर्मशास्त्रवचनात् ।  
एतच्छोदपात्रानयनं उद्ध्रियतामित्यामन्त्रणं च पाक्षिकम्, भाष्यकारेणानुक्तत्वात्, उधीच्यवृत्तिरित्यस्य समासस्य उधीच्यानां वृत्तिरुदीच्येशु वृत्तिरित्युभयथापि विग्रहाभ्युपगमाच्च ।  
अथ ब्राह्मणभोजनार्थादन्नात् हविष्यमोदनापूपादिकं एकस्मिन् पात्रे समुद्धृत्य अहविष्यं क्षारादिसंसृष्टमन्यस्मिन् पात्रे उद्धृत्याथ हविष्यं प्रतिष्ठतमभिघार् अग्नेरुपसमाधानाद्यग्निमुखान्तं कृत्वा ऽयन्मे माताऽइत्यादिभिस्त्रयोदश प्रधानाहुतीर्हुत्वा स्विष्टकृतं च तत उदीचीनमुष्णं भस्मापोह्य अहविष्यं स्वाहाकारेण हुत्वाथ ऽलेपयोःऽइत्यादि तन्त्रशेषं समाप्य ततः ऽएष ते ततऽइत्यादिभिस्सर्वमन्नमभिमृश्य अथ पृथक्पृथक्तृतीयमामन्त्रणं पूर्ववदेव कृत्वा त्रिष्वपि चामन्त्रणेषु ऽॐ तथाऽइति प्रतिवचनं ब्राह्मणानाम् ।  
ततः कर्तुः प्रार्थन्ऽइति ।  
ततः ऽप्राप्नवानिऽइत्यङ्गीकारो भोक्तॄणाम् ।  
  
अपरे क्रमान्तरमाहुः- वैश्वदेवपञ्चमहायज्ञानन्तरं अपराह्णे प्राचीनावीती अग्नेरुपसमाधानादि करोति ।  
तत्र स्वधानिनयनपक्षे पात्रसंसादनकाले स्वधापात्राणामपि सादनम् ।  
प्रणीताः प्रणीय विधिवत् स्वधाग्रहणम् ।  
ततो ऽब्राह्मणं दक्षिणतो निषाद्यऽ; इत्याद्यग्निमुखान्ते कृतेपादप्रक्षालनादि ।  
उद्धियतामित्यामन्त्र्य, अन्नमुद्ध्त्य प्रधानहोमादय इति ।  
इहापि पक्षे स्वधानिनयनं पाक्षिकमेव अन्ये तु- मासिश्राद्धे शास्त्रान्तरानुसारान्मन्त्रवन्नियमवद्भोजनदेशसंस्कारं, विश्वेषां देवानां चावाहनं, भोजयित्वोद्वासनं चेच्छन्ति ।  
अत्र च पदार्थेषु क्रमे च शिष्टाचारादेव निर्णयः, सूत्रकारभाष्यकाराभ्यामनुक्तत्वात् ॥  
  
  
अथ प्रकृतमुच्यते-भोजनपात्रकॢप्तानन्नविशेषान् यथास्वं ब्राह्मणानुपस्पर्शयति ऽपृथिवी ते पात्रं, इत्येतया ऽइदं विष्णुर्विचक्रमेऽइत्येतया च ।  
  
तस्याश्चान्ते ऽविष्णो बव्यं रक्षस्वऽइति विश्वेषां देवानां, ऽविष्णो कव्यं रक्षस्वऽइति पित्रादीनाम् ।  
एवं स्पर्शयित्वाथ भोजयेत् ।  
विभवे सति सर्पिर्मासादीनि विशिष्टानि दद्यात्;अभावे तैलं शाकमिति ।  
भुञ्जानान् ब्राह्मणानाहवनीयार्थेन ध्यायेत्, पित्रादीन् देवतात्वेन, अन्नं चामृतत्वेन, आत्मानं ब्रह्मत्वेन ।  
भुञ्जनेषु च पराङावृत्त्य राक्षोध्नान् पित्र्यान् वैष्णवानन्यांश्च (ख।ग।पवित्रान्) पावमानमन्त्रान् धर्मशास्त्रमितिहासपुराणानि चामिश्रावयति ।  
तृप्तांश्च ज्ञात्वा मधुमतीश्श्रावयति, ऽअक्षन्नमीमदन्तऽइति च ।  
अथ भूमावन्नं (ख।ग---प्रकिरति) परिकिरति--  
  
ये अग्निदग्धा ये ऽनग्निदग्धा ये वा जाताः कुले मम ।  
भूमौ दत्तेन पिण्डेन तृप्ता यान्तु परां गतिम् ॥  
इति ।  
  
अथाचान्तेषु पुनरपो दत्वा ऽस्वदितम्ऽइति पित्राद्यर्थान् वाचयति, ऽरोचयतेऽइति विश्वेदेवार्थान् ।  
ततो यथाशक्ति दक्षिणां दत्वाथ सर्वेभ्यो ऽन्नसेषेभ्यः पिण्डार्थ प्राशनार्थ चोद्घृत्य (अन्नशेषैः) अन्नशेषः किं क्रियताम्ऽ?इति शेषं निवेदयेत् ।  
ते च ऽइष्टैस्सह भुज्यतांऽइति प्रतिब्रूयुः ।  
अथ कर्ता--  
  
दातारो नो ऽभिवर्धन्तां वेदास्सन्ततिरेव नः ।  
(ख।ग।-षैः)  
  
श्रद्धा च नो मा व्यपगाद्बहु देयं च नो ऽस्तु ॥  
इति प्रर्थयते ।  
  
दातारो वो ऽभिवर्धन्तां वेदास्सन्ततिरेव वः ।  
(ख।ग-च)  
  
श्रद्धा च वो मा व्यगमद्बहु देयं च वो ऽस्तु ॥  
इति तेषां प्रतिवचनम् ।  
अथ, अन्नं च नो बहु भवेदतिथींश्च लभेमहि ।  
  
याचितारश्च नस्सन्तु मा च याचिष्म कञ्चन ॥  
इति च प्रार्थयते ।  
(ख।ग।झ--अतीर्थींश्च सभध्वम् ।  
याचितारश्च वस्सन्तु मा च याचध्वं वञ्चन ।  
इत्यधिकम् ) ऽअन्नं च वो बहु भवेत्ऽइत्यबहेनैव प्रतिवचनम् ।  
अनन्तरं ऽॐ स्वाधाऽइत्याह ।  
ऽअस्तु स्वधाऽइति प्रतिवचनम् ।  
  
अथ ब्राह्मणानां पित्राद्यर्थानां पूर्व विसर्जनम् ।  
विश्वेषां देवानां पश्चाद्विसर्जनम् ।  
पूर्वोक्तेषु निवेदनादिषु सर्वेषु पदार्थेषु दैवपूर्वत्वमेव ।  
अथ यज्ञोपवीती भुक्तवतो ऽनुव्रज्य प्रदक्षिणीकृत्य, प्राचीनावीती ऽद्वैधं दक्षिणाग्रान्ऽइत्यादि, ऽशेषस्य ग्रासवरार्ध्य प्राश्नीयात्ऽइत्येवमन्तं यथासूत्रं करोति ॥  
  
  
अत्र चेदं वक्तव्यम् -ब्राह्मणभोजनं होमः पिण्डदानं च त्रीण्यपि मासिश्राद्धे प्रधानानि ।  
अग्न्याधेये (ङ ज-भाष्यकेरेणेत्याधिकम्) ।  
  
  
धूर्यस्वामिनोक्तत्वात् , वैश्वदेवे विश्वेदेवा इत्यत्र कपर्दिस्वामिनीक्तत्वाच्च ।  
  
केचित् -इह ब्राह्मणभोजनमेव प्रधानम्, हेमः पिण्डदानं च तदङ्गम्, अनर्थावेक्षो भोजयेदिति प्रकृत्य तयोर्विधानात् इति ।  
  
अथास्य मुख्यकल्पासम्भवे आमश्राद्धविधिरनुकल्पतयोच्यते--  
  
आपद्यनग्नौ तीर्थे च चन्द्रसूर्यग्रहे तथा ।  
  
आमश्राद्धं द्विजैः कार्य शूद्रः कुर्यात्सदैव हि ॥  
इति (छ-बृहस्पतिवचनात् बृहत्प्रचेतोवचनाच्च ।  
ज-वृहस्पतिप्रचेतसोर्वचनात्,) वृहत्प्रचेतोवचनात् ।  
अत्र व्यासः--  
  
आवाहनं च कर्तव्यमर्ध्यदानं तथैव च ।  
एष एव विधिर्यत्र (ड-अन्न। छ-आम) यत्र श्राद्धं विदीयते ॥  
  
  
यद्यद्ददाति विप्रभ्यः शृतं वा यदि वाशृतम् ।  
  
तेनाग्नौ करणं कुर्यात्पिण्डांस्तेनैव निर्वपेत् ॥  
इति ।  
अत्र षट्त्रिंशन्मतमामश्राद्धं यदा कूर्यात् पिण्डदानं कथं भवेत् ।  
  
गृहादाहृत्य पक्वान्नं पिण्डान् जद्यात्तिलैस्सह ॥  
इति ।  
  
प्रयोगसङ्क्षेपस्तु-पूर्वेद्युरपरेद्युर्वा ब्राह्मणान्निमन्त्र्य, पूर्वाह्णे स्नात्वा ब्राह्मणानाहूय, पादप्रक्षालनाद्यर्घ्यदानान्तं कृत्वा, यथाविभवं गन्धवस्त्रादिभिश्च यथार्हमभ्यर्च्य, ऽअग्नौ करिष्यामीऽत्यामन्त्र्य आथाग्निमुखान्ते तण्डुलाद्यमद्रव्येण होमकरणम् ।  
ततस्तन्त्रशेषं समाप्य, तण्डुलाद्यामद्रव्यं श्राद्धार्थ ददाति ।  
चरोरभावात्तद्धर्माणामभावः ।  
भोजनाभावाच्च तत्सम्बन्धिनामब्यणावः ।  
ततः पिण्डदानमामेन, गृहादाहृतेन पक्केन वेति ।  
  
अत्यन्तापदि तु ऽअपि ह वा हिरण्येन प्रदानमात्रंऽ, अपि ह वा हिरण्येन (ख।ग--ङ-प्रधानमात्रं एवमुत्तरत्रापि) ।  
प्रदानमात्रं अपि वा मूलफलैः प्रदानमात्रम्, इत्यादिबोधायनादिवचनाद्धिरण्यादेर्वा प्रदानमात्रं समस्तधर्मरहितं कुर्यात् ।  
एवं सर्वथापि श्राद्धमवश्यं कर्तव्यम् ।  
न तु कस्याञ्चिदप्यवस्थायां लोपः ।  
अत्र च श्राद्धविषये यद्यपि, वसवः पितरो ज्ञेयाः रुद्राश्चैव पितामहाः ।  
प्रपितामहास्तदित्याश्श्रुतिरेषा समातनी ॥  
  
  
इत्यादिशास्त्रान्तरसिद्धं बहु वक्तव्यमस्ति;तथापि विस्तरभयादुपरम्यते ॥९॥  
  
  
एवं प्रकृतिभूतं मासिश्राद्धं व्याख्यायेदानीं तद्विकृतिभूतं प्रतिसंवत्सरमनुष्ठेयं अष्टकाख्यं पाकयज्ञान्तरं व्याख्यास्यन्, तस्य कालविधिमाह--  
  
२३ अष्टकाश्राद्धम्  
१ तस्य क्रालः ।  
  
या माघ्याः पौर्णमास्या उपरिद्व्यह्यष्टका तस्यामष्टमी ज्येष्ठया सम्पद्यते तामेकाष्टकेत्याचक्षते ॥ आप्ग्स्_२१।१० ॥  
  
  
(प।८।,ख।२१)   
  
चोम्मेन्तरिएस्:  
  
आप्ग्स्-अना_२१।१०:  
व्याख्यातः श्रद्धविधिः ।  
अथाष्टका नाम पाकयज्ञः पित्र्यः संवत्सरे संवत्सरे कर्तव्यः स उपदिश्यते ।  
तस्य कालविधिरयं या माधी तस्याउपरिष्टाद्व्याष्टकाकृष्णपक्षः तस्यां या अष्टमीतामेकाष्टका इत्याचक्षतेसा यदिज्येष्ठया सम्पद्यतेसङ्गच्छते तामप्येकाष्टकेत्याचक्षते इति द्वाविमौ योगौ ।  
अन्यथा पौर्णमास्या उपरिष्टादष्टमी ज्येष्ठया सम्पद्यते तामेकाष्टकेत्याचक्षत इत्येतावता सिद्धम् ।  
किं व्यष्टकत्वम् ।  
द्व्यष्टकाग्रहणस्य प्रयोजनं मृग्यम् ।  
किमर्थ ज्येष्ठया सम्पद्यत इति?यदा द्वयोरह्नोरष्टमी तदा ज्येष्ठासंयुक्तायां क्रिया यथा स्यादिदि ॥१०॥  
  
________________________  
  
  
आप्ग्स्-तात्_२१।१०:  
माध्याःमाघमासस्य सम्बन्धिन्याःपौर्णमास्याः उपसिष्टादूर्ध्व या व्यष्टकाकृष्णपक्ष इत्यर्थः ।  
तस्यांव्यष्टकायां याअष्टमी तिथिःज्येष्ठयाज्येष्ठानक्षत्रेणसम्पद्यतेसङ्गच्छते तामष्टमीमे काष्टकेत्याचक्षतेकथयन्ति ब्रह्मवादिनः ।  
तस्यामष्टका कर्तव्येति शेषः ।  
  
एकाष्टकायां वपाहोमादि प्रधानं कर्तव्यमित्यर्थः ।  
तामेकाष्टकेत्याचक्षत इति वचनं यान्यन्यान्यप्येकाष्टकायां विहितानि, यथा गवामयनदीक्षा यथा च दीर्घसत्रेषु विज्ञानार्थमपूपेन कक्षस्योपोषणं, यथाव चेखासम्भरणं, तानि च सर्वाणि यथोक्तलक्षणायामेवाष्टम्यां कार्यामीत्येवमर्थम् ।  
  
अत्रायमभिप्रायः- यद्यपि माघमासस्य सर्वा कृष्णपक्षाष्टमी ज्येष्ठया न सम्पद्यते;तथापि तस्यामेकाष्टका कर्तव्यैव;पाकयज्ञत्वेन नित्यत्वात्, ऽव्यष्टका तस्यांऽइत्यधिकग्रहणाच्चेति ।  
ज्येष्ठयासम्पद्यतैति तु प्रायिकाभिप्रायम् ।  
तेनायुक्तायामपि गवामयनदीक्षादीनि लभ्यन्ते ॥  
  
  
केचित्- यदा द्वयोरह्नोरष्टमी, यस्मिन्वा संवत्सरे द्वौ माघमासौ, तत्र या अष्टमी ज्येष्ठया सम्पद्यते तस्यामेव नास म्पन्नायामित्येवमभिप्राय इति ॥१०॥  
  
तस्यास्सायमौपकार्यम् ॥ आप्ग्स्_२१।११ ॥  
  
  
(प।८।ख।२१)  
चोम्मेन्तरिएस्:  
  
आप्ग्स्-अना_२१।११:  
उप समीपे क्रियत इत्युपकारः ।  
तत्र भवमौपकार्यम् ।  
तस्या औपकार्यमित्यन्वयः ।  
तस्याःएकाष्टकायाः समीपे यत्कर्म क्रियते पूर्वेद्युस्सप्तम्याम्, तत्रचतुश्शरावमपूपं श्रपयति ।  
सायं सप्तम्यामस्तमिते आदित्ये अपूपहविष्कं कर्म कर्तव्यमित्यर्थः ।  
  
तदेवमौपकार्यशब्दः कालाविधानार्थः ।  
तस्यास्सायमित्यन्वये अष्टम्यामस्तमिते ऽपूपं प्राप्नोति, नवम्यां पशुः, ऽदशम्यामन्वष्टकाऽ, तच्छास्त्रेष्वप्रसिद्धम् ।  
औपकार्यशब्दश्चानर्थकः ॥११॥  
________________________  
  
  
आप्ग्स्-तात्_२१।११:  
त्रिपदमिदं सूत्रम् ।  
तस्या अष्टकायाऔपकार्यमुपकारकम् ।  
उपकारं करोतीति कर्तरि यत्प्रत्ययः छान्दसः ।  
अष्टकाया अङ्गभूतं कर्मेत्यर्थः ।  
सायं पूर्वेद्युस्सप्तम्याः ।  
सोमयागस्याग्नीषोमीयपशुयागवत्तस्या अष्टकाया अङ्गभूतं कर्म पूर्वेद्युस्सप्तम्यास्सायङ्काले कर्तव्यमिति  
  
सूत्रार्थः ।  
न त्विह तस्या अष्टकाया इति सम्बन्धः नवम्यां वपाहोमादि प्रधानप्रसङ्गात् ।  
न चैतद्युक्तम्;या माध्याइति  
  
कालविधानस्यौपकार्यार्तत्वोपपत्तौ ऽप्रकरणात्प्रधानस्यऽइति न्यायविरोधात्, शास्त्रान्तरेष्वप्रसिद्धत्वाच्च ॥११॥  
अथास्यैपकार्यस्य विधिमाह--  
  
व्रीहीणाञ्चतुश्सरावन्तूष्णीं निरुप्य पार्वणावत् पत्न्यवहन्तीत्यादिविधिनापूपंश्रपयति ।  
अपूपः प्रथितावयवः प्रसिद्धः ।  
  
प्रतिष्ठिताभिघारणान्तं च करोति  ॥ आप्ग्स्_२१।१२ ॥  
  
२ अपूपवाकः ।  
  
अपूपं चतुश्शरावं श्रपयति ॥१२॥  
  
  
अष्टाकपाल इत्येके ॥ आप्ग्स्_२१।१३ ॥  
  
  
(प।८।,ख।,२१)  
चोम्मेन्तरिएस्:  
  
आप्ग्स्-अना_२१।१३:  
सायमपूपाष्टाकपालो हविः इत्येके मन्यन्ते ।  
अष्टसु कपालेषु संस्कृतो ऽष्टाकपालः ।  
अस्मिन् पक्षे पुरोडाशस्यावृता श्रपणम् ।  
पूर्वस्य तु लौकिक्यापूपस्यावृता ।  
द्वयोरपि पक्षयोः औपासने श्रपणम् ।  
एतच्च पित्र्यस्याङ्गमपि कर्म स्वयं पित्र्यं न भवति, ऽतेन प्राचीनावीतादि न भवति ॥१२॥  
  
  
इति श्रीहगदत्तमिश्रविरचितायां गृह्यसूत्रवृत्तावनाकुलायामेकविंशःखण्डः ॥  
  
________________________  
  
  
आप्ग्स्-तात्_२१।१३:  
अष्टसु कपोलेषु संस्कृतः पुरोडाशो ऽष्टकपालः ।  
सः श्रपयितव्य इत्येके ।  
पुरोडाश इति च प्रसिद्ध आकृतिविशेषः तेन लौकिकेन प्रकारेण पाक औपासनं एव ॥१३॥  
  
  
इति श्रीसुदर्शनाचार्यविरचिते गृह्यतात्पर्यदर्शने एकविंशः खण्डः ॥  
  
  
द्वाविंशः खण्डः ।  
३ अञ्जलिनापूपहोमः ।  
  
पार्वणवदाज्यभागान्ते ऽञ्जलिनोत्तरयापूपाज्जुहोति ॥ आप्ग्स्_२२।१ ॥  
  
  
(प।८।ख।,२२-१)  
चोम्मेन्तरिएस्:  
  
आप्ग्स्-अना_२२।१:  
प्रतिष्ठिताभिधारणान्ते कृते अग्नेरुपसमाधाज्यभागान्तं कृत्वा पार्वणवदवदानकल्पेनापूपादुत्तरयर्चा अञ्जलिना जुहोति ऽयां जनाः प्रतिनन्दन्तीऽत्येतया ।  
सामर्थ्यादुपस्तरणाभिघारणयोरवदानस्य चान्यः कर्ता ।  
आज्यभागान्तवचनं तन्त्रविधानार्थम् ।  
  
एतदेव ज्ञापकं न पित्र्यमेतत्कर्मेति ।  
अन्यथा यथा मासिश्राद्धे ऽष्टकायां च यत्नाभावे ऽपि तन्त्रं प्रवर्तते, पित्र्येषु यत्नाभावे ऽपि तन्त्रं प्रवर्ततो इत्युक्तत्वात्, तथात्रापि सिद्धं स्यात् ।  
पार्वणवद्वचनं अञ्जलिहोमानामधर्मग्राहकत्वात् अवदानकल्पप्राप्त्यर्थ अञ्जलिनापि जुह्वत् पार्वणवदवदानकल्पेन जुहोतीति ।  
सादनप्रोक्षणसं मार्जनान्यञ्जलेर्न भवन्ति ॥१॥  
  
________________________  
  
  
आप्ग्स्-तात्_२२।१:  
ततः पार्वणवदग्नेरुपसमाधानाद्यग्निमुखान्ते, स्वकीयेनावदानधर्मेणापूपात्पुरोडाशाद्वावदाय उत्तरयर्चा ऽयां जनाः प्रतिनन्दन्तिऽ; इत्येतया अञ्जलिना जुहोति ।  
अञ्जलेस्तु ऽयेन जुहोतिऽइत्यादिसंस्कारलेपाञ्जनमुपस्तरणाभिगारणहविरवदानानि च विप्रतिषेधादन्यः कुर्यात् ।  
  
स्विष्टकृतं तु दर्व्यैव जुहोति, नाञ्जलिना;विकृतौ चोद्यमानो धर्मः प्रधानार्थो भवतीति न्यायात् ।  
न च वाच्यमौपकार्यस्याङ्गत्वात् प्राधान्यमेव नास्तीति ;यतो ऽस्यापि स्वाङ्गापेक्षया प्राधान्यमस्त्येव ।  
अत एव ऽमन्दं दीक्षणीयायामनुव्रूयात्ऽ(आप।श्रौ । १०-४-११) इति वाङ्नियमस्सोमाङ्गभूतदीक्षणीयाप्रधानमात्रार्थः न तदङ्गप्रयाजाद्यर्थो ऽपि ।  
तथा ऽततस्तूष्णीमाग्निहोत्रं जुहोतिऽ(आप।श्रौ।५-१७-६) इति तूष्णीकत्वमाधानाङ्गभूतस्य नैयमिकाग्निहोत्रविकृतेः प्रधानस्यैव धर्मः न तदङ्गानामपीति ।  
औपकार्यस्य चौषधिहवुष्कत्वादेव सिद्धस्य तन्त्रस्य पुनर्वचनं एतत्स्नापन्नदधिहोमे ऽपि प्राप्त्यर्थमित्युक्तमेव ॥१॥  
था  
४ शेषस्याष्टधा कृतस्य ब्राह्मणेभ्य उपहरणम् ।  
  
सिद्धश्शेषस्तमष्टधा कृत्वा आब्रह्मणेभ्य उपहरति ॥ आप्ग्स्_२२।२ ॥  
  
  
(प।८।,ख।,२२-२)  
चोम्मेन्तरिएस्:  
  
आप्ग्स्-अना_२२।२:  
तन्त्रस्य शेषस्सिद्धो भवति अविकृत इत्यर्थः ।  
अञ्जलिना जुहोतीत्युभयं विशेषः स्विष्टकृति न भवतीतियर्थः ।  
तेन स्विष्टकृतमवदानकल्पेन दर्व्या हुत्वा समिधमेकविंशतिमाधाय जयादि प्रतिपद्यते ॥२॥  
  
  
ऽतेन सर्पिष्मता ब्राह्मणऽमित्ययेकस्य भक्षणे प्राप्ते ऽष्टाभ्य इपहारो विधायते ।  
तत्र ये ब्राह्मणाः श्वोभूते भोक्तारः तेभ्यो निवेद्योपवसति ॥  ३ ॥  
  
________________________  
  
  
आप्ग्स्-तात्_२२।२:  
अपूपस्यशेषस्सिदधः उपहरतिप्राशनार्थमिति चानुवादः, तं शेषं सर्पिष्मन्तमष्टधा कृत्वा अष्टफ्यो ब्रह्मणेभ्यैति विधातुम् ।  
  
तेनेहब्राह्मणैकत्वबाधः ।  
  
केचित्-सिद्धः शेषः इति सूत्रच्छेदः ।  
सिद्धो ऽविकृतस्तन्त्रस्य शेषः ।  
तेन दर्व्या होमस्स्विष्टकृतः, जयादि प्रतिपद्यत इति च सिद्धमिति तेषां तमष्टधेत्यत्र तमपूपमिति व्यवहितस्य परामर्शो भवेत् ।  
  
एवमौपकार्य कृत्वा मासिश्रादधवध्भोक्तृभ्यो ब्राह्मणेभ्यो निवेदयेत् ।  
श्वो ऽष्टकाश्राद्धं भविष्यतीति भेदः ॥२॥  
  
५ गोरुपाकरणम् ।  
  
श्वोभूते दर्भेण गामुपाकरोति पितृभ्यस्त्वा जुष्टामुपाकरोमीति ॥ आप्ग्स्_२२।३ ॥  
  
  
(प।८।ख।,२२-३)  
चोम्मेन्तरिएस्:  
  
आप्ग्स्-अना_२२।३:  
दर्भेणेत्येकत्वमविवक्षितम् ।  
गां स्त्रियं, जुष्टामितेल्ङ्गात् ।  
पुरस्तात्प्रतीचीं तिष्ठन्तीं, श्रौते तथा दर्शनात् ।  
पित्र्यं चा ।  
#टकाकर्म,पितृभ्यस्त्वाजुष्टामितिदर्शनात् ।  
पित्र्येषु यत्नमन्तरेणापि तन्त्रं प्रवर्तते इति पुरस्तादुक्तम् ।  
तत आज्यभागान्ते तन्त्रे कृते उपाकरणादेः प्रवृत्तिः ।  
अत्र प्रमाणं वक्ष्यामः ।  
ऽअपरपक्षस्यापराह्णः श्रेयानिऽत्येष च कालः ।  
सर्वत्र प्राचीनावीतम् ॥४॥  
  
________________________  
  
  
आप्ग्स्-तात्_२२।३:  
अथ स्वोभूते अष्टभ्याम् ।  
ब्राह्मणान् गृहमानीयेत्याद्यग्निमुखान्तं सर्व मासिश्रीद्धवत्कृत्वा, अथ दर्भेणैकेन गां स्त्रियं ऽपितृभ्यस्त्वा जुष्टामुपाकरोमि, इत्यनेन मन्त्रेणोपाकरोति ॥३॥  
  
६ वपाहोमः ।  
  
तूष्णीं पञ्चाज्याहुतीर्हुत्वा तस्यै वपां श्रपयित्वोपस्तीर्णाभिघारितां मध्यमेनान्तमेन वा पलाशपर्णेनोत्तरया जुहोति ॥ आप्ग्स्_२२।४ ॥  
  
  
(प।८ख्।,२२-४)  
चोम्मेन्तरिएस्:  
  
आप्ग्स्-अना_२२।४:  
तूष्णीमित्यनुच्यमाने सम्प्रदानाभावे होमानिवृत्तेः देवताकल्पनायां प्राप्तायां या ऐताः पाशुबन्धिक्यः पश्वाहुयः  
  
ऽउपाकृत्य पञ्च जुहोतीऽति विहिताः ता एता इति विज्ञायेत ।  
ततश्च मन्त्रेष्वपि प्राप्तेषु तूष्णीं इत्युक्तम् ।  
एवं ब्रूवन् एतद्दर्शयति श्रौतस्य पशेरावृताषस्यापि पशोस्संस्कार इति ।  
तेन ऽपुरस्तात् प्रत्यञ्चं तिष्टव्तऽमित्येवमादयो विशेषा इहापि भवन्ति ।  
तस्या इति वचनं तस्या वपाया एवात्र चोदितो विशेषो यथास्यात् श्रपणादि, नावदानमित्येवमर्थम्, तेन मांसौदनादेर्मासिश्राद्धवदन्यस्मिन्नग्नौ संस्कारः ।  
  
आज्यग्रहणमनर्थकम् ।  
अपिवोत्तरया जुहोतीतिवत् सिद्धम्, तत् क्रियते ज्ञापकार्थम्, एतत् ज्ञापयति-आज्यभागान्ते तन्त्रे कृते पशोरुपाकरणादीति ।  
कथं कृत्वा ज्ञापकम्?सर्वत्र प्रधानाहुतिषु तान्त्रिकस्य हविषस्सधर्मकस्यानेकत्वे सति विशेषणं दृश्यते-स्थालीपाकादन्नादाज्याहुतिरितु, तदिहापि दृष्टम् ।  
तत् ज्ञापयति-तान्त्रिकेणैवाज्योनाहुतयोहबयन्त इति ।  
उपाकरणस्य चैतासां चानन्तर्य दृश्यते  
  
"उपाकृत्य पञ्च जुहोती"(तै।सं।३-१-५)ति ।  
तस्मादाज्यभागान्ते पशोरुपाकरणमिति सिद्धं भवति ।  
एवं पञ्चाज्याहुतीर्हुत्वा तूष्णीं सञ्ज्ञप्य वपाञ्च वपाश्रपणीभ्यां तूष्णीमुद्धृत्य औपासने श्रपयित्वाभिघार्य बर्हिषि प्रतिष्ठाप्य पुनरभिघार्य ततस्तामुपस्तीर्णाभिघारितां मध्यमेनान्तमेन वा पलाशपर्णेन जुहोति उत्तरयर्चा ऽवह वपाऽमित्येतया ।  
पर्मस्य वपाश्रपण्योश्च पात्रैस्सह सादनादि भवति ॥५॥  
  
________________________  
  
  
आप्ग्स्-तात्_२२।४:  
तूष्णीं स्वाहाकारेणापि विनापञ्चाज्याहुतीर्जुहोति, मन्त्रप्राप्त्यभावात् ।  
देवता चासां प्रजापतिरेव ।  
तस्यै वपामित्यादि व्याख्यातम् ।  
उत्तरयावहवपाम्ऽ इत्येतया ॥४॥  
  
  
७ मांसौदनहोमाः ।  
  
मांसौदमुत्तराभिः ॥ आप्ग्स्_२२।५ ॥  
  
  
(प।८।,ख।२२-५)  
चोम्मेन्तरिएस्:  
  
आप्ग्स्-अना_२२।५:  
(हुतायां वपायां पशोर्विशसनं कारयित्वा अन्वष्टकार्थ ॥।गृहेषु श्रपयित्वा अन्यानि च हविष्यौदनादीनि तान्यभिघार्य बर्हिषि प्रतिष्ठाप्य पुनरभिघार्य दर्व्या जुहोत्यवदानकल्पेन ।  
नात्र सकृदुपघातकल्पः ।  
स्विष्टकृति विप्रतिषेधात् ।  
आज्ये ऽभावात्  
  
मांसपिष्टौदनयोश्च भावात् ।  
तत्र)मांसौदनमुत्तराभिः यां जनाः प्रतिनन्दन्तिऽइत्येताभिः सप्तभिः ।  
मांसमिश्र ओदनो मांसौदनः ।  
होमकाले च मिश्रणम् ।  
न श्रपणकाले ।  
पक्तिवैषम्यात् ।  
अस्मिन् कर्मणि अष्टादशहोममन्त्राः समाम्नाताः ।  
ऋचो दश यजूंष्यष्टौ ।  
तत्राद्या ऋगपूपार्था ।  
वपार्थोत्तरा ।  
उत्तरादिभिरिति स्त्रीलिङ्गनिर्देशः ।  
पिष्टान्नमुत्तरयेति वक्ष्यति ।  
तेन सप्तभिऋग्भिर्मासौदनस्य होमः ॥६॥  
  
________________________  
  
  
आप्ग्स्-तात्_२२।५:  
मांसमिश्र ओदनो मांसौदनः तं उत्तराभिः ऽयां जनाः प्रतिनन्दन्तिऽइत्यादिभिस्सप्तभिर्जुहोति ।  
इदं चेह वक्तव्यम् -  
  
वपाहोमान्ते गोर्विशसनं कारयित्वान्वष्टकाब्राह्मणभोजनव्यञ्जनार्थ मांसमवशिष्य, इतरत् कृत्स्नं लौकिकप्रकारेण श्रपयित्वा, तदेकदेशं मासिश्राद्धवत् ब्राह्मणभोजनार्थादन्नद्धोमार्थमुद्धृते ऽन्ने संसृज्य, तेनैव मांसमिश्रेणौदनेन जुहोतीति ।  
न च मांसौदनयोस्सहपाकश्शङ्कनीयः, गोरालम्भात् प्रागेव होमार्थान्नस्योद्धृतत्वात्, मांसौदनयोः पक्तिवैषम्याच्च ॥५॥  
  
८ पिष्टान्नहोमाः ।  
  
पिष्टान्नमुत्तरया ॥ आप्ग्स्_२२।६ ॥  
  
  
चोम्मेन्तरिएस्:  
  
आप्ग्स्-अना_२२।६:  
पिष्टेन कृतमन्नं तस्य पयसि श्रपणमुत्तरयर्चा ऽउक्थ्यश्चेऽत्येतया जुहोति ॥७॥  
  
________________________  
  
  
आप्ग्स्-तात्_२२।६:  
पिष्टेन कृतमन्नं पिष्टान्नं पयसि शृतं प्रसिद्धम् ।  
तदुत्तरया ऽउक्थ्यश्चऽइत्यनया जुहोति ।  
इह ब्राह्मणभोजनाद्यर्थमवश्यं पिष्टान्नं श्रपयितव्यम् ।  
शृताच्च होमार्थ भेदेन पूर्वमेवोद्धरणम् ।  
मांसौदनस्य पिष्टान्नस्य च पार्वणवत्स्वकीयो ऽवदानधर्मः ।  
पलाशपर्ण चेह वपाहोममात्रे ।  
अन्यद्दर्व्यैव ॥६॥  
  
९ आज्याहुतयः ।  
  
आज्याहुतीरुत्तराः ॥ आप्ग्स्_२२।७ ॥  
  
चोम्मेन्तरिएस्:  
  
आप्ग्स्-अना_२२।७:  
उत्तरैर्मन्त्रैः ऽभूः पृथिव्यग्निनर्चेऽत्यादिभिः अष्टाभिराज्यस्य जुहोतीत्यर्थः ॥८॥  
  
________________________  
  
  
आप्ग्स्-तात्_२२।७:  
उत्तरमन्त्रकरणिका आज्याहुतीरष्टौ जुहोतीत्यर्थः ।  
ते च ऽभूः पृथिव्यग्निनाऽइत्यादयः यजूरूपाः ॥७॥  
  
१० स्विष्टकृदादि ।  
  
स्विष्टकृत्प्रभृति समानमापिण्डनिधानात् ॥ आप्ग्स्_२२।८ ॥  
  
चोम्मेन्तरिएस्:  
  
आप्ग्स्-अना_२२।८:  
स्विष्टकृत्प्रभृति पिण्डनिधानान्तं कर्म कृत्स्नं मासिश्राद्धवदिहापि कर्तव्यमित्यर्थः ।  
अत्र मांसौदनात् पिष्टाच्च स्विष्टकृत्, ततो जयादि ।  
अथ ब्राह्मणानामुपवेशनं हस्तेषूदपात्रानयनमलङ्कारः ।  
ततऽस्सर्वमुत्तरैरभिमृशेऽदित्यादि ग्रासवरार्ध्य प्राश्नीयात् इत्येवमन्तम् ।  
  
एतदेवास्मिन्नहनि भोजनं, नान्यत् ।  
आरब्धे चाभोजनमासमापनादिति ।  
पञ्चयज्ञाश्च लुप्यन्ते ॥९॥  
  
________________________  
  
  
आप्ग्स्-तात्_२२।८:  
स्विष्टकृदादि तन्त्रशेषं सर्वाभिमर्शनादि च प्रदक्षिणीकृत्येत्येवमन्तं ब्राह्मणभोजनं, पिण्डनिधानं, ग्रासवरार्ध्य प्राश्नीयादित्येवमन्तं, सर्व पदार्थजातं मासिश्राद्धवदिहापि कर्तव्यमेवेत्यर्थः ।  
तत्र च मांसौदनात् पिष्टान्नाच्च स्विष्टकृते सहावदानमिति भेदः ॥८॥  
  
  
अन्वष्टकायामेवैके पिण्डनिधानमुपदिशन्ति ॥ आप्ग्स्_२२।९ ॥  
  
  
चोम्मेन्तरिएस्:  
  
आप्ग्स्-अना_२२।९:  
न पिण्डनिधानमित्युच्यमाने ऽन्वष्टकायामपि पिण्डनिधानं न स्यात् ।  
अष्टका प्रकृता ।  
तत्र कः प्रसङ्गो यदन्वष्टकायां न स्यात् ।  
एवं तर्हि एतत् ज्ञापयति - विकल्पो ऽत्र विधिरयम् ।  
अतः कृत्स्नस्य कर्मणो विषयो भवति सापूपस्य सान्वष्टकस्येति ।  
तेन दध्यञ्जलिः कृत्स्नैकाष्टकाकरणात् विकल्प्यते सापूपेन सान्वष्टकेनेति केचित् ।  
वयं तु ब्रूमः - अष्टकायामकृतायां भोजनमस्य न भवतीत्येतदर्थमेव वचनमन्वष्टकायां यत् पिण्डदानं तदिह ॥॥ नास्मिन् कर्मणि पृथक् कर्तव्यमिति ॥१०॥  
  
________________________  
  
  
आप्ग्स्-तात्_२२।९:  
या श्वोभूतो ऽन्वष्टकेति विधास्यते तस्यामन्वष्टकायामेव पिण्डनिधानं पिण्डप्रदानं नाष्टकायामित्येके आचार्या उपदिशन्ति ।  
  
केचित् - न पिण्डनिधानमेके इति वक्तव्ये अन्वष्टकायामेवैक इत्येवं वचनमेतत् ज्ञापयति - विकल्पो ऽत्र विधीयमानः कृत्स्नस्य कर्मणः सापूपहोमस्य सान्वष्टकस्य विषये भवतीति ।  
तेन दधिहोमः कृत्स्नेनान्वष्टकान्तेनाष्टकाकर्मणा विकल्प्यत इति ।  
  
केचित्तु - अन्वष्टकायां यत् पिण्डनिधानं, तदेवास्य, न पुनस्तदस्मिन् प्रदेशे पृथक् कर्तव्यमिति वचनव्यक्त्यास्य कर्मणो ऽसमाप्तत्वसूचनम् ।  
तेनान्वष्टकायामकृतायां न कर्तुर्भोजनं, नापि पञ्चमहायज्ञा इति ।  
  
वस्तुतस्तु - भाष्यकारेणात्रार्थविशेषस्यानुक्तत्वात्, ऽअन्वष्टकोभयोरपि पक्षयोऽरिति वक्ष्यमाणत्वात्, अवान्तरप्रयोगस्य समाप्तेस्स्पष्टत्वाच्च, ऽअन्वष्टकायामेवैकऽइत्येषो ऽन्वष्टकायामेव पिण्डनिधानं नाष्टकायामिति फलाभिप्रायो व्यपदेश इति मन्तव्यम् ॥  
  
  
अथ यज्ञोपवीतप्राचीनवीतयोर्विवेकः - औपकार्ये च मांसौदनहोमेषु चादितश्चतुर्षु, षष्ठे च पिष्टान्नहोमे च, आज्यहोमे चादितष्,ट्सु, दधिहोमे चाघारादिषु च (प्राक् तेषु इत्यधिकम् ।  
एव प्रतिषिद्धम्) यज्ञोपवीतं, मन्त्राणां देनलिङ्गत्वात् ।  
अन्यत्र प्रकृतिवत् प्राचीनावीतमेव ।  
  
ननु चात्र कलियुगे धर्मज्ञसमयाद्गोरालम्भो निषिद्धः ।  
तेन यद्यपि ऽमांसौदनमुत्तराभिःऽइत्यत्र हविरुपसर्जनीभूतमांसाभावे ऽपि केवलौदनहविष्कहोमैः प्रधानान्तरसहितैः अष्टकाधिकारसिद्धेरुपपत्तिः;तथापि वपाहोमे स्वरूपस्यैवाभावान्न युज्यते ।  
मैवम्, प्रमाणबलेन कस्मिंश्चित् प्रधाने निषिद्धे ऽपि प्रधानान्तरैरेव विषयप्रत्यभिज्ञानादधिकारसिद्धेरुपपन्नत्वात् ।  
अत एव दर्शपूर्णमासयोः ऽनासोमयाजी सन्नयेत्ऽ; (तै।सं। २-५-५), ऽनासोमयाजिनो ब्राह्मणस्याग्नीषोमीयः पुरोडाशो विद्यतेऽ(आप।श्रौ। ) इति निषिद्धयोरपि सान्नाय्याग्नीषोमयोस्तद्व्यतिरिक्तैरेव प्रधानैरधिकारसिद्धिः ।  
इयांस्तु भेदः - क्वचिच्छ्रुतिर्निषेधिका, क्वचिद्धर्मज्ञसमय इति ।  
धर्मज्ञसमयो ऽपि वेदवत् प्रमाणम् ।  
अथवा आज्यमेव वपामांसयोस्स्थाने प्रयोक्तव्यम् ।  
ऽआज्येन शेषं संस्थापयेत्ऽइति पात्नीवते दर्शनात् ऽआज्यस्य प्रत्याख्यामवद्येत्ऽ(तै।सं।३-१-३) इति दर्शनाच्च ।  
प्राप्तिस्तु नित्यत्वादेवाष्टकायाः कृत्स्नायाः ।  
  
यद्वा - गोस्स्थाने छाग एवालब्धव्यः, प्रस्तुतसमानयोगक्षेमे ऽऐन्द्राग्नं पुनरुत्सृष्टमालभेतऽ(तै।सं।२-१-५) इत्यत्र गोः पुनरुत्सृष्टस्य स्थाने ऽपुनरुत्सृष्टश्छागःऽइति भरद्वाजसूत्रदर्शनात् ।  
अपि वात्यन्तलघुरपि दधिहोमपक्षः कलियुगे व्यवस्थितो द्रष्टव्यः ।  
प्रमाणं तु त्रैविद्यवृद्धाश्शिष्टा एव ॥९॥  
  
११ दध्यञ्जलिहोमः ।  
  
अथैतदपरं दध्न एवाञ्जलिना जुहोति ययापूपम् ॥ आप्ग्स्_२२।१० ॥  
  
  
चोम्मेन्तरिएस्:  
  
आप्ग्स्-अना_२२।१०:  
एवमष्टकायां मुख्यः कल्पो दर्शितः ।  
अथानुकल्पः यया ऋचा जुहोति ऽयां जनाऽइत्येतया तया दध्नः पूर्णेनाञ्जलिना जुहोति ।  
  
तन्त्रस्य विधानात् अञ्जलिना होमत्वाच्च अपूर्वो दध्यञ्जलिः ।  
अञ्जलिनेति वचनात् दर्व्या निवृत्तिः ।  
(२ क,ख, पुरस्तात्तन्त्रमुपरिष्टात्तन्त्रं च कृत्स्नं न भवति) ।  
तन्त्रद्वयञ्च न भवति ।  
कः पुनरस्य कालः ?अष्टमी ।  
पूर्वाह्णे च क्रिया, दैवत्वात् ।  
प्रातर्होमानन्तरं औपासनमुपसमाधाय सम्परिस्तीर्य तूष्णीं समन्तं परिषिच्य दध्नाञ्जलिं पूरयित्वा ऽयां जनाऽइति जुहोति ।  
न स्विष्टकृत् ।  
पुनरपि तूष्णीं परिषेचनम् ।  
अन्ये तु पुरस्तात्तन्त्रं स्विष्टकृच्चेच्छन्ति, न जयादीन् ।  
अत्र मूलं मृग्यम् ।  
एष कालः, आचार्यप्रवृत्तित्वात् ।  
एषा ह्येवानुकल्पेष्वाचार्यस्य प्रवृत्तिः ।  
तद्यथा - समावर्तने तूष्णीमेव तीर्थे स्नात्वेति ।  
दध्यञ्जलिश्चायमष्टकायां ये होमास्तेषां निवर्तकः, तदनन्तरमभिधानात्, नापूपहोमस्य ।  
नान्वष्टकायाः ।  
ब्राह्मणभोजनपिण्डनिर्वापणे च भवतः ।  
होममात्रस्यैवायं दध्यञ्जलिर्निवर्तकः ।  
एवं तर्ह्यत्र वचनं व्यज्यते यज्जुहोति तद्दध्न एवाञ्जलिनेति ।  
(अपर आह - अपूपाष्टकयोर्द्वयोरपि निवर्तकम् ।  
नान्वष्टकायाः ।  
यदि तस्या अपि प्रत्याम्नायः स्यात् तामभिधायायमनुकल्पो वक्तव्यस्स्यादिति) ।  
अन्ये तु सापूपस्य सान्वष्टकस्य कृत्स्नस्याष्टकाकर्मणो निवर्तको दध्यञ्जलिरिति ॥  १० ॥  
  
________________________  
  
  
आप्ग्स्-तात्_२२।१०:  
यया ऽयां जनाऽइत्येतया अपूपं जुहोति, तया ऋचा दध्नस्स्वावदानधर्मेणावदायाञ्जलिना जुहोति ।  
पार्वणवच्चाग्निमुखान्ते दधिहोमः, अपूपहोमवच्चावदानम् ।  
ऽयेन जुहोति तदग्नौ प्रतितप्यऽइत्यादिकं लेपाञ्जनं चान्येन कारयितव्यम् ।  
अयं च दधिहोमो ऽष्टम्यां पूर्वाह्णे ।  
  
केचित् - अञ्जलिहोमास्सर्वे अपूर्वाः, नैव तत्र पुरस्तादुपरिष्टात्तन्त्रमिति ।  
  
अयं चानुकल्पो ऽपूपहोमाद्याज्याहुतीरुत्तरा इत्येवमन्तानामेव स्थाने वेदितव्यः, नान्वष्टकाया अपि, आज्याहुत्यन्तं कर्म विधायान्वष्टकायाः प्रागेवानुकल्पस्य विधानात् ।  
तेनोभयोरपि पक्षयोर्नवम्यामन्वष्टका नित्यैव ।  
तेन दधिहोमपक्षे ऽन्वष्टका नास्तीति निर्मूलम् ।  
अयं च दधिहोमविधिर्होमानामेव स्थाने;ऽदध्न एवाञ्जलिना जुहोतीऽति जुहोतिशब्दस्य स्वारस्यात् ।  
तेनास्मिन्नपि पक्षे ब्राह्मणभोजन पिण्ड प्रदान योरावृत्तिः ।  
तस्मात् सप्तम्यां रात्रौ ब्राह्मणान्निमन्त्र्याष्टभ्यां होमस्थाने दधिहोमः, ततो ऽपराह्णे भोजनादि सर्वमविकृतं, नवम्यामन्वष्टकापीति सिद्धम् ॥१०॥  
  
१२ अन्वष्टका ।  
  
अत एव यथार्थ मांसं शिष्ट्वा श्वोभूते ऽन्वष्टकाम् ॥ आप्ग्स्_२२।११ ॥  
  
  
(प।८।,ख।२२-११)  
चोम्मेन्तरिएस्:  
  
आप्ग्स्-अना_२२।११:  
अत एवास्या एव गोरेकाष्टकायामालब्धायां मांसं यस्य यथार्थ यावत्प्रयोजनं शिष्ट्वा श्वोभूते नवम्यामन्वष्टकानाम कर्म कर्तव्यम् ।  
भूयांसमतो माहिषेणेत्यादीनां निवृत्त्यर्थ एवकारः ॥११॥  
  
________________________  
  
  
आप्ग्स्-तात्_२२।११:  
श्वोभूते मवम्यामन्वष्टकाख्यं कर्म कर्तव्यम् ।  
अत एव गोरष्टकायामालब्धायाः मांसं यथार्थ यथाप्रयोजनं शिष्ट्वा इत्येतत्प्रथमपक्षविषयम् ॥११॥  
  
  
तस्या मासिश्राद्धेन कल्पो व्याख्यातः ॥ आप्ग्स्_२२।१२ ॥  
  
  
(प।८।,ख।२२-१२)  
चोम्मेन्तरिएस्:  
  
आप्ग्स्-अना_२२।१२:  
मासिश्राद्धवदन्वष्टका कर्तव्येत्यर्थः ।  
कल्पातिदेशात् द्रव्यदेवतादि सर्वमिह प्राप्यते ।  
ऽतत्रान्नस्योत्तराभिर्जुहोतीऽत्यत्र मांससंसृष्टस्यान्नस्य होममिच्छन्ति ।  
अष्टकायां दर्शनात् ।  
इह च यथार्थ मांसमिति वचनात् ।  
अन्ये मासिश्राद्धातिदेशादन्नस्याव होममिच्छन्ति ।  
यत्रैव तु कार्ये मासि श्राद्धे मांसं इहापि तत्रैवेति ।  
  
अत्र केचित्-दध्यञ्जलिपक्षे ऽप्यन्वष्टकामिच्छन्ति ।  
मध्ये तस्य विधानात् ।  
यदि ह्यसावन्वष्टताया अपि प्रत्याम्नायः स्यात् तामप्यभिधाय वक्तव्यं स्यादिति ।  
अत एव यथार्थ मांसं शिष्ट्वा श्वोभूते ऽन्वष्टका तस्या मासि श्राद्धेन कल्पो व्याख्यातः इति पूर्वत्र सम्बन्धः ॥  
  
  
अथैकोद्दिष्टविधिः शास्त्रान्तरात् ।  
प्रेतमेकमुद्दिस्य यच्छ्राद्धं क्रियते तदेकोद्दिष्टम् ।  
अयुग्मा ब्राह्मणाः एकः त्रयः पञ्चेति ।  
वृध्या फलभूयस्त्वम् ।  
तत्र नाग्नौ करणं, नाभिश्रावणं, न पूर्व निमन्त्रणं, न दैवं, न धूपो, न दीपो, न स्वधा, न नमस्कारः, उदङ्मुखाः ब्राह्मणाः ।  
सर्वस्मादन्नात्सकृत्सकृदवदाय दक्षिणतो भस्ममिश्रानङ्गारान्निरूह्य तेष्वेव जुहुयात् प्रेतायामुष्मै यमाय च स्वाहेति ।  
प्रेतायेति वचनं प्रेतस्य नामनिर्देशार्थम् यज्ञशर्मणे यमाय च स्वाहेति प्रयोगमिच्छन्ति ।  
यज्ञशर्मणे प्रेताय यमाय चेत्यन्ये ।  
अमुष्मै तृप्तिरस्त्विति अपां प्रतिग्रहणं विसर्जनं चा अस्ति तृप्तिरिति प्रतिवचनम् ।  
अमुष्मा उपतिष्ठत्वित्यनुदेशनं, आशयेषु च पिण्ढदानं भोजनस्थान इत्यर्थः ।  
तृप्यस्वेति सङ्क्षालनम् ।  
एतदेकोद्दिष्टं सर्ववर्णानां स्वाशौचान्ते प्रसिद्धम् ॥  
  
  
अथान्यानि नवश्राद्धमासिकानि त्रैपक्षिकं षाण्मासिकं साम्वत्सरिकमिति ।  
यत्प्रथमं क्रियते तन्नवश्राद्धम् ।  
नवं च तच्छ्राद्धञ्चेति कृत्वा ।  
  
तस्य वर्णानुपूर्वेण कालः  
  
चतुर्थे पञ्चमे चैव नवमैकादशे तथा ।  
  
यदत्र दीयते जन्तोः तन्नवश्राद्धमुच्यते ॥  
इति ॥  
  
  
सर्वेषामपि वर्णानां चत्वार्यपि नवश्राद्धानीत्यन्ये ।  
तोषां द्वितीयादिषु नवशब्दो घटते ।  
मासिकानि द्वादश प्रतिमासं मृताहे कर्तव्यानि ।  
  
आद्यं तु स्वाशोचन्ते ।  
अन्त्यं च सपिण्डीकरणेन सह मृताह एव त्रापक्षिकं षाण्मासिकं द्वितीयादिषु सम्वत्सरेषु प्रतिसम्वत्सरं मृताह एव साम्वत्सरिकमिति षोडशैतान्येकोद्दिष्टानि ।  
साम्वत्सरिके च क्षेत्रजजारजयोः एकोद्दिष्टकल्पस्य च विकल्पः ।  
इतरेषामेकोद्दिष्टमेव ।  
ये नवश्राद्धानां समुच्चयमिच्छन्ति तेषां षोडशैकोद्दिष्टानीत्येषापि प्रसिद्धिर्दुरुपपादा ।  
  
अत्र पठन्ति--  
  
नित्यश्राद्धं मासि मासि अपर्याप्तावृत्तुं प्रति ।  
द्वादशाहेन वा भोज्या एकाहे द्वादशापि वा ॥  
  
  
अथ सपिण्डीकरणं सम्वत्सर एकादशे चतुर्थे तृतीये वा मासि त्रिपक्षे अर्धमासे द्वादशे वाहनि उपनयनाभ्युदयप्राप्तौ वा ।  
तत्र एकोद्दिष्टस्य मासिश्राद्धस्य च समुच्चयः ।  
प्रेतस्यैकोद्दिष्टं तस्य ये प्त्रादयः तेभ्यो मासिश्राद्धं मन्त्रेषु च न क्श्चिद्विकारः ।  
यन्मे मातेत्यादिषु यथैव ते पित्रा प्रेतेन पूर्व प्रयुक्तास्तथाव पुत्रेणापि प्रयोक्तव्याः ।  
पुत्रादन्यस्य च सपिण्डीकरणे नाधिकारः, मासिश्राद्धाभावात् ।  
  
सपिण्डीकरणास्य च मासिश्राद्धप्रयोगविकारत्वात् ।  
तस्मादपुत्रस्य प्रेतस्य भार्या यावज्जीवमेकोद्दिष्टकल्पेनैव पत्ये मासिश्राद्धं ददाति ।  
  
पुत्रो ऽप्यकृतविवाह एवमेव ।  
विवाहादूर्ध्व यदा मासिश्राद्धमारभते तदा पितुः सपिण्डीकरणेन सहारभते ।  
  
अन्ये त्वेतदनुष्ठानं अन्यथापि भवति ।  
तत्र पित्रे प्रेताय पूर्ववद्भस्मनि होमः इतरेभ्यो ऽन्नादाज्याच्च मासिश्राद्धवत् ।  
  
पिण्डदाने-मासिश्राद्धवत्पिण्डान् दत्वा तत्समीपे पृथक् स्तीर्णेषु दर्भेषु प्रेताय पिण्डः ।  
पूर्ववदपो दत्वा तस्यान्ते अर्घ्यार्ध पितृपात्रेषु प्रेतपात्रं प्रसेचयेत् ऽये समामाऽइति द्वाभ्यां पिण्डं पिण्डेषु संसृजेत् ।  
एतत्सपिण्डीकरणम् ।  
एतस्मिन्कृते प्रेतः पितृत्वमापद्यते ।  
चतुर्थश्चानुज्ञापित उत्सृष्टो भवति ।  
  
अत्र विप्रतिप्त्तिः- केचित्प्रपितामहस्य पात्रं पिण्डं चेतरेषु संसृजन्ति ।  
प्रेतशब्देन स एवोच्यते प्रकर्षेण इतः प्रेत इति ।  
स ह्यत्रानुज्ञातो भवति ।  
प्रसिद्धस्त्वाचारः यस्य सपिण्डीकरणं स प्रेतः, तस्यैव च पात्रपिण्डयोरितरेषु संसर्गः ।  
एवमपि प्रपितामहस्यैवानुज्ञेति ।  
  
मातृसपिण्डीकरणे सा यदि पुत्रिका, आसुरादिविवाहोढा वा ततो मातामहादीनां पिण्डेषु संसर्गः ।  
तत्पिण्डस्येतरत्र श्वश्त्वादि पिण्डेन एकाचित्यारूढायास्तु भर्तृपिण्डेनेति केचिद्व्यवस्थापयन्ति ।  
प्रयोगस्तु पिरसिद्धाचारानुरोधेन कर्तव्यः ।  
अत्र केचित्पठन्ति --  
  
भ्राता वा भ्रातृपुत्रो वा सपिण्डः श्ष्य एव वा ।  
  
सहपिण्डक्रियाः कृत्वा कुर्यादभ्युदयं ततः ॥  
इति ॥  
तथा--  
  
अपुत्रायां मृतायां तु पतिः कुर्यात्सपिण्डतामिति ॥  
  
  
अथ नाम्दीश्राद्धम्- तत्र बोधायनः -अथाभ्युदयिकेषु प्रदक्षिणमुपचारो यज्ञोपवीतं प्रागग्रान् दर्भान्, युग्मान् ब्राह्मणान्, यवैस्तिलार्थः, पृषदाज्यं हविः ।  
सोपयामेन पात्रेण नान्दीमुखाः पितरः प्रीयन्तामित्यपां प्रतिग्रहणं, संसर्जनं च ।  
नान्दीमुखेभ्यः पितृभ्यः स्वाहेत्यग्नौकरणमनुदेशनं च ।  
आशयेषु परिसमूढेषु दर्भेषु पृषदाज्येनानुप्रदानं नान्दीमुखेभ्यः पितृभ्यः स्वधा नमः इति सर्व द्विर्द्विरिति (बौ।गृ।३-१२-२॥॥५)  
तत्रैव प्रदेशान्तरे"तेषु भक्तवत्सु स्वधायै स्थाने ऽमधु मनिष्ये मधु जनिष्यऽइत्येतद्यजुर्जपित्वा नान्दीमुखाः पितरः प्रीयन्तामित्यपो निनयति स्वधैवैषोक्ता भवति ।  
नैकेनाह्ना दैवं पित्र्यं च कुर्वन्ति यस्यैकाह्ना पित्र्यं दैवं च कुर्वन्ति प्रजा हास्य प्रमायुका भवति, तस्मात् पितृभ्यः पूर्वेद्युः क्रियते, परेद्युर्देवानामिति ।  
(बौ।गृ।प।१-३-१०-११) तथा पुष्पफलाक्षतमिश्रैर्यवैः तिलार्थ उपलिप्य दध्योदनं समप्रकीर्येति ।  
  
तत्र मासिश्राद्धं सर्वेषां पित्र्याणां प्रकृतिः ।  
अस्माकं विशेषास्तु शास्त्रान्तरादागमयितव्याः ।  
तेन ऽपूर्वेद्युर्निवेदनऽमित्यादि सर्वमिहापि भवति ।  
युग्मा ब्राह्मणाः अष्टौ षोडश वा ।  
यद्युष्टौ द्वौ देवेभेयः पितृभ्यो द्वौ द्वौ ।  
यदि षोडश देवेभ्यश्चत्वारो द्वादश पितृभ्य इत्यादि ।  
  
यवैस्तिलार्थः मासिश्राद्धो यत् तिलकृत्यमर्घ्यादिषु तदत्र यवैः कर्तव्यः ।  
पुष्पादिभिश्च मिश्रणम, प्रदेशान्तरे वचनात् ।  
पृषदाज्यं हविः ।  
  
र्मासौदनवत्पृषदाज्यमिश्रमित्येके, केवलमेवेत्यन्ये ।  
सोपयामेनेति येनार्घ्य प्रदीयते तत्पात्रमन्येन पात्रेणोपयम्येत्यर्थः ।  
नान्दीमुखाः प्रीयन्तामिति देवेभ्यस्तु विश्वेदेवाः प्रीयन्तामिति ।  
तत्र पितॄणामेकपात्रं, न त्रीणि;पितृपितामहप्रपितामहविशेषस्यानुपदेशात्, सर्वेषु मन्त्रेषु नान्दीमुखाः पितर इत्युपदेशात् ।  
तस्मादेकमेव पात्रं पितॄणां, देवानां चैकम् ।  
तत्र ब्राह्मणानुपवेश्याग्नेः प्रतिष्ठापनं अर्घ्यपात्रयोश्च ।  
अग्निश्चौपासन एव ।  
  
विवाहेष्वसम्भवात् ।  
अर्घ्य प्रदाय गन्धादिभिश्चालङ्कृत्यानुज्ञातो हविरुद्धृत्य पृषदाज्येन संसृज्याभिघार्याज्यभागान्ते नान्दीमुखेभ्यः पितृभ्यः स्वाहेत्येकां प्रधानाहुदीं जुहोति केवलेन पृषदाज्येन सौविष्टकृतं द्वितीयं जुहुयादिति ।  
तन्त्रशेषं समाप्य क्लप्तान्वा प्रतिपूरुषमिति न्यायेनानेन नान्दीमुखेभ्यः पितृभ्यः स्वाहेत्यनेन मन्त्रेण पितृभ्यो ऽनुदिशति, देवेभ्यस्तु वुश्वेभ्यो देवेभ्यः स्वाहेति ।  
मासिश्राद्धे ये होममन्त्राः  
  
अनुदेशनमन्त्राश्च तेषां निवृत्तिः ।  
उपस्पर्शनं तु भवत्येव प्रत्याम्नायाभावात् ।  
पृथिवीते पात्रमित्याशयेषु च परिसमूढेष्विति आशयेषु भोजनस्थानेषु परिसमूढेषु परिसमूहनेन शोधितेषु पृषदाज्यमिश्रेण बविषा पृषदाज्येनैव तावत्पिण्डस्यानुप्रदानं नान्दीमुखेभ्यः स्वधानम इत्यनेन ।  
एवं सर्व द्विर्द्विरिति ।  
आसनप्रदानादिषु द्विर्द्विः प्रयत्नः कर्त्तव्य इत्यर्थः ।  
उपलिप्य दध्योदनं सम्प्रकीर्य तते ऽये अग्निदग्धाऽइत्यस्मिन् स्थाने भवति ।  
अथ दक्षिणां दत्वा विसर्जनं नान्दीमुखाः पितरः प्रीयन्तामिति ।  
तत उदपात्रसमीपे मधु मनिष्य इति यजुर्जपित्वा विसर्जनमन्त्राभ्यां बर्हिषि पात्रे निनीय्य न्युब्जमिति ।  
एवमेतन्नान्दीश्राद्धं तत्र कर्तव्यं यत्रापरेद्युर्देवयज्यानुष्ठानम् ।  
  
केचित्वन्यथा पठन्ति च---  
  
मातुश्श्राद्धं तु पूर्व स्यात्पितॄणां तदनन्तरम् ।  
  
ततो मातामहानां तु वृद्धौ श्राद्धत्रयं विदुः ॥  
इति ॥  
  
  
अस्मिन् पक्षे मात्रादीनां द्वौ द्वौ ।  
एवं पित्रादीनां, एवं मातामहादीनां, देवार्थेद्वावेति विंशतिर्द्विजाः ।  
तथा च मनुनान्यपरे वाक्ये दर्शितम्--  
  
प्रतिवेश्यानुवेश्यौ च कल्याणे विंशतिद्विजे इति ।  
(म।स्मृ।८-३९२)  
  
यात्राभ्युदयश्राद्धं भवति तद्विंशतिद्विजं कल्याणं भवति ।  
  
पुनश्च पठन्ति--  
  
पुंसि जातान्नचौलोपस्नानपाणिग्रहेषु च ।  
  
अग्न्याधाने तथा सोमे दशस्वभ्युदयस्स्मृतः ॥  
इति ॥  
  
  
प्रयेगश्च-पार्वणश्राद्धवदेव ।  
एतावदत्र नाना युग्मा ब्राह्मणाः प्रदक्षिणमुपचारो यज्ञोपवीतं यवास्तिलार्त इति ॥१२॥  
  
________________________  
  
  
आप्ग्स्-तात्_२२।१२:  
तस्या अन्वष्टकायाः कल्पो मासिश्राद्धवत् कर्तव्य इत्यर्थः ।  
कल्पातिदेशात् सर्वमिह द्रव्यदेवतादिकं प्राप्यते ।  
तस्मान्निमन्त्रणादि ग्रासप्राशनान्तं सर्व मासिश्राद्धवदविकृतं कर्तव्यम् ॥१२॥  
अथावशिष्टानां मन्त्राणां येषु विनियोगस्तानि कर्माणि व्याचष्टे--  
१ याच्ञार्थ गज्छता कर्तव्यो जपः ।  
  
सनिमित्वोत्तरान् जपित्वार्ऽथ ब्रूयात् ॥ आप्ग्स्_२२।१३ ॥  
  
  
(प।८।,ख।२२-१३)  
चोम्मेन्तरिएस्:  
  
आप्ग्स्-अना_२२।१३:  
सन्यर्थ दातारं गत्वा ।  
भिक्षणलभ्यं धनं सनिरित्युच्यते ।  
सनिमित्वा उत्तरान्मन्त्रान् ऽअन्नमिव ते दृशे भूयासऽमित्यादीन् सप्त जपित्वा ।  
तमर्थ प्रब्रूयात् यदर्थमागत- ।  
सप्तमे मन्त्रे असावित्यत्र प्रदातुर्नामग्रहणं ,म्बुध्या ॥१३॥  
  
________________________  
  
  
आप्ग्स्-तात्_२२।१३:  
सनिर्यात्ञा भिक्षणम् ।  
केचित्-भिक्षणलब्धं धनमिति ।  
या सनिःऽभिक्षणे निम्त्तमाचार्यो विवाहो यज्ञे मातापित्रोर्बुभूर्षार्हतश्च नियमविलोपःऽऽतत्र गुणान् समीक्ष्य यथाशक्ति देयम्ऽ(आप।ध।२-१०-१,२) इति धर्मशास्त्रे।वगता, तामुद्दिश्य इत्वा गत्वा ।  
उत्तरान् मन्त्रान् ऽअन्नमिव ते दृशे भूयासंऽइत्यादीन् सप्त जपित्वा तमर्थ प्रयोजनं ब्रूयात्, यं भिक्षेत तं बोधयति ऽआचार्यार्थं भिक्षामि भवन्तम्ऽइति ।  
  
एवमुत्तरेष्वपि भिक्षणनिमित्तेषु विशेषः विवाहार्थमित्यादिः ।  
सप्तमे च मन्त्रे ऽअसाऽवित्यत्र समबुद्ध्या दातुर्नामग्रहणम् ॥१३॥  
  
  
इदानीं यदि याच्ञया रथादीनि सब्धानि, तदा केन विधिना स्वीकारः?इत्युत्तरे विधये आरभ्यन्ते---  
२ रथलाभे चक्राभिमर्शनम् ।  
  
रथं लब्ध्वा योजयित्वा प्राञ्चमवस्थाप्योत्तरया रथचक्रे अभिमृशति पक्षसी वा ॥ आप्ग्स्_२२।१४ ॥  
  
  
(प।८।,ख।२२-१४)  
चोम्मेन्तरिएस्:  
  
आप्ग्स्-अना_२२।१४:  
यदि रथो लभ्यते ततस्तं लब्ध्वा योजयति कर्मकरैर्युगधुरोः करोति ।  
तं प्राङ्मुखमवस्थाप्य उत्तरयर्चा ऽअङ्कौ न्यङ्कावभितऽइत्येतया ।  
रथचक्रे उभे सहाभिमृशति ।  
पक्षसी रथस्येति शेषः पार्श्वे फलके इत्यन्ये ।  
नेमी इत्यपरे ।  
सकृदेव मन्त्रः ।  
  
पाणिभ्यामुभाभ्यामभिमर्सनम् ।  
तथा चाश्वलायनः--ऽरथमारोक्ष्यन्नाना पाणिभ्यां चक्रे अभ्मृशेत् (आश्व।गृ।२-६-१) इति ॥१४॥  
  
________________________  
  
  
आप्ग्स्-तात्_२२।१४:  
रथश्चेल्लब्धः तं कर्मकरैर्वाहाभ्यांयोजयित्वाथ तं प्राञ्चम्प्राङमुखमवस्थाप्य उत्तरया ऽअङ्कौ न्यङ्कौ ऽइत्येतया रथचक्रे उभे पाणिभ्यां युगपदभिमृशति ।  
अपि वा पक्षसी ईर्षे ।  
अन्यथापि पदार्थमाहुः ॥१४॥  
  
३ रथारोहृअमन्त्रः ।  
  
उत्तरेण यजुषाधीरुह्योत्तरया प्राचीमुदीचीं वा दिशमभिप्रयाय यथार्थ यायात् ॥ आप्ग्स्_२२।१५ ॥  
  
  
(प।८।,ख।२२-१५)  
चोम्मेन्तरिएस्:  
  
आप्ग्स्-अना_२२।१५:  
ततःउत्तरण यजुषाऽअध्वनामध्वयत्ऽइत्येन ।  
रथं स्वमधिरोहति ।  
ततः उत्तरयर्चा ऽअयं वामश्विमा रथऽइत्येतया ।  
प्रचीमुदीचीं वा दिशमभिप्रपाद्य यथार्थ यायात् यत्र प्रयोजनं तत्र गच्छेत् ।  
अधीरुह्येति दीर्घपाठश्छान्दसः ।  
एताद्विधानं क्रयादिलब्धस्यापि रथस्य प्रथमारोहणे भवति ।  
द्वितीयादिषु तु न भवति ।  
लब्ध्वेति वचनात् ॥१५॥  
  
________________________  
  
  
आप्ग्स्-तात्_२२।१५:  
तेन(ततः)उत्तरेणऽअध्वनामध्वपतेऽइत्यनेन यजुषा रथं स्वयमधिरुह्य ।  
दीर्घश्छान्दसः ।  
उत्तरयाऽअयं वामश्विनौऽइत्येतया ।  
  
प्राचीमुदीचां वा दिशमभ्प्तयायप्रस्थायादृष्टार्थ, ततो यथार्थप्रयोजनानुसारेणयायान्गच्छेत् ॥१५॥  
  
  
केचित्-लब्ध्वेतिवचनात् क्रयादिलब्धस्यापि रथादेः प्रथमारोहणे विधिरयं भवतीति ।  
नैतत्;प्रकृतयाच्ञादिना लब्धरथादिविषयत्वेनैवास्य वाक्यस्यार्थवत्त्वोपपत्तेः, ऽयाच्ञया रथादीनि लब्ध्वाऽइति भाष्यविरोधाच्च ॥१५॥  
  
४ अश्वारोहणमन्त्रः ।  
  
अश्वमुत्तरैरारोहेत् ॥ आप्ग्स्_२२।१६ ॥  
  
  
(प।८।,ख।२२-१६)  
चोम्मेन्तरिएस्:  
  
आप्ग्स्-अना_२२।१६:  
लब्ध्वे त्यनुवर्तते ।  
उत्तैरेकादशभिः ऽअश्वो ऽसि हयो ऽसिऽइत्यादिभिः ।  
रथलाभवदश्वलाभो व्याख्यातः ॥  १६ ॥  
  
________________________  
  
  
आप्ग्स्-तात्_२२।१६:  
अश्वश्चेद्याच्ञया लब्धः तमुत्तरैर्मन्त्रैः ऽअश्वो ऽसिऽ; इत्यादिभिरारोहेत् ॥१६॥  
  
५ हस्त्यारोहणमन्त्रः ।  
  
हस्तिनमुत्तरया ॥ आप्ग्स्_२२।१७ ॥  
  
  
(प।८।ख।,२२-१७)  
चोम्मेन्तरिएस्:  
  
आप्ग्स्-अना_२२।१७:  
लब्ध्वाऽगोहोदिति वर्तते ।  
उत्तरया ऽहस्तियशसमसीऽत्येतया ।  
तत्रासाविति हस्तिनो नामग्रहणम् ।  
  
अभिनिदधामि नागेन्द्रेति ।  
आरुह्य तूष्णीमङ्कुशाभिधानम् ।  
मन्त्रे चाभिनिदधामीति द्रष्टव्यः ।  
तेन मन्त्रे लिङ्गस्याविरोधः ॥१७॥  
  
________________________  
  
  
आप्ग्स्-तात्_२२।१७:  
पूर्ववद्व्याख्यानम् ।  
उत्तरयाऽहस्तियशसंऽइत्येतया ।  
असावित्यत्र च सम्बुद्ध्या ऐरावतेति गजनामग्रहणम् ।  
अत्र यद्यपि ऽवज्रेणाभिनिदधाम्यसौऽइतिलिङ्गादङ्कुशाभिधानार्थता मन्त्रस्य;तथापि ऽहस्तिनमुत्तरयाऽरोहेत्ऽइति वाचनिकविनियोगस्य बलवत्त्वात्तदनु सार्येव मन्त्रो व्याख्यातव्यः ॥१७॥  
  
  
ताभ्यां रेषणे पूर्ववत् पृथिवीमभिमृशेत् ॥ आप्ग्स्_२२।१८ ॥  
  
  
(प।८।ख।,२२-१८)  
चोम्मेन्तरिएस्:  
  
आप्ग्स्-अना_२२।१८:  
ताभ्यां अस्वहस्तिभ्यां।रेषणेशरीरोपमर्दे जाते पूर्ववथेमन्तप्रत्यवरोहणवत्पृथिवीमभिमृशेत् ।  
ऽस्योना पृथिविऽऽबडित्थेऽत्येताभ्याम् ।  
पूर्ववदिति न जातकर्म गृह्यते, व्यवधानात् ॥१८॥  
  
________________________  
  
  
आप्ग्स्-तात्_२२।१८:  
ताभ्यां तयोरश्वहस्तिनोः ।  
रेषणे मरणे सति ।  
पूर्ववत् हेमन्तप्रत्यवरोहणवत् ऽस्योना पृथिवीऽइत्येताभ्याम्पृथिवीमभिमृशेत् ।  
  
केचित्-ताभ्यां अश्वहस्तिभ्याम् ।  
प्रमादाद्भूमौ पतितस्य रेषणे शरीरोपमर्दे जाते इति ॥१८॥  
  
१ छत्रदण्डयोरादानम् ।  
  
संवादमेष्यन् सव्येन पाणिना छत्रं दण्डञ्चाऽदत्ते ॥ आप्ग्स्_२२।१९ ॥  
  
  
(प।८।ख।,२२-१९)  
चोम्मेन्तरिएस्:  
  
आप्ग्स्-अना_२२।१९:  
यत्र स्थानेर्ऽथादिनिमित्ते प्रत्यर्थिभिः सम्वदते ससम्वादः ।  
तमेष्यन् तत्रापराजयायसव्येन पाणिना छत्रं दण्डञ्चादत्ते ।  
पाणिग्रहणमुत्तरार्थम् ।  
इह तु आदानपरत्वादेव सिद्धम् ।  
तेन खलीकरणहोमः पाणिनैव कर्तव्यः, न पात्रेण अन्यथा मुष्टिशब्दस्य परिमाणवाचित्वस्यापि दरशनादस्याप्रसङ्गः ॥१९॥  
  
  
इति श्रीहरदत्तमिश्रविरचितायां गृह्यवृत्तावनाकुलायां द्वाविंशः खण्डः ॥  
  
________________________  
  
  
आप्ग्स्-तात्_२२।१९:  
सम्वादःऋणादानादिव्यवहारः ।  
केचित्-यत्र स्थाने प्रयर्थिभिस्संवदत इति ।  
ऋणादानादिव्यवहारं कर्तुमेष्यन् व्यवहारे जयमिच्छन्नित्यर्थः शेषं व्यक्तम् ॥१९॥  
  
  
इति श्रीसुदर्शनाचार्यविरचिते गृह्यतात्पर्यदर्शने द्वाविंशः खण्डस्समाप्तः ॥  
  
  
अथ त्रयोविंश खण्डः ॥  
  
२ फलीकरणमुष्टिहोममन्त्रः ।  
  
दक्षिणेन फलीकरणमुष्टिमुत्तरया हुत्वा गत्वोत्तरां जपेत् ॥ आप्ग्स्_२३।१ ॥  
[एतदादिसूत्रत्रयमेकसूत्रतया परिगणितं हरदत्तमते इति ख।ड। पुस्तकयोः]  
  
(प।७।ख।,२३-१)  
चोम्मेन्तरिएस्:  
  
आप्ग्स्-अना_२३।१:  
छत्रदण्डौ सव्येन पाणिना धारयन्नेवदक्षिणेनपाणिना फलीकरणानां मुष्टिं जुहोति ।  
उत्तरयर्च्चा(१- ग।घ। अवजिह्वकेति लिङ्गदर्शनात्) ऽअव जिह्वकेऽत्येतया ।  
तत्रासाविति प्रत्यर्थिनो नामनिर्धेशः प्रथमया ।  
होमश्चायमपूर्वः ।  
उपसमाधानं परिस्तरणं तूष्णीमुभयतः पर्युक्षणमित्येतावत् ।  
ततस्संवादं गत्वा प्रत्यर्थिनं दृष्ट्वाजपेत् ।  
उत्तरामृचं ऽआ ते वाचमास्यांऽइत्येताम् ।  
  
अत्राप्यसाविति प्रत्यर्थिनो नामनिर्देशः सम्बुध्या ।  
अवाचीनेन मुष्टिना होमः ।  
ऽअवयज इतिऽलिङ्गात् ।  
दक्षिणेनेति वचनं होमकाले छत्रदण्डयोः सव्येन धारणार्थम् - सव्यस्य व्यापृतत्वात् दक्षिणेनैव होमः इति ॥१॥  
________________________  
  
  
आप्ग्स्-तात्_२३।१:  
सव्यपाणिधृतच्छत्रदण्ड एवदक्षिणेनपाणिनाफलीकरणमुष्टिमुत्तरयाऽअव जिह्वकऽइत्येतया स्वाग्नौ जुहोति ।  
ऽअसाऽवित्यत्र सोमशर्मेति प्रथमया प्रत्यर्थिनो नामग्रहणम् ।  
यावदुक्त (२- धर्मा चायं) धर्मश्चायं होम इति पूर्वमेवोक्तम् ।  
  
केचित् - परिस्तरणमुभयतस्तूष्णीं पर्युक्षणं च कर्तव्यम्, मुष्टिना चावाचीनेन होम इति ।  
  
ततस्संवाददेशङ्गत्वाप्रत्यर्थिनं पश्यन्नुत्तरां ऽआ ते वाचंऽइत्येतां जपेत् ।  
इह च सम्बुध्या नामनिर्देशः प्रत्यर्थिन एव ॥१॥  
  
३ क्रुद्धाभिमन्त्रणम् ।  
  
क्रुद्धमुत्तराभ्यामभिमन्त्रयेत विक्रोधो भवति ॥ आप्ग्स्_२३।२ ॥  
  
  
चोम्मेन्तरिएस्:  
  
आप्ग्स्-अना_२३।२:  
उत्तराभ्यांऽया त एषा रराट्याऽइत्येताभ्याम् ।  
तत्र मन्त्रयोर्लिङ्गे विशेषाभावात् कुद्धमिति लिङ्गमविवक्षितम् ।  
तेन स्त्रियामपि भवति ।  
शूद्रादिष्वपि भवति ।  
नेत्यन्ये ।  
क्रुद्धस्य दर्शने नैमित्तिकमिदं नियमेन कर्तव्यमिति प्राप्त आह - विक्रोधो भवतीति ।  
यस्य क्रोधविगमं चिकीर्षति तत्र कर्तव्यमित्यर्थः ।  
क्रोधश्चात्मविषयः ।  
परविषयो वा ॥२॥  
  
________________________  
  
  
आप्ग्स्-तात्_२३।२:  
यदि क्रुद्धः प्रत्यर्थी वा व्यवहारद्रष्टा वा, तत्क्रोधशान्तिं चासाविच्छति, तदाउत्तराभ्यांऽया त एषाऽइत्येताभ्याङ्क्रुद्धमितरं वाभिमन्त्रयेत ।  
अनेन चाभिमन्त्रणेन क्रुद्धो विक्रोधोविगतक्रोधो भवति ।  
फलविधिश्चायम् ।  
नार्थवादमात्रं, सूत्रकारेण बद्धत्वात् ॥२॥  
  
४ स्वभार्यायां परपुरुषसम्बन्धप्रतिरोधकं कर्म ।  
  
असम्भवेप्सुः परेषां स्थूलाढारिकाजीवचूर्णानि कारयित्वोत्तरया सुप्तायास्सम्बाध उपवपेत् ॥ आप्ग्स्_२३।३ ॥  
  
  
चोम्मेन्तरिएस्:  
  
आप्ग्स्-अना_२३।३:  
(असम्भवेप्सुःअमैथुनेप्सुः) ।  
सम्भवो मैथुनम् ।  
श्रूयते च - काममाविजनितोः सम्भवामेति (तै।सं।२-५-५) ।  
तदभावो ऽसम्भवः ।  
परेषां पुरुषाणां असम्भवमिच्छनाढारिकासरीसृपविशेषः ।  
शतचरणा वा ।  
सा च द्विविधा स्थूला तन्वी च ।  
अरण्येषु स्थूला अन्यत्र तन्वी ।  
तत्र स्थूलायां जीवन्त्याञ्चूर्णानिकारयति, कर्मकर्तैव ।  
कारयित्वातानि यदा भार्या स्वपिति तदा तस्यास्सम्बाधेउपस्थे उपवपेत् ।  
उत्तरयाऽअव ज्यामिव धन्वनऽइत्येतया ।  
एवं कृते सम्बाध उपभोगयोग्यो न भवति व्यभिचारशङ्कायामिदम् ।  
वेश्याविषयं वा ॥  ३ ॥  
  
________________________  
  
  
आप्ग्स्-तात्_२३।३:  
यः प्रवत्स्यन् गृहे वा प्रजातन्तुं रक्षितुं स्वभार्यायां परपुरुषशुक्लस्यासम्भवमिच्छति सपरेषामसम्भवेप्सुः ।  
तस्योपायोपदेशः -  
  
स्थूलाढारिकाया जीवन्त्याश्चूर्णान्यन्येन कारयति ।  
आढारिका गौलिका सरीसृपविशेषः, या शतचरणा नाम ।  
सा च द्विविधा, ग्राम्या आरण्या च ।  
तयोरारण्या स्थूला, ग्राम्या तन्वी ।  
जीवचूर्णानिचाश्मादिना महता प्रहारेण मार्यमाणायां भवन्ति ।  
ततस्तानि चूर्णान्युत्तरयाऽअव ज्यामिव धन्वनऽइत्येतयासुप्तायाः सम्बाधेयोनावुपवपेत् ।  
एवं कृते सम्बाध उपभोगयोग्यो न भवति ॥३॥  
  
५ पुनः सम्भवेच्छायां कर्तव्यम् ।  
  
सिद्ध्यर्थे बभ्रुमूत्रेण प्रक्षालयीत ॥ आप्ग्स्_२३।४ ॥  
  
  
(इतः प्रभृति सूत्रपञ्चकं सूत्रद्वयरूपेण परिगणितं हरदत्तमते इति क,ख पुस्तकयोः ।  
विभागप्रकारश्चेत्थम् - सिध्यर्थे बभ्रु॥पलायेरन् ।  
तस्मिन्निण्वानि ॥ प्रक्षालयन्ति ॥  
इति) ॥  
  
  
  
चोम्मेन्तरिएस्:  
  
आप्ग्स्-अना_२३।४:  
सिध्यर्थेकार्यसिद्धेः प्रार्थनायां उपभोग्ययोग्यत्वे चिकीर्षिते इत्यर्थः ।  
तदाबभ्रुमूत्रेणसम्बाधस्यप्रक्षालनङ्कर्तव्यम् ।  
इदमत्र भैषज्यमित्यर्थः ।  
बभ्रूः कपिलवर्णा गौः ॥४॥  
  
________________________  
  
  
आप्ग्स्-तात्_२३।४:  
अथ यदा परपुरुषशङ्कापैति तदा स्वशुक्लसम्भवसिध्यर्थे भैषज्यमुच्यते - कपिलायाः गोमूत्रेण प्रक्षालयीत सम्बाधम् ॥४॥  
  
६ पण्यानां सिध्यर्थ होमः ।  
  
सिद्ध्यर्थे यदस्य गृहे पण्यं स्यात्तत उत्तरया जुहुयात् ॥ आप्ग्स्_२३।५ ॥  
  
  
चोम्मेन्तरिएस्:  
  
आप्ग्स्-अना_२३।५:  
अस्यकुटुम्बिनो गृहेयत् द्रव्यम्पण्यङ्क्रय्यं तस्य सिद्यर्थे अर्धापकर्षादिना सिद्धिस्स्यादित्येवमर्थम् ।  
तस्मात् द्रव्यात् किञ्चिदादाय उत्तरयर्चाऽयदहं धनेनेऽत्येतया जुहुयात् ।  
सिद्धिर्भवति ।  
अत्र क्षारलवणादीनामपि होमो भवति ।  
उक्तानि यथोपदेशं काम्यानि ।  
तत्र द्रवद्रव्येषु दर्वी ।  
इतरेषु हस्तः ।  
फलीकरणहोमवच्चापूर्वार्थम् ।  
अस्येति वचनं अस्य गृहे यत् पण्यं तस्यान्येनापि तद्धितैषिणा होमो यथा स्यादिति ।  
न च मन्त्रे ऽहमित्यस्य विरोधः;स एव भूत्वा स करोतीति ।  
गृहे पण्यमिति वचनात् क्षेत्रादिविषये न भवति ।  
पुनः सिध्यर्थवचनं एस्य कर्मान्तरत्वज्ञापनार्थम् ।  
अन्यथा पूर्वस्यैव विकल्पविधिस्सम्भाव्येत ॥५॥  
  
________________________  
  
  
आप्ग्स्-तात्_२३।५:  
क्रय्यद्रव्यानु सारेणाज्यभागान्तमग्निमुखान्तं वा कृत्वा, तस्मात्पण्यादादायोत्तरया ऽयदहं धनेनऽइत्येतयाजुहुयात् ।  
अत्र तत इति वचनान्न प्राणिद्रव्याद्धोमः, ततो ऽवदाने ऽङ्गवैकल्यापत्तेः ।  
  
केचित्-अस्येति वचनादन्येन तद्धितैषिणा होतव्यम् ।  
मन्त्रे चाहमित्यस्य न विरोधः, स एव भूत्वा स जुहोतीति ॥५॥  
  
७ भृत्यप्रीतिजनिका क्रिया ।  
  
यं कामयेत नायं मच्छिद्येतेति जीवविषाणे स्वं मूत्रमानीय सुप्तमुत्तराभ्यां त्रिः प्रसव्यं परिषिञ्चेत् ॥ आप्ग्स्_२३।६ ॥  
  
  
चोम्मेन्तरिएस्:  
  
आप्ग्स्-अना_२३।६:  
यम्भृत्यं मत्तो ऽयं न झिद्येतोतिकामयेतनापगच्छेदिति यावज्जीवं मदधीन एव स्यादिति जीवतो गोर्विषाणं स्वयं पतितमादाय स्वं मूत्रमानीय तेन तं भृत्यं सुप्तंउत्तराभ्यां ऽपरि त्वा गिरेरऽमित्येताभ्यां त्रिः प्रसव्यं परिषिञ्चेत् ।  
जीववचनं मृतस्य निवृत्यर्थम् ।  
गौरित्युपदेशः ।  
आनीयेति वचनात् पूर्वमन्यस्मिन् पात्रे मूत्रयित्वा शौचञ्च कृत्वा ततो विषाणोपनयनम् ।  
परिषीतो ऽसि इति मन्त्रलिङ्गात् स्त्रीष्विदं न भवति  
________________________  
  
  
आप्ग्स्-तात्_२३।६:  
यम्भर्तारं सपत्न्यामन्यस्यां वा इन्द्रियदौर्बल्यादनुरक्तं या स्त्रीकामयेतअयं भर्तामत् मत्तो न च्छिद्येतअस्य मय्यविच्छेदेन स्नेहस्स्यादिति सा स्त्रीजीवविषाणे जीवन्त्या गोर्विषाणे बलात्पातिते स्वम्मूत्रमानीयतेन भर्तारंसुप्तं उत्तराभ्यां ऽपरि त्वा गिरेरमिहंऽ; इत्येताभ्यान्त्रिः प्रसव्यं परिषिञ्चेत् ।  
अत्र चीनीयेति वचनातपूर्वमन्यस्मिन्पात्रे मूत्रयित्वा शौचं च कृत्वा ततो विषाणे ऽवनयनम् ॥६॥  
  
  
केचित्-भृत्यविषयमेतत् स्वामिनः कर्मेति ।  
अथ भृत्यादीनां पलायितानां पुनरागमनकामस्य कर्माह--  
८ पलायितानां दासादीनां प्रतिनिवृत्यर्थ कर्म ।  
  
येन पथा दासकर्मकराः पलायेरन् तस्मिन्निण्वान्युपसमाधायोत्तरा आहुतीजुहुयात् ॥ आप्ग्स्_२३।७ ॥  
  
  
चोम्मेन्तरिएस्:  
  
आप्ग्स्-अना_२३।७:  
अथ भृत्यानां पलायितानां निवृत्तिमिच्छतः कर्म ये कुर्वन्ति दासा अन्ये वा ते दासकर्मकाराःयेन यथा पलायेरन्तस्मिन् पथि इण्वानिदारुमयानि निगलानिउपसमाधायप्रज्वाल्य तस्मिन्नग्नावुत्तराश्चतस्र आहुतीर्जुहुयात् ऽआवर्तन वर्तयेऽत्येताः ।  
तत्र चतुर्णामिण्वानां मार्गे, क्रमेण भेदेनोपसमाधानं मन्त्राश्च क्रमेणेति केचित् ।  
अन्ये सकृदेव बहूनामिण्वानामिपसमाधानं होमश्च तत्रैवेति ।  
एकस्य द्वयोश्च पलायने ऽपि भवत्येवायं होमो न बहूनामेव ।  
एकशोषनिर्देशात् दासकर्मकरश्च दासकर्मकरौ च दासकर्मराश्च दासकर्मकरा इति ।  
अनिश्चिते चार्थे बहुवचनं प्रयुज्यते, यथा-कति भवतः पुत्रा ।  
इति ।  
अनिश्चिते चार्थे बहुवचनं प्रयुज्यते, यथा-कति भवत- पुत्रा इति ।  
मन्त्रेषु च ऽपरिक्रोशोवऽइत्यादिबहुवचनमविवक्षितम्, देवताधानपरत्वात् ।  
अयमप्यपूर्वो होमः ।  
सर्वेष्वेतेषु यथा सम्भवमग्निरौपासन एव ॥७॥  
  
________________________  
  
  
आप्ग्स्-तात्_२३।७:  
दासाश्च भृतिकर्मकराश्चदासकर्मकराः ।  
ते येन पथा पलयेरन् तस्मिन्पथि भूमावेवैण्वानिलेकप्रसिद्धानि दारुमयान्युपसमाधायनिधाय तेष्वेवानग्नौ ऽपदे जुहोतिऽइतिवत् उत्तराः ऽआवर्तनवर्तयऽअत्याद्युत्तरमन्त्रकरीणकाश्चतस्र आज्याहुतीर्जुहुयात्  
  
अपूर्व चेदं कर्म ।  
अत्र यद्यपि दासकर्मकरा इति बहुवचनं, तथाप्येकस्य द्वयोर्वा पलायने ऽपि भवत्येवेदं कर्म ।  
  
केचित्-पथीण्वान्यग्नौ प्रज्वाल्य, तत्राग्नावेव होम इति ॥ ७ ॥  
  
९ नैमित्तिकानि ।  
  
यद्येनं वृक्षात् फलमभिनिपतेद्वयो वाभिविक्षिपेदवर्षतर्क्ये वा बिन्दुरभिनिपतेत्तदुत्तरैर्यथालिङ्गं प्रक्षालयीत ॥ आप्ग्स्_२३।८ ॥  
  
  
चोम्मेन्तरिएस्:  
  
आप्ग्स्-अना_२३।८:  
एनंस्नातकंवृक्षात्प्रच्युतफलंयद्यभिनियतेत्शिरसि प्रदेशान्तरे वा ।  
वयःपक्षी काकादिः एनमभिविक्षिपेत् शिरसि प्रदेशान्तरे वा ।  
यदि वा अवर्षतर्क्ये वर्ष यत्र न तर्क्येत तस्मिन् काले देशे वाबिन्दुःअपां स्तेकः अभिनिपतेत् तदङ्गंउत्तरैः ऽयदि वृक्षादिऽत्यादिभिः यथालिङ्गं अद्भिः प्रक्षालयेत् ।  
ऽयदि वृक्षाऽजिति फलस्य ।  
ऽये पक्षिणंऽइति वयसः ।  
"दिवो नु मा बृहतऽइति बिन्दोः ।  
  
यथालिङ्गवचनं त्रये ऽपि मन्त्राः एकस्मिन्निमित्ते मा भूवन्निति ।  
तीर्थाद्यतिक्रमवत् स्यात् प्रसङ्गः, विधेर्वलीयस्त्वात् ॥८॥  
  
________________________  
  
  
आप्ग्स्-तात्_२३।८:  
यद्येनन्द्विजंवृक्षात्फलं अभि उपरि नीचैरकस्मात्पतेत्, यदि वा वयः पक्षी पक्षाभ्यामेनमभिविक्षिपेतुपरि पक्षवातेन धुनुयात्, यदिवा अवर्षतर्क्ये अभ्रशून्ये नभसि तस्माद्दिन्दुरपां स्तोकः अभिनिपतोत्, व्याख्यातम् ।  
तत्फलनिपातादिभिरुपहतं शरीराङ्गमुत्तरैर्मन्त्रैर्यथालिङ्गं प्रक्षालयीत ।  
तत्र ऽयदि वृक्षात्ऽइति फलाभिपाते, ऽये पक्षिणःऽइति वयो ऽभिविक्षेपे, ऽदिवो नु मा बृहतःऽइति बिन्द्वभिनिपाते ।  
यथालिङ्गमिति तु वचनमेकैकस्मिन्निमित्ते त्रिभिस्त्रिभिः प्रक्षालनं मा भूदिति ॥९॥  
अथादिभुतप्रायश्चित्तम्--  
१० अद्भुतप्रायश्चित्तम् ।  
  
आगारस्थूणाविरोहणे मधुन उपवेशने कुप्त्वां कपोतपददर्शने ऽमात्यानां शरीररेषणे ऽन्येषु चाद्भुतोत्पातेष्वमावास्यायां निशायां यत्रापां न शृणुयात्तदग्नेरुपसमाधानाद्याज्यभागान्त उत्तरा आहुतीर्हुत्वा जयादि प्रतिपद्यते ॥ आप्ग्स्_२३।९ ॥  
  
  
चोम्मेन्तरिएस्:  
  
आप्ग्स्-अना_२३।९:  
अथादिभुतोत्पातप्रायश्चित्तम् ।  
अद्भुतमपूर्वमदृष्टचरम् ।  
तस्य (अद्भुतस्यादृष्टचरस्य) उत्पात उपजनः यद्वा ऊर्ध्वभवा  
  
अद्भुताविशेषा एवोत्पाताः दिव्या आन्तरिक्ष्याश्च ।  
रात्राविन्द्रधनुर्लोहिनी द्यौरादित्ये कीलदर्शनमित्यादयः ।  
तस्मिन् पक्षे ऽद्भुतशब्देन भौमान्युच्यन्ते गोवलीवर्दन्यायेन ।  
द्वन्द्वश्च समासः ।  
तत्रोदाहरणरूपेण कानिचिदद्भुतानि दर्शयति-अगारस्थूणेति ।  
विरेहणं अङ्कुरोपजननम् ।  
अगारग्रहणात् आत्मीयेष्वपि शूद्ररृहादिषु न भवति ।  
मधुन उपवेशनेअगारे इत्येव ।  
कुप्तुःचुल्लीभ्राष्ट्रमित्यनर्थान्तरम् ।  
कपोतस्य पक्षिण आरण्यस्यपददर्शने पचनागारे तस्मिन् प्रविष्ट इत्यर्थः ।  
अमात्याः पुत्रादयः ।  
तेषां बहूनां युगपत् शरीररेषणे ।  
  
व्याधौमरणे च ।  
अन्येषु चैवम्प्रकारेषु वल्मीकादिषु इन्द्रधनुरादिषु च ।  
अन्येष्वितिवचनात् अमात्यानां शरीरेषणमप्यद्भुतरूपमेव गृह्यते ।  
  
नैकस्य द्वयोर्वा रेषणे कालभेदे च न भवति ।  
अत्र प्रायश्चित्तम्-अमावास्याथां निशायां चतुर्धाविभक्तायां रात्रेः द्वतीयो भागो न्शा ।  
यत्र प्रदेशे अपां कुम्भैरुदधानेष्वानीयमानानां शब्दं न शृणुयात् तत्र प्रदेशे ऽग्नेरुपसमाधानाद्युत्तरा आहुतय एकादश इमं मे वरुण इत्यादयः ।  
  
प्रजापत इति ऽप्रजापते न त्वदेतानीऽत्येषा गृह्यते ।  
प्रसिद्धेः, न ऽप्रजापते त्वं निधिपाऽइत्येषा ।  
प्रजापते नत्वदिति चहुत्वा प्रधानहुर्तार्जुहुयात् इति तन्त्रशेषं प्रतिपद्यते ।  
आज्यभागान्त इत्येवं तन्त्रसमाप्तौ सिद्धायां अग्नेरुपमाधानादिवचनं अग्निमात्रस्योपसमाधानार्थम् ।  
तेन औपासनाभावे लौकिके ऽपि भवति ।  
एवम्प्रकाराणामेतेषां नैमित्तिकानां दृष्टफलानां च पण्यहोमादीनां अन्यस्मिन्नप्यग्नौ प्रवृत्तिप्रदर्शनार्थ सर्वान्ते अग्निविधानार्थो यत्नः कृतः ।  
दयादि वचनमानन्तर्यार्थम् ।  
प्रधानाहुत्यनन्तरं जयाद्येव प्रति पत्यते, न सूत्रान्तरदृश्टा आहुतयो ऽस्मिन् तन्त्रे होतव्याः इति ।  
काः पुनस्ताः?कपोतश्चेदगारमुपहन्यादनुपतेद्वा देवाः कपोतः इति प्रत्यृचं जुहुयात् जपेद्वा ।  
(आश्व३-७-७)  
  
इत्याश्वलायनः ।  
जयदिवचनेनैव तन्त्रसमुच्चयप्रेतिषेधः ।  
तदपि प्रायश्चित्तं विकल्पेन भवति पृथक्तन्त्र इति ।  
तत्रापि शम्याः परिध्यर्थे ।  
  
अस्यापि प्रायश्चित्तस्यास्मिन्नेव शास्त्र उपदिष्टत्वात् ॥९॥  
  
________________________  
  
  
आप्ग्स्-तात्_२३।९:  
तत्रादुभताः स्वभावतः पूर्वमभूतास्सन्तो भवन्तीति ।  
उत्पाता इति तु ऊर्ध्व भवन्ति अन्यक्तावस्थायां प्राप्नुनुवन्ति ।  
  
अद्भुताश्चोत्पाताश्चेति द्वन्द्वसमास ।  
शब्दभेदस्तु भौमदिव्यभेदाभिप्रायः ।  
तत्र दिव्या उत्पाता रात्राविन्द्रधनु रादित्यकील इत्यादयः भौमांस्त्वद्भुतानगारस्थूणेत्यादिना स्वयमेवोदाहरति ।  
अगारस्य स्थूणाःअगारस्थूणाः, तासां विरोहणे अङ्कुरोपजनने ।  
स्थूणाग्रहणं चान्यस्यापि गृहसम्बन्धिनो वंशाद्रनिखातस्यापि प्रदर्शनार्थम्, निमित्तगतविशेषणत्वात् ।मधुन उपवेशनैत्यगार एव ।  
उपसर्जनस्याप्यगारशब्दस्य योग्यत्वेन बुद्ध्या विभज्य सम्बन्धः;आरामादिष्वनद्भुतत्वात् ।  
कुप्तुःचुल्ली भ्राष्ट्रमम्बरीषमित्यनर्थान्तरम् ।  
तस्यां कुप्त्वां पचनागार इत्यर्थः ।  
  
कपोतस्याप्यारण्यस्य पक्षिविशेषस्यपददर्शने ।  
कुप्त्वामित्यति प्रदर्शनार्थम्;अन्तर्गृहे ऽप्यस्यादुभुतत्वात् ।  
अमा सह वसन्तीत्यमात्याः  
  
एकपात्रभोजनाः पुत्रभ्रात्रादयः तेषां बहूनां सन्ततंशरीररेषणेशरीरनाशने मरण इत्यर्थः ।  
  
केचित्-अमात्यानां युगपद्व्याधावपीति ।  
अन्येषु चादुभुतोत्पातेषुउक्तेभ्यो ऽन्येषु गृहमध्ये वल्मीकजननादिष्वदिभुतेषु उसातेषु च दृषेषु सत्सु तत्सूचितदुरितशान्त्यादिकामो ऽमावास्यायान्निशायां रात्र्याम्मुहूर्तद्वयादूर्ध्वम् ।  
केचित्-द्वितीये याम इति ।  
यत्रापांवहन्तीनांशब्दं न शृणुयात्केचित्-कुम्भैरुदधानेष्वानीयमानास्विति ।  
  
तथाबूते देशे अग्नेरुपसमाधानादितन्त्रं प्रतिपद्यते ।  
तन्त्रविधानं चास्य आज्यहविष्ट्वात् । आज्यबागान्ते इति त्वर्थकृत्यप्रतिषेधार्थम् ।  
  
उत्तरा आहुतीः ऽइमं मे वरुण, तत्वायामिऽइत्येकादशाहुतीर्हुत्वा वचनबलाज्जयादि प्रतिपद्यते ।  
अत्र प्रजापति इति प्रतीकेन ऽप्राजापत्या व्याहृतीःऽइतिवत् ऽप्रजापते न त्वदेतानिऽइत्येषैव गृह्यते ॥९॥  
  
  
परिषेचनान्तं कृत्वाभिमृतेभ्य उत्तरया दक्षिणतो ऽश्मानं परिधिं दधाति दधाति ॥ आप्ग्स्_२३।१० ॥  
  
  
चोम्मेन्तरिएस्:  
  
आप्ग्स्-अना_२३।१०:  
अत अमात्यानां शरीररेषणे इत्यस्मिन्नद्भुते कश्चिद्विशेषः येषां पूर्वापरा अन्वञ्चः प्रमीयन्ते ते अभिमृतास्तेभ्यस्तदर्थ तेषां मृत्युशमनार्थ उत्तरं कर्म होममिमं कृत्वा परिषेचनान्ते ऽश्मानं परिधि अन्तर्धानं मृत्त्युनिवारणार्थ प्रतिष्ठापयतिउत्तरयर्चा ऽइमं जीवेभ्यऽ; इत्येतया ।  
अभ्यासः प्रश्वसमाप्तिद्योतकः ।  
परिधिमिति वचनात् तस्याश्मनः प्रच्यावनं न कार्यम्, तत्रैव प्रतिष्ठितो भवति ॥१०॥  
  
  
इति श्रीहरदत्तमिश्रविरचितायां गृह्यवृत्तावनाकुलायां त्रयोर्विंशः खण्डः ॥  
समाप्तश्चोत्तमो ऽष्टमः पटलः ॥  
  
====================================================================================  
  
॥ सम्पूर्णानाकुला वृत्तिः ॥  
  
  
________________________  
  
  
आप्ग्स्-तात्_२३।१०:  
ततः परिषेचनान्तं तन्त्रश्षं करोति ।  
शम्याः परिध्यर्थे इति पूर्वमेवोक्तम् ।  
केचित्-आज्यभागान्त इत्यनेन तन्त्रप्राप्तौ सिद्धायामग्नेरुपसमाधानादिवचनमग्निमात्रस्योपसमाधानार्थम् ।  
तेनौपासनशून्यस्येदं कर्म लौकिके ऽपि भवति ।  
अन्यानि चेवम्प्रकाराणि दृष्टफलानि नैमित्तिकानि पण्यहोमादीनि, अस्य सर्वान्ते ऽग्निविधानस्य सर्वार्थत्वावगमादिति ।  
  
अभिमृतेभ्यैत्यादिना ऽअमात्यानां शरीररेषणेऽइत्यस्मिन्नद्भुते कश्चिद्विशेषो ऽभिधीयते ।  
अभिमृताअभिमुख्येन मृता योग्यतया जीवन्त एव अमात्यानां सन्ततमरणदर्शनेन स्वयमपि मरणाद्भीता इत्यर्थः ।  
तेभ्यस्तदर्थ सन्ततमरणभयनिवृत्त्यर्तौत्तरयाऽइमं जीवेभ्यःऽ; इत्यनयापरिधिं मृत्योरन्तर्धानभूतंअश्मानं दक्षिणतो निदधाति ।  
एतच्च तन्त्रशेषान्ते, कृत्वेति क्त्वाप्रत्ययबलात् ।  
केचित्-निदधाति प्रतिष्ठापयति ।  
परिधिवचनाच्च तस्याश्मनः प्रच्यावनं न कर्तव्यमिति ।  
दधाति ददातीतिग्विरुक्तिः प्रश्नसमाप्तिसूचनार्ता ॥१०॥  
  
  
इत्थं सुदर्शनार्येण गृह्यतात्पर्यदर्शनम् ।  
कृतं भाष्यानुसारेण यथामति यथाश्रुतम् ॥  
  
अत्रानुक्तं दुरुक्तं वा मतेर्मान्द्याच्छुतस्य वा ।  
सन्मार्गप्रवणानां नः क्षन्तुमर्हन्ति पण्डिताः ॥  
  
  
इति श्रीसुदर्शनाचार्यविरचिते गृह्यतात्पर्यदर्शने त्रयोविंशः खम्डः अस्टमश्च पटलस्समाप्तः ॥  
  
  
॥ समाप्तेयं गृह्यसूत्रव्याख्या ॥  
  
  
  
  
