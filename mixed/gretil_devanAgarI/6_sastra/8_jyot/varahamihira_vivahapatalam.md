---
title: 'Varahamihira: Vivahapatalam'

---
## Intro

Varahamihira: Vivahapatalam  

Varahamihira: Vivahapatalam  
  
Input by Mizue Sugita (Novermber 11, 1997)  
  
Based on the edition of   
Deviprasada Lamsala, Vivahapatalam,   
Rastriya Abhilekhalayata, 2035  
with reference to Utpala's commentary [marked by U.]  

## पाठः

व्प्_१अब्।।अज्ञातमध्यान्तसमुद्भवाय सर्वात्मने सर्वगताय तस्मै।  
  
व्प्_१च्द्।।प्रणम्य देवाय मनोभवाय खलीकृतं येन जगत् समग्रम्॥  
  
व्प्_२अब्।।प्रजापतिर् मन्मथ एव यस्मात् कामाद् विना न प्रभवः प्रजानाम्।  
  
व्प्_२च्द्।।महत्सु सूक्ष्मेषु च सो ऽस्ति देवः सर्वात्मकः सर्वगतश् च यस्मात्॥  
  
व्प्_३अब्।।यस्मात् परन् नापरम् अस्ति किञ्चित् सौक्ष्म्यान् महत्वाच् च यतश् च नान्यत्।  
  
व्प्_३च्द्।।तेनेदम् एकेन मनोभवेन व्याप्तं जगच् छाऋङ्गभृतेव सर्वम्॥  
  
व्प्_४अब्।।अगम्यगामी भगवान् प्रजेशः श्रोणीसहस्राङ्कतनुश् च शक्रः।  
  
व्प्_४च्द्।।चतुर्मुखो येन कृतश् च शम्भु समन्मथो मङ्गलम् आदधातु॥  
  
व्प्_५अब्।।भगवान् अपि शार्ङ्गरथाङ्गधरो भगवत्(त्)वम् अवाप यतः।  
  
व्प्_५च्द्।।बहवो ऽस्य भगा इति तेन कृतं भगवान् इति नाम जगत् प्रथितम्॥  
  
व्प्_६अब्।।सीतावियोगेन बहुनि दुःखान्य् आप्तानि रामेण सलक्ष्मणेन।  
  
व्प्_६च्द्।।तानीह संस्मृत्य कलौ सहस्राण्य् अष्टौ तथाष्टौ च विवाहितानि॥  
  
व्प्_७अब्।।दुर्भगास् तनयवर्जिताश् च या निःस्वसन्ति वनिताः पतिव्रता।  
  
व्प्_७च्द्।।ताः कुदैवविनिपातयन्त्रिता नान्यजन्मजनितैः सुदुस्कृतैः॥  
  
व्प्_८अब्।।सुरभिकुसुमगन्धैस् तर्पयित्वा द्विजेद्रान् शुभतिथिदिवसर्क्षे दैववित्सम्प्रदिष्टे।  
  
व्प्_८च्द्।।उभयकुलविशुद्धे ज्ञातशीले सुरूपे प्रथमवयसि दद्यात् कन्यकां यौवनस्थे॥  
  
व्प्_९अब्।।पुष्ये दिवसे ऽथवा क्षणे वैवाह्येषु च भेषु कारयेत्।  
  
व्प्_९च्द्।।घटकारमृदा सुलक्षणाम् इन्द्राणीं कुशलेन शिल्पिना॥  
  
व्प्_१०अब्।।कुसुम्भरक्ताम्बरभूषणोज्ज्वलाः साध्व्यः सुरूपाः सुभगाः कुलोद्भवाः।  
  
व्प्_१०च्द्।।नदीं नयेयुः सरो ऽथवा तटं कन्याम् अलङ्कृत्य सहेन्द्र जायया॥  
  
व्प्_११अब्।।सूर्पेणदिक्षु प्रमदा बलिं ता दत्वा सकालीयकगन्धदिग्धाम्।  
  
व्प्_११च्द्।।कुसुम्भरक्ताम्बरवेष्टिताङ्गीं शचीसकाशं प्रमदा नयेयुः॥  
  
व्प्_१२अब्।।दध्योदनेन हविषा मधुना च कन्या सम्पूज्य शक्रदयितां च सलोहस्ता [उ। सलोहहस्ता]।  
  
व्प्_१२च्द्।।तूष्णीं प्रणम्य शिरसा गृहम् एव यायाद् देवीं प्रगृह्य मुदिता नियतैश् च केशैः॥  
  
व्प्_१३अब्।।गृहे स्तितां [उ। स्थितां] तां पुरुहूतपत्नीं प्राङ्मध्यास्तमयेषु कन्या।  
  
व्प्_१३च्द्।।स्रग्गन्धधूपैः प्रतिपूजणेच् [उ। प्रतिपूजयेच्] च पाणीग्रहं यावद् उपागतेति॥  
  
व्प्_१४अ।।रत्नानीन्दुकरः स्रजः शुभगता हर्म्योत्पलान्य् आसवः  
  
व्प्_१४ब्।।ताम्बूलं प्रवराम्बराणि रुचिरं गीतं विभूत्यश् चया।  
  
व्प्_१४च्।।यस्मान् न स्त्रियम् अन्तरेण हि नृणां सर्वाण्य् अभिप्रीतये  
  
व्प्_१४द्।।तस्माद् वच्मि तदाप्तियोग्यसमयो धर्मार्थकामाय च॥  
  
व्प्_१४ए।।उक्तं जन्मनि यत् तद् एव भविता यद्य् अङ्गनानां फलम्।  
  
व्प्_१४ड़्।।व्यर्थो न त्व् अयम् आदरं परिणये तत्काललग्नादिगः॥  
  
व्प्_१५अब्।।अज्ञातं प्रथमं प्रधानम् अपरं तद्व्यञ्जकं योषिताम्।  
  
व्प्_१५च्द्।।उद्वाहे नियति नयत्य् अतिबलाद् वेलासमायुक् फलैः॥  
  
व्प्_१६अ।।वात्स्यो वर्षम् अनोजम् इच्छति तथा एभ्यो जनश् चोत्तरं  
  
व्प्_१६ब्।।स्त्रीणां मानम् [उ। नामम्] ऋतुं विहाय मुनयो माण्डव्यशिष्या जगुः।  
  
व्प्_१६च्।।चैत्रं प्रोज्झ्य पराशारो कथयते दुर्भाग्यदं योषितां  
  
व्प्_१६द्।।आषाढादिचतुष्टयेन शुभदं कैश् चित् प्रदिष्टं द्विजैः॥  
  
व्प्_१७अब्।।श्रेष्ठं पक्षम् उषन्ति शुक्लम् असितस्याद्यं त्रिभागं तथा।  
  
व्प्_१७च्द्।।रिक्तां प्रोज्झ्य तिथिं तथा त्व् अयनयोः सन्धिं च शेषाः शुभाः॥  
  
व्प्_१८अब्।।आग्नेयग्रहवासरेषु कलहः प्रीतिस् तु सत्सूत्तमान् [उ। सत्सूत्तमा]।  
  
व्प्_१८च्द्।।कैश्चित् स्थर्यम् उषन्ति सौरदिवसे चान्द्रे समापत्निकम्॥  
  
व्प्_१९अब्।।मृगशिरसि मघायां हस्तमित्रोत्तरासु स्वसननिरृतिपूषाधातृदेवेषु चोढा।  
  
व्प्_१९च्द्।।बहुसुतशुख [उ। सुख]दासीवित्तसौभाग्ययुक्ता जनयति परितोषं कन्यका बान्धवानाम्॥  
  
व्प्_२०अब्।।आर्द्राद्ये भचतुष्टये विधवता साग्नेययाम्ये स्मृता।  
  
व्प्_२०च्द्।।शेषेष्व् अक्षयदोषशोकमरणं व्याध्याद्यनिष्टं बहुः॥  
  
व्प्_२१अब्।।प्रीतिर् जन्मसु तारकासु परतः सञ्ज्ञानुरूपं फलम्।  
  
व्प्_२१च्द्।।चन्द्रे चोपचया ऽऽद्यसप्तमगते सौभाग्यसौख्याप्तयः॥  
  
व्प्_२२अब्।।नक्षत्रतुल्यं फलम् आह गर्गः क्षेणेषु नक्षत्रपसञ्ज्ञितेषु  
  
व्प्_२२च्द्।।हारीतबभ्रू द्विजदेवलश् च विष्टि विना ऽन्यत् करणं प्रशस्तम्॥  
  
व्प्_२३अब्।।तिथिदिनकरणर्क्षलग्नवीर्यं परिचयम् आह पराशरः क्रमेण।  
  
व्प्_२३च्द्।।तिथिर् इति बलबान् वदन्ति गर्गाः करणबलाद् दिवसो ऽपि भागुरिश् च।  
  
व्प्_२३एड़्।।दिनकरणबलाद् भृगुर् भवीर्यं बलम् उदयस्य जगाद जीवशर्मा॥  
  
व्प्_२४अब्।।करणभतिथयो ऽर्धभुक्तभोगाः स्वफलकरा न भवन्ति तत्र साम्ये।  
  
व्प्_२४च्द्।।करणतिथिवासरोदयानां चरणविवृत्थिर् अनुक्रमात् फलानाम्॥  
  
व्प्_२५अब्।।षट्काष्टके मरणवैरवियोगदोषा द्विर् द्वादशे निधनता ऽप्रजाता त्रिकोणे।  
  
व्प्_२५च्द्।।प्रीतिः परा निगदिता समसप्तकेषु शेषेष्व् अनेकविधसौख्यसुतार्थसम्पत्॥  
  
व्प्_२६अ।।षट्काष्टके ऽपि भवनाधिपम् एव भाव  
  
व्प्_२६ब्।।एकाधिपत्यम् अवलोक्य च वश्यराशिम्।  
  
व्प्_२६च्।।कार्यो विवाहसमयः शुभकृत् सदुक्तः  
  
व्प्_२६द्।।स्तारा [उ। तारा] भवेद् यदि परस्परतो ऽनुकूला॥  
  
व्प्_२७अ।।दारिद्रयं [उ। दारिद्र्यं] रविणा कुजेन मरणं सौम्येन नस्युः प्रजाः  
  
व्प्_२७ब्।।दौर्भाग्यं गुरुणा सितेन सहिते चन्द्रेण सापत्निका।  
  
व्प्_२७च्।।प्रव्रज्यार्कसुतेन सेन्दुजगुरौ वाञ्छन्ति केचित् छुभम्  
  
व्प्_२७द्।।व्याध्यैर् मृत्युर् अणङ्ग्रहैर् [उ। असङ्ग्रहैर्] बहुविधा दीक्षा प्रवासाः शुभैः॥  
  
व्प्_२८अब्।।क्रिये कुमारेष्व् अनुरक्तचित्ता विहीनवित्ता गवि गोव्रता च।  
  
व्प्_२८च्द्।।कुलद्वयानन्दकरी तृतीये कुलीरलग्ने कुलटा नृशंसा॥  
  
व्प्_२९अब्।।हरौ प्रसूता सकृद् आश्रिता पितुः पतिप्रिया ऽति श्वशुरस्य षष्ठभे।  
  
व्प्_२९च्द्।।तुलादिमानार्थवती तुलाधरे तथालिनि क्रन्दति नित्यम् अस्थिरा॥  
  
व्प्_३०अब्।।धनुषि कुलटा तत्पूर्वार्द्धे सतीत्य् अपरे जगुः।  
  
व्प्_३०च्द्।।मृगझषघटेष्व् अन्याशक्ता जराम् उपगच्छति॥  
  
व्प्_३१अब्।।द्विपदभवनप्रापी यो ऽंशः स शुभो ऽन्यगृहोदये।  
  
व्प्_३१च्द्।।द्विपदभवनेष्व् अप्य् अन्यांशा न भवन्ति शुभावहा॥  
  
व्प्_३२अब्।।भानुर् मृत्युर् न बहुधनतां भर्तृदायाद् अवित्तं [उ। वित्तं] बन्धुध्वंसं तनयविरहं भर्तृवृद्धिं परां च।  
  
व्प्_३२च्द्।।वैधव्यं स्यान् [उ। प्राक्] न लघुमरणं धर्महानिं विशीलं लाभानेकान् व्ययम् अपि ददात्य् उद्गमर्क्षात् क्रमेण॥  
  
व्प्_३३अब्।।शशिन्य् अश्वा सार्था तद् अनु शुभता बान्धवहिता विपुत्रा बन्ध्यार्ता भवति ससपत्ना [उ। सपत्ना] ऽऽशुनिधना।  
  
व्प्_३३च्द्।।जनित्री कन्यानाम् अथ विहतकर्मा ऽतिधनिनी व्ययाशक्तेत्य् एके जगुर् अशुभदा बन्धुषु जले॥  
  
व्प्_३४अब्।।मृत्युर् नैःस्वं सार्थता बन्धुवैरं न स्युः पुत्रा भर्तृवृद्धिं कुमैत्रीम्।  
  
व्प्_३४च्द्।।रक्तस्रावो नानुकुल्ये च भर्तुः क्रव्याच्छैल्यं स्वाप्तिनाशं च भौमे॥  
  
व्प्_३५अब्।।भर्तृव्रता सुगृहिणी पतिपक्षपूज्या बन्ध्वर्चिता बहुसुता विजितारिपक्षा।  
  
व्प्_३५च्द्।।बन्ध्या व्यसुर् नियमदानकृशाङ्गवित्ता मायावती धनवती व्ययनीय [उ। व्ययनी] सौम्ये॥  
  
व्प्_३६अब्।।पत्युः प्रिया ऽति धनिनी मुदिता धन्याढ्या पुत्रान्विता हतपरा न समेति भर्ता।  
  
व्प्_३६च्द्।।क्षीणायुषा शुभरता शुभसिद्धकार्या स्वायान्विता तदुभयोपकृता च जीवे॥  
  
व्प्_३७अ।।प्रिया पत्युर् लुब्धा पतिसहजशक्ता कुलहिता  
  
व्प्_३७ब्।।सुपुत्रा वैराढ्या तद् अनु कुलटा क्षिप्रनिधना।  
  
व्प्_३७च्।।रता नित्यं धर्मे बहुकुशलकर्मण्य् अभिरता  
  
व्प्_३७द्।।भवत्य् आयप्राया क्षपितविभवा चेति भृगुणा॥  
  
व्प्_३८अ।।पुंश्चल्य् अस्वा बहुधनवती स्वल्पदुग्धार्कपुत्रे  
  
व्प्_३८ब्।।हृद्रोगाऽऽर्ता विनिहतपरा गर्भविस्रावशीला॥  
  
व्प्_३८च्।।रोगान् मुक्ता स्खलितनियमा पापशीला ऽतिवित्ता  
  
व्प्_३८द्।।पानैर् अर्थान् नयति विलयं प्राविलग्नात् क्रमेण॥  
  
व्प्_३९अब्।।सौम्या व्ययास्तनिधनं त्र्यरिभं च शुक्रे [उ। शुक्रः] हित्वा स्थितस् त्रिधनलाभगतः शशाङ्कः।  
  
व्प्_३९च्द्।।पापा त्रिषड्निधनलाभगता विवाहे हित्वा ऽष्टमं क्षितिजम् इष्टफलानि दद्युः॥  
  
व्प्_४०अब्।।सुतहिबुकवियद्विलग्नधर्मेष्व् अमरगुरुर् यदि दानवार्चितो वा।  
  
व्प्_४०च्द्।।यद् अशुभम् उपयाति तच् छुभत्वं शुभम् अपि वृद्धिम् उपैति तत्प्रभावात्॥  
  
व्प्_४१अब्।।अनिष्टस्थानसंस्थो ऽपि प्रशस्तफलदः शशिः।  
  
व्प्_४१च्द्।।सौम्यभागे ऽधिमित्रण [उ। ऽधिमित्रेण] बलिना चेन् निरीक्ष्तः॥  
  
व्प्_४२अब्।।नरग्रहबले स्त्रीणां पुमान् भवति बल्लभः।  
  
व्प्_४२च्द्।।विपरीते ऽङ्गना भर्तुर् अर्थाद् अन्यत् प्रकल्पयेत्॥  
  
व्प्_४३अब्।।शुक्रसूर्यास्तपतिषु शत्रुभे वा तदंशके।  
  
व्प्_४३च्द्।।विरोधमूढा यात्य् आशु श्वस्रुश्वसुरभर्तृषु॥  
  
व्प्_४४अब्।।विलग्नांशः स्वनाथेन यद्य् उद्वाहे न दृश्यते।  
  
व्प्_४४च्द्।।पुंविनाशस् ततो ऽस्तांशे यद्य् एवं योषितस् तथा॥  
  
व्प्_४५अब्।।गुरुसितयोर् उच्चगयोर् एकतमे वा विलग्नगे कन्या।  
  
व्प्_४५च्द्।।राज्ञि भवत्य् असंशयम् एव गुरुसौम्ययोश् चोढा॥  
  
व्प्_४६अब्।।स्वजामित्रोदये लग्ने शुभे कार्या चतुर्थिका।  
  
व्प्_४६च्द्।।स्ववर्णसदृशा जारास् त्र्याद्यैर् एकर्क्षसंस्थितैः॥  
  
व्प्_४७अब्।।चरभवनगतं विहाय सत्यः शशिनम् उवाच शुभप्रदं विवाहे।  
  
व्प्_४७च्द्।।मुनिवचनविरोधि तच् च सूत्रे न तु कथिते पवनर्क्षवैश्वदेवे॥  
  
व्प्_४८अब्।।राश्युद्गमद्वादशराशिचक्रे युक्ता विवाहा मुनिभिः प्रदिष्टा।  
  
व्प्_४८च्द्।।नामानि चक्रे ग्रहयोगलग्ने श्रीदेवकीर्तिः शृणु तस्य च ऽऽर्या॥  
  
व्प्_४९अब्।।नन्दो भद्रो जीवो जीमूतः स्थावरो जयो विजयः।  
  
व्प्_४९च्द्।।व्यालो रसातलमुखः क्षयस् तमो ऽन्त्यो विवाहगणः॥  
  
व्प्_५०अब्।।सौम्ये विलग्ने नन्दः शुक्रे भद्रस् तथा गुरौ जीवः।  
  
व्प्_५०च्द्।।आद्यन्तौ जीमूतः स्थावर इति मध्यमान्त्याभ्याम्॥  
  
व्प्_५१अब्।।सौम्यैर् अथ तैर् वा रविभौमशनैश्चरैः क्रमशः।  
  
व्प्_५१च्द्।।सौम्यैः ज्ञेया सौम्या क्रूराः क्रुरैः [उ। क्रूरैः] समाख्याता॥  
  
व्प्_५२अब्।।दिनकरयोगाद् व्यालो भौमेन रसातलः क्षयः शनिना।  
  
व्प्_५२च्द्।।तमसा तमो निरुक्तो ऽथान्त्ये केतो [उ। केतोर्] कृतान्तश् च॥  
  
व्प्_५३अब्।।त्रिषु नन्दादिषु राज्ञी चतुर्षु चातः परं महादेवी।  
  
व्प्_५३च्द्।।व्यालाद्येषु च पञ्चषु विधवाः शोच्या दरिद्राश् च॥  
  
व्प्_५४अब्।।अनधिकृतः शुभकृत् स्याद् एते [उ। एतैश्] चन्द्रो ऽन्यथा ऽधिकृतः।  
  
व्प्_५४च्द्।।तस्मात् विवाहसमये न केन चित् सङ्गतः शशी धन्यः॥  
  
व्प्_५५अब्।।सप्त ते शशियोगा सौम्या [उ। सौम्यैः] सह सर्वकर्मसिद्धिकराः।  
  
व्प्_५५च्द्।।अशुभफलदास् तु पापैः पत्युद्वहने विवर्ज्यास् ते॥  
  
व्प्_५५एड़्।।तस्माद् एतान् योगान् मतिमां[सिच्।] सञ्चिव्त्य [उ। युञ्जीत] सर्वकार्येषु।  
  
व्प्_५६अब्।।ऊढा नन्दे कन्या देवीशब्दं समाप्नुयाद् अचिरात्॥  
  
व्प्_५६च्द्।।भवति नरेन्द्रजननी भर्तुः प्राणैः प्रिया चैव।  
  
व्प्_५७अब्।।भद्रे पाणिग्रहणे यदि नाम कुमारिका समुपयाति॥  
  
व्प्_५७च्द्।।सा त्वरितान् नृपशब्दं करोति भार्तुः कुलस्यापि।  
  
व्प्_५८अब्।।परिणीता जीवाख्ये कन्या विजयाय कीर्त्यते भर्तुः॥  
  
व्प्_५८च्द्।।प्राप्नोति सा त्रिवर्गं कुलद्वयं चापि नन्दयति।  
  
व्प्_५९अब्।।जीमूते परिणीता विपुलान् भोगान् महाफलान् भुक्त्वा॥  
  
व्प्_५९च्द्।।दृष्द्वा च नप्तृतनयान् सहभर्ता देवत्वम्।  
  
व्प्_६०अब्।।स्थावरयोगे कन्या पाणिग्रहम् एत्य विपुलम् ऐश्वर्यम्॥  
  
व्प्_६०च्द्।।भर्तुर् निधानलाभान् प्राप्य कुलस्योन्नतिं कुरुते।  
  
व्प्_६१अब्।।पाणिग्रहम् एत्य जये जघन्यकुलजापि भर्तुर् ऐश्वर्यम्॥  
  
व्प्_६१च्द्।।आवहति सदा कन्या निषेव्यमाना सपत्नीभिः।  
  
व्प्_६२अब्।।विजयां प्राप्योद्वाहं प्राप्नोति सुतान् यशो ऽर्थलाभं च॥  
  
व्प्_६२च्द्।।वंशस्य च प्रतिष्ठां परतो मरणाच् च सुरलोकम्।  
  
व्प्_६३अब्।।व्याले व्यालाकारा पाणिग्रहम् एति कन्यका दैवात्॥  
  
व्प्_६३च्द्।।दारिद्र्यामययुक्ता नैकस्मिन् पुंसि सा रमते।  
  
व्प्_६४अब्।।पातालनामनि गता पाणिग्रहणे च पञ्चमान् मासात्॥  
  
व्प्_६४च्द्।।सा प्राप्य दोषम् अतुलं परः प्राणान् परित्यजति।  
  
व्प्_६५अब्।।क्षयम् आसाद्योद्वाहं कन्या पक्षद्वयात् पतिं हत्वा॥  
  
व्प्_६५च्द्।।नीचेन तु सह भर्त्रा क्षपयति जाराग्निना गोत्रम्।  
  
व्प्_६६अब्।।पाणिग्रहस् तमसि चेल् लक्षणगुणवित्ततो ऽपि सम्पन्ना॥  
  
व्प्_६६च्द्।।सप्तति रात्रात् क्षपयति यद्य् अपि जाता सुरेन्द्रेण।  
  
व्प्_६७अब्।।यदि खलु कृतान्तयोगे परिणयम् आयति कन्यका दैवात्॥  
  
व्प्_६७च्द्।।सा श्वसुरबन्धुवर्गं क्षपयत्य् अचिरेण कालेन।  
  
व्प्_६८अब्।।आत्मोपेक्षकपोषकवधका इति राशयो ऽर्थतो ऽभिहितः॥  
  
व्प्_६८च्द्।।एभ्यः शुभम् अशुभं वा निर्देश्या जन्मलग्नाभ्याम्।  
  
व्प्_६९अब्।।आत्मेति जन्मलग्नं पञ्चम नवमं च कीर्तितं तस्मात्॥  
  
व्प्_६९च्द्।।द्विषट्कदशमभवनम् उपेक्षकाख्यं विनिर्दिष्टम्॥  
  
व्प्_७०अब्।।दुश्चिक्यं जामित्रं चैकादशकं च पोषकं ज्ञेयम्॥  
  
व्प्_७०च्द्।।द्वादशनिधनचतुर्थं वधकाख्यं शास्त्रनिर्दिष्टम्।  
  
व्प्_७१अब्।।हित्वा शशाङ्कं यदि सप्त सौम्यैः पञ्चाशुभैः किं कथिता न सप्ता॥  
  
व्प्_७१च्द्।।द्वित्र्यादियोगान् परिहृत्य कस्मान् नोक्तं शतं त्रिघनं विलग्ने।  
  
व्प्_७२अब्।।देशाचारस् तावद् आदौ विचिन्त्यो देशे देशे या स्थिति सैव कार्या॥  
  
व्प्_७२च्द्।।लोकद्विष्टां पण्डिता वर्जयन्ति दैवज्ञो ऽपि लोकमार्गेण यायात्।  
  
व्प्_७३अब्।।बृहस्पतौ गोचरशोभनस्थे विवाहम् इच्छन्ति च दक्षिणात्याः।  
  
व्प्_७३च्द्।।रवौ शुभस्थे च वदन्ति गौडा न गोचरो मालवके प्रमाणम्॥  
  
व्प्_७४अब्।।हरौ प्रसुप्ते न च दक्षिणायने न चैत्रमासे न च पुष्यसञ्ज्ञिते।  
  
व्प्_७४च्द्।।तिथौ च रिक्ते शशिनि क्षयङ्गते रवीन्दुभौमार्किदिनेषु चाशुभम्॥  
  
व्प्_७५अब्।।व्यतिपातहतं दिनत्रयं व्यतिपातेन समं च वैधृतिम्॥  
  
व्प्_७५च्द्।।तद् अपि स्फुटपातदर्शने द्विगुणं यदि वा न निश्चितम्।  
  
व्प्_७६अब्।।व्यतिपातव्याघातः षष्ठे दशमे च वैधृतं धिष्ण्ये॥  
  
व्प्_७६च्द्।।विक्षोभणगण्डान्ताव् अतिधृतिसङ्ख्ये च व्याघातः।  
  
व्प्_७७अब्।।तद् इदं व्यतिपातं च कथयन्ति उत्तरदिक्स्थिताजनाः॥  
  
व्प्_७७च्द्।।व्यतिपातवद् आकुलस्थितं बहुसिद्धान्तविशेषकारणे।  
  
व्प्_७८अब्।।तथोत्तराः साकलसन्निकृष्टा माण्डव्यमातीयतुसार्द्धकेषु॥  
  
व्प्_७८च्द्।।खशेषु हूणेषु न बाह्लिकेषु वा न, काणदेशेषु न गोपभोजाः।  
  
व्प्_७९अब्।।एकादशोक्तानि शुभानि भानि शेषाण्य् अनिष्टानि विवाहकाले॥  
  
व्प्_७९च्द्।।तत्राग्नि [उ। तत्रापि] तारा शशिवीर्ययुक्ता त्रिंशन् मुहूर्ताश् च विचिन्तनीयाः।  
  
व्प्_८०अब्।।तुलाधरस्त्रीमिथुनाद् विवाह [उ। विहाय] लग्ने स्थिता पापफला न चान्ये॥  
  
व्प्_८०च्द्।।त्रिंशांशकद्वादशभागभेदैर् द्रेष्काणहोराप्रमुखैर् विचिन्त्यः।  
  
व्प्_८१अब्।।मासे नाष्टाउ विष्टिदुष्टानि भानि तत्राप्य् एके रात्रिम् आहुर् दिनं च॥  
  
व्प्_८१च्द्।।तिथ्यर्द्धे ऽन्त्ये प्राप्तिनाशौ च विष्टे [उ। विष्टेः] चान्द्रं मानं विष्टिहेतु न शेषम्।  
  
व्प्_८२अब्।।प्राच्याः प्रायोः न्यूनवर्णाः सगोपाः सन्ध्याकालं प्राहुर् इष्टं न शेषम्॥  
  
व्प्_८२च्द्।।यावच् छान्तं गोरजो नाभ्युपेति तावत् तेषां चित्तशुद्धिर् विवाहे।  
  
व्प्_८३अ।।गोपैर् यष्टयाहतानां [उ। यष्ट्याहतानां] खुरपुटदलिता या तु धूलिर् दिनान्ते  
  
व्प्_८३ब्।।सोद्वाहे सुन्दरीणां विपुलधनसुताश् चायुरारोग्यसम्पत्॥  
  
व्प्_८३च्।।तस्मिन् काले न च र्क्षं न च तिथिकरणं नैव लग्नं न योगः  
  
व्प्_८३द्।।ख्यातः पुंसां सुखार्थं शमयति दुरितानि उत्थितं गोरजस् तु।  
  
व्प्_८४अब्।।कुलस्य देशस्य च चित्तवृत्तिर् न खण्डनिया [उ। खण्डनीया] विदुषा कदाचित्॥  
  
व्प्_८४च्द्।।दोसः प्रतिस्यायकृतो ऽपि यो ऽत्र सम्भाव्यते ज्यौतिषिकस्य सो ऽज्ञैः।  
  
व्प्_८५अब्।।शास्त्रशरीरम् अबुध्वा बहुधा जल्पन्ति यद्य् अपि नानुमतम्॥  
  
व्प्_८५च्द्।।काणानां विषयगतः प्राज्ञो निमिलयेन् नेत्रम्।  
  
व्प्_८६अब्।।एवं विवाहसमये गमने प्रवेशे कार्येषु मङ्गलयुतेष्व् अथवा परेषु॥  
  
व्प्_८६च्द्।।दोषं कुशिक्षितकुदैवविदो वदन्ति रागेण वा पटुधियो नमो ऽस्तु तेभ्यः।  
  
व्प्_८७अब्।।गोचरशुद्धाव् इन्दुं कन्याया यत्नतः शुभं वीक्ष्य॥  
  
व्प्_८७च्द्।।तिग्मकिरणश् च पुंसः शेषैर् अवर्णैर् अपि विवाहः।  
  
व्प्_८८अब्।।न सकलगुणसम्पल् लभ्यते ऽल्पैर् अहोभिर् बहुतरगुणयोगं योजयेत् मङ्गलेषु॥  
  
व्प्_८८च्द्।।प्रभवति न हि दोषो भूरिभावे गुणानां सलिललव इवाग्नेः सम्प्रदीप्तेन्धनस्य।  
  
व्प्_८९अब्।।गुणशतम् अपि दोषः कश्चिद् एको ऽपि वृद्धः क्षपयति यदि नान्यत् तद्विरोधिगुणो ऽस्ति।  
  
व्प्_८९च्द्।।घटम् अपि परिपूर्णं पञ्चगव्यस्य शक्त्या मलिनयति सुराया बिन्दुर् एको ऽपि सर्वम्॥  
  
व्प्_९०अब्।।कृतकौतुकमङ्गलो वरो मधुपर्काद्यशनाद् अनन्तरम्॥  
  
व्प्_९०च्द्।।ज्वलिताग्निसमक्षमङ्गलं यद् अवाप्नोति शुभाशुभं च तम्॥  
  
व्प्_९१अब्।।चक्रे वराहमिहिरः प्रणिपत्य साधून् सम्यक् विवाहपटलं पृथुतां विहाय।  
  
व्प्_९१च्द्।।पूर्वं च यद् युवतिजन्मविधौ मयोक्तं सञ्चिन्त्य तच् च सदसत्परिकल्पनीयम्॥  

एन्द् ओड़् विवहपतल  

