---
title: 'Adyanatha: Anuttaraprakasapancasika'

---
## Intro
  
  
  
  
Adyanatha: Anuttaraprakasapancasika  
  
  
  
  
Adyanatha:  
Anuttaraprakasapancasika  
Based on the edition by Mukundarama Shastri  
Bombay : Tatva Vivechaka Press 1918  
(Kashmir Series of Sanskrit Texts and Studies, 13)  
  
Input by Somadeva Vasudeva  
  
  
TEXT WITH PADA-MARKERS  
  
  
  
  


## पाठः
  
  
  
  
  
  
पद मर्केर्स्  
  
ड़ोर् अ ड़ोउर्-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  ॥  
  
ड़ोर् अ सिx-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  \  
॥॥॥॥  # ॥॥॥॥  ॥  
  
  
आद्यनाथ: अनुत्तरप्रकाशपञ्चाशिका  
  
  
ॐ नमो ऽनुत्तरप्रकाशशङ्कराय  
  
अकृत्रिमाहमामर्श-  $ प्रकाशैकघनः शिवः  &  
शक्त्या विमर्शवपुषा  % स्वात्मनो ऽनन्यरूपया  ॥ अप्र्प्_१ ॥  
  
शिवादिक्षितिपर्यन्तं  $ विश्वं वपुर् उदञ्चयन्  &  
पञ्चकृत्यमहानाट्य-  % रसिकः क्रीडति प्रभुः  ॥ अप्र्प्_२ ॥  
  
पृथगर्थम् अर्थवत्ता  $ विश्वविश्वशरीरयोः  &  
न विश्वविश्ववपुषोर्  % भिन्नता कापि तात्त्विकी  ॥ अप्र्प्_३ ॥  
  
भेदे सत्तास्फुरत्ताभ्यां  $ भिन्नं किं तु जगद् भवेत्  &  
सत्तास्फुरत्तासम्बन्धात्  % सत्ता-भानं च तन् न चेत्  ॥ अप्र्प्_४ ॥  
  
असतः किं सतस् ताभ्यां  $ सम्बन्धः सो ऽयम् इष्यते  &  
स्वरूपलाभसुलभः  % सम्बन्धो न ह्य् अवस्तुनः  ॥ अप्र्प्_५ ॥  
  
न लब्धरूपसम्बन्धे  $ ताभ्यां किं चिद् उपेक्ष्यते  &  
उपेक्षायाम् अवस्थानं  % न स्याद् एतस्य किं चन  ॥ अप्र्प्_६ ॥  
  
स्वभावतः स्फुरत्ता च  $ सत्ता च न विनाशिनी  &  
विनाशानभुपगमे  % जडतापि निवर्तते  ॥ अप्र्प्_७ ॥  
  
ततो गत्यन्तराभावाच्  $ चिद् एव परिशिष्यते  &  
सतश् चिदैक्यं प्रकृतं  % कदा चिन् न निवर्तते  ॥ अप्र्प्_८ ॥  
  
प्रकाशे ऽनन्यतो भावः  $ स्वातन्त्र्योल्लासकेवलः  &  
परिछिन्नात्मिका शक्तिः  % शम्भोर् विश्वातिशायिनः  ॥ अप्र्प्_९ ॥  
  
यत् प्रकाशात्मकं सर्वं  $ तमःकेवलतां गतम्  &  
यच् च किं चिज् जगद् एतत्  % प्रकाशाद् अतिरिच्यते  ॥ अप्र्प्_१० ॥  
  
विमृश्यसरणीं प्राप्तम्  $ इत्य् एषा तात्त्विकी मतिः  &  
अवभासैकतानानां  % मतिर् एकात्र साक्षिणी  ॥ अप्र्प्_११ ॥  
  
किं प्रमाणाइर् वराकैस् तैश्  $ चिदानुप्राणितात्मभिः  &  
न हि वैकर्तनं ज्योतिर्  % दीपालोकम् अपेक्षते  ॥ अप्र्प्_१२ ॥  
  
शक्तिपातपवित्रे ऽस्मिन्  $ धीतत्त्वे च परीक्ष्यताम्  &  
आदर्शविमलाभोगे  % न तु सर्वं प्रकाशते  ॥ अप्र्प्_१३ ॥  
  
इत्थं चिदात्मकं सर्वं  $ षट्त्रिंशद्भेदतत्त्वतः  &  
आदौ शुद्धात्मकं तत्त्वं  % पञ्चधा-तमसः परम्  ॥ अप्र्प्_१४ ॥  
  
शिवः शक्तिश् च सादाख्यम्  $ ईशो विद्येति भिद्यते  &  
अक्षादिशान्तवर्णात्मा-  % निरमायि शिवेन तु  ॥ अप्र्प्_१५ ॥  
  
कलाविद्यारागकाल-  $ नियतिर् बन्ध उच्यते  &  
मायापूर्वो वकारादि-  % क्षकारान्ताक्षरात्मकः  ॥ अप्र्प्_१६ ॥  
  
पुमाञ् शक्तिर् मनो बुद्धिर्  $ अहङ्कारादिपञ्चकम्  &  
श्रोत्रादिपञ्चकं तादि  % टादि वागादिपञ्चकम्  ॥ अप्र्प्_१७ ॥  
  
तन्मात्रपञ्चकं चादि  $ कादि व्योमादिपञ्चकम्  &  
सिसृक्षोः प्रथमस्पन्दः  % शिवतत्त्वं विभोः स्मृतम्  ॥ अप्र्प्_१८ ॥  
  
इच्छैव सापरिम्लाना  $ शक्तितत्त्वम् उदञ्चयन्  &  
स्वेच्छया-सूचितं विश्वम्  % आच्छाद्याहन्तया स्थितम्  ॥ अप्र्प्_१९ ॥  
  
स एव तत्त्वं सादाख्यं  $ सर्वानुग्रहणोद्यतम्  &  
स एवेश्वरतत्त्वं स्यात्  % पश्यन् विश्वम् इदन्तया  ॥ अप्र्प्_२० ॥  
  
इदन्ताहन्तयोर् ऐक्यम्  $ इति विद्या निगद्यते  &  
स्वाङ्गकल्पेषु भावेषु  % मायातत्त्वं विभेदधीः  ॥ अप्र्प्_२१ ॥  
  
मायागृहीतसङ्कोचः  $ शिवः पुन्तत्त्वम् उच्यते  &  
अयम् एव हि संसारी  % जीवो भोक्तैव दृश्यते  ॥ अप्र्प्_२२ ॥  
  
ज्ञत्वकर्तृत्वपूर्णत्व-  $ नित्यत्वान्यस्य शक्तयः  &  
तत्सङ्कोचात् सङ्कुचितः  % कलाद्यात्मतया मतः  ॥ अप्र्प्_२३ ॥  
  
मायात्मकं कला नाम  $ किञ्चित्कर्तृत्वकारणम्  &  
कालः परिच्छेदकरो  % नियतिश् चेदम् एव मे  ॥ अप्र्प्_२४ ॥  
  
कर्तव्यं नान्यद् इत्य् एषा  $ व्यवस्था यन्त्रणाकृइतिः  &  
प्रकृतिर् गुणसाम्यं स्याद्  % अहङ्कारादिजन्मभूः  ॥ अप्र्प्_२५ ॥  
  
अहं ममेदम् इत्य् एतद्  $ बुद्धिहेतुर् अहङ्कृतिः  &  
बुद्धिर् अध्यवसायस्य  % कारणं निश्चयात्मनः  ॥ अप्र्प्_२६ ॥  
  
सङ्कल्पस्य विकल्पस्य  $ बीजं मन उदीर्यते  &  
वचनादेश् च शब्दादेर्  % वागादिश्रवणादिकम्  ॥ अप्र्प्_२७ ॥  
  
कारणं श्रवणादीनां  $ ग्राह्यं तन्मात्रपञ्चकम्  &  
आकाशाद्यवकाशादि-  % कारणं भूतपञ्चकम्  ॥ अप्र्प्_२८ ॥  
  
परापराशक्तिमये  $ शुद्धे विद्यादिपञ्चकम्  &  
तदन्यद् अपराशक्तिर्  % इत्य् एतत् तत्त्वम् ईरितम्  ॥ अप्र्प्_२९ ॥  
  
इयं देवी परा शक्तिः  $ शुद्धाशुद्धाध्वगर्भिणी  &  
पृथिव्यादीनि तत्त्वानि  % यदा-लीनानि कारणे  ॥ अप्र्प्_३० ॥  
  
तदा कारणमात्राणि  $ बहिर् उद्वमते विभुः  &  
अनुत्तरेच्छे उन्मेषे  % आनन्देशनम् ऊनता(?)  ॥ अप्र्प्_३१ ॥  
  
क्रियेच्छाज्ञानशक्तीनां  $ सत्ता षट् । । । । ।*  &  
इच्छेशनान्तरारूढा  % स्फुटास्फुटजगन्मयी  ॥ अप्र्प्_३२ ॥  
*चोम्म्।: अनुत्तरेत्यादित्रिपद्येष्व् अर्थासङ्गत्या पाठाशुद्धिः प्रतिभाति  
  
चत्वारः परतो वर्णाः  $ षण्डात्मानः प्रचोदिताः  &  
अनुत्तरानन्दशाक्तिस्  % त्रिकोणाद् वृत्तियोगतः  ॥ अप्र्प्_३३ ॥  
  
तथैवोनेषयोगेन  $ क्रियाशक्तेः स्फुटं वपुः  &  
उक्तं त्रिशक्तिसङ्घट्टात्  % त्रिशूलं द्वैतघस्मरम्  ॥ अप्र्प्_३४ ॥  
  
परस्परविरोधे तु  $ कार्येषु प्रविरोहति  &  
न कथञ्चिद् उपादेयम्  % आसां रूपम् इदं भवेत्  ॥ अप्र्प्_३५ ॥  
  
बिन्दुर् वेद्यस्य संस्कारो  $ विमर्शः सर्ग इत्य् असौ  &  
कलाषोडशकाकारा  % शक्तिर् विजयते परा  ॥ अप्र्प्_३६ ॥  
  
तिथयः प्रतिपत्पूर्वाः  $ पञ्चदशेति मायया  &  
सूर्याचन्द्रमसौ स्वान्तश्-  % चरन्तौ स्थितिहेतवे  ॥ अप्र्प्_३७ ॥  
  
यथा-विमर्शवपुषः  $ सर्गस्याद्याः कलाः स्मृताः  &  
द्विधेयं मातृका देवी  % बीजयोन्यात्मना स्थिता  ॥ अप्र्प्_३८ ॥  
  
नित्यप्रवृत्तशृङ्गाट-  $ वपुर्विश्वस्य जन्मभूः  &  
हृदयं बीजम् एतस्यां  % सारं यत् तत् परं महः  ॥ अप्र्प्_३९ ॥  
  
वटबीजे यथा वृक्षस्  $ तथात्र निहितं जगत्  &  
विचार्यमाणे नैवेदं  % कारणाद् अतिरिच्यते  ॥ अप्र्प्_४० ॥  
  
मृदादेः कलशादीनां  $ तत्त्वं नान्यन् निरूपणे  &  
इत्य् आहुस् तत्त्ववादिन्यः  % श्रुतीनाम् अन्तिमा गिरः  ॥ अप्र्प्_४१ ॥  
  
इदं सर्वं सद् एवासीद्  $ अग्रे इति विनिश्चयात्  &  
सत्तावाचिनि बीजे ऽस्मिन्  % भाति माया त्व् इदं जगत्  ॥ अप्र्प्_४२ ॥  
  
विलुप्तप्रत्ययाकारम्  $ एतत् स परिशिष्यते  &  
ततो ज्ञानक्रियासार-  % विद्येश्वरसदाशिवाः  ॥ अप्र्प्_४३ ॥  
  
शक्तित्रिशूले लीयन्ते  $ चतुर्दशकलात्मनि  &  
ऊर्ध्वाधः सृष्टिवपुषि  % सर्वं लीनम् अतः [परम्]  ॥ अप्र्प्_४४ ॥  
  
इत्थं परस्यां संवित्तौ  $ सर्वं सङ्कुचितं क्रमात्  &  
अथवा मनसातीते  % यत्र क्वापि निरञ्जने  ॥ अप्र्प्_४५ ॥  
  
षट्त्रिंशत्तत्त्वलहरी-  $ कलहातीतगोचरे  &  
विश्वात्मनि महामन्त्रे  % स्वभावे सा विलीयते  ॥ अप्र्प्_४६ ॥  
  
कृतश् चैन्मथिते धाम्नि  $ दीप्ते केनापि हेतुना  &  
सर्वं हविर् इदं जुह्वन्  % न दारिद्र्येण पीड्यते  ॥ अप्र्प्_४७ ॥  
  
पञ्चपञ्चात्मकं विश्वं  $ पञ्चस्पन्दविजृम्भितम्  &  
सङ्कोचयत्परामर्शात्  % सामान्यस्पन्दकेवलम्  ॥ अप्र्प्_४८ ॥  
  
अहमि प्रलयं कुर्वन्न्  $ इदमः प्रतियोगिनः  &  
पराक्रमपरो भुङ्क्ते  % स्वभावम् अशिवापहम्  ॥ अप्र्प्_४९ ॥  
  
इति षडधिकत्रिंशद्भेदप्रसक्तजगत्तनुः  $ प्रसरति महाशक्त्युल्लेखविचित्रमहापटी  &  
जयति बहुशः स्पन्दाकारा परा चिद् अनुत्तरा  % विमृशत जनाः किं नो स्वभावविजृम्भितम्  ॥ अप्र्प्_५० ॥  
  
इति श्रीमदाद्यनाथविरचिता अनुत्तरप्रकाशपञ्चाशिका समाप्ता  
  
सेयं काश्मीरभूपाल-  $ संश्रितेन प्रकाशिता  &  
सता मुकुन्दरामेण  % सन्मुदे ऽस्तु शिवे ऽर्पिता  ॥ अप्र्प्_*१ ॥  
  
  
  
  
  
  
  
