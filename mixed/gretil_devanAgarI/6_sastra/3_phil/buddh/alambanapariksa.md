---
title: Alambanapariksa

---
## Intro
  
  
  
  
Alambanapariksa  
  
  
  
  
  
Alambanapariksa  
Based on the ed. by N. Aiyaswami Shastri,  
Madras: The Adyar Library, 1942.  
  
  
Input by members of the Sanskrit Buddhist Input Project.  
With kind permission of the Digital Sanskrit Buddhist Canon Project  
of Nagarjuna Institute, Nepal  
and University of the West, Rosemead, California, USA  
(www.uwest.edu/sanskritcanon)  
Sastra section, text no. 1  
  
  
The transliteration emulates the conventions of Nagari script.  
Therefore, many word boundaries are not marked by blanks.  
  
  
  
  
  


## पाठः
  
  
  
  
  
  
  
  
  
आलम्बनपरीक्षा (आप्)  
  
  
  
आचार्यदिङ्नागकृता  
  
नमः सर्वबुद्धबोधिसत्त्वेभ्यः  
  
यद्यपीन्द्रियविज्ञप्तेर्ग्राह्यांशः(=अणवः) कारणं भवेत्।  
अतदाभतया तस्या नाक्षवद्विषयः स तु(अणवः) ॥ आप्_१ ॥  
  
यदाभासा न तस्मात् सा द्रव्याभावात् द्विचन्द्रवत् ।  
एवं बाह्यद्वयञ्चैव न युक्तं मतिगोचरः ॥ आप्_२ ॥  
  
साधनं सञ्चिताकारमिच्छन्ति किल केचन ।  
अण्वाकारो न विज्ञप्तेरर्थः कठिनतादिवत् ॥ आप्_३ ॥  
  
भवेद्धटशरावादेस्तथा सति समा मतिः ।  
आकारभेदाद्भेदश्चेत्, नास्ति तु द्रव्यसत्यणौ ॥ आप्_४ ॥  
  
प्रमाणभेदाभावात् सः, अद्रव्ये ऽस्ति ततः स हि ।  
अणूनां परिहारे हि तदाभज्ञानविप्लवात् ॥ आप्_५ ॥  
  
यदन्तर्ज्ञेयरूपं तु वहिर्वदवभासते ।  
सो ऽर्थो विज्ञानरूपत्वात्तत्प्रत्ययतयापि च ॥ आप्_६ ॥  
  
एकांशः प्रत्ययो ऽवीतात् शक्त्यर्पणात्क्रमेण[वा] ।  
सहकारिवशाद्यद्धि शक्तिरूपं [तत्] इन्द्रियम् ॥ आप्_७ ॥  
  
सा चाविरुद्धा विज्ञप्तेरेवं विषयरूपकम् ।  
प्रवर्तते ऽनादिकालं शक्तिश्चान्योन्यहेतुके ॥ आप्_८ ॥  
  
  
इत्याचार्यदिङ्नागकृता आलम्बनपरीक्षाप्रकरणकारिका समाप्ता  
  
  
  
