---
title: 'Santideva: Siksasamuccaya, 15'

---
## Intro
  
  
  
  
Santideva: Siksasamuccaya, 15  
  
  
  
  
Santideva: Siksasamuccaya  
15. Bhogapunasuddhi  
  
Version: 0.1a  
Last updated: Sun Dec 15 15:34:47 NZDT 2002  
  
Input by Jens Braarvig (Oslo)  
Converted by Richard Mahoney  
  
  
  
  
  
VOWEL SANDHIS MARKED WITH CIRCUMFLEX!  
  
  
  


## पाठः
  
  
  
  
  
  
भोगपुण्यशुद्धिः पञ्चदशः परिच्छेदः ॥  
  
शिक्षासमुच्चयस्य्âत्मशुद्ध्यनन्तरं भोगशुद्धिः सञ्चय्âभावात् ।  
  
पृथग् इह लेखिता ।  
  
भोगशुद्धिं च जानीयात् सम्यगाजीवशोधनात् ॥  
  
यथॊक्तम् आर्यॊग्रपरिपृच्छायाम् ।  
  
इह गृहपते गृही बोधिसत्वो धर्मेण भोगान् पर्येषते न्âधर्मेण ।  
  
समेन न विषमेण ।  
  
सम्यगाजीवो भवति न विषम्âजीवॆति ॥  
  
आर्यरत्नमेघे ऽप्य् उक्तं ।  
  
न बोधिसत्वो दायकं दानपतिं दृष्ट्वॆर्यापथम् आरचयति ।  
  
कथं नॆर्यापथम् आरचयति ।  
  
न शनैर् मन्दं मन्दं क्रमान् उत्क्षिपति न निक्षिपति युगमात्रप्रेक्षिकया सविश्व-  
  
[ बेन्दल्ल् एद् प्२६८ ---> ]  
  
स्तप्रेक्षिकय्âनाभोगप्रेक्षिकया ।  
  
एवं कायकुहनां न करोति ।  
  
कथं वाक्कुहनां न करोति ।  
  
न बोधिसत्वो लाभहेतोर् लाभनिदानं मन्दभाणी मृदुभाणी न प्रियभाणी भवति ।  
  
न्âनुवर्तनवचनानि निश्चारयति ।  
  
पे ॥कथं न चित्तकुहनां कुरोति ।  
  
बोधिसत्वो दायकेन दानपतिना वा लाभेन प्रवार्यमाणो वा च्âल्पॆच्छतां दर्शयति ।  
  
चित्ते न स्पृहाम् उत्पादयति ।  
  
अन्तर्दाह्âइष कुलपुत्र यद् वाच्âल्पॆच्छता चित्तेन लाभकामता ।  
  
एवं हि कुलपुत्र बोधिसत्वः कुहनलपनलाभ्âपगतो भवति ।  
  
पे ।  
  
न बोधिसत्वो दानपतिं वा दृष्ट्वा निमित्तं करोति ।  
  
विघातो मे चीवरेण ।  
  
विघातो मे पात्रेण ।  
  
विघातो मे ग्लानभैषज्येन ।  
  
न च तं दायकं दानपतिं वा किञ्चित् प्रार्थयते ।  
  
न वाचं निश्चारयति ।  
  
एवं हि बोधिसत्वो निमित्तलाभ्âपगतो भवति ।  
  
यावन् न बोधिसत्वो दायकं दानपतिं दृष्ट्व्âइवं वाचं निश्चारयति ।  
  
अमुकेन्âमु-  
  
[ चम्ब्रिद्गे म्स् ड़्११७ब् ---> ]  
  
केन वा मे दानपतिन्âमुकं वस्तु प्रतिपादितं तस्य च मय्âमुकॊपकारः कृतः ।  
  
तेन मे शीलवान् अयम् इति कृत्वॆदं चॆदं च दत्तं बहुश्रुतॆति ।  
  
अल्पॆच्छॆति कृत्वा ।  
  
मया च तस्य कारुण्यचित्तम् उपस्थाप्य परिगृहीतं ।  
  
पे ॥  
  
तत्र कायक्षतिर् यद् उत लाभहेतोर् लाभनिदानम् आधावनपरिधावनं दौःशील्यसमुदाचरणं च ।  
  
चित्तक्षतिर् यद् उत प्रार्थना ।  
  
[ बेन्दल्ल् एद् प्२६८ ---> ]  
  
लाभिनां च ब्रह्मचारिणाम् अन्तिके व्यापादबहुलता ।  
  
एवं हि बोधिसत्वो विषमपर्येष्टिलाभ्âपगतो भवति ।  
  
पे ॥  
  
इह बोधिसत्वो न तुलाकूटेन न मानकूटेन न विस्रम्भघातिकया न धूर्ततया लाभम् उपार्जयति ।  
  
एवं हि बोधिसत्वो ऽधर्मलाभ्âपगतो भवति ।  
  
पे ।  
  
ये ते लाभा स्तौपिकसंसृष्टा वा धार्मिकसंसृष्टा वा साङ्घिकसंसृष्टा व्âदत्ता व्âननुज्ञाता वा ।  
  
तान् न प्रतीच्छति न स्वीकरोति ।  
  
एवं हि बोधिसत्वो ऽपरिशुद्धलाभ्âपगतो भवति ।  
  
यावल् लब्धा लाभं न ममायते ।  
  
न धनायते ।  
  
न सन्निधिं करोति ।  
  
काल्âनुकालं च श्रमणब्राह्मणेभ्यो ददाति ।  
  
मातापितृमित्र्âमात्यज्ञातिसालोहितेभ्यः काल्âनुकालम् आत्मना परिभुङ्क्ते परिभुञ्जानश् च्âरक्तः परिभुङ्क्ते ।  
  
स्वनध्यवसितो न च्âलभ्यमाने लाभे खेदचित्तम् उत्पादयति ।  
  
न परितप्यति न च दायकदानपतीनाम् अन्तिके ऽप्रसादचित्तम् उत्पादयत्îत्य् आदि ॥  
  
तत्र्âइष्âप्य् अस्य बोधिसत्वस्य भोगशुद्धिर् आत्मभावशुद्धिवत् परहिताय भवेत् ॥  
  
यथॊक्तम् आर्यविमलकीर्तिनिर्देशे ।  
  
पुनर् अपरं भदन्त शारिपुत्र ये प्रविशन्त्îदं गृहं तेषां समनन्तरप्रविष्टानां सर्वक्लेशा न बाधन्ते ऽयं द्वितीय्âश्चर्य्âद्भुतो धर्मः ॥  
  
पुनर् अत्र्âइवॊक्तं ।  
  
अथ ततो भोजनात् सर्वावती सा पर्षत् तृप्ता भूता ।  
  
न च तत् भोजनं क्षीयते ।  
  
यैश् च बोधिसत्वैः श्रावकैश् च शक्रब्रह्मलोकपालैस् तद् अन्यैश् च सत्वैस् तद् भोजनं भुक्तं तेषां ता-  
  
[ बेन्दल्ल् एद् प्२७० ---> ]  
  
दृशं सुखं काये ऽवक्रान्तं यादृशं सर्व-  
  
[ चम्ब्रिद्गे म्स् ड़्११८अ ---> ]  
  
सुखमण्डितायां लोकधातौ बोधिसत्वानां सुखं ।  
  
सर्वरोमकूपेभ्यश् च तेषां तादृशो गन्धः प्रवाति ।  
  
तद् यथ्âपि नाम तस्याम् एव सर्वगन्धसुगन्धायां लोकधातौ वृक्षाणां गन्धः ॥  
  
पुनश् चॊक्तं ।  
  
यैश् च भदन्त्âनन्द भिक्षुभिर् अनवक्रान्तनियामैर् एतद् भोजनं भुक्तं तेषाम् एव्âवक्रान्तनियमानां परिणंस्यति ।  
  
पे ।  
  
यैर् अनुत्पादितबोधिचित्तैः सत्वैः परिभुक्तं तेषाम् उत्पादितबोधिचित्तानां परिणंस्यति ।  
  
यैर् उत्पादितबोधिचित्तैर् भुक्तं तेषां न्âप्रतिलब्धक्षान्तिकानां परिणंस्यत्îति विस्तरः ॥  
  
शून्यताकरुणा गर्भचेष्टितात् पुण्यशोधनम् ॥  
  
उक्तं ह्य् आर्यगगनगञ्जसूत्रे ।  
  
यद् उत्âहङ्कारविशुद्धं तद् दानं ददाति ।  
  
ममकारविशुद्धं तद् दानं ददाति ।  
  
हेतुविशुद्धं तद् दानं ददाति ।  
  
दृष्टिविशुद्धं तद् दानं ददाति ।  
  
निमित्तविशुद्धं तद् दानं ददाति ।  
  
नानात्वविशुद्धं तद् दानं ददाति ।  
  
विपाकप्रतिकाङ्क्षणाविशुद्धं तद् दानं ददाति ।  
  
यथा गगनं समविशुद्धं तद् दानं ददाति ॥  
  
पे ।  
  
यथा गगनम् अपर्यन्तम् एवम् अपर्यन्तीकृतेन चित्तेन तद् दानं ददाति ।  
  
यथा गगनं विस्तीर्णम् अनावरणम् एवं बोधिपरिणामितं तद् दानं ददाति ।  
  
यथा गगनम् अरूपि एवं सर्वरूप्âनिश्रितं तद् दानं ददाति ।  
  
यथा गगनम् अवेदयितृ ।  
  
एवं सर्ववेदितप्रतिप्रस्रब्धं दानं ददाति ।  
  
एवम् असञ्ज्ञि असंस्कृतम् अविज्ञप्तिलक्षणम् एवम् अप्रतिज्ञानं तद् दानं ददाति ।  
  
यथा गगनं सर्वबुद्धक्षेत्रस्फरणम् एवं सर्वसत्वमैत्रीस्फरणं तद् दानं ददाति ।  
  
पे ।  
  
यथा गगनं सदाप्रकाशम् एवं चित्तप्रकृतिविशुद्धं तद् दानं दद-ति ।  
  
यथा गगनं सर्वसत्व्âवकाशं एवं सर्वसत्वॊपजीव्यं तद् दानं ददाति ।  
  
यावद् यथा निर्मितो निर्मिताय ददाति निर्विकल्पो ऽनाभोगः ।  
  
चित्तमनोविज्ञानविगतः सर्वधर्मनिःप्रतिकाङ्क्षी ।  
  
एवं द्वयविगमतया मायालक्ष-  
  
[ बेन्दल्ल् एद् प्२७१ ---> ]  
  
णस्वभावविशुद्धं बोधिसत्वस् तद् दानं ददाति ।  
  
यस्यॆदृशो दानपरित्यागः प्रज्ञाज्ञानेन च सर्वसत्व-  
  
[ चम्ब्रिद्गे म्स् ड़्११८ब् ---> ]  
  
क्लेशपरित्यागः ।  
  
उपायज्ञानेन च सत्व्âपरित्यागः ।  
  
एवं त्यागचित्तः कुलपुत्र बोधिसत्वो गगनसमदानो भवति ॥  
  
आर्य्âक्षयमतिसूत्रे ऽप्य् उक्तं ।  
  
न्âस्ति सत्वॊत्पीडनादानम् ।  
  
यावन् न्âस्ति यथॊक्ते ऊनदानं ।  
  
यावन् न्âस्ति सर्वसत्वेषु दक्षिणीय्âवमन्यनादानं ।  
  
पे ।  
  
न्âस्ति निक्रन्ददानं यावन् न्âस्ति याचनकेष्ûपतप्तदानं न्âस्त्य् उच्चग्घन*उल्लापनदानं न्âस्ति पराङ्मुखदानं न्âस्त्य् अपविद्धदानं न्âस्त्य् अस्वहस्तदानं ।  
  
पे ।  
  
न्âस्त्य् अकल्पिकदानं ।  
  
न्âस्त्य् अकालदानं न्âस्ति विषशस्त्रदानं न्âस्ति सत्वविहेठनादानम् इति ॥  
यत् तर्ह्य् उग्रपरिपृच्छायाम् उक्तं ।  
  
दानपारमिताकालो ऽयं यस्य येन्âर्थस् तस्य तत्प्रदानकालः ।  
  
अपि तु तथ्âहं करिष्यामि ।  
  
मद्यपेभ्य्âइव मद्यपानं दास्यामि ।  
  
तांस् तान् स्मृतिसम्प्रजन्ये समादापयिष्याम्îति ॥  
  
मद्यपानाद् अपि नैराश्यकृते बोधिसत्वे प्रतिघो गरीयान् ।  
  
सत्वसङ्ग्रहहानिश् च्âतो ऽन्यप्रसादनॊपाय्âसम्भवे मद्यं देयम् इत्य् अभिप्रायः ।  
  
शस्त्र्âदिष्व् अपि यद्य् अनुबधगुरुल्âद्यवविचाराद् दानम् आपद्येत ।  
  
न्âइव्âपत्तिर् इत्य् अत्âइव गम्यते ।  
  
सूत्रेषु तु सामान्येन प्रतिषेध ।  
  
इत्य् उक्ता दानविशुद्धिदिक् ॥  
  
शीलविशुद्धिर् आर्यगगनगञ्जसूत्रे एव्âभिहिता ।  
  
अविरहितबोधिचित्तता चित्तविशुद्ध्यै अपगतश्रावकप्रत्येकबुद्धचित्तता प्रामाणिकविशुद्ध्यîत्य् आदि ॥  
  
[ बेन्दल्ल् एद् प्२७२ ---> ]  
  
पुनर् अपरा शीलविशुद्धिः ।  
  
शुद्धं गगनं शुद्धं तच्छीलं ।विमलं गगनं विमलं तच्छीलं ।  
  
शान्तं गगनं शान्तं तच्छीलं ।  
  
अनुन्नतं गगनम् अनुन्नतं तच्छीलं ।  
  
अनुनीतं गगनम् अनुनीतं तच्छीलम् ।  
  
यावद् अछेद्य्âभेद्यं गगनम् अछेद्य्âभेद्यं तच्छीलम् इत्य् आदि ॥  
  
अप्रतिहतं गगनं सर्वसत्व्âप्रतिघचित्तस्य क्षान्तिपरिशुद्धिः ।  
  
समप्रयोगं गगनं सर्वसत्वसमचित्तस्य क्षान्तिपरिशुद्धिर् इत्य् आदि ॥  
  
तद् यथ्âपि स्यान् महाशालवनं ।  
  
तस्मि-  
  
[ चम्ब्रिद्गे म्स् ड़्११९अ ---> ]  
  
न् कश्चिद् एव्âगत्य शालं छिन्द्यात् ।  
  
तत्र तेषाम् अवशिष्टानां न्âइवं भवति ।  
  
एष छिन्नो वयम् अच्छिन्नॆति ।  
  
न तेषाम् अनुनयो न प्रतिघः ।  
  
न कल्पो न विकल्पो न परिकल्पः ॥  
  
य्âइवं क्षान्तिर् इयं बोधिसत्वस्य परमा गगनसमा क्षान्तिर् ।  
  
इति ॥  
  
आर्यरत्नचूडसूत्रे विस्तरम् उक्त्व्âह ।  
  
इदम् उच्यते वीर्यं ।  
  
तस्य कायपरिशुद्धिः ।  
  
यत् कायस्य प्रतिभासप्रतिबिम्बज्ञानं वाचो ऽनभिलाप्यज्ञानं ।  
  
चित्तस्य्âत्यन्तॊपशमज्ञानं ।  
  
तथा मैत्रीसन्नाहसन्नद्धो महाकरुण्âधिष्ठानप्रतिष्ठितः ।  
  
सर्व्âकारवरॊपेतं शून्यत्âकार्âभिनिर्हृतं ध्यानं ध्यायति ।  
  
तत्र कतमा सर्व्âकारवरॊपेता शून्यता ।  
  
या न दानविकला ।  
  
यावन् नॊपायविकला ।  
  
न महामैत्रीमुदितॊपेक्षाविकला ।  
  
न सत्यज्ञान्âवतारविकला ।  
  
न बोधिचित्तसत्व्âपेक्षाविकला ।  
  
न्âशय्âध्याशयप्रयोगविकला ।  
  
न दानप्रियवद्यत्âर्थक्रिया समान्âर्थताविकला ।  
  
न स्मृतिसम्प्रजन्यविकला ।  
  
न स्मृत्युपस्थानसम्यक्प्रहाणर्द्धिपादॆन्द्रियबलबोध्यङ्ग्âष्ट्âङ्गमार्गविकला न शमथविपश्यनाविकला ।  
  
पे ।  
  
उपशान्ता च स्वभावेन ।  
  
[ बेन्दल्ल् एद् प्२७३ ---> ]  
  
अनुपशान्ता च कर्मक्लेशेषु ।  
  
उपेक्षिका च सर्वधर्माणां ।  
  
अवेक्षिका च बुद्धधर्माणां ।  
  
जहा च स्वलक्षणेन ।  
  
विक्रान्ता च्âधिष्ठानकार्यतया ।  
  
अव्यापृता च स्वरसेन ।  
  
सदा व्यापृता च बुद्धकार्येषु ।  
  
शीतीभूता चॊपशमेन ।  
  
सदॊज्ज्वलिता च सत्वपरिपाके ।  
  
इयम् उच्यते सर्व्âकारवरॊपेता शून्यता ॥  
  
यावद् इयं कुलपुत्र ध्यानपारमिता चर्यापरिशुद्धिर् इति ॥  
  
एतेन प्रज्ञापरिशुद्धिर् वेदितव्या ।  
  
एवं सर्वपुण्येष्व् इति ॥  
  
तथ्âर्यविमलकीर्तिनिर्देशे ऽप्य् उक्तं ।सद्धर्मचक्रप्रवर्तनमहापरिनिर्वाणसन्दर्शनगोचरश् च बोधिसत्वचर्य्âत्यजनगोचरश् च्âयम् अपि बोधिसत्वस्य गोचर ।  
  
इति ॥भोगपुण्यशुद्धिः पञ्चदशः परिच्छेदः ॥  
  
  
चोप्य्रिघ्त् (च्) २००२ ब्य् जेन्स् ब्रअर्विग् - ओस्लो  
  
  
  
  
  
  
