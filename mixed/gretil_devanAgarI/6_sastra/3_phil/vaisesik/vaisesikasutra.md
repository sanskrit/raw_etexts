---
title: Vaisesikasutra

---
## Intro

Vaisesikasutra  

Kanada: Vaisesikasutra  

Input by members of the Sansknet project  
(www.sansknet.org)  

This GRETIL version has been converted from a custom Devanagari encoding.  
Therefore, word boundaries are usually not marked by blanks.  
These and other irregularities cannot be standardized at present.  

THE TEXT IS NOT PROOF-READ!  

## पाठः

अथातो धर्मं व्याख्यास्यामः  । क्व्स्_१,१।१ ।  
  
यतो ऽभ्युदयनिःश्रेयससिद्धिः स धर्मः  । क्व्स्_१,१।२ ।  
  
तद्वचनादाम्नायस्य प्रामाण्यम्  । क्व्स्_१,१।३ ।  
  
धर्मविशेष प्रसूतात् द्रव्यगुणकर्मसामान्य विशेषसमवायानां पदार्थानां साधर्म्यवैधर्म्याभ्यां तत्त्वज्ञानान्निःश्रेयसम्  । क्व्स्_१,१।४ ।  
  
पृथिव्यापस्तेजो वायुराकाशं कालो दिगात्मा मन इति द्रव्याणि  । क्व्स्_१,१।५ ।  
  
रुपरसगन्धस्पर्शाः सङ्ख्याः परिमाणानि पृथक्त्वं संयोगविभागौ परत्वापरत्वे बुद्धयः सुखदुःखे इच्छाद्वेषौ प्रयत्नाश्च गुणाः  । क्व्स्_१,१।६ ।  
  
उत्क्षेपणमवक्षेपणं आकुञ्चनं प्रसारणं गमनमिति कर्माणि  । क्व्स्_१,१।७ ।  
  
सदनित्यं द्रव्यवत् कार्यं कारणं सामान्यविशेषवदिति द्रव्यगुणकर्मणामविशेषः  । क्व्स्_१,१।८ ।  
  
द्रव्यगुणयोः सजातीयारम्भकत्वं साधर्म्यम्  । क्व्स्_१,१।९ ।  
  
द्रव्याणि द्रव्यान्तरमारभन्ते गुणाश्च गुणान्तरम्  । क्व्स्_१,१।१० ।  
  
कर्म कर्मसाध्यं न विद्यते  । क्व्स्_१,१।११ ।  
  
न द्रव्यं कारणं च भवति  । क्व्स्_१,१।१२ ।  
  
उभयथा गुणाः  । क्व्स्_१,१।१३ ।  
  
कार्यविरोधि कर्म  । क्व्स्_१,१।१४ ।  
  
क्रियागुणवत् समवायिकारणमिति द्रव्यलक्षणम्  । क्व्स्_१,१।१५ ।  
  
द्रव्याश्रय्यगुणवान् संयोगविभागेष्वकारणमनपेक्ष इति गुणलक्षणम्  । क्व्स्_१,१।१६ ।  
एकद्रव्यमगुणं संयोगविभागेष्वनपेक्ष कारणमिति कर्मलक्षणम्  । क्व्स्_१,१।१७ ।  
  
द्रव्यगुणकर्मणां द्रव्यं कारणं सामान्यम्  । क्व्स्_१,१।१८ ।  
  
तथा गुणः  । क्व्स्_१,१।१९ ।  
  
संयोगविभागवेगानां कर्म समानम्  । क्व्स्_१,१।२० ।  
  
न द्रव्याणां कर्म  । क्व्स्_१,१।२१ ।  
  
व्यतिरेकात्  । क्व्स्_१,१।२२ ।  
  
द्रव्याणां द्रव्यं कार्यं सामान्यम्  । क्व्स्_१,१।२३ ।  
  
गुणवैधर्म्यान्न कर्मणां कर्म  । क्व्स्_१,१।२४ ।  
  
द्वित्वप्रभृतयः सङ्ख्याः पृथक्त्व संयोग विभागाश्च  । क्व्स्_१,१।२५ ।  
  
असमवायात् सामान्यकार्यं कर्म न विद्यते  । क्व्स्_१,१।२६ ।  
  
संयोगानां द्रव्यम्  । क्व्स्_१,१।२७ ।  
  
रूपाणां रूपम्  । क्व्स्_१,१।२८ ।  
  
गुरुत्वप्रयत्नसंयोगानामुत्क्षेपणम्  । क्व्स्_१,१।२९ ।  
  
संयोगविभागाश्च कर्मणाम्  । क्व्स्_१,१।३० ।  
  
कारणसामान्ये द्रव्यकर्मणां कर्माकारणमुक्तम्  । क्व्स्_१,१।३१ ।  

कारणाभावात् कार्याभावः  । क्व्स्_१,२।१ ।  
  
न तु कार्याभावात् कारणाभावः  । क्व्स्_१,२।२ ।  
  
सामान्यविशेष इति बुद्ध्यपेक्षम्  । क्व्स्_१,२।३ ।  
  
भावो ऽनुवृत्तेरेव हेतुत्वात् सामान्यमेव  । क्व्स्_१,२।४ ।  
  
द्रव्यत्वं गुणत्वं कर्मत्वं च सामान्यानि विशेषाश्च  । क्व्स्_१,२।५ ।  
  
अन्यत्रान्त्येभ्यो विशेषेभ्यः  । क्व्स्_१,२।६ ।  
  
सदिति यतो द्रव्यगुणकर्मसु सा सत्ता  । क्व्स्_१,२।७ ।  
  
द्रव्यगुणकर्मभ्योर्ऽथान्तरं सत्ता  । क्व्स्_१,२।८ ।  
गुणकर्मसु च भावान्न कर्म न गुणः  । क्व्स्_१,२।९ ।  
  
सामान्यविशेषाभावेन च  । क्व्स्_१,२।१० ।  
  
अनेकद्रव्यवत्त्वेन द्रव्यत्वमुक्तम्  । क्व्स्_१,२।११ ।  
  
सामान्यविशेषाभावेन च  । क्व्स्_१,२।१२ ।  
  
तथा गुणेषु भावाद्गुणत्वमुक्तम्  । क्व्स्_१,२।१३ ।  
  
सामान्यविशेषाभावेन च  । क्व्स्_१,२।१४ ।  
  
कर्मसु भावात्कर्मत्वमुक्तम्  । क्व्स्_१,२।१५ ।  
  
सामान्यविशेषाभावेन च  । क्व्स्_१,२।१६ ।  
  
सदिति लिङ्गाविशेषात् विशेषलिङ्गाभावाच्चैको भावः  । क्व्स्_१,२।१७ ।  
  
______________________________________________________________________  

रूपरसगन्धस्पर्शवती पृथिवी  । क्व्स्_२,१।१ ।  
  
रूपरसस्पर्शवत्य आपो द्रवाः स्निग्धाः  । क्व्स्_२,१।२ ।  
  
तेजो रूपस्पर्शवत्  । क्व्स्_२,१।३ ।  
  
स्पर्शवान् वायुः  । क्व्स्_२,१।४ ।  
  
त आकाशे न विद्यन्ते  । क्व्स्_२,१।५ ।  
  
सर्पिर्जतुमधूच्छिष्टानां अग्निसंयोगाद्द्रवत्वमद्भिः सामान्यम्  । क्व्स्_२,१।६ ।  
  
त्रपुसीस लोह रजत सुवर्णानामग्निसंयोगाद्द्रवत्वमद्भिः सामान्यम्  । क्व्स्_२,१।७ ।  
  
विषाणी ककुद्मान् प्रान्तेवालधिः सास्नावान् इति गोत्वे दृष्टं लिङ्गम्  । क्व्स्_२,१।८ ।  
  
स्पर्शश्च वायोः  । क्व्स्_२,१।९ ।  
  
न च दृष्टानां स्पर्श इत्यदृष्टलिङ्गो वायुः  । क्व्स्_२,१।१० ।  
  
अद्रव्यवत्त्वेन द्रव्यम्  । क्व्स्_२,१।११ ।  
  
क्रियावत्त्वात् गुणवत्त्वाच्च  । क्व्स्_२,१।१२ ।  
  
अद्रव्यत्वेन नित्यत्वमुक्तम्  । क्व्स्_२,१।१३ ।  
  
वायोर्वायुसम्मूर्छनं नानात्वलिङ्गम्  । क्व्स्_२,१।१४ ।  
वायुसन्निकर्षे प्रत्यक्षाभावात् दृष्टं लिङ्गं न विद्यते  । क्व्स्_२,१।१५ ।  
  
सामान्यतो दृष्टाच्चाविशेषः  । क्व्स्_२,१।१६ ।  
  
तस्मादागमिकम्  । क्व्स्_२,१।१७ ।  
  
सञ्ज्ञाकर्म त्वस्मद्विशिष्टानां लिङ्गम्  । क्व्स्_२,१।१८ ।  
  
प्रत्यक्षप्रवृत्तत्वात् सञ्ज्ञाकर्मणः  । क्व्स्_२,१।१९ ।  
  
निष्क्रमणं प्रवेशनमित्याकाशस्य लिङ्गम्  । क्व्स्_२,१।२० ।  
  
तदलिङ्गमेकद्रव्यत्वात् कर्मणः  । क्व्स्_२,१।२१ ।  
  
कारणान्तरानुकिप्ति वैधर्म्याच्च  । क्व्स्_२,१।२२ ।  
  
संयोगादभावः कर्मणः  । क्व्स्_२,१।२३ ।  
  
कारणगुणपूर्वकः कार्यगुणो दृष्टः  । क्व्स्_२,१।२४ ।  
  
कार्यान्तराप्रादुर्भावाच्च शब्दः स्पर्शवतामगुणः  । क्व्स्_२,१।२५ ।  
  
परत्र समवायात् प्रत्यक्षत्वाच्च नात्मगुणो न मनोगुणः  । क्व्स्_२,१।२६ ।  
  
परिशेषाल्लिङ्गमाकाशस्य  । क्व्स्_२,१।२७ ।  
  
द्रव्यत्वनित्यत्वे वायुना व्याख्याते  । क्व्स्_२,१।२८ ।  
  
तत्त्वम्भावेन  । क्व्स्_२,१।२९ ।  
  
शब्दालिङ्गाविशेषाद्विशेषलिङ्गाभावाच्च  । क्व्स्_२,१।३० ।  
  
तदनुविधानादेकपृथक्त्वञ्चेति  । क्व्स्_२,१।३१ ।  

पुष्पवस्त्रयोः सति सन्निकर्षे गुणान्तराप्रादुर्भावो वस्त्रे गन्धाभावलिङ्गम्  । क्व्स्_२,२।१ ।  
  
व्यवस्थितः पृथिव्यां गन्धः  । क्व्स्_२,२।२ ।  
  
एतेनोष्णता व्याख्याता  । क्व्स्_२,२।३ ।  
  
तेजस उष्णता  । क्व्स्_२,२।४ ।  
  
अप्सु शीतता  । क्व्स्_२,२।५ ।  
  
अपरस्मिन्नपरं युगपत् चिरं क्षिप्रमिति काललिङ्गानि  । क्व्स्_२,२।६ ।  
  
द्रव्यत्व नित्यत्वे वायुना व्याख्याते  । क्व्स्_२,२।७ ।  
  
तत्त्वम्भावेन  । क्व्स्_२,२।८ ।  
  
नित्योष्वभावादनित्येषु भावात् कारणे कालाख्येति  । क्व्स्_२,२।९ ।  
  
इत इदमिति यतस्तद्दिश्यं लिङ्गम्  । क्व्स्_२,२।१० ।  
  
द्रव्यत्व नित्यत्वे वायुना व्याख्याते  । क्व्स्_२,२।११ ।  
  
तत्त्वम्भावेन  । क्व्स्_२,२।१२ ।  
  
कार्यविशेषेण नानात्वम्  । क्व्स्_२,२।१३ ।  
  
आदित्यसंयोगात् भूतपूर्वात् भविष्यतो भूताच्च प्राची  । क्व्स्_२,२।१४ ।  
  
तथा दक्षिणा प्रतीची उदीची च  । क्व्स्_२,२।१५ ।  
  
एतेन दिगन्तरालानि व्याख्यातानि  । क्व्स्_२,२।१६ ।  
  
सामान्यप्रत्यक्षाद्विशेषस्मृतेश्च संशयः  । क्व्स्_२,२।१७ ।  
  
दृष्टञ्च दृष्टवत्  । क्व्स्_२,२।१८ ।  
  
यथादृष्टमयथादृष्टत्वाच्च  । क्व्स्_२,२।१९ ।  
  
विद्याविद्यातश्च संशयः  । क्व्स्_२,२।२० ।  
  
श्रोत्रग्रहणो योर्ऽथः स शब्दः  । क्व्स्_२,२।२१ ।  
  
तुल्यजातीयेष्वर्थान्तरभूतेषु विशेषस्य उभयथा दृष्टत्वात्  । क्व्स्_२,२।२२ ।  
  
एकद्रव्यत्वान्न द्रव्यम्  । क्व्स्_२,२।२३ ।  
  
नापि कर्माचाक्षुषत्वात्  । क्व्स्_२,२।२४ ।  
  
गुणस्य सतो ऽपवर्गः कर्मभिः साधर्म्यम्  । क्व्स्_२,२।२५ ।  
  
सतो लिङ्गाभावात्  । क्व्स्_२,२।२६ ।  
  
नित्यवैधर्म्यात्  । क्व्स्_२,२।२७ ।  
  
अनित्यश्चायं कारणतः  । क्व्स्_२,२।२८ ।  
  
ज चासिद्धं विकारात्  । क्व्स्_२,२।२९ ।  
  
अभिव्यक्तौ दोषात्  । क्व्स्_२,२।३० ।  
  
संयोगाद्विभागाच्च शब्दाच्च शब्दनिष्पत्तिः  । क्व्स्_२,२।३१ ।  
  
लिङ्गाच्चानित्यः शब्दः  । क्व्स्_२,२।३२ ।  
  
द्वयोस्तु प्रवृत्त्योरभावात्  । क्व्स्_२,२।३३ ।  
  
प्रथमाशब्दात्  । क्व्स्_२,२।३४ ।  
  
सम्प्रतिपत्तिभावाच्च  । क्व्स्_२,२।३५ ।  
  
सन्दिग्धाः सति बहुत्वे  । क्व्स्_२,२।३६ ।  
  
सङ्ख्याभावः सामान्यतः  । क्व्स्_२,२।३७ ।  
  
______________________________________________________________________  

प्रसिद्धा इन्द्रियार्थाः  । क्व्स्_३,१।१ ।  
  
इन्द्रियार्थाप्रसिद्धिरिन्द्रियार्थेभ्योर्ऽथान्तरस्य हेतुः  । क्व्स्_३,१।२ ।  
  
सो ऽनपदेशः  । क्व्स्_३,१।३ ।  
  
कारणाज्ञानात्  । क्व्स्_३,१।४ ।  
  
कार्येषु ज्ञानात्  । क्व्स्_३,१।५ ।  
  
अज्ञानाच्च  । क्व्स्_३,१।६ ।  
  
अन्यदेव हेतुरित्यनपदेशः  । क्व्स्_३,१।७ ।  
  
अर्थान्तरं ह्यर्थान्तरस्यानपदेशः  । क्व्स्_३,१।८ ।  
  
संयोगि समवाय्येकार्थसमवायि विरोधि च  । क्व्स्_३,१।९ ।  
  
कार्यं कार्यान्तरस्य  । क्व्स्_३,१।१० ।  
  
विरोध्यभूतं भूतस्य  । क्व्स्_३,१।११ ।  
  
भूतमभूतस्य  । क्व्स्_३,१।१२ ।  
  
भूतो भूतस्य  । क्व्स्_३,१।१३ ।  
  
प्रसिद्धिपूर्वकत्वादपदेशस्य  । क्व्स्_३,१।१४ ।  
  
अप्रसिद्धो ऽनपदेशो ऽसन् सन्दिग्धश्चानपदेशः  । क्व्स्_३,१।१५ ।  
  
यस्माद्विषाणी तस्मादश्वः  । क्व्स्_३,१।१६ ।  
यस्माद्विषाणी तस्माद्गौरितिचानैकान्तिकस्योदाहरणम्  । क्व्स्_३,१।१७ ।  
  
आत्मेन्द्रियार्थसन्निकर्षाद्यन्निष्पद्यते तदन्यत्  । क्व्स्_३,१।१८ ।  
  
प्रवृत्तिनिवृत्ती च प्रत्यगात्मनि दृष्टे परत्र लिङ्गम्  । क्व्स्_३,१।१९ ।  

आत्मेन्द्रियार्थसन्निकर्षज्ञानस्य भावो ऽभावश्च मनसो लिङ्गम्  । क्व्स्_३,२।१ ।  
  
तस्य द्रव्यत्व नित्यत्वे वायुना व्याख्याते  । क्व्स्_३,२।२ ।  
  
प्रयत्नायौगपद्याज्ज्ञानायौगपद्याच्चैकम्  । क्व्स्_३,२।३ ।  
  
प्राणापाननिमेषोन्मेषजीवनमनोगतीन्द्रियान्तर विकाराः सुखदुःखेच्छाद्वेष प्रयत्नाश्चात्मनो लिङ्गानि  । क्व्स्_३,२।४ ।  
  
तस्य द्रव्यत्वनित्यत्वे वायुना व्याख्याते  । क्व्स्_३,२।५ ।  
  
यज्ञदत्त इति सन्निकर्षे प्रत्यक्षाभावात् दृष्टं लिङ्गं न विद्यते  । क्व्स्_३,२।६ ।  
  
सामान्यतो दृष्टाच्चाविशेषः  । क्व्स्_३,२।७ ।  
  
तस्मादागमिकः  । क्व्स्_३,२।८ ।  
  
अहमिति शब्दस्य व्यतिरेकान्नागमिकम्  । क्व्स्_३,२।९ ।  
  
यदि दृष्टमन्वक्षमहं देवदत्तो ऽहं यज्ञदत्त इति  । क्व्स्_३,२।१० ।  
  
दृष्ट्यात्मनि लिङ्गे एक एव दृढत्वात् प्रत्यक्षवत् प्रत्ययः  । क्व्स्_३,२।११ ।  
  
देवदत्तो गच्छति यज्ञदत्तो गच्छतीत्युपचाराच्छरीरे प्रत्ययः  । क्व्स्_३,२।१२ ।  
  
सन्दिग्धास्तूपचाराः  । क्व्स्_३,२।१३ ।  
  
अहमिति प्रत्यगात्मनि भावात् परत्राभावादर्थान्तर प्रत्यक्षः  । क्व्स्_३,२।१४ ।  
  
देवदत्तो गच्छतीत्युपचारादभिमानात्तावच्छरीरप्रत्यक्षो ऽहङ्कारः  । क्व्स्_३,२।१५ ।  
  
सन्दिग्धस्तूपचारः  । क्व्स्_३,२।१६ ।  
  
न तु शरीरविशेषाद्यज्ञदत्त विष्णुमित्रयोर्ज्ञानविषयः  । क्व्स्_३,२।१७ ।  
  
अहमिति मुख्ययोग्याभ्यां शब्दवद्व्यतिरेकाव्यभिचाराद्विशेष सिद्धेर्नागमिकः  । क्व्स्_३,२।१८ ।  
  
सुखदुःख ज्ञाननिष्पत्त्यविशेषादैकात्म्यम्  । क्व्स्_३,२।१९ ।  
  
व्यवस्थातो नाना  । क्व्स्_३,२।२० ।  
शास्त्रसामर्थ्याच्च  । क्व्स्_३,२।२१ ।  
  
______________________________________________________________________  

सदकारणवन्नित्यम्  । क्व्स्_४,१।१ ।  
  
तस्य कार्यं लिङ्गम्  । क्व्स्_४,१।२ ।  
  
कारणभावात् कार्याभावः  । क्व्स्_४,१।३ ।  
  
अनित्य इति विशेषतः प्रतिषेधभावः  । क्व्स्_४,१।४ ।  
  
अविद्या  । क्व्स्_४,१।५ ।  
  
महत्यनेकद्रव्यवत्त्वात् रूपाच्चोपलब्धिः  । क्व्स्_४,१।६ ।  
  
सत्यपि द्रव्यत्वे महत्त्वे रूपसंस्काराभावाद्वायोरनुपलब्धिः  । क्व्स्_४,१।७ ।  
  
अनेकद्रव्यसमवायात् रूपविशेषाच्च रूपोपलब्धिः  । क्व्स्_४,१।८ ।  
  
तेन रसगन्धस्पर्शेषु ज्ञानं व्याख्यातम्  । क्व्स्_४,१।९ ।  
  
तस्याभावादव्यभिचारः  । क्व्स्_४,१।१० ।  
  
सङ्ख्याः परिमाणानि पृथक्त्वं संयोग विभागौ परत्वापरत्वे कर्म च रूपद्रव्यसमवायात् चाक्षुषाणि  । क्व्स्_४,१।११ ।  
  
अरूपिष्वचाक्षुषाणि  । क्व्स्_४,१।१२ ।  
  
एतेन गुणत्वे भावे च सर्वेन्द्रियं ज्ञानं व्याख्यातम्  । क्व्स्_४,१।१३ ।  

तत्पुनः पृथिव्यादिकार्यद्रव्यं त्रिविधं शरीरेन्द्रियविषयसञ्ज्ञकम्  । क्व्स्_४,२।१ ।  
  
प्रत्यक्षाप्रत्यक्षाणां संयोगस्याप्रत्यक्षत्वात् पञ्चात्मकं न विद्यते  । क्व्स्_४,२।२ ।  
  
गुणान्तराप्रादुर्भावाच्च न त्र्यात्मकम्  । क्व्स्_४,२।३ ।  
  
अणुसंयोगस्त्वप्रतिषिद्धः  । क्व्स्_४,२।४ ।  
  
तत्र शरीरं द्विविधं योनिजमयोनिजं च  । क्व्स्_४,२।५ ।  
  
अनियतदिग्देशपूर्वकत्वात्  । क्व्स्_४,२।६ ।  
  
धर्मविशेषाच्च  । क्व्स्_४,२।७ ।  
  
समाख्याभावाच्च  । क्व्स्_४,२।८ ।  
  
सञ्ज्ञाया आदित्वात्  । क्व्स्_४,२।९ ।  
  
सन्त्ययोनिजाः  । क्व्स्_४,२।१० ।  
  
वेदलिङ्गाच्च  । क्व्स्_४,२।११ ।  
  
______________________________________________________________________  

आत्मसंयोग प्रयत्नाभ्यां हस्ते कर्म  । क्व्स्_५,१।१ ।  
  
तथा हस्तसंयोगाच्च मुसले कर्म  । क्व्स्_५,१।२ ।  
  
अभिघातजे मुसलादौ कर्मणि व्यतिरेकादकारणं हस्तसंयोगः  । क्व्स्_५,१।३ ।  
  
तथात्मसंयोगो हस्तकर्मणि  । क्व्स्_५,१।४ ।  
  
अभिघातान्मुसलसंयोगाद्धस्ते कर्म  । क्व्स्_५,१।५ ।  
  
आत्मकर्म हस्तसंयोगाच्च  । क्व्स्_५,१।६ ।  
  
संयोगाभावे गुरुत्वात् पतनम्  । क्व्स्_५,१।७ ।  
  
नोदनविशेषाभावान्नोर्ध्वं न तिर्यग्गमनम्  । क्व्स्_५,१।८ ।  
  
प्रयत्नविशेषान्नोदन विशेषः  । क्व्स्_५,१।९ ।  
  
नोदनविशेषादुदसनविशेषः  । क्व्स्_५,१।१० ।  
  
हस्तकर्मणा दारककर्म व्याख्यातम्  । क्व्स्_५,१।११ ।  
  
तथा दग्धस्य विस्फोटने  । क्व्स्_५,१।१२ ।  
  
यत्नाभावे प्रसुप्तस्य चलनम्  । क्व्स्_५,१।१३ ।  
  
तृणे कर्म वायुसंयोगात्  । क्व्स्_५,१।१४ ।  
  
मणिगमनं सूच्यभिसर्पणमदृष्टकारणम्  । क्व्स्_५,१।१५ ।  
  
इषावयुगपत् संयोगविशेषाः कर्मान्यत्वे हेतुः  । क्व्स्_५,१।१६ ।  
  
नोदनादाद्यमिषोः कर्म तत्कर्मकारिताच्च संस्कारादुत्तरं तथोत्तरमुत्तरं च  । क्व्स्_५,१।१७ ।  
  
संस्काराभावे गुरुत्वात् पतनम्  । क्व्स्_५,१।१८ ।  

नोदनाभिघातात् संयुक्तसंयोगाच्च पृथिव्यां कर्म  । क्व्स्_५,२।१ ।  
  
तद्विशेषेणादृष्टकारितम्  । क्व्स्_५,२।२ ।  
  
अपां संयोगाभावे गुरुत्वात् पतनम्  । क्व्स्_५,२।३ ।  
  
द्रवत्वात् स्यन्दनम्  । क्व्स्_५,२।४ ।  
  
नाड्या वायुसंयोगादारोहणम्  । क्व्स्_५,२।५ ।  
  
नोदनापीडनात् संयुक्तसंयोगाच्च  । क्व्स्_५,२।६ ।  
  
वृक्षाभिसर्पणमित्यदृष्टकारितम्  । क्व्स्_५,२।७ ।  
  
अपां सङ्घातो विलयनं च तेजः संयोगात्  । क्व्स्_५,२।८ ।  
  
तत्र विस्फूर्जतुर्लिङ्गम्  । क्व्स्_५,२।९ ।  
  
वैदिकं च  । क्व्स्_५,२।१० ।  
  
अपां संयोगाद्विभागाच्च स्तनयित्नोः  । क्व्स्_५,२।११ ।  
  
पृथिवीकर्मणा तेजः कर्म वायुकर्म च व्याख्यातम्  । क्व्स्_५,२।१२ ।  
  
अग्नेरूर्ध्वज्वलनं वायोस्तिर्यग्गमनं अणूनां मनसश्चाद्यं कर्मादृष्टकारितम्  । क्व्स्_५,२।१३ ।  
  
हस्तकर्मणा मनसः कर्म व्याख्यातम्  । क्व्स्_५,२।१४ ।  
  
आत्मेन्द्रियमनोर्ऽथसन्निकर्षात् सुख दुःखे  । क्व्स्_५,२।१५ ।  
  
तदनारम्भ आत्मस्थे मनसि शरीरस्य दुःखाभावः संयोगः  । क्व्स्_५,२।१६ ।  
  
अपसर्पणमुपसर्पणमशित पीतसंयोगाः कार्यान्तर संयोगाश्चेत्यदृष्टकारितानि  । क्व्स्_५,२।१७ ।  
  
तदभावे संयोगाभावो ऽप्रादुर्भावश्च मोक्षः  । क्व्स्_५,२।१८ ।  
  
द्रव्यगुणकर्मनिष्पत्तिवैधर्म्यादभावस्तमः  । क्व्स्_५,२।१९ ।  
  
तेजसो द्रव्यान्तरेणावरणाच्च  । क्व्स्_५,२।२० ।  
  
दिक्कालावाकाशं च क्रियावद्वैधर्म्यान्निष्क्रियाणि  । क्व्स्_५,२।२१ ।  
  
एतेन कर्माणि गुणाश्च व्याख्याताः  । क्व्स्_५,२।२२ ।  
  
निष्क्रियाणां समवायः कर्मभ्यो निषिद्धः  । क्व्स्_५,२।२३ ।  
  
कारणं त्वसमवायिनो गुणाः  । क्व्स्_५,२।२४ ।  
  
गुणैर्दिक् व्याख्याता  । क्व्स्_५,२।२५ ।  
  
कारणेन कालः  । क्व्स्_५,२।२६ ।  
  
______________________________________________________________________  

बुद्धिपूर्वा वाक्यकृतिर्वेदे  । क्व्स्_६,१।१ ।  
  
ब्राह्मणे सञ्ज्ञाकर्म सिद्धिलिङ्गम्  । क्व्स्_६,१।२ ।  
  
बुद्धिपूर्वो ददातिः  । क्व्स्_६,१।३ ।  
  
तथा प्रतिग्रहः  । क्व्स्_६,१।४ ।  
  
आत्मान्तरगुणानामात्मान्तरे ऽकारणत्वात्  । क्व्स्_६,१।५ ।  
  
तद्दुष्टभोजने न विद्यते  । क्व्स्_६,१।६ ।  
  
दुष्टं हिंसायाम्  । क्व्स्_६,१।७ ।  
  
तस्य समभिव्याहारतो दोषः  । क्व्स्_६,१।८ ।  
  
तददुष्टे न विद्यते  । क्व्स्_६,१।९ ।  
  
पुनर्विशिष्टे प्रवृत्तिः  । क्व्स्_६,१।१० ।  
  
समे हीने वा प्रवृत्तिः  । क्व्स्_६,१।११ ।  
  
एतेन हीनसमविशिष्ट धार्मिकेभ्यः परस्वादानं व्याख्यातम्  । क्व्स्_६,१।१२ ।  
  
तथा विरुद्धानां त्यागः  । क्व्स्_६,१।१३ ।  
  
हीने परे त्यागः  । क्व्स्_६,१।१४ ।  
  
समे आत्मत्यागः परत्यागो वा  । क्व्स्_६,१।१५ ।  
  
विशिष्टे आत्मत्याग इति  । क्व्स्_६,१।१६ ।  

दृष्टादृष्ट प्रयोजनानां दृष्टाभावे प्रयोजनमभ्युदयाय  । क्व्स्_६,२।१ ।  
  
अभिषेचनोपवास ब्रह्मचर्यगुरुकुलवासवानप्रस्थ यज्ञदान प्रोक्षणदिङ्नक्षत्रमन्त्रकालनियमाश्चादृष्टाय  । क्व्स्_६,२।२ ।  
  
चातुराश्रम्यमुपधा अनुपधाश्च  । क्व्स्_६,२।३ ।  
  
भावदोष उपधादोषो ऽनुपधा  । क्व्स्_६,२।४ ।  
यदिष्टरूपरसगन्धस्पर्शं प्रोक्षितमभ्युक्षितं च तच्छुचि  । क्व्स्_६,२।५ ।  
  
अशुचीति शुचिप्रतिषेधः  । क्व्स्_६,२।६ ।  
  
अर्थान्तरं च  । क्व्स्_६,२।७ ।  
  
अयतस्य शुचिभोजनादभ्युदयो न विद्यते नियमाभावाद् विद्यते वार्ऽथान्तरत्वाद् यमस्य  । क्व्स्_६,२।८ ।  
  
असति चाभावात्  । क्व्स्_६,२।९ ।  
  
सुखाद्रागः  । क्व्स्_६,२।१० ।  
  
तन्मयत्वाच्च  । क्व्स्_६,२।११ ।  
  
अदृष्टाच्च  । क्व्स्_६,२।१२ ।  
  
जातिविशेषाच्च  । क्व्स्_६,२।१३ ।  
  
इच्छाद्वेषपूर्विका धर्माधर्म प्रवृत्तिः  । क्व्स्_६,२।१४ ।  
  
तत्संयोगो विभागः  । क्व्स्_६,२।१५ ।  
  
आत्मकर्मसु मोक्षो व्याख्यातः  । क्व्स्_६,२।१६ ।  
  
______________________________________________________________________  

उक्ता गुणाः  । क्व्स्_७,१।१ ।  
  
पृथिव्यादि रूपरसगन्धस्पर्शा द्रव्यानित्यत्वादनित्याश्च  । क्व्स्_७,१।२ ।  
  
एतेन नित्येषु नित्यत्वमुक्तम्  । क्व्स्_७,१।३ ।  
  
अप्सु तेजसि वायौ च नित्या द्रव्यनित्यवात्  । क्व्स्_७,१।४ ।  
  
अनित्येष्वनित्या द्रव्यानित्यत्वात्  । क्व्स्_७,१।५ ।  
  
कारणगुणपूर्वकाः पृथिव्यां पाकजाः  । क्व्स्_७,१।६ ।  
  
एकद्रव्यत्वात्  । क्व्स्_७,१।७ ।  
  
अणोर्महतश्चोपलब्ध्यनुपलब्धी नित्ये व्याख्याते  । क्व्स्_७,१।८ ।  
  
कारण बहुत्वाच्च  । क्व्स्_७,१।९ ।  
  
अतो विपरितमणु  । क्व्स्_७,१।१० ।  
  
अणु महदिति तस्मिन् विशेषभावात् विशेषाभावाच्च  । क्व्स्_७,१।११ ।  
एककालत्वात्  । क्व्स्_७,१।१२ ।  
  
दृष्टान्ताच्च  । क्व्स्_७,१।१३ ।  
  
अणुत्वमहत्त्वयोरणुत्वमहत्त्वाभावः कर्मगुणैर्व्याख्यातः  । क्व्स्_७,१।१४ ।  
  
कर्मभिः कर्माणि गुणैश्च गुणा व्याख्याताः  । क्व्स्_७,१।१५ ।  
  
अणुत्वमहत्त्वाभ्यां कर्मगुणाश्च व्याख्याताः  । क्व्स्_७,१।१६ ।  
  
एतेन दीर्घत्व ह्रस्वत्वे व्याख्याते  । क्व्स्_७,१।१७ ।  
  
अनित्ये ऽनित्यम्  । क्व्स्_७,१।१८ ।  
  
नित्ये नित्यम्  । क्व्स्_७,१।१९ ।  
  
नित्यं परिमण्डलम्  । क्व्स्_७,१।२० ।  
  
अविद्या च विद्यालिङ्गम्  । क्व्स्_७,१।२१ ।  
  
विभवान्महानाकाशः तथा चात्मा  । क्व्स्_७,१।२२ ।  
  
तदभावादणु मनः  । क्व्स्_७,१।२३ ।  
  
गुणैर्दिग्व्याख्याता  । क्व्स्_७,१।२४ ।  
  
कारणेन कालः  । क्व्स्_७,१।२५ ।  

रुपरसगन्धस्पर्शव्यतिरेकादर्थान्तरमेकत्वम्  । क्व्स्_७,२।१ ।  
  
तथा पृथक्त्वम्  । क्व्स्_७,२।२ ।  
  
एकत्वैकपृथक्त्वयोरेकत्वैकपृथक्त्वाभावो ऽणुत्वमहत्त्वाभ्यां व्याख्यातः  । क्व्स्_७,२।३ ।  
  
निः सङ्ख्यत्वात् कर्मगुणानां सर्वैकत्वं न विद्यते  । क्व्स्_७,२।४ ।  
  
भ्रान्तं तत्  । क्व्स्_७,२।५ ।  
  
एकत्वाभावाद्भक्तिस्तु न विद्यते  । क्व्स्_७,२।६ ।  
  
कार्यकारणयोरेकत्वैकपृथक्त्वाभावादेकत्वैकपृथक्त्वं न विद्यते  । क्व्स्_७,२।७ ।  
  
एतदनित्ययोर्व्याख्यातम्  । क्व्स्_७,२।८ ।  
  
अन्यतरकर्मज उभकर्मजः संयोगजश्च संयोगः  । क्व्स्_७,२।९ ।  
एतेन विभागो व्याख्यातः  । क्व्स्_७,२।१० ।  
  
संयोगविभागयोः संयोगविभागाभावः अणुत्वमहत्त्वाभ्यां व्याख्यातः  । क्व्स्_७,२।११ ।  
  
कर्मभिः कर्माणि गुणैर्गुणा अणुत्व महत्त्वाभ्यामिति  । क्व्स्_७,२।१२ ।  
  
युतसिद्ध्यभावात् कार्यकारणयोः संयोगविभागौ न विद्येते  । क्व्स्_७,२।१३ ।  
  
गुणत्वात्  । क्व्स्_७,२।१४ ।  
  
गुणो ऽपि विभाव्यते  । क्व्स्_७,२।१५ ।  
  
निष्क्रियत्वात्  । क्व्स्_७,२।१६ ।  
  
असति नास्तीति च प्रयोगात्  । क्व्स्_७,२।१७ ।  
  
शब्दार्थावसम्बन्धौ  । क्व्स्_७,२।१८ ।  
  
संयोगिनो दण्डात् समवायिनो विशेषाच्च  । क्व्स्_७,२।१९ ।  
  
सामयिकः शब्दादर्थप्रत्ययः  । क्व्स्_७,२।२० ।  
  
एकदिक्काभ्यामेककालाभ्यां सन्निकृष्टविप्रकृष्टाभ्यां परमपरञ्च  । क्व्स्_७,२।२१ ।  
  
कारणपरत्वात् कारणापरत्वाच्च  । क्व्स्_७,२।२२ ।  
  
परत्वापरत्वयोः परत्वापरत्वाभावो ऽणुत्वमहत्त्वाभ्यां व्याख्यातः  । क्व्स्_७,२।२३ ।  
  
कर्मभिः कर्माणि  । क्व्स्_७,२।२४ ।  
  
गुणैर्गुणाः  । क्व्स्_७,२।२५ ।  
  
इहेदमिति यतः कार्यकारणयोः स समवायः  । क्व्स्_७,२।२६ ।  
  
तत्त्वम्भावेन  । क्व्स्_७,२।२७ ।  
  
______________________________________________________________________  

द्रव्येषु ज्ञानं व्याख्यातम्  । क्व्स्_८,१।१ ।  
  
तत्रात्मा मनश्चाप्रत्यक्षे  । क्व्स्_८,१।२ ।  
  
ज्ञाननिर्देशे ज्ञाननिष्पत्तिविधिरुक्तः  । क्व्स्_८,१।३ ।  
  
गुणकर्मसु सन्निकृष्टेषु ज्ञाननिष्पत्तेः द्रव्यं कारणम्  । क्व्स्_८,१।४ ।  
  
सामान्यविशेषेषु सामान्यविशेषाभावात् तदेव ज्ञानम्  । क्व्स्_८,१।५ ।  
सामान्यविशेषापेक्षं द्रव्यगुणकर्मसु  । क्व्स्_८,१।६ ।  
  
द्रव्ये द्रव्यगुणकर्मापेक्षम्  । क्व्स्_८,१।७ ।  
  
गुणकर्मसु गुणकर्माभावात् गुणकर्मापेक्षं न विद्यते  । क्व्स्_८,१।८ ।  
  
समवायिनः श्वैत्याच्छ्वैत्य बुद्धेश्च श्वेते बुद्विस्ते एते कार्यकारणभूते  । क्व्स्_८,१।९ ।  
  
द्रव्येष्वनितरेतरकारणाः  । क्व्स्_८,१।१० ।  
  
कारणायौगपद्यात् कारणक्रमाच्च घटपटादिबुद्धीनां क्रमो न हेतुफलभावात्  । क्व्स्_८,१।११ ।  

अयमेष त्वया कृतं भोजयैनं इति बुद्ध्यपेक्षम्  । क्व्स्_८,२।१ ।  
  
दृष्टेषु भावाददृष्टेष्वभावात्  । क्व्स्_८,२।२ ।  
  
अर्थ इति द्रव्यगुणकर्मसु  । क्व्स्_८,२।३ ।  
  
द्रव्येषु पञ्चात्मकत्वं प्रतिषिद्धम्  । क्व्स्_८,२।४ ।  
  
भूयस्त्वात् गन्धवत्त्वाच्च पृथिवी गन्धज्ञाने प्रकृतिः  । क्व्स्_८,२।५ ।  
  
तथापस्तेजो वायुश्च रसरूपस्पर्शाविशेषात्  । क्व्स्_८,२।६ ।  
  
______________________________________________________________________  

क्रियागुणव्यपदेशाभावात् प्रागसत्  । क्व्स्_९,१।१ ।  
  
सदसत्  । क्व्स्_९,१।२ ।  
  
असतः क्रियागुणव्यपदेशाभावादर्थान्तरम्  । क्व्स्_९,१।३ ।  
  
सच्चासत्  । क्व्स्_९,१।४ ।  
  
यच्चान्यदसदतस्तदसत्  । क्व्स्_९,१।५ ।  
  
असदिति भूतप्रत्यक्षाभावात् भूतस्मृतेर्विरोधिप्रत्यक्षवत्  । क्व्स्_९,१।६ ।  
  
तथाभावे भावप्रत्यक्षाच्च  । क्व्स्_९,१।७ ।  
  
एतेनाघटो ऽगौरधर्मश्च व्याख्याताः  । क्व्स्_९,१।८ ।  
  
अभूतं नास्तीत्यनर्थान्तरम्  । क्व्स्_९,१।९ ।  
  
नास्ति घटो गेहे इति सतो घटस्य गेहसंसर्गप्रतिषेधः  । क्व्स्_९,१।१० ।  
  
आत्मन्यात्ममनसोः संयोगादात्मप्रत्यक्षम्  । क्व्स्_९,१।११ ।  
  
तथा द्रव्यान्तरेषु प्रत्यक्षम्  । क्व्स्_९,१।१२ ।  
  
असमाहितान्तः करणा उपसंहृतसमाधयस्तेषाञ्च  । क्व्स्_९,१।१३ ।  
  
तत्समवायात्कर्मगुणेषु  । क्व्स्_९,१।१४ ।  
  
आत्मसमवायादात्मगुणेषु  । क्व्स्_९,१।१५ ।  

अस्येदं कार्यं कारणं संयोगि विरोधि समवायि चेति लैङ्गिकम्  । क्व्स्_९,२।१ ।  
  
अस्येदं कार्य कारणसम्बन्धश्चावयवाद्भवति  । क्व्स्_९,२।२ ।  
  
एतेन शाब्दं व्याख्यातम्  । क्व्स्_९,२।३ ।  
  
हेतुरपदेशो लिङ्गं प्रमाणं करणमित्यनर्थान्तरम्  । क्व्स्_९,२।४ ।  
  
अस्येदमिति बुद्ध्यपेक्षितत्वात्  । क्व्स्_९,२।५ ।  
  
आत्मनः संयोगविशेषात् संस्काराच्च स्मृतिः  । क्व्स्_९,२।६ ।  
  
तथा स्वप्नः  । क्व्स्_९,२।७ ।  
  
स्वप्नान्तिकम्  । क्व्स्_९,२।८ ।  
  
धर्माच्च  । क्व्स्_९,२।९ ।  
  
इन्द्रियदोषात्संस्कारदोषाच्चाविद्या  । क्व्स्_९,२।१० ।  
  
तद्दुष्टज्ञानम्  । क्व्स्_९,२।११ ।  
  
अदुष्टं विद्या  । क्व्स्_९,२।१२ ।  
  
आर्षं सिद्धदर्शनं च धर्मेभ्यः  । क्व्स्_९,२।१३ ।  
  
______________________________________________________________________  

इष्टानिष्टकारणविशेषाद्विरोधाच्च मिथः सुखदुःखयोर्थान्तरभावः  । क्व्स्_१०,१।१ ।  
  
संशयनिर्णयान्तराभावश्च ज्ञानान्तरत्वे हेतुः  । क्व्स्_१०,१।२ ।  
  
तयोर्निष्पत्तिः प्रत्यक्षलैङ्गिकाभ्याम्  । क्व्स्_१०,१।३ ।  
अभूदित्यपि  । क्व्स्_१०,१।४ ।  
  
सति च कार्यादर्शनात्  । क्व्स्_१०,१।५ ।  
  
एकार्थसमवायि कारणान्तरेषु दृष्टत्वात्  । क्व्स्_१०,१।६ ।  
  
एकदेशे इत्येकस्मिन् शिरः पृष्ठमुदरं मर्माणि तद्विशेषस्तद्विशेषेभ्यः  । क्व्स्_१०,१।७ ।  

कारणमिति द्रव्ये कार्यसमवायात्  । क्व्स्_१०,२।१ ।  
  
संयोगाद्वा  । क्व्स्_१०,२।२ ।  
  
कारणे समवायात् कर्माणि  । क्व्स्_१०,२।३ ।  
  
तथा रूपे कारणैकार्थसमवायाच्च  । क्व्स्_१०,२।४ ।  
  
कारणसमवायात् संयोगः पटस्य  । क्व्स्_१०,२।५ ।  
  
कारणाकारणसमवायाच्च  । क्व्स्_१०,२।६ ।  
  
संयुक्तसमवायादग्नेर्वैशेषिकम्  । क्व्स्_१०,२।७ ।  
  
दृष्टानां दृष्टप्रयोजनानां दृष्टाभावे प्रयोगो ऽभ्युदयाय  । क्व्स्_१०,२।८ ।  
  
तद्वचनादाम्नायस्य प्रमाण्यमिति  । क्व्स्_१०,२।९ ।  

