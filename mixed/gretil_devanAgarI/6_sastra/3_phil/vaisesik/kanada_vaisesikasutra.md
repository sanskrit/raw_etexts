---
title: 'Kanada: Vaisesikasutra'

---
## Intro

Kanada: Vaisesikasutra  

Kanada: Vaisesikasutra  

Input by Nozawa Masanobu  

## पाठः

वैशेषिकसूत्रम्  

अथातो धर्मं व्याख्यास्यामः  । क्व्स्_१,१।१ ।  
यतो ऽभ्युदयनिःश्रेयससिद्धिः स धर्मः  । क्व्स्_१,१।२ ।  
तद्वचनाद् आम्नायप्रामाण्यम्    (उ,व्,भ्व् आम्नायस्य प्रामाण्यम्)  । क्व्स्_१,१।३ ।  
पृथिव्य् आपस् तेजो वायुर् आकाशं कालो दिग् आत्मा मन इति द्रव्याणि  । क्व्स्_१,१।४ ।  
रूपरसगन्धस्पर्शाः सङ्ख्याः परिमाणानि पृथक्त्वं संयोगविभागौ परत्वापरत्वे बुद्धयः सुखदुःखे इच्छाद्वेषौ प्रयत्नश् च गुणाः  । क्व्स्_१,१।५ ।  
उत्क्षेपणम् अवक्षेपणम् आकुञ्चनं प्रसारणं गमनम् इति कर्माणि  । क्व्स्_१,१।६ ।  
सद् अनित्यं द्रव्यवत् कार्यं कारणं सामान्यविशेषवद् इति द्रव्यगुणकर्मणाम् अविशेषः  । क्व्स्_१,१।७ ।  
द्रव्याणि द्रव्यान्तरम् आरभन्ते  । क्व्स्_१,१।८ ।  
गुणाश् च गुणान्तरम्  । क्व्स्_१,१।९ ।  
कर्म कर्मसाध्यं न विद्यते  । क्व्स्_१,१।१० ।  
कार्याविरोधि द्रव्यं कारणाविरोधि च  । क्व्स्_१,१।११ ।  
उभय्तथा गुणः  । क्व्स्_१,१।१२ ।  
कार्यविरोधि कर्म  । क्व्स्_१,१।१३ ।  
क्रियावद् गुणवत् समवायिकारणम् इति द्रव्यलक्षणम्  । क्व्स्_१,१।१४ ।  
द्रव्याश्रय्य् अगुणवान् संयोगविभागेष्व् अकारणम् अनपेक्ष इति गुणलक्षणम्  । क्व्स्_१,१।१५ ।  
एकद्रव्यम् अगुणं संयोगविभागेष्व् अनपेक्षं कारणम् इति कर्मलक्षणम्  । क्व्स्_१,१।१६ ।  
द्रव्यगुणकर्मणां द्रव्यं कारणं सामान्यम्  । क्व्स्_१,१।१७ ।  
तथा गुणः  । क्व्स्_१,१।१८ ।  
संयोगविभागानां कर्म  । क्व्स्_१,१।१९ ।  
न द्रव्याणां व्यतिरेकात्  । क्व्स्_१,१।२० ।  
गुणवैधर्म्यान् न कर्मणां  । क्व्स्_१,१।२१ ।  
द्रव्याणां द्रव्यं कार्यं सामान्यम्  । क्व्स्_१,१।२२ ।  
द्वित्वप्रभृतयश् च सङ्ख्याः पृथक्त्वं संयोगविभागाश् च  । क्व्स्_१,१।२३ ।  
असमवायात् सामान्यं कर्म कार्यं न विद्यते  । क्व्स्_१,१।२४ ।  
संयोगानां द्रव्यम्  । क्व्स्_१,१।२५ ।  
रूपानां रूपम्  । क्व्स्_१,१।२६ ।  
गुरुत्वप्रयत्नसंयोगानाम् उत्क्षेपणम्  । क्व्स्_१,१।२७ ।  
संयोगविभागाः कर्मणाम्  । क्व्स्_१,१।२८ ।  
कारणसामान्ये द्रव्यकर्मणां कर्माकारणम् उक्तम्  । क्व्स्_१,१।२९ ।  
कारणाभावात् कार्याभावः  । क्व्स्_१,२।१ ।  
न तु कार्याभवात् कारणाभावः  । क्व्स्_१,२।२ ।  
सामान्यं विशेष इति बुद्ध्यपेक्षम्  । क्व्स्_१,२।३ ।  
भावः सामान्यम् एव  । क्व्स्_१,२।४ ।  
द्रव्यत्वं गुणत्वं कर्मत्वं च सामान्यानि विशेषाश् च  । क्व्स्_१,२।५ ।  
अन्यत्रान्त्येभ्यो विशेषेभ्यः  । क्व्स्_१,२।६ ।  
सद् इति यतो द्रव्यगुणकर्मसु  । क्व्स्_१,२।७ ।  
द्रव्यगुणकर्मभ्यो ऽर्थान्तरं सत्ता  । क्व्स्_१,२।८ ।  
एकद्रव्यवत्त्वान् न द्रव्यम्  । क्व्स्_१,२।९ ।  
गुणकर्मसु च भावान् न कर्म न गुणः  । क्व्स्_१,२।१० ।  
सामान्यविशेषाभावाच् च  । क्व्स्_१,२।११ ।  
एकद्रव्यवत्त्वेन द्रव्यत्वम् उक्तम्  । क्व्स्_१,२।१२ ।  
सामान्यविशेषाभावेन च  । क्व्स्_१,२।१३ ।  
गुणे भावाद् गुणत्वम् उक्तम्  । क्व्स्_१,२।१४ ।  
सामान्यविशेषाभावाच् च  । क्व्स्_१,२।१५ ।  
कर्मणि भावात् कर्मत्वम् उक्तम्  । क्व्स्_१,२।१६ ।  
सामान्यविशेषाभावाच् च  । क्व्स्_१,२।१७ ।  
सल्लिङ्गाविशेषाद् विशेषलिङ्गाभावाच् चैको भावः  । क्व्स्_१,२।१८ ।  

रूपरसगन्धस्पर्शवती पृथिवी  । क्व्स्_२,१।१  ।  
रूपरसस्पर्शवत्य आपो द्रवाः स्निग्धाश् च  । क्व्स्_२,१।२  ।  
तेजो रूपस्पर्शवत्  । क्व्स्_२,१।३  ।  
वायुः स्पर्शवान्  । क्व्स्_२,१।४ ।  
त आकाशे न विद्यन्ते  । क्व्स्_२,१।५  ।  
सर्पिर्जतुमधूच्छिष्टानां पार्थिवानाम् अग्निसंयोगाद् द्रवताद्भिः सामान्यम्  । क्व्स्_२,१।६  ।  
त्रपुसीसलोहरजतसुवर्णानां तैजसानाम् अग्निसंयोगाद् द्रवताद्भिः सामान्यम्  । क्व्स्_२,१।७ ।  
विषाणी ककुद्मान् प्रान्तेवालधिः सास्नावान् इति गोत्वे दृष्टं लिङ्गम्  । क्व्स्_२,१।८  ।  
स्पर्शश् च  । क्व्स्_२,१।९  ।  
न च दृष्टानां स्पर्श इत्य् अदृष्टलिङ्गो वायुः  । क्व्स्_२,१।१० ।  
अद्रव्यवत्त्वाद् द्रव्यम् (च्,व्,भ्व्  उ अद्रव्यवत्त्वेन)  । क्व्स्_२,१।११ ।  
क्रियावत्त्वाद् गुणवत्त्वाच् च (व् ओमित्स्)  । क्व्स्_२,१।१२  ।  
अद्रव्यवत्त्वेन नित्यत्वम् उक्तम् (च्,भ्व्) (व् अद्रव्यत्वेनानित्यम्, उ अद्रव्यत्वेन)  । क्व्स्_२,१।१३ ।  
वायोर् वायुसम्मूर्च्छनं नानात्वे लिङ्गम्  । क्व्स्_२,१।१४ ।  
वायोर् इति सति स्न्निकर्षे प्रत्यक्षाभावाद् दृष्टं लिङ्गं न विद्यते  । क्व्स्_२,१।१५  ।  
सामान्यतोदृष्टाच् चाविशेषः  । क्व्स्_२,१।१६ ।  
तस्माद् आगमिकम्  । क्व्स्_२,१।१७ ।  
सञ्ज्ञाकर्म त्व् अस्मद्विशिष्तानां लिङ्गम्  । क्व्स्_२,१।१८ ।  
प्रत्यक्षपूर्वकत्वात् सञ्ज्ञाकर्मणः  । क्व्स्_२,१।१९ ।  
निष्क्रमणं प्रवेशनम् इत्य् आकाशस्य लिङ्गम्  । क्व्स्_२,१।२० ।  
तद् अलिङ्गम् एकद्रव्यवत्त्वात् कर्मणः  । क्व्स्_२,१।२१ ।  
कारणान्तरानुक्Ṝप्तिवैधर्म्याच् च  । क्व्स्_२,१।२२ ।  
संयोगाद् अभावः कर्मणः  । क्व्स्_२,१।२३ ।  
कारणगुणपूर्वः कार्ये गुणो दृष्टः कार्यान्तराप्रादुर्भावाच् च शब्दः स्पर्शवताम् अगुणः  । क्व्स्_२,१।२४ ।  
परत्र समवायात् प्रत्यक्षत्वाच् च नात्मगुणो न मनोगुणः  । क्व्स्_२,१।२५ ।  
लिङ्गम् आकाशस्य  । क्व्स्_२,१।२६ ।  
द्रव्यत्वनित्यत्वे वायुना व्याख्याते  । क्व्स्_२,१।२७ ।  
२८ तत्त्वं भावेन  । क्व्स्_२,१ ।  
पुष्पवस्त्रयोः सति सन्निकर्षे गन्धान्तराप्रादुर्भावो वस्त्रे गन्धाभावलिङ्गम्  । क्व्स्_२,२।१ ।  
एतेनाप्सूष्णता व्याख्याता  । क्व्स्_२,२।२ ।  
व्यवस्थितः पृथिव्यां गन्धः  । क्व्स्_२,२।३ ।  
तेजस्य् उष्णता  । क्व्स्_२,२।४ ।  
अप्सु शीतता  । क्व्स्_२,२।५ ।  
अपरस्मिन् परं युगपद् अयुगपच् चिरं क्षिप्रम् इति काललिङ्गानि  । क्व्स्_२,२।६ ।  
द्रव्यत्वनित्यत्वे वायुना व्याख्याते  । क्व्स्_२,२।७  ।  
तत्त्वं भावेन  । क्व्स्_२,२।८  ।  
कार्यविशेषेण  नानात्वम्  । क्व्स्_२,२।९  ।  
नित्येष्व् अभावाद् अनित्येषु भावात्  । क्व्स्_२,२।१० ।  
कारणे कालाख्या  । क्व्स्_२,२।११ ।  
इत इदम् इति यतस् तद् दिशो लिङ्गम्  । क्व्स्_२,२।१२ ।  
द्रव्यत्वनित्यत्वे वायुना व्याख्याते  । क्व्स्_२,२।१३ ।  
तत्त्वं भावेन  । क्व्स्_२,२।१४ ।  
कार्यविशेषेण नानात्वम्  । क्व्स्_२,२।१५ ।  
आदित्यसंयोगाद् भूतपूर्वाद् भविष्यतो भूताच् च प्राची  । क्व्स्_२,२।१६ ।  
तथा दक्षिणा प्रतीच्य् उदीचि च  । क्व्स्_२,२।१७ ।  
एतेन दिगन्तराणि व्याख्यातानि  । क्व्स्_२,२।१८ ।  
सामान्यप्रत्यक्षाद् विशेषाप्रत्यक्षाद् विशेषस्मृतेश् च संशयः  । क्व्स्_२,२।१९ ।  
दृष्टम् अदृष्टाम्  । क्व्स्_२,२।२० ।  
दृष्टं च दृष्टावत्  । क्व्स्_२,२।२१ ।  
दृष्टं यथादृष्टाम् अयथादृष्टाम् उभयथादृष्टत्वात्  । क्व्स्_२,२।२२ ।  
विद्याविद्यातश् च संशयः  । क्व्स्_२,२।२३ ।  
श्रोत्रग्रहणो यो ऽर्थः स शब्दः  । क्व्स्_२,२।२४ ।  
तस्मिन् द्रव्यं कर्म गुण इति संशयः  । क्व्स्_२,२।२५ ।  
तुल्यजातीयेष्व् अर्थान्तरभूतेषु च विशेषस्योभयथा दृष्टत्वात्  । क्व्स्_२,२।२६ ।  
एकद्रव्यवत्त्वान् न द्रव्यम्  । क्व्स्_२,२।२७ ।  
अचाक्षुषत्वान् न कर्म  । क्व्स्_२,२।२८ ।  
गुणस्य सतो ऽपवर्गः कर्मभिः साधर्म्यम्  । क्व्स्_२,२।२९ ।  
सतो लिङ्गाभावात्  । क्व्स्_२,२।३० ।  
नित्यवैधर्म्यात्  । क्व्स्_२,२।३१ ।  
कार्यत्वात्  । क्व्स्_२,२।३२ ।  
अभावात्  । क्व्स्_२,२।३३ ।  
कारणो विकारात्  । क्व्स्_२,२।३४ ।  
दोषात्  । क्व्स्_२,२।३५ ।  
संयोगाद् विभागाच् छब्दाच् च शब्दनिष्पत्तेः  । क्व्स्_२,२।३६ ।  
लिङ्गाच् चानित्यः  । क्व्स्_२,२।३७ ।  
द्वयोस् तु प्रवृत्त्योर् अभावात्  । क्व्स्_२,२।३८ ।  
सङ्ख्याभावात्  । क्व्स्_२,२।३९ ।  
प्रथमाशब्दात्  । क्व्स्_२,२।४० ।  
सम्प्रतिपत्तिभावाच् च  । क्व्स्_२,२।४१ ।  
सन्दिग्धाः सतिबहुत्वे  । क्व्स्_२,२।४२ ।  
सङ्ख्याभावः सामान्यतः  । क्व्स्_२,२।४३ ।  

प्रसिद्धा इन्द्रियार्थाः  । क्व्स्_३,१।१  ।  
इन्द्रियार्थप्रसिद्धिर् इन्द्रियार्थेभ्यो ऽर्थान्तरत्वे हेतुः  । क्व्स्_३,१।२  ।  
सो ऽनपदेशः  । क्व्स्_३,१।३  ।  
कारणाज्ञानात्  । क्व्स्_३,१।४  ।  
कार्याज्ञानात्  । क्व्स्_३,१।५  ।  
अज्ञानाच् च  । क्व्स्_३,१।६  ।  
अन्य एव हेतुर् इत्य् अनपदेशः  । क्व्स्_३,१।७  ।  
संयोगि समवाय्य् एकार्थसमवायि विरोधि च, कार्यं कार्यान्तरस्य, कारणं कारणान्तरस्य, विरोध्य् अभूतं भूतस्य, भूतम् अभूतस्य, अभूतम् अभूतस्य, भूतं भूतस्य  । क्व्स्_३,१।८  ।  
प्रसिद्धपूर्वकत्वाद् अपदेशस्य  । क्व्स्_३,१।९  ।  
अप्रसिद्धो ऽनपदेशः  । क्व्स्_३,१।१० ।  
असन् सन्दिग्धश् चानपदेशः  । क्व्स्_३,१।११ ।  
विषाणी तस्माद् अश्वो विषाणी तस्माद् गौर् इति च  । क्व्स्_३,१।१२ ।  
आत्मेन्द्रियमनोऽर्थसन्निकर्षाद् यन् निष्पद्यते तद् अन्यत्  । क्व्स्_३,१।१३ ।  
प्रवृत्तिनिवृत्ती च प्रत्यगात्मनि दृष्टे परत्र लिङ्गम्  । क्व्स्_३,१।१४ ।  
आत्मेन्द्रियार्थसन्निकर्षे ज्ञानस्याभावो भावश् च मनसो लिङ्गम्  । क्व्स्_३,२।१ ।  
द्रव्यत्वनित्यत्वे वायुना व्याख्याते  । क्व्स्_३,२।२ ।  
प्रयत्नायौगपद्याज् ज्ञानायौगपद्याच् चैकं मनः  । क्व्स्_३,२।३ ।  
प्राणापाननिमेषोन्मेषजीवनमनोगतीन्द्रियान्तरविकाराः सुखदुःखे इच्छाद्वेषौ प्रयत्नश् चेत्य् आत्मलिङ्गानि  । क्व्स्_३,२।४ ।  
द्रव्यत्वनित्यत्वे वायुना व्याख्याते  । क्व्स्_३,२।५  ।  
यज्ञदत्त इति सति सन्निकर्षे प्रत्यक्षाभावाद् दृष्टं लिङ्गं न विद्यते  । क्व्स्_३,२।६  ।  
सामान्यतोदृष्टाच् चाविशेषः  । क्व्स्_३,२।७  ।  
तस्माद् आगमिकम्  । क्व्स्_३,२।८  ।  
अहम् इति शब्दव्यतिरेकान् नागमिकम्  । क्व्स्_३,२।९  ।  
यदि च दृष्टप्रत्यक्षो ऽहं देवदत्तो ऽहं यज्ञदत्त इति  । क्व्स्_३,२।१० ।  
देवदत्तो गच्छति विष्णुमित्रो गच्छतीति चोपचाराच् छरीरप्रत्यक्षः  । क्व्स्_३,२।११ ।  
सन्दिग्धस् तूपचारः  । क्व्स्_३,२।१२ ।  
अहम् इति प्रत्यगात्मनि भावात् परत्राभावाद् अर्थान्तरप्रत्यक्षः  । क्व्स्_३,२।१३ ।  
न तु शरीरविशेषाद् यज्ञदत्तविष्णुमित्रयोर् ज्ञानविशेषः  । क्व्स्_३,२।१४ ।  
सुखदुःखज्ञाननिष्पत्त्यविशेषाद् ऐकात्म्यम्  । क्व्स्_३,२।१५ ।  
नाना व्यवस्थातः  । क्व्स्_३,२।१६ ।  
शास्त्रसामर्थ्याच् च  । क्व्स्_३,२।१७ ।  

सद् अकारणवत् तन् नित्यम्  । क्व्स्_४,१।१ ।  
तस्य कार्यं लिङ्गम्  । क्व्स्_४,१।२ ।  
कारणभावाद् धि कार्यभावः  । क्व्स्_४,१।३ ।  
अनित्यम् इति च विशेषप्रतिषेधभावः  । क्व्स्_४,१।४ ।  
अविद्या च  । क्व्स्_४,१।५ ।  
महत्य् अनेकद्रव्यवत्त्वाद् रूपाच् चोपलब्धिः  । क्व्स्_४,१।६ ।  
अद्रव्यवत्त्वात् परमाणाव् अनुपलब्धिः  । क्व्स्_४,१।७ ।  
रूपसंस्काराभावाद् वायाव् अनुपलब्धिः  । क्व्स्_४,१।८ ।  
अनेकद्रव्येण द्रव्येण समवायाद् रूपविशेषाच् चोपलब्धिः  । क्व्स्_४,१।९  ।  
एतेन रसगन्धस्पर्शेषु ज्ञानं व्याख्यातम्  । क्व्स्_४,१।१० ।  
तदभावाद् अव्यभिचारः  । क्व्स्_४,१।११ ।  
सङ्ख्याः परिमाणानि पृथक्त्वं संयोगविभागौ परत्वापरत्वे कर्म च रूपिद्रव्यसमवायाच् चाक्षुषाणि  । क्व्स्_४,१।१२ ।  
अरूपिष्व् अचाक्षुषत्वात्  । क्व्स्_४,१।१३ ।  
एतेन गुणत्वे भावे च सर्वेन्द्रियज्ञानं व्याख्यातम्  । क्व्स्_४,१।१४ ।  
प्रत्यक्षाप्रत्यक्षाणाम् अप्रत्यक्षत्वात् संयोगस्य पञ्चात्मकं न विद्यते  । क्व्स्_४,२।१ ।  
गुणान्तराप्रादुर्भावाच् च त्र्यात्मकम् अपि न  । क्व्स्_४,२।२ ।  
आत्मसंयोगस् त्व् अविप्रतिषिद्धो मिथः पञ्चानाम्  । क्व्स्_४,२।३ ।  
अनेकदेशपूर्वकत्वात्  । क्व्स्_४,२।४ ।  
धर्मविशेषात्  । क्व्स्_४,२।५ ।  
कार्यविशेषात्  । क्व्स्_४,२।६ ।  
समाख्याभावात्  । क्व्स्_४,२।७ ।  
सञ्ज्ञादिमत्त्वात्  । क्व्स्_४,२।८ ।  
सन्त्य् अयोनिजा वेदलिङ्गाच् च  । क्व्स्_४,२।९ ।  

आत्मसंयोगप्रयत्नाभ्यां हस्ते कर्म  । क्व्स्_५,१।१ ।  
तथा मुसलकर्म हस्तसंयोगाच् च  । क्व्स्_५,१।२ ।  
अभिघातजे मुसलकर्मणि व्यतिरेकाद् अकारणं हस्तसंयोगः  । क्व्स्_५,१।३ ।  
तथात्मसंयोगो हस्तमुसलकर्मणि  । क्व्स्_५,१।४ ।  
मुसलाभिघातात् तु मुसलसंयोगाद् धस्ते कर्म  । क्व्स्_५,१।५ ।  
तथात्मकर्म हस्तसंयोगाच् च  । क्व्स्_५,१।६ ।  
संयोगाभावे गुरुत्वात् पतनम्  । क्व्स्_५,१।७ ।  
नोदनविशेषाभावाद् नोर्ध्वं न तिर्यग् गमनम्  । क्व्स्_५,१।८ ।  
प्रयत्नविशेषान् नोदनविशेषः  । क्व्स्_५,१।९ ।  
नोदनविशेषाद् उदसनविशेषः  । क्व्स्_५,१।१० ।  
हस्तकर्मणा दारककर्म व्याख्यातम्  । क्व्स्_५,१।११ ।  
तथा दग्धस्य विस्फोटनम्  । क्व्स्_५,१।१२ ।  
प्रयत्नाभावे गुरुत्वात् सुप्तस्य पतनम्  । क्व्स्_५,१।१३ ।  
तृणकर्म वायुसंयोगात्  । क्व्स्_५,१।१४ ।  
मणिगमनं सूच्यभिसर्पणम् इत्य् अदृष्टकारितानि  । क्व्स्_५,१।१५ ।  
इषाव् अयुगपत् संयोगविशेषाः कर्मान्यत्वे हेतुः  । क्व्स्_५,१।१६ ।  
नोदनाद् आद्यम् इषोः कर्म कर्मकारिताच् च संस्काराद् उत्तरं तथोत्तरम् उत्तरं च  । क्व्स्_५,१।१७ ।  
संस्काराभावे गुरुत्वात् पतनम्  । क्व्स्_५,१।१८ ।  
नोदनाद् अभिघातात् संयुक्तसंयोगाच् च पृथिव्यां कर्म  । क्व्स्_५,२।१  ।  
तद् विशेषेणादृष्टकारितम्  । क्व्स्_५,२।२  ।  
अपां संयोगाभावे गुरुत्वात् पतनम्  । क्व्स्_५,२।३  ।  
तद् विशेषेणादृष्टकारितम्  । क्व्स्_५,२।४  ।  
द्रवत्वात् स्यन्दनम्  । क्व्स्_५,२।५  ।  
नाड्या वायुसंयोगाद् आरोहणम्  । क्व्स्_५,२।६  ।  
नोदनात् पीडनात् संयुक्तसंयोगाच् च  । क्व्स्_५,२।७  ।  
वृक्षाभिसर्पणम् इत्य् अदृष्टकारितम्  । क्व्स्_५,२।८  ।  
अपां सङ्घातो विलयनं च तेजसः संयोगात्  । क्व्स्_५,२।९  ।  
तत्रावस्फूर्जथुर् लिङ्गम्  । क्व्स्_५,२।१० ।  
वैदिकं च  । क्व्स्_५,२।११ ।  
अपां संयोगाद् विभागाच् च स्तनयित्नुः  । क्व्स्_५,२।१२ ।  
पृथिवीकर्मणा तेजःकर्म वायुकर्म च व्याख्यातम्  । क्व्स्_५,२।१३ ।  
अग्नेर् ऊर्ध्वज्वलनं वायोश् च तिर्यग्पवनम् अणुमनसोश् चाद्यं कर्मेत्य् अदृष्टकारितानि  । क्व्स्_५,२।१४ ।  
हस्तकर्मणा मनसः कर्म व्याख्यातम्  । क्व्स्_५,२।१५ ।  
आत्मेन्द्रियमनोऽर्थसन्निकर्षात् सुखदुःखे तदनारम्भः  । क्व्स्_५,२।१६ ।  
आत्मस्थे मनसि सशरीरस्य सुखदुःखाभावः स योगः  । क्व्स्_५,२।१७ ।  
कायकर्मणात्मकर्म व्याख्यातम्  । क्व्स्_५,२।१८ ।  
अपसर्पणम् उपसर्पणम् अशितपीतसंयोगः कार्यान्तरसंयोगाश् चेत्य् अदृष्टकारितानि  । क्व्स्_५,२।१९ ।  
तदभावे संयोगाभावो ऽप्रादुर्भावः स मोक्षः  । क्व्स्_५,२।२० ।  
द्रव्यगुणकर्मवैधर्म्याद् भावाभावमात्रं तमः  । क्व्स्_५,२।२१ ।  
तेजसो द्रव्यान्तरेणावरणाच् च  । क्व्स्_५,२।२२ ।  
दिक्कालाव् आकाशं च क्रियावद्भ्यो वैधर्म्यान् निष्क्रियाणि  । क्व्स्_५,२।२३ ।  
एतेन कर्माणि गुणाश् च व्याख्याताः  । क्व्स्_५,२।२४ ।  
निष्क्रियाणां समवायः कर्मभ्यः प्रतिषिद्धः  । क्व्स्_५,२।२५ ।  
कारणं त्व् असमवायिनो गुणाः  । क्व्स्_५,२।२६ ।  
गुणैर् दिग् व्याख्याता  । क्व्स्_५,२।२७ ।  
कारणेन कालः  । क्व्स्_५,२।२८ ।  

बुद्धिपूर्वा वाक्यकृतिर् वेदे  । क्व्स्_६,१।१ ।  
न चास्मद्बुद्धिभ्यो लिङ्गम् ऋषेः  । क्व्स्_६,१।२ ।  
तथा ब्राह्मणे सञ्ज्ञाकर्मसिद्धिर् लिङ्गम्  । क्व्स्_६,१।३ ।  
बुद्धिपूर्वो ददातिः  । क्व्स्_६,१।४ ।  
तथा प्रतिग्रहः  । क्व्स्_६,१।५ ।  
तयोः क्रमो यथानितरेतराङ्गभूतानाम्  । क्व्स्_६,१।६ ।  
आत्मगुणेष्व् आत्मान्तरगुणानाम् अकारणत्वात्  । क्व्स्_६,१।७ ।  
अदुष्टभोजनात् समभिव्याहारतो ऽभ्युदयः  । क्व्स्_६,१।८ ।  
तद् दुष्टभोजने न विद्यते  । क्व्स्_६,१।९ ।  
दुष्टं हिंसायाम्  । क्व्स्_६,१।१० ।  
समभिव्याहारतो दोषः  । क्व्स्_६,१।११ ।  
तद् अदुष्टे न विद्यते  । क्व्स्_६,१।१२ ।  
विशिष्टे प्रवृत्तिः  । क्व्स्_६,१।१३ ।  
समे हीने चाप्रवृत्तिः  । क्व्स्_६,१।१४ ।  
एतेन हीनसमविशिष्तधार्मिकेभ्यः परादानं व्याख्यातम्  । क्व्स्_६,१।१५ ।  
तथा विरुद्धानां त्यागः  । क्व्स्_६,१।१६ ।  
सम आत्मत्यागः परत्यागो वा  । क्व्स्_६,१।१७ ।  
विशिष्टे आत्मत्यागः  । क्व्स्_६,१।१८ ।  
दृष्टानां दृष्टप्रयोजनानां दृष्टाभावे प्रयोगो ऽभ्युदयाय।(च्,व्)  (उ दृष्टादृष्टप्रयोजनानां दृष्टाभावे प्रयोजनम् अभ्युदयाय।)  । क्व्स्_६,२।१ ।  
अभिषेचनोपवासब्रह्मचर्यगुरुकुलवासवानप्रस्थ्ययज्ञदानप्रोक्षणदिङ्नक्षत्रमन्त्रकालनियमाश् चादृष्टाय  । क्व्स्_६,२।२ ।  
चातुराश्रम्यम् उपधाच् चानुपधाच् च।  । क्व्स्_६,२।३  ।  
भावदोष उपधा  । क्व्स्_६,२।४  ।  
अदोषो ऽनुपधा  । क्व्स्_६,२।५  ।  
इष्टरूपरसगन्धस्पर्शं प्रोक्षितम् अभ्युक्षितं च तच् छुचि  । क्व्स्_६,२।६  ।  
अशुचीति शुचिप्रतिषेधः  । क्व्स्_६,२।७  ।  
अर्थान्तरं च  । क्व्स्_६,२।८  ।  
अयतस्य शुचिभोजनाद् अभ्युदयो न विद्यते यमाभावात्  । क्व्स्_६,२।९  ।  
विद्यते चानर्थान्तरत्वाद् यमस्य  । क्व्स्_६,२।१० ।  
असति चाभावात्  । क्व्स्_६,२।११ ।  
सुखाद् रागः  । क्व्स्_६,२।१२ ।  
तन्मयत्वात्  । क्व्स्_६,२।१३ ।  
तृप्तेः  । क्व्स्_६,२।१४ ।  
अदृष्टात्  । क्व्स्_६,२।१५ ।  
जातिविशेषाच् च रागविशेषः  । क्व्स्_६,२।१६ ।  
इच्छाद्वेषपूर्विका धर्माधर्मयोः प्रवृत्तिः  । क्व्स्_६,२।१७ ।  
ततः संयोगो विभागश् च  । क्व्स्_६,२।१८ ।  
आत्मकर्मसु मोक्षो व्याख्यातः  । क्व्स्_६,२।१९ ।  

उक्ता गुणाः  । क्व्स्_७,१।१ ।  
गुणलक्षणं चोक्तम्  । क्व्स्_७,१।२ ।  
इदम् एवङ्गुणम् इदम् एवङ्गुणम् इति चोक्तम्  । क्व्स्_७,१।३ ।  
पृथिव्यां रूपरसगन्धस्पर्शा द्रव्यानित्यत्वाद् अनित्याः  । क्व्स्_७,१।४ ।  
अग्निसंयोगाच् च  । क्व्स्_७,१।५ ।  
गुणान्तरप्रादुर्भावात्  । क्व्स्_७,१।६ ।  
एतेन नित्येष्व् अनित्यत्वम् उक्तम्  । क्व्स्_७,१।७ ।  
अप्सु तेजसि वायौ च नित्या द्रव्यनित्यत्वात्  । क्व्स्_७,१।८ ।  
अनित्येष्व् अनित्या द्रव्यानित्यत्वात्  । क्व्स्_७,१।९ ।  
कारणगुणपूर्वाः पृथिव्यां पाकजाश् च  । क्व्स्_७,१।१० ।  
अप्सु तेजसि वायौ च कारणगुणपूर्वाः पाकजा न विद्यन्ते  । क्व्स्_७,१।११ ।  
अगुणवतो द्रव्यस्य गुणारम्भात् कर्मगुणा अगुणाः  । क्व्स्_७,१।१२ ।  
एतेन पाकजा व्याख्याताः  । क्व्स्_७,१।१३ ।  
एकद्रव्यवत्त्वात्  । क्व्स्_७,१।१४ ।  
अणोर् महतश् चोपलब्ध्यनुपलब्धी नित्ये व्याख्याते  । क्व्स्_७,१।१५ ।  
कारणबहुत्वात् कारणमहत्त्वात् प्रचयविशेषाच् च महत्  । क्व्स्_७,१।१६ ।  
तद्विपरीतम् अणु  । क्व्स्_७,१।१७ ।  
अणु महद् इति तस्मिन् विशेषभावाद् विशेषाभावाच् च  । क्व्स्_७,१।१८ ।  
एककालत्वात्  । क्व्स्_७,१।१९ ।  
अणुत्वमहत्त्वयोर् अणुत्वमहत्त्वाभावः कर्मगुणैर् व्याख्यातः  । क्व्स्_७,१।२१ ।  
अणुत्वमहत्त्वाभ्यां कर्मगुणा अगुणाः  । क्व्स्_७,१।२२ ।  
एतेन दीर्घत्वह्रस्वत्वे व्याख्याते  । क्व्स्_७,१।२३ ।  
कर्मभिः कर्माणि गुणैर् गुणाः  । क्व्स्_७,१।२४ ।  
तद् अनित्ये  । क्व्स्_७,१।२५ ।  
नित्यं परिमण्डलम्  । क्व्स्_७,१।२६ ।  
अविद्या विद्यालिङ्गम्  । क्व्स्_७,१।२७ ।  
विभवान् महान् आकाशः  । क्व्स्_७,१।२८ ।  
तथा चात्मा  । क्व्स्_७,१।२९ ।  
तदभावाद् अणु मनः  । क्व्स्_७,१।३० ।  
गुणैर् दिग् व्याख्याता  । क्व्स्_७,१।३१ ।  
कारणेन कालः  । क्व्स्_७,१।३२ ।  
रूपरसगन्धस्पर्शव्यतिरेकाद् अर्थान्तरम् एकत्वं तथा पृथक्त्वम्  । क्व्स्_७,२।१ ।  
तयोर् नित्यत्वानित्यत्वे तेजसो रूपस्पर्शाभ्यां व्याख्याते  । क्व्स्_७,२।२ ।  
निष्पत्तिश् च  । क्व्स्_७,२।३ ।  
एकत्वपृथक्त्वयोर् एकत्वपृथक्त्वाभावो  । क्व्स्_७,२।४ ।  
कर्मभिः कर्माणि गुणैर् गुणाः  । क्व्स्_७,२।५ ।  
निःसङ्ख्यत्वात् कर्मगुणानां सर्वैकत्वं न विद्यते  । क्व्स्_७,२।६ ।  
एकत्वस्याभावाद् भाक्तं न विद्यते  । क्व्स्_७,२।७ ।  
कार्यकारणैकत्वपृथक्त्वाभावाद् एकत्वपृथक्त्वे न विद्येते  । क्व्स्_७,२।८ ।  
एतद् अनित्यनितयोर् व्याख्यातम्  । क्व्स्_७,२।९ ।  
अन्यतरकर्मज उभयकर्मजः संयोगजश् च संयोगः  । क्व्स्_७,२।१० ।  
एतेन विभागो व्याख्यातः  । क्व्स्_७,२।११ ।  
संयोगविभागयोः संयोगविभागाभावो ऽणुत्वमहत्त्वाभ्यां व्याख्यातः  । क्व्स्_७,२।१२ ।  
कर्मभिः कर्माणि गुणैर् गुणाः  । क्व्स्_७,२।१३ ।  
युतसिद्ध्यभावात् कार्यकारणयोः संयोगविभागौ न विद्येते  । क्व्स्_७,२।१४ ।  
गुणत्वात्  । क्व्स्_७,२।१५ ।  
गुणे च भाष्यते  । क्व्स्_७,२।१६ ।  
निष्क्रियत्वात्  । क्व्स्_७,२।१७ ।  
असति नास्तीति च प्रयोगात्  । क्व्स्_७,२।१८ ।  
शब्दार्थाव् असम्बद्धौ  । क्व्स्_७,२।१९ ।  
संयोगिनो दण्डात् समवायिनो विषाणाच् च  । क्व्स्_७,२।२० ।  
दृष्टत्वाद् अहेतुः प्रत्ययः  । क्व्स्_७,२।२१ ।  
तथा प्रत्ययाभावः  । क्व्स्_७,२।२२ ।  
सम्बद्धसम्बन्धाद् इति चेत् सन्देहः  । क्व्स्_७,२।२३ ।  
सामयिकः शब्दाद् अर्थप्रत्ययः  । क्व्स्_७,२।२४ ।  
एकदिक्कालाभ्यां सन्निकृष्टविप्रकृष्टाभ्यां परम् अपरम्  । क्व्स्_७,२।२५ ।  
कारणपरत्वात् कारणापरत्वाच् च  । क्व्स्_७,२।२६ ।  
परत्वापरत्वयोः परत्वापरत्वाभावो ऽणुत्वमहत्त्वाभ्यां व्याख्यातः  । क्व्स्_७,२।२७ ।  
कर्मभिः कर्माणि गुणैर् गुणाः  । क्व्स्_७,२।२८ ।  
इहेति यतः कार्यकारणयोः स समवायः  । क्व्स्_७,२।२९ ।  
द्रव्यत्वगुणत्वकर्मत्वप्रतिषेधो भावेन व्याख्यातः  । क्व्स्_७,२।३० ।  
तत्त्वं च  । क्व्स्_७,२।३१ ।  

द्रव्येषु ज्ञानं व्याख्यातम्  । क्व्स्_८।१ ।  
मन आत्मा च  । क्व्स्_८।२ ।  
ज्ञाननिर्देशे ज्ञाननिष्पत्तिर्  उक्ता  । क्व्स्_८।३ ।  
गुणकर्मस्व् असन्निकृष्टेषु ज्ञाननिष्पत्तेर् द्रव्यं कारणं कारणकारणं च  । क्व्स्_८।४ ।  
सामान्यविशेषेषु सामान्यविशेषाभावात् तत एव ज्ञानम्  । क्व्स्_८।५ ।  
सामान्यविशेषापेक्षं द्रव्यगुणकर्मसु  । क्व्स्_८।६ ।  
द्रव्ये द्रव्यगुणकर्मापेक्षम्  । क्व्स्_८।७ ।  
गुणकर्मसु गुणकर्माभावद् गुणकर्मापेक्षं न विद्यते  । क्व्स्_८।८ ।  
समवायिनः श्वैत्याच् छ्वैत्यबुद्धेः श्वेते बुद्धिस् ते कार्यकारणभूते  । क्व्स्_८।९ ।  
द्रव्येष्व् अनितरेतरकारणात् कारणायौगपद्यात्  । क्व्स्_८।१० ।  
तथा द्रव्यगुणकर्मसु कारणाविशेषात्  । क्व्स्_८।११ ।  
अयम् एष कृतं त्वया भोजयाइनम् इति बुद्ध्यपेक्षं  । क्व्स्_८।१२ ।  
दृष्टेषु भावाद् अदृष्टेष्व् अभावात्  । क्व्स्_८।१३ ।  
अर्थ इति द्रव्यगुणकर्मसु  । क्व्स्_८।१४ ।  
द्रव्येषु पञ्चात्मकं प्रत्युक्तम्  । क्व्स्_८।१५ ।  
भूयस्त्वाद् गन्धवत्त्वाच् च पृथिवी गन्धज्ञाने  । क्व्स्_८।१६ ।  
तथापस् तेजो वायुश् च रसरूपस्पर्शज्ञानेषु रसरूपस्पर्शविशेषात्  । क्व्स्_८।१७ ।  

क्रियागुणव्यपदेशाभावाद् असत्  । क्व्स्_९।१ ।  
सद् असत्  । क्व्स्_९।२ ।  
असतः सत् क्रियागुणव्यपदेशाभावाद् अर्थान्तरम्  (शभावाद् ?)  । क्व्स्_९।३ ।  
सच् चासत्  । क्व्स्_९।४ ।  
यच् चान्यत् सतस् तद् अप्य् असत्  । क्व्स्_९।५ ।  
असद् इति भूतप्रत्यक्षाभावाद् भूतस्मृतेर् विरोधिप्रत्यक्षत्वाच् च ज्ञानम्  । क्व्स्_९।६ ।  
तथाबावे भावप्रत्यक्षत्वाच् च  । क्व्स्_९।७ ।  
एतेनाघटो ऽगौर् अधर्मश् च व्याख्यातः  । क्व्स्_९।८ ।  
अभूतं नास्तीत्य् अनर्थान्तरम्  । क्व्स्_९।९ ।  
नास्ति घटो गेह इति सतो घटस्य गेहसंयोगप्रतिषेधः  । क्व्स्_९।१० ।  
नास्त्य् अन्यश् चन्द्रमा इति सामान्याच् चन्द्रमसः प्रतिषेधः  । क्व्स्_९।११ ।  
सद् असतोर् वैधर्म्यात् कार्ये सद् असत्ता न  । क्व्स्_९।१२ ।  
आत्मन्य् आत्ममनसोः संयोगविशेषाद् आत्मप्रत्यक्षम्  । क्व्स्_९।१३ ।  
तथा द्रव्यान्तरेषु  । क्व्स्_९।१४ ।  
आत्मेन्द्रियमनोऽर्थसन्निकर्षाच् च  । क्व्स्_९।१५ ।  
तत्समवायात् कर्मगुणेषु  । क्व्स्_९।१६ ।  
आत्मसमवायाद् आत्मगुणेषु  । क्व्स्_९।१७ ।  
अस्येदं कार्यं कारणं सम्बन्ध्य् एकार्ह्तसमवायि विरोधि चेति लैङ्गिकम्  । क्व्स्_९।१८ ।  
एतेन शाब्दं व्याख्यातम्  । क्व्स्_९।१९ ।  
हेतुर् अपदेशो लिङ्गं निमित्तं प्रमाणं कारणम् इत्य् अनर्थान्तरम्  । क्व्स्_९।२० ।  
अस्येदम् इति बुद्ध्यपेक्षत्वात्  । क्व्स्_९।२१ ।  
आत्ममनसोः संयोगविशेषात् संस्काराच् च स्मृतिः  । क्व्स्_९।२२ ।  
तथा स्वप्नः स्वप्नान्तिकं च  । क्व्स्_९।२३ ।  
धर्माच् च  । क्व्स्_९।२४ ।  
इन्द्रियदोषात् संस्काराच् चाविद्या  । क्व्स्_९।२५ ।  
तद् दुष्टं ज्ञानम्  । क्व्स्_९।२६ ।  
अदुष्टं विद्या  । क्व्स्_९।२७ ।  
आर्षं सिद्धदर्शनं च धर्मेभ्यः  । क्व्स्_९।२८ ।  

आत्मसमवायः सुखदुःखयोः पञ्चभ्यो ऽर्थान्तरत्वे हेतुस् तदाश्रयिभ्यश् च गुणेभ्यः  । क्व्स्_१०।१ ।  
इष्टानिष्टकारणविशेषाद् विरोधाच् च मिथः सुखदुःखयोर् अर्थान्तरभावः  । क्व्स्_१०।२ ।  
संशयनिर्णययोर् अर्थान्तरभावश् च ज्ञानान्तरत्वे हेतुः  । क्व्स्_१०।३ ।  
तयोर् निष्पत्तिः प्रत्यक्षलैङ्गिकाभ्यां ज्ञानान्तरत्वे हेतुः  । क्व्स्_१०।४ ।  
भूतम् इति प्रत्यक्षं व्याख्यातम्  । क्व्स्_१०।५ ।  
भविष्यतीति कार्यान्तरे दृष्टत्वात्  । क्व्स्_१०।६ ।  
तथा भवतीति सापेक्षेभ्यो ऽनपेक्षेभ्यश् च  । क्व्स्_१०।७ ।  
अभूद् इत्य् अभूतात्  । क्व्स्_१०।८ ।  
सति च कार्यासमवायात्  । क्व्स्_१०।९ ।  
एकार्थसमवायिषु कारणान्तरेषु दर्शनाद् एकदेश इत्य् एकस्मिन्  । क्व्स्_१०।१० ।  
शिरः पृष्ठम् उदरं पाणिर् इति तद्विशेषेभ्यः  । क्व्स्_१०।११ ।  
कारणम् इति द्रव्ये कार्यसमवायात्  । क्व्स्_१०।१२ ।  
संयोगात् वा  । क्व्स्_१०।१३ ।  
कारणसमवायात् कर्मणि  । क्व्स्_१०।१४ ।  
तथा रूपे कारणकारणसमवायाच् च  । क्व्स्_१०।१५ ।  
कारणसमवायात् संयोगे  । क्व्स्_१०।१६ ।  
तथा कारणाकारणसमवायाच् च  । क्व्स्_१०।१७ ।  
संयुक्तसमवायाद् अग्नेर् वैशेषिकम्  । क्व्स्_१०।१८ ।  
लैङ्गिकं प्रमाणं व्याख्यातम्  । क्व्स्_१०।१९ ।  
दृष्टानां दृष्टप्रयोजनानां दृष्टाभावे प्रयोगो ऽभ्युदयाय    (स् ओमित्स् दृष्टप्रयोजनानां)  । क्व्स्_१०।२० ।  
तद्वचनाद् आम्नायप्रामाण्यम् इति  (उ,स् आम्नायस्य प्रामाण्यम्)  । क्व्स्_१०।२१ ।  

