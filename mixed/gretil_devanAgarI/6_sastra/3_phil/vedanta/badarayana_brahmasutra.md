---
title: 'Badarayana: Brahmasutra'

---
## Intro
  
  
  
  
Badarayana: Brahmasutra  
  
  
  
  
  
Badarayana: Brahmasutra  
  
  
Input by members of the Sansknet project  
(www.sansknet.org)  
  
  
This GRETIL version has been converted from a custom Devanagari encoding.  
Therefore, word boundaries are usually not marked by blanks.  
  
  
THE TEXT IS NOT PROOF-READ!  
  
  
  
  
  


## पाठः
  
  
  
  
  
  
  
अथातो ब्रह्मजिज्ञासा  । ब्ब्स्_१,१।१ ।  
जन्माद्यस्य यतः  । ब्ब्स्_१,१।२ ।  
शास्त्रयोनित्वात्  । ब्ब्स्_१,१।३ ।  
तत् तु समन्वयात्  । ब्ब्स्_१,१।४ ।  
ईक्षतेर् नाशब्दम्  । ब्ब्स्_१,१।५ ।  
गौणश् चेन् नात्मशब्दात्  । ब्ब्स्_१,१।६ ।  
तन्निष्ठस्य मोक्षोपदेशात्  । ब्ब्स्_१,१।७ ।  
हेयत्वावचनाच् च  । ब्ब्स्_१,१।८ ।  
प्रतिज्ञाविरोधात्  । ब्ब्स्_१,१।९ ।  
स्वाप्ययात्  । ब्ब्स्_१,१।१० ।  
गतिसामान्यात्  । ब्ब्स्_१,१।११ ।  
श्रुतत्वाच् च  । ब्ब्स्_१,१।१२ ।  
आनन्दमयो ऽभ्यासात्  । ब्ब्स्_१,१।१३ ।  
विकारशब्दान् नेति चेन् न प्राचुर्यात्  । ब्ब्स्_१,१।१४ ।  
तद्धेतुव्यपदेशाच् च  । ब्ब्स्_१,१।१५ ।  
मान्त्रवर्णिकमेव च गीयते  । ब्ब्स्_१,१।१६ ।  
नेतरो ऽनुपपत्तेः  । ब्ब्स्_१,१।१७ ।  
भेदव्यपदेशाच् च  । ब्ब्स्_१,१।१८ ।  
कामाच् च नानुमानापेक्षा  । ब्ब्स्_१,१।१९ ।  
अस्मिन्न् अस्य च तद्योगं शास्ति  । ब्ब्स्_१,१।२० ।  
अन्तस् तद्धर्मोपदेशात्  । ब्ब्स्_१,१।२१ ।  
भेदव्यपदेशाच् चान्यः  । ब्ब्स्_१,१।२२ ।  
आकाशस् तल्लिङ्गात्  । ब्ब्स्_१,१।२३ ।  
अत एव प्राणः  । ब्ब्स्_१,१।२४ ।  
ज्योतिश् चरणाभिधानात्  । ब्ब्स्_१,१।२५ ।  
छन्दो ऽभिधानान् नेति चेन् न तथा चेतोऽर्पणनिगदात् तथा हि दर्शनम्  । ब्ब्स्_१,१।२६ ।  
भूतादिपादव्यपदेशोपपत्तेश् चैवम्  । ब्ब्स्_१,१।२७ ।  
उपदेशभेदान् नेति चेन् नोभयस्मिन्न् अप्य् अविरोधात्  । ब्ब्स्_१,१।२८ ।  
प्राणस् तथानुगमात्  । ब्ब्स्_१,१।२९ ।  
न वक्तुर् आत्मोपदेशाद् इति चेद् अध्यात्मसम्बन्धभूमा ह्य् अस्मिन्  । ब्ब्स्_१,१।३० ।  
शास्त्रदृष्ट्या तूपदेशो वामदेववत्  । ब्ब्स्_१,१।३१ ।  
जीवमुख्यप्राणलिङ्गान् नेति चेन् नोपासात्रैविध्यादाश्रितत्वाद् इह तद्योगात्  । ब्ब्स्_१,१।३२ ।  
  
सर्वत्र प्रसिद्धोपदेशात्  । ब्ब्स्_१,२।१ ।  
विवक्षितगुणोपपत्तेश् च  । ब्ब्स्_१,२।२ ।  
अनुपपत्तेस् तु न शारीरः  । ब्ब्स्_१,२।३ ।  
कर्मकर्तृव्यपदेशाच् च  । ब्ब्स्_१,२।४ ।  
शब्दविशेषात्  । ब्ब्स्_१,२।५ ।  
स्मृतेश् च  । ब्ब्स्_१,२।६ ।  
अर्भकौस्त्वात् तद्व्यपदेशाच् च नेति चेन् न निचाय्यत्वाद् एवं व्योमवच् च  । ब्ब्स्_१,२।७ ।  
सम्भोगप्राप्तिर् इति चेन् न वैशेष्यात्  । ब्ब्स्_१,२।८ ।  
अत्ता चराचरग्रहणात्  । ब्ब्स्_१,२।९ ।  
प्रकरणाच् च  । ब्ब्स्_१,२।१० ।  
गुहां प्रविष्टाव् आत्मानौ हि तद्दर्शनात्  । ब्ब्स्_१,२।११ ।  
विशेषणाच् च  । ब्ब्स्_१,२।१२ ।  
अन्तर उपपत्तेः  । ब्ब्स्_१,२।१३ ।  
स्थानादिव्यपदेशाच् च  । ब्ब्स्_१,२।१४ ।  
सुखविशिष्टाभिधानाद् एव च  । ब्ब्स्_१,२।१५ ।  
अत एव च स ब्रह्म  । ब्ब्स्_१,२।१६ ।  
श्रुतोपनिषत्कगत्यभिधानाच् च  । ब्ब्स्_१,२।१७ ।  
अनवस्थितेर् असम्भवाच् च नेतरः  । ब्ब्स्_१,२।१८ ।  
अन्तर्याम्यधिदैवाधिलोकादिषु तद्धर्मव्यपदेशात्  । ब्ब्स्_१,२।१९ ।  
न च स्मार्तम् अतद्धर्माभिलापाच् छारीरश् च  । ब्ब्स्_१,२।२० ।  
उभये ऽपि हि भेदेनैनम् अधीयते  । ब्ब्स्_१,२।२१ ।  
अदृश्यत्वादिगुणको धर्मोक्तेः  । ब्ब्स्_१,२।२२ ।  
विशेषणभेदव्यपदेशाभ्यां च नेतरौ  । ब्ब्स्_१,२।२३ ।  
रूपोपन्यासाच् च  । ब्ब्स्_१,२।२४ ।  
वैश्वानरः साधारणशब्दविशेषात्  । ब्ब्स्_१,२।२५ ।  
स्मर्यमाणम् अनुमानं स्याद् इति  । ब्ब्स्_१,२।२६ ।  
शब्दादिभ्यो ऽन्तःप्रतिष्ठानाच् च नेति चेन् न तथा दृष्ट्युपदेशाद् असम्भवात् पुरुषमपि चैनम् अधीयते  । ब्ब्स्_१,२।२७ ।  
अत एव न देवता भूतं च  । ब्ब्स्_१,२।२८ ।  
साक्षाद् अप्य् अविरोधं जैमिनिः  । ब्ब्स्_१,२।२९ ।  
अभिव्यक्तेर् इत्य् आश्मरथ्यः  । ब्ब्स्_१,२।३० ।  
अनुस्मृतेर् बादरिः  । ब्ब्स्_१,२।३१ ।  
सम्पत्तेर् इति जैमिनिस् तथा हि दर्शयति  । ब्ब्स्_१,२।३२ ।  
आमनन्ति चैनम् अस्मिन्  । ब्ब्स्_१,२।३३ ।  
  
द्युभ्वाद्यायतनं स्वशब्दात्  । ब्ब्स्_१,३।१ ।  
मुक्तोपसृप्यव्यपदेशाच् च  । ब्ब्स्_१,३।२ ।  
नानुमानम् अतच्छब्दात् प्राणभृच् च  । ब्ब्स्_१,३।३ ।  
भेदव्यपदेशात्  । ब्ब्स्_१,३।४ ।  
प्रकरणात्  । ब्ब्स्_१,३।५ ।  
स्थित्यदनाभ्यां च  । ब्ब्स्_१,३।६ ।  
भूमा सम्प्रसादाद् अध्युपदेशात्  । ब्ब्स्_१,३।७ ।  
धर्मोपपत्तेश् च  । ब्ब्स्_१,३।८ ।  
अक्षरम् अम्बरान्तधृतेः  । ब्ब्स्_१,३।९ ।  
सा च प्रशासनात्  । ब्ब्स्_१,३।१० ।  
अन्यभावव्यावृत्तेश्च  । ब्ब्स्_१,३।११ ।  
ईक्षतिकर्मव्यपदेशात् सः  । ब्ब्स्_१,३।१२ ।  
दहर उत्तरेभ्यः  । ब्ब्स्_१,३।१३ ।  
गतिशब्दाभ्यां तथा हि दृष्टं लिङ्गं च  । ब्ब्स्_१,३।१४ ।  
धृतेश् च महिम्नो ऽस्यास्मिन्न् उपलब्धेः  । ब्ब्स्_१,३।१५ ।  
प्रसिद्धेश् च  । ब्ब्स्_१,३।१६ ।  
इतरपरामर्शात् स इति चेन् नासम्भवात्  । ब्ब्स्_१,३।१७ ।  
उत्तराच् चेद् आविर्भूतस्वरूपस् तु  । ब्ब्स्_१,३।१८ ।  
अन्यार्थश् च परामर्शः  । ब्ब्स्_१,३।१९ ।  
अल्पश्रुतेर् इति चेत् तद् उक्तम्  । ब्ब्स्_१,३।२० ।  
अनुकृतेस् तस्य च  । ब्ब्स्_१,३।२१ ।  
अपि च स्मर्यते  । ब्ब्स्_१,३।२२ ।  
शब्दाद् एव प्रमितः  । ब्ब्स्_१,३।२३ ।  
हृद्यपेक्षया तु मनुष्याधिकारत्वात्  । ब्ब्स्_१,३।२४ ।  
तदुपर्य् अपि बादरायणः सम्भवात्  । ब्ब्स्_१,३।२५ ।  
विरोधः कर्मणीति चेन् नानेकप्रतिपत्तेर् दर्शनात्  । ब्ब्स्_१,३।२६ ।  
शब्द इति चेन् नातः प्रभवात् प्रत्यक्षानुमानाभ्याम्  । ब्ब्स्_१,३।२७ ।  
अत एव च नित्यत्वम्  । ब्ब्स्_१,३।२८ ।  
समाननामरूपत्वाच्चावृत्तावप्यविरोधो दर्शनात् स्मृतेश् च  । ब्ब्स्_१,३।२९ ।  
मध्वादिष्व् असम्भवाद् अनधिकारं जैमिनिः  । ब्ब्स्_१,३।३० ।  
ज्योतिषि भावाच् च  । ब्ब्स्_१,३।३१ ।  
भावं तु बादरायणो ऽस्ति हि  । ब्ब्स्_१,३।३२ ।  
शुगस्य तदनादरश्रवणात् तदाद्रवणात् सूच्यते हि  । ब्ब्स्_१,३।३३ ।  
क्षत्रियत्वगतेश् च  । ब्ब्स्_१,३।३४ ।  
उत्तरत्र चैत्ररथेन लिङ्गात्  । ब्ब्स्_१,३।३५ ।  
संस्कारपरामर्शात् तदभावाभिलापाच् च  । ब्ब्स्_१,३।३६ ।  
तदभावनिर्धारणे च प्रवृत्तेः  । ब्ब्स्_१,३।३७ ।  
श्रवणाध्ययनार्थप्रतिषेधात्  । ब्ब्स्_१,३।३८ ।  
स्मृतेश् च  । ब्ब्स्_१,३।३९ ।  
कम्पनात्  । ब्ब्स्_१,३।४० ।  
ज्योतिर् दर्शनात्  । ब्ब्स्_१,३।४१ ।  
आकाशो ऽर्थान्तरत्वादिव्यपदेशात्  । ब्ब्स्_१,३।४२ ।  
सुषुप्त्युत्क्रान्त्योर् भेदेन  । ब्ब्स्_१,३।४३ ।  
पत्यादिशब्देभ्यः  । ब्ब्स्_१,३।४४ ।  
  
आनुमानिकम् अप्य् एकेषाम् इति चेन् न शरीर-रूपक-विन्यस्त-गृहीतेर् दर्शयति च  । ब्ब्स्_१,४।१ ।  
सूक्ष्मं तु तदर्हत्वात्  । ब्ब्स्_१,४।२ ।  
तदधीनत्वाद् अर्थवत्  । ब्ब्स्_१,४।३ ।  
ज्ञेयत्वावचनाच् च  । ब्ब्स्_१,४।४ ।  
वदतीति चेन् न प्राज्ञो हि प्रकरणात्  । ब्ब्स्_१,४।५ ।  
त्रयाणाम् एव चैवम् उपन्यासः प्रश्नश् च  । ब्ब्स्_१,४।६ ।  
महद्वच् च  । ब्ब्स्_१,४।७ ।  
चमसवदविशेषात्  । ब्ब्स्_१,४।८ ।  
ज्योतिरुपक्रमा तु तथा ह्य् अधीयत एके  । ब्ब्स्_१,४।९ ।  
कल्पनोपदेशाच् च मध्वादिवदविरोधः  । ब्ब्स्_१,४।१० ।  
न सङ्ख्योपसङ्ग्रहादपि ज्ञानाभावाद् अतिरेकाच् च  । ब्ब्स्_१,४।११ ।  
प्राणादयो वाक्यशेषात्  । ब्ब्स्_१,४।१२ ।  
ज्योतिषैकेषाम् असत्यन्ने  । ब्ब्स्_१,४।१३ ।  
कारणत्वेन चाकाशादिषु यथाव्यपदिष्टोक्तेः  । ब्ब्स्_१,४।१४ ।  
समाकर्षात्  । ब्ब्स्_१,४।१५ ।  
जगद्वाचित्वात्  । ब्ब्स्_१,४।१६ ।  
जीवमुख्यप्राणलिङ्गान् नेति चेत् तद्व्याख्यातम्  । ब्ब्स्_१,४।१७ ।  
अन्यार्थं तु जैमिनिः प्रश्नव्याख्यानाभ्याम् अपि चैवम् एके  । ब्ब्स्_१,४।१८ ।  
वाक्यान्वयात्  । ब्ब्स्_१,४।१९ ।  
प्रतिज्ञासिद्धेर् लिङ्गम् आश्मरथ्यः  । ब्ब्स्_१,४।२० ।  
उत्क्रमिष्यत एवं भावाद् इत्य् औडुलोमिः  । ब्ब्स्_१,४।२१ ।  
अवस्थितेर् इति काशकृत्स्नः  । ब्ब्स्_१,४।२२ ।  
प्रकृतिश् च प्रतिज्ञादृष्टान्तानुपरोधात्  । ब्ब्स्_१,४।२३ ।  
अभिध्योपदेशाच् च  । ब्ब्स्_१,४।२४ ।  
साक्षाच् चोभयाम्नानात्  । ब्ब्स्_१,४।२५ ।  
आत्मकृतेः  । ब्ब्स्_१,४।२६ ।  
परिणामात्  । ब्ब्स्_१,४।२७ ।  
योनिश् च हि गीयते  । ब्ब्स्_१,४।२८ ।  
एतेन सर्वे व्याख्याता व्याख्याताः  । ब्ब्स्_१,४।२९ ।  
  
स्मृत्यनवकाशदोषप्रसङ्ग इति चेन् नान्यस्मृत्यनवकाशदोषप्रसङ्गात्  । ब्ब्स्_२,१।१ ।  
इतरेषां चानुपलब्धेः  । ब्ब्स्_२,१।२ ।  
एतेन योगः प्रत्युक्तः  । ब्ब्स्_२,१।३ ।  
न विलक्षणत्वाद् अस्य तथात्वं च शब्दात्  । ब्ब्स्_२,१।४ ।  
अभिमानिव्यपदेशस् तु विशेषानुगतिभ्याम्  । ब्ब्स्_२,१।५ ।  
दृश्यते तु  । ब्ब्स्_२,१।६ ।  
असद् इति चेन् न प्रतिषेधमात्रत्वात्  । ब्ब्स्_२,१।७ ।  
अपीतौ तद्वत्प्रसङ्गाद् असमञ्जसम्  । ब्ब्स्_२,१।८ ।  
न तु दृष्टान्तभावात्  । ब्ब्स्_२,१।९ ।  
स्वपक्षदोषाच् च  । ब्ब्स्_२,१।१० ।  
तर्काप्रतिष्ठानाद् अपि  । ब्ब्स्_२,१।११ ।  
अन्यथानुमेयम् इति चेद् एवम् अप्य् अनिर्मोक्षप्रसङ्गः  । ब्ब्स्_२,१।१२ ।  
एतेन शिष्टापरिग्रहा अपि व्याख्याताः  । ब्ब्स्_२,१।१३ ।  
भोक्त्रापत्तेर् अविभागश् चेत् स्याल् लोकवत्  । ब्ब्स्_२,१।१४ ।  
तदनन्यत्वम् आरम्भणशब्दादिभ्यः  । ब्ब्स्_२,१।१५ ।  
भावे चोपलब्धेः  । ब्ब्स्_२,१।१६ ।  
सत्वाच् चापरस्य  । ब्ब्स्_२,१।१७ ।  
असद्व्यपदेशान् नेति चेन् न धर्मान्तरेण वाक्यशेषाद्युक्तेः शब्दान्तराच् च  । ब्ब्स्_२,१।१८ ।  
पटवच् च  । ब्ब्स्_२,१।१९ ।  
यथा च प्राणादिः  । ब्ब्स्_२,१।२० ।  
इतरव्यपदेशाद् धिताकरणादिदोषप्रसक्तिः  । ब्ब्स्_२,१।२१ ।  
अधिकं तु भेदनिर्देशात्  । ब्ब्स्_२,१।२२ ।  
अश्मादिवच् च तदनुपपत्तिः  । ब्ब्स्_२,१।२३ ।  
उपसंहारदर्शनान् नेति चेन् न क्षीरवद् धि  । ब्ब्स्_२,१।२४ ।  
देवादिवद् अपि लोके  । ब्ब्स्_२,१।२५ ।  
कृत्स्नप्रसक्तिर् निरवयवत्वशब्दकोपो वा  । ब्ब्स्_२,१।२६ ।  
श्रुतेस् तु शब्दमूलत्वात्  । ब्ब्स्_२,१।२७ ।  
आत्मनि चैवं विचित्राश् च हि  । ब्ब्स्_२,१।२८ ।  
स्वपक्षदोषाच् च  । ब्ब्स्_२,१।२९ ।  
सर्वोपेता च तद्दर्शनात्  । ब्ब्स्_२,१।३० ।  
विकरणत्वान् नेति चेत् तद् उक्तम्  । ब्ब्स्_२,१।३१ ।  
न प्रयोजनवत्त्वात्  । ब्ब्स्_२,१।३२ ।  
लोकवत् तु लीलाकैवल्यम्  । ब्ब्स्_२,१।३३ ।  
वैषम्यनैर्घृण्ये न सापेक्षत्वात् तथा हि दर्शयति  । ब्ब्स्_२,१।३४ ।  
न कर्माविभागाद् इति चेन् नानादित्वाद् उपपद्यते चाप्य् उपलभ्यते च  । ब्ब्स्_२,१।३५ ।  
सर्वधर्मोपपत्तेश् च  । ब्ब्स्_२,१।३६ ।  
  
रचनानुपपत्तेश् च नानुमानं प्रवृत्तेश् च  । ब्ब्स्_२,२।१ ।  
पयो ऽम्बुवच् चेत् तत्रापि  । ब्ब्स्_२,२।२ ।  
व्यतिरेकानवस्थितेश् चानपेक्षत्वात्  । ब्ब्स्_२,२।३ ।  
अन्यत्राभावाच् च न तृणादिवत्  । ब्ब्स्_२,२।४ ।  
पुरुषाश्मवद् इति चेत् तथापि  । ब्ब्स्_२,२।५ ।  
अङ्गित्वानुपपत्तेश् च  । ब्ब्स्_२,२।६ ।  
अन्यथानुमितौ च ज्ञशक्तिवियोगात्  । ब्ब्स्_२,२।७ ।  
अभ्युपगमे ऽप्य् अर्थाभावात्  । ब्ब्स्_२,२।८ ।  
विप्रतिषेधाच् चासमञ्जसम्  । ब्ब्स्_२,२।९ ।  
महद्दीर्घवद् वा ह्रस्वपरिमण्डलाभ्याम्  । ब्ब्स्_२,२।१० ।  
उभयथापि न कर्मातस्तदभावः  । ब्ब्स्_२,२।११ ।  
समवायाभ्युपगमाच् च साम्याद् अनवस्थितेः  । ब्ब्स्_२,२।१२ ।  
नित्यम् एव च भावात्  । ब्ब्स्_२,२।१३ ।  
रूपादिमत्त्वाच् च विपर्ययो दर्शनात्  । ब्ब्स्_२,२।१४ ।  
उभयथा च दोषात्  । ब्ब्स्_२,२।१५ ।  
अपरिग्रहाच् चात्यन्तम् अनपेक्षा  । ब्ब्स्_२,२।१६ ।  
समुदाय उभयहेतुके ऽपि तदप्राप्तिः  । ब्ब्स्_२,२।१७ ।  
इतरेतरप्रत्ययत्वाद् उपपन्नम् इति चेन् न सङ्घातभावानिमित्तत्वात्  । ब्ब्स्_२,२।१८ ।  
उत्तरोत्पादे च पूर्वनिरोधात्  । ब्ब्स्_२,२।१९ ।  
असति प्रतिज्ञोपरोधो यौगपद्यमन्यथा  । ब्ब्स्_२,२।२० ।  
प्रतिसङ्ख्याप्रतिसङ्ख्यानिरोधाप्राप्तिर् अविच्छेदात्  । ब्ब्स्_२,२।२१ ।  
उभयथा च दोषात्  । ब्ब्स्_२,२।२२ ।  
आकाशे चाविशेषात्  । ब्ब्स्_२,२।२३ ।  
अनुस्मृतेश् च  । ब्ब्स्_२,२।२४ ।  
नासतो ऽदृष्टत्वात्  । ब्ब्स्_२,२।२५ ।  
उदासीनानाम् अपि चैवं सिद्धिः  । ब्ब्स्_२,२।२६ ।  
नाभाव उपलब्धेः  । ब्ब्स्_२,२।२७ ।  
वैधर्म्याच् च न स्वप्नादिवत्  । ब्ब्स्_२,२।२८ ।  
न भावो ऽनुपलब्धेः  । ब्ब्स्_२,२।२९ ।  
सर्वथानुपपत्तेश् च  । ब्ब्स्_२,२।३० ।  
नैकस्मिन्न् असम्भवात्  । ब्ब्स्_२,२।३१ ।  
एवं चात्माकार्त्स्न्यम्  । ब्ब्स्_२,२।३२ ।  
न च पर्यायाद् अप्य् अविरोधो विकारादिभ्यः  । ब्ब्स्_२,२।३३ ।  
अन्त्यावस्थितेश् चोभयनित्यत्वाद् अविशेषः  । ब्ब्स्_२,२।३४ ।  
पत्युर् असामञ्जस्यात्  । ब्ब्स्_२,२।३५ ।  
अधिष्ठानानुपपत्तेश् च  । ब्ब्स्_२,२।३६ ।  
करणवच् चेन् न भोगादिभ्यः  । ब्ब्स्_२,२।३७ ।  
अन्तवत्त्वम् असर्वज्ञता वा  । ब्ब्स्_२,२।३८ ।  
उत्पत्त्यसम्भवात्  । ब्ब्स्_२,२।३९ ।  
न च कर्तुः करणम्  । ब्ब्स्_२,२।४० ।  
विज्ञानादिभावे वा तदप्रतिषेधः  । ब्ब्स्_२,२।४१ ।  
विप्रतिषेधाच् च  । ब्ब्स्_२,२।४२ ।  
  
न वियदश्रुतेः  । ब्ब्स्_२,३।१ ।  
अस्ति तु  । ब्ब्स्_२,३।२ ।  
गौण्यसम्भवाच् छब्दाच् च  । ब्ब्स्_२,३।३ ।  
स्याच् चैकस्य ब्रह्मशब्दवत्  । ब्ब्स्_२,३।४ ।  
प्रतिज्ञाहानिर् अव्यतिरेकात्  । ब्ब्स्_२,३।५ ।  
शब्देभ्यः  । ब्ब्स्_२,३।६ ।  
यावद्विकारं तु विभागो लोकवत्  । ब्ब्स्_२,३।७ ।  
एतेन मातरिश्वा व्याख्यातः  । ब्ब्स्_२,३।८ ।  
असम्भवस् तु सतो ऽनुपपत्तेः  । ब्ब्स्_२,३।९ ।  
तेजो ऽतस् तथा ह्य् आह  । ब्ब्स्_२,३।१० ।  
आपः  । ब्ब्स्_२,३।११ ।  
पृथिवी  । ब्ब्स्_२,३।१२ ।  
अधिकाररूपशब्दान्तरेभ्यः  । ब्ब्स्_२,३।१३ ।  
तदभिध्यानाद् एव तु तल्लिङ्गात् सः  । ब्ब्स्_२,३।१४ ।  
विपर्ययेण तु क्रमो ऽत उपपद्यते च  । ब्ब्स्_२,३।१५ ।  
अन्तरा विज्ञानमनसी क्रमेण तल्लिङ्गाद् इति चेन् नाविशेषात्  । ब्ब्स्_२,३।१६ ।  
चराचरव्यपाश्रयस् तु स्यात् तद्व्यपदेशो भाक्तस् तद्भावभावित्वात्  । ब्ब्स्_२,३।१७ ।  
नात्मा श्रुतेर् नित्यत्वाच् च ताभ्यः  । ब्ब्स्_२,३।१८ ।  
ज्ञो ऽत एव  । ब्ब्स्_२,३।१९ ।  
उत्क्रान्तिगत्यागतीनाम्  । ब्ब्स्_२,३।२० ।  
स्वात्मना चोत्तरयोः  । ब्ब्स्_२,३।२१ ।  
नाणुरतच्छ्रुतेर् इति चेन् नेतराधिकारात्  । ब्ब्स्_२,३।२२ ।  
स्वशब्दोन्मानाभ्यां च  । ब्ब्स्_२,३।२३ ।  
अविरोधश् चन्दनवत्  । ब्ब्स्_२,३।२४ ।  
अवस्थितिवैशेष्याद् इति चेन् नाभ्युपगमाद् धृदि हि  । ब्ब्स्_२,३।२५ ।  
गुणाद्वा लोकवत्  । ब्ब्स्_२,३।२६ ।  
व्यतिरेको गन्धवत् तथा हि दर्शयति  । ब्ब्स्_२,३।२७ ।  
पृथगुपदेशात्  । ब्ब्स्_२,३।२८ ।  
तद्गुणसारत्वात् तु तद्व्यपदेशः प्राज्ञवत्  । ब्ब्स्_२,३।२९ ।  
यावदात्मभावित्वाच् च न दोषस् तद्दर्शनात्  । ब्ब्स्_२,३।३० ।  
पुंस्त्वादिवत् त्व् अस्य सतो ऽभिव्यक्तियोगात्  । ब्ब्स्_२,३।३१ ।  
नित्योपलब्ध्यनुपलब्धिप्रसङ्गो ऽन्यतरनियमो वान्यथा  । ब्ब्स्_२,३।३२ ।  
कर्ता शास्त्रार्थवत्त्वात्  । ब्ब्स्_२,३।३३ ।  
उपादानाद् विहारोपदेशाच् च  । ब्ब्स्_२,३।३४ ।  
व्यपदेशाच् च क्रियायां न चेन् निर्देशविपर्ययः  । ब्ब्स्_२,३।३५ ।  
उपलब्धिवदनियमः  । ब्ब्स्_२,३।३६ ।  
शक्तिविपर्ययात्  । ब्ब्स्_२,३।३७ ।  
समाध्यभावाच् च  । ब्ब्स्_२,३।३८ ।  
यथा च तक्षोभयथा  । ब्ब्स्_२,३।३९ ।  
परात् तु तच्छ्रुतेः  । ब्ब्स्_२,३।४० ।  
कृतप्रयत्नापेक्षस् तु विहितप्रतिषिद्धावैयर्थ्यादिभ्यः  । ब्ब्स्_२,३।४१ ।  
अंशो नानाव्यपदेशाद् अन्यथा चापि दाशकितवादित्वम् अधीयत एके  । ब्ब्स्_२,३।४२ ।  
मन्त्रवर्णात्  । ब्ब्स्_२,३।४३ ।  
अपि स्मर्यते  । ब्ब्स्_२,३।४४ ।  
प्रकाशादिवत् तु नैवं परः  । ब्ब्स्_२,३।४५ ।  
स्मरन्ति च  । ब्ब्स्_२,३।४६ ।  
अनुज्ञापरिहारौ देहसम्बन्धाज् ज्योतिरादिवत्  । ब्ब्स्_२,३।४७ ।  
असन्ततेश् चाव्यतिकरः  । ब्ब्स्_२,३।४८ ।  
आभास एव च  । ब्ब्स्_२,३।४९ ।  
अदृष्टानियमात्  । ब्ब्स्_२,३।५० ।  
अभिसन्ध्यादिष्व् अपि चैवम्  । ब्ब्स्_२,३।५१ ।  
प्रदेशभेदाद् इति चेन् नान्तर्भावात्  । ब्ब्स्_२,३।५२ ।  
  
तथा प्राणाः  । ब्ब्स्_२,४।१ ।  
गौण्यसम्भवात् तत्प्राक् श्रुतेश् च  । ब्ब्स्_२,४।२ ।  
तत्पूर्वकत्वाद् वाचः  । ब्ब्स्_२,४।३ ।  
सप्त गतेर् विशेषितत्वाच् च  । ब्ब्स्_२,४।४ ।  
हस्तादयस् तु स्थिते ऽतो नैवम्  । ब्ब्स्_२,४।५ ।  
अणवश् च  । ब्ब्स्_२,४।६ ।  
श्रेष्ठश् च  । ब्ब्स्_२,४।७ ।  
न वायुक्रिये पृथगुपदेशात्  । ब्ब्स्_२,४।८ ।  
चक्षुरादिवत् तु तत्सहशिष्ट्यादिभ्यः  । ब्ब्स्_२,४।९ ।  
अकरणत्वाच् च न दोषस् तथा हि दर्शयति  । ब्ब्स्_२,४।१० ।  
पञ्चवृत्तिर् मनोवत् व्यपदिश्यते  । ब्ब्स्_२,४।११ ।  
अणुश् च  । ब्ब्स्_२,४।१२ ।  
ज्योतिर् आद्यधिष्ठानं तु तदामननात्प्राणवता शब्दात्  । ब्ब्स्_२,४।१३ ।  
तस्य च नित्यत्वात्  । ब्ब्स्_२,४।१४ ।  
त इन्द्रियाणि तद्व्यपदेशाद् अन्यत्र श्रेष्ठात्  । ब्ब्स्_२,४।१५ ।  
भेदश्रुतेर् वैलक्षण्याच् च  । ब्ब्स्_२,४।१६ ।  
सञ्ज्ञामूर्तिकॢप्तिस् तु त्रिवृत्कुर्वत उपदेशात्  । ब्ब्स्_२,४।१७ ।  
मांसादि भौमं यथाशब्दमितरयोश् च  । ब्ब्स्_२,४।१८ ।  
वैशेष्यात् तु तद्वादस् तद्वादः  । ब्ब्स्_२,४।१९ ।  
  
तदन्तरप्रतिपत्तौ रंहति सम्परिष्वक्तः प्रश्ननिरूपणाभ्याम्  । ब्ब्स्_३,१।१ ।  
त्र्यात्मकत्वात् तु भूयस्त्वात्  । ब्ब्स्_३,१।२ ।  
प्राणगतेश् च  । ब्ब्स्_३,१।३ ।  
अग्न्यादिश्रुतेर् इति चेन् न भाक्तत्वात्  । ब्ब्स्_३,१।४ ।  
प्रथमे ऽश्रवणाद् इति चेन् न ता एव ह्य् उपपत्तेः  । ब्ब्स्_३,१।५ ।  
अश्रुतत्वाद् इति चेन् नेष्टादिकारिणां प्रतीतेः  । ब्ब्स्_३,१।६ ।  
भाक्तं वानात्मवित्त्वात् तथा हि दर्शयति  । ब्ब्स्_३,१।७ ।  
कृतात्यये ऽनुशयवान् दृष्टस्मृतिभ्यां यथेतमनेवं च  । ब्ब्स्_३,१।८ ।  
चरणाद् इति चेन् न तदुपलक्षणार्थेति कार्ष्णाजिनिः  । ब्ब्स्_३,१।९ ।  
आनर्थक्यम् इति चेन् न तदपेक्षत्वात्  । ब्ब्स्_३,१।१० ।  
सुकृतदुष्कृते एवेति तु बादरिः  । ब्ब्स्_३,१।११ ।  
अनिष्टादिकारिणाम् अपि च श्रुतम्  । ब्ब्स्_३,१।१२ ।  
संयमने त्व् अनुभूयेतरेषामारोहाव् अरोहौ तद्गतिदर्शनात्  । ब्ब्स्_३,१।१३ ।  
स्मरन्ति च  । ब्ब्स्_३,१।१४ ।  
अपि सप्त  । ब्ब्स्_३,१।१५ ।  
तत्रापि तद्व्यापारादविरोधः  । ब्ब्स्_३,१।१६ ।  
विद्याकर्मणोर् इति तु प्रकृतत्वात्  । ब्ब्स्_३,१।१७ ।  
न तृतीये तथोपलब्धेः  । ब्ब्स्_३,१।१८ ।  
स्मर्यते ऽपि च लोके  । ब्ब्स्_३,१।१९ ।  
दर्शनाच् च  । ब्ब्स्_३,१।२० ।  
तृतीयशब्दावरोधः संशोकजस्य  । ब्ब्स्_३,१।२१ ।  
तत्स्वाभाव्यापत्तिरुपपत्तेः  । ब्ब्स्_३,१।२२ ।  
नातिचिरेण विशेषात्  । ब्ब्स्_३,१।२३ ।  
अन्याधिष्ठिते पूर्ववदभिलापात्  । ब्ब्स्_३,१।२४ ।  
अशुद्धम् इति चेन् न शब्दात्  । ब्ब्स्_३,१।२५ ।  
रेतःसिग्योगो ऽथ  । ब्ब्स्_३,१।२६ ।  
योनेःशरीरम्  । ब्ब्स्_३,१।२७ ।  
  
सन्ध्ये सृष्टिराह हि  । ब्ब्स्_३,२।१ ।  
निर्मातारं चैके पुत्रादयश् च  । ब्ब्स्_३,२।२ ।  
मायामात्रं तु कार्त्स्न्येनानभिव्यक्तस्वरूपत्वात्  । ब्ब्स्_३,२।३ ।  
पराभिध्यानात् तु तिरोहितं ततो ह्यस्य बन्धविपर्ययौ  । ब्ब्स्_३,२।४ ।  
देहयोगाद्वा सो ऽपि  । ब्ब्स्_३,२।५ ।  
सूचकश् च हि श्रुतेराचक्षते च तद्विदः  । ब्ब्स्_३,२।६ ।  
तदभावो नाडीषु तच्छ्रुतेरात्मनि च  । ब्ब्स्_३,२।७ ।  
अतः प्रबोधो ऽस्मात्  । ब्ब्स्_३,२।८ ।  
स एव तु कर्मानुस्मृतिशब्दविधिभ्यः  । ब्ब्स्_३,२।९ ।  
मुग्धेर्ऽधसम्पत्तिः परिशेषात्  । ब्ब्स्_३,२।१० ।  
न स्थानतो ऽपि परस्योभयलिङ्गं सर्वत्र हि  । ब्ब्स्_३,२।११ ।  
भेदाद् इति चेन् न प्रत्येकमतद्वचनात्  । ब्ब्स्_३,२।१२ ।  
अपि चैवम् एके  । ब्ब्स्_३,२।१३ ।  
अरूपवदेव हि तत्प्रधानत्वात्  । ब्ब्स्_३,२।१४ ।  
प्रकाशवच्चावैयर्थ्यात्  । ब्ब्स्_३,२।१५ ।  
आह च तन्मात्रम्  । ब्ब्स्_३,२।१६ ।  
दर्शयति चाथो अपि स्मर्यते  । ब्ब्स्_३,२।१७ ।  
अत एव चोपमा सूर्यकादिवत्  । ब्ब्स्_३,२।१८ ।  
अम्बुवदग्रहणात् तु न तथात्वम्  । ब्ब्स्_३,२।१९ ।  
वृद्धिह्रासभाक्त्वमन्तर्भावादुभयसामञ्जस्यादेवं दर्शनाच् च  । ब्ब्स्_३,२।२० ।  
प्रकृतैतावत्त्वं हि प्रतिषेधति ततो ब्रवीति च भूयः  । ब्ब्स्_३,२।२१ ।  
तदव्यक्तमाह हि  । ब्ब्स्_३,२।२२ ।  
अपि संराधने प्रत्यक्षानुमानाभ्याम्  । ब्ब्स्_३,२।२३ ।  
प्रकाशादिवच्चावैशेष्यं प्रकाशश् च कर्मण्यभ्यासात्  । ब्ब्स्_३,२।२४ ।  
अतो ऽनन्तेन तथा हि लिङ्गम्  । ब्ब्स्_३,२।२५ ।  
उभयव्यपदेशात्त्वहिकुण्डलवत्  । ब्ब्स्_३,२।२६ ।  
प्रकाशाश्रयवद्वा तेजस्त्वात्  । ब्ब्स्_३,२।२७ ।  
पूर्ववद्वा  । ब्ब्स्_३,२।२८ ।  
प्रतिषेधाच् च  । ब्ब्स्_३,२।२९ ।  
परमतस्सेतून्मानसम्बन्धभेदव्यपदेशेभ्यः  । ब्ब्स्_३,२।३० ।  
सामान्यात् तु  । ब्ब्स्_३,२।३१ ।  
बुद्ध्यर्थः पादवत्  । ब्ब्स्_३,२।३२ ।  
स्थानविशेषात्प्रकाशादिवत्  । ब्ब्स्_३,२।३३ ।  
उपपत्तेश् च  । ब्ब्स्_३,२।३४ ।  
तथान्यप्रतिषेधात्  । ब्ब्स्_३,२।३५ ।  
अनेन सर्वगतत्वमायामशब्दादिभ्यः  । ब्ब्स्_३,२।३६ ।  
फलमत उपपत्तेः  । ब्ब्स्_३,२।३७ ।  
श्रुतत्वाच् च  । ब्ब्स्_३,२।३८ ।  
धर्मं जैमिनिरत एव  । ब्ब्स्_३,२।३९ ।  
पूर्वं तु बादरायणो हेतुव्यपदेशात्  । ब्ब्स्_३,२।४० ।  
सर्ववेदान्तप्रत्ययं चोदनाद्यविशेषात्  । ब्ब्स्_३,३।१ ।  
भेदान् नेति चेद् एकस्याम् अपि  । ब्ब्स्_३,३।२ ।  
स्वाध्यायस्य तथात्वे हि समाचारे ऽधिकाराच् च सववच् च तन्नियमः  । ब्ब्स्_३,३।३ ।  
दर्शयति च  । ब्ब्स्_३,३।४ ।  
उपसंहारोर्ऽथाभेदाद्विधिशेषवत्समाने च  । ब्ब्स्_३,३।५ ।  
अन्यथात्वं शब्दाद् इति चेन् नाविशेषात्  । ब्ब्स्_३,३।६ ।  
न वा प्रकरणभेदात् परोवरीयस्त्वादिवत्  । ब्ब्स्_३,३।७ ।  
सञ्ज्ञातश् चेत् तद् उक्तम् अस्ति तु तद् अपि  । ब्ब्स्_३,३।८ ।  
व्याप्तेश् च समञ्जसम्  । ब्ब्स्_३,३।९ ।  
सर्वाभेदादन्यत्रेमे  । ब्ब्स्_३,३।१० ।  
आनन्दादयः प्रधानस्य  । ब्ब्स्_३,३।११ ।  
प्रियशिरस्त्वाद्यप्राप्तिरुपचयापचयौ हि भेदे  । ब्ब्स्_३,३।१२ ।  
इतरे त्वर्थसामान्यात्  । ब्ब्स्_३,३।१३ ।  
आध्यानाय प्रयोजनाभावात्  । ब्ब्स्_३,३।१४ ।  
आत्मशब्दाच् च  । ब्ब्स्_३,३।१५ ।  
आत्मगृहीतिर् इतरवद् उत्तरात्  । ब्ब्स्_३,३।१६ ।  
अन्वयाद् इति चेत् स्याद् अवधारणात्  । ब्ब्स्_३,३।१७ ।  
कार्याख्यानादपूर्वम्  । ब्ब्स्_३,३।१८ ।  
समान एवं चाभेदात्  । ब्ब्स्_३,३।१९ ।  
सम्बन्धादेवमन्यत्रापि  । ब्ब्स्_३,३।२० ।  
न वा विशेषात्  । ब्ब्स्_३,३।२१ ।  
दर्शयति च  । ब्ब्स्_३,३।२२ ।  
सम्भृतिद्युव्याप्त्यपि चातः  । ब्ब्स्_३,३।२३ ।  
पुरुषविद्यायामपि चेतरेषामनाम्नानात्  । ब्ब्स्_३,३।२४ ।  
वेधाद्यर्थभेदात्  । ब्ब्स्_३,३।२५ ।  
हानौ तूपायनशब्दशेषत्वात् कुशाच्छन्दस्स्तुत्युपगानवत्तदुक्तम्  । ब्ब्स्_३,३।२६ ।  
साम्पराये तर्तव्याभावात् तथा ह्य् अन्ये  । ब्ब्स्_३,३।२७ ।  
छन्दत उभयाविरोधात्  । ब्ब्स्_३,३।२८ ।  
गतेर् अर्थवत्त्वम् उभयथान्यथा हि विरोधः  । ब्ब्स्_३,३।२९ ।  
उपपन्नस् तल्लक्षणार्थोपलब्धेर् लोकवत्  । ब्ब्स्_३,३।३० ।  
यावदधिकारम् अवस्थितिर् आधिकारिकाणाम्  । ब्ब्स्_३,३।३१ ।  
अनियमस्सर्वेषामविरोधश्शब्दानुमानाभ्याम्  । ब्ब्स्_३,३।३२ ।  
अक्षरधियां त्ववरोधस्सामान्यतद्भावाभ्यामौपसदवत्तदुक्तम्  । ब्ब्स्_३,३।३३ ।  
इयदामननात्  । ब्ब्स्_३,३।३४ ।  
अन्तरा भूतग्रामवत्स्वात्मनो ऽन्यथा भेदानुपपत्तिर् इति चेन् नोपदेशवत्  । ब्ब्स्_३,३।३५ ।  
व्यतिहारो विशिंषन्ति हीतरवत्  । ब्ब्स्_३,३।३६ ।  
सैव हि सत्यादयः  । ब्ब्स्_३,३।३७ ।  
कामादीतरत्र तत्र चाऽयतनादिभ्यः  । ब्ब्स्_३,३।३८ ।  
आदरादलोपः  । ब्ब्स्_३,३।३९ ।  
उपस्थिते ऽतस्तद्वचनात्  । ब्ब्स्_३,३।४० ।  
तन्निर्धारणानियमस्तद्दृष्टेः पृथग्घ्यप्रतिबन्धः फलम्  । ब्ब्स्_३,३।४१ ।  
प्रदानवदेव तदुक्तम्  । ब्ब्स्_३,३।४२ ।  
लिङ्गभूयस्त्वात्तद्धि बलीयस्तदपि  । ब्ब्स्_३,३।४३ ।  
पूर्वविकल्पः प्रकरणात्स्यात् क्रियामानसवत्  । ब्ब्स्_३,३।४४ ।  
अतिदेशाच् च  । ब्ब्स्_३,३।४५ ।  
विद्यैव तु निर्धारणाद्दर्शनाच् च  । ब्ब्स्_३,३।४६ ।  
श्रुत्यादिबलीयस्त्वाच् च न बाधः  । ब्ब्स्_३,३।४७ ।  
अनुबन्धादिभ्यः प्रज्ञान्तरपृथक्त्ववद्दृष्टश् च तदुक्तम्  । ब्ब्स्_३,३।४८ ।  
न सामान्यादप्युपलब्धेर्मृत्युवन्न हि लोकापत्तिः  । ब्ब्स्_३,३।४९ ।  
परेण च शब्दस्य ताद्विध्यं भूयस्त्वात् त्व् अनुबन्धः  । ब्ब्स्_३,३।५० ।  
एक आत्मनः शरीरे भावात्  । ब्ब्स्_३,३।५१ ।  
व्यतिरेकस्तद्भावभावित्वान्न तूपलब्धिवत्  । ब्ब्स्_३,३।५२ ।  
अङ्गावबद्धास्तु न शाखासु हि प्रतिवेदम्  । ब्ब्स्_३,३।५३ ।  
मन्त्रादिवद्वाविरोधः  । ब्ब्स्_३,३।५४ ।  
भूम्नः क्रतुवज्ज्यायस्वं तथा हि दर्शयति  । ब्ब्स्_३,३।५५ ।  
नाना शब्दादिभेदात्  । ब्ब्स्_३,३।५६ ।  
विकल्पो ऽविशिष्टफलत्वात्  । ब्ब्स्_३,३।५७ ।  
काम्यास्तु यथाकामं समुच्चीयेरन्न वा पूर्वहेत्वभावात्  । ब्ब्स्_३,३।५८ ।  
अङ्गेषु यथाश्रयभावः  । ब्ब्स्_३,३।५९ ।  
शिष्टेश् च  । ब्ब्स्_३,३।६० ।  
समाहारात्  । ब्ब्स्_३,३।६१ ।  
गुणसाधारण्यश्रुतेश् च  । ब्ब्स्_३,३।६२ ।  
न वा तत्सहभावाश्रुतेः  । ब्ब्स्_३,३।६३ ।  
दर्शनाच् च  । ब्ब्स्_३,३।६४ ।  
  
पुरुषार्थो ऽतः शब्दाद् इति बादरायणः  । ब्ब्स्_३,४।१ ।  
शेषत्वात्पुरुषार्थवादो यथान्येष्व् इति जैमिनिः  । ब्ब्स्_३,४।२ ।  
आचारदर्शनात्  । ब्ब्स्_३,४।३ ।  
तच्छ्रुतेः  । ब्ब्स्_३,४।४ ।  
समन्वारम्भणात्  । ब्ब्स्_३,४।५ ।  
तद्वतो विधानात्  । ब्ब्स्_३,४।६ ।  
नियमात्  । ब्ब्स्_३,४।७ ।  
अधिकोपदेशात् तु बादरायणस्यैवं तद्दर्शनात्  । ब्ब्स्_३,४।८ ।  
तुल्यं तु दर्शनम्  । ब्ब्स्_३,४।९ ।  
असार्वत्रिकी  । ब्ब्स्_३,४।१० ।  
विभागः शतवत्  । ब्ब्स्_३,४।११ ।  
अध्ययनमात्रवतः  । ब्ब्स्_३,४।१२ ।  
नाविशेषात्  । ब्ब्स्_३,४।१३ ।  
स्तुतये ऽनुमतिर्वा  । ब्ब्स्_३,४।१४ ।  
कामकारेण चैके  । ब्ब्स्_३,४।१५ ।  
उपमर्दं च  । ब्ब्स्_३,४।१६ ।  
ऊर्ध्वरेतस्सु च शब्दे हि  । ब्ब्स्_३,४।१७ ।  
परामर्शं जैमिनिरचोदनाच्चापवदति हि  । ब्ब्स्_३,४।१८ ।  
अनुष्ठेयं बादरायणस्साम्यश्रुतेः  । ब्ब्स्_३,४।१९ ।  
विधिर् वा धारणवत्  । ब्ब्स्_३,४।२० ।  
स्तुतिमात्रम् उपादानाद् इति चेन् नापूर्वत्वात्  । ब्ब्स्_३,४।२१ ।  
भावशब्दाच् च  । ब्ब्स्_३,४।२२ ।  
पारिप्लवार्था इति चेन् न विशेषितत्वात्  । ब्ब्स्_३,४।२३ ।  
तथा चैकवाक्योपबन्धात्  । ब्ब्स्_३,४।२४ ।  
अत एव चाग्नीन्धनाद्यनपेक्षा  । ब्ब्स्_३,४।२५ ।  
सर्वापेक्षा च यज्ञादिश्रुतेर् अश्ववत्  । ब्ब्स्_३,४।२६ ।  
शमदमाद्युपेतस् स्यात् तथापि तु तद्विधेस् तदङ्गतया तेषाम् अप्य् अवश्यानुष्ठेयत्वात्  । ब्ब्स्_३,४।२७ ।  
सर्वान् नानुमतिश् च प्राणात्यये तद्दर्शनात्  । ब्ब्स्_३,४।२८ ।  
अबाधाच् च  । ब्ब्स्_३,४।२९ ।  
अपि स्मर्यते  । ब्ब्स्_३,४।३० ।  
शब्दश् चातो ऽकामकारे  । ब्ब्स्_३,४।३१ ।  
विहितत्वाच् चाऽश्रमकर्मापि  । ब्ब्स्_३,४।३२ ।  
सहकारित्वेन च  । ब्ब्स्_३,४।३३ ।  
सर्वथापि त एवोभयलिङ्गात्  । ब्ब्स्_३,४।३४ ।  
अनभिभवं च दर्शयति  । ब्ब्स्_३,४।३५ ।  
अन्तरा चापि तु तद्दृष्टेः  । ब्ब्स्_३,४।३६ ।  
अपि स्मर्यते  । ब्ब्स्_३,४।३७ ।  
विशेषानुग्रहश् च  । ब्ब्स्_३,४।३८ ।  
अतस् त्व् इतरज्ज्यायो लिङ्गाच् च  । ब्ब्स्_३,४।३९ ।  
तद्भूतस्य तु नातद्भावो जैमिनेर् अपि नियमात् तद्रूपाभावेभ्यः  । ब्ब्स्_३,४।४० ।  
न चाधिकारिकम् अपि पतनानुमानात् तदयोगात्  । ब्ब्स्_३,४।४१ ।  
उपपूर्वम् अपीत्य् एके भावमशनवत् तद् उक्तम्  । ब्ब्स्_३,४।४२ ।  
बहिस् तूभयथापि स्मृतेर् आचाराच् च  । ब्ब्स्_३,४।४३ ।  
स्वामिनः फलश्रुतेर् इत्य् आत्रेयः  । ब्ब्स्_३,४।४४ ।  
आर्त्विज्यम् इत्य् औडुलोमिः तस्मै हि परिक्रीयते  । ब्ब्स्_३,४।४५ ।  
सहकार्यन्तरविधिः पक्षेण तृतीयं तद्वतो विध्यादिवत्  । ब्ब्स्_३,४।४६ ।  
कृत्स्नभावात् तु गृहिणोपसंहारः  । ब्ब्स्_३,४।४७ ।  
मौनवद् इतरेषाम् अप्य् उपदेशात्  । ब्ब्स्_३,४।४८ ।  
अनाविष्कुर्वन्न् अन्वयात्  । ब्ब्स्_३,४।४९ ।  
ऐहिकम् अप्रस्तुतप्रतिबन्धे तद्दर्शनात्  । ब्ब्स्_३,४।५० ।  
एवं मुक्तिफलानियमस् तदवस्थावधृतेस् तदवस्थावधृतेः  । ब्ब्स्_३,४।५१ ।  
  
आवृत्तिर् असकृदुपदेशात्  । ब्ब्स्_४,१।१ ।  
लिङ्गाच् च  । ब्ब्स्_४,१।२ ।  
आत्मेति तूपगच्छन्ति ग्राहयन्ति च  । ब्ब्स्_४,१।३ ।  
न प्रतीके न हि सः  । ब्ब्स्_४,१।४ ।  
ब्रह्मदृष्टिर् उत्कर्षात्  । ब्ब्स्_४,१।५ ।  
आदित्यादिमतयश् चाङ्ग उपपत्तेः  । ब्ब्स्_४,१।६ ।  
आसीनः सम्भवात्  । ब्ब्स्_४,१।७ ।  
ध्यानाच् च  । ब्ब्स्_४,१।८ ।  
अचलत्वं चापेक्ष्य  । ब्ब्स्_४,१।९ ।  
स्मरन्ति च  । ब्ब्स्_४,१।१० ।  
यत्रैकाग्रता तत्राविशेषात्  । ब्ब्स्_४,१।११ ।  
आप्रयाणात् तत्रापि हि दृष्टम्  । ब्ब्स्_४,१।१२ ।  
तदधिगम उत्तरपूर्वाघयोर् अश्लेषविनाशौ तद्व्यपदेशात्  । ब्ब्स्_४,१।१३ ।  
इतरस्याप्य् एवम् असंश्लेषः पाते तु  । ब्ब्स्_४,१।१४ ।  
अनारब्धकार्ये एव तु पूर्वे तदवधेः  । ब्ब्स्_४,१।१५ ।  
अग्निहोत्रादि तु तत्कार्यायैव तद्दर्शनात्  । ब्ब्स्_४,१।१६ ।  
अतो ऽन्यापि ह्य् एकेषाम् उभयोः  । ब्ब्स्_४,१।१७ ।  
यद् एव विद्ययेति हि  । ब्ब्स्_४,१।१८ ।  
भोगेन त्व् इतरे क्षपयित्वाथ सम्पद्यते  । ब्ब्स्_४,१।१९ ।  
  
वाङ्मनसि दर्शनाच् छब्दाच् च  । ब्ब्स्_४,२।१ ।  
अत एव सर्वाण्यनु  । ब्ब्स्_४,२।२ ।  
तन्मनः प्राण उत्तरात्  । ब्ब्स्_४,२।३ ।  
सो ऽध्यक्षे तदुपगमादिभ्यः  । ब्ब्स्_४,२।४ ।  
भूतेषु तच्छ्रुतेः  । ब्ब्स्_४,२।५ ।  
नैकस्मिन् दर्शयतो हि  । ब्ब्स्_४,२।६ ।  
समाना चासृत्युपक्रमाद् अमृतत्वं चानुपोष्य  । ब्ब्स्_४,२।७ ।  
तदापीतेः संसारव्यपदेशात्  । ब्ब्स्_४,२।८ ।  
सूक्ष्मं प्रमाणतश् च तथोपलब्धेः  । ब्ब्स्_४,२।९ ।  
नोपमर्देनातः  । ब्ब्स्_४,२।१० ।  
अस्यैव चोपपत्तेर् ऊष्मा  । ब्ब्स्_४,२।११ ।  
प्रतिषेधाद् इति चेन् न शारीरात् स्पष्टो ह्येकेषाम्  । ब्ब्स्_४,२।१२ ।  
स्मर्यते च  । ब्ब्स्_४,२।१३ ।  
तानि परे तथा ह्य् आह  । ब्ब्स्_४,२।१४ ।  
अविभागो वचनात्  । ब्ब्स्_४,२।१५ ।  
तदोकोग्रज्वलनं तत्प्रकाशितद्वारो विद्यासामर्थ्यात् तच्छेषगत्यनुस्मृतियोगाच्  । ब्ब्स्_४,२।१६ ।  
रश्म्यनुसारी  । ब्ब्स्_४,२।१७ ।  
निशि नेति चेन् न सम्बन्धस्य यावद्देहभावित्वाद् दर्शयति च  । ब्ब्स्_४,२।१८ ।  
अतश् चायने ऽपि दक्षिणे  । ब्ब्स्_४,२।१९ ।  
योगिनः प्रति स्मर्येते स्मार्ते चैते  । ब्ब्स्_४,२।२० ।  
  
अर्चिरादिना तत्प्रथितेः  । ब्ब्स्_४,३।१ ।  
वायुमब्दादविशेषविशेषाभ्याम्  । ब्ब्स्_४,३।२ ।  
तटितो ऽधि वरुणः सम्बन्धात्  । ब्ब्स्_४,३।३ ।  
आतिवाहिकास् तल्लिङ्गात्  । ब्ब्स्_४,३।४ ।  
वैद्युतेनैव ततस् तच्छ्रुतेः  । ब्ब्स्_४,३।५ ।  
कार्यं बादरिरस्य गत्युपपत्तेः  । ब्ब्स्_४,३।६ ।  
विशेषितत्वाच् च  । ब्ब्स्_४,३।७ ।  
सामीप्यात् तु तद्व्यपदेशः  । ब्ब्स्_४,३।८ ।  
कार्यात्यये तदध्यक्षेण सहातः परम् अभिधानात्  । ब्ब्स्_४,३।९ ।  
स्मृतेश् च  । ब्ब्स्_४,३।१० ।  
परं जैमिनिर् मुख्यत्वात्  । ब्ब्स्_४,३।११ ।  
दर्शनाच् च  । ब्ब्स्_४,३।१२ ।  
न च कार्ये प्रत्यभिसन्धिः  । ब्ब्स्_४,३।१३ ।  
अप्रतीकालम्बनान् नयतीति बादरायण उभयथा च दोषात् तत्क्रतुश् च  । ब्ब्स्_४,३।१४ ।  
विशेषं च दर्शयति  । ब्ब्स्_४,३।१५ ।  
  
सम्पद्याविर्भावः स्वेन शब्दात्  । ब्ब्स्_४,४।१ ।  
मुक्तः प्रतिज्ञानात्  । ब्ब्स्_४,४।२ ।  
आत्मा प्रकरणात्  । ब्ब्स्_४,४।३ ।  
अविभागेन दृष्टत्वात्  । ब्ब्स्_४,४।४ ।  
ब्राह्मेण जैमिनिर् उपन्यासादिभ्यः  । ब्ब्स्_४,४।५ ।  
चितितन्मात्रेण तदात्मकत्वाद् इत्य् औडुलोमिः  । ब्ब्स्_४,४।६ ।  
एवम् अप्य् उपन्यासात् पूर्वभावाद् अविरोधं बादरायणः  । ब्ब्स्_४,४।७ ।  
सङ्कल्पाद् एव तच्छ्रुतेः  । ब्ब्स्_४,४।८ ।  
अत एव चानन्याधिपतिः  । ब्ब्स्_४,४।९ ।  
अभावं बादरिर् आह ह्य् एवम्  । ब्ब्स्_४,४।१० ।  
भावं जैमिनिर् विकल्पामननात्  । ब्ब्स्_४,४।११ ।  
द्वादशाहवद् उभयविधं बादरायणो ऽतः  । ब्ब्स्_४,४।१२ ।  
तन्वभावे सन्ध्यवद् उपपत्तेः  । ब्ब्स्_४,४।१३ ।  
भावे जाग्रद्वत्  । ब्ब्स्_४,४।१४ ।  
प्रदीपवदावेशस् तथा हि दर्शयति  । ब्ब्स्_४,४।१५ ।  
स्वाप्ययसम्पत्योर् अन्यतरापेक्षम् आविष्कृतं हि  । ब्ब्स्_४,४।१६ ।  
जगद्व्यापारवर्जं प्रकरणाद् असन्निहितत्वाच् च  । ब्ब्स्_४,४।१७ ।  
प्रत्यक्षोपदेशाद् इति चेन् नाधिकारिकमण्डलस्थोक्तेः  । ब्ब्स्_४,४।१८ ।  
विकारावर्ति च तथा हि स्थितिम् आह  । ब्ब्स्_४,४।१९ ।  
दर्शयतश् चैवं प्रत्यक्षानुमाने  । ब्ब्स्_४,४।२० ।  
भोगमात्रसाम्यलिङ्गाच् च  । ब्ब्स्_४,४।२१ ।  
अनावृत्तिः शब्दाद् अनावृत्तिः शब्दात्  । ब्ब्स्_४,४।२२ ।  
  
  
  
  
