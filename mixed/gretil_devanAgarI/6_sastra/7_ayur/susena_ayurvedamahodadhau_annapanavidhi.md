---
title: 'Susena: Ayurvedamahodadhau Annapanavidhi'

---
## Intro
  
  
  
  
 Susena: Ayurvedamahodadhau Annapanavidhi   
  
  
  
  
Susena: Ayurvedamahodadhau Annapanavidhi  
Based on the ed. by S. Venkatasubrahmanya Sastri: Sushena's Ayurveda Mahodadhi-annapanavidhi, Madras 1950 (Madras Government Oriental Series, 60).  
  
  
Input by Klaus Wille (28.03.15)  
[GRETIL-Version vom 7.9.2015]  
  
  
  
  
REFERENCES (in curly brackets {...}):  
Rājanighaṇṭu = Narahari Paṇḍita [alias Nṛsiṃha]. Rājanighaṇṭu [also called Nighaṇṭurāja, or Abhidhānacūḍāmaṇi], Calcutta 1933 : Siddheśarayantra (GRETIL)  
  
Aṣṭāṅgahṛdaya = A machine-readable transcription of the Aṣṭāṅgahṛdaya by Vāgbhaṭa, Copyright 1997 R.P. Das and R.E. Emmerick (GRETIL)  
  
Bhāvamiśra: Bhāvaprakāśa = idem, ed. Benares 1947 (GRETIL).  
  
  
  
BOLD for pagination of Venkatasubrahmanya Sastri'; edition  
  
  
  
  
  


## पाठः
  
  
  
  
  
  
  
॥ आयुर्वेदमहोदधिः ॥  
  
अन्नपानविधिः  
  
॥। णी मूत्रमलादिकानां जाता जनित्रीव हरीतकी नृणाम् ॥ ५ ॥  
ग्रीष्मे तुल्यगुडां ससैन्धवयुतां मेघाच् च वर्षागमे  
तुल्यां शर्करया शरद्यमलया (शुण्ठ्या) युञ्जयात् तुषारागमे ।  
पिप्पल्या शिशिरे वसन्तसमये क्षौद्रेण संयोजिता  
राजन् भक्ष (भुङ्क्ष्व) हरीतकीम् इव रुजो नश्यन्तु ते शत्रवः ॥ ६ ॥  
अव्यायामरता वसन्तसमये ग्रीष्मे व्यवायप्रियाः  
सक्ताः प्रावृषि पल्वलाम्भसि नवे कूपोदके द्वेषिणः ।  
कट्वम्लोष्णरताः शरद्दधिभुजो हेमन्तनिद्रालसाः  
शीताम्भःपरिगाहिनस् तु शिशिरे नश्यन्तु ते शत्रवः ॥ ७ ॥  
  
अथ पानीयवर्गः  
  
स्वादु पाकरसं शीतं त्रिदोषशमनं तथा ।  
पवित्रम् अतिपथ्यं च गङ्गावारि मनोहरम् ॥ ८ ॥  
प्रोक्तं स्वादु स्वच्छम् अत्यन्तरुच्यं पथ्यं पाक्यं पाचनं पापहारि ।  
तृष्णामोहध्वंसनं चातिमेध्यं प्रज्ञां धत्ते वारि भागीरथीयम् ॥ ९ ॥  
  
इतिगाङ्गं ।  
  
(अप् २)  
तस्मात् किञ्चिद् गुरुतरं स्वादु पित्तापहं परम् ।  
वातलं वह्निजननं रूक्षं च यमुनाजलम् ॥ १० ॥  
  
इति यामुनम् ।  
  
अतिस्वच्छं प्रशस्तं च शीतलं लघु लेखनम् ।  
पित्तश्लेष्मप्रशमनं नार्मदं सर्वरोगजित् ॥ ११ ॥  
  
इति नार्मदं  
  
कण्डूकुष्ठप्रशमनं वह्निसन्दीपनं परम् ।  
पाचनं वातपित्तघ्नं वारि गोदावरीभवम् ॥ १२ ॥  
पित्तार्तिरक्तार्तिसमीरहारि कुष्ठादिदुष्टामयदोषहारि ।  
पथ्यं परं दीपनपापहारि गोदावरीवारि तृषानिवारि ॥ १३ ॥  
  
इति गोदावर्याः ।  
  
रूक्षं च शीतलं वारि वातरक्तप्रकोपनम् ।  
किञ्चिल् लघुतरं स्वादु कृष्णवेण्यास् समुद्भवम् ॥ १४ ॥  
  
इति कृष्णवेण्याः ।  
  
कावेरीसलिलं पथ्यमामघ्नं बलवर्णकृत् ।  
आग्नेयम् अतिशीतं च दद्रुकुष्ठविषापहम् ॥ १५ ॥  
  
इति कावेर्याः ।  
  
त्रिदोषशमनं पथ्यं स्वादु हृद्यं च जीवनम् ।  
भ्रमघ्नं च पिपासाघ्नं दिव्यं वारि मनोहरम् ॥ १६ ॥  
  
इति अकालजलदं ।  
  
मध्यमान्तरदिग्जाताः लघ्व्यो दोषत्रयापहाः ।  
दक्शिणेया महानद्यः पित्तश्लेष्मविनाशनाः ॥  
  
(अप् ३)  
पथ्याश् चोत्तरदिग्जाता लघ्व्यो दोषत्रयापहाः ।  
पूर्वदेशोद्भवा नद्यः सद्यो वातकफापहाः ।  
पश्चिमाः पित्तलोत्सर्गाः कफवातविनाशनाः ॥ १७ ॥  
इति सङ्क्षेपतः प्रोक्ता नद्यः सूक्ष्माश् च सम्प्रति ।  
सामुद्रम् उदकं विस्रं सक्षारं सर्वदोषकृत् ॥ १८ ॥  
अचक्षुष्यं मदत्प्लीहगुल्मोदावर्तनाशनम् ।  
  
अथ अष्टविधजललक्षणम् ।  
  
दिव्यादीनां प्रवक्ष्यामि गुणदोषान् विचारतः ॥ १९ ॥  
दिव्यान्तरिक्षं नादेयं कौपं चौदेयसारसम् ।  
ताडागम् औद्भिदं शैलं जलम् अष्टविधं स्मृतम् ॥ २० ॥  
शरत्पयोदनिर्मुक्तमहावैडूर्यसन्निभम् ।  
सर्वदोषापहं स्वादु दिव्यम् इत्य् उच्यते जलम् ॥ २१ ॥  
प्रावृट्जलदनिर्मुक्तम् अव्यक्तस्वादुलक्षणम् ।  
वारि स्फाटिकसङ्काशमान्तरिक्षम् इति स्मृतम् ॥ २२ ॥  
नद्याः शैलप्रसूतायाः गोमेदकमणिप्रभम् ।  
प्रशस्तभूमिभागस्थं जलं नादेयम् उच्यते ॥ २३ ॥  
भूम्युत्खातसमुद्भूतं महाशैलसमुद्भवम् ।  
विमलं मधुरं स्वादु कौपं जलम् उदाहृतम् ॥ २४ ॥  
स्वयं दीर्णशिलाखन्ने (च्छन्ने) नीलोत्पलदलप्रभम् ।  
लतावितानसञ्छन्नं चौदेयम् इति सञ्ज्ञितम् ॥ २५ ॥  
आनूपदेशजं वारि सारसं गुरु पिच्छलम् ।  
मधुरं श्लेष्मजननं स्मृतं वातादिकोपनम् ॥ २६ ॥  
(अप् ४)  
नद्याः शैलवराद् वापि भूतम् एकान्तसंस्थितम् ।  
लतावितानसञ्छन्नं ताडागम् इति सञ्ज्ञितम् ॥ २७ ॥  
प्रशस्तभूमिभागस्थं नैकसंवत्सरोषितम् ।  
कषायमधुरं स्वादु औद्भिदं सलिलं स्मृतम् ॥ २८ ॥  
शैलसानुसमुद्भूतं स्पृष्टं वातहिमातपैः ।  
लघु शीतामलं स्वादु स्मृतं प्रस्रवणं जलम् ॥ २९ ॥  
एताहि (नि) महिषाश्वोष्ट्रगोमृगाजगजादिभिः ।  
अदूषितानि पात्रेषु मृण्मयेषु विनिक्षिपेत् ॥ ३० ॥  
सर्वम् आकाशजं वारि स्वादुतो ह्य् अनुमीयते ।  
पार्थिवं हि रसामिज्ञैर् भूमिभागेन लक्ष्यते ॥ ३१ ॥  
रक्तकापोतपीताभं पाण्डु श्वेतासितेषु च ।  
कट्वम्लतिक्तकं क्षारं कषायमधुरादिभिः ॥ ३२ ॥  
  
अथ नादेयादीनां गुणाः  
  
नादेयं वातलं रूक्षं दीपनं लघुलेखनम् ।  
ताडागं वातलं स्वादु कषायं कटुपाकि च ॥ ३३ ॥  
वातश्लेष्महरं वाप्यं सक्षारं कटु पित्तलम् ।  
चौण्डयम् अग्निकरं रूक्षं मधुरं कफकृत् तथा ॥ ३४ ॥  
कफघ्नं दीपनं हृद्यं लघु प्रस्रवणोद्भवम् ।  
सक्षारं पित्तलं कौपं श्लेष्मघ्नं वातजित् तथा ॥ ३५ ॥  
मधुरं पित्तशमनम् अविदाह्य् औद्भिदं स्मृतम् ।  
केदारं मधुरं पाके गुरुदोषविपाकलम् (प्रोक्तं विपाके गुरु दोषलम्) ॥ ३६ ॥  
(अप् ५)  
तद्वत् पाल्वलम् उद्दिष्टं विशेषाद् दोषलं च तत् ।  
सर्वदोषहरं हृद्यं निरवद्यं च जाङ्गलम् ॥ ३७ ॥  
कौपं जलं च तृष्णाघ्नं श्रमघ्नं प्रीतिवर्धनम् ।  
(आनूपं श्लेष्मलं प्रोक्तं मेदोदोषविवर्धनम् ।)  
दीपनं स्वादु शीतं च तोयं साधारणं लघु ॥ ३८ ॥  
  
इति जाङ्गलानूपसाधारणोदकं ।  
  
अथ ऋतुमेदेन जलपानविधिः  
  
कौपं प्रस्रवणं वसन्तसमये ग्रीष्मे तद् एवोचितं  
काले वा नभवृष्टिदेश्यम् अथवा कौपं घनानां पुनः ।  
नीहारे सरसीतडागविषयं सर्वं शरत्सङ्गमे  
सेव्यं सूर्यसितांशुरश्मिपवनव्याधूतदोष ऽपयः ॥ ३९ ॥  
अव्यक्तरसगन्धं यत् शस्तं वातातपापहम् ।  
पवित्रम् अम्बु तत् पथ्यं अन्यत्र (क्व) कथितं पिबेत् ॥ ४० ॥  
घर्मसूर्येन्दुसंसिक्तमहोरात्रात् सरं यजेत्?  
  
अथ उष्णाम्बुगुणाः  
  
तच् चाव्यक्तरसं हिमं लघुतरं घर्माम्बु मूर्छापहं  
ऋष्लो (?) ष्मातप (तृट्श्लेष्मामय) मोहहं श्रमहरं तन्द्रातिनिद्रापहं  
हृद्यं स्वादु विचित्रदं स्मृतिकरं दाहौघविच्छेदि? (दनं)  
इत्थं देहम् अलायुषोर् धृतिकरं सञ्जीवनं जीवनम् ॥ ४१ ॥  
  
अथ निन्दितजललक्षणं  
  
विण्मूत्रतृणनीलिकाविषयुतं तप्तं धनं फेनिलं  
दन्तग्राह्यम् अनार्तवं सलवणं शैवालकैः सम्भृतम् ।  
(अप् ६)  
लूताजन्तुविमिश्रितं गुरुतरं पर्णौघपङ्काविलं  
चन्द्रार्कांशुसुगोपितं च न पिबेन् नीरं सदा दोषलम् {च्ड़्। राजनिघण्टु १४।५६} ॥ ४५ ॥  
  
अथ सेव्यजललक्षणं  
  
प्रसन्नं स्वादु हृद्यं च पथ्यं सन्तर्पणं लघु ।  
एकप्रदेशजं सेव्यं सदा पर्यापितं जलम् ॥ ४३ ॥  
  
अथ निशान्ते जलपानगुणाः  
  
कासश्वासातिसारज्वरकिटिभकटीकोष्ठपृष्ठग्रहादीन्  
मूत्रग्राहोदरार्शःश्वयथुकृमिवमीन् कर्णनासाक्षिरोगान् ।  
ये चान्ये वातपित्तक्षयकफजकृता व्याधयः सन्ति जन्तोः  
तांस् तान् अभ्यासयोगाद् अपहरति पयःपानम् अन्ते निशायाः ॥ ४४ ॥  
अम्भसश् चुलकान् अष्टौ पिबेद् अनुदिनं नरः ।  
नवनागबलो भूत्वा जीवेद् वर्षशतं सुधीः ॥ ४५ ॥  
  
अथ घ्राणपीतोदकगुणाः  
  
विगतघननिशीथे प्रातर् उत्थाय नित्यं  
पिबति खलु नरो यो घ्राणरन्ध्रेण वारि ।  
स भवति मतिपूर्णश् चक्षुषा तार्क्ष्ययुक्तो (तुल्यो)  
वलिपलितविहीनस् सर्वरोगैर् विमुक्तः ॥ ४६ ॥  
  
अथ नेत्ररक्षायै जलोपयोगविधिः  
  
शीताम्बुपूरितमुखः प्रतिवासरं यः कालत्रये ऽपि नयनद्वितयं जलेन ।  
आसिञ्चति ध्रुवम् असौ न कदाचिद् अक्षिरोगव्यथाविधुरतां भजते मनुष्यः ॥ ४७ ॥  
(अप् ७)  
नादेयं नवमृद्घटप्रणिहितं सन्तप्तम् अर्कांशुभिः  
रात्रौ सम्प्रतिजुष्टम् इन्दुकिरणैर् मन्दानिलान्दोलितम् {च्ड़्। राजनिघण्टु १४।५४अब्} ।  
शीतं भिन्नमणिप्रभं लघुतया नास्तीति शङ्कावहं  
पाटल्युत्पलकेतकीसुरभितं संसेवयेद् वारि तत् ॥ ४८ ॥  
रे रे रुद्रजटाटवीपरिसख्यालोलभस्माविलं  
प्रोन्मञ्जत्सुरसुन्दरीकुचतटस्फारच्छलच्छीकरम् ।  
धाराधौतकरालिताम्बरतनुं (?) निःशेषपापापहं  
गाङ्गं तुङ्गतरङ्गभङ्गगहनं पानीयम् आनीयताम् ॥ ४९ ॥ ? ॥ ५० ॥  
  
अथ शृतोष्णजलगुणाः  
  
पथ्यं दीपनपाचनं लघुतरं सश्वासकासापहं  
हिक्काध्माननवज्वरामशमनं श्लेष्मापहं वातजित् ।  
संशुद्धोदरवस्तिशुद्धिकरणं हृत्पार्श्वशूलापहं  
गुल्मारोचकपीनसे निगदितं कण्ठ्यं शृतोष्णं जलम् ॥ ५१ ॥  
पित्तोत्तरे पित्तरोगे पित्तासृक्कफपित्तयोः ।  
मूर्छार्छर्दिज्वरे दाहे (तृष्णा) ऋष्मातीसारपीडिते ॥ ५२ ॥  
धातुक्षीणे विषार्ते च सन्निपाते विशेषतः ।  
शस्तं शोषे ऽक्षिरोगे च शृतं शीतं जलं सदा ॥ ५४ ॥ (३ ?)  
  
अथ पानकालभेदेन वारिणो गुणाः  
  
छत्रामृतं विषं वज्रं चत्वारो वारिणो गुणाः ।  
भुक्त्वा तदैव प्रत्यूषे अभुक्ते भोजनैः सह ॥ ५५ ॥  
अजीर्णं जीरयत्य् आशु पीतम् उष्णोदकं निशि ।  
वर्षासु न जलं ग्राह्यं नादेयं बहुदोषकृत् ॥ ५७ ॥  
  
(अप् ८)  
अथ शृतोदकस्य गुणाः  
  
कफे पादावशेषं तु पानीयं लघु दीपनम् ।  
दिवाशृतं तु यत् तोयं रात्रौ तद् गुरुतां व्रजेत् ॥  
शृतं शीतं त्रिदोषघ्नम् उषितं तच् च दोषकृत् ।  
तत् पादशेषं दोषघ्नं अर्धहीनं तु वातजित् ॥ ५७ ॥  
रात्रौ शृतं तु दिवसे गुरुत्वम् अपि गच्छति ।  
  
अथ पार्श्वशूलादौ शीताम्बुपाननिषेधः  
  
पार्श्वशूले प्रतिश्याये वातरोगे गलग्रहे ॥ ५८ ॥  
आध्माने स्तिमिते कोष्ठे सद्यःशुद्धे नवज्वरे ।  
हिक्कायां स्नेहपित्ते च शीताम्बु परिवर्जयेत् ॥ ५९ ॥  
  
अथ गुल्मादौ अल्पजलपानविधिः  
  
गुल्मार्शोग्नहणीक्षये च जठरे मन्दानलाध्मातके  
शोफे पाण्डुगलग्रहे च जगदे (व्रणगदे) मोहे (मेहे) च नेत्रामये ।  
वातारुच्यतिसारके कफयुते कुष्ठप्रतिश्यायके  
उष्णं वारि सुशीतलं शृतहिमं स्वल्पं प्रपेयं जलम् ॥ ६० ॥  
निरामोतिजरा (भोजना) दर्वाक् पिबेद् वारि सुशीतलम् ।  
अजीर्णे तु पिबेद् वारि शीतलं स्वेच्छया पुनः ॥  
  
अथ निर्वापितोदकगुणाः  
  
तप्तायःपिण्डसंयुक्तं लोष्टनिर्वापितं जलम् ।  
सर्वदोषहरं पथ्यं सदा वैरुज्यकारकम् ॥  
  
(अप् ९)  
अथ वारिणः प्रशंसा ।  
  
क्वचिद् उष्णं क्वचिच् छीतं क्वचित् क्वथितशीतलम् ।  
क्वचिद् भेषजसंयुक्तं क्वचिद् वारि निवार्यते {च्ड़्। राजनिघण्टु १४।८०} ॥  
तृषितो मोहम् आयाति मोहात् प्राणान् विमुञ्चति ।  
तस्मात् स्वल्पं च दातव्यं न क्वचिद् वारि वार्यते ॥ ६५ ॥  
पानीयं प्राणिनां प्राणा विश्वम् एव हि तन् मयम् ।  
अतो ऽत्यन्तविधाने ऽपि न क्वचिद् वारि वार्यते ॥ ६६ ॥  
मूर्छापित्तोष्णदाहेषु विधरे (पित्तरक्ते) मदात्यये ।  
भ्रमक्लमपरीतेषु तमके वारि शीतलम् ॥  
पिबेद् घटसहस्राणि यावन्नास्तमितो रविः ।  
अस्तं गते दिवानाथे बिन्दुर् एको घटायते ॥ ६८ ॥  
अजीर्णे चौषधं वारि जीर्णे वारि बलप्रदम् ।  
भोजने चामृतं वारि रात्रौ वारि विषोपमम् ॥ ६२ ॥  
अत्यम्बुपानान् न विपच्यते ऽन्नं निरम्बुपानाच् च स एव दोषः ।  
तस्मान् नरो वह्निविवर्धनाय मुहुर्मुहुर् वारि पिबेद् अभूरि ॥ ७० ॥  
क्षुधासंशुष्कहृत्कण्ठः प्रथमं कबलान् बहून् ।  
न भुक्ते प्रपिबेद् अम्बु शीतलं मात्रया युतम् ॥ ७१ ॥  
तेन हृत्कण्ठशुद्धिः स्यात् सुखेनान्नं पतत्य् अधः ।  
स्निग्धयुक्तं च यद् भक्तं ततस् सन्तर्पणं भवेत् ॥ ७२ ॥  
(अप् १०)  
आदौ द्रवं समश्नीयात् तत्राम्बु न पिबेद् बहु ।  
मध्ये तु कथिनं भुङ्क्ते यथेष्टं शस्यते जलम् ॥ ७३ ॥  
प्राक् द्रवं पुरुषो ऽश्नीयात् मध्ये तु कथिनाशनः ।  
अन्ते पुनर् द्रवाशी तु वस्त्यारोग्ये (?) न मुञ्चति ॥ ७४ ॥  
तथैव भोजनस्यान्ते पीतम् अम्बु बलप्रदम् ।  
द्रव्यं प्रयाति भुक्तान्ते किन् तु तन्मात्रया पिबेत् ॥ ७५ ॥  
आदौ जलं वह्निविनाशकारि पश्चात् तदन्ते कफबृंहणं च ।  
मध्ये तु पीतं समतासुखं च तस्याभियोगो ऽभिमतस् सकृच् च ॥ ७६ ॥  
अमृतं विषम् इति सलिलं चेदं निष्ठा (विद्या) द् अतिविदिततत्वार्थः ।  
युत्तया सेवितम् अमृतं विषम् एतद् अयुक्तितः पीतम् ॥ ७७ ॥  
पूरयेद् भागयुगलं कुक्षेश् चान्नेन सुस्थितः ।  
जलेनैकं चतुर्थे च वायुसञ्चारणाय वै ॥ ७८ ॥  
ग्रासे ग्रासे तु पातव्यं शीतलं वारि सर्वदा ।  
बहुवारियुतं चान्नम् अग्निं पचति सत्वरम् ॥ ७९ ॥  
तस्माद् आदाव् अतिस्वल्पं मध्ये च तृप्तिदायकम् ।  
मात्रया च पिबेद् अन्ते न रोगैर् बाध्यते नरः ॥ ८० ॥  
वासितं नूतनैः पुष्पैः पाटलीचम्पकादिभिः ॥  
पथ्यं सुगन्धि हृद्यं च शीतलाम्बु सदा पिबेत् ॥ ८१ ॥  
(अप् ११)  
सुगमं यत् सरोवालशकलैर् अधिवासितम् ।  
कर्पूरेण च यत् तोयं तत् पेयं सर्वदा नृणाम् ॥ ८२ ॥  
ग्रीष्मे शरदि पातव्यं स्वेच्छया सलिलं नरैः ।  
अन्यदा कल्पमैधेते (स्वल्पम् एवैतद्) वातश्लेष्मभयात् पिबेत् ॥ ८३ ॥  
अन्ये (अन्ने) नापि विना जन्तुः प्राणान् सन्धारयेच् चिरम् ।  
तोयाभावे पिपासार्तः क्षणात् प्राणैर् विमुच्यते ॥ ८४ ॥  
आदिमध्यावसाने च भोजने पयसा युते ।  
कृशं साध्यं (कार्श्यं साभ्यं) तथा स्थौल्यं भवन्ति क्रमशो गुणाः ॥ ८५ ॥  
पानीयं पानीयं शरदि वसन्ते च पानीयम् ।  
नादेयं नादेयं शरदि वसन्ते च नादेयम् ॥ ८६ ॥  
इत्य् आयुर् वेदमहोदधौ श्रीसुषेणकृतौ पानीयगुणाः समाप्ताः ॥  
  
अथ काष्ठतप्तोदकवर्गः ।  
  
गन्धर्वहस्तकाष्ठैश् च तप्तं वारि प्रपूजितम्  
अलक्ष्मीरक्तपित्तघ्नं दोषाणां च प्रसादनम् ॥ १ ॥  
भल्लातकैश् च काष्ठैश् च तप्तं वारि शुभोदकम् ।  
वातश्लेष्महरं पथ्यं वीर्यतेजोविवर्धनम् ॥ २ ॥  
पालाशोदुम्बरोद्भूतकाष्ठतप्तं शुभं जलम् ।  
व्रणकण्डूहरं चासृक्बलवीर्यविवर्धनम् ॥ ३ ॥  
जम्बूकपित्थाम्रजैः काष्ठैः तप्तं वारि तडागजम् ।  
मेधाबलप्रदं वीर्यकृमिदोषविनाशनम् ॥ ४ ॥  
(अप् १२)  
दुम्बरीकाष्ठजैस् तोयं ताप्यं वापीसमुद्भवम् ।  
कफहृत् तच् च निर्दिष्टं दोषाणां च विनाशनम् ॥ ५ ॥  
काष्ठैः खदिरजैस् तप्तं रक्तपित्तविनाशनम् ।  
आप्यायनकरं ग्रीष्मे श्रेष्ठम् उक्तम् इदं जलम् ॥ ६ ॥  
कदम्बनिम्बजैस् तप्तं सरित्समुद्रजं जलम् ।  
पथ्यं दोषहरं कण्डूरक्तपित्तविनाशनम् ॥ ७ ॥  
धात्रीदारुशृतं तप्तं मलक्षालनयोदकम् ।  
वातपित्तहरं श्रेष्ठं रसायनकरं परम् ॥ ८ ॥  
पुष्करस्स (मधुकस्य) च काष्ठैश् च तप्तं कूपोद्भवोदकम् ।  
वातपित्तहरं श्रेष्ठं रसायनकरं परम् ॥ ९ ॥  
(ग्रहणीपाण्डुहृत्कासश्वासहृत्परमं हितं ।)  
कर्पूर (कर्कन्धु) दारुसम्भूततप्तम् उष्णोदकं शुभम् (नादेयम् उदकोत्तमम् ।)  
जठराग्नेश् च सदनं सुश्रुतेन प्रदर्शितम् ॥ १० ॥  
सल्लकीशाकनिर्यासकाष्ठैश् चापि पृथक् पृथक् ।  
तप्तं निर्झरजं वारि नामयान् जनयेद् वरम् (रोगान् सञ्जनदेद् बहून्) ॥ ११ ॥  
वटैश् चार्जुनकाष्ठैश् च सन्ततं तापितं जलम् ।  
बलमेधाप्रजननं (आ) मैत्रेयेण प्रदर्शितम् ॥ १२ ॥  
तर्कारी वातहन्त्री च कण्डूत्वग्दोषवर्धनम् ।  
वनो (नवो)दकं सुसन्तप्तं मलानां क्षालने हितम् ॥ १३ ॥  
  
॥ इति काष्ठतप्तोदकवर्गः ॥  
  
(अप् १३)  
अथ भाजनभदेन गुणाविशेषाः ।  
  
हेमपात्रे च सुस्वादु विपाके शीतलं मधु ।  
त्रिदोषशमनं वीर्यबलमेधाकरं शुभम् ॥ १ ॥  
त्रपुपात्रोदकं यच् च पिच्छलं मधुरं रसे ।  
वीर्ये कफप्रदं चाग्निशकृन्मारुतवर्धनम् ॥ २ ॥  
घोषपात्रे यद् उदकं विपाके कटुकं गुरु  
पित्तश्लेष्मप्रदं वृद्धे यथाकालं बलाय च (वृद्धौ व्यथाकालानुरूपितम्) ॥ ३ ॥  
धारापातपयःपानं घ्राणोपरि सुशीतलम्  
श्वसेबनान्नपतयो (आसेचनं च नयने) त्रिदोषशमनं हितम् ॥ ४ ॥  
ताम्रभाजनके वारि सोष्णं स्वादे सकृत्कटु ।  
पित्तानिलप्रदं वृद्धे शकृन्मारुतनाशनम् (कोपनम्) ॥ ५ ॥  
रीतिकापचितं तोयं कटु श्लेष्मविनाशनम् ।  
पित्तलं सकटूष्णं च मेहरोगविवर्धनम् ॥ ६ ॥  
लोहभाजनसंस्थं च पयः पानं च दूषितम् ।  
रक्तपित्तह(क)रं कण्डूत्रिदोषशमनं परम् (मददोषाग्निकारकम्) ॥ ७ ॥  
लोहभाजनसन्तप्तं कण्डूमन्दाग्निकारकम् ।  
मलानां रेचने चोक्तम् आशयक्षालने हितम् ॥ ८ ॥  
मधूदुम्बरपात्रेण तापितं चोदकोत्तमम् ।  
वपुः कान्तिप्रदं पित्ते (प्रोक्तं) वह्निमान्द्यकरं सकृत् (च तत्) ॥ ९ ॥  
(अप् १४)  
भाजने मृन्मये तप्तं मलानां क्षालने हितम्  
धातुसाम्यकरं वीर्यबलौजःपरिवर्धनम् ॥ १० ॥  
  
॥ इत्य् आयुर्वेदमहोदधौ सुषेणकृते भाजनाधिवासविधिः ॥  
  
  
इदानीं क्षीरगुणाः कथ्यन्ते ॥  
तत्रापि गव्यमाहिषयोर् एव सदोपयोगित्वात्  
तयोर् एव प्रथमं स्वरूपं विचार्यते ॥  
गव्यं हिमं मेध्यतम हि दुग्धं प्राणप्रदं पित्तसमीरणघ्नम् ।  
रसायनं वर्णकरं मुकेश्यं आरोग्यहेतुः सततं नराणाम् ॥ १ ॥  
क्षीरं साक्षात्* जीवनं जन्मसाह्या(त्म्या)त् तद् धारोष्णं गव्यम् आयुष्यम् उष्णम् ।  
प्रातः सायं ग्राम्यधर्मावसाने भुक्ते पश्चाद् ओकसात्म्यं करोति ॥ २ ॥  
  
अथ गवां वर्णविशेषे क्षीरगुणविशेषाः ।  
  
गवां सितानां वातघ्नं कृष्णानां पित्तनाशनम् ।  
कफघ्नं रक्तवर्णानां त्रीन् हन्ति कपिलाद(प)यः ॥ ३ ॥  
शीतलं मधुरं स्निग्धं वातपित्तहरं परम् ।  
वृष्यम् ओजस्करं हृद्यं श्लेष्मघ्नं च रसायनम् ॥ ४ ॥  
(अप् १५)  
पाके स्वादुरसं मेध्यं क्षयक्षीणबलप्रदम्  
श्वासकासप्रशमनं श्रमत्रयमदापहम् ॥ ५ ॥  
जीर्णज्वरे मूत्रकृच्छ्रे रक्तपित्ते च शस्यते ।  
गव्यं पयः पवित्त्रं च बलपुष्टिप्रकारकम् ॥ ६ ॥  
श्रेष्ठं चाक्षय्यम् आयुष्यं कान्तिलावण्यकारकम् ।  
पयो गव्यं तेषां भ्र(श्र)मरुधिरपित्तश्रममद  
क्षयालक्ष्मीगुल्मप्रदरगरपाण्ड्वामयहरम् ।  
शकृच्छ्रेष्मज्वर (?) श्वयथुप्लीहशमनं  
तृषामेदोमुर्च्छाज्वरम् अनिलम् अप्य् आशु शमयेत् ॥ ७ ॥  
  
अथ भाजनविशेषे गुणविशेषाः ।  
  
ताम्रे वातहरं क्षीरं सौवर्णे पित्तनाशनम् ।  
रौप्ये श्लेष्महरं चैव कांस्ये रक्तप्रसादनम् ॥ ८ ॥  
  
इति गोक्षीरम् ॥  
  
अथ महिषीक्षिरम् ।  
  
माहिषं बलवर्णौजो निद्राभुक्त(शुक्र)बलनदम् ।  
तीक्ष्णाग्निशमनं स्वादु रसे पाके च पुष्टिदम् ॥ १ ॥  
व्यायामश्रान्तदेहस्य श्रमघ्नम् अनिलापहम् ।  
निष्कामस्यापि वृद्धस्य स्त्रीषु कामप्रदायकम् ॥ २ ॥  
बलिनस् तरुणस्यापि विशेषात् कामदायकम् ।  
  
इति माहिषम् ॥  
  
अथ अजाक्षीरम् ।  
  
अजानाम् अल्पकाम(य)त्वात् कटुतिक्तनिषेवणात् ।  
नात्यम्बुपानाद् व्यायामात् सर्वव्याधिहरं पयः ॥ १ ॥  
(अप् १६)  
आजम् अग्निबलकृत् क्षयकामश्वासहृच्चलहरं परमं तत् ।  
रक्तपित्तहरम् आश्व् अतिसारे रक्तजे च कथितं हितम् एव ॥ ४ [सिच्!] ॥  
  
अथ उष्ट्रीक्षीरम् ।  
  
उष्ट्रीक्षीरं सुप्तिशोफापहारं पित्तश्लेष्मात्यर्शसा च प्रशस्तम् ।  
आनाहघ्नं चोदराणां प्रशस्तं जन्तुघ्नं वै शस्यते सर्वकालम् ॥ ५ ॥  
  
अथ अश्वाक्षीरम् ।  
  
उष्णम् ऐकशफं बल्यं श्वास (शाखा) वातापहं पयः ।  
मधुराम्ल (रसं) करं रूक्षं लवणानुरसम् लघु ॥ ६ ॥  
  
(खराश्वाक्षीरम्)  
  
अथ स्त्रीस्तन्यम् ।  
  
मानुष्यं(षं) मधुरं स्तन्यं कषायानुरसं हिमम् ।  
नस्याश् चोतनपथ्यं च जीवनं लघु दीपनम् ॥ ७ ॥  
  
अथ हस्तिनीक्षीरम् ।  
  
हस्तिन्या मधुरं वृष्यं कषायानुरसं गुरु ।  
स्निग्धं (स्थै) धैर्यकरं शीतं चक्षुष्यं बलवर्धनम् {च्ड़्। राजनिघण्टु १५।१५} ॥  
  
(अप् १७)  
अथ पयःसामान्यगुणाः ।  
  
पयो ऽभिष्यन्दि गुर्वामं प्रायशः परिकीर्तितम् ।  
तद् एवास्यतरं (तिशृतं) विद्यात् गुरुतर्पणबृंहणम् ॥ ८ ॥  
वर्जयित्वा स्त्रियाः स्तन्य आमम् एव हि खाण्डितम् ।  
धरोष्मम् अमृतं क्षीरं विपरीतम् अतो च्यते (ऽन्यथा) ॥ ९ ॥  
  
अथ निन्दितदुग्धम् ।  
  
अनिष्टगन्धम् अम्लं च विवर्णं विरसं च यत् ।  
वर्जं (र्ज्यं) सलवणं क्षीरं यच् च विग्रथितं भवेत् ।  
क्षीरं न भुञ्जीन (दिवा) यदि भुञ्जीत न स्वपेत् ।  
यदि स्वपेत् क्षयं चायुस् तस्मात् क्षीरं दिवामृतम् ॥ ११ ॥  
  
अथ धारोष्णादिगुणाः ।  
  
धारोष्णम् अमृतं पथ्यं धाराशीतं त्रिदोषकृत् ।  
शृतं शीतं त्रिदोषघ्नं शीतोष्ण [शृतोष्णं] कफवातजित् ॥ १२ ॥  
अथाविकं पथ्यतमं शृतोष्णं माजं पयो वै शृतशीतम् एव ।  
धारासुशीतं महिषीपयश् च धारोष्णम् एवं हितम् एव गव्यम् ॥ १३ ॥  
  
अन्यच् च ।  
पित्तघ्नं माहिषं क्षीरं वातघ्नं चाविकं पयः ।  
वातपित्तहरं गव्यं त्रिदोषघ्नम् अजापयः ॥ १४ ॥  
  
(अप् १८)  
अथ प्राभातिकादिदुग्धगुणाः ।  
  
प्रायः प्राभातिकं क्षीरं गुरु विष्टम्भि शीतलम् ।  
रात्रौ सौम्यगुणत्वाच् च व्यायामाभावतस् तथा ॥ १७ ॥  
दिवाकराभितप्तानां व्यायामानिलसेवनात् ।  
वातपित्तहरं चैव चाक्षुष्यं चापराह्णिकम् ॥ १६ ॥  
  
अथ पूर्वाह्णादौ क्षीरपाने गुणविशेषाः ।  
  
वृष्यं बृंहणम् अग्निवृद्धिजनकं पूर्वाह्णकाले पयो  
मध्याह्ने बलदायकं रतिकरं कृच्छ्राश्मरीछेदनम् ।  
बाले त्व् अग्निकरं क्षये बलकरं वृद्धस्य रेतोवहं  
रात्रौ क्षीरम् अनेकदोषशमनं सेव्यं सदा प्राणिभिः ॥ १७ ॥  
भुक्ता ये कटुतीव्रचण्डविदला ये चाम्लतिक्ता रसाः  
रूक्षक्षारविदाहशोषकपरा ये चातितापप्रदाः  
काषायाः कटुरूक्षदुर्जरतराः संसेव्यमाना हस[था]त्  
तत् सर्वं बलकृत् करोति तरसा दुग्धं निशासेवितम् ॥ १८ ॥  
  
अथ क्षीरविक्रियाकालनियमः ।  
  
मुहूर्तपञ्चकाद् ऊर्ध्वं क्षीरं भजति विक्रियाम् ।  
तद् एव द्विगुणे काले विषवद् धन्ति मानवम् ॥ १९ ॥  
  
(अप् १९)  
अथ धारोष्णस्य पयसः पुनर् गुणकीर्तनम् ।  
  
धारोष्मं [ष्णं] पवनप्रकोपशमनं दुग्धं गवां पुष्टिकृत्  
पाण्डुं कामलकं निहन्ति तरसा क्षीणोर्जकृच्छ्रीकरम् ।  
दाहं देहगतं कराङ्घ्रनयनज्वालां च पिक्तोन्नतिं  
दुष्टास्रं कृशतां कृशानुजनितां कृच्छ्रादिरोगान् जयेत् ॥ २० ॥  
  
अथ क्वथितादिक्षीरस्य पथ्यताकालव्यवस्था ।  
  
अक्वथितं दश घटिकाः क्वथितं द्विगुणाश् च ताः पयः पथ्यम्  
उषसि च सरसाद्यां (?) (कोष्णं च स्वरसाढ्यं) यावत् तावत् पयः प्राश्यम् ॥ २१ ॥  
  
अथ ज्वरे पयसः पथ्यापथ्यत्वम् ।  
  
जीर्णज्वरे कफक्षीणे क्षीरं स्याद् अमृतोपमम् ।  
तद् एव तरुणे पीतं विषवद् धन्ति मानवम् ॥ २२ ॥  
तस्माच् छृतं वाप्य् अश्रुतं क्षीरं तात्कालिकं पिबेत् ।  
चतुर्भागजलं दत्त्वा यत् तदावर्तितं पयः ॥ २३ ॥  
तस्मात् तद् बलकृच्छ्रेष्ठं हितं सवरुजापहम् ।  
  
अथ असात्म्यक्षीराणां क्षीरकल्पनम् ।  
  
(येषां न सात्म्यं) एतच् च साक्षात् क्षीरेण पीतं चाध्मानकारकम् ॥ २४ ॥  
तेषाम् अर्धजलं दत्वा नागरं पिप्पलीयुतम् ।  
आवर्तयेत् क्षीरशेषं तत् पीत्वा सुखम् आवहेत् ॥ २५ ॥  
  
(अप् २०)  
अथ गव्यादिदुग्धभेदेन पानकालानिर्णयः ।  
  
पूर्वाह्णे माहिषं सशर्करं स्वेच्छया वा?  
येषां साम्यं सदा भवेत् ।  
(ःगव्यं पूर्वाह्णकाले स्याद् अपराह्णे तु माहिषम्  
क्षीरं सशर्करं पथ्यं यथासात्म्यं च सर्वदाः इति पाठ्यम्)  
आदौ मध्याह्ने वा (तेनादौ तत् तु मध्ये च) ग्रामस्यान्ते कदाचन ॥ २६ ॥  
सर्वं तन् मानशेषं (सर्वभोजनशेषे) तु पयः शस्तं (पेयं) सदा नरैः ।  
  
अथ पुनः शृतशीतादिक्षीरगुणवर्णनम् ।  
  
पित्तघ्नं शृतशीतलं कफहरं पक्वं तद् उष्णं पुनः  
शीतं यत् तु न पाचितं तद् अखिलं विष्टम्भदोषावहम्  
धारोष्णं त्व् अमृतं पयः श्रमहरं निद्राकरं कान्तिदं  
तृष्यं बृहणम् अग्निवर्धनम् इति स्वादु त्रिदोषापहम् ॥ २७ ॥  
  
अथ अन्नविषैः सह दुग्धप्राशप्रतिषेधः ॥  
  
क्षीरं भुञ्जीत गोधूमान्नेन नैव च नैव च ।  
पिष्टान्नेनापि नाश्नीयान् न दध्ना लवणेन च ॥ २८ ॥  
न माषैर् न च मुद्रैर् वा न गुडेन फलेन वा ।  
भूमिकन्दैर् न वा शाकैर् मत्स्यमांसादिभिर् न वा ॥ २९ ॥  
अथ पायसस्य गुणाः ।  
  
पायसं भक्षयेद् युक्त्या तत् पक्वं हि समं पिबेत् ।  
वृष्यं हृद्यं च पथ्यं च तत् पित्तानलनाशनम् ॥ ३० ॥  
  
(अप् २१)  
अथ समाग्न्यादेर् अपि त्रिकालपयःपाननिषेधः ॥  
  
स्निग्धत्वाद् गौरवाज् जाड्यात् त्रिकालं न पिबेत् पयः ।  
समाग्निर् अपि किं चान्यो मन्दाग्निर् विषमो ऽथवा ॥ ३१ ॥  
  
तीक्ष्णाग्नेस् तु तदनुमातिः ।  
  
तीक्ष्णाग्निना तु पातव्यं द्विकालम् अपि माहिषम् ।  
तस्य धातून् पचत्य् अग्निर् यदा तेन न सिञ्चति ॥ ३२ ॥  
  
अथ पुनः क्षीरप्रशंसा ।  
  
क्षिरं [रसं] हितं श्रेष्ठरसायनं च क्षीरं वपुर्वर्णबलायुषे च ।  
क्षीरं हि चायुष्यकरं नराणां क्षीरं बलास्थापनम् उत्तमं च ॥ ३३ ॥  
क्षीरं हि सन्दीपनपाचनीयं क्षीरं हि चोष्णं मलशोधनं च ।  
क्षीरं हि सन्धानकृदुष्णशीतं क्षीरं कवोष्णं मलनाशानं च ॥ ३४ ॥  
  
अथ मत्स्यादिभिः सह क्षीरसेवाप्रतिषेधः ।  
  
मत्स्यमांसगुडमुद्गमूलकैः कुष्ठम् आवहति सेवितं पयः ।  
शाकजाम्बवसुरादिसेवितं मारयत्य् अबुधम् आशु सर्पवत् {च्ड़्। राजनिघण्टु १५।३०} ॥ ३५ ॥  
  
(अप् २२)  
अथ रसविशेषैः पयःपानविधिः ॥  
  
क्षीरेण सह भोज्यानि न विरुद्धानि तद्यथा ।  
आम्रेष्टा [अम्लेष्व् आ]मलकं पथ्यं शर्करा मधुरेषु च ॥ ३६ ॥  
पटोलः शाक [तिक्त] वर्गेषु कटुके चार्द्रकं भजेत् [पचेः] ॥  
कषायेषु यवश् चैव लवणेषु च सैन्धवम् ॥ ३७ ॥  
  
इत्य् आयुर्वेदमहोदधौ सुषेणकृते क्षीरवर्गः ॥  
  
अथ गोदधिगुणाः ॥  
  
तत्रापि चातिशीतं च दीपनं बलवर्धनम् ।  
वातघ्नं मधुरं रूक्षं दधि गव्यं मनोहरम् ॥ ३८ ॥  
स्निग्धं विपाके मधुरं दीपनं बलवर्धनम् ।  
वातापहं पवित्रं च दधि गव्यं रुचिप्रदम् ॥ ३९ ॥  
अरोचके पीनसमूत्रकृच्छ्रे शीतज्वरे तद्विषमज्वरे च ।  
दुर्नामरोगग्रहणीगदे च गव्यं प्रशस्तं दधि सर्वदैव ॥ ४० ॥  
  
अथ ऋतुभेदेन दध्य् उपयोगे गुणागुणाः ।  
  
शरद्ग्रीष्मवसन्तेषु निन्दितं दधि दोषकृत् ।  
हेमन्ते शिशिरे तच् च वर्षाकाले फलप्रदम् ॥ ४१ ॥  
  
(अप् २३)  
अथ माहीषदधिगुणाः ।  
  
विपाके मधुरं वृष्यं रक्तपित्तप्रसादनम् ।  
बलासवर्धनं चैव विशेषान् माहिषं दधि ॥ ४२ ॥  
स्निग्धं मधुरशीतं च बलवर्णकरं परम् ।  
वृष्यं मेदःकरं स्वादु श्रमघ्नं वातनाशानम् ॥ ४३ ॥  
श्लेष्मामवर्धनं चैव सरपुष्टिकरं तथा ।  
पवित्रम् उष्णशमनं माहिषं कान्तिवर्धनम् ॥ ४४ ॥  
माहिषं दधि बलासकारकं वाह्निमान्द्यकरम् आशु गुरुत्वात् ।  
तत् प्रयोज्य कटुकैर् अवचूर्णे माहिषं च लघुताम् उपयाति ॥ ४५ ॥  
  
॥ माहिषं दधि ॥  
  
अथ अजादधिगुणाः ।  
  
दध्यम्लं (ध्याजं) कफवातनाशनकरं वातघ्नम् उष्णं तथा  
दुर्नामश्वसने च काससहिते चाग्नेश् च सन्दीपनम् ।  
वृष्यं बृंहणम् अग्निकान्तिबलदं सर्वामयध्वंसनं  
आसांशेष्व (र्शःस्व् अ)तिसारके विगदितं पथ्यं सदा प्राणिनाम् ॥ ४६ ॥  
कासश्वासहरं रुच्यं शोफातीसारनाशनम् ।  
आग्नेयं सर्वदोषघ्नं विशेषाच् छागलं दधि ॥ ४७ ॥  
  
अथ आविकस्य दध्नो गुणाः ।  
  
आविकं स्निग्धमधुरं गुरु पित्तकफप्रदम् ।  
पथ्यं केवलवातेषु शोफे चानिलशोणिते ॥ ४८ ॥  
  
(अप् २४)  
अथ अश्वादधिगुणाः ।  
  
वाजिजं समधुरं वलवर्णं स्वेददाहम् उपयाति विनाशम् (गुरुत्वम्) ।  
दीपनीयम् अतिदोषलं सदा चाक्षुषं च मरुतः प्रविकोपि ॥ ४९ ॥  
  
अथ औष्ट्रदधिगुणाः ।  
  
वातार्शकुष्ठक्रिमिनाशनं स्यात्* औष्ट्रं विपाके कटुकं सतिक्तम् ।  
सक्षारम् अम्लं कटु कुष्ठकोपि (कृमिकोष्ठनाशनं) बल्यं च सन्तर्पणम् आशु कारि ॥ ५० ॥  
  
अथ हस्तिनीदधिगुणाः ।  
  
गुरु चोष्णं कषायं च कफमूत्रापहं च तत् ।  
  
अथ स्त्रीदधिगुणाः ।  
  
स्निग्धं विपाके मधुरं बल्यं सन्तर्पणं गुरु ॥ ५१ ॥  
चाक्षुष्यं सर्वदोषघ्नं दधिकात्र (नार्या) गुणोत्तमम् ॥ ५२ ॥  
लघुणा [पा]के बलासघ्नं वीर्योष्णं पित्तनाशनम् ।  
कषायानुगुणं नार्या दधि वर्चोविवर्धनम् ॥ ५३ ॥  
कुर्याद् गुत्तयाभिलाषं च दधि मस्कपरिसृतम् ।  
सतुक्षीरेण वञ्जातं गुरुवद् दधि तत् स्मृतम् ॥।५४ ॥  
(दध्नस् तु यद् अधस् तोयं तन् मस्तुनि परिशृतं ।  
शृतात् क्षीराच् च यञ्जातं गुणवद् दधि तत् स्मृतम् ।)  
वातपित्तहरं रुच्यं धात्वग्निबलवर्धनम् ।  
  
(अप् २५)  
अथ दधिखण्डगुणाः ।  
  
दघ्नः खण्डो गुरुर् वृष्यो विज्ञेयो बलवर्धनः ।  
वस्त्रविवन (निष्पीडित)श् चापि कफपित्तविनाशनः ॥ ५५ ॥  
  
अथ असारदधिगुणाः ।  
दधि त्व् असारं रूक्षं च ग्राहि विड्भेदि (विष्टम्भि) वातलम् ।  
दीपनीयं लघुतरं सकषायं रुचिप्रदम् ॥ ५६ ॥  
  
अथ मस्तुगुणाः ।  
  
तृष्णाक्लमहरं मस्तु [शीतं स्रोतो] विशोधनम् ॥  
अम्लं कषायं मधुरं अवृष्यं कफवातनुत् ॥ ५७ ॥  
  
अथ दधिसामान्यगुणाः ।  
  
अम्लं स्याद् रसपाकतो गुरुतरं वातापहं शीतलं  
ग्राह्युष्णं ग्रहणीगदे निगदितं विण्मूत्रकृच्छ्रापहम् ।  
बल्यं शोफकफाग्निमान्द्यजननं रक्तप्रदं भुक्तदं  
[कासा] रूक्षारोचकपीनसे विषमके शीतज्वरे तन्मय [त]म् ॥ ५८ ॥  
ग्रहण्यां पीनसे मूत्रकृच्छ्रे च विषमज्वरे ।  
अरोचके च मन्दाग्नौ शस्यते दधि सर्वदा ॥ ५९ ॥  
लवणमरिचसर्पिःशर्करामुद्गधात्रीकुसुमरसविहीनं [नै] चैवम् अद्यात् तु नित्यम् ।  
न च शरदि वसन्ते नोष्णकाले न रात्रौ न दधि कफविकारे [पित्त] पीतरोगे न दद्यात् ॥ ६ ॥  
(अप् २६)  
एलासैन्धवशर्करं समरिचं धात्रीगुडं सर्पिषा  
पथ्यं स्याद् वरमुद्गसूपसहितं संसेवनीय दधि ।  
नैवोष्णं बहु पिच्छलं न च शरद्ग्रीष्मे वसन्ते हितं  
पित्तासृक्ज्वरकुष्ठदं भ्रमकरं (बी) वासर्पदं चान्यथा ॥ ६१ ॥  
दधि त्रिकटुकमिश्रं राजिकाचूर्णमिश्रं  
कफहरम् अनिलघ्नं चाग्निसन्धुक्षणं च  
तुहिनशिशिरकाले सेवनीयं च पथ्यं  
भवति सुदृढकायो रूपवान् सत्ववांश् च ॥ ६२ ॥  
(रचयति तनुदार्थ्यं कान्तिमत्त्वं च नृणाम्)  
सगुडदधि सुखोष्णं धौतवस्त्रेण सम्यक्  
युवतिकरविलासैर् गालितं धूपितं च ।  
शिशिरकिरणविश्वाजाजिचूर्णेन मिश्रं  
कफहरम् अनिलघ्नं चाग्निसन्धुक्षणं च ॥  
(तुहिनशिशिरकाले सेवनीयं च पथ्यं ।  
भवति सुदृढकायो रूपवान् सत्ववांश् च) ॥  
अधिकतरविलासैः सेवितं मर्दितं च ॥ ६३ ॥  
दधि तरुणम् अपथ्यं पथ्यसम्पुष्टिहेतोः  
बलकरम् अतिवृष्यं मेदकृदीपनं च ।  
कफहरम् अनिले स्यान् नातिपित्तप्रकोपं  
तद् अनिशम् इह सेव्यं माधुरं चाम्लभावात् ॥ ६४ ॥  
मधुरं भक्षयेच् चैतद् अत्यम्लं वर्जयेत् सदा ।  
मधुरं दधि रोगघ्नं अत्यम्लं रोगकारकम् ॥ ६५ ॥  
  
इत्य् आयुर्वेदमहोदधौ सुखेन(षेण)कृते दधिवर्गः ॥  
  
(अप् २७)  
॥ अथ मस्तुगुणाः कथ्यन्ते ॥  
  
[स्रो] श्रोतः शुद्दिं विधत्ते प्रकटयति रुचिं दीपयत्य् आशु वह्निं  
कृत्वा शुद्धिं मलानां जरयति च हठाद् भुक्तम् अन्नं विचित्रम्  
उष्णं चाम्लं कषायं लघु सुरभिरसं शूलविष्टम्भहारि  
श्रेष्ठं मस्तु प्रशस्तं कफपवनरुजादुष्टमूत्रग्रहेषु ॥ १ ॥  
लघ्व् अन्ने रुचिपक्तिदं क्लमहरं बल्यं कषायं सरं  
भक्तच्छन्दकरं तृषोदरहरं प्लीहार्शशोफापहम् ।  
वान्तौ शुद्धिकरं कफानिलहरं विष्टम्भशूलापहं  
पाण्डौ मूत्रविकारगुल्मशमनं मस्तु प्रशस्तं लघु ॥ २ ॥  
लघुत्वाद् दीपननत्वाच् च विष्टम्भाध्माननाशनात् ।  
[स्रो] श्रोतःशुद्धिकरत्वाच् च ताक्राद् दधि (?) विकाश्यते ॥ ३ ॥  
॥ इत्य् आयुर्वेदमहोदधौ मस्तुवर्गः ॥  
  
इदानीं तक्रगुणाः कथ्यन्ते ॥  
  
घोलं मथितम् उदश्वित्तक्रं चैतच् चतुर्विधं कथितम् ॥  
सरसं निर्जलं स्वादु की(य)द् अम्भोवर्जितं मथितम् ।  
(सरसं निर्जलम् आद्यं निर्हृतरसम् अम्बुवर्जितं मथितम्)  
[अर्ध] पादसलिलम् उदश्वित्तद् अर्ध[पाद]जलं तक्रम् आहुश् च ॥  
प्रत्येकं च चतुर्णां कथा ज्ञेयाः प्रयत्नेन ॥ २ ॥  
सरसं निर्जलं ज्ञेयं [घोलं] मथितं रसवर्जितम् ।  
पादोदकम् उदश्वित्तत् तक्रम् अर्धजलं भवेत् ॥ ३ ॥  
  
(अप् २८)  
अथ गव्यमाहिषाजतक्रगुणाः ।  
  
गव्यं तु दीपनं तक्रं मेध्यमर्शस् त्रिदोषजित् ।  
माहिषं श्लेष्मलं तक्रं [छागं] लघु दोषत्रयापहम् ॥ ४ ॥  
गुल्मार्शोग्रहणीशोफपाण्ड्वामर्थ[य]विनाशनम्  
  
अथ तक्रभेदानां गुणाः ।  
  
घोलं मारुतपित्तहारि माथितं श्वासापहं श्लेष्महृत्  
पित्तश्लेष्मविनाश्युदश्विदधिकं तक्रं त्रिदोषापहं ॥  
मन्दाग्नाव् अरुचौ तथैव नितराम् अन्येषु रोगेष्व् अपि  
श्रेष्ठं तक्रम् इदं वदन्ति मुनयस् तेनोत्तमं प्राणिनाम् ॥ ६ ॥  
  
अथ तक्रप्रशंसा ।  
  
यथा सुराणाम् अमृतं प्रधानं तथा नराणां भुवि तक्रम् आहुः ।  
अम्लेन वातं मधुरेण पित्तं कफं कषायेण निहन्ति सद्यः ॥ ७ ॥  
वातश्लेष्मविनाशनं [कृमिहरं] कृच्छ्राश्मरीछेदनं  
मूत्राघातहरं प्रमेहशमनं प्लीहार्तिगुल्मापहम् ।  
दुर्नामोदरपाण्डुरोगजठरक्रूरार्तिनिष्कृन्तनं  
तक्रं दीपनपाचनं लघुतरं पथ्यं सदा प्राणिनाम् ॥ ८ ॥  
आमातिसारे च विशा [षृ] चिकायां वातज्वरे पाण्डुषु कामलेषु ।  
प्रमेहगुल्मोदरवातशूले नित्यं पिबेत् तक्रम् अरोचके च ॥ ९ ॥  
(अप् २९)  
तक्रं स्वादु कषायम् अम्लकरसं भक्षं (क्ष्यं) लघूष्णं हितं  
गुल्मार्शःपरिणामशूलशमनं छर्दिप्रसेकापहम् ।  
तृष्णारोचकमेहशोफगरजित् श्लेष्मालसघ्नं पयं (रं)  
सेव्यं मूत्रगदापहं ज्वरहरं स्नेहोत्थपीडापहम् ॥ १० ॥  
शीतकालो ऽग्निमान्द्ये च कफोत्थे कामलासु च ।  
मार्गावरोधे दुष्टौ च वाग्नौ (यौ) तक्रं प्रशस्यते ॥ ११ ॥  
न (तत्*) पुनर् मधुरं श्लेष्मप्रकोपनपरं परम् ।  
वातघ्नं पित्तशमनं अम्लं चेत् पित्तकृत् सदा ॥ १२ ॥  
  
दोषविशेषे तक्रविशेषविधिः ।  
  
वातघ्नं (ते ऽम्लं) सैन्धवोपेतं स्वादु पित्ते सशर्करम् ।  
कफपित्ते ऽपि (पिबेत् कफे ऽपि) वा तक्रं व्योषक्षारसमन्वितम् ॥ १३ ॥  
स्थौल्यं करोति हरते निलम् एतद् एव  
यन् नोष्णताम् अपगतं न कदाचिद् एव ।  
सर्पिः शि(सि)तामधुकमुद्गकषाययुक्तं  
सेव्यं वसन्तशरदागमकालवर्जम् ॥ १४ ॥  
नवनीतद्वारे मथितं कथयन्ति सुधियः ।  
चिरमथितं पुनर् उत्पत्तिकरं नरस्य दोषाणाम् ॥ १५ ॥  
  
रोगविशेषे तक्रनिषेधः ।  
  
नैव तक्रं क्षते दद्यान् नोष्मकाले न दुर्बले ।  
न मूर्छाभ्रमदाहेषु न रोगे रक्तपैत्तिके ॥ १६ ॥  
  
(अप् ३०)  
तक्रप्रशंसा ।  
  
शशिकुन्दसमप्रभशङ्खनिभं युवतीकरनिर्मलनिर्मथितम् ।  
परिपक्वसुगन्धिकपित्थरसं पिब भो नृप तक्रं रुजापहरम् ॥ १७ ॥  
मथितं गोरसं घोलं द्रवमस्तुविलोडितम् ।  
श्वेतं दण्डहतं सान्द्रं नामतः परिकीर्तितम् ॥ १८ ॥  
द्विगुणाम्बुश्वेतम् इदम् अर्धोदकम् इति स्मृतम् ।  
तक्रं त्रिभागभिन्नं तु केवलं मथितं स्मृतम् ॥ १९ ॥  
तक्रस्योपरि यत् तोयम् उदश्वित् परिकीर्तितम् ।  
दध्नस् तूपरि यत् तोयं तन् मस्तु परिकीर्तितम् ॥ २० ॥  
ग्राहिणी वातला रूक्षा दुर्जग तकूर्जका ।  
तक्राल् लघुतरो मण्डः कूचिका दधितक्रवत् ॥ २१ ॥  
अक्रुत्वं गयतस् तक्रं क्रतुत्वेन शातक्रतुः (?) ।  
तस्मात् त्रिविष्टपे जातं तक्रं शक्रस्य दुर्लभम् ॥ २२ ॥  
कैलासे यदि तक्रम् अस्ति गिरिशः किं नीलण्ठो भवेत्  
वैकुण्ठे यदि कृष्णताम् अनुभवेद् अद्यापि किं केशवः ।  
इन्द्रो दुर्भगताभयाद् विजयति (तां क्षयं द्विजपतिः) लम्बोदरत्वं गणः  
कुष्ठित्वं च कुबेरको दहनताम् अग्निश् च दिव्यस्ति चेत् ॥ २३ ॥  
यद् द्रव्यं शङ्खवर्णं हिमपटलनिभं चारुगन्धः सुशीतं  
गङ्गापानीयशुभ्रं युवतिकरम् अयस्फालनाञ्जर्जरं च ।  
मन्थानेनानुविद्धं करतलरभसाद् बुद्वुदाकारफेनं  
तत् तक्रं सूपधूपं त्व् अमृतगुणनिभं भाग्यवन्तः पिबन्ति ॥ २४ ॥  
  
॥ इत्य् आयुर्वेदमहोदधौ सुखेन(षेण)कृते तक्रवर्गः ॥  
  
(अप् ३१)  
॥ अथ नवनीतवर्गः कथ्यते ॥  
  
शीतं वर्णबलप्रदं समधुरं वृष्यं च सङ्ग्राहकं  
वातघ्नं कफ (का)हारकं रुचिकरं हृद्यं त्रिदोषापहम् (सर्वाङ्गशूलापहम्) ।  
कासाध्वश्रमशान्तिदं रतिकरं कान्तिप्रदं पुष्टिदं  
{च्ड़्। राजनिघण्टु १५।६३: कासघ्नं श्रमनाशनं}  
सद्यस्कं नवनीतम् उद्धृतम् इदं स्यात् सर्वरोगापहम् ।  
(चक्षुष्यं नवनीतम् उद्धृतनवं गोः सर्वदोषापहम्) च्ड़्। राजनिघण्टु १५।६३} ॥  
शीतं बलाढर्यं मधुराम्लवृष्यं श्लेष्मा (व) पहं पित्तमरुत्प्रणाशम् ।  
शोकक्षयक्षीणकृशान्ति (ति) वृद्धबालेषु पथ्यं नवनीतम् उष्ण(क्त)म् ॥ २ ॥  
गव्यं वा माहिषं वापि नवनीतं नवोद्धृतम् ।  
शस्यते बालवृद्धानां बलकृद्धातुवर्धनम् ॥ ३ ॥  
शीतं वर्णबलप्रदं समधुरं वृष्यं हि सङ्ग्राहकं  
हृद्यं श्वासजरापहं क्षयहरं पित्ताम्लवातापहम् ।  
कासार्शोदिन (ताप) शोफशमनं स्रस्ताङ्गपीडापहं  
सद्यस्कं नवनीतमाहिषम् इदं स्यात् सर्वरोगापहम् ॥ ४ ॥  
  
॥ इति नवनीतगुणाः ॥  
  
॥ अथातो घृतगुणाः कथ्यन्ते ॥  
  
तत्रादौ गोघृतस्य गुणाः  
  
धीकान्तिस्मृतिकारकं बलकरं मेधाप्रदं बुद्धिकृत्  
वातघ्नं श्रमनाशनं स्वरकरं पित्तापहं पुष्टिदम् ।  
(अप् ३२)  
वह्नेर् वृद्धिहरं विपाकमधुरं वृष्यं च शीतं सदा  
सेव्यं गव्यम् इदं घृतं बलकरं सद्यःसमावर्तितम् ॥ १ ॥  
सर्पिर्गवां चामृतकं विषघ्नं चाक्षुष्यम् आरोग्यकरं च वृष्यम् ।  
रसायनं मन्दम् अतीव मेध्यं स्नेहोत्तम च (गोः) विबुधा वदन्ति  
  
अथ माहिषघृतस्य गुणाः  
  
सर्पिर्माहिषम् उत्तमं धृतिकरं सौख्यप्रदं कान्तिदं  
वातश्लेष्मनिबर्हणं बलकरं वर्णप्रसादक्षमम् ।  
दुर्नामग्रहणीविकारशमनं मन्दानलोद्दीपनं (?) {च्ड़्। राजनिघण्टु १५।७८}  
चाक्षुष्य नवगव्यतः फल (पर)म् इदं हृद्यं मनोहारि च ॥ ३ ॥  
माहिष्यं तन् मानुषणां च शस्तं बल्यं वृष्यं बस्तिसादं करोति ।  
मेदोद्भूतं मेहकृच्छैत्यकारि तस्मान् नित्यं सर्वकालं निषेव्यम् ॥  
  
आजघृतस्य गुणाः  
  
दीपनीयम् अजासर्पिः चाक्षुष्यं बलवर्धनम् ।  
कासश्वासक्षये वापि पथ्यं पानेषु तल् लघु ॥  
  
(अप् ३३)  
मेषीघृतभ्य गुणाः ।  
  
आविकं घृतम् अतीवा गुरुत्वाद् वर्ज्यम् एव सुकुमारनरैश् च ।  
  
औष्ट्रघृतस्य गुणाः  
  
सद्य एष बलपुष्टिकरं स्याद् उष्ट्रजं श्वयथुकासकरं च ॥  
  
अन्यच् च  
  
गव्यं च पाचितं सर्पिः वमिपीतकफापहम् ।  
पयसो ऽनुगुणं मेषां (पी) छागीगर्दभिकाघृतम् ॥ ७ ॥  
औष्ट्रीघृतं वीर्यकटु श्लेष्मक्रिमिविषापहम् ।  
दीपनं कफवातघ्नं कुष्ठगुल्मोदरापहम् ॥ ८ ॥  
पाके लघ्वादि (वि)कं सर्पिः न च पित्तप्रकोपनम् ।  
कफे ऽनिले योनिदोषे च श्वयथौ हतम् (शोफे कम्पे च तद् धितम्) ॥ ९ ॥  
पाके लघुष्टं (घूष्णं) वीर्ये च कषायं कफनाशनम् ।  
दीपनी (नं) लघु वीर्ये च विद्याद् ऐकशफं घृतम् ॥ १० ॥  
  
स्त्रीघृतम्  
  
चक्षुष्यम् अग्निदं स्त्रीणां सर्पिः स्याद् अतमृओपमम् [सिच्!] ।  
वृद्धिं करोति देहाग्नेर् लघु पाके विषापहम् ॥ ११ ॥  
  
हस्तिनीघृतम्  
  
कषायं बद्धविण्मूत्रं तत्कि (तिक्त)म् अग्निकरं लघु ।  
करेणुजं हन्ति सर्पिः कष्टक्रिमिविशङ्करम् (कफकुष्ठविषक्रिमीन्) ॥ १२ ॥  
  
(अप् ३४)  
सर्पिःप्रशंसा  
  
आयुर्वृद्धिं वपुर् अपि दृढं सौकुमार्यं करोति  
व्यायामस्त्रीनिधुवनकृतश्रान्तिविच्छेदनीनम् ।  
पथ्यं बाल्ये वयसि तरुणे वार्धके चापि पथ्यं  
नान्यत् किञ्चिद् भवति पुरुषे सर्पिषः स्थौल्यकारि ॥ १३ ॥  
यद् वेदागमवेदिभिर् निगदितं साक्षाद् इहायुर् नृणां  
यद् वैद्यैस् तु रसायनाय कथितं सद्यो जरानाशनम् ।  
यत् सारस्वतकल्पकान्ति मतिमत्प्रोक्तं धियः सिद्धये  
तत्रैकायनकेतकद्युतिचयप्रायं मुदा स्याद् घृतम् ॥ १४ ॥  
वीर्यातिशीतं च गुणे विपाके स्वादु त्रिदोषेषु रसायनं च ।  
तेजोबलायुष्यकरं च मेध्यं चाक्षुष्यम् एतद् घृतम् आहुर् आर्याः ॥ १५ ॥  
ओजस्तेजोभिवृद्धिं जनयति सुखदं कान्तिकृत् सम्यग् उक्तं  
पापालक्ष्मीश्रमघ्नं श्वसनकसनहाजीर्णजातज्वरघ्नम् ।  
शूलोदावर्तरोगग्रहणिनि च पजा (मदरुजं) नाशयत्य् आशु पित्तं [पीडां]  
वातघ्नं पित्तनाशं स्वरहति भवे शूद्धमे (स्वरकरम् अगदं क्षुद्भ्रमे) चैवसेव्ये (व्यम्) ॥ १६ ॥  
चाक्षुष्यं वृष्यम् आयुस्मृतिधृतिकरणं राजयक्ष्माप्रकोपं [विनाशं]  
[रूक्षे क्षीणे च पथ्यं वलिपलितहरं सामदोषप्रकोपे ।]  
भूतोन्मादप्रमत्ते बहुतिमिरमदे कृत्पपश्रीर [स्याद् अपस्मार] हारि  
सर्वेषां सर्वदैव प्रथितगुणगणं साधु पथ्यं घृतं स्यात् ॥ १७ ॥  
(अप् ३५)  
सद्यस्कं कृमिपूतं [?] च मूत्रवस्ति विशोधनम् ।  
श्लेष्मलं पित्तनाशं च बलपुष्टिविवर्धनम् ॥ १८ ॥  
पुराणं तिमिरश्वासपीनसज्वरकासनुत् ।  
मूर्छाकुष्टविषोन्मदग्रहापस्मारनाशनम् ॥ १९ ॥  
उग्रगन्धि पुराणं स्य्याद् दशवर्षोषितं घृतम् ।  
लाक्षारसनिभं शीतं तद् धि सर्पग्रहापहम् ॥ २० ॥  
मदापस्मारमूर्छायशिरःकर्णाक्षियोनिजान् ।  
पूराणं जयति व्याधीन् व्रणशोधनरोपणम् ॥ २१ ॥  
अपस्मारग्रहोन्मादवतां शस्तं विशेषतः ।  
पूर्वोक्ताश् चाधिकांस् ताश् च [?] गुणास् तद् अमृतोपमम् ॥ २२ ॥  
निरामयानां नवयौवनानां कृत्वा गवां यच्छत धौतमद्धिः ।  
वह्नौ विपक्वं नवनीतनूनं [योग्यं] योग्यं घृतं तद् गजराजसेविताम् [?] ॥ २३ ॥  
  
॥ इत्य् आयुर्वेदमहोदधौ सुषेणकृते घृतवर्गः ॥  
  
॥ इदानीं तैलगुणाः ॥ ।  
  
उष्णं विपाके कटुकं सतिक्तं कफापहं वातनिवारणं च ।  
क्रिमीन् निहन्याद् बलभुक्तकारि तैलं क्रिमिश्लेष्ममरुत्प्रणाशि ॥ १ ॥  
तिलतैलम् अलङ्करोति केश्यं मधुरं तिक्तकषायम् उष्णतीक्ष्णम् ।  
(अप् ३६)  
बलकृत्कफवातजं च [जन्तु] खर्जू व्रणकण्डूतिहरं च [कान्ति] दायि ॥ २ ॥  
कण्डूहरं कान्तिविवर्धनं च अर्शो [वर्चो] विवृद्धि व्रणरोपणं च ।  
तिलस्य जातं खलु यच् च तैलं बालेषु वृद्धेष्व् अपि तैल [पथ्य]म् एतत् ॥ ३ ॥  
न पित्तरोगे न च शोणितोत्थे पथ्यं महावातविकारसन्धौ ।  
तिलोद्भवं तैलम् उदआहरन्ति वाताश्रितान् हन्ति समस्तदोषान् ॥ ४ ॥  
कट्ठम्लर्वीर्यं बहुपित्तकारि विण्मूत्रसङ्गं कुरुते ऽतिदीप्तिम् ।  
पामादिदोषापहरं च तैलं अभ्यञ्जनं सर्षपसम्भवं च ॥ ५ ॥  
कटूष्णं सार्षपं तैलं कफशुक्रानिलापहम् ।  
तीक्ष्णोष्णं पिच्छलं विस्रं रक्तैर् अण्डोद्भवं त्व् अति {च्ड़्। अष्टाङ्गहृदय ५।५८च्द्} ॥ ६ ॥  
आमवातगजेन्द्राणां शरीरवनचारिणाम् ।  
एक एवाग्राणी [र्जे] हेता एरण्डस्नेहकेसरी ॥ ८ ॥  
कौसुम्भतैलं क्रिमिनाशनं च  
तेजोबलं नेत्रविनाशनं च ।  
खर्जूश् च केशश् च करोति कोष्ठे [कण्डूं च करोति दृष्टेः]  
त्रिदोषलं वापि समीरणघ्नम् ॥ ९ ॥  
लेपात् करञ्जतैलस्य दृष्टिरोगविनाशनम् ।  
कुष्ठे च पापभिन्ननां सर्ववातविकारनुत् ॥ १० ॥  
(अप् ३७)  
आक्षं स्वादु हिमं केश्यं गुरु पित्तानिलापहम् ।  
नाप्यु (त्यु)ष्णं निम्बजं तैलं क्रिमिकुष्ठरुजापहम् ॥ ११ ॥  
क्षौमं स्नेहम् अचाक्षुष्यं पित्तकृद् वातनाशनम् ।  
आक्षजं कफपित्तघ्नं केश्यं दृक्श्रोत्रतर्पणम् ॥ १२ ॥  
अधोभागिकम् ऐरण्डम् अन्येषां तिलवत्स्मृतम् ॥  
  
॥ इत्य् आयुर्वेदमहोदधौ सुषेणकृते तैलवर्गः ॥  
  
अथ मधुगुणाः कथ्यन्ते ।  
  
व्रणसा (शो)धनसन्धानरोपणं वातलं मधु ।  
रूक्षं कषायमधुरं तत्तुल्या मधुशर्करा ॥ १ ॥  
त्रिदोषघ्नं मधु प्रोक्तं अन्यस्या श्रीसन्निपातलम् (?) ।  
हिक्काश्वासकफच्छर्दिमदतृष्णाविषापहम् ॥ २ ॥  
क्षौद्रं जलेन संयुक्तं (अति) स्थौल्ये पिबेन् नरः  
कृशो भवति सत्य् आह (प्राहा) ल्लेखनं तत्र जायते  ॥ ३ ॥  
लेपे हितं तत्र गुदाङ्कुराणां गजोद्धवं लेह्यमहोभिवृद्धिः (?) ।  
सर्वो गुरुश् चापि रसायनानां कासापहो वापि मधुप्रयोगः ॥ ४ ॥  
मेहे हितं स्यान् मलछर्दिनाशः हिक्कातिसारे व्रणकुष्ठहन्ता ।  
कण्डूव्रणघ्नो व्रणदीपनानां (पीडितानां) दिव्यामृतं साधु मधुप्रयोगः ॥ ५ ॥  
(अप् ३८)  
स्थावरं जङ्गमं वापि कृत्रिमं च विषापहम् (विषं हरेत्) ।  
बलीपलितनिर्मुक्तौ देहे तस्मिन् प्रजायते ॥ ६ ॥  
क्षतक्षीणे हितं चैव पाडुकामलरोगजित् ।  
स्थूल कष्णो (?) हितं चैव रक्ते वापि हितं च तत् ॥ ७ ॥  
पाके स्वादु मधु श्रेष्ठं विपाके दोषसंयुतम् ।  
(तन् मधु भूवि रुद्धानां वारीणां मदसम्भवम् ॥ ८ ॥  
सम्भवः क्रिमिकीटाना पिप्पली मधुना सह ।  
अम्लेन मधुरं स्वादु तन् मधुश् चापि दोषकृत्) (?) ॥ ९ ॥  
  
॥ इदानीं इक्षुगुणाः कथ्यन्ते ॥  
  
स्निग्धश् च सन्तर्पणबृंहणश् च सञ्जीवनः स्वादुरसः श्रमघ्नं ।  
वृष्यश् च पित्तश्रमवातहारी ह्य् अन्तर्विदाही कफकृत्सितेक्षुः ॥  
तद्वत् सकृष्णो हि भवेद् गुणैश् च वृष्यो भवेत् तर्पणदाहहन्ता ।  
सक्षारकिञ्चिन् मधुरो रसेन शोषापहन्ता व्रणशोफकर्ता ॥ २ ॥  
पाण्डुको भीरुकश् चैव वाराहश्वेतपोतकः ।  
कान्तारस् तापसेक्षुः स्यात् काष्ठेक्षुश् च विचित्रकः ॥ ३ ॥  
नेपालो दीप्ययन्त्रश् च नीलयो रौप्यकोशकृत् ।  
(अप् ३९)  
इत्य् एता जातयः स्थूला गुणान् वक्ष्याम्य् अतः परम् ॥ ४ ॥  
सुशीतो मधुरः स्निग्धो बृंहणः श्लेष्मवर्धनः ।  
अविदाहि गुरुर् वृष्यः पौण्ड्रको भीरुकस् तथा ॥ ५ ॥।  
अन्ये तुल्यगुणाः केचित् सक्षारो वंशको मतः ।  
वंशवच्छ्वेतपौण्ड्रस् तु किञ्चिद् उष्णः स वातहा ॥ ६ ॥  
कान्तारस् तापसेक्षुः स्याद् वंशकानुगतो मतः ।  
एवङ्गुणस् तु काष्ठेक्षुः स तु वातप्रकोपनः ॥ ७ ॥  
सूचीपत्रोनिलापोरोनीलापो (नेपालो) दीर्घपत्रकः ।  
वातघ्नाः कफपित्तघ्नाः सकषायविदाहिनः ॥ ८ ॥  
कोशाकरो गुडः शीतो रक्तपित्तक्षयापहा ।  
अतीव मधुरो मूलो (ले) मध्ये मधुर एव च ॥ ९ ॥  
अग्रेषु (ष्वा) मधुरो ज्ञेयः इक्षुर् आलवणः स्मृतः ।  
कफकृच्चाविदाही च रक्तपित्तनिबर्हणः ॥ १० ॥  
शर्करासमवीर्यस् तु दन्तनिष्पीडितो रसः ।  
गुरुर् विदाही विष्टम्भी यान्त्रिकः परिकीर्तितः ॥ ११ ॥  
एको (पक्वो) गुरूरसः स्निग्धः सतीक्ष्णः कफवातनुत् ।  
फाणितं गुरु मधुरं अभिष्यन्दि च बृंहणम् ॥ १२ ॥  
शुक्रं कफकरं चैव पित्तघ्नं च विशेषतः ।  
सक्षारो मधुरो ऽतिमूत्रबहुलो रक्तस्य संशोधनो  
मेदोनिग्रहणस् तु पित्तशमनो वातघ्नविष्टम्भनः ।  
श्लेष्माणं जन(येत्*) च बृंहणकरो बल्यः सदा स्वास्थ्यकृत्  
वातघ्नो विषमो ऽम्लपित्तशमनो ऽसेव्यो ऽतिरेके सदा ॥ १३ । ।  
  
(अप् ४०)  
मत्स्यण्डिकादीनां गुणाः  
  
मत्स्यण्डिकायाः खण्डः शर्करपाविमलोन्नरो दिग्धः (?)  
गुरुर् अथ मधुरोत्तरोत्तरपाको वृष्यो रक्तपित्तविनाशकृत् ।  
यावती शर्करा प्रोक्ता सर्वदाहप्रणाशिनी ।  
रक्तपित्तप्रशमनी छर्दिमूर्छा तृषापहा ॥ १५ ॥  
रूक्षो मधूकपुष्पोत्थः फाणितो वातपित्तकृत् ।  
कफघ्नो मधुरः पाके विपाके वस्तिशोधनः ॥ १६ ॥  
गुडशर्करया तुल्या वस्तिशोधनपाचनी ।  
पित्तसंशमनी चैव रक्तपित्तनिबर्हिणी ॥ १७ ॥  
मधुरा शर्करा चैव हिध्मातीसारनाशिनी ।  
रूक्षा विव्छेदनी चैव कषाया मधुरापि च ॥ १८ ॥  
  
इक्षुप्रशंसा तद्भेदाश् च ।  
  
वृष्यः शीतोष्णपित्तं शमयति मधुरो बृंहणः श्लेष्मकारि ।  
स्निग्धो हृद्यस्सरश् च श्रमशमनपटुर् मूत्रशुद्धिं करोति ।  
मेदोवृद्धिं (विधत्ते) वर्धते शमयति च मलान् तर्पणं चेन्द्रियाणां  
दन्तौ नि (दन्तैर् नि)ष्पीड्य साक्षाद् अमृतमयरसो (सं) भक्षयेद् इक्षुदण्डः (डं) ॥  १९ ॥  
कान्तारो रक्तवर्णः स्यात् कोशाकारस् तथैव च ।  
श्वेतस् तु पौण्ड्रको ज्ञेयः त्रयः श्रेष्ठास् तथेक्षवः ॥  
मधुरो मूलभावो (गे) स्यान् मध्ये मधुर एव च ।  
अग्रभागे पुनस् तस्य इक्षोः स्याल् लवणो लघु ॥ २० ॥  
(अप् ४१)  
भक्षयेद् इक्षुकं काले भोजनस्याग्रतो नरः ।  
स्वभावान् मधुरो ऽप्य् एष शुक्रो (भुक्ते) वातप्रकोपनः ॥ २१ ॥  
विदाही विष्टम्भी गुरुर् अतितरां शोषशमनः  
कषायो ऽलङ्कुर्यात् पवनजनन छर्दिकरणः ।  
धृतः किञ्चित् कालं सकलसहमूलाग्रदलनाद्  
विदाही तेनायं भवति [न] हितो यान्त्रिकरसः ॥ २२ ॥  
मूलमध्यदलनाच् च तत्क्षणात् सी [पी]यते यदि तु यान्त्रिको रसः ।  
वातपित्तशमनस् तदा भवेत् तर्पणश् च मलमूत्रशोधनः ॥ २४ ॥  
  
गुडादीनां गुणाः ।  
  
पित्तघ्नः पवनापहो रुवि[चि]करो हृद्यस् त्रिदौषापहः  
संयोगेन विशेषतो ज्वरहरः सन्तापशान्तिप्रदः ।  
विण्मूत्रामयनाशनो ऽग्निजननः कण्डुप्रमेहान्ति [त] कृत्  
स्निग्धस्वादुरसो लघुः श्रमहरः पथ्यः पुराणो गुडः ॥ २५ ॥।  
दाहं निवारयति पित्तम् अपाकरोति तृष्णां छिनत्ति विनिहन्ति च मोहर्मूर्छाम् ।  
शोषं विघट्टयति तर्पयतीन्द्रियाणि शीतः सदा समधुरः खलु सिद्धखण्डः ॥ २६ ॥  
तृष्णामोहतृषास्यशोपशनी दाहज्वरध्वंसनी  
श्वासच्छर्दिमदाय (त्ययक्लम) मलहरी हृद्या च सन्तर्पणी ।  
क्षीणे रेतसि पावके च विषमे क्षीणे क्षते दुर्बले  
दुर्वारे ऽपि च रक्तपित्तकगदे सेव्या सदा शर्करा ॥ २७ ॥  
  
॥ इत्य् आयुर्वेदमहोदधौ सुषेणकृते इक्षुवर्गः ॥  
  
(अप् ४२)  
॥ इदानीं मद्यगुणाः कथ्यन्ते ॥  
  
सन्दीपनं मद्यम् अतीव तीक्ष्णं उष्णं च तष्टां (तृष्णा) प्रदपुष्टिदं च ।  
सुस्वादु तिक्तं कटुकं तथाम्लं जम्बूरसं सुस्वदनीयम् एतत् ॥ १ ॥  
काप्योपं (?) रसभेदनं बलकरं सश्वासकासापहं  
वर्ष्ये (वृष्यं) चैव लघूष्णदुष्टजरणं निद्राभिवृद्धिप्रदम् ।  
पित्तासृक्कफसारके च विषमे कार्श्ये तथा पीनसे  
रूक्षं श्रोत्र (स्रोत) विशोधनं रुचिकरं वातादिसंशोषणम् ॥ २ ॥  
(श्लेष्माणं विनिहन्ति युक्तम् अनिशं सेव्यं सदा प्राणिना)  
कृशे स्थूले हितं रूक्षं सूक्ष्मं श्चोतो (स्रोतो) विशोधनम् ।  
वाताश्लेष्महरं पुत्रया (युक्त्या) पीतं विषवद् अन्यथा ॥ ३ ॥  
गुरुत्व (तद्) दोषजननं नवं जीर्णम् अतो ऽन्यथा ।  
नात्यर्थतीक्ष्णमृद्वल्पसम्भारं कलुषं न च ।  
  
अथ सुराया गुणाः ।  
  
गुल्मोदरार्शोग्रहणीशोफहृत्स्नेहनी गुरुः ।  
सुरानिलघ्नी मेदो ऽसृक्स्तन्यमूत्रकफाप (व) हा ॥  
  
अथ वारुण्या गुणाः ।  
  
तद्गुणा वारुणी हृद्या लघुतीक्ष्णा निहन्ति च ।  
शूलकासारुचिश्वासविबन्धाध्मानपीनसान् ॥ ६ ॥  
ग्राह्य् उष्णानलदा रूक्षा पाचनी शोफनाशनी ।  
  
(अप् ४३)  
अथ पथ्याबिभीतकसुरा ।  
  
नात्यर्थं प्रमदा लाघ्व्यां (घ्वी) यथा (पथ्या) वैभीतिकी सुरा ॥ ७ ॥  
व्रणे पाण्ड्वामये कुष्टे न चात्यर्थं विरुध्यते ।  
  
अथ यवसुरा ।  
  
विष्टम्भिनी यवसुरा गुर्वी रूक्षा त्रिदोषला ॥ ८ ॥  
  
अथ अरिष्टगुणाः ।  
  
यथाद्रव्यगुणो ऽरिष्टः सर्वमद्यगुणाधिकः ।  
ग्रहणीपाण्दुकुष्ठार्शःशोषशोकोदरज्वरान् ॥ ९ ॥  
हन्ति गुल्मक्रि(मि) मी लोहः (प्लीह्नः) कषायकटुवातलः ।  
मार्द्वीकं लेखनं हृद्यं नात्युष्णं मधुरं सरम् ॥ १० ॥  
क (अ)ल्पपित्तानिलं पाण्डुमेहार्शःक्रिमिनाशनम् ।  
(सृष्त) दृष्टिमूत्रस (श) कृद्वातो गौडस् तर्पणदीपनः ॥ ११ ॥  
भृशोष्णतीक्ष्णरूक्षाम्लं हृद्यं रुचिकरं सरम् ॥ १५ [सिच्!] ॥  
दीपनं शिशिरस्पर्शं पाण्डुक्रिमिविनाशनम् ।  
गुडेषु(क्षु) मधुमाध्वीकसूक्तं लघु यथोत्तरम् ॥ १६ ॥  
कन्दमूलफलाद्यं च तद्वद् विद्यात् तदासुतम् ।  
शाण्डाकी चासुते(तं) चान्यत् कालाम्लं रोचनं लघु ॥  
  
॥ इति मद्यवर्गः ॥  
  
(अप् ४४)  
इदानीं काञ्जिकवर्गः ॥  
  
धान्याम्लं भेदि तीक्ष्णं सुरभि लघुतरं शो (सो)ष्णसंस्पर्शर्शीतं  
रूक्षं चैव क्लमघ्नं श्रमहरविषदं वस्तिसंशोधनं च ।  
शस्तं वास्थापनं स्यात्* लघु विषशमनं श्वासरोगापनोदि  
गण्डूषो धारणे स्यान् मुखगदनिवहे गन्धनिर्नाशनं च ।  
धान्याम्लं भेदि तीक्ष्णोष्णं पित्तकृत् स्पर्शशीतलम् ।  
श्रमक्लमहरं रुच्यं दीपनं बस्तिशोधनम् ॥ १ ॥  
  
इति काञ्जिकवर्गः ॥  
  
॥ अथ मूत्रवर्गः ॥  
  
औष्ट्रं (मूत्रं) गो ऽजाविमहिषीगजाश्वोष्ट्रखरोद्भवम् ।  
(पित्तलं रूक्षतीक्ष्णोष्णं लवणानुरसं कटु ।  
कृमिशोफोदरानाहशूलपाण्डुकफानिलान् ।  
गुल्मारुचिविषश्वित्रकुष्ठार्शांसि जयेल् लघु ।)  
औष्ट्रं गोजाविनारं हयगजमहिषीमूत्रवर्गः खरोष्णा (राणां)  
तिक्तं तीक्ष्णं लघूष्णं सलवणसुरसं पित्तलं भेदि रूक्षम् ।  
हृद्यं रुच्यं क्रिमिघ्नं हुतवहजननं कुष्ठमेहौ विनाशी (शि)  
गुल्मानाहार्शशूलानिलकफविषजित् शोफपाण्डूदरघ्नम् ॥  
मूत्रं तथाष्टादशकुष्ठशोफपाण्डूदरोन्मादकफामयघ्नम् ।  
सेव्यं निद्दर्शा (?) विकारम् एतत् रूक्षं तथाम्लं क्रिमिषु प्रशस्तम् ।  
  
॥ इति मूत्रवर्गः ॥  
  
(अप् ४५)  
॥ अथ धान्यवर्गः ॥  
  
स्निग्धो वातहरस् त्रिदोषशमनः पथ्यः सदा प्राणिनां  
श्रेष्ठः पौष्टिक [श्रेष्ठो ब्रीहिषु षष्टिकः] श्रमहरः कृच्छ्रादिडोषापहा ।  
गौर(श् चा)श्वासितगौरतो ऽपि नितरां सेव्यः करोत्य् उच्चकैः  
भुक्त (शुक्रं) श्वासहरस् तथा श्रमहरः कासादिदोषापहा ॥ १ ॥  
रसे पाके स्वादुः पवनकफापत्तोपशमनः  
ज्वरे ऽजीर्णे पथ्यः सकलजवरक्षाभहरणः (?) ।  
शिशूना वृद्धानां युवतिसुकुमारातिस(सु)खिनां  
अयं सेव्यो राजा भवति हि महाशालिरमलः ॥ २ ॥  
धान्यं वापितम् उत्तमं तद् अखिलं (छि)छन्नोद्भवं मध्यमं  
ज्ञेयं द्यदवर्गपित्तं (तद् यद् अवापितं) तद् अधमं निस्सारदोषप्रदम् ॥ ३ ॥  
{च्ड़्। राजनिघण्टु १६।१५८अब्}  
दग्धा यद्भविच्पेष्यं तेथ (?) विपिने यद् वापिताः शालयः  
एते छिन्नभवा भवन्ति खलु ते विण्मूत्रबन्धप्रदाः ॥ ३ ॥  
{च्ड़्। राजनिघण्टु १६।१५८च्द्}  
देशे देशे तु जाताश् च नानावर्णाश् च शालयः ।  
तेषां स्वतः प्रधानो ऽसौ त्रिदोषशमनः परः ॥ ४ ॥  
रक्तो भीरुकपुण्डरीककलमस् तूर्णो महापुष्पकः  
दीर्घः काञ्चनहायनो ऽसितशि (स्रि) तः पुष्पपाण्डजः पाण्डुकः ।  
सागरख्यास् तपनीयकाः शकुनको रोध्रस् तु सौगन्धिकः  
धानाद्याः सपतङ्गिदूषकयुता हृद्याः शुभाः शालयः ॥ ५ ॥  
सुसभाः (?) याचनदीपना बलकरा स्निग्धास् त्रिदोषापहाः  
शुक्लश्लेष्मविवर्धना रुचिकराः सन्दीपनास् तर्पणाः ।  
(अप् ४६)  
पथ्याः सर्वगदे हिताः श्रमहराः क्षुत्तृट्श्रमध्वंसिनः  
श्रेष्ठा व्रीहिषु षष्टिकाः कलप (म) का रक्ता महाशालयः ॥ ६ ॥  
रोचनास् तर्पणा हृद्या दीप्तस्य (?) पाचनाः ।  
गुरवो बृंहणाः पथ्या नानाजातीयशालयः ॥ ७ ॥  
जगरोमधयेरो (?) हृद्यः स्वादुसञ्जीवनो लघुः ।  
वृष्यो बलप्रदो हन्यात् सघृतो ऽसौ मलत्रयम् ॥ ८ ॥  
राजानं(न्नं) कफवातघ्नं स्वादु पित्तनिवारणम् ।  
रूपशुक्रमहातेजःसत्वशुद्धिबलप्रदं ॥ ९ ॥  
कृष्टि [ष्ण] शालि [स्त्रि] त्रिदोषघ्नो मधुरः कार्श्यहा तथा ।  
पित्तघ्नः पिच्छलः शुक्ररूपवर्णबलप्रदः ॥ १० ॥  
एते शालिगुणाः प्रोक्ता ज्ञातव्याः शास्त्रकोविदैः ।  
सर्वं वनतृणानां (न्नं) च कुष्टरोगविनाशनम् ॥ ११ ॥  
सर्वव्याधिहरं शीघ्रं मुखशोधनम् एव च ।  
धान्ये श्रेष्ठं षष्टिकं राजभोज्यं मांसे त्व् आजं तैत्तिरीकं हितं स्यात् ।  
पानीयं स्यात् कृष्णमृत्स्नासम् एतं क्षीराज्यादौ गव्यम् आदौ प्रशस्तम् ॥  
  
॥ इति शालिवर्गः ॥  
  
उष्णारूक्षव (त)राः कषायमधुराः पाके लघुत्वादि (धि) काः  
श्लेष्मघ्नाः पवनादिपित्तजनकाः विष्टम्भिनः सर्वदा ।  
रोमाकादिकधान्यलक्षणम् इदं प्रोक्तं नृणाम् अग्रतः  
सम्यक्* वै बलशाकसद्रवगुल्लैः पश्रात्क्रमः संस्थितः ॥ (?)  
  
॥ इति धान्यवर्गः ॥  
  
(अप् ४७)  
॥ अथ शिम्बिधान्यगुणाः कथ्यन्ते ॥  
  
तत्रादा मुद्गगुणाः ।  
  
मुद्गः पित्तकफापहो व्रणहरः कंवा(ठा) मयघ्नो लघुः  
पथ्यो वातविरिक्तिजन्तुषु तथा नेत्रामये सर्वदा ।  
नैवाध्मानकरस् तथानिलहरो मन्दानि (व) ले शस्यते  
सूपानाम् अपि चोत्तमः स्वरकरो मूत्रामयच्छेदनः ॥  
  
अथ माषः ।  
  
माषः स्निग्धो बलमलकरः शोषणः श्लेष्मकारी  
वीर्ये चोष्णो झटिति कुरुते रक्तपित्तप्रकोपम् ।  
हन्याद् वातं गुरुर् अतिरसो रोचको भक्ष (क्ष्य) माणः  
स्वादुर् नित्यं श्रमसुखजुषां जीवनीयो नराणाम् ॥ १ ॥  
{च्ड़्। राजनिघण्टु १६।८१}  
माषो गुरुर् भिन्नपुरीषमूत्रः स्निग्धोष्णवीर्यो मधुरो ऽनिलघ्नः ।  
सन्तर्पणस्तन्यकरो विशेषात् (बलप्रदः शुक्रकफावहश् च)  
कषायभावान्न पुरीषभेदी न मूत्रलो मे (नै)व बलासकर्ता (?) ॥  
स्वादुर् विपाके मधुरो ऽतिसान्द्रः सन्तर्पणःस्तन्यरुचिप्रदश् च ।  
माषैः समानां फलम् आत्मगुत्म(प्त) मूचुश् च काकाण्डफलं तथैव ॥  
  
॥ इति माषगुणाः ॥  
  
(अप् ४८)  
  
अथ कुलत्थगुणाः  
  
(उ) कृष्णाःकुलुत्थो रसतः कषायः ।  
कटुर् विपाके कफुमारुतघ्नः ॥  
श्रुता (शुक्रा)श्मरीगुल्मनिषूदनश् च  
सङ्ग्राहकः पीनसकासहारी ॥ १ ॥  
आनाहमेदोगुदकीलहिक्काश्वासापहः शोणितपित्तकृच् च ।  
कफस्य हन्ता नयनामयघ्नो विशेषतो वन्यकुलित्थ (उ)युक्तः ॥ २ ॥  
  
अथ राजमाषगुणाः ।  
  
राजमाषः सगे रुच्यः कफशुक्र (क्राम्ल) मपित्तकृत् ।  
सुस्वादुर् वातलो रूक्षः कषायो ऽपि महागुरुः ॥ ३ ॥  
रूक्षः कषायो विषशोकशुक्रवलासदृष्टिक्षयवृद्धिकारी ।  
कटुर् विपाके मधुरश् च शिम्बिः प्रवृद्धविण्मूत्र (मा)रुतपित्तलश् च ॥ ४ ॥  
सितासितः पीतकरक्तवर्णा भवन्ति वै नैकविधास् तु शिबिं(म्ब्यः) : ॥  
  
अथ तिलगुणाः ।  
  
ईषत्कषयो मधुरः सतिक्तो(क्तः) सङ्ग्राहकः पित्तकरस् तथोष्णः ॥  
तिलो विपाके मधुरो बलिष्ठः स्निग्धो व्रणालेपनपथ्य उक्तः ॥  
(अप् ४९)  
दन्त्यो ऽग्निमेधाजननो ऽल्पमूत्रः स्तन्यो ऽथ केश्यो ऽनिलहा गुरुश् च ।  
तिलेषु सर्पिष्व् असित [सर्वेष्व् असितः] प्रधानो मेध्यः सितो हीनतरस् तथान्यः ॥  
दन्त्यो वर्णबलाग्नि [बुद्धि] जननः स्तन्यो ऽनिलघ्नो गुरुः  
स्निग्धः पित्तकरो ऽल्पमूत्रकरणः केश्यातिपथ्यो व्रणे ।  
ग्राह्युष्णो धृतिकृत् कषायमधुरस् तिक्तो विपाके कटुः  
कृष्णः पथ्यतमो ऽसितो ऽल्परहितो [गुणदः] हीनास् तथान्ये तिलाः ॥ १ ॥  
  
इति तिलः ॥  
  
॥ अथ यवगुणाः कथ्यन्ते ॥  
  
यवः कषायो मधुरो हिमश् च कटुर् विपाके कफपित्तहारः ।  
व्रणेषु पथ्यस् तिलवच् च नित्यं प्रबद्धमूत्रो बहुवातवर्श [र्चा]ः ॥ १ ॥  
स्थैर्याग्निधातुस्वरवर्णकृच् च सपिच्छलस्थूलविलेखनश् च ।  
मेदोमरुत्तृट् [ड्] हरणो विरूक्षः प्रसादनः शोणितपित्तयोश् च ॥ २ ॥  
एभिर् गुणैर् हीनमतश् च नित्यं विद्याद् यवेभ्यो ऽन्यथ [य] वानशेषः ।  
(अप् ५०)  
यवः कषायो मधुरः सशीतो मेहे हितः पित्तकफामयघ्नः ।  
प्रसृष्टवर्चो ऽन्ययवः सबल्यो बल्यश् च वृष्यश् च मले हितश् च ॥ ३ ॥  
शीतः कषायः सुरसश् च रूक्षो मेहक्रिमिश्लेष्मविषापहश् च ।  
माधुर्ययुक्तो बलवांस् तथैव पित्तापहो वेणुयवः प्रदिष्टः ॥ ४ ॥  
  
इति वेणुयवः ॥  
  
अथ गोधूमगुणाः ।  
  
गोधूम उक्तो मधुरो गुरुश् च बल्यः स्थिरः शुक्ररुचिप्रदश् च  
स्निग्धो ऽ[ति] सि शीतो ऽनिलपीतहारी [पित्तहन्ता] सन्धानकृच्छ्राश्महरः सरश् च ॥ १ ॥  
स्निग्धस्वादुरसो विपाकमधुरः प्रायेण चामाश्रयः  
बल्यः शीतकरः सरो रुचिकरः सन्धानकारी गुरुः ।  
शुक्रश्लेष्मविवर्धनो धृतिकरः पित्तानिलध्वंसकृत्  
गोधूमस् तु मनोहरः स्थिरकरः श्वेतो विकारापहा ॥ २ ॥  
  
अथ कुसुम्भगुणाः ।  
  
कटुर् विपाके कटुकः कफघ्नो विदाहको वातहरः कुसुम्भः ॥  
  
(अप् ५१)  
अथ सिद्धार्थगुणाः ।  
  
उष्णस् तथा स्वादुरसो ऽनिलघ्नः पित्तोल्बणः स्यात् कटुको विपाके ।  
पाके रसे वापि कटुः प्रदिष्टः सिद्धार्थकः शोणितपित्तकर्ता ॥ १ ॥  
तीक्ष्णोष्णवीर्यः कफमारुतघ्नस् तथाविधश् चासितसर्षपो ऽपि  
  
अथ आढकीगुणाः ।  
  
[आढक्यः] कफमारुतप्रशमना वीर्येण चोष्णास् तथा  
हृत्पृष्ठोदरमारुतामप[य] रुजामेदोरुजं कुर्वते ।  
कासश्वासवमीतृषाज्वरहराः पथ्याश् च कण्डूरुजा  
या [पा]माकुष्ठभगन्दरेषु न तथा रुच्यास् तु पथ्या भृशम् ॥ १ ॥  
आढकी कफवातघ्नी ईषन्मारुतकोपिनी ॥ २ ॥  
तस्यैतद् विदं [विधं] भोज्यं स्वादु विष्टम्भनं गुरु ।  
दीपनं कफपित्तघ्नं सर्वमेहप्रणाशनम् ॥ ३ ॥  
हृद्यं वासुखं दत्वा आढकी भुद्धपूषकः । [?] सूरीचैकढनं ॥ [?]  
मुद्गपू [यू]षगुणाः ॥  
  
ज्वरहरणबलाढ्यं रक्तपित्तप्रणाशं  
विदधति निपुणास् ते मुद्गपू [यू]षं प्रशस्तम् ।  
अनिलम् अपि निहन्ति स्नेहसंस्कारयुक्तं  
शमयति तनुदाहं सर्वरोगेषु शस्तम् ॥ १ ॥  
(अप् ५२)  
पित्तज्वरातिशमनं लघुमुद्ग[यू] पूषं सन्तापहारि तद् अरोचकनाशनं च ।  
रक्तप्रसादनम् इदं यदि सैन्धवेन युक्तं तदा भवति सर्वरुजापहारि ॥ २ ॥  
व्यपगतमलदोषाः प्राणिनः क्षीणमात्रा अधिकतरतृषार्ता ये च धर्मप्रतप्ताः ।  
ज्वलनमुखविदग्धा ये ऽतिसाराभिभूताः पुनर् इह मनुजास् ते मुदुपू [यू]षस्य योग्याः ॥ ३ ॥  
  
कुलित्थपूष (यूष)गुणाः ॥  
  
वीर्ये चोलाः [ष्णाः] कुलित्थाः कफपवनहराः पित्तरक्तप्रदाश् च  
पाके ऽम्लाः श्वासकासोदरहृदयशिरोवस्तिशूलापहाः स्युः ।  
मूत्राघातप्रमेहाश्मरिभृशदमनाः शुक्रविच्छेदनाश् च  
श्रेष्ठा दुर्नामकुष्ठश्वयथुगुदयकृद्गुल्मतूनीगदेषु ॥ १ ॥  
  
मसूरपू(यू)षगुणाः ॥  
  
मासूरा लघवो ऽतिरूक्षविशदाश् चाक्षुष्यमूत्रापहाः  
श्लेष्मापनि [पित्त] निबर्हणा रुचिकरा वातामयान् कारकाः ।  
विष्टम्भं जनयन्ति कोष्ठधमने [नं] कृच्छ्राश्मरीछेदनं  
सर्वे पित्तविकारजेषु [वि] हिता हृद्याश् च मासूर्यकाः ॥ १ ॥  
  
(अप् ५३)  
अथ कलायगुणाः ।  
  
प्रसू(भू)तवा (तं) कुत (?) कुरुते ऽतिरूक्षः  
कफापहः पित्तहरो नितान्तम् ।  
रुचिप्रदो (दः) शूलकरो नराणां  
आमानुबन्धी कथितः कलाप (य)ः ॥ १ ॥  
  
॥ अथ चणकगुणाः कथ्यन्ते ॥  
  
रूक्षा वातकरः प्रमेहशमनाः कृच्छ्राश्मरीछेदनाः  
विड्भेदं जनयन्ति पित्तशमना आध्मानरोगप्रदाः ।  
कण्ठध्वंसहराः सुभक्षसुखदाः भुक्तारुचिच्छेदनाः  
बल्या वर्णकरा विभुक्तचणकाः पुंसश् च नैते हिताः ॥ १ ॥  
  
इति शुष्कचणकाः ॥  
आर्द्रा वृष्यतमा बल्याः श्लेष्मला रुचिकारकाः  
वातपित्तहराः शीता मूत्रकृच्छ्रनिवारणाः ॥ २ ॥  
  
इति आर्द्रचणकाः ॥  
  
लघवो भृष्टचणकाः श्लमक्लमकराः पराः ।  
छर्दिघ्ना रोचना निद्रासुखपुष्टिवलप्रदाः ॥ ३ ॥  
  
इति भृष्टचणकाः ॥  
  
(अप् ५४)  
आसितचणकयूषो दाहनाशं विधत्ते प्रबलम् अहितलब्धं (?) सर्वमेहप्रणाशम् ।  
दहनमरिचयोगाद् वातरोगापहारी विदलजलविपक्वः सर्वदोषप्रयाति (णाशी) ॥ ४ ॥  
  
इति कृष्णचणकाः ॥  
  
पित्तघ्नाश् चणकाः श्वेताः श्लेष्मवातप्रकोप(णा) नाः ।  
बलकृन्मलविष्टम्भमन्दाग्निश् चापि संयुतम् (?) ॥ ५ ॥  
चणोदकं चन्द्रमरीचिशीतलं प्रमेहपित्तास्ररुजापहारि ॥  
पुष्टिप्रदं तैल (नैज) गुणं हि पाके  
सन्तर्पणं साधुजनमाधुरीयकम् (मञ्जुलमाधुरीकम्) ॥ ६ ॥  
  
इति श्वेतचणकाः ॥  
  
श्यामाकाः कोद्रवा ये ऽन्ये ये चान्ये ऽनु च शिम्बिकाः ।  
अपथ्यास् ते न शंसन्ति [शस्यन्ते] सुखिनां निरुजां तथा ॥ १ ॥  
यद् यज् जीर्यत्य् अतिक्षिप्रं तत् तल् लघुतरं स्मृतम् ।  
यवगोधूममाषाश् च तिलाश् चापि नवा हिताः ॥ २ ॥  
  
॥ इति धान्यवर्गः ॥  
  
॥ शुभं भवतु लेखकवाचकयोः ॥ श्रीसाम्बसदाशिवाय नमः ॥  
॥ श्रीर् अस्तु ॥  
  
(अप् ५५)  
अथ पक्वान्नगुणाः ॥  
  
गोधूमफेणिका ।  
  
सलघुरुचिरकामा फेणिकातिप्रशस्ता बलयति लघुजीरा छर्दिनाशं करोति ।  
बदलविमुखमर्धं [?] चाम्लपित्ते विदाहं जठरभरणयोग्या गोधूमैः सम्प्रयुक्ता ॥ १ ॥  
  
फेणिया ॥  
  
गुरवो बृंहणाः स्निग्धा बल्याः शुक्रकराः पराः ।  
स्त्रीषु हर्षं प्रयच्छन्ति माषपिष्टिकसम्भवाः ॥ २ ॥  
  
गोधूमासाञ्जीलाहुः [डुः] ॥  
  
तोयाज्येन विमर्दितं समसितं कृत्वा सुतप्तं तथा  
खण्डाज्येन पचेद् धुताशनमृदौ कृत्वा सुबन्धं ततः ।  
कर्पूरैर् मरिचैः ससैन्धवमथो शश्वच्चतुर्जातकैः  
पुष्पालम्बम् इति ब्रुवन्ति मुनयो नाम्ना महामोदकम् ॥ ३ ॥  
वृष्यास् तु कन्दर्पकरा यथाग्नि संवर्धिताः प्रीतिरुचिप्रदायकाः ।  
वातं सपित्तं प्रहरन्ति भुक्ताः सन्मोदका मोदकरा नराणाम् ॥ ४ ॥  
(अप् ५६)  
मोदको गुरुर् अतीव वृष्यकः श्लेष्मलश् चिरविपाकतस् तथा ।  
मन्दम् अग्नि जनयेच् च कोष्टभृख (?) मोदको ऽधिकबलप्रदः सदा ॥ ५ ॥  
  
अमृतफलम् ॥  
  
शमयति बहु पित्तं श्लेष्मकोपं करोति जनयति जठराग्निं वातरोगान् निहन्ति ।  
सुरतजनितखेदं तत्क्षणाद् एव हन्याद् अमृतफलम् उदारं चारु शंसन्ति खे (वै)द्याः ॥ ६ ॥  
शमयत्य् अर्शःकृच्छ्रान् हरति सवातं तथा पित्तम् ॥ ७ ॥  
  
कापूरपडीया ॥  
  
रुच्या बल्या बलमलकरा हृद्यगन्धा स्थिरा च  
तेजो वर्णं वपुषि कुरुते शुक्रवृद्धिं करोति ।  
मेदोवृद्धिं जनयति तरां पित्तरोगे प्रशस्तं  
सर्पिःपक्वागुरुमधुयुता एलया सप्रयुक्ता ॥ ८ ॥  
कर्पूराद्या विदलनकरा राजयक्ष्मापहन्त्री  
विश्वस्यैषा हितकरतमल्कादिनी (?) भक्षणीया ॥  
घारिकिण्डुरिकापूपवटिका वटकादयः ।  
वृष्यका रोचका बल्या गुरवः स्युः स्वयोनिवत् ॥ ९ ॥  
  
इन्द्रारिका ॥  
  
(अप् ५७)  
इन्द्रारिका ॥  
  
वृष्या रोचनदीपनी बलकरी गुर्वी अभिष्यन्दिनी  
प्राणैस् तर्पणकारिणी रसवती श्लेष्माणमाबिभ्रती ।  
सावा (मा)नाहविबन्धगुल्मशमनी पित्तास्रविच्छेदिनी ।  
स्नेहेनापि सुपूरिता च सततं (भक्ष्ये) क्ष क्षेयम् इन्द्रारिका ॥  
  
धृतपूरम् ॥  
  
धृतपूरं बलकरं वृष्यं मधुरशीतलम् ।  
हन्ति वातं रक्तपित्तं श्लेष्मलं च विशेषतः ॥  
  
साडिया (भा-) ॥  
  
क्षारखर्जूरिका स्निग्धा शुक्रमांसबलप्रदा ।  
बल्या रतिकरा हृद्या छर्द्यरोचकनाशनी ॥  
  
॥ क्षीरवाटिका ॥  
  
सुस्निग्धा वटिका च दुग्धमृदिता कान्त्यै च सौख्यप्रदा  
तृष्णाशक्तिकरी श्रमप्रशमनी मन्दाग्नये दुर्जरा ॥  
पित्तास्रं च विनाशयेत् तु सततं भक्ष्या सुपुष्टिप्रदा  
प्रोक्तेयं वटिका घृतप्लुतकृता कामाग्निसन्दीपनी ॥ १३ ॥  
  
तैलपक्वक्षीरवटिका ॥  
  
सुस्निग्धा क्षीरवटकाः कान्तिसौख्यबलप्रदाः ।  
वातघ्नास् तैलपक्वास् ते वटका मांससम्भवाः ॥ १४ ॥  
  
(अप् ५८)  
मुद्गवटकाः । (भा-)  
  
मूद्गजातास् तु ये केचित् लघवो रुचिकारकाः ।  
  
चणकादिकृताः ।  
  
दुर्जरा लघवो रूक्षाः चणकादिकृता मताः ॥ १५ ॥  
  
काञ्जीकवटकाः ॥  
  
काञ्जिके रुचिनिक्षिप्ता वटका मांससम्भवाः ।  
वातघ्ना रोचका हृद्याः कफपित्तप्रकोपनाः ॥ १६ ॥  
  
राजिकाचूर्णसंस्कृतः ।  
  
राजीचूर्णे विमिश्रः कफपवनहरो रोचनो दीपनः स्यान्  
मन्दाग्निध्वंसकर्त्ता मलविषशमनो जारयेत् सर्वन्नम् ।  
किं वा तोयैर् विमिश्रो गुडलवणयुतः पित्तरक्तादिहन्ता  
तृष्णामूर्छालि [भि]घातज्वरपवनहरः क्षुद्ररोगस्य हन्ता ॥ १७ ॥  
तक्रं कोमलशृङ्गबेरकलिकाकुस्तुम्बुरीसंयुतं  
युक्त्यावर्तितम् अर्धशोषम् अपरं भाण्डे सुधूपावृते ।  
हवा [?] तक्रमनोहराश् च वटकास् तेषां रुचिं मार्दवं  
स्वादं सौरभभम् उद्वहन्त्य् अहरहः तान् वेत्ति विश्वम्भरा ॥ १८ ।  
  
अम्लवटकः ॥  
  
अजाजीबाह्लीकार्द्रकमरिचसिन्धूत्थभरितः  
सुपाकः स्वादीयान् दधिमथिततालीविरचितः ।  
(अप् ५९)  
कृतैलासंवासः क्वथितमथिते स्वैर् अमुषितः  
विहन्तासौ साक्षाद् अरुचितरुजाम् अम्लवटकः ॥ १९ ॥  
  
वटकप्रकाराः ।  
  
कूष्माण्डार्धमरीचे सिन्धूत्थमेथिकासहितैः ।  
पिष्टैर् माषदलोत्थैर् विहिता वटकाश् च वटिकाश् च ॥ २० ॥  
  
कोहलवडाः (भा-) ॥  
  
गोधूममण्डकाः ॥  
  
श्लक्ष्णं गोधूमचूर्णं शरपिहितमुखं स्वादुतोयेन सिक्तं  
सम्मर्द्यं सुन्दरीभिर् धनपरिलुलितं गोलकं सूक्ष्मपिष्टैः ।  
अन्तः पात्रे सुतप्ते करयुगरचिता मण्डकाः श्वेतदीर्घा  
निक्षिप्ता भाजनेषु चिमिचिमिरमिताः पुष्टयन्तः सुसिद्धा ॥ २१ ॥  
ते भोज्या भक्तयुक्त्या परिवृतसहिता मुद्गयूषे विमिश्रा  
आढक्यैर् वा मसूरैः घृतपिशितरसैर् जाङ्गलानूपमांसैः ।  
काले वासन्तपूर्वे प्रहरयुगमुखे भोजनं नित्यपथ्यं  
गत्रौ क्षीराज्ययुक्ता सलिल (ललित) नरपतेर् भोजनं ग्रीष्मकाले ॥ २२ ॥  
गोधूममण्डका रुच्या लघवश् चोष्णदीपनाः ।  
  
माण्डेपातिया (भा-) ॥  
  
मण्डका मण्डिकाश् चैव पथ्या अङ्गारपाचिताः ॥ २३ ॥  
अत्युष्णा मण्डका पथ्या अतिशीता गुरुः स्मृता ।  
(अप् ६०)  
कुकूलकर्परभ्राष्ट्रकन्द्वाङ्गरे विपाचितान् ॥ २४ ॥  
(एकयोर् नील्लधून् विद्याद् अपूपान् उत्तरोत्तरम्)  
रक्तघ्ना पित्तकोपि च स्वादुर् मारुतनाशिनी (?) ।  
वृष्णी दीपनी वृष्या गोधूमाङ्गारपाचिता (?) ॥ २६ ॥  
  
अथ वटकादिभक्ष्याणां गुणाः ॥  
  
बाह्लीजैर् मारिचैर् लवणपूडु (लालवणपृथु) तरैर् आर्द्रकैः पूर्णगर्भः  
स्विन्नः श्वादुः सुगन्धिः परिमलबहुलः कोमलः कुङ्कुमाभः ।  
क्षिप्तो दन्तान्तराले मुरुमुरु कुरुते व्यक्तशब्दं यथा वा  
धन्यो ऽसौ यत् कपोले प्रविशति वटकः कान्तया प्रीतिदत्तः ॥ २७ ॥  
  
कोरवडा (भा-) ॥  
  
दधिवटकाः ॥  
  
शालिपिष्टदधिखण्डसंयुता दध्न एव वटकेषु कीर्तिताः ।  
घोरवातशमना रुचिप्रदाः पित्तम् अप्य् अपहरन्ति दारुणम् ॥ २८ ॥  
  
चणकादिकृताः ।  
दुर्जरं चणकादीनां वह्निमान्द्यकरं परम् ।  
लघु रुच्याग्निजननं दद्यान् माषादिपूरणम् ॥ २९ ॥  
मधुरं मधुराम्लं तत् तद् एव प्रकरोति च ।  
कफप्रकोपजननं चाणक्यं पूरणं स्मृतम् ॥ ३० ॥  
  
वेङ्गणी (भा-) ॥  
  
गोधूमचूर्णधनवेष्टितमाषमुद्गपिष्टं सुपक्वम् इति वेष्टनिका वदन्ति ।  
(अप् ६१)  
तां भक्षयेद् अतिबलां लभते (रमते) मनुष्यस् तैलेन वा सह घृतेन सुगन्धिना वा ॥ ३१ ॥  
तावद् वर्गो ऽत्र भक्ष्याणो (णां) स्वदते साध्यते ऽपि च ।  
उष्णोष्णाः सर्पिषा स्नाता यावच् चाङ्गारपाचिताः ॥ ३२ ॥  
गुडगोधूमयोर् मिश्रं तैलपक्वान्नभक्षणम् ।  
करोति श्लेष्मपित्तं च मारुतं चापकर्षति ॥३३ ॥  
  
तैलवडिया (भा-) ॥  
  
लघवः पर्य (र्प)टा रुच्याः कफघ्नाः शालिसम्भवाः ।  
गुरवो रोचकाश् चैव शालिमुद्गादिसम्भवाः ॥ ३४ ॥  
  
शालिमुद्गपापड (भा-) ॥  
  
विष्टम्भी पायसो बल्यो मेदःकफकरो गुरुः ।  
कफपित्तकरी बल्या कृशरानिलनाशिनी ॥ ३५ ॥  
तैले विपक्वा वटिकाश् च शालिभिः सुदुर्जरा रोचनभक्षणाश् च ।  
कफप्रकोपं जनयन्ति सद्यो विशेषतः कूरवडा विशीर्णाः ॥ ३६ ॥  
  
कूरवडाः (भा-) ॥  
  
सक्तवो बृंहणा वृष्याः तृष्णापित्तकफापहाः ।  
रुच्याः सद्यो बलकरा भेदिनः पवनापहाः ॥ ३७ ॥  
  
सातु (भा-) ॥  
  
सन्धानकृत्पिष्टम् अन्नं तण्डुलाः कृमिहेतवः ।  
सुदुर्जरःस्वादुरसो बृंहणस् तण्डुलोद्भवः ॥ ३८ ॥  
  
तण्डुलपीढ (भा-) ॥  
  
॥ इत्य् आयुर्वेदमहोदधौ सुषेणकृते कृतान्नवर्गः ॥  
  
॥ अथ फलानां गुणाः कथ्यन्ते ॥  
  
तत्रादौ दाडिमस्य गुणाः ॥  
  
त्रिदोषशमनं पथ्यं वृष्यं मधुरशीतलम् ।  
छर्द्यरोचकतृष्णाघ्नं शोफपित्तज्वरापहम् ॥ १ ॥  
(अप् ६२)  
दाहशिक्तस्त (पित्तप्र)शमनं सर्वरोगविनाशनम् ।  
बलवर्णकरं हृद्यं सुपक्वं दाडिनीफलम् ॥ २ ॥  
अत्यम्लं मधुरं कषायगुणभृद्विद्वद्भिर् उक्तं रसे  
वीर्ये संशमनं समीरणहरं पित्तापहं दीपनम् ।  
किञ्चित् सङ्ग्रहणं कफस्य हरणं प्रायो ऽपि पाके पुनः  
प्रख्यातं रसवीर्यपाकविभवैर् एवं गुणं दाडिमम् ॥ ३ ॥  
दाडिमं द्विविधम् ईडितभार्यैर् अम्लम् एकम् अपरं मदुरं च ।  
तत्र वातकफहारि किलाम्लं तापहारि मधुरं लघु पथ्यम् ॥ ४ ॥  
दाडिमं मधुरम् अम्लकषायं कासवातकफपित्तविनाशि ।  
ग्राहि दीपनकरं च लघूष्णं शीतलं भ्रमहर रुचिदायि ॥ ५ ॥  
  
इति दाडिमम् ॥  
  
अथ द्राक्षागुणाः ॥  
  
चक्षुष्या रक्तपित्तं शमयति मधुरा शीतवीर्या विपाके  
स्वादुः स्निग्धा कषाया गुरुरति च तृषाशोषदोषापहन्त्री ।  
द्राक्षा क्षीणरु (क्ष)तानाम् अपहरति वमीश्वासकासज्वरार्तीस्  
तिक्तास्यत्वं मदं च प्रवरतरफलेषूत्तमा सम्प्रदिष्टा ॥ ६ ॥।  
  
सुपक्वा ॥  
द्राक्षा सैव नु धातुवृद्धिजननी सन्तर्पणी दोषहत्  
तृष्णार्तिच्यवनी समीरशमनी छर्द्यामयध्वंसिनी ।  
पाके ऽअम्ला सुरसा रसे च मधुरा (शीता) शान्ता च वीर्येण सा  
सा पक्वा विहिता ज्वरे च कफजे विण्मूत्रसंशोधनी ॥ ७ ॥  
(अप् ६३)  
शीता पितास्त(स्र) दोषं शमयति मधुरा स्वादुपाकादि (ति) रुच्या  
चक्षुष्या श्वासकासश्रमवमित्र (श)मनी शोषतृष्णाज्वरघ्नी ॥  
दाहाध्मानश्रमादीन् अपनयति परा तर्पणी पक्वशुष्का  
द्राक्षा सुक्षीणवीर्यान् अपि मदनकरा कोला (कलाकेलि) दक्षान् विधत्ते ॥ ८ ॥  
  
इति द्राक्षा ॥  
  
अथ मातुलिङ्गगुणाः ॥  
  
चकृ (त्वक्) तिक्ता कटुका कफक्रिमिहरा स्निग्धानिलध्वंसिनी  
मांसं बृंहणवातपित्तशमनं वृष्यं महादुर्जरम् ।  
अम्लं केसरम् अग्निवृद्धिजननं सश्वासकासापहं  
हिध्माच्छर्दितृषास्यजाड्यहरणं तन् मातुलिङ्गोद्भवम् ॥ १ ॥  
तिक्ता स्निग्धा भवति कटुका मातुलिङ्गस्य सा त्वक्  
मध्यं स्निग्धं च (हरति) मधुरं बृंहणं वातपित्ते ।  
मांसं भिन्नं (स्निग्धं) भवति लघु तत् केसरं कासहिध्मा-  
श्वासश्लेष्मानिल जठरजिद् गुल्मशूल्मा (ला) निलघ्नम् ॥ १० ॥  
सिन्धू (त्थे) च्छेन घनागमे (च) वसितया काले शरत्सञ्ज्ञके  
हेमन्ते लवणार्द्रहिङ्गुमरिचैः सिद्धार्थचूर्णान्वितम् ।  
एतैस् तैः शिशिरे मधाव् अपि युतं ग्रीष्मे गुडेनान्वितं  
वैद्यैर् भूमिप सालु (मातु) लिङ्गम् उदितं सर्वर्तुसाधारणम् ॥ ११ ॥  
  
अथ जम्बीरम् ॥  
  
जम्बीरम् अम्लं रसतो विपाके वातापहं पित्तकफप्रदं च ।  
अन्नस्य पार्वन्व (कं त्व) चिरेण कुर्यात् सुरोचनं वह्निविवर्धनं च ॥ १२ ॥  
(अप् ६४)  
कटुकमधुरम् अम्लं सुप्रतीतं रसेषु रुचिकरम् उदराग्नेर् दीपनं वातहारि ।  
निहत (हरति) कफसमीरौ पित्तम् आहन्ति वीर्यं करणफलम् इतीदं वातपित्तं विपक्वम् ॥ १३ ॥  
(करणम् अपि न हृद्यं रक्तपित्तं तनोति ।)  
निम्बूफलं रोचकम् अग्निवृद्धिं करोति पित्तं च सवातरक्तम् ।  
अचाक्षुषं श्लेष्मकरं विशेषात् भुक्तान्नपाकं कुरुते च सद्यः ॥ १४ ॥  
निम्बुकं क्रिमिसमूहनाशनं तीक्ष्णम् अम्लमुदरापहं स्मृतम् ।  
वातपित्तकफशूलताहितं नष्टधान्यरुचिरोचकप्रदम् ॥ १५ ॥  
  
अथ नारङ्गफलम् ॥  
  
नारङ्गस्य फलं बलं च कुरुते सुस्वादु हृद्यं लघु  
श्रेष्ठं वह्निकरं विदाहशमनं भुक्तान्नपक्तिप्रदम् ।  
सर्वारोचकनाशनं श्रमहरं वातापहं पुष्टिदं  
भुक्त्वापि प्रतिभक्षितं न कुरुते किञ्चिद् विकारं नृणाम् ॥ १६ ॥  
ईषद्रसे मधुरशीतलम् अम्लतिक्तं वीर्योद्गमाच् छमनदीपनपाचनं च  
आर्वेदयति (?) कफपित्तहरं विपाके नारङ्गकं फलम् उदारधियो मुनीन्द्राः ॥ १७ ॥  
  
(अप् ६५)  
अथ मधुकर्कटी ॥  
  
सुस्वादु पाके रसतश् च रक्तपित्तप्रकोपं विलयन्ति मान्द्ये (?) ।  
दाहज्वरं नाशयतीति नित्यं प्राहुश् च वैद्या मधुकर्कटी च ॥ १८ ॥  
  
अथ मोचाफलम् ॥  
  
मोचं स्वादुरसं विपाकमधुरं वीर्येण शीतं जडं  
पित्तघ्नं त्व् अनिलापहं गुरुतरं पथ्यं न मन्दे ऽनले ।  
सद्यो भुक्तविवर्धनं क्लमहरं तृष्णापहं शान्तिदं  
दीप्ताग्नेः सुखदं कफामयहरं सन्तर्पणं प्राणिनाम् ॥ १९ ॥  
  
अथ नालिकेरीफलम् ॥  
  
स्निग्धं स्वादुरसं विपाकमधुरं हृद्यं जरं(ड) दुर्जरं  
पित्तघ्नं क्रिमिवर्धनं मदकरं वातामयध्वंसनम् ।  
आमश्लेष्मविकोपनं प्रशमनं वह्नेर् भ्रमध्वंसनं  
कन्दर्पस्य बलं ददाति नितरां तन् नालिकेरीफलम्  
  
नालिकेरोदकम् ॥  
  
सुस्वादुवृष्यलघुदीपनरूक्षशीतं तद्वातपित्तहरवस्तिविशुद्धिहेतुः ।  
स्यान् नारिकेलसलिलं शशिकान्ति पथ्यं पित्तज्वरस्य विषहारि वदन्ति वैद्याः ॥ २० ॥  
  
(अप् ६६)  
अथ भव्यफलम् ॥  
  
भव्यं भव्यतरं स्वादु किञ्चिद् अम्लं सुरोचनम् ।  
वातघ्नं सुखवैरस्यनाशनं वह्निदीपनम् ॥ २१ ॥  
  
अथ आमलकीफलम ॥  
  
करमर (?) हन्ति (वातं तद् अम्लत्वात्) वातदम्लं चात्पित्तं माधुर्यशैत्य् अतः ।  
कफं रुक्षकपायं (यत्वात् फलं धात्र्यास् त्रिदोषजित्) ॥ २२ ॥  
{च्ड़्। भावमिश्र: भावप्रकाशः ४१}  
॥॥॥॥॥॥॥॥॥ तथा  
किञ्चित् स्वादुरसं विपाकमधुरं दोषत्रयध्वंसनम् ।  
मूत्रव्याधिहरं प्रमेहशमनं विष्टम्भविच्छेदनम्  
भुक्ताभूक्तहितं सदामृतरसं पथ्यं च धात्रीफलम् ॥ २३ ॥  
रूक्षं स्वादु कषायम् अम्लकटुकं स्निग्धं सुसे (?) रोचनं  
चक्षुष्यं बलवर्णदं धृतिकरं वृष्यं च बुद्धिप्रदम् ।  
कण्डूकुष्ठविनाशनं ज्वरहरं तृड्दाहतापापहं  
जातं किम्बहुना त्रिदोषशमनं धात्रीफलं प्राणिनाम् ॥ २४ ॥  
त्रिधाफले (धात्रीफलं) दिनं (तद्विनि) हन्ति मेहान् अरोचकादीन् विविधान् विकारान् ।  
अम्लं च (म्लत्व) माधुर्यकषायतः क्रमात् दोषत्रयघ्नं लघु शीतवीर्यम् ॥ २५ ॥  
  
प्राचीनामलकफलम् ॥  
  
पानी य (?) मलकं (प्राचीनामलकं) वृष्यं स्वादु हृद्यं कफापहम् ।  
शीतलं वृष(ष्य)म् आयुष्यं दाहज्वरहरं परम् ॥ २६ ॥  
  
(अप् ६७)  
अथ आम्रफलम् ॥  
  
बालं पित्तकफास्रवातजननं बधा (द्धा)स्थि तादृग्विधं  
पक्वं स्वादुरसं त्रिदोषशमनं क्षीणाङ्गपुष्टिप्रदम् ।  
धातोर् वृद्धिकरं विपाकमधुरं सन्तर्पणं कान्तिदं  
तृष्णाशोषनिवारणं रुचिकरं आप्लं (म्रं) फलेषूत्तमम् ॥ २७ ॥  
सन्तर्पणीयः सकलेन्द्रियाणां बलप्रदो वृष्यतमश् च हृद्यः ।  
स्त्रीषु प्रहर्षं विपुलं ददाति फलाधिराजः सहकार एव ॥ २८ ॥  
आम्रं पाकस्य काले मधुरम् इह रसेनेषद् अम्लं च हृद्यं  
रेतोवृद्धिं विधत्ते शमयति पवनं पाचनं दीपनं च ।  
आनन्दं सन्दधाति प्रतिदिशति बलं वीर्यतः सुश्रुताद्याः  
विख्याताः सर्वलोके ह्य् अतिजनितकफं दुर्जरं कीर्तयन्ति ॥ २९ ॥  
यत् कामिन्यधरोवृषं (ष्ठसं)भृतम् इति ख्यातं विशिष्टैर् बुद्धैः  
यद् दैत्यप्रमुखैः प्रयत्ननिरतैः कृष्टं सुरैः सागरात् ।  
यन् नानारुचिभिः स्वभावसदृशं ख्यातं च मिथ्यैव तत्  
पीयूषं विधिनाथ संशयहरं सृष्टं रसालात्मकम् ॥ ३० ॥  
  
अथ कपित्थफलम् ॥  
  
आमं कण्ठहरं कपित्थम् अधिकं जिह्वाजडत्वप्रदं  
तद् दोषत्रयकोपनं विषहरं सङ्ग्राहकं रोचकम् ।  
पक्वं श्वासवमिक्लमश्रमतृषाहिध्मापनोदक्षमं  
सर्वं ग्राहि विषापहं च कथितं सेव्यं ततः सर्वदा ॥ ३१ ॥  
  
(अप् ६८)  
फणास (भा-) ॥  
  
दुर्जरो मधुराम्लश् च वातपित्तप्रणाशनः ।  
वातपित्तहरश् चैव गुरुर् मन्दाग्निकारकः ॥ ३२ ॥  
मधुरा बृंहणी वृष्या पित्तला त्वक् त्रुटिप्रदा ।  
पित्तघ्नी स्वादुहृद्या च मञ्जेत्य् आहुर् गुणोत्तमाः ॥ ३३ ॥  
कषायमधुरो रूक्षः कटुकः श्लेष्मकारकः ।  
सङ्ग्राहिदुर्जरो जिह्वाग्राह्यकारी जडो गरुः ॥ ३४ ॥  
  
टेम्बरु (भा-) ॥  
  
अथ करमर्दगुणाः ॥  
  
करमर्दो ऽतिमधुरः सुपक्वो ऽम्लरसस् तथा ।  
वातपित्तप्रशमनः श्लेष्मक्रिमिविनाशनः ॥ ६५ ॥  
  
करवेदं (भा-) ॥  
  
अथ चिञ्चागुणाः ॥  
  
अम्लिकायाः फलं पक्वं रक्तपित्तकरं परम् ।  
त्वग्भस्म स्यात् कषायोष्ण कफजन्त्व् अनिलापहम् ॥ ३६ ॥  
  
चिञ्चा ॥  
  
अथ भल्लातकगुणाः ॥  
  
भल्लातकस्य त्वग्मांसं बृंहणं स्वादु शीतलम् ।  
तद् अस्थ्यग्निसमं मेध्यं कफवातहरं परम् ॥ ३७ ॥  
  
बिम्बदाम् (भा-) ॥  
  
(अप् ६९)  
अथ खर्जूरम् ॥  
  
खर्जूरो रक्तपित्तं शमयति मधुरः स्वादुपाको ऽतिशीतः  
तृष्णाशोषापहर्ता विषममदरुजाश्वासहिध्मापनोदी ।  
स्निग्धो वृष्यो बलासं जनयति नितरां वह्निमान्द्यं विधत्ते  
कान्तिं वै पुष्टियुत्त्या वपुषि समधिकं मूत्रकृच्छ्रं निहन्ति ॥ ३८ ॥  
पिण्डखर्जूरमध्यं च तादृग् एव निगद्यते ।  
विशेषाद् ऊर्ध्वगे रक्ते दाहे पित्ते च शस्यते ॥ ३९ ॥  
  
अथ सिन्दीफलम् ॥  
  
सिन्दोलं कफवातपित्तशमनं रक्तातिसारापहं  
यामाकृष्ट (पामाकुष्ठ) भगन्दरामशमनं तीव्राश्मरीछेदनम् ।  
हृद्रोगेषु हितं सदा बलकरं कामाग्निसन्दीपनं  
कासे क्षीणविरेचने ज्वरगते (दे) शस्तं च सिन्दीफलम् ॥ ४० ॥  
  
अथ सुवर्णकदलीफलम् ॥  
  
सुवर्णमोचा कफपित्त [वात] हारिणी विष्टम्भिनी दीपनकारिणी च ।  
स्तदुर्जरं [सुदुजरा] दाहविधातनं [तिनी] च  
रक्तं सपित्तं प्रशमं च [शमयेत] निश्चितम् ॥ ४१ ॥  
  
उतती (भा-) ॥  
  
ईषत्कषाया मधुरा वातपित्तनिबर्हणी ।  
बल्या वृष्या च हृद्या च विशेषाद् उतती गुरुः ॥ ४९ ॥  
  
(अप् ७०)  
अथ पिप्पलफलं ॥  
  
अश्ववत्थवृक्षस्य फलानि पथ्यान्य् अतीव हृद्यानि सुशीतलानि ।  
निघ्नन्ति पित्तं सह शोणितेन दाहं तृषां छर्दिम् अरोचकं च ॥ ४३ ॥  
[कुर्वन्ति पित्तास्रविषार्तिदाहतृट्छर्दिशोपारुचिदोषनाशं)  
  
उदुम्बरफलम् ॥  
  
औदुम्बरं फलम् अतीव सुशीतलं च सद्यो निवारयति शोणितपित्तम् उग्रम् ॥ ४४ ॥  
  
अथ उम्बीफलम् ॥  
  
मूत्रावरोधं कुरुते ऽतितीव्रं विशेषतो रक्तसमीरणं च ॥  
  
अथ राजकोशातकीफलम् ॥  
  
सुराजकोशातकि पित्तघाति महागदे शोषमदात्यये च ।  
श्रमक्लमे मेहभगन्दरे च व्रणेषु पित्तेष्व् अपि नित्यपथ्यम् ॥ ४५ ॥  
  
अथ सिराकोशातकीफलम् ॥  
  
सिराकोशातकी पित्तहरी क्षुत्तृड्विनाशनी ।  
मेहे हिता सदोष्णापि पित्तच्छर्दिविनाशनी ॥ ४६ ॥  
  
इत्य् आयुर्वेदमहोदधौ सुषेणकृते फलवर्गः ॥  
  
(अप् ७१)  
अथ शाकवगः ॥  
फलं पर्थ्यागतं शाकम् आशुष्कं तरुणं नवम् ।  
पत्रं पुष्पं फलं नालं कन्दं संस्वेदजं तथा ॥ १ ॥  
शाकं षड्विधम् उद्दिष्टं सर्वं विद्याद् यथोत्तरम् ।  
सर्वशाकम् अजाह्येयमबकजूषम पैरुषम् [?] ॥ २ ॥  
अन्यत्रैव सुमध्यस्थकालशाकपुनर्नवा [?] ॥  
  
अथ तण्डुलीयकगुणाः ॥  
शीतो रूक्षो लघुरतितरां पित्तरक्तापहन्ता  
स्वादुः पाके भवति च रसे स्वादुर् एवातिहृद्यः ।  
हन्ति व्याधीन् विषमविषजान् श्लेष्मवातप्रकोपं  
सद्यो मञ्जामयविघटनस् तण्डुलीयो ऽतिपथ्यः ॥ ३ ॥  
रसे विपाके मधुरो ऽतिशीतो रूक्षस् तुषारः कफनाशनश् च ।  
सदाहपित्तं रुधिरं विषं च विशेषतो हन्ति च तण्डुलीयः ॥  
  
अथ वास्तुकचिल्लीशाकं ॥  
  
वास्तुको ऽग्निकरो रसे च मधुरः पित्तापहश् चाक्षुषः  
स्निग्धो वातविनाशनः कृमिहरः कुष्ठादिदोषापहः ।  
[व] चर्चोमूत्रविशोधनः प्रमथनः श्लेष्मामयानां तथा  
शाकानाम् अपि यो [चो]त्तमो लघुतरः पथ्यः सदा प्राणीनाम् ॥ ५ ॥  
(अप् ७२)  
वास्तुकेषु च सर्वेषु शस्यते कठवास्तुकः ।  
चिल्लिर् वास्तुकवज्ञेया ततो न्यूना च किञ्चन ॥ ६ ॥  
सक्षारः क्रिमिजित् त्रिदोषशमनः सन्दीपनः पाचनः  
चाक्षुष्यो मधुरः सरो रुचिकरो विष्टम्भिशूलापहः ।  
वर्चोमूत्रविशोधनः स्वरकरः स्निग्धो विपाके कटुः  
वास्तुकः सकलामयप्रशमनी चिल्ली तथैवोत्तमा ॥ ७ ॥  
  
चिल्लिताकवला (भा-) ॥  
  
अथ शिग्रुशाकं ॥  
  
कफस्य वातस्य शमं करोति उष्णं च पित्तं कुरुते ऽग्निदीप्तिम् ।  
हृद्यं क्रिमिघ्नं च सुरोचकं च आध्मानविड्बन्धविनाशनं च ॥ ८ ॥  
  
[शिग्रुशाकं]  
  
अथ राजका ॥  
  
राजिका कफसमीरणहन्त्री रोचनाग्निजननी च विहृद्या ।  
कंव हृद्यम् इव [कण्ठरुक्क्रिमिवि]नाशनकर्त्री उष्णवीर्यम् उपहन्ति च शूलम् ॥ ९ ॥  
  
मद्गरीया [भा-] ॥  
  
अथ शतपुष्पा ॥  
  
शतपुष्पामवातघ्नी शूलगुल्मोदरापहा ।  
दीपनी च विशेषेण किञ्चित् पित्तप्रकोपिनी ॥ १० ॥  
  
(अप् ७३)  
अथ कुस्तुम्बरी ॥  
  
सुगन्धिर् वातपित्तघ्नी लघ्वी रुच्या ज्वरे हिता ।  
व्यञ्जनालङ्कृतिः शीता सार्द्रा कुस्तुम्बरी स्मृता ॥ ११ ॥  
  
अथ राजवल्ली ॥  
  
बल्या वृष्या च कण्ठ्या कफपवनहरा स्यात् त्रिदोषे प्रशस्ता  
लघ्वी मूत्रातिघातप्रशमनवमनी स्यात् तथा कृच्छ्रहन्त्री ।  
पित्तोद्रेके च रक्ते विषमविषहरी दीपनी शाकश्रेष्ठा [वर्या]  
पत्राणां राजवल्ली फलमरुलसलानाप्रवृद्धिं [?] करोति ॥ १२ ॥  
  
अथ कुसुम्भी ॥  
  
दृष्टिप्रसादं कुरुते विशेषाद् रुचिप्रदं दीप्तिकरं च वह्नेः ।  
विण्मूत्रदोषापहरं मलघ्नं कौसुम्भशाकं प्रवरं वदन्ति ॥ १३ ॥  
  
अथ सार्षपम् ॥  
  
अत्युष्णवीर्य कुरुते ऽग्निदीप्तिं रक्तं सपित्तं त्व् अथ कण्ठरोगम् ।  
अचाक्षुषं शुक्रकरं विदाहि न सार्षपं शाकम् इदं हि पथ्यम् ॥ १४ ॥  
  
(अप् ७४)  
अथ वार्ताकम् ॥  
  
॥ सदाशिवम् (?) ॥  
  
सक्षारं कफपित्त (वात) हारि मलकृद्वह्नेस् तु सन्दीपनं  
तिक्तोष्णं मधुरं तथा कटुरसं त्व् ईषच् च पित्तप्रदम् ।  
हृद्यं वातविकिं न मद्यपथ्यम् अपि तत् द्रव्ये व सर्वे पुनः (?)  
(हृद्यं रुच्यम् अपित्तलं कफम् अरुञ्जित्सर्वशाकोत्तमं)  
वार्ताकं परिपूर्णजातसरसं बालं न पक्वं हितम् ॥ १५ ॥।  
वार्ताकं कफवातघ्नं किञ्चित् पित्तप्रकोपनम् ।  
सरसं मूत्रलं प्रोक्तं बलकृद्बालम् एव तत् ॥ १६ ॥  
लवणमरिचचूर्णेनादृतं रामठाढ्यं दहनवदनपक्वं जम्बुकान्तं नितान्तम् ।  
हरति पवनमाद्यं श्लेष्महन्तृ प्रसिद्धं जठरभरणयोज्यं चारु भोज्यं भरीतम् ॥ १७ ॥  
  
वृन्ताक भरित  
  
अथ बिम्बीफलम् ॥  
  
बिम्बीफलं स्वादु शीतं स्तम्भेन लेप(ख)नं गुरु ।  
पित्तास्रदाहशोफघ्नं वाताध्मानविबन्धकृत् ॥ १८ ॥  
  
बिम्बीफलम् ॥  
  
अथ फर्कोटीफलम् ॥  
  
तिक्तं सुतीव्रं मधुरं तथाम्लं वातापहं पित्तविनाशनं च ।  
श्लेष्माकरं चेतनपातनं (दीपनपाचनं) च कोटीभवं चाग्निकरं नराणाम् ॥ १९ ॥  
(अप् ७५)  
कर्कोटिकाफलं गुल्मशूलपित्तकफापहम् ।  
त्रिदोषमेहकुष्ठघ्नम् ईषन्मधुरतिक्तकम् ॥ २० ॥  
कासश्वासज्वरं हन्ति मारुतघ्नं परं लघु ॥  
  
कङ्कोडा भा- ॥  
  
अथ मूलकगुणाः ॥  
  
किञ्चित् क्षारं सतिक्तं कटुकरसयुतं मूत्रलं दोषहारि  
श्रेष्ठं गुल्मक्षये च प्रबलतरमहाश्वासकासामयेषु ।  
कण्ठ्यं श्रेष्ठं स्वराणाम् अपहरति रुजं नेत्ररोगापहारि  
स्याद् एवं बालमूलं महद् अपि च हितं स्निग्धपाकं (पक्वं) समीरे ॥ २१ ॥  
  
॥ मूला भा- ॥  
  
अथ सूरणः ॥  
  
रुच्यो दीपनपाचनः क्रिमिहरो मन्दानलोद्दीपनो  
हृद्यः श्लेष्मकरो लघुर् बलकरो दुर्नामनिर्नाशनः ।  
अक्षाणाम् अपि पाटवं प्रकुरुते सश्वासकासापहश्  
चाक्षुष्यो ऽपि च (सू) स् तरणः स्मृतिकरो हृत्पार्श्वशूलापहः ॥  
  
सूरणः ॥  
  
अथ भूकन्दः पिण्डालुश् च ॥  
  
भूकन्दस् त्व् अतिवातलो बलकरः श्लेष्माणम् अत्यर्थकृत्  
विष्टम्भी गुरुमेदसो ऽपि विषमो वातामयान् कारकः ।  
मेहं कुष्ठरुजं करोति सततं तद् वातरक्तं हरेत्  
पिण्डालुः कृमिकोष्ठकृच्छ्रम् अपहृत् पित्तामयध्वंसकः (योत्तेजनः)  
  
॥ पिण्डालुः ॥  
  
(अप् ७६)  
अथार्द्रकं ॥  
  
आर्द्रं दीपनपाचनं रुचिकरं वृष्यं कदुष्णं वरं  
सर्वं मेदकरं कफामयहरं शोफापहं शूलजित् ।  
जिह्वाकण्ठविशोधनं सलवणं पथ्यं सदा भोजने  
निम्बूतोयविमर्दितं कफहरं सन्दीपनं सारणम् ॥ २४ ॥  
निम्बुसामुद्रसंयुक्तम् आर्द्रकं त्व् अस्रपित्तनुत् ।  
दीयनीयं रुचिकरं हृद्यं दोषत्रयापहम् ॥ २५ ॥  
  
॥ आर्द्रकम् ॥  
  
अथ कुमुदोत्पलपद्मकन्दगुणाः ॥  
  
कुमुदोत्पलपद्मानां कन्दा मारुतकोपनाः ।  
कषायाः पित्तशमनाः विपाके मधुरा हिमाः ॥ २६ ॥  
हृद्याः कफहराः कन्दाः कटुकाः पित्तकोपनाः ।  
मेहकुष्ठकृमिहरा वृष्या बल्या रसायनाः ॥ २७ ॥  
कुमुदोत्पलपद्मानां कन्दा गुणकरा हिमाः ।  
मधुराश् च कषायाश् च पित्तासृग्दाहनेरिताः (नाशनाः) ॥ २८ ॥  
  
पद्मकन्दः ॥  
  
अथ मृणालगुणाः ॥  
  
शीतलं रक्तपित्तघ्नं दाहज्वरहरं परम् ।  
मृणालनालं वृष्यं च तृष्णाछर्दिविनाशनम् ॥ २९ ॥  
  
कमलनालः ॥  
  
(अप् ७७)  
अथ शृङ्गाटकगुणाः ॥  
  
शृङ्गाटकः शोणितपित्तहारी लघुः सरो वृष्यतमो विशेषात् ।  
नृ (त्रि)दो(ष) तापत्रयशोषहन्ता रुचिप्रदो मेहनदाहहेतुः ॥ ३० ॥  
  
अथ वारिकशेरुकगुणाः ॥  
हन्त्य् अस्रपित्तमरुचिं वमिमोहदाहं तृष्णामदक्लमहरं मधुरं च शीतम् ।  
कण्ठास्यशोषशमनं गुरु रक्तपित्ते क्षीणे च पथ्यमति वारिकशेरि (रु)कं स्यात् ॥ ३१ ॥  
  
अथ वर्जनीयकन्दकीर्तनं ॥  
  
बालं ह्य् अनार्तवं जीर्णं विद्धं तु कृमिभक्षितम् ।  
कन्दं च वर्जयेत् सर्वं यो वा सम्यङ् न रोहति ॥ ३२ ॥  
  
अथ कलिङ्गगुणाः ॥  
  
सर्वदोषहरं हृद्यं पथ्यं रेतोविकारिणाम् ।  
दृष्टिशुक्रक्षयकरं कलिङ्गं कफवातजित् ॥ ३३ ॥  
  
॥ कलिङ्गं ॥  
  
अथ कूष्माण्डगुणाः ॥  
  
वृष्यं वर्णकरं बलोपजननं पित्तापहं वातजित्*  
मूत्राघातहरं प्रमेहशमनं कृच्छ्राश्मरीछेदनम् ।  
(अप् ७८)  
विण्मूत्रग्लपनं (?) तृषार्तिशमनं क्षीणाङ्गपुष्टिप्रदं  
कूष्माण्डं प्रवरं वदन्ति भिषजो वल्लीफलानां पुनः ॥ ३४ ॥  
मूत्रावरोधशमनो बहुमूत्रकारी कृच्छ्राश्मरीप्रशमनो विनिहन्ति पित्तम् ।  
पथ्यः संशोणितसमूबल (सशोणितसमुल्बण) पित्ररोगे  
तृष्णापहं त्रिषु शमन (समं त)म् उदाहरन्ति ॥ ३५ ॥  
  
अथोर्वारुकगुणाः ॥  
  
ए (उ) र्वारुकं पित्तहरं शुशीतं मूत्रामयघ्नं रुचिकारकं च ।  
सुस्वादु दाहोपशमं प्रशस्तं पित्ते च रोगे कफरोगवर्ज्यम् ॥ ३६ ॥  
वालुकानि च सर्वाणि दुर्जराणि गूजणि (गुरूणि) च ।  
मन्दाग्निं च प्रकुर्वन्ति रक्तपित्तकराणि च ॥ ३७ ॥  
  
वालुक भा- ॥  
  
अथ सिन्धणी ॥  
  
सिन्धणी वातशमनी वृष्या मधुरशीतला ।  
रक्तपित्ते च दाहे च पित्तार्तीनां प्रशस्यते ॥ ३८ ॥  
  
सिन्धणी भा- ॥  
  
अथ चिल्लीकाकमाचीप्रभृतीनां गुणाः ॥  
  
चिप्ली (ल्ली) वास्तुकवद् हृघ्ना (द्या) सङ्ग्राही गुरुवातला ।  
काकमाची त्रिदोषघ्नी चाङ्गेरी कफवातहृत् ॥ ३९ ॥  
(अप् ७९)  
वातहृद् दीपनी पञ्जी भारङ्गी नालिचाष्टकौ (?) ।  
मधुरौ कफपित्तघ्नौ कौसुम्भं सर्वरोगहृत् ॥ ४० ॥  
मूलकं दोषकृच् चामं पक्वं वातकफापहम् ।  
राजिका पित्तला वातकफघ्नस् तण्डुलीयकः ॥ ४१ ॥  
चर्षाभूर् वातपित्तघ्नी सिद्धार्थः कफवातहृत् ।  
कृमिपित्तकफध्वंसी दीपनः कासमर्दकः ॥ ४२ ॥  
कर्कोटकं सवार्ताकां पटोलं कारवेल्लकम् ।  
अष्ट (कुष्ठ) मेहज्वरश्वासकासमेदःकफापहम् ॥ ४३ ॥  
सर्वदोषहरं ज्ञेयं कूष्माण्डं बस्तिशोधनम् ।  
राजकोशातकीतुम्बीफलम् अत्युग्रपित्तहृत् ॥ ४४ ॥  
त्रपुसं वातलं वातश्लेष्मलं पित्तनाशनम् ।  
कालिङ्गं तुच्छकं वातपित्तहृच् च कशेरुकम् ॥ ४५ ॥  
  
अथ शाकसंस्कारकद्रव्यनिरूपणम् ॥  
  
शुम्बी (शुण्ठी) मरीचपिप्पल्यः कफवातहरा मताः ।  
गुल्मशूलविबन्धघ्नो हिङ्गुर् वातकफापहः ॥ ४५ ॥  
पचानी (यवानी) धान्यकं जीवं (बीजं) वातपित्तकफापहम् ।  
सौवर्चनं (लं) विबन्धघ्नं सैन्धवं च त्रिदोषहृत् ॥ ४७ ॥  
एतैस् तु संस्रुतं पक्वं भृष्टं व्यञ्जनसौरभम् ।  
पेयादिकं च कम्पादीन् सर्वदोषान् व्यपोहति ॥ ४८ ॥  
  
॥ इत्य् आयुर्वेदमहोदधौ सुषेणकृते फलशाकवर्गः ॥  
  
(अप् ८०)  
॥ अथेदानीं शिखरिणी कथ्यते ॥  
  
अर्धाढकं सुचिरपर्युषितस्य दध्नः  
खण्डस्य षोडश पलानि शशिप्रभस्य ।  
सर्पिः पलं मधु पलं मरिचं द्विकर्षं  
शुण्ठ्याः पलार्धम् अपि चार्धपलं चतुर्णाम् (चतुर्जातकस्य) ॥  
श्लक्ष्णे पटे ललनया मृदुपाणिघृष्टा कर्पूरचूर्णसुरभीकृतचारुसंस्था ।  
एषा वृकोदरकृता मु (सु)रसा रसाला चास्वादिता भगवता मधुसूदनेन ॥ २ ॥  
त्रिंशत्पलानि दध्नश् च त्व् अगेलार्धपलं तथा ।  
मध्वाज्यस्य पलार्धं च (र्धार्धं) मरीचानां (चैला) पलार्धकम् ॥ ३ ॥  
पलान्य् अष्टौ च खण्डस्य पटे शुद्धे ऽवधार (गाल)येत् ।  
कर्पूरवासिते भाण्डे छायायां स्थापयेद् इदम् ॥ ४ ॥  
एषा शिखरिणीत्य् उक्ता प्रदीप्ता बलवर्धनी ।  
आयुःप्रवर्धनी चैव सर्वरोगप्रमर्दनी ॥ ५ ॥  
(नाश) सान श्येत् तृड्रुजास्थौल्यं नराणां सर्वदा हिता ।  
  
॥ द्वितीया शिखरिणी ॥  
  
कपित्थमातुलुङ्गैलासारिवार्धक (?) बीजकैः ।  
शर्कराशुण्ठिसामुद्रमुद्गचूर्णैः सुसंयुतैः ॥  
सदा पथ्या नियुञ्जयाच् च (द्धाध्व) क्षीणे देहे च पुष्टिदा ॥ ७ ॥  
(अप् ८१)  
सुजातं दध्नि भेदं च (निक्षिप्तं) वस्त्रे बद्ध्वा सुपीडितम् ।  
नानापुष्पफलारम्भं कुर्याद् दध्नि मनोहरम् ॥ ८ ॥  
सूक्तं दधिरसं श्रेष्ठं तद् धृतं शोधिते पटे ।  
लवणेन समं युक्त्या शिखरिण्यमृतोपमा ॥ ९ ॥  
रसाला सर्वदोषघ्नी रक्तपित्तनिबर्हणी ।  
  
॥ अन्या शिखरिणी ॥  
  
सन्मातुलिङ्गस्य दलं त्व् अगेलां सरङ्गपिप्पल्यी ससमं (?) सितया समेतम् ॥  
व्योषाच् च गद्याणयुगप्रयुक्तं स्याद् वार्तकं (?) दृष्टिसमं सितवस्त्रबद्धम् ॥ १० ॥  
कर्पूरवासाच् च तथैव पश्चाद् युक्त्या च सम्मर्द्म कृता रसाला ।  
एषा कृता शिखरिणी सुरसा रसाला सुषेणदेवेन रथाश्वहेतोः ॥ ११ ॥  
आस्वादिता शिखरिणी परमेश्वरेण दोषांश् च सर्वान् विनिहन्ति वोग्रान् ।  
पित्तास्ररक्ता (सृगुत्था)न् अपि हन्ति सर्वान् भोज्यानि सर्वाण्य् अपि जारयन्ति ॥ १२ ॥  
  
॥ अमृतप्राशशिखरिणी ॥  
  
नारङ्गं दाडिमं स्यात् पलमधुकयुतं मातुलुङ्गस्य तोयं  
द्राक्षातोयं समांशं गुडदधिसहितं शर्कराजाजिमिश्रम् ।  
(अप् ८२)  
(श्रेष्ठा पानेषु वृष्या सित) श्रेष्ठो पादे च वृष्यात् सम रिचयुता सैन्धवैर् वापितं तन्  
निष्पीड्य सर्वम् एतत् कुरु (रचय) शिखरिणां राजयोग्या यतस् ताः ॥ १३ ॥  
  
अन्यच् च ।  
  
मातुलुङ्गसिताजाजीमरीचार्द्रकनागरैः ।  
कर्पूरसहितैर् युक्त्या दधिपर्युषिताः समाः ॥ १४ ॥  
रसं योगेषु सर्वेषु बदरस्य समस्य च ।  
नागरं रससम्मिश्रं रसालैषामृतोपमा ॥ १५ ॥  
अच्छे पटे च सङ्घृष्टा रक्तपित्तनिबर्हिणी ॥  
  
॥ चन्द्रामृतस्राविणी नाम शिखरिणी ॥  
मातुलिङ्गकपित्थाम्लतित्तिडीकाम्लदाडिमैः ।  
शर्करासहितैर् युक्तं दधिपिष्टं शुचौ पटे ॥ १६ ॥  
योजितं मरिचाजाजीचातुर्जातकभूस् तृणैः ।  
भुक्ता चार्द्रकसंयुक्ता रसालामृतसम्भवा ॥ १७ ॥  
सर्वरोगप्रशमनी दाहपित्तनिबर्हणी ।  
रक्तोद्रेकहरी पथ्या सर्ववातानुलोमनी ॥ १८ ॥  
एषा शिखरिणी प्रोक्ता सुषेणेन विनिर्मिता ।  
  
॥ अन्यच् च ॥  
  
अग्र्या दधिगुडाजाजीनागरार्द्रकयोजिता ॥ १९ ॥  
(अप् ८३)  
सुचतुर्जातघृष्टा च रसालैषामृतोपमा ।  
सर्वकृच्छ्रप्रशमनी सर्वातीसारनाशनी ॥ २० ॥  
पित्तोद्रेकहरी पथ्या पित्तातीसारनाशनी ।  
सुषेणदेवेन कृता रसाला ह्य् अमृतोपमा ॥ २१ ॥  
  
॥ इति सुषेणकृते शिखरिणीवर्गः ॥  
  
अथ व्यञ्जनवर्गः ॥  
  
हिड्गूषणाजाजिमहौषधानि चूर्णीकृतानि त्रिगुणं क्रमाच् च ।  
सदीप्यकं सूरणपूष (?) मांसरसप्रयोगेषु च नित्यम् इष्टम् ॥ १ ॥  
यवानिजीरके तुल्ये तयोर् द्विगुणसूरणम् ।  
ईषत्युष (?) समायुक्तं ततो व्यञ्जनसौरभम् ॥ २ ॥  
सर्वरोगहरं पथ्यं वातदुर्नामनाशनम् ।  
शुण्ठीमरीचपिप्पल्यः समं नागविचूर्णिताः ॥ ३ ॥  
चव्यचित्रककापित्थसारयुक्तं सुसंस्कृतम् ।  
सैन्धवेन ममोपेतं तक्रपीतं च यत्र चित् ॥ ४ ॥  
एतद् वै व्यञ्जनं श्रेष्ठं सर्ववातनिवारणम् ।  
महागुल्मप्रशमनं सुषेणेन कृतं नृणाम् ॥ ५ ॥  
सर्ववातामये शस्तं नृणां भेषजम् उत्तमम् ।  
  
॥ अन्यच् च ॥  
  
मरीचं दीप्यकं शुण्ठी चव्यं चित्रकम् एव च ॥ ६ ॥  
(अप् ८४)  
पिप्पलीपिप्पलीमूलधान्याकाजाजिसैन्धवम् ।  
जीरकं दाडिमं पथ्या चामलं हृद्यगन्धकम् ॥ ७ ॥  
एतत् कल्पसमं मिश्रं पक्त्वा तक्रे सपिण्डके ।  
वातश्लेष्महरा हृद्या परमा रुचिवर्धिनी ॥ ८ ॥  
आमातीसारशूलघ्नी वातगुल्मनिकृन्तनी ।  
कासश्वासहरा चोग्रा मन्दा मेदायिनी (?) परा ।  
उक्ता चैव सदा पथ्या सोत्तमा कठिना स्मृता ॥ १० ॥  
  
क्वथिका (भा-) ॥  
  
मरिचजरणशुण्ठीं पिप्पलीमूलचव्यं  
दहनरुचकधान्यं पिप्पली सैन्धवं च ।  
अत्रपकपित्थसारं दाडिमिकाजि (?) हिङ्गुर्  
युवतिकरसुपक्वं आमलक्यं सुतक्रम् ॥ ११ ॥  
हरति पवनमाद्यं श्लेष्मदाहं सकृच्छ्रं  
अरुचिजठरशूलं चामवातातिसारम् ।  
विदितसकलवेद्यो वैद्यराजः सुषेणोः  
विरचयति कपित्थव्यञ्जनं राजगोप्यम् ॥ १२ ॥  
  
॥ अन्यच् च ॥  
  
त्रिकटुकम् अजमोदा सैन्धवं जीरके द्वे  
करमथितकपित्थं चित्रकं पिप्पली च ।  
समधृतकृतचूर्णे तत्र संयोजितव्यं  
क्वथितम् इह समानं योजितं रामठेन ॥ १३ ॥  
(अप् ८५)  
कृतलवणसुधान्यं मातुलुङ्गस्य सारं  
कफपवनविकारे सर्वदा व्यञ्जनं स्यात् ।  
वाते ऽग्निमान्द्ये ऽपि च शूलमान्द्ये मूर्छां निगृह्णाति चिरप्रवृद्धाम् ॥  
सुषेणदेवेन कृता रसाला सुसौरभा रोगहरापि पथ्या ॥ १४ ॥  
  
॥ इति श्रीसुषेणकृते व्यञ्जनवर्गः ॥  
  
॥ इदानीं मांसगुणाः कथ्यन्ते ॥  
  
मांसं स्वादुमतां वरं सुबलकृत् स्नेहाधिकं देहिनो  
नित्यं धातुषु साम्यकृच् च कथितं तद् वर्णकृद् बृंहणम् ॥  
भुक्तं तृप्तिकरं च कामकरणं वातादिदोषान् हरेत्  
तस्माद् आङ्गिकदोषशान्तिकृतये भुञ्जीत मांसं सदा ॥ १ ॥  
  
अथ लावमांसगुणाः ॥  
  
लावा हिमस्वादुकषाययुक्ता वृष्याग्निकृत् स्निग्धलटी (?) प्रहृद्याः ।  
सङ्ग्राहिका वै कटुपाचिताश् च ते सन्निपातेषु हिताः समस्ताः ॥ २ ॥  
  
॥ लावरू (भा-) ॥  
  
अथ कृष्णतित्तिरिगुणाः ॥  
  
ईषद्गुरूष्णो मधुरो ऽतिवृष्यो मेधाग्निसंवर्धनकारकश् च ।  
बल्यो विहन्यात् स कफज्वरांश् च वातामयाद्यान् शितितित्तिरिश् च ॥ ३ ॥  
  
॥ कृष्णतित्तिर (भा-) ॥  
  
(अप् ८६)  
अथ गौरतित्तिरिः ॥  
  
गौरस् तित्तिरिको ऽग्निकृत् कफहरो रूक्षो ऽतिपित्तापहः  
श्लेष्माणं विनिहन्ति चैव बलवान् रक्तं च पित्तं जयेत् ।  
  
अथ कापिञ्जलः ॥  
  
सो ऽसृक्पित्तहरो ऽतिशीतललघुर् बल्यो ऽतिवृष्यः सदा  
वाते स्यान् मृदुकुष्ठहृत् कृमिहरो मेहामयध्वंसनः ।  
क्षीणे रेतसि मेदसाग्निजननः कापिञ्जलः शस्यते  
वातासृग्विलयं करोति तरसा पित्तामयध्वंसकः ॥ ४ ॥  
  
अथ वार्तकगुणाः ॥  
  
पाण्डुप्रमेहपिडिकाकृमिसम्भवेषु रोगेषु वातबहुलेषु च शस्यते च ।  
वातास्रपित्तकफजान् विनिहन्ति कीलान् गुल्माग्निमान्द्यम् अरुचिं लघु वार्तकं च ॥ ५ ॥  
  
अथ क्रकरोपचक्रिकागुणाः ॥  
  
लघुश् च वृष्या च बलोपबृंहणी  
हृद्या तथा क्रकरोरुचिक्रिया (सक्रकरोपचक्रिका) ॥  
  
(अप् ८७)  
अथ मयूरमांसगुणाः ॥  
  
काषायं कटुकातिवृष्यजननं सुस्वादु केप्यं (कण्ठ्यं) तथा  
सक्षारं रुचिकारकं विषहरं मन्दानलध्वंसकम् ।  
(स्वर्यं) श्वर्ये मेध्यम् अतीव हृष्टिजननं श्रोत्रेन्द्रिये दार्ढ्यकृत्  
स्निग्धोष्णानिलहास्रपित्तशमनं मायूरमांसं सदा ॥ ७ ॥  
हेमन्तकाले शिशिरे वसन्ते सेव्यं हि मायुरम् उशन्ति मांसम् ।  
  
अथ कुक्कुटमांसगुणाः ॥  
  
उष्णः स्वादुतरो बलस्वरकरो वृष्यः सदा बृंहणः  
पाके स्निग्धतरो महानिलहरो मेदःकफालस्यकृत् ।  
आयुष्यं कुरुते क्षयेषु विषमे मेहे वमौ शस्यते  
प्रोक्तः कुक्कुटको हि दोषशमनः सर्वामयध्वंसकः ॥ ९ ॥  
  
अथ कपोतादिगुणाः ॥  
  
कपोतपारावतभृङ्गराजा जटी कुलिङ्गं गृहजं पिकश् च ।  
भेदाशिडिण्डीशुकसारिवालूकाखञ्जरीटा हरिताः प्रशस्ताः ॥ १० ॥  
कषाया मारुता रूक्षाः फलाहारा मरुचराः ।  
पित्तश्लेष्महराः पित्ता (प्रोक्ता) बद्धमूत्राल्पवर्चसः ॥ ११ ॥  
(अप् ८८)  
सदा दोषकरस् तेषां भेदाशी मलदूषकः ।  
काषाया लवणा हिमाः कफकरा वृष्याः सदा दुर्जरा  
विष्टम्भं जनयन्ति मूत्रबहुलं पित्तास्यदाहान् किल ।  
आमाध्मानकरास् त्रिदोषजनना मोहास्यवैरस्यकाः  
कृच्छ्राग्नेर् बलकारकाः श्रमहराः दौर्गन्ध्यदाः स्लेष्मलाः ॥ १२ ॥  
एते प्रावृषि सेविताः प्रतिदिनं दोषव्रजघ्नाः खलु ।  
आकाशगामिनः सर्वे बल्या वृष्याः सुदुर्जराः ॥ १३ ॥  
  
कौलिङ्गगुणाः ॥  
  
कौलिङ्गो मधुरो ऽतिवृष्यकफकृच्छुक्राश्मरीछेदनः  
पित्तास्रातिहरो ऽतिशुक्रजननः स्निग्धास्यमाधुर्यकृत् ।  
बल्यो मारुतनाशनः कृमिहरो वार्यश् च नेत्रामये  
दुर्नामप्रशमी विशेषपवनध्वंसी सदा दुर्जरः ॥ १४ ॥  
  
ग्राम्याणां गुणाः ॥  
  
ग्राम्या वातहराः सर्वे बृंहणाः कफपित्तलाः ।  
मधुरा रसपाकाभ्यां दीपना बलवर्धनाः ॥ १५ ॥  
  
कपोतगुणाः ॥  
  
कापोतः स्याद् गुरुरतिहिमः स्निग्धमन्दः प्रकोपी  
श्लेष्मा पित्ते प्रणयविजरा जर्जरा चं चदनात् [?] ।  
रेतःक्षीणे श्रमहरवरः कृच्छ्रमूत्रे निदाघे  
मोहे योज्यः स भवति नृणां कायकारी बलाय ॥ १६ ॥  
  
(अप् ८९)  
अथ जाङ्गलमासगुणाः ॥  
  
जाङ्गलं वस्तिदोषघ्नं गुरु पीनसनाशनम् ।  
लघुपाकं न शीतं च नातिस्निग्धमदाहि च ॥ १७ ॥  
  
अथाजाविमांसगुणाः ॥  
  
[नातिशीतं गुरु स्निग्धं मांसमाजमदोषलम्]  
शरीरधातुसामान्याद् अनभिष्यन्दि बृंहणम् ।  
बृंहणं मांससौरभ्रं पित्तश्लेष्मावहं गुरु ॥ १८ ॥  
  
अथैणमांसगुणाः ॥  
  
ऐणं मांसं च हृद्यं बलकरम् अपि तत् पित्तरक्तं निहन्ति  
पाण्डुक्षीणे सदाहे कफपवनरुजो नाशयत्य् आशु कीलान् ।  
प्लीहानाहौ विबन्धं ज्वरहरणपरं मेदसो ऽन्तं करोति  
रेतःक्षीणेषु योज्यं रुचिकरणलघु श्वासकासं छिनत्ति ॥ १९ ॥  
मेदः पुच्छोद्भवं स्यात् कफपवनहरं कान्तिदं पुष्टिदं स्यात्  
वातासृक् पित्तकृत् स्यान् मदहरविषहृच् छ्वासकासं छिनत्ति ।  
  
अथ शशकमांसगुणाः  
  
(बल्यं वि) बलाभिष्यन्दि तत् स्यात् ज्वरहरणपरं क्षीणरेतःप्रधानं  
शस्तं वातामयानां शशकजपिशितं हन्ति कुष्ठामयांश् च ॥ २० ॥  
  
(अप् ९०)  
अथौष्ट्रादिमांसगुणाः ॥  
  
औष्ट्रं सलवणं मांसं मांसम् एकशफोद्भवम् ।  
अल्पाभिष्यन्दि वर्गो ऽयं जाङ्गलः समुदाहृतः ॥ २१ ॥  
दुलेः (?) जलपातनिलयादूरपानीयगोचराः ।  
ये मृगाश् च विहङ्गाश् च महाभिष्यन्दना मताः ॥ २२ ॥  
  
अथ वनचारिणां गुणाः ॥  
  
माधुर्याद् गुरुवो ऽतिरूक्षदहनाः शोषे मदोत्थे विषे  
श्रेष्ठा मूत्रपुरीषला बलकराः कासार्शनाशप्रदाः ।  
वातं पित्तरुजो हरन्ति सततं स्निग्धाश् च कार्श्यापहाः  
सर्वे ते वनचारिणः कफहरा मेहे हिताः सर्वदा ॥ २३ ॥  
  
अथ मांसानां गौरवलाघवविचारः ॥  
  
नादेया गुरवो मध्ये यस्मात् पुच्छास्यचारिणः ।  
सरस् तडागजानां तु विशेषात् सारसो लघुः ॥ २४ ॥  
अदूरगोचरा यस्मात् तस्माद् उत्सोद पादलाः (?) ।  
किञ्चिन् मुक्ताः शिरोदेशे अत्यर्थं गुरवस् तु ते ॥ २५ ॥  
अधस्ताद् गुरवो ज्ञेया मत्स्याः सरसिजाः स्मृताः ।  
उरोविचारणास् तेषां पूर्वम् अङ्गं लघु स्मृतम् ॥ २६ ॥  
शिरः स्कन्धः कटिः पृष्ठं सक्थिनी चाम आशयः ।  
गुरु पूर्वं विजानीयाद् वातस् तुपथात्तरम् (लघवस् तु यथोत्तरं) ॥ २७ ॥  
(अप् ९१)  
सर्वश् च प्राणिनां देहे मध्यो गुरुर् उदाहृतः ।  
पूर्वभागो गुरुः पुंसाम् अधोभागस् तु योषिताम् ॥ २८ ॥  
उरोग्रीवं विहङ्गानां विशेषेण गुरु स्मृतम् ।  
पक्ष्योक्ष्ये पाश्यमाहृष्टो (?) मध्यभागस् तु पक्षिणाम् ॥ २९ ॥  
अतीव मांसं रूक्षं च विहङ्गानां पलाशिनाम् ।  
बृंहणं मांसम् अत्यर्थं खगानां पिशिताशिनाम् ॥ ३० ॥  
मत्स्याशिनां पित्तकरं वातघ्नं धान्यचारिणाम् ।  
जाङ्गलानूपगा ग्राम्याः क्रव्यादैकशफास् तथा ॥ ३१ ॥  
प्रसहा बिलवासाश् च यथासङ्घातसंशिताः (?) ।  
प्रतुदा विष्किराश् चैव लघवः स्युर् यथोत्तरम् ॥ ३२ ॥  
  
अथ वाराहमांसगुणाः ॥  
  
दुर्नामानिलदोषहं कृमिहरं वाराहमांसं सदा  
स्निग्धं स्वेदनवृष्यशीतबलकृद् हृद्रोगसंवर्धकम् ।  
कासश्वासहरं प्रमेहशमनं हिक्कानिलध्वंसकं  
चाक्षुष्य तु विदाहि च भ्रमहरं वाराहमांसं सदा ॥ ३३ ॥  
  
अथ शङ्खकूर्मादिगुणाः ॥  
  
शङ्खकूर्मादयः स्वादुरसपाका मरुत्प्रदाः ।  
स्निग्धाः शीता हिताः पित्ते वर्चःश्लेष्मविवर्धनाः ॥ ३४ ॥  
कृष्णकर्कटकस् तेषां बल्यः को (सो)ष्णो ऽनिलापहः ।  
शुक्लः सन्धानकृत्सृष्टविण्मूत्रो ऽनिलपित्तहा ॥ ३५ ॥  
  
(अप् ९२)  
अथ मत्स्यगुणाः ॥  
  
नादेया मधुरा मत्स्या गुरवो मान्द्यतापहाः ।  
रक्तपित्तकराः सोष्णा वृष्याः स्निग्धाल्पवर्चसः ॥ ३६ ॥  
कषायानुरसस् तेषां शिष्यः (श्रेष्ठः) शैवालभोजनः ।  
रोहितो मारुतहरो नात्यर्थं पित्तकोपनः ॥ ३७ ॥  
मत्स्या द्वेधा दुद्वपन्नेद्वम्बु (?) जातास्  
तस्मात् पूर्वे पञ्चधा कल्पनीयाः ॥  
नद्याः कौपाः सारसा वैद्युतोत्थास् ताडागोत्थाः सागरोत्थास् तथा स्युः ॥ ३८ ॥  
  
अथ ऋतुभेदेन मत्स्यविशेषाणां हितत्वम् ॥  
  
ऋतुः प्रभै (ऋतौ मधौ) निर्झरिषु प्रजाता  
मत्स्या हिता ग्रीष्मऋतौ च चौद्याः ।  
तडागजाः प्रावृषि सर्व एव स्निग्धा बलिष्टाश् च सृजन्ति दोषान् ॥ ३९ ॥  
शरद्य् ऋतौ निर्जरि (र्झर ?) जाश् च कूपजा  
हिता हि मत्स्याः शिशिरे ऽब्धिजाताः ॥  
(शिशिरे सारसा मत्स्या वसन्ते हृदसम्भवाः ।  
ग्रीष्मे तु चौण्ड्यजा मत्स्याः प्रावृट्काले तडागजाः ॥ ४० ॥  
शरदि नैर्झरा मत्स्याः हेमन्ते कूपसम्भवाः)  
षट्कुलो नदिकावर्तो ग्रही लघुतरः स्मृतः (?) ।  
  
(अप् ९३)  
अथ स्थानानुसारेण मत्स्यानां गुणाः ॥  
  
सरस् तडागसम्भूताः स्निग्धाः स्वादुरसाः स्मृताः ॥ ४१ ॥  
कौष्या वृष्या वातहृच्छ्लेष्मलाश् च गुल्माष्ठीलानाहकुष्ठप्रदाः स्युः ।  
ताडागमत्स्यो गुरुबृहणीयः तथा च शीतो वृषदो ऽतिमूत्रः ।  
ताडागवन्निर्झरजाश् च मेध्या चत्तू (?) स्थिरायुष्यबलप्रदाश् च ॥ ४३ ॥  
मम तदश्रु (महासरस्सु) बलिनः स्वल्पाम्भस् स्वबला मताः ।  
सामुद्रो गुरुर् उष्णरूक्षमधुरः श्लेष्मलो वातहा स्यात् (श्लेष्माघिको वातहा)  
स स्नेहाभिविवर्धनो ब(ल)करो विष्टम्भकाध्मानकृत् ।  
पित्तोद्रेककफात्ययेषु विहितो मेध्यो ऽतिहृद्यः सदा  
विष्टम्भं जनयेच् च शीतपवनव्यापादम् अत्यग्रतः ॥ ४४ ॥  
त्रिदोषशमनो हृद्यः पित्तघ्नः पवनापहः ।  
सामुद्रो रोहितः शस्तः सर्वरोगेषु दीपनः ॥ ४५ ॥  
सामुद्रा गुरवः स्निग्धा मधुरा नातिपित्तलाः ।  
उष्णा वातहरा वृष्या वर्चस्या श्लेष्मवर्धनाः ॥ ४६ ॥  
बलावहा विशेषेण मांसाशित्रा (त्वात्) त् समुद्रजाः ।  
सामुद्रजेभ्यो नादेयाः स्युर् लघुत्वाद् गुणोत्तराः ॥ ४७ ॥  
ततो ऽप्य् अत्यनलत्वाच् च चौद्यकौप्यौ गुणोत्तरौ ।  
स्निग्धत्वात् स्वादुपाकत्वात् ततो वाप्या गुणाधिकाः ॥ ४८ ॥  
  
(अप् ९४)  
अथ क्रकरादीनां गुणाः ॥  
  
विष्टम्भाध्मानमेहघ्नः क्रकरः कफवातहृत् ।  
मेदःश्लेष्मानिलहरो हिध्माध्मानविकारहा ॥ ४९ ॥  
प्रवरो रोहितो मत्स्यः पित्तघ्नः पवनापहः ।  
बृंहणो वातशमनो वातघ्नो दीपनो लघुः ॥ ५० ।  
मत्स्यानां च गुरुः श्रेष्ठो दीपनो वातनाशनः ।  
रुचिप्रदः शुक्रकर आश्मरीदोषनाशनः ॥ ५१ ॥  
  
गुरुमत्स्यः ॥  
  
शृङ्गी वातविनाशनो रुचिकरो वृष्यः कफघ्नो मतः  
कण्टाको विशदो वृषानलकरो वाते कफे पूजितः ।  
पाठीनो बलवृष्यशुक्रजननः श्लेष्माकरो नित्यशः  
तस्माद् रोहितको हितो बलकरो वातात्मकः श्लेष्मलः ॥ ५२ ॥  
  
॥ इति मात्स्याः ॥  
  
॥ इत्य् आयुर्वेदमहोदधौ सुषेणकृते मांसवर्गः ॥  
  
॥ इदानीं व्यायामोद्वर्तनाभ्यङ्गविधिगुणाः कथ्यन्ते ॥  
  
श्रीनारायणतैलचम्पकजपातैलेन चान्येन वा  
कार्यं मर्दनकोविदैः क्षितिभुजां मल्लैः सदा मर्दनम् ।  
चातुर्जातलवङ्गकुङ्कुमनिशामुस्तासुमांसीभवैश्  
चूर्णो (र्णैः) भृष्टमसूरमुद्गसहितैर् उद्वर्तनं कारयेत् ॥ १ ॥  
वातघ्नौषधसिद्धेन तैलेनाभ्यज्य मर्दयेत् ।  
न रूक्षमर्दनं कुर्यात् तद् धि वातप्रकोपणम् ॥ २ ॥  
(अप् ९५)  
अधिगतसुखनिद्रः सुप्रसन्नेन्द्रियात्मा  
सुलघुजठरवृत्तिर् भुक्तयङ्क्तिं दधानः ।  
श्रमभरपरिखिन्नः स्नेहसम्मर्दिताङ्गः  
सवनगुरुम् उपेयाद् भूपातिर् मर्दनाय (?) ॥ ३ ॥  
अभ्यङ्गः श्रमवातहा बलकरः कायस्य दार्ढ्यावहः  
स्याद् उद्वर्तनम् अङ्गकान्तिकरणं मेदःकफालस्यजित् ।  
आयुष्यं हृदयप्रसादि वपुषः कण्डूक्लमच्छर्दिकृत् (छेदकृत्)  
स्नानाद् एव यथर्तु सेवितम् इदं शीतैर् अशीतैर् जलैः ॥ ४ ॥  
  
अथ व्यायामगुणाः ॥  
  
सामर्थ्यं सकलक्रियासु लघुताम् अङ्गेषु दीप्तिं परां  
अग्नेः पाटवम् इन्द्रियेषु लघुतां छेदं परं मेदसः ।  
उत्साहं मनसः शरीरदृढतां शान्तिं बलाद् व्यापदां  
च्यायामः शिशिरे वसन्तसमये कुर्याद् धिमे सेवितः ॥ ५ ॥  
अथ व्यायामवर्ज्योः ॥  
  
वातामयः पित्तरुजान्विताश् च बालो ऽतिवृद्धो ऽपि कृशो ऽतिजीर्णः (प्य् अर्जार्णी) ।  
मन्दानलः स्निग्धरसान्नवर्जी व्यामामकालेषु विवर्जनीयाः ॥ ६ ॥  
स्थाल्यां यथानावरणीकृतायां असंहितायां न च साधुपाकः ।  
अनाप्तनिद्रस्य तथा नरेन्द्राः व्यायामहीनस्य न चानुपाकः ॥ ७ ॥  
  
(अप् ९६)  
अथ पादमर्दनगुणाः ॥  
  
वातव्याधिहरं कफप्रशमनं कान्तिप्रसादावहं  
त्वग्वैवर्ण्यविनाशनं रुचिकरं सर्वाङ्गदार्ढ्यप्रदम् ।  
अग्नेर् दीप्तिकरं बलोपजननं प्रस्वेदमेदो ऽपहं  
पद्भयां मर्दनम् आदिशन्ति मुनयः श्रेष्ठं सदा प्राणिनाम् ॥ ८ ॥  
  
अथ पादमर्दनवर्ज्याः ॥  
  
सुकुमारस्य मन्दाग्नेः किञ्चित् क्षीणबलस्य च ।  
पित्तलस्यापि नो कार्यं कदाचित् पादमर्दननम् ॥ ९ ॥  
व्यायामस्विन्नगात्रस्य पद्भयां मर्दनितस्य च ।  
व्याधयो नोपसर्पन्ति वैनतेयम् इवोरगाः ॥ १० ॥  
सुवर्णवर्णं कुरुते शरीरं दृढत्वम् अङ्गे च ददाति सद्यः ।  
सर्वक्रियालाघवम् आतनोति सम्मर्दनं मल्लवरैः कृतं यत् ॥ ११ ॥  
वातव्याधिं जयति कुरुते ॥॥॥॥॥ ।  
सर्वपते मम चैष सग्रस् तस्या स एव समयः क्षुधितो पदैव ॥ १२ ॥  
यः क्षौध्यलोभ्यभावेन कुर्याद् आह च भोजनम् ।  
सुप्तव्यालां निलाव्याधीन् ध्यादीन् सो ऽन्यथा यः प्रबोधतेत् ॥ १३ ॥  
यः कोकवन्यमद्गाकामि स नक्तं भोक्तुम् अर्हति ।  
सम्भोक्ता वासरेयश् च रात्रौर् एताश् चकोरवत् (?) ॥ १४ ॥  
  
(अप् ९७)  
अथ भोजननियमाः ॥  
  
हृन्नाभिपद्मसङ्कोचश् चण्डरोचेर् अपायतः ।  
अतो नक्तं न भोक्तव्यं वैद्यविद्याविदां वरैः ॥ १५ ॥  
देवार्चां भोजनं निद्राम् आकाशे न प्रकल्पयेत् ।  
नान्धकारे च सन्ध्यायां नाविताने निकेतने ॥ १६ ॥  
भुक्तौ स्वादे मलोत्सर्गे यः सम्बाधासमाकुलः ।  
निःशङ्कत्वात्ययात् तस्य कोकनस्यूर्मदापमाः (?) ॥  
विवर्णास्विन्नविक्लिन्नविगन्धिविरसस्थिति ।  
अतिजीर्णम् असात्म्यं च नाद्याद् अन्नं च वारितम् ॥ १८ ॥  
  
भुक्त्वा वर्ज्यानि ॥  
  
का (भा) सकापोतपायसयानवाहबहुपयः (हूदकम्) ।  
भोजनानन्तरं सेव्यं न जातु हितम् इच्छता ॥ १९ ॥  
  
भोजनविधिः ॥  
  
हितं परिमितं पक्वं नेत्रनासारसप्रियम् ।  
परीक्षितं च भुञ्जीत न द्रुतं न विलम्बितम् ॥ २० ॥  
  
अत्यशनमध्यशनं  
शमनमशतं (समशनविषम् आशनं) च सन्त्याज्यम् ।  
कुर्याद् यच् छोक्तशमनं  
बलजीवितपेशलं क्रमशः (?) ॥ २१ ॥  
  
(अप् ९८)  
भोजनक्रमः ॥  
  
आदौ स्वादु स्निग्धं तन्मध्ये लवलमलापू (लवणम् अम्लम् उ)पभोज्यम् ।  
रूक्षं द्रवं च पश्चान् न च भुक्ते भक्षयेत् क्वचित् किञ्चित् ॥ २२ ॥  
  
अग्नेश् चातुर्विध्यम् ॥  
  
मधुस् तिक्तो (मन्दस् तीक्ष्णो) विषमः  
समश् च वह्निश् चतुर्विधः पुंसाम् ।  
लघु मन्दे गुरुस् तिक्तं (तीक्ष्णे)  
त्वद् याद् विषमे समं समे ऽप्य् अद्यात् ॥ २३ ॥  
  
अथ भोजनसङ्खयाप्रस्तावः ॥  
  
जीर्यत्य् अन्नं सुखं भुक्तम् एकवारं यद् ऋच्छया ।  
द्विकालम् अपि भुञ्जीत समाग्निस् त्व् अर्धमात्रया ॥ २४ ॥  
कठिनं दुर्जरं यच् च यद् विदाहकां भवेत् ।  
तत् सर्वं निशि वर्ज्यं स्याद् द्रवं लघु च शीलयेत् ॥ २५ ॥  
  
अथ विषदूषितान्नपरीक्षा ॥  
  
ध्वाङ्क्षः स्वरान् विकुरुते ऽत्र पिकान्त्यकश् च (?)  
बभ्रुः शिखण्डितनयः प्रभवेत् प्रहृष्टः ।  
(अप् ९९)  
क्रौञ्चः प्रमोदति विरौति च ताम्रचूडः  
छर्दिं शुकः प्रतनुते दहते कपिश् च ॥ २६ ॥  
रक्तश्वेते चकोरस्य लोचने विषदर्शनात् ।  
गतिश् च लक्षि (स्खलति) हंसस्य लीयन्ते चात्र मक्षिकाः ॥ २७ ॥  
यथा लवणसम्पर्कात् स्फुटस्फुटति पावकः ।  
केषु (विष) दुष्टान्नसम्पर्कस् तथा च सुप्रतीयते ॥ २८ ॥  
मया सुषेण कृतं हिताय प्राणं प्रसादं तनयेच् च (?) शीघ्रम् ॥  
  
इत्य् आयुर्वेदमहोदधौ सुषेणकृते भोजनविधिवर्गः ॥  
  
अथ ताम्बूलगुणाः कथ्यन्ते ॥  
  
कर्पूरकङ्कोललवङ्गपूगाजातीफलैर् नागरखण्डपर्णैः ।  
सुधाश्मचूर्णं खदिरस्य सारं कस्तूरिकाचन्दनचूर्णमिश्रम् ॥ १ ॥  
ताम्बूलम् एतत् प्रवरं वदन्ति सौभाग्यदं कान्तिसुखप्रदं च ।  
आरोग्यमेधास्मृतिबुद्धिवृद्धिं करोति वह्नेर् अपि दीपनं च ॥ २ ॥  
अनङ्गसन्दीपनभावमध्ये प्रधानम् एतत् समुदाहरन्ति ।  
(अप् १००)  
अतो हि सर्वं(र्वे) सुखिनो मनुष्या अहर्निशं प्रीतिकरं भजन्ते ॥ ३ ॥  
ताम्बूलपत्राणि हरन्ति वातं पूगीफलं हन्ति कफप्रसेकम् ।  
चूर्णं निहन्यात् कफवातम् उच्चैर् हन्याच् च पित्तं खदिरस्य सारः ॥ ४ ॥  
इत्थं हि ताम्बूलम् उदाहरन्ति दोषत्रयस्यापि निवारणाय ।  
अतो ऽत्र सेवेत नरः कथञ्चिद् विचक्षणः प्राकृतमानुषो ऽपि ॥ ५ ॥  
  
अथ ताम्बूलवर्ज्याः ॥  
  
न नेत्ररोगे न च रक्तपित्ते क्षते च दीपे न विषे न शोषे ।  
मदात्यये नापि न मोहमूर्छाश्वासेषु ताम्बूलम् उशन्ति वैद्याः ॥ ५ ॥  
  
अथ ताम्बूलकालनियमः ॥  
  
भुक्त्वान्नं सलिलं पीत्वा भुक्त्वा च बहु भोजनम् ।  
प्रतीक्ष्य घटिकाम् एकां ताम्बूलं भक्षयेन् नरः ॥ ६ ॥  
  
(अप् १०१)  
अथ जातीफलगुणाः ॥  
  
वातश्लेष्मप्रशमनं हृद्यं वह्नेश् च दीपनम् ।  
मुखवैरस्यहरणं सद्यो भुक्तविपाचनम् ॥ ७ ॥  
जातीफलं पाचनम् अग्निदीपनं कफापहं कण्ठरुजापहं च ।  
रसेकदुः (प्रसेकह) श्रेष्ठम् अजीर्णनाशे अजीर्णनामु (?) च पथ्यम् एतत् ॥ ८ ॥  
कलिका दीपनी रुच्या पाके चातितरां हिमा ।  
वातपित्तकफान् हन्ति ज्वरच्छर्दिनिबर्हणी ॥ ९ ॥  
  
अथैलागुणाः ॥  
  
एलाद्वयं छर्दिषु मूत्रकृच्छ्रे मदे च वै पथ्यम् अरोचके च ।  
  
अथ जातिपत्रीगुणाः ॥  
  
स्वादुः सुशीता मधुरा च पाके अरोचकं हन्ति च जातिपत्री ॥ १० ॥  
  
अथ क्रमुकपाककालनियमः ॥  
  
ताम्बूलयोग्यं क्रमुकं तु तज्ज्ञा मासत्रयाद् ऊर्ध्वम् उदाहरन्ति ।  
मासे व्यतीते तु भवन्ति पूर्णान्य् अतीव हृद्यानि मनोहराणि ॥ ११ ॥  
  
(अप् १०२)  
अथ क्रमुकताम्बूलविशेषाणां गुणविशेषाः ॥  
  
स्थूलं क्रमुकताम्बूलं श्लेष्मलं कृमिवर्धनम् ।  
तदन्ते शुक्लवर्णाद्यं श्लेष्मलं कृमिनाशनम् ॥ १२ ॥  
  
अथ कर्पूरगुणाः ॥  
  
तीक्ष्णोष्णः परिणामशीतलतरः कण्डुप्रमेहापहः  
नासास्रावजलापहः कृमिहरस् तृट्श्वासकासं जयेत् ।  
श्लेष्मघ्नश् च गलग्रहापहरणः संसुप्तजिह्वाग्रजित्  
कर्पूरः खलु दीप्यसौरभगुणः पित्तामयः स्फाटिकः ॥  
गलग्रहे सुप्तजिह्वे नाना श्राव (नासास्राव) जलाधिके ।  
श्लेष्ममेहकृमीन् हन्ति कर्पूरश् चाक्षुषो ऽपरः ॥  
प्रमेहतृइड्विदाहघ्नो लक्ष्मीसौभाग्यवर्धनः ॥ १६ ॥  
  
अथ कस्तूरिगुणाः ॥  
  
कस्तूरी सौरभाढ्या कटुकरसयुता क्षारतिक्ता कषाया  
शोकाटोपापहन्त्री कफपवनहरा पित्तकृच्चाक्षुषी च ।  
चित्तप्रोल्लासहेतुर् विषमविषगरान् गात्रदौर्गन्ध्यहन्त्री  
क्षुत्तृष्णापित्तकोपं प्रशमयति भृशं क्लैब्यशोषं विषं च ॥ १७ ॥  
  
अथानुलेपनवर्गः ॥  
  
चन्दनं रक्तपित्तघ्नं दाहमूर्छातिसारनुत् ।  
शीतलं श्लेष्मलं हृद्यं किञ्चिद् वातप्रकोपणम् ॥ १८ ॥  
(अप् १०३)  
पित्तास्रं हरते सदाहदवनं व्यायादयत्तः (?) सदा  
मूर्च्छामोहतृषाविषप्रशमनं दुर्गन्धिनिर्णाशनम् ।  
कण्डूकुष्ठभगन्दरस्य सदनं मूर्छां छिनत्ति स्फुटं  
मेहं कृच्छ्रम् अपि व्यपोहति सदा दुर्नामनिर्णाशनम् ॥ १९ ॥  
रोगानीकविधा व्यपोहति सदा मोषाश्रयः (?) सौरभः ॥  
मलयाद्रिर्मोहदोषघ्नो रक्तपित्तनिबर्हणः ।  
मूर्छाशोषप्रशमनौ वक्त्रदौर्गन्ध्यनाशनः ॥ २० ॥  
शीतं पित्तविनाशनं समधुरं किञ्चित् सतिक्तं तथा  
कण्डूशोफविषापहं क्रिमिहरं सौभाग्यकान्तिप्रदम् ।  
सौगन्ध्यं कुरुते किम् अप्य् अभिनवं गात्रेषु पुष्टिप्रदं  
सन्तोषं विदधाति चेतसि परं स्निग्धं च तृष्णाहरम् ।  
ऋतुषु समययोज्यं चन्दनं कुङ्कुमं वा  
मृगमदधनलेपः सेव्यते सर्वदैव ।  
सुरतकुसुमदामस्फारकर्पूरचूर्णो  
विमलधवलवासः सर्वकालोपयोग्यः ॥ २२ ॥  
  
॥ इत्य् आयुर्वेदमहोदधौ सुषेणकृते ऽनुलेपनवर्गः ॥  
  
अथातो वस्त्रगुणाः कथ्यन्ते ॥  
  
श्वेतं दुकूलं विमलं कफवातानुलोमनम् ।  
यद् वा सूत्रम् अयं वस्त्रं त्रिदोषशमनं विदुः ॥ १ ॥  
(अप् १०४)  
सुश्वेतं तु दुकूलम् अत्र बलकृत्पित्तप्रशान्तिप्रदम्  
ओजोदीप्तिविवर्धनं रतिकरं मर्मातिदाहच्छिदं ।  
तृष्णादोषविभेदनं धृतिकरं कान्तिप्रदं श्लेष्मलं  
क्षौमं शुक्लम् अतीव हृद्यम् अमलं पित्तामयध्वंसकम् ॥ २ ॥  
माञ्जिष्ठं च विदाहि तत् कफहरं पथ्यं च वातामय-  
ध्वंसं चारुतरंसदैव कुरुते श्लेष्मप्रकोपं जयेत् ।  
उष्णं शीतविघातकं मलहरं सश्लेष्मवातापहं  
विद्याघ ॥॥। (?) मयहरं माञ्जिष्ठवस्त्रं सदा ॥ ३ ॥  
  
॥ इत्य् आयुर्वेदमहोदधौ सुषेणकृते वस्त्रवर्गः समाप्तः ॥  
  
॥ समाप्तायं सुषेणकृतग्रन्थः ॥  
॥ श्रीसाम्बसदाशिवार्पणम् अस्तु ॥  
॥ शुभं भवतु ॥  
॥ श्रीसरस्वत्यै नमः ॥  
  
  
  
  
