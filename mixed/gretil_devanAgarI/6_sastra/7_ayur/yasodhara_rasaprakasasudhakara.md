---
title: 'Yasodhara: Rasaprakasasudhakara'

---
## Intro
  
  
  
  
Yasodhara: Rasaprakasasudhakara   
  
  
  
  
  
Yasodhara: Rasaprakasasudhakara   
Based on the ed. by Jivram Kalidas Sastri  
Gondal : Rasasala Ausadhasram, 1940  
  
  
Input by Oliver Hellwig  
  
  
  
TEXT WITH PADA MARKERS  
  
  
The transliteration emulates Devanagari script.  
Therefore, word boundaries are usually not marked by blanks  
  
  
  


## पाठः
  
  
  
  
  
  
पद मर्केर्स्  
  
ड़ोर् अ ड़ोउर्-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  ॥  
  
ड़ोर् अ सिx-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  \  
॥॥॥॥  # ॥॥॥॥  ॥  
  
  
य्र्प्स्, अध्याय १  
  
शशिकलाकलितं हि शुभाननं  $ शिवनिधानमथो ऋषिपूजितम्  &  
जननपालनसंहरणात्मकं  % हरिहरं प्रथमं प्रणमाम्यहम्  ॥ य्र्प्स्_१।१ ॥  
कुमुदकुन्दसिताम्बरधारिणीं  $ विमलमौक्तिकहारसुशोभिताम्  &  
सकलसिद्धगणैर् अपि सेविताम्  % अहरहः प्रणमामि च शारदाम्  ॥ य्र्प्स्_१।२ ॥  
वदनकुञ्जरम् अभ्रदलद्युतिं  $ त्रिनयनं च चतुर्भुजवामनम्  &  
कनकरत्नसुशोभितशेखरं  % गणपतिं प्रथमं प्रणमाम्यहम्  ॥ य्र्प्स्_१।३ ॥  
गिरिशधाम सदा महदद्भुतं  $ सकलरोगविघातकरं परम्  &  
सकलसिद्धिसमूहविशारदं  % प्रणतपापहरं भवपारदम्  ॥ य्र्प्स्_१।४ ॥  
<Inhaltsverzeichnis>  
प्रथमं पारदोत्पत्तिं  $ कथयामि यथातथम्  &  
ततः शोधनकं तस्य  % तथाष्टादश कर्म च  ॥ य्र्प्स्_१।५ ॥  
चतुर्धा बन्धविज्ञानं  $ भस्मत्वं सूतकस्य च  &  
धातूनां शोधनं चैव  % मारणं गुणवर्णनम्  ॥ य्र्प्स्_१।६ ॥  
अष्टौ महारसाः सम्यक्  $ प्रोच्यन्ते ऽत्र मया खलु  &  
तथा चोपरसानां हि  % गुणाः शोधनमारणम्  ॥ य्र्प्स्_१।७ ॥  
द्रुतिपातं च सर्वेषां  $ कथयामि सविस्तरम्  &  
रत्नानां गुणदोषश्च  % तथा शोधनमारणम्  ॥ य्र्प्स्_१।८ ॥  
क्रामणं रञ्जनं चैव  $ द्रुतिमेलानकं रसे  &  
रसांश्च शतसङ्ख्याकान्  % कथयामि सविस्तरात्  ॥ य्र्प्स्_१।९ ॥  
औषधीनां समाख्याता  $ भेदाश्चत्वार एव च  &  
दिव्यौषध्यो रसौषध्यः  % सिद्धौषध्यस्तथा पराः  ॥ य्र्प्स्_१।१० ॥  
महौषध्य इति प्रोक्ता  $ यन्त्राण्यथ पुटानि च  &  
मूषाश्चैव हि धातूनां  % कौतुकानि समासतः  ॥ य्र्प्स्_१।११ ॥  
वाजीकरणयोगाश्च  $ शुक्ररतम्भकरास्त  &  
नातिसङ्क्षेपविस्तारात्  % ग्रन्थे ऽस्मिन् परिकल्पिताः  ॥ य्र्प्स्_१।१२ ॥  
<sūtotpatti (mithilfe einer schṆnen Frau)>  
हिमालयात्पश्चिमदिग्विभागे  $ गिरीन्द्रनामा रुचिरो ऽस्ति भूधरः  &  
तत्सन्निधाने ऽतिसुवृत्तकूपे  % साक्षाद्रसेन्द्रो निवसत्ययं हि  ॥ य्र्प्स्_१।१३ ॥  
कुमारिकारूपगुणेन युक्ता  $ स्वलङ्कृता वाहवरे ऽधिरूढा  &  
तत्रागता कूपमवेक्षमाणा  % निवर्तिता सा महता जवेन  ॥ य्र्प्स्_१।१४ ॥  
प्रधावितः सूतवरश्चतुर्षु  $ ककुप्सु भूमौ पतितो हि नूनम्  ॥ य्र्प्स्_१।१५ ॥  
परितः पर्वतात्सम्यक्  $ क्षेत्रं द्वादशयोजनम्  &  
विस्तीर्णं च सुवृत्तं हि  % सूतकस्य समीरितम्  ॥ य्र्प्स्_१।१६ ॥  
तन्मृदः पातने यन्त्रे  $ पातितः खलु रोगहा  &  
जायते रुचिरः साक्षाद्  % उच्यते पारदः स्वयम्  ॥ य्र्प्स्_१।१७ ॥  
<mercury:: subtypes:: caste (after emanation from the well)>  
कूपाद्विनिःसृतः सूतश्  $ चतुर्दिक्षु गतो द्विजः  &  
क्षत्रियो वैश्यशूद्रौ च  % चतुर्णां जायते खलु  ॥ य्र्प्स्_१।१८ ॥  
<mercury:: subtypes:: colour>  
श्वेता कृष्णा तथा पीता  $ रक्ता वै जायते छविः  &  
प्राच्यां याम्यां प्रतीच्यां च  % कौबेर्यां च दिशि क्रमात्  ॥ य्र्प्स्_१।१९ ॥  
<mercury:: subtypes:: colour:: use>  
श्वेतः श्वेतविधाने स्यात्  $ कृष्णो देहकरस्तथा  &  
पीतवर्णः स्वर्णकर्ता  % रक्तो रोगविनाशकृत्  ॥ य्र्प्स्_१।२० ॥  
सर्व एकीकृता एव  $ सर्वकार्यकराः सदा  &  
सेविताः सर्वरोगघ्नाः  % सर्वसिद्धिविधायकाः  ॥ य्र्प्स्_१।२१ ॥  
इत्थं सूतोद्भवं ज्ञात्वा  $ न रोगैवार्ध्यते खलु  &  
शोधितो मारितश्चैव  % क्रामितः सारितः शुभः  ॥ य्र्प्स्_१।२२ ॥  
<pāradnā āṭh saṃskār athavā karm>  
स्वेदनं मर्दनं चैव  $ मूर्च्छनं स्यात्तदुत्थितम्  &  
पातनं रोधनं सम्यक्  % नियामनसुदीपने  ॥ य्र्प्स्_१।२३ ॥  
तथाभ्रकग्रासमान-  $ चारणं च क्रमेण हि  &  
गर्भद्रुतिर्बाह्यद्रुतिः  % प्रोक्तं जारणकं तथा  ॥ य्र्प्स्_१।२४ ॥  
सारणं क्रामणं प्रोक्तं  $ वेधकर्म च रञ्जनम्  &  
सेवनं पारदस्याथ  % कर्माण्यष्टादशैव हि  \  
उद्देशतो मयात्रैव  # नामानि कथितानि वै  ॥ य्र्प्स्_१।२५ ॥  
<pāradadoṣāḥ>  
दोषाः पञ्च समुद्दिष्टाः  $ पारदानां भिषग्वरैः  &  
मलो विषं तथा वह्निर्  % मदो दर्पश्च वै क्रमात्  \  
मूर्च्छां मृत्युं मदं चैव  # स्फोटं कुर्युः शिरोभ्रमम्  ॥ य्र्प्स्_१।२६ ॥  
<pāradakañcukāḥ>  
कञ्चुकाः सप्त सूतस्य  $ कथयामि यथार्थतः  &  
नामानि कथयाम्येषां  % देवीशास्त्रानुसारतः  ॥ य्र्प्स्_१।२७ ॥  
मृच्छैलजलशुल्बायो-  $ नागवङ्गसमुद्भवाः  &  
सूतके कञ्चुकाः सप्त  % ततश्चैव विषोपमाः  ॥ य्र्प्स्_१।२८ ॥  
<mercury:: use of śodhana>  
द्वादशैव हि दोषाः स्युर्  $ यैश्च निष्कासिता द्विजैः  &  
तेषां हि रससिद्धिः स्याद्  % अपरे यमसन्निभाः  \  
तस्माद्दोषापहरणं  # कर्तव्यं भिषगुत्तमैः  ॥ य्र्प्स्_१।२९ ॥  
<svedana>  
तत्र स्वेदनकं कुर्याद्  $ यथावच्च शुभे दिने  &  
सूतस्य स्वेदनं कार्यं  % दोलायन्त्रेण वार्तिकैः  ॥ य्र्प्स्_१।३० ॥  
क्षारौ चाम्लेन सहितौ  $ तथा च पटुपञ्चकम्  &  
त्रिकटु त्रिफला चैव  % चित्रकेण समन्विता  ॥ य्र्प्स्_१।३१ ॥  
पुष्पकासीससौराष्ट्र्यौ  $ सर्वाण्येव तु मर्दयेत्  &  
ओषधानि समांशानि  % रसाद् अष्टमभागतः  ॥ य्र्प्स्_१।३२ ॥  
कृत्वान्धमूषां तेषां तु  $ तन्मध्ये पारदं क्षिपेत्  &  
त्रिगुणेन सुवस्त्रेण  % भूर्जपत्रेण वेष्टयेत्  ॥ य्र्प्स्_१।३३ ॥  
गुणेन काष्ठखण्डे वै  $ बद्धां तु रसपोटलीम्  &  
लम्बायमानां भाण्डे तु  % तुषवारिप्रपूरिते  ॥ य्र्प्स्_१।३४ ॥  
त्रिदिनं स्वेदयेत्सम्यक्  $ स्वेदनं तदुदीरितम्  ॥ य्र्प्स्_१।३५ ॥  
<2. mardana>  
अथ मर्दनकं कर्म  $ येन शुद्धतमो रसः  &  
प्रजायते विस्तरेण  % कथयामि यथातथम्  ॥ य्र्प्स्_१।३६ ॥  
खल्वे विमर्दयेत्सूतं  $ दिनानि त्रीणि चैव हि  &  
<khalva:: dimensions>  
अथ खल्वप्रमाणं हि  % वक्ष्ये तत्र मयाधुना  ॥ य्र्प्स्_१।३७ ॥  
कलाङ्गुलस् तदायामश्  $ चोत्सेधो ऽपि नवाङ्गुलः  &  
विस्तरेण तथा कुर्यान्  % निम्नत्वेन षडङ्गुलम्  ॥ य्र्प्स्_१।३८ ॥  
द्व्यङ्गुलः पृष्ठविस्तारो  $ मध्ये ऽतिमसृणीकृतः  &  
<pestle:: size>  
अर्धचन्द्राकृतिश्चापि  % मर्दको ऽत्र दशाङ्गुलः  ॥ य्र्प्स्_१।३९ ॥  
<mardana (cont.)>  
सूतः पञ्चपलस्तस्मिन्  $ मर्दयेत् काञ्जिकैस्त्र्यहम्  &  
बहिर्मलविनाशाय  % रसराजं तु निश्चितम्  ॥ य्र्प्स्_१।४० ॥  
उष्णकाञ्जिकतोयेन  $ क्षालयेत् तदनन्तरम्  ॥ य्र्प्स्_१।४१ ॥  
<3. mūrchana>  
अतःपरं प्रवक्ष्यामि  $ पारदस्य तु मूर्च्छनम्  &  
मूर्च्छनं दोषरहितं  % सप्तकञ्चुकनाशनम्  ॥ य्र्प्स्_१।४२ ॥  
स्वर्जिका यावशूकश्च  $ तथा च पटुपञ्चकम्  &  
अम्लौषधानि सर्वाणि  % सूतेन सह मर्दयेत्  ॥ य्र्प्स्_१।४३ ॥  
खल्वे दिनत्रयं तावद्  $ यावन्नष्टत्वम् आप्नुयात्  &  
स्वरूपस्य विनाशेन  % मूर्च्छनं तदिहोच्यते  \  
निर्मलत्वम् अवाप्नोति  # ग्रन्थिभेदश्च जायते  ॥ य्र्प्स्_१।४४ ॥  
<4. utthāpana>  
अथोत्थापनकं कर्म  $ पारदस्य भिषग्वरैः  &  
करणीयं प्रयत्नेन  % रसशास्त्रस्य वर्त्मना  ॥ य्र्प्स्_१।४५ ॥  
दोलायन्त्रे ततः स्वेद्यः  $ पूर्ववद्दिवसत्रयम्  &  
सूर्यातपे मर्दितो ऽसौ  % दिनमेकं शिलातले  \  
उत्थापनं भवेत्सम्यक्  # मूर्छादोषविनाशनम्  ॥ य्र्प्स्_१।४६ ॥  
<5. pātana>  
पातनं हि महत्कर्म  $ कथयामि सुविस्तरम्  &  
त्रिधा पातनमित्युक्तं  % रसदोषविनाशनम्  ॥ य्र्प्स्_१।४७ ॥  
ऊर्ध्वपातस्त्वधःपातस्  $ तिर्यक्पातः क्रमेण हि  &  
<ūrdhvapātanayantra>  
ऊर्ध्वपातनयन्त्रस्य  % लक्षणं तदिहोच्यते  \  
मृण्मयी स्थालिका कार्या  # चोच्छ्रिता तु षडङ्गुला  ॥ य्र्प्स्_१।४८ ॥  
मुखे सप्ताङ्गुलायामा  $ परितस्त्रिदशाङ्गुला  &  
इयन्माना द्वितीया च  % कर्तव्या स्थालिका शुभा  ॥ य्र्प्स्_१।४९ ॥  
क्षारद्वयं रामठं च  $ तथा हि पटुपञ्चकम्  &  
अम्लवर्गेण संयुक्तं  % सूतकं तैस्तु मर्दयेत्  ॥ य्र्प्स्_१।५० ॥  
लेपयेत्तेन कल्केन  $ अधःस्थां स्थालिकां शुभाम्  &  
उपरिस्थाम् अधोवक्त्रां  % दत्त्वा सम्पुटमाचरेत्  ॥ य्र्प्स्_१।५१ ॥  
सभस्मलवणेनैव  $ मुद्रां तत्र प्रकारयेत्  &  
चुल्यां स्थालीं निवेश्याथ  % धान्याग्निं तत्र कारयेत्  ॥ य्र्प्स्_१।५२ ॥  
तस्योपरि जलाधानं  $ कार्यं यामचतुष्टयम्  &  
स्वाङ्गशीतलतां ज्ञात्वा  % ऊर्ध्वङ्गं ग्राहयेद्रसम्  ॥ य्र्प्स्_१।५३ ॥  
ऊर्ध्वपातनयन्त्रं हि  $ तदेवं परिकीर्तितम्  &  
<5.2. adhaḥpātana>  
पूर्वोक्तां स्थालिकां सम्यक्  % विपरीतां तु पङ्किले  \  
गर्ते तु स्थापितां भूमौ  # ज्वालयेन्मूर्ध्नि पावकम्  ॥ य्र्प्स्_१।५४ ॥  
यामत्रितयपर्यन्तं  $ अधः पतति पारदः  &  
अधःपातनयन्त्रं हि  % कीर्तितं रसवेदिभिः  ॥ य्र्प्स्_१।५५ ॥  
<5.3. tiryakpātana>  
पूर्वोक्तैरौषधैः सार्धं  $ रसराजं विमर्दयेत्  &  
तिर्यग्घटे रसं क्षिप्त्वा  % तन्मुखे ह्यपरो घटः  ॥ य्र्प्स्_१।५६ ॥  
कनीयानुदरे छिद्रं  $ छिद्रे चायसनालिकाम्  &  
नालिकां जलपात्रस्थां  % कारयेच्च भिषग्वरैः  ॥ य्र्प्स्_१।५७ ॥  
अधस्ताद्रसयन्त्रस्य  $ तीव्राग्निं ज्वालयेद्बुधः  &  
यामत्रितयपर्यन्तं  % तिर्यक्पातो भवेद्रसः  ॥ य्र्प्स्_१।५८ ॥  
यन्त्राणां पातनानां च  $ त्रितयं सुकरं खलु  ॥ य्र्प्स्_१।५९ ॥  
कथितं हि मया सम्यक्  $ रसागमनिदर्शनात्  ॥ य्र्प्स्_१।६० ॥  
<6. rodhana>  
अधुना कथयिष्यामि  $ रसरोधनकर्म च  &  
यत्कृते च पलत्वं हि  % रसराजस्य शाम्यति  ॥ य्र्प्स्_१।६१ ॥  
सिन्धूद्भवं दशपलं  $ जलप्रस्थत्रयं तथा  &  
धारयेद्घटमध्ये च  % सूतकं दोषवर्जितम्  ॥ य्र्प्स्_१।६२ ॥  
पिधानेन यथा सम्यक्  $ मुद्रितं मृत्स्नया खलु  &  
निर्वाते निर्जने देशे  % धारयेद् दिवसत्रयम्  ॥ य्र्प्स्_१।६३ ॥  
अनेनैव प्रकारेण  $ रोधनं कुरु वैद्यराट्  ॥ य्र्प्स्_१।६४ ॥  
<7. niyāmana>  
अतःपरं प्रवक्ष्यामि  $ पारदस्य नियामनम्  &  
जलसैन्धवसंयुक्तो  % घटस्थो हि रसोत्तमः  \  
दिनत्रयं स्वेदितश्च  # वीर्यवानपि जायते  ॥ य्र्प्स्_१।६५ ॥  
<8. dīpana>  
अथेदानीं प्रवक्ष्यामि  $ रसराजस्य दीपनम्  &  
बुभुक्षा व्यापकत्वं च  % येन कृत्वा प्रजायते  ॥ य्र्प्स्_१।६६ ॥  
राजिका लवणोपेता  $ मरिचं शिग्रुटङ्कणे  &  
कासीससंयुता काङ्क्षी  % काञ्जिकेन समन्वितैः  ॥ य्र्प्स्_१।६७ ॥  
दिनानि त्रीणि संस्वेद्य  $ पश्चात् क्षारेण मर्दयेत्  &  
अनेनैव प्रकारेण  % दीपनं जायते ध्रुवम्  ॥ य्र्प्स्_१।६८ ॥  
तीव्रत्वं वेगकारित्वं  $ व्यापकत्वं बुभुक्षुता  &  
बलवत्त्वं विशेषेण  % कृते सम्यक् प्रजायते  ॥ य्र्प्स्_१।६९ ॥  
<8.1. dīpana: mukhotpādana>  
मुखोत्पादनकं कर्म  $ प्रकारो दीपनस्य हि  &  
कथयामि समासेन  % यथावद्रसशोधनम्  ॥ य्र्प्स्_१।७० ॥  
अष्टादशांशभागेन  $ कनकेन च सूतकः  &  
निम्बूरसेन सम्मर्द्यो  % वासरैकमतःपरम्  ॥ य्र्प्स्_१।७१ ॥  
क्षारैश्च लवणै रम्यैः  $ स्वेदितः काञ्जिकेन हि  &  
क्षालिते काञ्जिकेनैव  % वक्त्रं भोक्तुं प्रजायते  ॥ य्र्प्स्_१।७२ ॥  
<8.2. dīpana: mukhotpādana (2)>  
ताप्यसत्वं कलांशेन  $ हेम्ना तद् द्विगुणेन च  &  
तप्तम् आयसखल्वेन  % तप्तेनाथ प्रमर्दयेत्  ॥ य्र्प्स्_१।७३ ॥  
व्यक्तं हि रसचुक्रेण  $ क्षारेण चणकस्य हि  &  
जम्बीरपूरकजलैर्  % मर्दयेदेकविंशतिम्  ॥ य्र्प्स्_१।७४ ॥  
वासरे याममेकं तु  $ प्रत्येकं हि विमर्दयेत्  &  
यातुधानमुखं सम्यक्  % यात्येव हि न संशयः  ॥ य्र्प्स्_१।७५ ॥  
द्वितीयो दीपनस्यैवं  $ प्रकारः कथितो मया  &  
सूतस्याष्टौ च संस्काराः  % कथिता देहकर्मणि  ॥ य्र्प्स्_१।७६ ॥  
तथा च दश कर्माणि  $ देहलोहकराणि हि  ॥ य्र्प्स्_१।७७ ॥  
<9. grāsamāna>  
अथेदानीं प्रवक्ष्यामि  $ भक्षणं चाभ्रकस्य हि  &  
करोटिविधिना सम्यक्  % कर्तव्यं लोहसम्पुटम्  ॥ य्र्प्स्_१।७८ ॥  
जलयन्त्रस्य योगेन  $ विडेन सहितो रसः  &  
भक्षयत्येव चाभ्रस्य  % कवलानि न संशयः  ॥ य्र्प्स्_१।७९ ॥  
<jalayantra>  
अतो हि जलयन्त्रस्य  $ लक्षणं कथ्यते मया  &  
सुवृत्तं लोहपात्रं च  % जलं तत्राढकत्रयम्  ॥ य्र्प्स्_१।८० ॥  
तन्मध्ये सुदृढं सम्यक्  $ कर्तव्यं लोहसम्पुटम्  &  
लोहसम्पुटमध्ये तु  % निक्षिप्तं शुद्धपारदम्  ॥ य्र्प्स्_१।८१ ॥  
बिडेन सहितं चैव  $ षोडशांशेन यत्नतः  &  
चतुःषष्ट्यंशकं चाभ्र-  % सत्त्वं सम्पुटके तथा  ॥ य्र्प्स्_१।८२ ॥  
सम्पुटं मुद्रयेत्पश्चात्  $ दृढया तोयमृत्स्नया  &  
वह्निमृत्तिकया वापि  % सन्धिरोधं तु कारयेत्  ॥ य्र्प्स्_१।८३ ॥  
चुल्यां निवेश्य तं यन्त्रं  $ जलेनोष्णेन पूरितम्  &  
क्रमादग्निः प्रकर्तव्यो  % दिवसार्धकमेव हि  ॥ य्र्प्स्_१।८४ ॥  
एवं कृते ग्रासमानं  $ भक्षयेन्नात्र संशयः  &  
अनेनैव प्रकारेण  % षड्ग्रासं भक्षयेद् ध्रुवम्  ॥ य्र्प्स्_१।८५ ॥  
भक्षिते चाभ्रसत्त्वे तु  $ सर्वकार्येषु सिद्धिदः  &  
<viḍamāna>  
मानं मानविहीनेन  % कर्तुं केन न शक्यते  ॥ य्र्प्स्_१।८६ ॥  
तस्मान्मया मानकर्म  $ कथितव्यं यथोदितम्  &  
चतुःषष्ट्यंशतो बीजं  % पारदान्मुखकारकम्  ॥ य्र्प्स्_१।८७ ॥  
पश्चाद् द्वात्रिंशभागेन  $ दातव्यं बीजमुत्तमम्  &  
ततःषोडशभागेन  % बीजस्य कवलं न्यसेत्  ॥ य्र्प्स्_१।८८ ॥  
रसादष्टमभागेन  $ दातव्यं भिषगुत्तमैः  &  
चतुर्थेनाथ भागेन  % ग्रास एवं प्रदीयते  ॥ य्र्प्स्_१।८९ ॥  
तथा च समभागेन  $ ग्रासेनैव च साधयेत्  &  
बिडेन षोडशांशेन  % क्षुधितो जायते रसः  ॥ य्र्प्स्_१।९० ॥  
यदा जीर्णो भवेद् ग्रासः  $ पातितश्च विडेन हि  ॥ य्र्प्स्_१।९१ ॥  
<biḍa>  
कासीससिन्धुलवण-  $ सौवर्चलसुराष्ट्रिकाः  &  
गन्धकेन समं कृत्वा  % विडो ऽयं वह्निकृद् भवेत्  ॥ य्र्प्स्_१।९२ ॥  
<10. cāraṇa>  
अथ गर्भद्रुतेः कर्म  $ चारणं गुणवर्धनम्  &  
कथयामि यथातथ्यं  % रसराजस्य सिद्धिदम्  ॥ य्र्प्स्_१।९३ ॥  
ताप्यसत्वाभ्रसत्त्वं च  $ घोषाकृष्टं च ताम्रकम्  &  
समभागानि सर्वाणि  % ध्मापयेत्खदिराग्निना  ॥ य्र्प्स्_१।९४ ॥  
भस्त्रिकाद्वितयेनैव  $ यावदभ्रकशेषकम्  &  
तदभ्रसत्वं सूतस्य  % चारयेत्समभागिकम्  ॥ य्र्प्स्_१।९५ ॥  
<11. garbhadruti>  
अनेनैव प्रकारेण  $ त्रिगुणं जारणं रसे  &  
गर्भद्रुतेर्जारणं हि  % कथितं भिषगुत्तमैः  ॥ य्र्प्स्_१।९६ ॥  
<12. bāhyadruti>  
बाह्यद्रुतिविधानं हि  $ कथ्यते गुरुमार्गतः  &  
अभ्रसत्वं हि मूषायां  % वज्रवल्लीरसेन हि  ॥ य्र्प्स्_१।९७ ॥  
सौवर्चलेन सन्ध्मातं  $ रसरूपं प्रजायते  &  
अभ्रद्रुतेश्च सूतस्य  % समांशैर्मेलनं कृतम्  ॥ य्र्प्स्_१।९८ ॥  
तेन बन्धत्वमायाति  $ बाह्या सा कथ्यते द्रुतिः  &  
बाह्यद्रुतिक्रियाकर्म  % शिवभक्त्या हि सिध्यति  ॥ य्र्प्स्_१।९९ ॥  
गुरोः प्रसादात्सततं  $ महाभैरवपूजनात्  &  
शिवयोरर्चनादेव  % बाह्यगा सिध्यति द्रुतिः  ॥ य्र्प्स्_१।१०० ॥  
<13. jāraṇa>  
अथ जारणकं कर्म  $ कथयामि सुविस्तरम्  &  
अभ्रकं ताप्यसत्वं च  % समं कृत्वा तु सन्धमेत्  ॥ य्र्प्स्_१।१०१ ॥  
अभ्रशेषं कृतं यच्च  $ तत्सत्वं जारयेद्रसे  &  
एवं पूतिद्वयेनैव  % घनसत्वं हि साधयेत्  ॥ य्र्प्स्_१।१०२ ॥  
धातुवादविधानेन  $ लोहकृत् देहकृन्न हि  &  
गजवङ्गौ महाघोराव्  % असेव्यौ हि निरन्तरम्  ॥ य्र्प्स्_१।१०३ ॥  
साधितं घनसत्वं तद्  $ रेतितं रजःसन्निभम्  &  
बुभुक्षितरसस्यास्ये  % निक्षिप्तं वल्लमात्रकम्  ॥ य्र्प्स्_१।१०४ ॥  
रसो गद्याणकस्यापि  $ तुर्यभागः प्रकीर्तितः  &  
ताम्रपात्रस्थमम्लं वै  % सैन्धवेन समन्वितम्  ॥ य्र्प्स्_१।१०५ ॥  
क्षीरेण सहितं वापि  $ प्रहितं द्विदिनावधि  &  
जातं तुत्थसमं नीलं  % कल्कं तत्प्रोच्यते बुधैः  ॥ य्र्प्स्_१।१०६ ॥  
कल्केनानेन सहितं  $ सूतकं च विमर्दयेत्  &  
दिनत्रयं तप्तखल्वे  % धौतः पश्चाच्च काञ्जिकैः  ॥ य्र्प्स्_१।१०७ ॥  
स्थापयेत्कांस्यपात्रे तु  $ तदूर्ध्वाधो विडं न्यसेत्  &  
रसस्याष्टमभागेन  % सम्पुटं कारयेत्ततः  ॥ य्र्प्स्_१।१०८ ॥  
भूर्जपत्रैर्मुखं रुद्ध्वा  $ सूत्रेणैव तु वेष्टयेत्  &  
सम्पुटं वाससावेष्ट्य  % दोलायां स्वेदयेत्ततः  ॥ य्र्प्स्_१।१०९ ॥  
गोमूत्रेणाम्लवर्गेण  $ काञ्जिकेन दिनं दिनम्  &  
अश्मपात्रेऽथ लोहस्य  % पात्रे काचमये ऽथवा  ॥ य्र्प्स्_१।११० ॥  
उष्णकाञ्जिकतोयेन  $ क्षालयित्वा रसं ततः  &  
दृढे चतुर्गुणे वस्त्रे  % क्षिप्त्वाधः पीडनाद्रसः  ॥ य्र्प्स्_१।१११ ॥  
निपतत्यन्यपात्रे तु  $ सर्वो ऽपि यदि पारदः  &  
तदाभ्रं जारितं सम्यक्  % दण्डधारी भवेद्रसः  ॥ य्र्प्स्_१।११२ ॥  
ग्रासमाने पुनर्देयं  $ अभ्रबीजमनुत्तमम्  &  
अष्टग्रासेन सर्वं हि  % जारयेद् गुरुमार्गतः  ॥ य्र्प्स्_१।११३ ॥  
एवं कृते समं चाभ्रं  $ सूतके जीर्यति ध्रुवम्  &  
स्वहस्तेन कृतं सम्यक्  % जारणं न श्रुतं मया  ॥ य्र्प्स्_१।११४ ॥  
<mercury:: "age" according to jāraṇa>  
समाभ्रे जारिते सम्यक्  $ दण्डधारी भवेद्रसः  &  
बालश्च कथ्यते सोऽपि  % किञ्चित्कार्यकरो भवेत्  ॥ य्र्प्स्_१।११५ ॥  
द्विगुणे त्रिगुणे चैव  $ कथ्यते ऽत्र मया खलु  &  
चतुर्गुणे ऽभ्रके जीर्णे  % किशोरः कथ्यते मया  ॥ य्र्प्स्_१।११६ ॥  
जीर्णे पञ्चगुणे चाभ्रे  $ युवा चैव रसोत्तमः  &  
षड्गुणे जारिते त्वभ्रे  % वृद्धश्चैव रसोत्तमः  ॥ य्र्प्स्_१।११७ ॥  
सप्ताष्टगुणिते चाभ्र-  $ सत्वे जीर्णे ऽतिवृद्धकः  &  
सर्वसिद्धिकरः सो ऽयं  % पारदः पारदः स्वयम्  ॥ य्र्प्स्_१।११८ ॥  
अनेनैव प्रकारेण  $ सर्वलोहानि जारयेत्  ॥ य्र्प्स्_१।११९ ॥  
<14. sāraṇa>  
अथेदानीं प्रवक्ष्यामि  $ वेधवृद्धेश्च कारणम्  &  
महासिद्धिकरं यत्स्यात्  % सारणं सर्वकर्मणाम्  ॥ य्र्प्स्_१।१२० ॥  
धूर्तपुष्पसमाकारा  $ मूषाष्टाङ्गुलदीर्घिका  &  
मुखे सुविस्तृता कार्या  % चतुरङ्गुलसम्मिता  ॥ य्र्प्स्_१।१२१ ॥  
मृण्मया सापि शुष्का च  $ मध्ये ऽतिमसृणीकृता  &  
अन्या पिधानिका मूषा  % सुनिम्ना छिद्रसंयुता  ॥ य्र्प्स्_१।१२२ ॥  
शुद्धं सुजारितं सूतं  $ मूषामध्ये निधापयेत्  &  
<sāraṇātaila>  
मत्स्यकच्छपमण्डूक-  % जलौकामेषसूकराः  ॥ य्र्प्स्_१।१२३ ॥  
एकीकृत्य वसामेषाम्  $ एवं तैलं तु सारणम्  &  
भूनागविट् तथा क्षौद्रं  % वायसानां पुरीषकम्  ॥ य्र्प्स्_१।१२४ ॥  
तथैव शलभादीनां  $ महिषीकर्णयोर्मलम्  &  
रसस्य षोडशांशेन  % चैतेषां कल्कमादिशेत्  ॥ य्र्प्स्_१।१२५ ॥  
पटेन गालितं कृत्वा  $ तैलमध्ये नियोजयेत्  &  
<sāraṇā (cont.)>  
सारणार्थे कृतं तैलं  % तस्मिन् तैले सुपाचयेत्  ॥ य्र्प्स्_१।१२६ ॥  
बीजं च कल्कमिश्रं हि  $ कृत्वा मूषोपरि न्यसेत्  &  
पिधानेन द्वितीयेन  % मूषावक्त्रं निरुन्धयेत्  ॥ य्र्प्स्_१।१२७ ॥  
भस्मना लवणेनैव  $ मूषायुग्मं तु मुद्रयेत्  &  
मूषिकायास्त्रिभागं हि  % खनित्वा वसुधां क्षिपेत्  ॥ य्र्प्स्_१।१२८ ॥  
तदूर्ध्वं ध्मापयेत्सम्यक्  $ दृढाङ्गारैः खराग्निना  &  
एवं सञ्जारितं बीजं  % रसमध्ये पतत्यलम्  ॥ य्र्प्स्_१।१२९ ॥  
बन्धमायाति सूतेन्द्रः  $ सारितो गुणवान् भवेत्  &  
प्रथमं जारितश्चैव  % सारितः सर्वसिद्धिदः  ॥ य्र्प्स्_१।१३० ॥  
नो जारितः सारितश्च  $ कथं बन्धकरो भवेत्  &  
गुरूपदेशतो दृष्टं  % सारणं कर्म चोत्तमम्  ॥ य्र्प्स्_१।१३१ ॥  
हस्तानुभवयोगेन  $ कृतं सम्यक् श्रुतं नहि  ॥ य्र्प्स्_१।१३२ ॥  
<15. krāmaṇa>  
अथ क्रामणकं कर्म  $ पारदस्य निगद्यते  &  
शास्त्रात्कृतं न दृष्टं हि  % यथावत् क्रामयेद्रसम्  ॥ य्र्प्स्_१।१३३ ॥  
कर्णमलं महिषीणां स्त्रीदुग्धं टङ्कणेन सम्मिश्रम्  ।*  
एतान्येव समानि च कृत्वा द्रव्याणि मर्दयेच्च दिनम्  ॥ य्र्प्स्_१।१३४ ॥*  
विषं च दरदश्चैव  $ रसको रक्तकान्तकौ  &  
इन्द्रगोपश्च तुवरी  % माक्षिकं काकविट् तथा  ॥ य्र्प्स्_१।१३५ ॥  
कल्कमेतद् अधोर्ध्वं हि  $ मध्ये सूतं निधापयेत्  &  
काचचूर्णं ततो दत्त्वा  % चान्धमूषागतं धमेत्  ॥ य्र्प्स्_१।१३६ ॥  
अनेन क्रामणेनैव  $ पारदः क्रमते क्षणात्  &  
इदं क्रामणकं श्रेष्ठं  % नन्दिराजेन भाषितम्  ॥ य्र्प्स्_१।१३७ ॥  
ताप्यसत्त्वं तथा नागं  $ शुद्धं क्रामणकं तथा  &  
बीजानि पारदस्यापि  % क्रमते च न संशयः  ॥ य्र्प्स्_१।१३८ ॥  
<16. vedhana>  
अथ वेधविधानं हि  $ कथयामि सुविस्तरम्  &  
येन विज्ञातमात्रेण  % वेधज्ञो जायते नरः  ॥ य्र्प्स्_१।१३९ ॥  
धूर्ततैलमहेःफेनं  $ कङ्गुणीतैलमेव च  &  
भृङ्गीतैलं विषं चैव  % तैलं जातीफलोद्भवम्  ॥ य्र्प्स्_१।१४० ॥  
हयमारशिफातैलम्  $ अब्धेःशोषकतैलकम्  &  
एतान्यन्यानि तैलानि  % विद्धि वेधकराणि च  ॥ य्र्प्स्_१।१४१ ॥  
सिद्धसूतेन च समं  $ मर्दितं वेधकृद् भवेत्  ॥ य्र्प्स्_१।१४२ ॥  
<vedhabhedāḥ>  
लेपवेधस्तथा क्षेपः  $ कुन्तवेधस्तथैव च  ॥ य्र्प्स्_१।१४३ ॥  
धूमाख्यः शब्दवेधः स्याद्  $ एवं पञ्चविधः स्मृतः  &  
<lepavedha>  
सूक्ष्माणि ताम्रपत्राणि  % कलधूतभवानि च  \  
कल्केन लेपितान्येव  # ध्मापयेद् अन्धमूषया  ॥ य्र्प्स्_१।१४४ ॥  
शीतीभूते तमुत्तार्य  $ लेपवेधश्च कथ्यते  &  
<kṣepavedha>  
द्रुते ताम्रे ऽथवा रौप्ये  % रसं तत्र विनिक्षिपेत्  ॥ य्र्प्स्_१।१४५ ॥  
विध्यते तेन सहसा  $ क्षेपवेधः स कथ्यते  &  
<kuntavedha>  
द्रावयेन्नागरूप्यं च  % ताम्रं चैव तथावरान्  ॥ य्र्प्स्_१।१४६ ॥  
पारदो ऽन्यतमे पात्रे  $ द्राविते ऽत्र नियोजितः  &  
वेधते कुन्तवेधः स्याद्  % इति शास्त्रविदो ऽब्रुवन्  ॥ य्र्प्स्_१।१४७ ॥  
<dhūmavedha>  
धूमस्पर्शेन जायन्ते  $ धातवो हेमरूप्यकौ  &  
धूमवेधः स विज्ञेयो  % रसराजस्य निश्चितम्  ॥ य्र्प्स्_१।१४८ ॥  
<śabdavedha>  
बद्धे रसवरे साक्षात्  $ स्पर्शनाज्जायते रवः  &  
तथैव जायते वेधः  % शब्दवेधः स कथ्यते  ॥ य्र्प्स्_१।१४९ ॥  
<17. rañjana>  
अथेदानीं प्रवक्ष्यामि  $ रञ्जनं पारदस्य हि  &  
रञ्जितः क्रामितश्चैव  % साक्षाद्देवो महेश्वरः  ॥ य्र्प्स्_१।१५० ॥  
रञ्जनं लोहताम्राभ्यां  $ रसकेन विधीयते  &  
तथा रक्तगणेनैव  % कर्तव्यं शास्त्रवर्त्मना  ॥ य्र्प्स्_१।१५१ ॥  
गन्धरागेण कर्तव्यं  $ पारदस्याथ रञ्जनम्  &  
ताम्रेण रक्तकाचेन  % रक्तसैन्धवकेन च  ॥ य्र्प्स्_१।१५२ ॥  
अन्धमूषागतं सूतं  $ रञ्जयेत्ताम्रकादिभिः  &  
इष्टिकायन्त्रयोगेन  % गन्धरागेण रञ्जयेत्  ॥ य्र्प्स्_१।१५३ ॥  
रसकस्य च रागेण  $ तुलायन्त्रस्य योगतः  &  
<mercury:: rañjana>  
मर्दनात्तीक्ष्णचूर्णेन  % रञ्जयेत्सूतकं सदा  ॥ य्र्प्स्_१।१५४ ॥  
<mercury:: rañjana>  
ताम्रकल्कीकृतेनैव  $ स्थापयेत्सप्तवासरम्  &  
रञ्जनं सूतराजस्य  % जायते नात्र संशयः  ॥ य्र्प्स्_१।१५५ ॥  
<mercury:: rañjana>  
मृण्मूषा च प्रकर्तव्या  $ रक्तवर्गेण लेपिता  &  
तन्मध्ये पारदं क्षिप्त्वा  % ध्मानाद् रञ्जनकं भवेत्  ॥ य्र्प्स्_१।१५६ ॥  
मया सङ्क्षेपतः प्रोक्तं  $ रञ्जनं पारदस्य हि  &  
शास्त्रमार्गेण बहुधा  % रञ्जनं हि निदर्शितम्  ॥ य्र्प्स्_१।१५७ ॥  
<18. sevana>  
अथ सेवनकं कर्म  $ पारदस्य दशाष्टमम्  &  
कथ्यते ऽत्र प्रयत्नेन  % विस्तरेण मयाधुना  ॥ य्र्प्स्_१।१५८ ॥  
यत्नेन सेवितः सूतः  $ शास्त्रमार्गेण सिद्धिदः  &  
अन्यथा भक्षितश्चैव  % विषवन्मारयेन्नरम्  ॥ य्र्प्स्_१।१५९ ॥  
आदौ तु वमनं कृत्वा  $ पश्चाद्रेचनमाचरेत्  &  
ततो मृताभ्रं भक्षेत  % पश्चात्सूतस्य सेवनम्  ॥ य्र्प्स्_१।१६० ॥  
सम्यक् सूतवरः शुद्धो  $ देहलोहकरः सदा  &  
सेवितः सर्वरोगघ्नः  % सर्वसिद्धिकरो भवेत्  ॥ य्र्प्स्_१।१६१ ॥  
यावन्मानेन लोहस्य  $ गद्याणे वेधकृद्भवेत्  &  
तावन्मानेन देहस्य  % भक्षितो रोगहा भवेत्  ॥ य्र्प्स्_१।१६२ ॥  
राजिकाथ प्रियङ्गुश्च  $ सर्षपो मुद्गमाषकौ  &  
रक्तिका चणको वाथ  % वल्लमात्रो भवेद्रसः  ॥ य्र्प्स्_१।१६३ ॥  
एषा मात्रा रसे प्रोक्ता  $ सर्वकर्मविशारदैः  &  
अनुपानेन भुञ्जीत  % पर्णखण्डिकया सह  ॥ य्र्प्स्_१।१६४ ॥  
इत्थं संसेविते सूते  $ सर्वरोगाद्विमुच्यते  &  
सर्वपापाद्विनिर्मुक्तः  % प्राप्नोति परमां गतिम्  ॥ य्र्प्स्_१।१६५ ॥  
  
  
____________________________________________________________  
  
  
य्र्प्स्, अध्याय २  
  
<pāradabandha>  
अथेदानीं प्रवक्ष्यामि  $ रसराजस्य बन्धनम्  &  
अनुभूतं मया किञ्चित्  % गुरूणां हि प्रसादतः  ॥ य्र्प्स्_२।१ ॥  
<bandhana:: subtypes>  
बन्धश्चतुर्विधः प्रोक्तो  $ जलौका खोटपाटकौ  &  
तथा भस्माभिधः साक्षात्  % कथितोऽपि रसागमे  ॥ य्र्प्स्_२।२ ॥  
पक्वबन्धो जलौका स्यात्  $ पिष्टीस्तम्भस्तु खोटकः  &  
पाटः पर्पटिकाबन्धो  % भस्म भूतिसमो भवेत्  ॥ य्र्प्स्_२।३ ॥  
<substances inducing bandhana>  
मूलिकात्र मणिश्चैव  $ स्वर्णकं नागवङ्गके  &  
चत्वार एते सूतस्य  % बन्धनस्याथ कारणम्  ॥ य्र्प्स्_२।४ ॥  
उत्तमो मूलिकाबन्धो  $ मणिबन्धस्तु मध्यमः  &  
अधमो धातुबन्धस्तु  % पूतिबन्धो ऽधमाधमः  ॥ य्र्प्स्_२।५ ॥  
द्रुतिबन्धः पञ्चमोऽसौ  $ देहलोहकरः सदा  &  
अभ्रद्रुतिविशेषेण  % विज्ञेयोऽसौ भिषग्वरैः  ॥ य्र्प्स्_२।६ ॥  
<mūlikābandha>  
क्रमप्राप्तमिदं वक्ष्ये  $ मूलिकाबन्धनं रसे  &  
शुद्धो राक्षसवक्त्रश्च  % रसश्चाभ्रकजारितः  ॥ य्र्प्स्_२।७ ॥  
इङ्गुदीमूलनिर्यासे  $ मर्दितः पारदस्त्र्यहम्  &  
तत उद्धृत्य वस्त्रेण  % बन्धनं कारयेद् भिषक्  ॥ य्र्प्स्_२।८ ॥  
काञ्जिके स्वेदनं कुर्यान्  $ नियतं सप्तवासरम्  &  
पाचितं चान्नमध्ये तु  % कर्तव्यं वत्सरावधि  ॥ य्र्प्स्_२।९ ॥  
ततो धूर्तफले न्यस्तं  $ स्वेदयेच्छतसङ्ख्यया  &  
पाचितोऽसौ महातैले  % धूर्ततैले ऽन्नराशिके  ॥ य्र्प्स्_२।१० ॥  
बद्धस्तु तेन विधिना  $ कठिनत्वं प्रजायते  &  
वङ्गस्य स्तम्भनं सम्यक्  % करोत्येव न संशयः  ॥ य्र्प्स्_२।११ ॥  
धारितोऽसौ मुखे साक्षाद्  $ वीर्यस्तम्भकरः सदा  &  
मूलिकाबन्धनं ह्येकं  % कथितं पारदस्य वै  ॥ य्र्प्स्_२।११* ॥  
<mūlikābandha (2)>  
अथापरः प्रकारो हि  $ बन्धनस्यापि पारदे  &  
नागार्जुनीमूलरसैर्  % मर्दयेद् दिनसप्तकम्  ॥ य्र्प्स्_२।१२ ॥  
मुखचर्वणसम्भूतैर्  $ निम्बकाष्ठेन पेषितः  &  
नवनीतसमस् तेन  % जायते पारदस्ततः  ॥ य्र्प्स्_२।१३ ॥  
वस्त्रेण बन्धनं कृत्वा  $ फले धौर्ते निवेशयेत्  &  
गोमयैर्वेष्टितं तच्च  % करीषाग्नौ विपाचयेत्  ॥ य्र्प्स्_२।१४ ॥  
लावकाख्ये पुटे सम्यक्  $ क्रमवृद्ध्या शतं पुटेत्  &  
मासत्रयप्रमाणेन  % पाचयेदन्नमध्यतः  ॥ य्र्प्स्_२।१५ ॥  
पश्चात्पुटशतं दद्याच्  $ छगणेनाथ पूर्ववत्  &  
अनेनैव प्रकारेण  % बध्यते सूतकः सदा  ॥ य्र्प्स्_२।१६ ॥  
दृष्टप्रत्यययोगोऽयं  $ कथितः साधकाय वै  &  
धारितोऽसौ मुखे सम्यक्  % वीर्यस्तम्भकरः परम्  \  
वङ्गस्तम्भकरोऽप्येवं  # बद्धः सूतवरोऽप्यलम्  ॥ य्र्प्स्_२।१७ ॥  
<mūlikābandha>  
शुद्धं सुजारिताभ्रं वै  $ सूतकं च विमर्दयेत्  &  
अर्कमूलरसेनैव  % वासरैकं प्रयत्नतः  ॥ य्र्प्स्_२।१८ ॥  
वज्रमूषा ततः कार्या  $ सुदृढा मसृणीकृता  &  
अर्कमूलभवेनैव  % कल्केन परिलेपिता  ॥ य्र्प्स्_२।१९ ॥  
मूषामध्ये रसं मुक्त्वा  $ चान्धयेद् अन्यमूषया  &  
यामार्धं ध्मापितः सम्यक्  % रसखोटः प्रजायते  ॥ य्र्प्स्_२।२० ॥  
स्वाङ्गशीतं परिज्ञाय  $ रसखोटं समुद्धरेत्  &  
वर्षमात्रं धृतो वक्त्रे  % वलीपलितनाशनः  ॥ य्र्प्स्_२।२१ ॥  
सर्वसिद्धिकरोऽप्येष  $ मूलिकाबद्धपारदः  &  
मूलिकाबन्धनं सत्यं  % कृतं नागार्जुनादिभिः  ॥ य्र्प्स्_२।२२ ॥  
सर्वसिद्धिकरं श्रेष्ठं  $ सर्वकार्यकरं सदा  ॥ य्र्प्स्_२।२३ ॥  
<mūlikābandha (4)>  
शुद्धं रसवरं सम्यक्  $ तथैवाम्बरभक्षितम्  &  
जलकूम्भीरसैः पश्चान्  % मर्दयेद्दिनसप्तकम्  ॥ य्र्प्स्_२।२४ ॥  
तस्याः प्रकल्पयेन्मूषां  $ सूतकं तत्र निक्षिपेत्  &  
अन्यस्यामन्धमूषायां  % सूतमूषां निरुन्धयेत्  ॥ य्र्प्स्_२।२५ ॥  
पुटं तत्र प्रदातव्यं  $ एकेनारण्यकेन च  &  
पुटान्येवं प्रदेयानि  % एकैकोत्पलवृद्धितः  ॥ य्र्प्स्_२।२६ ॥  
अनेनैव प्रकारेण  $ पुटानि त्रीणि दापयेत्  &  
बन्धमाप्नोति सूतेन्द्रः  % सत्यं गुरुवचो यथा  ॥ य्र्प्स्_२।२७ ॥  
<mūlikābandha (5)>  
चूर्णीकृतानि सततं  $ धूर्तबीजानि यत्नतः  &  
सूतराजसमान्येवम्  % ऊर्ध्वयन्त्रेण पातयेत्  ॥ य्र्प्स्_२।२८ ॥  
एकविंशतिवाराणि  $ ततः खल्वे निधापयेत्  &  
इङ्गुदीपत्रनिर्यासे  % मर्दयेद्दिनसप्तकम्  ॥ य्र्प्स्_२।२९ ॥  
भृङ्गराजरसेनैव  $ विषखर्परकेन च  &  
पाठारसेन सम्मर्द्य  % लज्जालुस्वरसेन वै  ॥ य्र्प्स्_२।३० ॥  
त्र्यहं त्र्यहं च सम्मर्द्य  $ बन्धमायाति निश्चितम्  &  
दोलायन्त्रेण संस्वेद्य  % सप्ताहं धूर्तजे रसे  ॥ य्र्प्स्_२।३१ ॥  
विषमूषोदरे धृत्वा  $ मांसे सूकरसम्भवे  &  
भर्जयेद्धूर्ततैलेन  % सप्ताहाज्जायते मुखम्  ॥ य्र्प्स्_२।३२ ॥  
कठिनो वज्रसदृशो  $ जायते नात्र संशयः  &  
क्षीरं शोषयते नित्यं  % कौतुकार्थे न संशयः  ॥ य्र्प्स्_२।३३ ॥  
वीर्यं वङ्गं स्तम्भयति  $ सत्यं सत्यं न संशयः  &  
प्रकाराः कथिताः पञ्च  % सूतराजस्य बन्धने  ॥ य्र्प्स्_२।३४ ॥  
<vajrasattvena śatavedhī rasabandhaḥ (1)>  
वज्रबन्धं द्वितीयं तु  $ क्रमेणैव यथातथम्  &  
रसशास्त्राणि बहुधा  % निरीक्ष्य प्रवदाम्यहम्  ॥ य्र्प्स्_२।३५ ॥  
वज्रसत्वं तथा सूतं  $ समांशं कारयेद् बुधः  &  
रसपादसमं हेम  % त्रयमेकत्र मर्दयेत्  ॥ य्र्प्स्_२।३६ ॥  
वन्ध्याकर्कोटिकामूल-  $ रसेनैवाथ भावयेत्  &  
तथा धूर्तरसेनापि  % चित्रकस्य रसेन वै  ॥ य्र्प्स्_२।३७ ॥  
काम्बोजीरसकेनापि  $ तथा नाडीरसेन वै  &  
आसां नियामिकानां च  % रसं वस्त्रेण गालयेत्  ॥ य्र्प्स्_२।३८ ॥  
सूर्यातपे दिनैकैकं  $ क्रमेणानेन मर्दयेत्  &  
अन्धमूषागतं गोलं  % मुद्रयेद्दृढमुद्रया  ॥ य्र्प्स्_२।३९ ॥  
लोहसम्पुटके पश्चान्  $ निक्षिप्तं मुद्रितं दृढम्  &  
घटिकाद्वयमानेन  % ध्मापितं भस्त्रया खलु  ॥ य्र्प्स्_२।४० ॥  
स्वाङ्गशीतलकं ज्ञात्वा  $ गृह्णीयातां च मूषिकाम्  &  
उत्खन्योत्खन्य यत्नेन  % सूतभस्म समाहरेत्  ॥ य्र्प्स्_२।४१ ॥  
काचटङ्कणयोगेन  $ ध्मापितं तं च गोलकम्  &  
वेधते शतवेधेन  % सूतको नात्र संशयः  ॥ य्र्प्स्_२।४२ ॥  
वक्त्रस्थो निधनं हन्याद्  $ देहलोहकरो भवेत्  ॥ य्र्प्स्_२।४३ ॥  
<vajrabhasmayogena rasabandhaḥ (7)>  
वज्रभस्म तथा सूतं  $ समं कृत्वा तु मर्दयेत्  &  
त्रिनेमिकावज्रवल्ली-  % सहदेवीरसेन च  ॥ य्र्प्स्_२।४४ ॥  
स्नुहिक्षीरेण सप्ताहं  $ सूर्यघर्मे सुतीव्रके  &  
रसगोलं सुवृत्तं तु  % शुष्कं चैवाथ लेपयेत्  ॥ य्र्प्स्_२।४५ ॥  
काकमाचीरसेनैव  $ लाङ्गलीस्वरसेन हि  &  
गोजिह्विकारसेनैव  % सप्तवारं प्रलेपयेत्  ॥ य्र्प्स्_२।४६ ॥  
वज्रमूषागतं गोलं  $ मुद्रयेद्दृढमुद्रया  &  
लोहसम्पुटमूषायाम्  % अन्धितं मध्यसंस्थितम्  ॥ य्र्प्स्_२।४७ ॥  
सप्तमृत्कर्पटैः सम्यग्  $ लेपितं सुदृढं कुरु  &  
ध्मापितं दृढमङ्गारैस्  % तत्रस्थं शीतलीकृतम्  ॥ य्र्प्स्_२।४८ ॥  
भित्त्वा मूषागतं सूतं  $ खोटं नक्षत्रसन्निभम्  &  
सर्वकार्यकरं शुभ्रं  % रञ्जितं वेधकृद्भवेत्  ॥ य्र्प्स्_२।४९ ॥  
<abhradrutyā rasabandhaḥ (8)>  
अभ्रकद्रुतिभिः सार्धं  $ सूतकं च विमर्दयेत्  &  
समांशेन शिलापृष्ठे  % यामत्रयमनारतम्  ॥ य्र्प्स्_२।५० ॥  
कस्तूरीधनसाराभ्यां  $ कृष्णागरुसमन्वितम्  &  
शर्करालशुनाभ्यां च  % रामठेन च संयुतम्  ॥ य्र्प्स्_२।५१ ॥  
पलाशबीजस्य तथा  $ तत्प्रसूनरसेन हि  &  
तीक्ष्णांशुनाथ मृदितं  % द्रुतिभिः सह सूतकम्  ॥ य्र्प्स्_२।५२ ॥  
मिलत्येव न सन्देहः  $ किमन्यैर् बहुभाषितैः  &  
ततो गुञ्जारसेनैव  % श्वेतवृश्चीवकस्य च  ॥ य्र्प्स्_२।५३ ॥  
लाङ्गल्याश्च रसैस्तावद्  $ यावद्भवति बन्धनम्  ॥ य्र्प्स्_२।५४ ॥  
ततः प्रकाशमूषायां  $ पञ्चाङ्गारैर्धमेत्क्षणम्  &  
बन्धमायाति वेगेन  % यथा सूर्योदये ऽम्बुजम्  ॥ य्र्प्स्_२।५५ ॥  
अभ्रद्रुतिसमायोगे  $ रसेन्द्रो वध्यते खलु  &  
शिवभक्तो भवेत्साक्षात्  % सत्यवाक् संयतेन्द्रियः  ॥ य्र्प्स्_२।५६ ॥  
शिवयोर्मेलनं सम्यक्  $ तस्य हस्ते भविष्यति  &  
रसागमेषु यत्प्रोक्तं  % बन्धनं पारदस्य च  ॥ य्र्प्स्_२।५७ ॥  
कथितं तन्मया स्पष्टं  $ नानुभूतं न चेष्टितम्  ॥ य्र्प्स्_२।५८ ॥  
<vajradrutyā rasabandhaḥ (9)>  
वज्राणां ब्रह्मजातीनां  $ द्रुतिर्वल्लप्रमाणिका  &  
तोलकं शुद्धसूतं च  % मर्दयेत्कन्यकारसे  ॥ य्र्प्स्_२।५९ ॥  
तावत्तं मर्दयेत्सम्यग्  $ यावत् पिष्टी प्रजायते  &  
कृत्वा मूषां समां शुद्धां  % दहनोपलनिर्मिताम्  ॥ य्र्प्स्_२।६० ॥  
तन्मध्ये पिष्टिकां मुक्त्वा  $ पिष्टीमानं विषं त्वहेः  &  
पिधानं तादृशं कुर्यान्  % मुखं तेनाथ रुन्धयेत्  ॥ य्र्प्स्_२।६१ ॥  
कांस्यभाजनमध्ये तु  $ स्थापयेन्मूषिकां शुभाम्  &  
भाजनानि च चत्वारि  % चतुर्दिक्षु गतानि च  ॥ य्र्प्स्_२।६२ ॥  
चित्रं घर्मप्रसङ्गेन  $ बन्धमायाति पारदः  &  
यामात्खरातपे नित्यं  % शिवेनोक्तम् अतिस्फुटम्  ॥ य्र्प्स्_२।६३ ॥  
वज्रद्रुतिसमायोगात्  $ सूतो बन्धनकं व्रजेत्  &  
सर्वेषां सूतबन्धानां  % श्रेष्ठं सत्यमुदीरितम्  ॥ य्र्प्स्_२।६४ ॥  
<suvarṇadrutyā rasabandhaḥ (10)>  
अथेदानीं प्रवक्ष्यामि  $ सूतराजस्य बन्धनम्  &  
हेमद्रुतिं रसेन्द्रेण  % मर्दयेत्सप्तवासरान्  ॥ य्र्प्स्_२।६५ ॥  
ज्वालामुखीरसेनैव  $ धौतः पश्चाच्च काञ्जिकैः  &  
प्रत्यहं क्षालयेद्रात्रौ  % रसेनोक्तेन वै दिवा  ॥ य्र्प्स्_२।६६ ॥  
अन्धमूषागतं पश्चान्  $ मृदा कर्पटयोगतः  &  
लेपयेत्सप्तवाराणि  % भूगर्ते गोलकं न्यसेत्  ॥ य्र्प्स्_२।६७ ॥  
द्वादशाङ्गुलविस्तीर्णं  $ द्वादशाङ्गुलनिम्नकम्  &  
खातप्रमाणं कथितं  % गुरुमार्गेण च स्फुटम्  ॥ य्र्प्स्_२।६८ ॥  
तत्रोपरि पुटं देयं  $ गजाह्वं छगणेन च  &  
यामद्वादशकेनैव  % बध्यते पारदः स्वयम्  ॥ य्र्प्स्_२।६९ ॥  
हेमद्रुतौ बद्धरसो  $ देहलोहप्रसाधकः  &  
सर्वसिद्धिकरः श्रीमान्  % जरादारिद्र्यनाशनः  ॥ य्र्प्स्_२।७० ॥  
<suvarṇena rasabandhaḥ>  
धातुबन्धस्तृतीयोऽसौ  $ स्वहस्तेन कृतो मया  &  
तदहं कथयिष्यामि  % साधकार्थे यथातथम्  ॥ य्र्प्स्_२।७१ ॥  
भूर्जवत्सूक्ष्मपत्राणि  $ कारयेत्कनकस्य च  &  
तान्येव कोलमात्राणि  % पलमात्रं तु सूतकम्  ॥ य्र्प्स्_२।७२ ॥  
मर्दयेन्निम्बुकद्रावैर्  $ दिनमेकमनारतम्  &  
ततस्तद्गोलकं कृत्वा  % खर्परोपरि विन्यसेत्  ॥ य्र्प्स्_२।७३ ॥  
चुल्यामारोपणं कार्यं  $ धान्याम्लेन निषिञ्चयेत्  &  
पिष्टिस्तम्भस्तु कर्तव्यो  % नियतं त्रिदिनावधि  ॥ य्र्प्स्_२।७४ ॥  
ततो धूर्तरसेनैव  $ स्वेदयेत्सप्तवासरान्  &  
श्वेता पुनर्नवा चिञ्चा  % सहदेवी च नीलिका  ॥ य्र्प्स्_२।७५ ॥  
तथा धूर्तवधूश् चैव  $ लाङ्गली सुरदालिका  &  
सूतबन्धकरा श्रेष्ठा  % प्रोक्ता नागार्जुनादिभिः  ॥ य्र्प्स्_२।७६ ॥  
एतासां स्वरसैः पङ्कैर्  $ लेपयेत्सूतगोलकम्  &  
त्रिगुणैर् भूर्जपत्रैस्तु  % वेष्टयेत्तदनन्तरम्  ॥ य्र्प्स्_२।७७ ॥  
वस्त्रेण पोटलीं बद्ध्वा  $ स्वेदयेन्निम्बुकद्रवैः  &  
यामत्रयं प्रयत्नेन  % धौतः पश्चाद् गवां जलैः  ॥ य्र्प्स्_२।७८ ॥  
ततो धूर्तफलान्तस्थं  $ पाचयेद्बहुभिः पुटैः  &  
लावकाख्यैः सुमतिमान्  % शोभनः सूर्यकान्तिवत्  \  
जायते नात्र सन्देहो  # बद्धः शिवसमो भवेत्  ॥ य्र्प्स्_२।७९ ॥  
<raupyeṇa rasabandhaḥ>  
अष्टमांशेन रूप्येन  $ सूतकं हि प्रमर्दयेत्  &  
चाङ्गेरीस्वरसेनैव  % पिष्टिकां कारयेद् बुधः  ॥ य्र्प्स्_२।८० ॥  
खोटं बद्ध्वा तु विपचेत्  $ धूर्ततैले त्रिवासरान्  &  
तथा च कङ्गुणीतैले  % करवीरजटोद्भवे  ॥ य्र्प्स्_२।८१ ॥  
जातीफलोद्भवेनापि  $ वत्सनागोद्भवेन च  &  
भृङ्ग्युद्भवेन च तथा  % समुद्रशोषकस्य वै  ॥ य्र्प्स्_२।८२ ॥  
देवदारुभवेनापि  $ पाचयेन्मतिमान् भिषक्  &  
पश्चात्सुतीक्ष्णमदिरा  % दातव्या तु तुषाग्निना  ॥ य्र्प्स्_२।८३ ॥  
दिनानि सप्तसङ्ख्यानि  $ मुखम् उत्पद्यते ध्रुवम्  &  
शुक्रस्तम्भकरः सम्यक्  % क्षीरं पिबति नान्यथा  ॥ य्र्प्स्_२।८४ ॥  
<tutthena tutthotthatāmreṇa rasabandhaḥ>  
लोहपात्रे सुविस्तीर्णे  $ तुत्थकस्यालवालकम्  &  
अष्टसंस्कारितं सूतं  % तस्मिन्निक्षिप्य मात्रया  ॥ य्र्प्स्_२।८५ ॥  
तुत्थचूर्णेन सञ्छाद्य  $ पूरयेन्निम्बुकद्रवैः  &  
पिधानेन मुखं रुद्ध्वा  % लोहपात्रस्य यत्नतः  ॥ य्र्प्स्_२।८६ ॥  
निर्वाते निर्जने देशे  $ त्रिदिनं स्थापयेत्ततः  &  
उष्णकाञ्जिकयोगेन  % क्षालयेद् बहुशो भिषक्  ॥ य्र्प्स्_२।८७ ॥  
नवनीतसमो वर्णः  $ सूतकस्यापि दृश्यते  &  
रसखोटं ततो बद्ध्वा  % स्वेदयेत्काञ्जिकैस्त्र्यहम्  ॥ य्र्प्स्_२।८८ ॥  
अश्मचूर्णस्य कणिकाम्-  $ अध्ये खोटं निधाय च  &  
जलसेकः प्रकर्तव्यः  % शीतीभूतं समुद्धरेत्  ॥ य्र्प्स्_२।८९ ॥  
अनेनैव प्रकारेण  $ त्रिवारं पाचयेद् ध्रुवम्  &  
कठिनत्वं प्रयात्येव  % सत्यं गुरुवचो यथा  ॥ य्र्प्स्_२।९० ॥  
ततो धूर्तफलानां हि  $ सहस्रेणापि पाचयेत्  &  
मुखम् उत्पद्यते सम्यक्  % वीर्यस्तम्भकरो ऽप्ययम्  ॥ य्र्प्स्_२।९१ ॥  
<dhātubījena rasabandhaḥ>  
वङ्गतीक्ष्णे समे कृत्वा  $ ध्मापयेद्वज्रमूषया  &  
वङ्गम् उत्तारयेत्सम्यक्  % तीव्राङ्गारैः प्रयत्नतः  ॥ य्र्प्स्_२।९२ ॥  
अनेनैव प्रकारेण  $ त्रिगुणं वाहयेत्त्रपु  &  
बीजं शाणप्रमाणं हि  % सूतं पलमितं भवेत्  ॥ य्र्प्स्_२।९३ ॥  
मर्दयेत्कन्यकाद्रावैर्  $ दिनमेकं विशोषयेत्  &  
गोलस्य स्वेदनं कार्यम्  % अहोभिः सप्तभिस्तथा  ॥ य्र्प्स्_२।९४ ॥  
त्रिफलाक्वाथमध्ये तु  $ त्रियामं स्वेदयेत्सुधीः  &  
कुमार्याः स्वरसेनैव  % भृङ्गराजरसेन हि  ॥ य्र्प्स्_२।९५ ॥  
भृङ्गीरसेन च तथा  $ त्रिदिनं स्वेद्यमेव हि  &  
एकैकेनौषधेनैवं  % काचकूप्यां निवेशयेत्  ॥ य्र्प्स्_२।९६ ॥  
खटीपटुशिवाभक्तं  $ पिष्ट्वा वक्त्रं निरुन्धयेत्  &  
खातं त्रिहस्तमात्रं स्याल्  % लद्दीपूर्णं तु कारयेत्  ॥ य्र्प्स्_२।९७ ॥  
मध्ये तु काचघटिकां  $ सुरापूर्णां निवेशयेत्  &  
भूमिस्थां मासयुग्मेन  % पश्चादेनां समुद्धरेत्  ॥ य्र्प्स्_२।९८ ॥  
बद्धं सूतवरं ग्राह्यं  $ शुभ्रं चन्द्रप्रभानिभम्  &  
मुखस्थं कुरुते सम्यक्  % दृढवज्रसमं वपुः  ॥ य्र्प्स्_२।९९ ॥  
कामिनीनां शतं गच्छेद्  $ वलीपलितवर्जितः  &  
देवीशास्त्रानुसारेण  % धातुबद्धरसोऽप्ययम्  ॥ य्र्प्स्_२।१०० ॥  
प्रकाशितो मया सम्यक्  $ नात्र कार्या विचारणा  ॥ य्र्प्स्_२।१०१ ॥  
<kāntalohena rasabandhaḥ>  
रसेन्द्रः कान्तलोहं च  $ तीक्ष्णलोहं तथैव च  &  
अभ्रसत्वं तथा ताप्य-  % सत्वं हेमसमन्वितम्  ॥ य्र्प्स्_२।१०२ ॥  
समांशानि च सर्वाणि  $ मर्दयेन्निम्बुकद्रवैः  &  
निषेचयेदेकदिनं  % पश्चाद् गोलं तु कारयेत्  ॥ य्र्प्स्_२।१०३ ॥  
पक्वमूषा प्रकर्तव्या  $ गोलं गर्भे निवेशयेत्  &  
गोजिह्वा काकमाची च  % निर्गुण्डी दुग्धिका तथा  ॥ य्र्प्स्_२।१०४ ॥  
कुमारी मेघनादा च  $ मधुसैन्धवसंयुता  &  
एतासां स्वरसेनैव  % स्वेदयेद्बहुशो भिषक्  ॥ य्र्प्स्_२।१०५ ॥  
यावद्दृढत्वमायाति  $ तावत्स्वेद्यं तु गोलकम्  &  
वक्त्रे धृतं जरामृत्युं  % निहन्ति च न संशयः  ॥ य्र्प्स्_२।१०६ ॥  
सर्वरोगान्निहत्याशु  $ वयः स्तम्भयते ध्रुवम्  &  
कर्णे कण्ठे तथा हस्ते  % धारिता मस्तकेऽपि वा  \  
अभिचारादिदोषाश्च  # न भवन्ति कदाचन  ॥ य्र्प्स्_२।१०७ ॥  
चतुर्विधान्येव तु बन्धनानि  $ श्रीसूतराजस्य मयोदितानि  &  
कुर्वन्ति ये तत्त्वविदो भिषग्वरा  % राज्ञां गृहे तेऽपि भवन्ति पूज्याः  ॥ य्र्प्स्_२।१०८ ॥  
इति परमरहस्यं सूतराजस्य चोक्तं  $ रसनिगममहाब्धेर् लब्धम् एतत् सुरत्नम्  &  
सकलगुणवरिष्ठा वादिनः कौतुकज्ञा  % निजहृदि च सुकण्ठे धारयिष्यन्ति तज्ज्ञाः  ॥ य्र्प्स्_२।१०९ ॥  
  
  
____________________________________________________________  
  
  
  
य्र्प्स्, अध्याय ३  
  
अथ मया रसभस्म निगद्यते  $ सकलपारदशास्त्रनियोगतः  &  
ससितकृष्णसुपीतकलोहितं  % भवति वर्णचतुष्टयभूषितम्  ॥ य्र्प्स्_३।१ ॥  
<mercury:: production from darada>  
हंसपाकदरदः सुशोभितो  $ निखिलनिम्बरसेन विमर्दितः  &  
नियतयामचतुष्टयमम्लके  % घनरसे समभागविलोडितः  ॥ य्र्प्स्_३।२ ॥  
डमरुकाभिधयन्त्रनिवेशितस्  $ तदनु लोहरजः खटिकासमम्  &  
सुपयसा लवणेन विमर्दितं  % कुरु भिषग्वर यन्त्रसुरोधनम्  ॥ य्र्प्स्_३।३ ॥  
नियतयामचतुष्टयवह्निना  $ मृदु समं रसमत्र विपाचयेत्  &  
उपरि तत्र जलेन निषिञ्चयेद्  % इति भवेद्दरदाद् वरसूतकः  ॥ य्र्प्स्_३।४ ॥  
अखिलशोधवरेण च वै यथा  $ सकलकञ्चुकदोषविवर्जितः  &  
बहुलदोषहरोऽपि भवेत्तथा  % भवति शुद्धतमो दरदोद्भवः  ॥ य्र्प्स्_३।५ ॥  
<mercury:: medic. use (rasakarpūra?)>  
विमलसूतवरो हि पलाष्टकं  $ तदनु धातुखटीपटुकाङ्क्षिकाः  &  
पृथगिमाश्च चतुष्पलभागिकाः  % स्फटिकशुद्धपलाष्टकसम्मिताः  ॥ य्र्प्स्_३।६ ॥  
सह जलेन विमृद्य च यामकं  $ लवणकाम्लजलेन विमिश्रिताः  &  
उदितधातुगणस्य च मूषिकां  % कुरु विषं विनिवेशय तत्र वै  ॥ य्र्प्स्_३।७ ॥  
डमरूकाभिधयन्त्रवरेण तं  $ द्विदशयामममुं पच वह्निना  &  
पवनपित्तकफक्षयहारकः  % सकलरोगहरः परमः सदा  ॥ य्र्प्स्_३।८ ॥  
गजपतेर् बलवद् बलदो नृणां  $ द्विजपतीक्षणवन्नयनप्रदः  &  
युवतिकामविलासविधायको  % भवति सूतवरः सुखदः सदा  \  
सघनसाररसः किल कान्तिदस् त्व्  # अखिलकुष्ठहरः कथितो मया  ॥ य्र्प्स्_३।९ ॥  
<mercury:: aruṇabhasman>  
विगतदोषकृतौ रसगन्धकौ  $ तदनु लुङ्गरसेन परिप्लुतौ  &  
प्रहरयुग्ममितं च शिलातले  % रविकरेण विमर्द्य विचूर्णितौ  ॥ य्र्प्स्_३।१० ॥  
रुचिरकाचघटीविनिवेशितौ  $ सिकतयन्त्रवरेण दिनत्रयम्  &  
कुरु भिषग्वर वह्निम् अधस्ततः  % स च भवेदरुणः कमलच्छविः  ॥ य्र्प्स्_३।११ ॥  
उदयभास्करनामरसो ह्ययं  $ भवति रोगविघातकरः स्वयम्  &  
मगधजामधुना सह गुञ्जिका-  % त्रयमितश्च सदा परिसेवितः  ॥ य्र्प्स्_३।१२ ॥  
ललितकामविधावभिलाषुकः  $ स्थविरकोऽपि रतौ तरुणायते  &  
गदहरो बलदोऽपि हि वर्णदो  % भवति कर्मविपाकजरोगहा  \  
सकलसूतकशास्त्रविमर्शनाद्  # द्विजवरेण मया प्रकटीकृतः  ॥ य्र्प्स्_३।१३ ॥  
<mercury:: red bhasman>  
रसविदापि रसः परिशोधितो  $ विगतदोषकृतोऽपि हि गन्धकः  &  
विमललोहमये कृतखर्परे ह्य्  % अमलसाररजः परिमुच्यताम्  ॥ य्र्प्स्_३।१४ ॥  
अतिकुशाग्नियुते द्रवति स्वयं  $ तदनु तत्र रसः परिमुच्यताम्  &  
विशदलोहमयेन च दर्विणा  % विघटयेत्प्रहरत्रयसम्मितम्  ॥ य्र्प्स्_३।१५ ॥  
तदनु काचघटीं विनिवेश्य वै  $ सिकतयन्त्रवरेण हि पाचितः  &  
द्विदशयाममधःकृतवह्निना  % भवति रक्तरसस्तलभस्मसात्  ॥ य्र्प्स्_३।१६ ॥  
गतबलेन नरेण सुसेवितो  $ भवति वाजिकरः सुखदः सदा  ॥ य्र्प्स्_३।१७ ॥  
स च वलीपलितानि विनाशयेच्  $ छतशरत्सु निरामयकृत्परम्  ॥ य्र्प्स्_३।१८ ॥  
<mercury:: red bhasman>  
विमलनागवरैकविभागिकं  $ हरजभागचतुष्टयमिश्रितम्  &  
सततमेव विमर्द्य शिलातले  % बलिवसां च समां कुरु तद्भिषक्  ॥ य्र्प्स्_३।१९ ॥  
दिनमितं सुविमर्द्य च कन्यका-  $ स्वरस ऐनकरेण विशोषयेत्  &  
तदनु सूतवरस्य तु कज्जलीं  % रुचिरकाचघटे विनिवेशय  ॥ य्र्प्स्_३।२० ॥  
दिवसयुग्ममधः कृतवह्निना  $ स च भवेदरुणः कमलच्छविः  &  
सकलरोगविनाशनवह्निकृत्  % बलकरः परमोऽपि हि कान्तिकृत्  ॥ य्र्प्स्_३।२१ ॥  
नयनरोगविनाशकरो भवेत्  $ सकलकामुकविभ्रमकारकः  &  
स खलु कर्मविपाकजरोगहा  % विशदनागयुतः खलु पारदः  ॥ य्र्प्स्_३।२२ ॥  
<mercury:: jāraṇa with sulfur>  
मृदुमृदा रचिता मसृणेष्टिका  $ उपरि गर्तवरेण च संयुता  &  
रसवरं दशशाणमितं हि तत्  % सशुकपिच्छवरेण निधापयेत्  ॥ य्र्प्स्_३।२३ ॥  
सकलपूर्णकृतं च सुगर्तकं  $ गलितनिम्बुफलोद्भवकेन वै  &  
स्थगय तं च पिधानवरेण वै  % मृदितया सुमृदा परिमुद्रितम्  ॥ य्र्प्स्_३।२४ ॥  
तदनु कुक्कुटानां पुटे शृतो  $ हुपलकेन वनोद्भवकेन वै  &  
विधिविदा भिषजा ह्यमुना कृतो  % विमलषड्गुणगन्धकम् अश्नुते  ॥ य्र्प्स्_३।२५ ॥  
स च शरीरकरोऽप्यथ लोहकृत्  $ सकलसिद्धिकरः परमो भवेत्  &  
शतगुणं हि यदा परिजीर्यते  % रसवरः खलु हेमकरो भवेत्  ॥ य्र्प्स्_३।२६ ॥  
<mercury:: rasapoṭṭalī>  
सशुकपिच्छसमोऽपि हि पारदो  $ भवति खल्वतलेन च कुट्टितः  &  
दृढतरामुपकल्पय पर्पटीं  % वसनबद्धकृतामपि पोटलीम्  ॥ य्र्प्स्_३।२७ ॥  
उपरि नागरसेन विलेपिता  $ रविकरेण सदा परिशोषिताम्  &  
कनकपत्ररसेन च सप्तधाप्य्  % अवनिगर्ततले विनिवेशय  ॥ य्र्प्स्_३।२८ ॥  
अवनिगर्तम् अरत्निकम् आयतं  $ द्विदशमङ्गुलमेव सुनिम्नकम्  &  
सिकतया परिपूर्य तदर्धकं  % तदनु तत्र निवेशय पोट्टलीम्  ॥ य्र्प्स्_३।२९ ॥  
उपरि वालुकया परिपूर्य तच्  $ छगणकैश्च पुटं परिदीयताम्  &  
द्विदशयामम् अथाग्निमहो कुरु  % भवति तेन महारसपोटली  \  
इति मया कथिता रसपोटली  # बलकरा सुकरा सुखसिद्धिदा  ॥ य्र्प्स्_३।३० ॥  
<mercury:: māraṇa>  
विशदसूतसमोऽपि हि गन्धकस्  $ तदनु खल्वतले सुविमर्दितः  &  
त्रिदिनमेव हि हंसपदीरसे  % दिनकरस्य करेण सुशोषितः  ॥ य्र्प्स्_३।३१ ॥  
विमललोहमये दृढखर्परे  $ तदनु कज्जलिकां प्रतिमुच्य वै  &  
करमिता सुकृतापि हि चुह्लिका ह्य्  % उपरि तत्र निवेशय च भाजनं  ॥ य्र्प्स्_३।३२ ॥  
अमललोहमयेन च दर्विणा  $ रसवरं नियतं परिमर्दयेत्  &  
तदनु वह्निमधः कुरु वै दृढं  % सततमेव हि यामचतुष्टयम्  ॥ य्र्प्स्_३।३३ ॥  
सुपच एष रसो जलदोपमो  $ भवति वल्लमितो मधुना युतः  &  
कवलितः क्षयरोगगणापहो  % मदनवृद्धिकरः परमो नृणाम्  ॥ य्र्प्स्_३।३४ ॥  
स च वलीपलितानि विनाशयेत्  $ सकलकुष्ठविनाशकरः परः  ॥ य्र्प्स्_३।३५ ॥  
<mercury:: māraṇa>  
मृदुमृदा परिकल्पितमूषिकां  $ रसमिताङ्गुलिकां भुवि सन्न्यसेत्  &  
रसवरं विमलं च सुशोभितं  % सशुकपिच्छसमं परिमर्दितम्  ॥ य्र्प्स्_३।३६ ॥  
रससमानमितं धृतमूषया  $ द्वितययुग्मकृतं परिमुद्रितम्  &  
कनकमूलरसेन च पाचितं  % तदनु सप्तदिनं कृशवह्निना  ॥ य्र्प्स्_३।३७ ॥  
रसवरस्य शुभं हि विपाचनं  $ यवमितो रसराजवरस् तदा  &  
दिनमुखे प्रतिहन्ति सुभक्षितः  % सकलदोषकृतां विकृतिं जयेत्  ॥ य्र्प्स्_३।३८ ॥  
<rasaparpaṭī>  
रसवरं पलयुग्ममितं शुभं  $ रुचिरताम्रमयः समभागिकम्  &  
बलिवसां च घृतेन विमर्दयेद्  % अतिकृशाग्निकृते द्रवति स्वयम्  ॥ य्र्प्स्_३।३९ ॥  
तदनु ताम्ररसौ विनिवेश्यतां  $ त्रयमिदं सरसं च विमर्दितम्  &  
द्रुतमयं च सदायसभाजने  % तदनु सूतकृतां वरकज्जलीम्  ॥ य्र्प्स्_३।४० ॥  
विघटयेदथ लोहसुदर्विणा  $ तदनु मोचदलोपरि ढाल्यते  &  
भवति सारतमा रसपर्पटी  % सकलरोगविघातकरी हि सा  ॥ य्र्प्स्_३।४१ ॥  
कुरु समानकटुत्रयसंयुतां  $ मरिचयुग्ममितां सुखदां सदा  ॥ य्र्प्स्_३।४२ ॥  
अनुपाने प्रयोक्तव्या  $ त्रिफलाक्षौद्रसंयुता  &  
पर्पटीं भक्षयेत्प्रातस्  % तथा त्र्यूषणसंयुताम्  ॥ य्र्प्स्_३।४३ ॥  
सन्निपातहरा सा तु  $ पञ्चकोलेन संयुता  &  
भक्षिता मधुना सार्धं  % सर्वज्वरविनाशिनी  ॥ य्र्प्स्_३।४४ ॥  
कणाक्षौद्रेण सहिता  $ सर्वशोफान्निकृन्तति  &  
श्यामात्रिकटुकेनापि  % वातजां ग्रहणीं जयेत्  ॥ य्र्प्स्_३।४५ ॥  
गुग्गुलुत्रिफलासार्धं  $ वातरक्तं विनाशयेत्  &  
वातशूलहरा सम्यक्  % हिङ्गुपुष्करसंयुता  ॥ य्र्प्स्_३।४६ ॥  
व्योषैः कन्यारसैर्वापि  $ कफामयविनाशिनी  &  
दशमूलशृतेनापि  % वातज्वरनिबर्हणी  ॥ य्र्प्स्_३।४७ ॥  
वाकुचीबीजकल्केन  $ कण्डूपामे विनाशयेत्  &  
आरुष्करेण सहिता  % सा तु सिध्मविनाशिनी  ॥ य्र्प्स्_३।४८ ॥  
गोमूत्रेणानुपानेन  $ चार्शोरोगविनाशिनी  &  
नवमाल्यर्जुनश्चैव  % चित्रको भृङ्गराजकः  ॥ य्र्प्स्_३।४९ ॥  
शाल्मली निम्बपञ्चाङ्गं  $ कल्हारश्च गुडूचिका  &  
निर्गुण्डी च समांशानि  % कारयेद्भिषगुत्तमः  ॥ य्र्प्स्_३।५० ॥  
चूर्णीकृत्य च तत्सर्वं  $ पर्पट्याश्चानुपानकम्  &  
अष्टादश च कुष्ठानि  % निहन्त्येव न संशयः  ॥ य्र्प्स्_३।५१ ॥  
पर्पटी रसराजश्च  $ रोगान्हन्त्यनुपानतः  &  
अपथ्यं नैव भुञ्जीयाद्  % दोषदूष्याद्यपेक्षया  ॥ य्र्प्स्_३।५२ ॥  
<rasaparpaṭī>  
शुद्धं रसं गन्धकमेव शुद्धं  $ पृथक् समांशं कुरु यत्नतस्ततः  &  
एरण्डमूलस्य रसेन सूतं  % तथाद्रिकर्ण्या स्वरसेन मर्दयेत्  ॥ य्र्प्स्_३।५३ ॥  
तं काकमाच्याः स्वरसेन पिष्ट्वा  $ तथा च तं दाडिमबीजतोयैः  &  
क्रमेण सूतं हि दिनैश्चतुर्भिः  % शुद्धत्वमायाति हि निश्चयेन  ॥ य्र्प्स्_३।५४ ॥  
ततस्तु गन्धं खलु मार्कवद्रवैर्  $ विभाव्यमानं कुरु लोहपात्रे  &  
प्रद्रावयेत्तं बदरस्य चाग्निना  % प्रढालयेद् भृङ्गरसे त्रिवारम्  ॥ य्र्प्स्_३।५५ ॥  
कार्या ततः कज्जलिका विमर्द्य  $ तां द्रावयेल्लोहमये सुपात्रे  &  
प्रढालयेत्तां कदलीदले हि  % सञ्छाद्य चान्येन दलेन पश्चात्  ॥ य्र्प्स्_३।५६ ॥  
तस्यास् त्व् अधोर्ध्वं प्रददीत गोमयं शीतीकृता गव्यघृतेन भर्जिता  ।*  
रोगानशेषान्मलदोषजातान् हिनस्ति चैषा रसपर्पटी हि  ॥ य्र्प्स्_३।५७ ॥*  
सा जीरकेणैव तु रामठेन  $ वातामशूलं गृहणीं सकामलाम्  &  
गुल्मानि चाष्टावुदराणि हन्यात्  % संसेविता शुद्धरसस्य पर्पटी  ॥ य्र्प्स्_३।५८ ॥  
मयापि सद्वैद्यहिताय नूनं  $ प्रदर्शितेयं खलु रोगनाशिनी  ॥ य्र्प्स्_३।५९ ॥  
<mercury:: māraṇa>  
सूतं सुशुद्धं लवणैश्चतुर्भिः  $ क्षारैस्त्रिभिश्चापि विमर्दयेच्च  &  
संशोष्य पश्चादपि हिङ्गुराजिका-  % शुण्ठीभिरेभिश्च समं विमर्द्य  ॥ य्र्प्स्_३।६० ॥  
रसेन सार्धं हि कुमारिकाया  $ मूषां विदध्याद्रविघर्मशोषिताम्  &  
तस्यां निधायाथ रसस्य गोलकं  % तं स्वेदितं चाम्लरसेन सम्यक्  ॥ य्र्प्स्_३।६१ ॥  
यामाष्टकेनाग्निकृतेन दोलया  $ पश्चाद् रसेनाभिविमर्दितोऽसौ  &  
भेकपर्ण्युरुवुभृङ्गराजकैः  % शृङ्गवेरगिरिकर्णिकारसैः  ॥ य्र्प्स्_३।६२ ॥  
काकमाचिजविभक्तिकाजलैर्  $ धूर्तजैरपि जयन्तिकाद्रवैः  &  
सिन्धुवारकरसेन मर्दितं  % मसृणखल्वतले त्रिवासरम्  ॥ य्र्प्स्_३।६३ ॥  
प्रतिरसं च विशोष्य हि भक्षयेद्  $ रक्तिकाद्वयमितं रुजापहम्  &  
केकिमाहिषवराहपित्तकैः  % कच्छपस्य च रसेन मर्दितम्  \  
जायतेऽधिकतरं गुणेन वै  # सन्निपातभवमूर्च्छनं जयेत्  ॥ य्र्प्स्_३।६४ ॥  
यः श्रीसूतवरस्य सेवनमिदं नित्यं करोतीह वै  $ दीर्घायुर्धनधान्यधर्मसहितः प्राप्नोति सौख्यं परम्  &  
लोके कीर्तिपरम्परां वितनुते धर्मे मतिर्जायते  % प्रान्ते तस्य परा गतिर्हि नियतं सत्यं शिवेनोदितम्  ॥ य्र्प्स्_३।६५ ॥  
  
  
____________________________________________________________  
  
  
  
य्र्प्स्, अध्याय ४  
अथेदानीं प्रवक्ष्यामि  $ धातुशोधनमारणम्  &  
अनुभूतं मया किञ्चित्  % किञ्चित् शास्त्रानुसारतः  ॥ य्र्प्स्_४।१ ॥  
<aṣṭadhātavaḥ>  
सुवर्णं रजतं चेति  $ शुद्धलोहमुदीरितम्  &  
ताम्रं चैवाश्मसारं च  % नागवङ्गौ तथैव  ॥ य्र्प्स्_४।२ ॥  
पूतिलोहं निगदितं  $ द्वितीयं रसवेदिना  &  
सम्मिश्रलोहं त्रितयं  % सौराष्ट्ररीतिवर्तकम्  \  
एतेऽष्टौ धातवो ज्ञेया  # लोहान्येवं भवन्ति हि  ॥ य्र्प्स्_४।३ ॥  
<suvarṇabhedāḥ>  
सुवर्णं द्विविधं ज्ञेयं  $ रसजं खनिसम्भवम्  &  
अन्ये त्रयः सुवर्णस्य  % प्रकाराः सन्ति नोदिताः  ॥ य्र्प्स्_४।४ ॥  
<gold:: rasaja>  
रसजं रसवेधेन  $ जायते हेम सुन्दरं  &  
तच्चतुर्दशवर्णाढ्यं  % सर्वकार्यकरं परम्  ॥ य्र्प्स्_४।५ ॥  
<khanija:: origin>  
पर्वते भूमिदेशेषु  $ खन्यमानेषु कुत्रचित्  &  
दृश्यते खनिजं प्राज्ञैस्  % तच्चतुर्दशवर्णकम्  ॥ य्र्प्स्_४।६ ॥  
<gold:: śodhana>  
रूप्यादियोगेन यदा  $ मिश्रं स्वर्णं हि जायते  &  
हेमकार्यं न चेत्तेन  % तदा शोध्यं भिषग्वरैः  ॥ य्र्प्स्_४।७ ॥  
हीनवर्णस्य हेम्नश्च  $ पत्राण्येव तु कारयेत्  &  
खटिकापटुचूर्णं च  % काञ्जिकेन प्रमर्दयेत्  ॥ य्र्प्स्_४।८ ॥  
पत्राणि लेपयेत्तेन  $ कल्केनाथ प्रयत्नतः  &  
आरण्योत्पलकैः कार्या  % कोष्ठिका नातिविस्तृता  ॥ य्र्प्स्_४।९ ॥  
मध्ये तत्सम्पुटं मुक्त्वा  $ वह्निं प्रज्वालयेत्ततः  &  
एवं पुटत्रयं दत्त्वा  % शुद्धं हेम समुद्धरेत्  ॥ य्र्प्स्_४।१० ॥  
न तु शुद्धस्य हेम्नश्च  $ शोधनं कारयेद्भिषक्  &  
अन्येषामेव लोहानां  % शोधनं कारयेद् भिषक्  ॥ य्र्प्स्_४।११ ॥  
<gold:: māraṇa:: niruttha>  
ततः स्वर्णभवं पत्रं  $ तापितं हि विनिक्षिपेत्  &  
ज्वालामुखीरसे षष्ठी-  % पुटैर्भस्मीभवत्यलम्  ॥ य्र्प्स्_४।१२ ॥  
गुरुणा कथितं सम्यक्  $ निरुत्थं जायते ध्रुवम्  &  
रोगान्हिनस्ति सकलान्  % नात्र कार्या विचारणा  ॥ य्र्प्स्_४।१३ ॥  
<gold:: māraṇa:: niruttha>  
हेम्नः पत्राणि सूक्ष्माणि  $ सूचिवेध्यानि कारयेत्  &  
पुराम्बुभस्मसूतेन  % लेपयित्वाथ शोषयेत्  ॥ य्र्प्स्_४।१४ ॥  
सम्पुटे च ततो रुन्ध्यात्  $ पुटयेद्दशभिः पुटैः  &  
म्रियते नात्र सन्देहो  % निरुत्थं भस्म जायते  ॥ य्र्प्स्_४।१५ ॥  
<gold:: māraṇa>  
हेम्नः सूक्ष्मदलानि भूर्जसदृशान्यादाय संलेप्य वै  $ वज्रीदुग्धकहिङ्गुहिङ्गुलसमैर् एकत्र पिष्टीकृतैः  &  
सत्यं सम्पुटके निधाय दशभिश्चैवं पुटैः कुक्कुटैः  % पाच्यं हेम च रक्तगैरिकसमं सञ्जायते निश्चितम्  ॥ य्र्प्स्_४।१७ ॥  
<gold:: māraṇa>  
लोहपर्पटीकाबद्धं  $ मृतं सूतं समांशकम्  &  
विद्रुते हेम्नि निक्षिप्तं  % स्वर्णभूतिप्रभं भवेत्  ॥ य्र्प्स्_४।१७ ॥  
तद्भस्म पुरतोयेन  $ दरदेन समन्वितम्  &  
मर्दयेद् दिनम् एकं तु  % सम्पुटे धारयेत्ततः  ॥ य्र्प्स्_४।१८ ॥  
पुटितं दशवारेण  $ स्वर्णं सिन्दूरसन्निभम्  &  
जायते नात्र सन्देहो  % रञ्जनं कुरुते ध्रुवम्  \  
देहं लोहं च मतिमान्  # सुधनी साधयेदिदम्  ॥ य्र्प्स्_४।१९ ॥  
<gold:: mṛta:: medic. properties>  
एतत्स्वर्णभवं करोतिच रजः सौन्दर्यतां वै सदा  $ रोगान्दैवकृतान् निहन्ति सकलान्येवं त्रिदोषोद्भवान्  &  
यः सेवेत नरः समान् द्विदशकान् वृद्धश्च नो जायते  % दोषाश्चैव गरोद्भवा विषकृता आगन्तुजा नैव हि  ॥ य्र्प्स्_४।२० ॥  
<silver:: subtypes>  
रूप्यं च त्रिविधं प्रोक्तं  $ खनिजं सहजं तथा  &  
कृत्रिमं च त्रयो भेदाः  % कथिताः पूर्वसूरिभिः  ॥ य्र्प्स्_४।२१ ॥  
<silver:: khanija>  
भूधरे कुत्र चेत्प्राप्तं  $ खन्यमाने च खनिजम्  &  
<silver:: sahaja>  
कैलासशिखराज्जातं  % सहजं तदुदीरितम्  ॥ य्र्प्स्_४।२२ ॥  
<silver:: kṛtrima>  
रसवेधेन यज्जातं  $ वङ्गात्तत्कृत्रिमं मतम्  &  
<silver:: śuddha:: parīkṣā>  
यद्रूप्यं वह्निना तप्तम्  % उज्ज्वलं हि विनिःसरेत्  \  
तच्छुद्धं कलधूतं हि  # सर्वकार्यकरं परम्  ॥ य्र्प्स्_४।२३ ॥  
<silver:: śodhana>  
ताम्रादिसंसर्गभवं त्वशुद्धं  $ रूप्यं हि मिश्रं खलु दोषलं च  &  
तच्छोधयेद्वै भसितस्य मूष्यां  % सीसेन सार्धं रजतं तु ध्मापयेत्  ॥ य्र्प्स्_४।२४ ॥  
ताराच्च षड्गुणं नागं  $ ध्मापयेद्यत्नतः सुधीः  &  
शनैर् विधम्यमानं हि  % दोषशून्यं प्रजायते  ॥ य्र्प्स्_४।२५ ॥  
अनेनैव प्रकारेण  $ शोधयेद्रजतं सदा  &  
सर्वकार्ये प्रयोक्तव्यं  % सर्वसिद्धिविधायकम्  ॥ य्र्प्स्_४।२६ ॥  
<silver:: māraṇa>  
भागमेकं तु रजतं  $ सूतभागचतुष्टयम्  &  
मर्दयेद् दिनमेकं तु  % सततं निम्बुवारिणा  ॥ य्र्प्स्_४।२७ ॥  
पेषणाज्जायते पिष्टीर्  $ दिनैकेन तु निश्चितम्  &  
मूषामध्ये तु तां मुक्त्वा  % अधोर्ध्वं गन्धकं न्यसेत्  ॥ य्र्प्स्_४।२८ ॥  
वालुकायन्त्रमध्यस्थां  $ दिनैकं तु दृढाग्निना  &  
पाचितां तु प्रयत्नेन  % स्वाङ्गशीतलतां गताम्  ॥ य्र्प्स्_४।२९ ॥  
तालेनाम्लेन सहितां  $ मर्दितां हि शिलातले  &  
ततो द्वादशवाराणि  % पुटान्यत्र प्रदापयेत्  ॥ य्र्प्स्_४।३० ॥  
अनेन विधिना सम्यक्  $ रजतं म्रियते ध्रुवम्  &  
<silver:: māraṇa>  
तारमाक्षिकयोश्चूर्णम्  % अम्लेन सह मर्दयेत्  ॥ य्र्प्स्_४।३१ ॥  
विंशत्पुटेन तत्तारं  $ भूतीभवति निश्चितम्  &  
<repeated māraṇa>  
पुटाधिक्यं हि लोहानां  % सम्यक् स्याद् गुणकारि च  \  
रञ्जनं कुरुतेऽत्यर्थं  # रक्तं श्वेतत्वमादिशेत्  ॥ य्र्प्स्_४।३२ ॥  
<silver:: mṛta:: medic. properties>  
शुद्धं भस्मीकृतं रूप्यं  $ सारघाज्यसमन्वितम्  &  
नेत्ररोगानपि सदा  % क्षवजान्गुदजानपि  ॥ य्र्प्स्_४।३३ ॥  
पित्तजान् काससम्भूतान्  $ पाण्डुजानुदराणि च  &  
दोषजानपि सर्वांश्च  % नाशयेदरुचिं सदा  ॥ य्र्प्स्_४।३४ ॥  
<copper:: subtypes>  
ताम्रं चापि द्विधा प्रोक्तं  $ नेपालं म्लेच्छदेशजम्  &  
नेपालदेशजाद् अन्यन्  % म्लेच्छं तत्कथितं बुधैः  ॥ य्र्प्स्_४।३५ ॥  
<copper:: śodhana>  
सीसकेन समं ताम्रं  $ रजतेनैव शोधयेत्  &  
पश्चान्मारणकं सम्यक्  % कर्तव्यं रसवादिना  ॥ य्र्प्स्_४।३६ ॥  
<copper:: māraṇam>  
कृत्वा ताम्रस्य पत्राणि  $ कन्यापत्रे निवेशयेत्  &  
कुक्कुटाख्ये पुटे सम्यक्  % पुटयेत्तदनन्तरम्  ॥ य्र्प्स्_४।३७ ॥  
सूतगन्धकयोः पिष्टिः  $ कार्या चातिमनोरमा  &  
विमर्द्य निम्बुतोयेन  % तानि पत्राणि लेपयेत्  ॥ य्र्प्स्_४।३८ ॥  
स्थालीमध्ये निरुन्ध्याथ  $ पचेद्यामचतुष्टयम्  &  
पञ्चदोषविनिर्मुक्तं  % शुल्बं तेनैव जायते  ॥ य्र्प्स्_४।३९ ॥  
<copper:: māraṇa>  
रवितुल्येन बलिना  $ सूतकेन समेन च  &  
तालकेन तदर्धेन  % शिलया च तदर्धया  ॥ य्र्प्स्_४।४० ॥  
चूर्णं कज्जलसङ्काशं  $ कारयेन्मतिमान् भिषक्  ॥ य्र्प्स्_४।४१ ॥  
शरावसम्पुटस्यान्तः  $ पत्राण्याधाय यत्नतः  &  
उपर्युपरि पत्राणि  % कज्जलीं च निधापयेत्  ॥ य्र्प्स्_४।४२ ॥  
यामैकं पाचयेदग्नौ  $ गर्भयन्त्रोदरान्तरे  &  
स्वाङ्गशीतं समुत्तार्य  % खल्वे सूक्ष्मं प्रचूर्णयेत्  ॥ य्र्प्स्_४।४३ ॥  
लेहयेन्मधुसंयुक्तम्  $ अनुपानैर् यथोचितैः  &  
<copper:: māraṇa (?)/somanātha (?)>  
शुद्धताम्रस्य पत्राणि  % कर्तव्यानि प्रयत्नतः  ॥ य्र्प्स्_४।४४ ॥  
तत्समांशस्य गन्धस्य  $ पारदस्य समस्य च  ॥ य्र्प्स्_४।४५ ॥  
तालकस्य तदर्धस्य  $ शिलायाश्च तदर्धतः  &  
लाङ्गलीचित्रकव्योष-  % तालमूलीकरञ्जकैः  ॥ य्र्प्स्_४।४६ ॥  
विषशम्याकातिविषा-  $ सैन्धवैश्च समांशकैः  &  
जम्बीरस्य द्रवेणाथ  % चूर्णं चातिद्रवीकृतम्  ॥ य्र्प्स्_४।४७ ॥  
तत्सर्वं हि शिलाभाण्डे  $ विनिधाय प्रयत्नतः  &  
सूचीवेध्यानि पत्राणि  % रसेनालेपितानि च  ॥ य्र्प्स्_४।४८ ॥  
कल्कमध्ये विनिःक्षिप्य  $ दिनसप्तकमेव हि  &  
चूर्णीकृतं तु मध्वाज्यैः  % कणाद्वयसमन्वितम्  ॥ य्र्प्स्_४।४९ ॥  
लेहितं वल्लमात्रं हि  $ जरामृत्युविनाशनम्  &  
कथितं सोमदेवेन  % सोमनाथाभिधं शुभम्  ॥ य्र्प्स्_४।५० ॥  
<copper:: māraṇa>  
शुद्धं शुल्वं गन्धकं वै समांशं  $ पूर्वं स्थाल्यां स्थापयेद्गन्धकार्धम्  &  
मध्ये शुल्बं स्थापनीयं प्रयत्नात्  % तस्योर्ध्वं वै गन्धचूर्णस्य चार्धम्  ॥ य्र्प्स्_४।५१ ॥  
स्थालीमुखे चूर्णघटीं निवेश्य  $ लेपं तथा सैन्धवमृत्स्नयापि  &  
चुल्ल्यां च कुर्यादथ वह्निमेव  % यामत्रयेणैव सुपाचितं भवेत्  ॥ य्र्प्स्_४।५२ ॥  
शीतीभूतं दोषहीनं तदेव  $ कृत्वा चूर्णं गालितं वस्त्रखण्डे  &  
सेव्यं सम्यक् चैकवल्लप्रमाणं  % कासं श्वासं हन्ति गुल्मप्रमेहान्  ॥ य्र्प्स्_४।५३ ॥  
<copper:: mṛta:: medic. use>  
वल्लम् एकं ताम्रभस्म  $ पूर्वाह्णे भिषजाज्ञया  &  
परिणामभवं शूलं  % तथा चाष्टविधं च रुक्  ॥ य्र्प्स्_४।५३* ॥  
उदरं पाण्डुशोफं च  $ गुल्मप्लीहयकृत्क्षयान्  &  
अग्निसादक्षयकृतान्  % मेहादीन् ग्रहणीगदान्  ॥ य्र्प्स्_४।५४ ॥  
जयेद्बहुविधान् रोगान्  $ अनुपानप्रभेदतः  &  
पिप्पलीमधुना सार्धं  % सर्वदोषहरं परम्  ॥ य्र्प्स्_४।५५ ॥  
अर्शोऽजीर्णज्वरादींश्च  $ निहन्ति च रसायनम्  &  
वृद्धिश्वसनकासघ्नं  % जरामृत्युविनाशनम्  ॥ य्र्प्स्_४।५६ ॥  
<iron:: subtypes>  
यथोत्तरं स्याद् गुणवर्णहीनं  $ प्रकाशितं वैद्यवरेण सम्यक्  &  
कान्तं तथा तीक्ष्णवरं हि मुण्डं  % लोहं भवेद्वै त्रिविधं क्रमेण  ॥ य्र्प्स्_४।५७ ॥  
<kānta:: subtypes>  
कान्तं चतुर्धा किल कथ्यतेऽत्र  $ तद्रोमकं भ्रामकचुम्बके च  &  
सन्द्रावकं श्रेष्ठतमं तथा हि  % सङ्कथ्यते शास्त्रविदै रसज्ञैः  ॥ य्र्प्स्_४।५८ ॥  
<romakam>  
खन्यां सङ्खन्यमानायां  $ पाषाणा निःसरन्ति ये  &  
तेभ्यो यद्द्रावितं लोहं  % रोमकं तत्प्रचक्षते  ॥ य्र्प्स्_४।५९ ॥  
<bhrāmakam>  
यत्र क्वापि गिरौ श्रेष्ठे  $ लभ्यते भ्रामकोपलः  &  
तस्माज्जातं तु यल्लौहं  % भ्रामकं तदिहोच्यते  ॥ य्र्प्स्_४।६० ॥  
<cumbakam>  
विन्ध्याचले भवेदश्मा  $ लोहं चुम्बति चाद्भुतम्  &  
न मुञ्चत्येव सततं  % शिवभक्तिं यथानुगः  ॥ य्र्प्स्_४।६१ ॥  
<drāvakam>  
हिमाद्रौ लभ्यते दुःखाद्  $ यः स्पृष्टो द्रावयेदयः  &  
सुवर्णादींश्च तद्वद्धि  % तत्कान्तं द्रावकं भवेत्  ॥ य्र्प्स्_४।६२ ॥  
<kānta:: parīkṣā:: śuddha>  
शुद्धे कान्तभवे पात्रे  $ शृतं दुग्धं हि नोद्गिरेत्  &  
पानीयं क्वथितं चास्मिन्  % हिङ्गुगन्धसमं भवेत्  ॥ य्र्प्स्_४।६३ ॥  
तैलबिन्दुर्जले क्षिप्तो  $ न चातिप्रसृतो भवेत्  &  
लेपोऽपि नैव जायेत  % शुद्धकान्तस्य लक्षणम्  ॥ य्र्प्स्_४।६४ ॥  
मुण्डाच्छतगुणं तीक्ष्णं  $ तीक्ष्णात्कान्तं महागुणम्  &  
कोटिसङ्ख्यागुणं प्रोक्तं  % चुम्बकं द्रावकं तथा  ॥ य्र्प्स्_४।६५ ॥  
<iron:: śodhana>  
शशरक्तेन लिप्तं हि  $ सप्तवारेण तापितम्  &  
कान्तादिसर्वलोहं हि  % शुध्यत्येव न संशयः  ॥ य्र्प्स्_४।६६ ॥  
<iron:: śodhana>  
सामुद्रलवणैस्तद्वल्  $ लेपितं त्रिफलाजले  &  
निर्वापितं भवेच्छुद्धं  % सत्यं गुरुवचो यथा  ॥ य्र्प्स्_४।६७ ॥  
<iron:: māraṇa>  
लोहचूर्णं घृताक्तं हि  $ क्षिप्त्वा लोहस्य खर्परे  &  
अग्निवर्णप्रभं यावत्  % तावद्दर्व्या प्रचालयेत्  ॥ य्र्प्स्_४।६८ ॥  
खल्वे च विपचेत्तद्वत्  $ पञ्चवारम् अतः परम्  &  
वरोदकैः पुटेल्लोहं  % चतुर्वारम् इदं खलु  ॥ य्र्प्स्_४।६९ ॥  
सुपेषितं वारितरं  $ जायते नात्र संशयः  &  
अनेन विधिना कार्यं  % सर्वलोहस्य साधनम्  ॥ य्र्प्स्_४।७० ॥  
जायते सर्वरोगानां  $ सेवितं पलितापहम्  &  
<iron:: māraṇa>  
लोहचूर्णं पलद्वन्द्वं  % गुडगन्धौ समांशकौ  ॥ य्र्प्स्_४।७१ ॥  
खल्वे विमर्द्य नितरां  $ पुटेद्विंशतिवारकम्  &  
पेषणं तु प्रकर्तव्यं  % पुटः पश्चात्प्रदीयते  ॥ य्र्प्स्_४।७२ ॥  
अनेन विधिना सम्यग्  $ भस्मीभवति निश्चितम्  &  
सर्वरोगान्निहन्त्येव  % नात्र कार्या विचारणा  ॥ य्र्प्स्_४।७३ ॥  
श्वेता पुनर्नवापत्र-  $ तोयेन दशसङ्ख्यकाः  &  
पुटास्तत्र प्रदेयाश्च  % सिन्दूराभं प्रजायते  ॥ य्र्प्स्_४।७४ ॥  
<iron:: māraṇa>  
अथापरः प्रकारोऽत्र  $ कथ्यते लोहमारणे  &  
लोहचूर्णसमं गन्धं  % मर्दयेत्कन्यकाद्रवैः  ॥ य्र्प्स्_४।७५ ॥  
पिण्डीकृतं लोहपात्रे  $ छायायां स्थापयेच्चिरम्  &  
म्रियते नात्र सन्देहो ह्य्  % अनुभूतं मयैव हि  ॥ य्र्प्स्_४।७६ ॥  
<iron:: bhasman:: medic. use>  
निरुत्थं लोहजं भस्म  $ सेवेतात्र पुमान्सुधीः  &  
व्योषवेल्लाज्यमधुना  % टङ्कमानेन मिश्रितम्  ॥ य्र्प्स्_४।७७ ॥  
जरां च मरणं व्याधिं  $ हन्यात्पुत्रप्रदायकम्  &  
जरादोषकृतान् रोगान्  % विनिहन्ति शरीरिणाम्  ॥ य्र्प्स्_४।७८ ॥  
<tin:: subtypes>  
बङ्गं तु द्विविधं प्रोक्तं  $ खुरं मिश्रं तथैव च  &  
<khura:: phys. properties>  
यच्छुद्धं सरलं शुभ्रं  % खुरं तदभिधीयते  ॥ य्र्प्स्_४।७९ ॥  
<khura:: śodhana>  
भल्लातकभवे तैले  $ खुरं शुध्यति ढालितम्  &  
<tin:: miśraka:: śodhana>  
पुनर्नवासिन्धुचूर्ण-  % विषयुक्तं प्रढालितम्  \  
तक्रमध्ये त्रिवारं हि  # मिश्रं बङ्गं विशुध्यति  ॥ य्र्प्स्_४।८० ॥  
<tin:: māraṇa>  
छाणोपरि कृते गर्ते  $ चिञ्चात्वक्चूर्णकं क्षिपेत्  &  
कर्षमानां बङ्गचक्रीं  % तत्रोपरि निधापयेत्  ॥ य्र्प्स्_४।८१ ॥  
चक्रीं चतुर्गुणेनैव  $ वेष्टितां धारयेत्ततः  &  
छगणेन विशुष्केण  % पुटाग्निं दापयेत्ततः  ॥ य्र्प्स्_४।८२ ॥  
स्वाङ्गशीतं समुद्धृत्य  $ सर्वकार्येषु योजयेत्  &  
अनेन विधिना शेषम्  % अपक्वं मारयेद् ध्रुवम्  ॥ य्र्प्स्_४।८३ ॥  
<tin:: māraṇa>  
अथापरः प्रकारो हि  $ वक्ष्यते चाधुना मया  &  
शुद्धबङ्गस्य पत्राणि  % समान्येव तु कारयेत्  ॥ य्र्प्स्_४।८४ ॥  
अजाशकृत् वरा तुल्या  $ चूर्णिता च निशा तथा  &  
चतुरस्रमथो निम्नं  % गर्तं हस्तप्रमाणकम्  ॥ य्र्प्स्_४।८५ ॥  
कृत्वा छगणकैश्चार्धं  $ पूरयेत्सततं भिषक्  &  
ततः शणभवेनापि  % वस्त्रेणाच्छाद्य गर्तकम्  ॥ य्र्प्स्_४।८६ ॥  
पूर्वं प्रकल्पितं चूर्णं  $ तत्रोपरि च विन्यसेत्  &  
तस्योपरि च पत्राणि  % समानि परितो न्यसेत्  ॥ य्र्प्स्_४।८७ ॥  
चूर्णेनाच्छाद्य यत्नेन  $ छगणेनाथ पूरयेत्  &  
पुटयेदग्निना सम्यक्  % स्वाङ्गशीतं समुद्धरेत्  ॥ य्र्प्स्_४।८८ ॥  
मृतं बङ्गं ततः पश्चान्  $ मर्दयेत्पूरवारिणा  &  
समांशं रससिन्दूरम्  % अनेन सह मेलयेत्  ॥ य्र्प्स्_४।८९ ॥  
खल्वे दृढतरं पिष्ट्वा  $ काचकूप्यां निवेशयेत्  &  
विपचेदग्नियोगेन  % यामषोडशमात्रया  ॥ य्र्प्स्_४।९० ॥  
हेमप्रभं मृतं बङ्गं  $ जायते रसवङ्गकम्  &  
<tin:: mṛta:: medic. properties>  
बङ्गं वातकरं रूक्षं  % तिक्तं मेहप्रणाशनम्  \  
मेदःकृम्यामयघ्नं हि  # कफदोषविषापहम्  ॥ य्र्प्स्_४।९१ ॥  
सर्वरोगान् हरत्याशु  $ शक्तिदायि गुणाधिकम्  ॥ य्र्प्स्_४।९२ ॥  
यथारोगबलं वीक्ष्य  $ दातव्यं वल्लमात्रकम्  &  
अशीतिर्वातजान् रोगान्  % तथा मेहांश्च विंशतिः  \  
हन्ति भक्षणमात्रेण  # सप्तकैकेन नान्यथा  ॥ य्र्प्स्_४।९३ ॥  
<tin:: mṛta:: medic. properties>  
बङ्गं वातकरं रूक्षं  $ प्रोक्तं मेहप्रणाशनम्  &  
कृमिमेदामयघ्नं हि  % कफदोषविषापहम्  ॥ य्र्प्स्_४।९४ ॥  
<lead:: parīkṣā:: good quality>  
छेदे कृष्णं गुरु स्निग्धं  $ द्रुतद्रावम् अथोज्ज्वलम्  &  
कृष्णवर्णं बहिः शुद्धं  % नागं हितमतोऽन्यथा  ॥ य्र्प्स्_४।९५ ॥  
<lead:: śodhana>  
दालयेच्च रसे नागं  $ सिन्दुवारहरिद्रयोः  &  
एवं नागो विशुद्धः स्यान्  % मूर्च्छास्फोटादि नाचरेत्  ॥ य्र्प्स्_४।९६ ॥  
<lead:: māraṇa>  
शुद्धनागस्य पत्राणि  $ सदलान्येव कारयेत्  &  
शिलां वासारसेनापि  % मर्दयेद् याममात्रकम्  ॥ य्र्प्स्_४।९७ ॥  
पत्राण्यालेपयेत्तेन  $ ततः सम्पुटके न्यसेत्  &  
पुटेन विपचेद् धीमान्  % वाराहेण खराग्निना  \  
एवं कृते त्रिवारेण  # नागभस्म प्रजायते  ॥ य्र्प्स्_४।९८ ॥  
<lead:: māraṇa>  
अथापरप्रकारेण  $ नागमारणकं भवेत्  &  
लोहपात्रे द्रुते नागे  % घर्षणं तु प्रकारयेत्  ॥ य्र्प्स्_४।९९ ॥  
चतुर्यामं प्रयत्नेन  $ मूलैश्चैव पलाशजैः  &  
अधस्ताज्ज्वालयेत्सम्यक्  % हठाग्निं म्रियते ध्रुवम्  \  
रक्ताभं जायते चूर्णं  # सर्वकार्येषु योजयेत्  ॥ य्र्प्स्_४।१०० ॥  
जायते सर्वकार्येषु  $ रोगोच्छेदकरं सदा  &  
नागस्य मारणं प्रोक्तं  % बहुधा बहुभिर्बुधैः  ॥ य्र्प्स्_४।१०१ ॥  
सर्वथा सूतनागस्य  $ शम्भोश्च मरणं नहि  ॥ य्र्प्स्_४।१०२ ॥  
<lead:: mṛta:: medic. properties>  
प्रमेहान् वातजान् रोगान्  $ धनुर्वातादिकान् गदान्  &  
विंशतिश्लेष्मजांश्चैव  % निहन्ति च न संशयः  ॥ य्र्प्स्_४।१०३ ॥  
<brass:: subtypes>  
पित्तलं द्विविधं प्रोक्तं  $ रीतिका काकतुण्डिका  &  
<rītikā:: parīkṣā>  
तप्ता तुषजले क्षिप्ता  % शुक्लवर्णा तु रीतिका  ॥ य्र्प्स्_४।१०४ ॥  
<kākatuṇḍī:: parīkṣā>  
निक्षिप्ता काञ्जिके कृष्णा  $ सा स्मृता काकतुण्डिका  ॥ य्र्प्स्_४।१०५ ॥  
<brass:: parīkṣā:: good quality>  
पीताभा मृदु चेद्गुर्वी  $ साराङ्गी हेमवर्णिका  &  
मसृणाङ्गी तु सुस्निग्धा  % शुभा रीतीति कथ्यते  ॥ य्र्प्स्_४।१०६ ॥  
<brass:: parīkṣā:: bad quality>  
दुर्गन्धा पूतिगन्धा वा  $ खरस्पर्शा च पाण्डुरा  &  
घनघाताक्षमा रूक्षा  % रीतिर्नेष्टा रसायने  ॥ य्र्प्स्_४।१०७ ॥  
<brass:: śodhana>  
तापिता चैव निर्गुण्डी-  $ रसे क्षिप्ता प्रयत्नतः  &  
पञ्चवाराणि चायाति  % शुद्धिं रीतिस्तु तत्क्षणात्  ॥ य्र्प्स्_४।१०८ ॥  
<brass:: māraṇa>  
शिलागन्धकसिन्धूत्थ-  $ रसैश्चातिप्रमर्दितैः  &  
रीतिपत्राणि लेप्यानि  % पुटितान्यष्टधा पुनः  \  
सद्यो भस्मत्वमायान्ति  # ततो योज्या रसायने  ॥ य्र्प्स्_४।१०९ ॥  
<brass:: rītikā:: mṛta:: medic. properties>  
रक्तपित्तहरा रूक्षा  $ कृमिघ्नी रीतिका मता  &  
<brass:: kākatuṇḍikā:: mṛta:: medic. properties>  
काकतुण्डा कुष्ठहरा  % सोष्णवीर्या सरा मता  ॥ य्र्प्स्_४।११० ॥  
<bronze:: production>  
चतुर्भागेन रविणा  $ भागैकं त्रपु चोत्तमम्  &  
जायते प्रवरं कांस्यं  % तत्सौराष्ट्रभवं शुभम्  ॥ य्र्प्स्_४।१११ ॥  
<bronze:: śodhana>  
तप्तं कांस्यं गवां मूत्रे  $ सप्तवारेण शुध्यति  &  
<bronze:: māraṇa>  
हरितालकगन्धाभ्यां  % म्रियते पञ्चभिः पुटैः  ॥ य्र्प्स्_४।११२ ॥  
<bronze:: mṛta:: medic. properties>  
मृतं कांस्यं वातहरं  $ प्रमेहाणां च नाशनम्  &  
शुद्धे कांस्यभवे पात्रे  % सर्वमेव हि भोजनम्  \  
पथ्यं सञ्जायते नाम्लं  # घृतशाकादिवर्जितम्  ॥ य्र्प्स्_४।११३ ॥  
<vartaloha:: production>  
लोहकांस्यार्करीतिभ्यो  $ जातं तद् वर्तलोहकम्  &  
तदेव विडलोहाख्यं  % विद्वद्भिः समुदाहृतम्  ॥ य्र्प्स्_४।११४ ॥  
<vartaloha:: śodhana>  
हयमूत्रे द्रुतं सम्यक्  $ निक्षिप्तं शुद्धिमृच्छति  &  
<vartaloha:: māraṇa>  
गन्धतालेन पुटितं  % म्रियते वर्तलोहकम्  ॥ य्र्प्स्_४।११५ ॥  
<vartaloha:: mṛta:: medic. properties>  
श्लेष्मपित्तहरं चाम्लं  $ रुच्यं कृमिहरं तथा  &  
नेत्ररोगप्रशमनं  % गलरोगनिबर्हणम्  ॥ य्र्प्स्_४।११६ ॥  
पथ्यं सर्वं हि तद्भाण्डे  $ सर्वदोषहरं परम्  &  
क्षारेणाम्लेन च विना  % दीप्तिकृत्पाचनं परम्  ॥ य्र्प्स्_४।११७ ॥  
संशोधनान्येव हि मारणानि  $ गुणागुणान्येव मयोदितानि  &  
अन्यानि शास्त्राणि सुविस्तराणि  % निरीक्ष्य यत्नात्कृतमेव सम्यक्  ॥ य्र्प्स्_४।११८ ॥  
  
  
____________________________________________________________  
  
  
  
य्र्प्स्, अध्याय ५  
  
अथेदानीं प्रवक्ष्यामि  $ गुणाधिक्यान्महारसान्  &  
तेषां नामानि वर्गांश्च  % सत्त्वानि तद्गुणांस्तथा  ॥ य्र्प्स्_५।१ ॥  
<mahārasāḥ>  
क्रमेण गगनं ताप्यं  $ वैक्रान्तं विमलं तथा  &  
रसकं शैलसम्भूतं  % राजावर्तकसस्यके  \  
एते महारसाश्चाष्टाव्  # उदिता रसवादिभिः  ॥ य्र्प्स्_५।२ ॥  
<abhra:: subtypes:: colour>  
क्रमप्राप्तमहं वक्ष्ये  $ गगनं तु चतुर्विधम्  &  
श्वेतं रक्तं तथा पीतं  % कृष्णं परमसुन्दरम्  ॥ य्र्प्स्_५।३ ॥  
श्वेतं श्वेतक्रियायोग्यं  $ रक्तं पीतं हि पीतकृत्  &  
कृष्णाभ्रं सर्वरोगाणां  % नाशनं परमं सदा  ॥ य्र्प्स्_५।४ ॥  
<abhra:: subtypes>  
वज्रं पिनाकं नागं च  $ मण्डूकमभिधीयते  &  
अनेन विधिना प्रोक्ता  % भेदाः सन्तीह षोडश  ॥ य्र्प्स्_५।५ ॥  
अभ्राणामेव सर्वेषां  $ वज्रमेवोत्तमं सदा  &  
शेषाणि त्रीणि चाभ्राणि  % घोरान् व्याधीन् सृजन्ति हि  \  
तस्माद्यत्नेन सद्वैद्यैर्  # वर्जनीयानि नित्यशः  ॥ य्र्प्स्_५।६ ॥  
<vajra:: parīkṣā>  
वज्राभ्रं धम्यमानेऽग्नौ  $ विकृतिं न क्वचिद् भजेत्  &  
सेवितं तन्मृतिं हन्ति  % वज्राभं कुरुते वपुः  ॥ य्र्प्स्_५।७ ॥  
<pināka:: parīkṣā>  
पिनाकं चाग्निसन्तप्तं  $ विमुञ्चति दलोच्चयम्  &  
सेवितं चैकमासेन  % कृमिं कुष्ठं करोत्यलम्  ॥ य्र्प्स्_५।८ ॥  
<nāga:: parīkṣā>  
नागाभ्रं ध्मापितं सम्यक्  $ नागवत् स्फूर्जते ध्रुवम्  &  
<nāga:: medic. properties>  
सेवितं तत्प्रकुरुते  % क्षयरोगसमुद्भवम्  ॥ य्र्प्स्_५।९ ॥  
विषं हालाहलं पीतं  $ मारयत्येव निश्चितम्  &  
तथा नागाभ्रनामेदं  % सद्वैद्यः कथयत्यलम्  ॥ य्र्प्स्_५।१० ॥  
<maṇḍūka:: parīkṣā>  
मण्डूकाभ्रं प्रकुरुते  $ ताप्यमानं हि नित्यशः  &  
क्षणं चाग्नौ न तिष्ठेत  % मण्डूकसदृशां गतिम्  ॥ य्र्प्स्_५।११ ॥  
मण्डूकाभ्रं न सेव्यं हि  $ कथितं रसवेदिभिः  ॥ य्र्प्स्_५।१२ ॥  
<abhraka:: śodhana>  
स्वेदयेद्दिनमेकं तु  $ काञ्जिकेन तथाभ्रकम्  &  
पश्चात्कुलत्थजे क्वाथे  % तक्रे मूत्रेऽथ वह्निना  ॥ य्र्प्स्_५।१३ ॥  
<abhra:: śodhana>  
पाचितं दोषशून्यं तु  $ शुद्धिमायाति निश्चितम्  &  
तथाग्नौ परितप्तं तु  % निषिञ्चेत् सप्तवारकम्  ॥ य्र्प्स्_५।१४ ॥  
काञ्जिके चापि निर्दोषम्  $ अभ्रके जायते ध्रुवम्  &  
वराक्वाथे तथा दुग्धे  % गवां मूत्रे तथैव च  \  
मार्कवस्य रसेनापि  # दोषशून्यं प्रजायते  ॥ य्र्प्स्_५।१५ ॥  
<abhra:: māraṇa>  
सूक्ष्मचूर्णं ततः कृत्वा  $ पिष्ट्वा हंसपदीरसैः  &  
चक्राकारं कृतं शुष्कं  % दद्यादर्धगजाह्वये  ॥ य्र्प्स्_५।१६ ॥  
षट् पुटानि ततो दत्त्वा  $ पुनरेवं पुनर्नवा  &  
रसेन मर्दितं गाढम्  % अभ्रांशेन तु टङ्कणम्  ॥ य्र्प्स्_५।१७ ॥  
पुनश्च चक्रिकां कृत्वा  $ सप्तवारं पुटेत्खलु  &  
तण्डुलीयरसेनैव  % तद्वद्वासारसेन च  ॥ य्र्प्स्_५।१८ ॥  
पुटयेत्सप्तवाराणि  $ पुटं दद्याद्गजार्धकम्  &  
अनेन विधिना चाभ्रं  % म्रियते नात्र संशयः  \  
चन्द्रिकारहितं सम्यक्  # सिन्दूराभं प्रजायते  ॥ य्र्प्स्_५।१९ ॥  
<abhra:: māraṇa>  
कासमर्दरसेनैव  $ धान्याभ्रं पाचितं शुभम्  &  
शतवारेण म्रियते  % नात्र कार्या विचारणा  ॥ य्र्प्स्_५।२० ॥  
<abhra:: māraṇa>  
एवं मुस्तारसेनापि  $ तण्डुलीयशिफारसैः  &  
टङ्कणेन समं पिष्ट्वा  % चक्राकारमथाभ्रकम्  ॥ य्र्प्स्_५।२१ ॥  
षष्टिसङ्ख्यपुटैः पक्वं  $ सिन्दूरसदृशं भवेत्  &  
कुष्ठक्षयादिरोगघ्नं  % अभ्रकं जायते ध्रुवम्  ॥ य्र्प्स्_५।२२ ॥  
<abhra:: māraṇa>  
नागवल्लीदलरसैर्  $ वटमूलत्वचा तथा  &  
वृषामत्स्यादनीभ्यां च  % मत्स्याक्ष्या सपुनर्भुवा  ॥ य्र्प्स्_५।२३ ॥  
वटवृक्षस्य मूलेन  $ मर्दितं पुटितं घनम्  &  
सिन्दूरसदृशं वर्णे  % भवेद्विंशतिमे पुटे  ॥ य्र्प्स्_५।२४ ॥  
सूक्ष्मं सूक्ष्मं जलप्लावं  $ रक्तवर्णसमुज्ज्वलम्  &  
सर्वरोगहरं चापि  % जायते बहुभिः पुटैः  ॥ य्र्प्स्_५।२५ ॥  
<abhra:: mṛta:: medic. properties>  
मृतं वज्राभ्रकं सम्यक्  $ सेवनीयं सदा बुधैः  &  
वलिपलितनाशाय  % दृढतायै शरीरिणाम्  ॥ य्र्प्स्_५।२६ ॥  
सर्वव्याधिहरं त्रिदोषशमनं वह्नेश्च सन्दीपनम्  $ वीर्यस्तम्भविवृद्धिकृत्परमिदं कृच्छ्रादिरोगापहम्  &  
भूतोन्मादनिवारणं स्मृतिकरं शोफामयध्वंसनं  % सद्यः प्राणविवर्धनं ज्वरहरं सेव्यं सदा चाभ्रकम्  ॥ य्र्प्स्_५।२७ ॥  
  
यथा विषं यथा वज्रं  $ शस्त्रो ऽग्निः प्राणहृद्यथा  &  
भक्षितं चन्द्रिकायुक्तम्  % अभ्रकं तादृशं गुणैः  ॥ य्र्प्स्_५।२८ ॥  
<abhra:: sattva:: pātana>  
पादांशं टङ्कणं दत्त्वा  $ मुसलीरसमर्दितम्  &  
ध्मापितं कोष्ठिकायन्त्रे  % सत्त्वरूपं प्रजायते  ॥ य्र्प्स्_५।२९ ॥  
<abhra:: sattva:: pātana>  
खल्वे पिष्ट्वा तु मतिमान्  $ सूक्ष्मचूर्णं तु कारयेत्  &  
गालितं वस्त्रखण्डेन  % घृतेन च परिप्लुतम्  ॥ य्र्प्स्_५।३० ॥  
भर्जितं दशवाराणि  $ लोहखर्परकेण वै  &  
अग्निवर्णसमं यावत्  % तावत्पिष्ट्वा तु भर्जयेत्  ॥ य्र्प्स्_५।३१ ॥  
शुकपिच्छसमं पिष्ट्वा  $ क्वाथे तु वटमूलजे  &  
ततो विंशतिवाराणि  % पुटेच्छूकरसञ्ज्ञकैः  ॥ य्र्प्स्_५।३२ ॥  
वराकषायैर्मतिमान्  $ तथा कुरु भिषग्वर  &  
नीलीगुञ्जावरापथ्याम्-  % ऊलकेन सुभावयेत्  ॥ य्र्प्स्_५।३३ ॥  
संशुष्कं भक्षयेद्विद्वान्  $ सर्वरोगहरं परम्  &  
अभ्रसत्वात्परं नास्ति  % रसायनमनुत्तमम्  ॥ य्र्प्स्_५।३४ ॥  
यदि चेत् शतवाराणि  $ पाचयेत्तीव्रवह्निना  &  
तदामृतोपमं चाभ्रं  % देहलोहकरं परम्  ॥ य्र्प्स्_५।३५ ॥  
<abhra:: sattva:: pātana>  
धान्याभ्रकं ततः कृत्वा  $ द्वात्रिंशत्पलमात्रकम्  &  
लाक्षागुञ्जाक्षुद्रमीनाः  % टङ्कणं दुग्धम् आविकम्  ॥ य्र्प्स्_५।३६ ॥  
सर्षपाः शिग्रुपिण्याकं  $ सिन्धूत्थं मृगशृङ्गकम्  &  
माक्षिकं च समांशानि  % सर्वाण्येव तु कारयेत्  ॥ य्र्प्स्_५।३७ ॥  
धान्याभ्रकेन तुल्येन  $ मर्दयेन्मतिमान्भिषक्  &  
पुनर्नवाया वासायाः  % कासमर्दस्य तण्डुलैः  ॥ य्र्प्स्_५।३८ ॥  
मत्स्याक्ष्या हंसपद्याश्च  $ कारवेल्ल्या रसैः पृथक्  &  
खलगोधूमयोश्चूर्णैः  % कारयेद्वटकान् शुभान्  ॥ य्र्प्स्_५।३९ ॥  
पश्चात् कोष्ठ्यां धमेच्छुष्कान्  $ भस्त्रिकाद्वितयेन तान्  &  
खदिरस्य तु चाङ्गारैः  % सत्वं निःसरति ध्रुवम्  ॥ य्र्प्स्_५।४० ॥  
पृथक् कृत्वा तु रवकान्  $ कांस्यवर्णान् विशेषतः  &  
तत्किट्टं गोमयेनाथ  % वटकान्कारयेत्पुनः  ॥ य्र्प्स्_५।४१ ॥  
ध्मापयेत् पूर्वविधिना  $ पुनः सत्वं हि निःसरेत्  &  
अनेन विधिना कार्यं  % पञ्चगव्येन मिश्रितम्  ॥ य्र्प्स्_५।४२ ॥  
पञ्चाजेनाथ महिषी-  $ पञ्चकेन समं कुरु  &  
पतत्येवमसन्दिग्धं  % सत्यं गुरुवचो यथा  ॥ य्र्प्स्_५।४३ ॥  
<abhra:: sattva:: māraṇa>  
अथाभ्रसत्त्वरवकान्  $ अम्लवर्गेण पाचयेत्  &  
शोधनीयगणेनैव  % मूषामध्ये तु शोधयेत्  ॥ य्र्प्स्_५।४४ ॥  
काचटङ्कणगुञ्जाज्य-  $ सारघैः शोधयेत्खलु  &  
मधुतैलवसाज्येषु  % दशवाराणि ढालयेत्  ॥ य्र्प्स्_५।४५ ॥  
मार्दवं कारयेत्सत्यं  $ योगेनानेन सर्वदा  &  
सत्वस्य गोलकानेवं  % तप्तानेवं तु काञ्जिके  ॥ य्र्प्स्_५।४६ ॥  
निर्वाप्य तत्क्षणादेव  $ कण्डयेल्लोहपारया  &  
अनेनैव प्रकारेण  % सूक्ष्मचूर्णं तु कारयेत्  ॥ य्र्प्स्_५।४७ ॥  
भर्जयेद् घृतमध्ये तु  $ त्रीणि वाराणि यत्नतः  &  
पेषणं तु प्रकर्तव्यं  % शिलापट्टेन यत्नतः  ॥ य्र्प्स्_५।४८ ॥  
धात्रीपत्ररसेनापि  $ तस्याः फलरसेन वा  &  
पुनर्भुवा वासया च  % काञ्जिकेनाथ गन्धकैः  \  
पुटयेद्दशवाराणि  # म्रियते चाभ्रसत्त्वकम्  ॥ य्र्प्स्_५।४९ ॥  
<abhra:: sattva:: mṛta:: medic. properties>  
मृतं सत्वं हरेन्मृत्युं  $ सर्वरोगविनाशनम्  &  
क्षयं पाण्डुं ग्रहणिकां  % श्वासं शूलं सकामलम्  ॥ य्र्प्स्_५।५० ॥  
ज्वरान्मेहांश्च कासांश्च  $ गुल्मान्पञ्चविधानपि  &  
मन्दाग्निमुदराण्येवम्  % अर्शांसि विविधानि च  ॥ य्र्प्स्_५।५१ ॥  
अनुपानप्रयोगेण  $ सर्वरोगान्निहन्ति च  &  
अभ्रसत्वगुणान्वक्तुं  % शक्यते न समासतः  ॥ य्र्प्स्_५।५२ ॥  
<rājāvarta:: parīkṣā:: good quality>  
किञ्चिद्रक्तोऽथ नीलश्च  $ मिश्रवर्णप्रभः सदा  &  
तौल्ये गुरुश्च मसृणो  % राजावर्त्तो वरः स्मृतः  ॥ य्र्प्स्_५।५३ ॥  
<rājāvarta:: śodhana>  
गोमूत्रेणाथ क्षारैश्च  $ तथाम्लैः स्वेदिताः खलु  &  
त्रिवारेण विशुध्यन्ति  % राजावर्तादयो रसाः  ॥ य्र्प्स्_५।५४ ॥  
<rājāvarta:: māraṇa>  
चूर्णितः शुकपिच्छेन  $ भृङ्गराजरसेन वै  &  
सप्तवारेण पुटितो  % राजावर्त्तो मरिष्यति  ॥ य्र्प्स्_५।५५ ॥  
<rājāvarta:: mṛta:: medic. properties>  
श्लेष्मप्रमेहदुर्नाम-  $ पाण्डुक्षयनिवारणः  &  
पाचनो दीपनश्चैव  % वृष्योऽनिलविषापहः  ॥ य्र्प्स्_५।५६ ॥  
<rājāvarta:: sattva:: pātana>  
कोशातकी क्षीरकन्दो  $ वन्ध्याकर्कोटकी तथा  &  
काकमाची राजशमी  % त्रिफला गृहधूमकः  ॥ य्र्प्स्_५।५७ ॥  
राजावर्तो रसैरेषां  $ सत्वं मुञ्चति मर्दितः  &  
ध्मापितः खदिराङ्गारैर्  % भस्त्रिकाद्वितयेन च  ॥ य्र्प्स्_५।५८ ॥  
<vaikrānta:: phys. properties>  
अष्टधारोष्ठफलकः  $ षट्कोणो मसृणो गुरुः  &  
शुद्धमिश्रितवर्णैश्च  % युक्तो वैक्रान्त उच्यते  ॥ य्र्प्स्_५।५९ ॥  
<vaikrānta:: subtypes:: colour>  
श्वेतः पीतस्तथा कृष्णो  $ नीलः पारावच्छविः  &  
कर्बूरः श्यामवर्णश्च  % वैक्रान्तश्चाष्टधा स्मृतः  ॥ य्र्प्स्_५।६० ॥  
<vaikrānta:: śodhana>  
क्वाथे कुलत्थजे स्विन्नो  $ वैक्रान्तः शुध्यति ध्रुवम्  &  
<vaikrānta:: māraṇa>  
गन्धनिम्बूरसैर्मर्द्यः  % पुटितो म्रियते ध्रुवम्  ॥ य्र्प्स्_५।६१ ॥  
<vaikrānta:: mṛta:: medic. properties>  
आयुःप्रदस्त्रिदोषघ्नो  $ वृष्यः प्राणप्रदः सदा  &  
वेगप्रदो वीर्यकर्ता  % प्रज्ञावर्णौ करोति हि  ॥ य्र्प्स्_५।६२ ॥  
रसायनेषु सर्वेषु  $ पूर्वगण्यस्तु रोगहा  &  
वज्रवद् गुणकारी च  % वैक्रान्तो रसबन्धकः  ॥ य्र्प्स्_५।६३ ॥  
<vaikrānta:: sattva:: pātana>  
सूर्यातपे मर्दितोऽसौ  $ सत्वपातगणौषधैः  &  
शुष्कायितो वटीकृत्य  % मूषास्थो ध्मापितोऽपि वै  ॥ य्र्प्स्_५।६४ ॥  
सत्वं मुञ्चति वैक्रान्तः  $ सत्यं गुरुवचो यथा  &  
<vaikrānta:: sattva:: medic. use>  
मृतसूतेन तुल्यांशं  % सत्वं वैक्रान्तसम्भवम्  ॥ य्र्प्स्_५।६५ ॥  
मृताभ्रसत्वसंयुक्तं  $ मर्दितं सममात्रकम्  &  
कणामध्वाज्यसम्मिश्रं  % वल्लमात्रं निषेवितम्  ॥ य्र्प्स्_५।६६ ॥  
सर्वान् रोगान्निहन्त्याशु  $ जीवेद् वर्षशतं सुखी  &  
त्रिवर्षसेवनान्नूनं  % वलीपलितनाशनम्  ॥ य्र्प्स्_५।६७ ॥  
<sasyaka:: myth. origin>  
सद्यो हालाहलं पीतम्  $ अमृतं गरुडेन च  &  
सुधायुक्ते विषे वान्ते  % पर्वते मरुताह्वये  ॥ य्र्प्स्_५।६८ ॥  
घनीभूतं च सञ्जातं  $ सस्यकं खलु कथ्यते  &  
<sasyaka:: parīkṣā:: good quality>  
नीलं मरकतच्छायं  % तेजोयुक्तं प्रशस्यते  ॥ य्र्प्स्_५।६९ ॥  
<sasyaka:: śodhana>  
स्वेदितं माहिषाज्याभ्यां  $ गवां मूत्रैर्नरस्य वा  &  
दोलायन्त्रेण यामौ द्वौ  % शुध्यत्येव हि सस्यकम्  ॥ य्र्प्स्_५।७० ॥  
<sasyaka:: māraṇa>  
गन्धाश्मटङ्कणाभ्यां च  $ लकुचद्रावमर्दितम्  &  
कुक्कुटाह्वैः सप्तपुटैर्  % म्रियते चान्धमूषया  ॥ य्र्प्स्_५।७१ ॥  
<sasyaka:: sattva:: pātana>  
निघृष्टं टङ्कणेनैव  $ निम्बूद्रावेण मूषया  &  
ध्मातं च ताम्ररूपं हि  % सत्त्वं मुञ्चति सस्यकम्  ॥ य्र्प्स्_५।७२ ॥  
विषेण सहितं यस्मात्  $ तस्माद्विषगुणाधिकम्  &  
सुधायुक्तं विषं येन  % सुधाधिकगुणं तथा  ॥ य्र्प्स्_५।७३ ॥  
<sasyaka:: mṛta:: medic. properties>  
त्रिदोषशमनं चैव  $ विषहृद् गुदशूलनुत्  &  
अम्लपित्तविबन्धघ्नं  % रसायनवरं सदा  ॥ य्र्प्स्_५।७४ ॥  
वान्तिं करोति रेकं च  $ श्वित्रकुष्ठापहं तथा  &  
नाम्ना मयूरतुत्थं हि  % सर्वव्याधिनिवारणम्  ॥ य्र्प्स्_५।७५ ॥  
<sasyaka, bhūnāga:: sattva:: ring>  
भूनागसत्वसंयुक्तं  $ सत्वमेतत्समीकृतम्  &  
अनयोर्मुद्रैका कार्या  % शूलघ्नी सा भवेत् खलु  ॥ य्र्प्स्_५।७६ ॥  
डाकिनीभूतसंवेश-  $ चराचरविषं जयेत्  &  
राज्ञां सदैव रक्षार्थं  % विधातव्या सुमुद्रिका  ॥ य्र्प्स्_५।७७ ॥  
<mākṣika>  
माक्षिकं द्विविधं ज्ञेयं  $ रुक्मताप्यप्रभेदतः  &  
<svarṇamākṣika (?)>  
प्रथमं माक्षिकं स्वर्णं  % कान्यकुब्जसमुत्थितम्  ॥ य्र्प्स्_५।७८ ॥  
सुवर्णवर्णसदृशं  $ नववर्णसमन्वितम्  &  
<mākṣika:: tāpya (<> स्वर्ण)>  
तटे तपत्याः सञ्जातं  % ताप्याख्यं माक्षिकं वदेत्  ॥ य्र्प्स्_५।७९ ॥  
पाषाणदलसम्मिश्रं  $ पाण्डुरं पञ्चवर्णवत्  &  
गुणाल्पकं भवत्येतत्  % स्वल्पं सत्त्वं विमुञ्चति  ॥ य्र्प्स्_५।८० ॥  
<mākṣika:: māraṇa>  
मूत्रे तक्रे च कौलत्थे  $ मर्दितं शुष्कमेव च  &  
गन्धाश्मबीजपूराभ्यां  % पिष्टं तच्छ्रावसम्पुटे  ॥ य्र्प्स्_५।८१ ॥  
पञ्चवाराहपुटकैर्  $ दग्धं मृतिमवाप्नुयात्  ॥ य्र्प्स्_५।८२ ॥  
<mākṣika:: sattva:: pātana>  
लोहपात्रे सुसन्दग्धं  $ लोहदण्डेन घर्षितम्  &  
यदा रक्तं धातुनिभं  % जायते निम्बुकद्रवैः  ॥ य्र्प्स्_५।८३ ॥  
घर्षयेत् त्रिगुणं सूतं  $ मुक्त्वा सङ्घर्षणं कुरु  &  
दिनैकं घर्षयित्वा तु  % दृढवस्त्रेण गालयेत्  ॥ य्र्प्स्_५।८४ ॥  
वस्त्रस्था पिष्टिका लग्ना  $ त्वधः पतति पारदः  &  
अनेनैव प्रकारेण  % द्वित्रिवारेण गालयेत्  ॥ य्र्प्स्_५।८५ ॥  
तत्पिष्टीगोलकं ग्राह्यं  $ यन्त्रे डमरुके न्यसेत्  &  
प्रहरद्वयमात्रं चेद्  % अग्निं प्रज्वालयेदधः  ॥ य्र्प्स्_५।८६ ॥  
इन्द्रगोपसमं सत्वम्  $ अधःस्थं ग्राहयेत्सुधीः  &  
अनेनैव विधानेन  % ताप्यसत्वं समाहरेत्  ॥ य्र्प्स्_५।८७ ॥  
टङ्कणेन समायुक्तं  $ द्रावितं मूषया यदा  &  
तदा ताम्रप्रभं सत्वं  % जायते नात्र संशयः  ॥ य्र्प्स्_५।८८ ॥  
देहलोहकरं सम्यक्  $ देवीशास्त्रेण भाषितम्  ॥ य्र्प्स्_५।८९ ॥  
सर्वामयघ्नं सततं  $ पारदस्यामृतं परम्  &  
मेलनं कुरुते लोहे  % परमं च रसायनम्  ॥ य्र्प्स्_५।९० ॥  
<vimala:: subtypes>  
प्रथमो हेमविमलो  $ हेमवद्वर्णसंयुतः  &  
द्वितीयो रूप्यविमलो  % रूप्यवद् दृश्यते खलु  ॥ य्र्प्स्_५।९१ ॥  
तृतीयः कांस्यविमलः  $ कांस्यवर्णसमो हि सः  &  
<vimala:: phys. properties>  
स्निग्धश्च वर्तुलश्चैव  % षट्कोणः फलकान्वितः  ॥ य्र्प्स्_५।९२ ॥  
<vimala:: śodhana>  
वासारसे मर्दितो हि  $ शुद्धोऽतिविमलो भवेत्  &  
<vimala:: māraṇa>  
गन्धाश्मनिम्बुकद्रावैर्  % मर्दितः पुटितो मृतिम्  \  
शृङ्गस्य भस्मना चापि  # पुटैश्च दशधा पुटेत्  ॥ य्र्प्स्_५।९३ ॥  
<vimala:: sattva:: pātana>  
निम्बूरसेन सम्पिष्ट्वा  $ मूषामध्ये निरुध्य च  &  
विमलः सीससदृशं  % ध्मातो मुञ्चति सत्त्वकम्  ॥ य्र्प्स्_५।९४ ॥  
<vimala:: sattva:: medic. use>  
पिष्टीकृतं हि तत्सत्वं  $ पारदेन समन्वितम्  &  
द्रुते गन्धे हि निक्षिप्तं  % तालकं त्रिगुणं तथा  ॥ य्र्प्स्_५।९५ ॥  
मनःशिला पञ्चगुणा  $ वालुकायन्त्रके खलु  &  
ज्वालयेत् क्रमशश्चैव  % पश्चाद्रजतभस्मकम्  ॥ य्र्प्स्_५।९६ ॥  
सममात्रं हि वैक्रान्तं  $ सर्वं सञ्चूर्णयेत्खलु  &  
सङ्गाल्य यत्नतो वस्त्रात्  % स्थापयेत्कूपिकान्तरे  ॥ य्र्प्स्_५।९७ ॥  
वह्निं कुर्यादष्टयामं  $ स्वाङ्गशीतं समुद्धरेत्  &  
वल्लमात्रं च मधुना  % लेहयेत् व्योषसंयुतं  ॥ य्र्प्स्_५।९८ ॥  
बालानां रोगहरणं  $ ज्वरपाण्डुप्रमेहनुत्  &  
ग्रहणीकामलाशूल-  % मन्दाग्निक्षयपित्तहृत्  ॥ य्र्प्स्_५।९९ ॥  
अनुपानविशेषणं  $ सर्वरोगान्निहन्ति च  ॥ य्र्प्स्_५।१०० ॥  
वृष्यः पित्तानिलहरो  $ रसायनवरः खलु  ॥ य्र्प्स्_५।१०१ ॥  
<śilājatu:: subtypes>  
तत्राद्यं द्विविधं चैव  $ सत्सत्वं सत्वहीनकम्  &  
गुणाधिकं तयोर्मध्ये  % यत्पूर्वं सर्वदोषहृत्  ॥ य्र्प्स्_५।१०२ ॥  
<śilājatu:: origin from rocks>  
निदाघे तीव्रतापाद्धि  $ हिमप्रत्यन्तपर्वतात्  &  
हेमतारार्कगर्भेभ्यः  % शिलाजतु विनिःसरेत्  ॥ य्र्प्स्_५।१०३ ॥  
<śilājatu:: from gold>  
बन्धूकपुष्पसदृशं  $ गुरु स्निग्धं सुशीतलम्  &  
रुक्मगर्भगिरौ जातं  % परमं तद्रसायनम्  ॥ य्र्प्स्_५।१०४ ॥  
किञ्चित्तिक्तं च मधुरं  $ शिलाजं सर्वदोषनुत्  ॥ य्र्प्स्_५।१०५ ॥  
<śilājatu:: from silver>  
तारगर्भगिरेर्जातं  $ पाण्डुरं स्वादु शीतलम्  &  
पित्तपाण्डुक्षयघ्नं च  % शिलाजतु हि पाण्डुरम्  ॥ य्र्प्स्_५।१०६ ॥  
<śilājatu:: from copper>  
शुल्वगर्भगिरेर् जातं  $ कृष्णवर्णं घनं गुरु  &  
गिरिजं कफवातघ्नं  % विशेषात्सर्वरोगजित्  ॥ य्र्प्स्_५।१०७ ॥  
<śilājatu:: parīkṣā:: śuddha>  
अग्नौ यज्जायते क्षिप्तं  $ लिङ्गाकारमधूमकम्  &  
उदके च विलीयेत  % तच्छुद्धं च विधीयते  ॥ य्र्प्स्_५।१०८ ॥  
<śilājatu:: śodhana>  
अम्लैश्च गुग्गुलूपेतैः  $ क्षाराद्यैर् भाण्डमध्यतः  &  
विशुध्यति शिलाजातं  % स्वेदितं घटिकाद्वयम्  ॥ य्र्प्स्_५।१०९ ॥  
<śilājatu:: māraṇa>  
मनःशिलालुङ्गरसैः  $ शिलया गन्धकेन वा  &  
तालकेनाथ पुटितं  % शिलाजं म्रियते ध्रुवम्  ॥ य्र्प्स्_५।११० ॥  
छगणैरष्टभिः कृत्वा  $ भस्मीभूतं शिलाजतु  ॥ य्र्प्स्_५।१११ ॥  
<śilājatu:: medic. use>  
शिलाजतु तु संशुद्धं  $ सेवेत यः पुमान् सदा  &  
जीवेद्वर्षशतं साग्रं  % न रोगैर्बाध्यते खलु  ॥ य्र्प्स्_५।११२ ॥  
मूत्रकृच्छ्राश्मरीरोगाः  $ प्रयान्त्येव न संशयः  &  
महारसे चोपरसे  % धातुरत्नेषु पारदे  \  
ये गुणाः कथिताः सद्भिः  # शिलाधातौ वदन्ति ते  ॥ य्र्प्स्_५।११३ ॥  
वैक्रान्तकान्तत्रिफला-  $ त्रिकटुभिः समन्वितम्  &  
वल्लोन्मितं वै सेवेत  % सर्वरोगगणापहम्  ॥ य्र्प्स्_५।११४ ॥  
पलितं वलिभिः सार्धं  $ हन्यादेव न संशयः  ॥ य्र्प्स्_५।११५ ॥  
<karpūraśilājatu>  
कर्पूरसदृशं श्वेतं  $ कर्पूराख्यं शिलाजतु  &  
<karpūraśilājatu:: medic. properties>  
अश्मरीमेहकृच्छ्रघ्नं  % कामलापाण्डुनाशनम्  ॥ य्र्प्स्_५।११६ ॥  
<karpūraśilājatu:: śodhana>  
अम्लतोयेन संस्विन्नं  $ शुष्कं शुद्धिमुपैति च  &  
<karpūraśilājatu:: māraṇa, sattvapātana>  
नोदितं मारणं तस्य  % सत्वपातनकं बुधैः  ॥ य्र्प्स्_५।११७ ॥  
<rasaka:: subtypes>  
द्विविधो रसकः प्रोक्तः  $ कारवेल्लकदर्दुरः  &  
<kāravellaka:: medic. properties>  
सत्वपाते परः प्रोक्तः  % प्रथमश्चौषधादिषु  ॥ य्र्प्स्_५।११८ ॥  
सर्वमेहहरश्चैव  $ पित्तश्लेष्मविनाशनः  &  
नागार्जुनेन कथितौ  % सिद्धौ श्रेष्ठरसावुभौ  ॥ य्र्प्स्_५।११९ ॥  
कृतौ येनाग्निसहनौ  $ सूतखर्परकौ शुभौ  &  
तेन स्वर्गमयी सिद्धिर्  % अर्जिता नात्र संशयः  ॥ य्र्प्स्_५।१२० ॥  
<rasaka:: śodhana>  
रसकस्तापितः सम्यक्  $ निक्षिप्तो रसपूरके  &  
निर्मलत्वमवाप्नोति  % सप्तवारं निमज्जितः  ॥ य्र्प्स्_५।१२१ ॥  
<rasaka:: śodhana>  
काञ्जिके वाथ तक्रे वा  $ नृमूत्रे मेषमूत्रके  &  
द्रावितो ढालितः सम्यक्  % खर्परः परिशुध्यति  ॥ य्र्प्स्_५।१२२ ॥  
<rasaka:: rañjana of copper with ~>  
खर्परं रेतितं शुद्धं  $ स्थापितं नरमूत्रके  &  
रञ्जयेन्मासमेकं हि  % ताम्रं स्वर्णप्रभं वरम्  ॥ य्र्प्स्_५।१२३ ॥  
<rasaka:: sattva:: pātana>  
शिला हरिद्रा त्रिफला  $ गृहधूमैः ससैन्धवैः  &  
भल्लातकैष्टङ्कणैश्च  % क्षारैरम्लैश्च वर्तितम्  ॥ य्र्प्स्_५।१२४ ॥  
पादांशसंयुतैर्मूषां  $ वृन्ताकफलसन्निभाम्  &  
निरुध्य शोषयित्वाथ  % मूषां मूषोपरि न्यसेत्  ॥ य्र्प्स्_५।१२५ ॥  
प्रध्माते खर्परे ज्वाला  $ सिता नीला भवेद्यदा  &  
लोहसन्दंशके कृत्वा  % धृत्वा मूषामधोमुखीम्  ॥ य्र्प्स्_५।१२६ ॥  
भूम्याम् आढालयेत् सत्त्वं  $ यथा नालं न भज्यते  &  
तदा सीसोपमं सत्वं  % पतत्येव न संशयः  ॥ य्र्प्स्_५।१२७ ॥  
अनेनैव प्रकारेण  $ त्रिवारं हि कृते सति  &  
विनिःसरेत्सर्वसत्वं  % सत्यं हि गुरुणोदितम्  ॥ य्र्प्स्_५।१२८ ॥  
<rasaka:: sattva:: māraṇa>  
तालकेन समायुक्तं  $ सत्वं निक्षिप्य खर्परे  &  
घर्षयेल्लोहदण्डेन  % म्रियते च न संशयः  ॥ य्र्प्स्_५।१२९ ॥  
<rasaka:: sattva:: mṛta:: medic. use>  
मृतं सत्वं मृतं कान्तं  $ समांशेनापि योजितम्  &  
माषमात्रमिदं चूर्णं  % वराक्वाथेन संयुतम्  ॥ य्र्प्स्_५।१३० ॥  
लोहपात्रस्थितं रात्रौ  $ तिलजप्रतिवापकम्  &  
निहन्ति मधुमेहं च  % क्षयं पाण्डुं तथानिलम्  ॥ य्र्प्स्_५।१३१ ॥  
योनिरोगांश्च नारीणां  $ ज्वरांश्च विषमानपि  &  
स्त्रीरोगान्हन्ति सर्वांश्च  % श्वासकासपुरोगमान्  ॥ य्र्प्स्_५।१३२ ॥  
  
  
____________________________________________________________  
  
  
  
य्र्प्स्, अध्याय ६  
  
<uparasāḥ>  
तालकं तुवरी गन्धं  $ कङ्कुष्ठं कुनटी तथा  &  
सौवीरं गैरिकं चैवम्  % अष्टमं खेचराह्वयम्  ॥ य्र्प्स्_६।१ ॥  
<haritāla:: subtypes>  
तालकं द्विविधं प्रोक्तं  $ दलाख्यं चाश्मसञ्ज्ञितम्  &  
<pattratālaka:: phys. properties>  
सूक्ष्मपत्रं हेमवर्णं  % गुरु स्निग्धं च भासुरम्  ॥ य्र्प्स्_६।२ ॥  
दलाख्यं तालकं तच्च  $ बहुसत्वं रसायनम्  &  
<aśmatālaka:: phys. properties>  
निष्पत्रं चाश्मसदृशं  % किञ्चित्सत्वं तथागुरु  ॥ य्र्प्स्_६।३ ॥  
नारीणां पुष्पहृत् तत्तु  $ कुपथ्यं चाश्मतालकम्  &  
<haritāla:: śodhana>  
कुष्माण्डतोयसंस्विन्नं  % ततः क्षारजलेन वा  \  
चूर्णतोयेन वा स्विन्नं  # दोलायन्त्रेण शुध्यति  ॥ य्र्प्स्_६।४ ॥  
<haritāla:: sattva:: pātana>  
कुलत्थक्वाथसौभाग्य-  $ माहिषाज्यमधुप्लुतम्  &  
खल्वे क्षिप्त्वा च तत्तालं  % मर्दयेदेकवासरम्  ॥ य्र्प्स्_६।५ ॥  
निस्तुषीकृत्य चैरण्ड-  $ बीजान्येव तु मर्दयेत्  &  
पलाष्टमानं तालस्य  % चाष्टमांशं तु कारयेत्  ॥ य्र्प्स्_६।६ ॥  
बीजान्येरण्डजान्येव  $ क्षिप्त्वा चैकत्र मर्दयेत्  &  
यवाभा गुटिका कार्या  % शुष्का कुप्यां निधाय च  ॥ य्र्प्स्_६।७ ॥  
वालुकायन्त्रमध्ये तु  $ वह्निं द्वादशयामकम्  &  
स्वाङ्गशीतं समुत्तार्य  % ऊर्ध्वगं सत्वमाहरेत्  ॥ य्र्प्स्_६।८ ॥  
पाषाणधातुसत्त्वानां  $ प्रकाराः सन्त्यनेकशः  &  
यानि कार्यकराण्येव  % सत्वानि कथितानि वै  ॥ य्र्प्स्_६।९ ॥  
<haritāla:: medic. properties>  
वातश्लेष्महरं रक्त-  $ भूतनुत् पुष्पहृत् स्त्रियाः  &  
सुस्निग्धमुष्णकटुकं  % दीपनं कुष्ठहारि तत्  ॥ य्र्प्स्_६।१० ॥  
<saurāṣṭrī:: origin>  
सौराष्ट्रदेशे सञ्जाता  $ खनिजा तुवरी मता  &  
<saurāṣṭrī:: colors fabric>  
या लेपिता श्वेतवस्त्रे  % रङ्गबन्धकरी हि सा  ॥ य्र्प्स्_६।११ ॥  
<saurāṣṭrī:: subtypes>  
फुल्लिका खटिका तद्वत्  $ द्विप्रकारा प्रशस्यते  &  
किञ्चित्पीता च सुस्निग्धा  % गरदोषविनाशिनी  ॥ य्र्प्स्_६।१२ ॥  
श्वेतवर्णापरा साम्ला  $ फुल्लिका लोहमारणी  &  
<saurāṣṭrī:: medic. properties>  
कषाया मधुरा काङ्क्षी  % कटुका विषनाशिनी  ॥ य्र्प्स्_६।१३ ॥  
व्रणघ्नी कफहा चैव  $ नेत्रव्याधित्रिदोषहा  &  
कुष्ठरोगहरा सा तु  % पारदे बीजधारिणी  ॥ य्र्प्स्_६।१४ ॥  
<saurāṣṭrī:: śodhana>  
धान्याम्ले तुवरी क्षिप्ता  $ शुध्यति त्रिदिनेन वै  &  
<saurāṣṭrī:: sattva:: pātana>  
क्षारैरम्लैश्च मृदिता  % ध्माता सत्वं विमुञ्चति  \  
<saurāṣṭrī:: sattva:: medic. use>  
तत्सत्वं धातुवादार्थे  # औषधे नोपपद्यते  ॥ य्र्प्स्_६।१५ ॥  
<manaḥśilā:: subtypes>  
मनःशिला त्रिप्रकारा  $ श्यामा रक्ता च खण्डिका  &  
<śyāmā>  
श्यामा रक्ता मिश्रवर्णा  % भाराढ्या श्यामिका भवेत्  ॥ य्र्प्स्_६।१६ ॥  
<kaṇavīrakā>  
कणवीरा सुरक्ताङ्गी  $ ताम्राभा सैव शस्यते  &  
<khaṇḍikā>  
चूर्णिता याति रक्ताङ्गी  % गुरुः स्निग्धा च खण्डिका  ॥ य्र्प्स्_६।१७ ॥  
सर्वाः कुनट्यः कथिताः  $ पूर्वं पूर्वं गुणोत्तराः  &  
<manaḥśilā:: śodhana>  
मुनिपत्ररसेनापि  % शृङ्गवेररसेन वा  ॥ य्र्प्स्_६।१८ ॥  
भाविता सप्तवारेण  $ विशुध्यति न संशयः  &  
<manaḥśilā:: sattva:: pātana>  
सर्पिषा च गुडेनाथ  % किट्टगुग्गुलुनाथ वा  ॥ य्र्प्स्_६।१९ ॥  
ध्माता तु कोष्ठिकायन्त्रे  $ मुञ्चेत् सत्त्वं न संशयः  ॥ य्र्प्स्_६।२० ॥  
<manaḥśilā:: śuddha:: medic. properties>  
रसायनवरा सर्वा  $ वातश्लेष्मविनाशिनी  &  
सत्वाधिका विषघ्नी च  % भूतकण्डूक्षयापहा  \  
अग्निमान्द्यं प्रशमयेत्  # कोष्ठरोगनिबर्हिणी  ॥ य्र्प्स्_६।२१ ॥  
<añjana:: subtypes>  
सौवीरं च रसाञ्जनं निगदितं स्रोत्ॐजनं चैव हि  $ तद्वत् पुष्पमथाञ्जनं तदनु चेन्नीलाञ्जनं कथ्यते  &  
पञ्चानामपि नामवर्णगुणवद्रूपाणि सम्यग्विधौ  % कथ्यन्तेऽत्र मयापि शोधनम् इदं सत्वं मृतिश्चोच्यते  ॥ य्र्प्स्_६।२२ ॥  
<sauvīra>  
सौवीराख्यं चाञ्जनं धूमवर्णं पित्तास्रघ्नं छर्दिहिध्माव्रणघ्नम्  ।*  
नेत्रव्याधौ शोधने रोपणे च श्रेष्ठं प्रोक्तं कर्णरोगप्रशान्त्यै  ॥ य्र्प्स्_६।२३ ॥*  
<rasāñjana>  
पीताभं विषरक्तदोषशमनं सश्वासहिध्मापहं  $ वर्ण्यं वातविनाशनं कृमिहरं दार्व्युद्भवं शोभनम्  &  
<srotoñjana>  
स्निग्धं स्वादु कषायकं विषवमीपित्तास्रनुल्लेखनं  % नेत्र्यं हिध्मरुजापहं निगदितं स्रोत्ॐजनं सर्वदा  ॥ य्र्प्स्_६।२४ ॥  
<puṣpāñjana>  
सितं स्निग्धं हिमं चैव  $ नेत्ररोगविषापहम्  &  
ज्वरघ्नम् अतिहिध्माघ्नं  % पुष्पाञ्जनमिहोदितम्  ॥ य्र्प्स्_६।२५ ॥  
<nīlāñjana>  
रसायनं सुवर्णघ्नं  $ गुरु स्निग्धं त्रिदोषहा  &  
नीलाञ्जनं च कथितं  % लोहमार्दवकारकम्  ॥ य्र्प्स्_६।२६ ॥  
<añjana:: śodhana>  
भृङ्गराजरसेनैव  $ सर्वाण्येवाञ्जनानि हि  &  
विशुध्यन्तीह सततं  % सत्यं गुरुवचो यथा  \  
<añjana:: sattva:: pātana>  
शिलायाः सत्ववत् सत्त्वम्  # अञ्जनानां च पातयेत्  ॥ य्र्प्स्_६।२७ ॥  
<sulfur:: subtypes:: colour>  
गन्धकस्य चतुर्भेदा  $ लक्षिताः पूर्वसूरिभिः  &  
श्वेतः पीतस्तथा रक्तः  % कृष्णश्चेति चतुर्विधः  ॥ य्र्प्स्_६।२८ ॥  
<sulfur:: white>  
श्वेतस्तु खटिकाकारो  $ लेपनाल्लोहमारणम्  &  
जायते नात्र सन्देहो ह्य्  % अनुभूतं मया खलु  ॥ य्र्प्स्_६।२९ ॥  
<sulfur:: yellow>  
पीतवर्णो भवेद्यस्तु  $ स चोक्तोऽमलसारकः  &  
रसे रसायने श्रेष्ठः  % शुकपिच्छः स कथ्यते  ॥ य्र्प्स्_६।३० ॥  
<sulfur:: red>  
लाक्षारसनिभो रक्तः  $ शुकतुण्डः स कथ्यते  &  
धातूनां रञ्जनं कुर्याद्  % रसबन्धं करोत्यलम्  ॥ य्र्प्स्_६।३१ ॥  
<sulfur:: black>  
यः कृष्णवर्णः स तु दुर्लभोऽस्ति  $ नाशं करोतीह जरापमृत्योः  &  
संसेवनाद्वज्रसमं शरीरं  % भवेत्सुकान्तं हि निरामयं च  ॥ य्र्प्स्_६।३२ ॥  
<sulfur:: śodhana>  
घटीमध्ये पयः क्षिप्त्वा  $ मुखे वस्त्रं प्रबन्धयेत्  &  
वस्त्रोपरि बलेश्चूर्णं  % मुखं रुद्ध्वा शरावतः  ॥ य्र्प्स्_६।३३ ॥  
भूमौ निधाय तत्पात्रं  $ पुटं दद्यात्प्रयत्नतः  &  
विंशत्युपलकैश्चैव  % स्वाङ्गशीतं समुद्धरेत्  ॥ य्र्प्स्_६।३४ ॥  
अनेनैव प्रकारेण  $ स्वाङ्गशीतं पुनः पुनः  &  
एवं संशोधितो गन्धः  % सर्वकार्यकरो भवेत्  ॥ य्र्प्स्_६।३५ ॥  
<sulfur:: śuddha:: medic. properties>  
विपाके मधुरो गन्ध-  $ पाषाणस्तु रसायनः  &  
विसर्पकण्डुकुष्ठस्य  % शमनो दीपनस्तथा  ॥ य्र्प्स्_६।३६ ॥  
आमाजीर्णप्रशमनो  $ विषहा रसशोषणः  &  
सूतस्य वीर्यदः साक्षात्  % पार्वतीपुष्पसम्भवः  ॥ य्र्प्स्_६।३७ ॥  
कृमिरोगहरः सम्यक्  $ सूतं मूर्छयति ध्रुवम्  &  
<sulfur:: nirukti for balivasā>  
सेवितो बलिराज्ञा यः  % प्रभूतबलहेतवे  ॥ य्र्प्स्_६।३८ ॥  
तस्माद्बलिवसेत्युक्तो  $ गन्धकोऽतिमनोहरः  &  
<sulfur::medic. use>  
शुकपिच्छस्तु मरिच-  % समांशेन तु कल्कितः  ॥ य्र्प्स्_६।३९ ॥  
त्रिफला षड्गुणा कार्या  $ मर्दयेत्कृतमालकैः  &  
मूलद्रवैस्ततः पीतो  % हन्ति कुष्ठान्यनेकशः  ॥ य्र्प्स्_६।४० ॥  
तन्मूलसलिले घृष्टं  $ वपुस्तेनाथ लेपितम्  &  
कुष्ठान्येव निहन्त्याशु  % सद्यः प्रत्ययकारकम्  ॥ य्र्प्स्_६।४१ ॥  
<sulfur:: medic. use>  
संशुद्धगन्धकं चैव  $ तैलेन सह पेषयेत्  &  
अपामार्गक्षारतोयैस्  % तैलेन मरिचेन च  ॥ य्र्प्स्_६।४२ ॥  
विलिप्य सकलं देहं  $ तिष्ठेत्सूर्यातपेषु च  &  
भोजयेत्तक्रभक्तं च  % तृतीये प्रहरे खलु  ॥ य्र्प्स्_६।४३ ॥  
वह्निना स्वेदयेद्रात्रौ  $ प्रातरुत्थाय मर्दयेत्  &  
महिषस्य पुरीषेण  % स्नायाच्छीतेन वारिणा  ॥ य्र्प्स्_६।४४ ॥  
स्नानं कुर्यादुषस्येवं  $ कण्डूः पामा च नश्यति  &  
दृष्टप्रत्यययोगोऽयं  % कथितोऽत्र मया खलु  \  
नाशयेच्चिरकालोत्थाः  # कुष्ठपामाविचर्चिकाः  ॥ य्र्प्स्_६।४५ ॥  
<sulfur:: medic. use>  
कलांशव्योषसंयुक्तं  $ शुद्धगन्धकचूर्णकम्  &  
वस्त्रे वितस्तिमात्रे तु  % गन्धचूर्णं सतैलकम्  ॥ य्र्प्स्_६।४६ ॥  
विलिप्य वेष्टयित्वा च  $ वर्तिं सूत्रेण वेष्टयेत्  &  
धृत्वा सन्दंशतो वर्ति-  % मध्यं प्रज्वालयेच्च ताम्  ॥ य्र्प्स्_६।४७ ॥  
विद्रुतः पतते गन्धो  $ बिन्दुशः काचभाजने  &  
तां द्रुतिं प्रक्षिपेत्पत्त्रे  % नागवल्ल्यास्त्रिबिन्दुकाम्  ॥ य्र्प्स्_६।४८ ॥  
रसं वल्लमितं तत्र  $ दत्त्वाङ्गुल्या विमर्दयेत्  &  
तत्सर्वं भक्षयेत्पश्चाद्  % गोदुग्धं चानु सम्पिबेत्  ॥ य्र्प्स्_६।४९ ॥  
कामस्य दीप्तिं कुरुते  $ क्षयपाण्डुविनाशनम्  &  
ग्रहणीं नाशयेद् दुष्टां  % शूलार्तिश्वासकासकम्  ॥ य्र्प्स्_६।५० ॥  
आमाजीर्णं प्रशमयेल्  $ लघुत्वं च प्रजायते  &  
गन्धकस्य गुणान्वक्तुं  % शक्तः कः शम्भुना विना  ॥ य्र्प्स्_६।५१ ॥  
<kaṅkuṣṭha:: origin>  
पर्वते हिमसमीपवर्तिनि  $ जायतेऽतिरुचिरं कङ्कुष्ठकम्  &  
<kaṅkuṣṭha:: subtypes>  
एकमेव नलिकाभिधानकं  % रेणुकं तदनु चापरं भवेत्  ॥ य्र्प्स्_६।५२ ॥  
<nalikā:: phys. properties>  
पीतवर्णमसृणं च वै गुरु  $ स्निग्धम् उत्तमतरं प्रवक्ष्यते  &  
<reṇuka:: phys. properties>  
श्यामपीतमतिहीनसत्त्वकं  % रेणुकं हि कथितं द्वितीयकम्  ॥ य्र्प्स्_६।५३ ॥  
<kaṅkuṣṭha:: third type from the feces of a newborn elephant>  
वदन्ति कङ्कुष्ठमथापरे हि सद्यः प्रसूतस्य च दन्तिनः शकृत्  ।*  
तत् कृष्णपीतं भवतीव रेचनं तृतीयमाहुर्विबुधा भिषग्वराः  ॥ य्र्प्स्_६।५४ ॥*  
<kaṅkuṣṭha:: 4. type = nāla of horses>  
चतुर्थकङ्कुष्ठमिहैव वाजिनां  $ नालं हि केचित्प्रवदन्ति तज्ज्ञाः  &  
यद्धस्तिजं श्वेतमथातिपीतं  % विरेचनं तत्प्रकरोति शीघ्रम्  ॥ य्र्प्स्_६।५५ ॥  
रसायने श्रेष्ठतरं रसे च  $ सत्वेन युक्तं खलु गौरवान्वितम्  &  
<kaṅkuṣṭha:: śodhana>  
शुण्ठ्यम्भसा भावितमेव शुद्धिं  % कङ्कुष्ठमायाति हि सत्यमुक्तम्  ॥ य्र्प्स्_६।५६ ॥  
<kaṅkuṣṭha:: śuddha:: medic. properties>  
कङ्कुष्ठकं तिक्तकटूष्णवीर्यं  $ विशेषतो रेचनकं करोति  &  
गुदार्तिगुल्मव्रणशूलहृत्परं  % प्रचक्षते शास्त्रविदः पुराणाः  ॥ य्र्प्स्_६।५७ ॥  
<kaṅkuṣṭha:: sattva:: pātana>  
सत्त्वाकृष्टिर्न च प्रोक्ता  $ यस्मात्सत्वमयं हि तत्  &  
<kaṅkuṣṭha:: medic. use>  
यवमात्रं भजेदेनं  % विरेकार्थं न संशयः  ॥ य्र्प्स्_६।५८ ॥  
क्षणादामज्वरं हन्ति  $ जाते सति विरेचने  &  
ताम्बूलेन समं चैवं  % भक्षितं सारयेद् ध्रुवम्  ॥ य्र्प्स्_६।५९ ॥  
बब्बूलमूलिकाक्वाथं  $ सौभाग्याजाजिसंयुतम्  &  
भूयो भूयः पिबेद्धीमान्  % विषं कङ्कुष्ठजं जयेत्  ॥ य्र्प्स्_६।६० ॥  
<kāsīsa:: subtypes>  
कासीसं प्रथमं हि सैकतमिदं पुष्पाख्यमन्यत्तथा  $ क्षाराम्लं गुरु धूम्रवर्णविषहृत् वीर्योष्णकं रागदम्  &  
<vālukākāsīsa:: medic. properties>  
श्वित्रघ्नं मुखकेशरञ्जनकरं तत्सैकतं पूर्वकं  % पुष्पाख्यं ह्यपरं गुणैश्च सहितं सेव्यं सदा रोगहृत्  ॥ य्र्प्स्_६।६२ ॥  
<puṣpakāsīsa:: medic. properties>  
पुष्पाभिधं च कासीसं  $ प्रसिद्धं नेत्ररोगहा  &  
सोष्णवीर्यं कषायाम्लं  % विषघ्नं श्लेष्मनाशनम्  \  
व्रणहृत् क्षयरोगघ्नं  # पटरञ्जनकं परम्  ॥ य्र्प्स्_६।६३ ॥  
<kāsīsa:: śodhana>  
भृङ्गराजरसे स्विन्नं  $ निर्मलं हि प्रजायते  &  
<kāsīsa:: sattva:: pātana>  
सौराष्ट्रीसत्ववत् सत्त्वम्  % एतस्यापि समाहरेत्  ॥ य्र्प्स्_६।६४ ॥  
<kāsīsa:: medic. use>  
कासीसं भस्म कान्तस्य  $ चोभयं समभागिकम्  &  
वराविडङ्गसंयुक्तं  % घृतक्षौद्रप्लुतं प्रगे  ॥ य्र्प्स्_६।६५ ॥  
भक्षितं हन्ति वेगेन  $ पाण्डुयक्ष्माणमेव च  &  
प्लीहं गुल्मं गुदे शूलं  % मूत्रकृच्छ्राण्यशेषतः  ॥ य्र्प्स्_६।६६ ॥  
सेवितं सर्वरोगघ्नं  $ रसायनविधानतः  &  
अग्निसन्धुक्षणं कुर्यात्  % वलीपलितनाशनम्  \  
आमाजीर्णभवान् रोगान्  # निहन्त्येव न संशयः  ॥ य्र्प्स्_६।६७ ॥  
<navasāra:: synonyms>  
उद्दिष्टं नवसाराख्यं  $ लवणं चुल्लिकाभिधम्  &  
<navasāra:: alchem., medic. properties>  
लोहद्रावणकं प्रोक्तं  % रसजारणकं तथा  ॥ य्र्प्स्_६।६८ ॥  
वह्निं च दीपयत्याशु  $ गुल्मप्लीहामयापहम्  &  
मांसादिजारणं सम्यक्  % भुक्तपाकं करोति तत्  ॥ य्र्प्स्_६।६९ ॥  
<varāṭikā:: parīkṣā>  
पीता वराटिका या तु  $ सार्धनिष्कप्रमाणिका  &  
श्रेष्ठा सैव बुधैः प्रोक्ता  % टङ्कभारा हि मध्यमा  ॥ य्र्प्स्_६।७० ॥  
पादोनटङ्कभारा या  $ कथ्यते सा कनिष्ठिका  ॥ य्र्प्स्_६।७१ ॥  
<money cowrie:: medic. properties>  
रसे रसायने प्रोक्ता  $ परिणामादिशूलनुत्  &  
ग्रहणीक्षयरोगघ्नी  % वीर्योष्णा दीपनी मता  ॥ य्र्प्स्_६।७२ ॥  
वृष्या दोषहरी नेत्र्या  $ कफवातविनाशिनी  &  
रसेन्द्रजारणे शस्ता  % बिडमध्ये सदा हिता  ॥ य्र्प्स्_६।७३ ॥  
स्थूला वराटिका प्रोक्ता  $ गुरुश्च श्लेष्मपित्तहा  &  
<money cowrie:: śodhana>  
स्वेदिता ह्यारनालेन  % यामाच्छुद्धिमवाप्नुयात्  ॥ य्र्प्स्_६।७४ ॥  
<darada:: subtypes>  
दरदः शुकतुण्डाख्यो  $ हंसपाकस्तथापरः  &  
<śukatuṇḍa:: phys. properties>  
चर्मारः प्रथमः प्रोक्तो  % हीनसत्वः स उच्यते  ॥ य्र्प्स्_६।७५ ॥  
<haṃsapāka:: phys. properties>  
प्रवालाभः शलाकाढ्यः  $ उत्तमो हंसपाककः  &  
<darada:: medic. properties>  
दीपनः सर्वदोषघ्नो  % हिङ्गुलोऽतिरसायनः  ॥ य्र्प्स्_६।७६ ॥  
सर्वरोगहरः साक्षात्  $ द्रावणे सम्प्रशस्यते  &  
<mercury:: hiṅgulākṛṣṭa>  
यथा षड्गुणगन्धेन  % जारितरसराजकः  ॥ य्र्प्स्_६।७७ ॥  
दरदाकर्षितः सूतो  $ गुणैरेवंविधो भवेत्  &  
<darada:: śodhana>  
कुष्माण्डखण्डमध्ये तु  % स्वेदितो लकुचाम्बुना  \  
सकृत् सञ्जायते शुद्धः  # सर्वकार्येषु योजयेत्  ॥ य्र्प्स्_६।७८ ॥  
<gairika:: subtypes>  
पाषाणगैरिकं चैकं  $ द्वितीयं स्वर्णगैरिकम्  &  
<pāṣāṇagairika:: phys. properties>  
पाषाणगैरिकं प्रोक्तं  % कठिनं ताम्रवर्णकम्  ॥ य्र्प्स्_६।७९ ॥  
<svarṇagairika:: phys. properties>  
अत्यन्तशोणितं स्निग्धं  $ मसृणं स्वर्णगैरिकम्  &  
<svarṇagairika:: medic. properties>  
स्वादु तिक्तं हिमं नेत्र्यं  % कषायं रक्तपित्तनुत्  ॥ य्र्प्स्_६।८० ॥  
हिक्कावमिविषघ्नं च  $ रक्तघ्नं स्वर्णगैरिकम्  &  
<pāṣāṇagairika:: medic. properties>  
पाषाणगैरिकं चान्यत्  % पूर्वस्मादल्पकं गुणैः  ॥ य्र्प्स्_६।८१ ॥  
<gairika:: śodhana>  
गैरिकं तु गवां दुग्धैर्  $ भावितं शुद्धिमृच्छति  &  
<gairika:: sattva:: pātana>  
गैरिकं सत्वरूपं हि  % नन्दिना परिकीर्तितम्  ॥ य्र्प्स्_६।८२ ॥  
<agnijāra:: origin>  
समुद्रेणाग्निनक्रस्य  $ जरायुर् बहिरुज्झितः  &  
रवितापेन संशुष्कः  % सोऽग्निजार इति स्मृतः  ॥ य्र्प्स्_६।८३ ॥  
<agnijāra:: medic. properties>  
त्रिदोषशमनो ग्राही  $ धनुर्वातहरः परः  &  
वर्धनो रसवीर्यस्य  % जारणः परमः स्मृतः  ॥ य्र्प्स्_६।८४ ॥  
<girisindūra:: origin>  
महागिरौ शिलान्तस्थो  $ रक्तवर्णच्युतो रसः  &  
सूर्यातपेन संशुष्को  % गिरिसिन्दूरसञ्ज्ञितः  ॥ य्र्प्स्_६।८५ ॥  
<girisindūra:: medic. properties>  
रसबन्धकरो भेदी  $ त्रिदोषशमनस्तथा  &  
देहलोहकरो नेत्र्यो  % गिरिसिन्दूर ईरितः  ॥ य्र्प्स्_६।८६ ॥  
<udāraśṛṅga:: origin>  
भवेद्गुर्जरके देशे  $ सदलं पीतवर्णकम्  &  
अर्बुदस्य गिरेः पार्श्वे  % नाम्ना वोदारशृङ्गकम्  ॥ य्र्प्स्_६।८७ ॥  
<udāraśṛṅga:: medic. properties>  
नागसत्वं लिङ्गदोष-  $ हरं श्लेष्मविकारनुत्  &  
रसबन्धकरं सम्यक्  % श्मश्रुरञ्जनकं परम्  ॥ य्र्प्स्_६।८८ ॥  
<sādhāraṇarasa:: śodhana>  
साधारणरसाः सर्वे  $ बीजपूररसेन वै  &  
त्रिवारं भाविताः शुष्का  % जायन्ते दोषवर्जिताः  ॥ य्र्प्स्_६।८९ ॥  
<viḍlavaṇa:: medic. properties>  
बिडं हि कथ्यते तद्वत्  $ सर्वदोषहरं परम्  ॥ य्र्प्स्_६।९० ॥  
  
  
____________________________________________________________  
  
  
  
य्र्प्स्, अध्याय ७  
  
<nava ratnāni>  
माणिक्यं मौक्तिकं चैव  $ विद्रुमं तार्क्ष्यं पुष्पकम्  &  
वज्रं नीलं च गोमेदं  % वैडूर्यं च क्रमेण हि  ॥ य्र्प्स्_७।१ ॥  
सुजातिगुणसम्पन्नं  $ रत्नं सर्वार्थसिद्धिदम्  &  
दाने रसायने चैव  % धारणे देवतार्चने  ॥ य्र्प्स्_७।२ ॥  
<ruby:: subtypes>  
पद्मरागाभिधं श्रेष्ठं  $ प्रथमं तदुदीरितम्  &  
<ruby:: nīlagandhi>  
द्वितीयं नीलगन्धि स्याद्  % घनं रक्तं सुशोभनम्  ॥ य्र्प्स्_७।३ ॥  
<ruby:: parīkṣā>  
महच्च कमलच्छायं  $ स्निग्धं स्वच्छं गुरु स्फुटम्  &  
समं वृत्तायतं गात्रे  % माणिक्यं चोत्तमं मतम्  ॥ य्र्प्स्_७।४ ॥  
<nīlagandhi:: phys. properties>  
गङ्गोदकसमुद्भूतं  $ नीलगर्भारुणच्छवि  &  
माणिक्यं पूर्ववच्छायं  % नीलगन्धि तदुच्यते  ॥ य्र्प्स्_७।५ ॥  
<ruby:: parīkṣā:: bad quality>  
माणिक्यं चाष्टधा नेष्टं  $ सच्छिद्रं मलिनं लघु  &  
कर्कशं चिपिटं वक्रं  % सूक्ष्मं चाविशदं तथा  ॥ य्र्प्स्_७।६ ॥  
<ruby:: medic. properties>  
सन्दीपनं वृष्यतमं हि रूक्षं  $ वातापहं कर्मरुजापहं च  &  
भूतादिदोषत्रयनाशनं परं  % राज्ञां सदा योग्यतमं प्रशस्तम्  ॥ य्र्प्स्_७।७ ॥  
<pearl:: parīkṣā:: good quality>  
ह्लादि श्वेतं रश्मिमन्निर्मलं च  $ वृत्तं ख्यातं मौक्तिकं तोयभासम्  &  
स्निग्धं तौल्ये गौरवं चेन्महत्तल्  % लिङ्गैरेतैर् लक्षितं तच्च शुद्धम्  ॥ य्र्प्स्_७।८ ॥  
<pearl:: parīkṣā:: bad quality>  
रूक्षाङ्गं चेन्निष्प्रभं श्यावताम्रं  $ चार्धं शुभ्रं ग्रन्थिलं मौक्तिकं च  &  
क्षाराभासं वैकटं युग्मकं च  % दोषैर्युक्तं सर्वथा त्याज्यमेभिः  ॥ य्र्प्स्_७।९ ॥  
<pearl:: medic. properties>  
कासं श्वासं वह्निमान्द्यं क्षयं च  $ हन्याद् वृष्यं बृंहणं पित्तहारि  &  
दाहश्लेष्मोन्मादवातादिरोगान्  % हन्यादेवं सेवितं सर्वकाले  ॥ य्र्प्स्_७।१० ॥  
<coral:: parīkṣā:: good quality>  
स्निग्धं स्थूलं पक्वबिम्बीफलाभं  $ वृत्तं दीर्घं निर्व्रणं चाप्यदीर्घम्  &  
ख्यातं सद्भिः सप्तधा विद्रुमं च  % दोषैर्मुक्तं सर्वकार्येषु शस्तम्  ॥ य्र्प्स्_७।११ ॥  
<coral:: parīkṣā:: bad quality>  
रूक्षं श्वेतं सव्रणं धूसरं च  $ निर्भारं चेच्छुल्बवर्णं प्रवालम्  &  
दोषैर्युक्तं कोटरैरावृतं च  % नेष्टं सद्भिर् भक्षणे धारणे च  ॥ य्र्प्स्_७।१२ ॥  
<coral:: medic. properties>  
पित्तास्रघ्नं श्वासकासादिरोगान्  $ हन्याद् एवं दुर्निवारं विषं च  &  
भूतोन्मादान् नेत्ररोगान् निहन्यात्  % सद्यः कुर्याद्दीपनं पाचनं च  ॥ य्र्प्स्_७।१३ ॥  
<emerald:: parīkṣā:: good quality>  
तार्क्ष्यं स्निग्धं भासुरं शष्पवर्णं  $ गात्रैः शुद्धं भारवद्रश्मियुक्तम्  &  
एते प्रोक्ता सप्तसङ्ख्या गुणा वै  % दाने शस्तं भक्षणे धारणे च  ॥ य्र्प्स्_७।१४ ॥  
<emerald:: parīkṣā:: bad quality>  
नीलं श्वेतं कर्कशं श्यावरूक्षं  $ वक्रं कृष्णं चिप्पटं भारहीनम्  &  
<emerald:: medic. properties>  
दुष्टं तार्क्ष्यं चौषधेनोपयोज्यं  % कासं श्वासं सन्निपाताग्निमान्द्यम्  ॥ य्र्प्स्_७।१५ ॥  
शोफं शूलं जूर्तिरोगं विषं च  $ दुर्नामानं पाण्डुरोगं निहन्यात्  ॥ य्र्प्स्_७।१६ ॥  
<puṣparāga:: parīkṣā:: good quality>  
स्वच्छं स्थूलं पुष्परागं गुरु स्यात्  $ स्निग्धं वर्णे कर्णिकारप्रसूनम्  &  
तच्चावक्रं मसृणं कोमलं च  % लिङ्गैरेतैः शोभनं पुष्परागम्  ॥ य्र्प्स्_७।१७ ॥  
<puṣparāga:: parīkṣā:: bad quality>  
रूक्षं पीतं कर्कशं श्यामलं च  $ पाण्डु स्याद्वा कापिलं तोयहीनम्  &  
दोषैर्युक्तं निष्प्रभं पुष्परागं  % नो सेव्यं तन्नैव देयं द्विजेभ्यः  ॥ य्र्प्स्_७।१८ ॥  
<puṣparāga:: medic. properties>  
कुष्ठं छर्दिं श्लेष्मवातौ निहन्ति  $ मन्दाग्नीनामेतदेव प्रशस्तम्  &  
दाहे कृच्छ्रे दीपनं पाचनं च  % तस्मात्सेव्यं सर्वकालं मनुष्यैः  ॥ य्र्प्स्_७।१९ ॥  
<vajra:: subtypes:: gender>  
सर्वेषु रत्नेषु सदा वरिष्ठं  $ मूल्यैर्गरिष्ठं विविधं हि वज्रम्  &  
नरश्च नारी च तथा तृतीयं  % तेषां गुणान्वच्मि समासतो हि  ॥ य्र्प्स्_७।२० ॥  
पूर्वं पूर्वं श्रेष्ठमेतत्प्रदिष्टं  $ द्रव्याद् वीर्यात् पाकतश्च प्रभावात्  &  
तेषां वर्णा जातयश्च प्रभेदाः  % कथ्यन्तेऽष्टौ शास्त्रतश्चापकर्षात्  ॥ य्र्प्स्_७।२१ ॥  
श्वेतादिकं वर्णचतुष्टयं हि सर्वेषु रत्नेषु च कथ्यते बुधैः  ।*  
स्युर्ब्राह्मणक्षत्रियवैश्यशूद्रास्ते जातयो वै क्रमशश्च वर्णाः  ॥ य्र्प्स्_७।२२ ॥*  
<puṃvajra:: phys. properties>  
पुंवज्रं यत्प्रोच्यते चाष्टधारं  $ षट्कोणं चेद् इन्द्रचापेन तुल्यम्  &  
अष्टौ चेत्स्युः फालका भासुरं वै  % पूर्वं श्रेष्ठं सर्वदोषापहं स्यात्  ॥ य्र्प्स्_७।२३ ॥  
<strīvajra:: phys. properties>  
स्त्रीवज्रं चेत्तादृशं वर्तुलं हि  $ किञ्चिच्चैवं चिप्पटं कर्कशं च  &  
<napuṃsaka:: phys. properties>  
कोणाग्रं वै कुण्ठितं वर्तुलं च  % किञ्चिद्धीनं प्रोच्यते तत्तृतीयम्  ॥ य्र्प्स्_७।२४ ॥  
स्त्री पुमान् नो स्त्री पुमान् यच्च वज्रं  $ योज्यं तच्च स्त्रीषु पुंस्वेव षण्ढे  &  
व्यत्यासाद्वै नैव दत्तं फलं तद्  % दद्याद् वज्रं वा विना तत्पुमांसम्  ॥ य्र्प्स्_७।२५ ॥  
वर्णेऽप्येवं यस्य वर्णस्य वज्रं  $ तत्तद्वर्णे शोभनीयं प्रदिष्टम्  &  
न्यायश्चायं भैरवेण प्रदिष्टः  % सर्वेष्वेव रत्नवर्गेषु सम्यक्  ॥ य्र्प्स्_७।२६ ॥  
<vajra:: śodhana>  
यामावधि स्वेदितमेव वज्रं  $ शुद्धिं प्रयातीह कुलत्थतोये  &  
सिद्धं तथा कोद्रवजे शृते वा  % वज्रं विशुध्येद्धि विनिश्चितेन  ॥ य्र्प्स्_७।२७ ॥  
<vajra:: māraṇa:: vāritara>  
सुभावितं मत्कुणशोणितेन  $ वज्रं चतुर्वारविशोषितं च  &  
छुच्छुन्दरीस्थं हि विपाचितं पुटे  % पुटेद्वराहेण च त्रिंशदेवम्  ॥ य्र्प्स्_७।२८ ॥  
ध्मातं पुनर्ध्माय शतं हि वारान् क्वाथे कुलत्थस्य हि निक्षिपेच्च  ।*  
सम्पेषयेत्तं हि शिलातलेन मनःशिलाभिः सह कारयेद्वटीम्  ॥ य्र्प्स्_७।२९ ॥*  
क्षिप्त्वा निरुन्ध्यापि च मूषिकायां पुटान्यथाष्टौ च वनोपलैर्ददेत्  ।*  
वारान् शतं चापि ततो धमेत्तं सम्मर्दितं शोधितपारदेन  ॥ य्र्प्स्_७।३० ॥*  
वज्राणि सर्वाणि मृतीभवन्ति तद्भस्मकं वारितरं भवेच्च  ।*  
श्रीसोमदेवेन च सत्यवाचा वज्रस्य मृत्युः कथितो हि सम्यक्  ॥ य्र्प्स्_७।३१ ॥*  
<vajra:: māraṇa>  
कासमर्दरसपूर्णलोहजे मत्कुणस्य रुधिरैर् विलेपितम्  ।*  
स्वेदितं च भिदुरं हि सप्तभिर्वासरैः परिनिषेच्य मूत्रके  ॥ य्र्प्स्_७।३२ ॥*  
ध्मापितं हि खलु वज्रसञ्ज्ञकं मारयेदिति वदन्ति तद्विदः  ।*  
<vajra:: māraṇa>  
नीलज्वालावीरुधः कन्दकेषु घृष्टं घर्मे शोषितं भस्मभावम्  ॥ य्र्प्स्_७।३३ ॥*  
वज्रं याति स्वैरवह्निप्रदानात्  $ पिष्टैश्चापि क्षोणिनागैः प्रलिप्तम्  &  
विंशद्वारान् सम्पुटेच्च प्रयत्नाद्  % आरण्यैर्वा गोमयैस्तद्धठाग्नौ  \  
वज्रं चैवं भस्मसाद्वीर्ययुक्तं  # सर्वस्मिन्वै योजनीयं रसादौ  ॥ य्र्प्स्_७।३४ ॥  
<vajra:: mṛta:: medic. properties>  
आयुःप्रदं वृष्यतमं प्रदिष्टं  $ दोषत्रयोन्मूलनकं तथैव  &  
रसेन्द्रकस्यापि हि बन्धकृत्सदा  % सुधासमं चापमृतिं च हन्यात्  ॥ य्र्प्स्_७।३५ ॥  
<vajra:: medic. use>  
भूनागसत्वेन समं विमर्द्य  $ वज्रस्य भूतिं च समानहेम्ना  &  
ध्मातं रसादावपि योजनीयं  % रसायनं तद्भवतीह सम्यक्  ॥ य्र्प्स्_७।३६ ॥  
भागास्त्रयश्चैव हि सूतकस्य  $ भागं विमर्द्याथ मृतं हि वज्रम्  &  
वज्रस्य भूतिः किल पोटलीकृता  % मुखे धृता दार्ढ्यकरी द्विजानाम्  ॥ य्र्प्स्_७।३७ ॥  
<vajrarasāyanaṃ ṣāḍguṇyasiddhidam>  
वज्रभस्म किल भागत्रिंशकं  $ स्वर्णमेव कथितं कलांशकम्  &  
अष्टभागमिह तारकं कुरु  % सूतमत्र समभागकं सदा  ॥ य्र्प्स्_७।३८ ॥  
अभ्रसत्वभसितं समांशकं  $ तुर्यभागमिह ताप्यकं भवेत्  &  
वैक्रान्तभस्मात्र तथाष्टभागकं  % षडेव भागा हि बलेर्विधेयाः  ॥ य्र्प्स्_७।३९ ॥  
षाड्गुण्यसंसिद्धिम् उपैति सर्वदा  $ सर्वार्थसंसिद्धिमुपैति सेविते  ॥ य्र्प्स्_७।४० ॥  
<sapphire:: subtypes>  
इन्द्रनीलमथ वारिनीलकं  $ श्वैत्यगर्भितमथापि नीलकम्  &  
कथ्यते हि लघु वारिनीलकं  % तुच्छमेव कथितं भिषग्वरैः  \  
<indranīla:: parīkṣā>  
कान्त्या युक्तं कार्ष्ण्यगर्भं च नीलं  # तच्चाप्युक्तं शक्रनीलाभिधानम्  ॥ य्र्प्स्_७।४१ ॥  
<sapphire:: parīkṣā:: good quality>  
एकच्छायं स्निग्धवर्णं गुरु स्यात्  $ स्वच्छं मध्ये चोल्लसत्कान्तियुक्तम्  &  
नीलं प्रोक्तं पिण्डितं सप्तसञ्ज्ञैर्  % एतैर् लिङ्गैर् लक्षितं चोत्तमं हि  ॥ य्र्प्स्_७।४२ ॥  
<sapphire:: parīkṣā:: bad quality = jalanīla>  
निर्भारं चेत्कोमलं चास्रगन्धि  $ रूक्षं वर्णे सूक्ष्मकं चिप्पिटं च  &  
प्रोक्तं वै तद्वारिनीलं भिषग्भिर्  % एतैर्लिङ्गैः सप्तभिः क्षेपणीयम्  ॥ य्र्प्स्_७।४३ ॥  
<sapphire:: medic. properties>  
सन्दीपनं श्वासहरं च वृष्यं  $ दोषत्रयोन्मूलनकं विषघ्नम्  &  
दुर्नामपाण्डुघ्नमतीव बल्यं  % जूर्तिं जयेन्नीलमिदं प्रशस्तम्  ॥ य्र्प्स्_७।४४ ॥  
<gomeda:: parīkṣā:: good quality>  
गोमेदकं रत्नवरं प्रशस्तं  $ गोमेदवद् रागयुतं प्रचक्षते  &  
सुस्वच्छगोमूत्रसमानवर्णं  % गोमेदकं शुद्धमिहोच्यते खलु  ॥ य्र्प्स्_७।४५ ॥  
दीप्तं स्निग्धं निर्दलं मसृणं वै  $ मूत्रच्छायं स्वच्छमेतत्समं च  &  
एभिर् लिङ्गैर्लक्षितं वै गरीयः  % सर्वास्वेतद्योजनीयं क्रियासु  ॥ य्र्प्स्_७।४६ ॥  
<gomeda:: parīkṣā:: bad quality>  
विच्छायं वा चिप्पिटं निष्प्रभं च  $ रूक्षं चाल्पं चावृतं पाटलेन  &  
निर्भारं वा पीतकाचाभयुक्तं  % गोमेदं चेदीदृशं नो वरिष्ठम्  ॥ य्र्प्स्_७।४७ ॥  
<gomeda:: medic. properties>  
गोमेदकं पित्तहरं प्रदिष्टं  $ पाण्डुक्षयघ्नं कफनाशनं च  &  
सन्दीपनं पाचनमेव रुच्यम्  % अत्यन्तबुद्धिप्रविबोधनं च  ॥ य्र्प्स्_७।४८ ॥  
<vaiḍūrya:: parīkṣā:: good quality>  
स्वच्छं समं चापि विडूर्यकं हि  $ श्यामाभशुभ्रं च गुरु स्फुटं वा  &  
यज्ञोपवीतोपमशुद्धरेषास्  % तिस्रश्च सन्दर्शयतीह शुभ्राः  ॥ य्र्प्स्_७।४९ ॥  
<vaiḍūrya:: parīkṣā:: bad quality>  
कर्कशं च लघु चिप्पटं सदा  $ श्यामतोयमिव दृश्यते छविः  &  
रक्तगर्भसममुत्तरीयकं  % नैव शोभनमिदं विडूर्यकम्  ॥ य्र्प्स्_७।५० ॥  
<vaiḍūrya:: medic. properties>  
रक्तपित्तशमनं विडूर्यकं  $ बुद्धिवर्धनकरं च दीपनम्  &  
पित्तरोगमलमोचनं सदा  % धारयेच्च मतिमान् सुखावहम्  ॥ य्र्प्स्_७।५१ ॥  
<sarvaratneṣu doṣāḥ>  
घर्षश्च बिन्दुश्च तथैव रेषा  $ त्रासश्च पानीयकृता सगर्भता  &  
सर्वेषु रत्नेषु च पञ्चदोषाः  % साधारणास्ते कथिता मुनीन्द्रैः  ॥ य्र्प्स्_७।५२ ॥  
ये क्षेत्रतोयप्रभवाश्च दोषाः  $ सर्वेषु रत्नेषु गलन्ति सम्यक्  ॥ य्र्प्स्_७।५३ ॥  
तेषां च शुद्धिं शृणु भैरवोक्तां  $ यथा हि दोषस्य विनाशनं स्यात्  &  
<jewel:: śodhana>  
अम्लेन वै शुध्यति माणिक्याख्यं  % जयन्तिकायाः स्वरसेन मौक्तिकम्  ॥ य्र्प्स्_७।५४ ॥  
क्षारेण सर्वेण हि विद्रुमं च  $ गोदुग्धतस् तार्क्ष्यमुपैति शुद्धिम्  &  
धान्यस्याम्लैः पुष्परागस्य शुद्धिं  % कौलत्थे वै क्वाथ्यमानं हि वज्रम्  ॥ य्र्प्स्_७।५५ ॥  
नीलं नीलीपत्रजातै रसैश्च  $ गोमेदं वै रोचनाया रसेन  &  
वैडूर्यं चेदुत्तमाक्वाथयुक्तं  % यामैकैकं स्वेदितं शुद्धिमेति  ॥ य्र्प्स्_७।५६ ॥  
<ratnamāraṇam>  
तालगन्धकशिलासमन्वितं  $ मर्दयेल्लकुचवारिणा खलु  &  
वज्रवर्ज्यमपि चाष्टभिः पुटै  % रत्नभस्म भवतीति निश्चितम्  ॥ य्र्प्स्_७।५७ ॥  
<jewel:: drāvaṇa>  
रामठं लवणपञ्चकं सदा  $ क्षारयुग्ममपि चेत्सुपेषितम्  &  
चूलिकालवणमम्लवेतसं  % पक्वकुम्भिकफलं तथैव च  ॥ य्र्प्स्_७।५८ ॥  
चित्रमूलकरुदन्तिके शुभा  $ जम्बुकी जलयुता द्रवन्तिका  &  
अर्कदुग्धसमसौधदुग्धकं  % सर्वमेव मृदितं शिलातले  ॥ य्र्प्स्_७।५९ ॥  
गोलमस्य च विधाय निक्षिपेद्  $ रत्नजातिषु वराणि पेषयेत्  &  
भूर्जपत्रमभिवेष्ट्य गोलके  % गोलकोपरि निवेष्ट्य मूत्रतः  ॥ य्र्प्स्_७।६० ॥  
वस्त्रेण संवेष्ट्य ततः प्रयत्नाद् दोलाख्ययन्त्रेऽथ निवेश्य गोलकम्  ।*  
सर्वाम्लयुक्ते तुषवारिपूरिते पात्रं दृढे मृण्मयसञ्ज्ञके हि  ॥ य्र्प्स्_७।६१ ॥*  
दिनत्रयं स्वेदनकं विधेयम्  $ आहृत्य तस्माद्वरगोलकं हि  &  
सङ्क्षालयेच्चाम्लजलेन चापि  % सञ्जायते रत्नभवा द्रुतिश्च  ॥ य्र्प्स्_७।६२ ॥  
<drutilakṣaṇāni>  
वर्णेन सा रत्ननिभा च कान्त्या  $ लघ्वी भवेद्देहकरी च सम्यक्  &  
लोहस्य वेधं प्रकरोति सम्यक्  % सूतेन सम्यङ्मिलनं प्रयाति  ॥ य्र्प्स्_७।६३ ॥  
तदा भवेयुः खलु सिद्धता यदा  $ हिङ्ग्वादिवर्गेण मिलन्ति सम्यक्  &  
यामद्वयं कांस्यविमर्दिता वै  % चातिप्रयत्नेन तु वैद्यवर्यैः  ॥ य्र्प्स्_७।६४ ॥  
कस्यापि नुः सिध्यति वै द्रुतिश्च  $ यदा प्रसन्नः खलु पार्वतीशः  &  
न स्याद्यावद् भैरवस्य प्रसादस्  % तावत्सूते बन्धनं दुर्लभं हि  \  
तासां मध्ये दुर्लभाभ्रद्रुतिश्च  # स्वल्पं भाग्यं भूरिदौर्भाग्यभाजाम्  ॥ य्र्प्स्_७।६५ ॥  
रत्नानां क्रमतो गुणाश्च कथितास्तच्छोधनं मारणं  $ तेभ्यश्चैव हि सत्वपातनमथो सम्यग्द्रुतेः पातनम् &  
सर्वेषां हि परीक्षणं च द्रुतयः सम्मेलनं वै रसे  % अध्यायेऽत्र निदर्शितानि सकलान्येवं हि कर्माणि वै  ॥ य्र्प्स्_७।६६ ॥  
  
  
____________________________________________________________  
  
  
  
य्र्प्स्, अध्याय ८  
  
भवति गदगणानां नाशनं येन सद्यो  $ विविधरसविधानं कथ्यते ऽत्रैव सम्यक्  &  
रसनिगमसुधाब्धौ मथ्यमाने मयैव  % गणितरसशतानां सङ्ग्रहः प्रोच्यते वै  ॥ य्र्प्स्_८।१ ॥  
<jvarāṅkuśa (1)>  
सुखण्डितं हारिणजं विषाणं  $ रसेन पाच्यं जलजम्बुकस्य  &  
रुद्ध्वाथ भाण्डे विपचेच्च चुल्ल्यां  % यामद्वयं शीतगतं समुद्धरेत्  ॥ य्र्प्स्_८।२ ॥  
ततोऽष्टभागं त्रिकटुं नियोज्य  $ निष्कप्रमाणं च भजेत्प्रभाते  &  
तं नागवल्लीदलजेन सार्धं  % निहन्ति वातोद्भवकं ज्वरं च  ॥ य्र्प्स्_८।३ ॥  
<jvarāṅkuśa (2)>  
सूतगन्धविषकारवीकणा-  $ दन्तिबीजमिति वर्धितैः क्रमात्  &  
मर्दितैश्च दशनिम्बुकद्रवै  % रक्तिकार्धतुलिता वटी कृता  \  
भक्षिता ज्वरगणान् निहन्त्ययं  # रेचनो ज्वरहरोऽयम् अङ्कुशः  ॥ य्र्प्स्_८।४ ॥  
एक एव कथितस्तु सोऽमलः स्वेदितोऽपि सह चूर्णजलेन  ।*  
यामपूर्वमपि रक्तिकामितो भक्षितः सकलशीतजूर्तिहृत्  ॥ य्र्प्स्_८।५ ॥*  
<jvarārirasa>  
पारदं रसकगन्धतालकं  $ तुत्थटङ्कणयुतं सुशोधितम्  &  
मर्दयेच्च सममात्रमेकतः  % कारवेल्लजरसैर्दिनं तथा  ॥ य्र्प्स्_८।६ ॥  
लेपयेच्च रविभाजनोदरे  $ चाङ्गुलार्धमपि मानमेव हि  &  
ताम्रभाजनमुखं निरुध्य वै  % तं पचेत्सिकतयन्त्रमध्यतः  ॥ य्र्प्स्_८।७ ॥  
धान्यकान्युपरि मुञ्चितानि चेत्  $ संस्फुटन्ति यदि शुद्धमुच्यते  &  
जायतेऽतिरुचिरो ज्वरारिकः  % सेवितो ज्वरगणापहारकः  ॥ य्र्प्स्_८।८ ॥  
माषमात्रमुषणैः समैः सदा  $ पर्णखण्डसहितैश्च भक्षितः  &  
नाशयेद्धि विषमोद्भवान् ज्वरान्  % अन्धकारमिव भास्करोदयः  ॥ य्र्प्स्_८।९ ॥  
<taruṇajvarārirasaḥ>  
तालताम्ररसगन्धतुत्थकान्  $ शाणमात्रतुलितान् समस्तकान्  &  
निष्कमात्ररुचिरां मनःशिलां  % मर्दयेत् त्रिफलकाम्बुभिर्दृढम्  ॥ य्र्प्स्_८।१० ॥  
गोलमस्य च विधाय सम्पुटे  $ पाचयेच्च पुटपाकयोगतः  &  
अर्कवज्रिपयसा सुभावयेत्  % सप्तवारमथ दन्तिकाशृतैः  ॥ य्र्प्स्_८।११ ॥  
माषमात्ररस एष भक्षितः  $ शाणमानमरिचैर्युतो यदा  &  
सार्धनिष्ककगुडेन योजितः  % सौरसैर्द्विदशपत्रकैर्युतः  ॥ य्र्प्स्_८।१२ ॥  
शीतपूर्वमथ दाहपूर्वकं  $ द्व्याहिकं च सकलान् ज्वरानपि  &  
नाशयेद्धि तरुणज्वरारिकः  % सर्वदोषशमनः सुखावहः  ॥ य्र्प्स्_८।१३ ॥  
<jvaraghnī vaṭī>  
भागैकः स्यात्पारदः शोधितश्च  $ एलीयः स्यात्पिप्पली श्रेयसी च  &  
आकल्लो वै गन्धकः सार्षपेण  % तैलेनाथो शोधितो बुद्धिमद्भिः  ॥ य्र्प्स्_८।१४ ॥  
तुर्यान्भागानिन्द्रवल्लीफलानां  $ कृत्वा चूर्णं शोषयेत्सूर्यतापे  &  
चूर्णं चैतद् भावयेत्तद्रसेन  % माषैस्तुल्यां कारयेत्तद्वटीं च  ॥ य्र्प्स्_८।१५ ॥  
दत्त्वा चैकां जातसद्योज्वराय  $ छिन्नाङ्गायाः क्वाथपानं विधेयम्  &  
दोषोद्भूतं सन्निपातोद्भवां च  % जूर्तिं सम्यङ् नाशयत्याशु तीव्राम्  ॥ य्र्प्स्_८।१६ ॥  
<jvarakṛntanarasaḥ>  
शुद्धः सूतो गन्धको वत्सनाभः  $ प्रत्येकं वै शाणमात्रा विधेया  &  
धूर्ताद्बीजं कारयेद्वै त्रिशणं  % सर्वेभ्यो वै द्वैगुणा हेमदुग्धा  ॥ य्र्प्स्_८।१७ ॥  
सूक्ष्मं चूर्णं कारयेत्तत्प्रयत्नाद्  $ देयं गुञ्जायुग्ममानं च सम्यक्  &  
खादेदार्द्रं चानुपाने ज्वरार्तः  % सद्यो हन्यात्सर्वदोषोत्थजूर्तिम्  ॥ य्र्प्स्_८।१८ ॥  
<jvarārirasaḥ>  
सूतं गन्धं हिङ्गुलं दन्तिबीजं  $ भागैर्वृद्धं कारयेच्च क्रमेण  &  
चूर्णं कृत्वा मर्दितं दन्तितोयैर्  % गुञ्जामात्रो भक्षितश्चेज्ज्वरारिः  ॥ य्र्प्स्_८।१९ ॥  
<sūryarasaḥ>  
एकं भागं वत्सनाभं च कुर्याद्  $ द्वौ भागौ चेट् टङ्कणं दन्तिबीजम्  &  
त्रीण्येवैते हिङ्गुलस्यापि तुर्यः  % सद्यो जूर्तिं नाशयत्येव सूर्यः  ॥ य्र्प्स्_८।२० ॥  
<pratijñāvācakarasaḥ>  
शुद्धं सूतं भागमेकं तु तालाद्  $ द्वौ भागौ चेद्वेदसङ्ख्याः शिलायाः  &  
ताम्रस्यैवं भागयुग्मं प्रकुर्याद्  % भल्लातं वा वेदभागं तथैव  ॥ य्र्प्स्_८।२१ ॥  
अर्कक्षीरैर्भावयेच्च त्रिवारं  $ कृत्वा चूर्णं कारयेद्गोलकं तत्  &  
स्थालीमध्ये स्थापितं तच्च गोलं  % दत्त्वा मुद्रां भस्मना सैन्धवेन  ॥ य्र्प्स्_८।२२ ॥  
धूम्रस्यैवं रोधनं च प्रकुर्याच्  $ छाणैर्दद्यात्स्वेदनं मन्दवह्नौ  &  
पश्चात्तोयेनैव भाव्यं च चूर्णं  % गोलं कृत्वा मन्दवह्नौ विपाच्य  ॥ य्र्प्स्_८।२३ ॥  
पश्चादेनं भक्षयेद्वै रसेन्द्रं  $ वल्लं चैकं शर्कराचूर्णमिश्रम्  ॥ य्र्प्स्_८।२४ ॥  
तद्वत्कृष्णामाक्षिकेणैव जूर्तिं  $ हन्यादेतत्सर्वदोषोत्थितां वै  ॥ य्र्प्स्_८।२५ ॥  
<atisārasaṃgrahaṇīharā yogāḥ>  
अथातीसारशमनान्  $ रसान् सङ्कथयामि वै  &  
भक्षिताश्चैव ये नित्यं  % सद्यः प्रत्ययकारकाः  ॥ य्र्प्स्_८।२६ ॥  
<śaṅkhodararasaḥ>  
शुद्धं सूतं गन्धकं वै समांशं  $ चित्रोन्मत्तैर् मर्दयेद्वासरैकम्  &  
चूर्णैरेतैः शङ्खमापूरितं वै  % भाण्डे स्थाप्यं मुद्रितव्यं प्रयत्नात्  ॥ य्र्प्स्_८।२७ ॥  
तस्याधस्ताद् अष्टयामं प्रकुर्याद्  $ वह्निं शीते कर्षमात्रं विषं हि  &  
दत्त्वा घर्मे त्रीणि चाथो पुटानि  % दद्यात्तद्वत् कन्यकाया रसेन  ॥ य्र्प्स्_८।२८ ॥  
वल्लं योज्यं जीरकेणाथ भृङ्ग्या  $ क्षौद्रैर्युक्तं भक्षितं सङ्ग्रहण्याम्  &  
श्वासे शूले चानिले श्लेष्मजे वा  % कासेऽर्शःसु विड्ग्रहे चातिसारे  ॥ य्र्प्स्_८।२९ ॥  
<ānandabhairavī guṭī>  
सौभाग्यं वै हिङ्गुलं वत्सनाभं  $ मारीचं वै हेमबीजेन युक्तम्  &  
कृत्वा चूर्णं सर्वमेतत्समांशं  % जम्बीरैस् तन्मर्दितं यामयुग्मम्  \  
गुञ्जामात्रा निर्मिता भक्षिता हि  # गुट्यो हन्युः सन्निपातातिसारान्  ॥ य्र्प्स्_८।३० ॥  
<atisārabhairavī guṭī>  
जातीपत्त्री देवपुष्पं च शुण्ठी  $ कङ्कोल्लं चेच् चन्दनं कुङ्कुमं च  &  
कृष्णायुक्तं शुद्धमाकल्लकं स्यात्  % सर्वाण्येवं चूर्णयेद्वै समानि  ॥ य्र्प्स्_८।३१ ॥  
सूतस्यैवं भस्म मिश्रं प्रकुर्याद्  $ भागं चैकं मिश्रयेन्नागफेनम्  &  
खल्वे सर्वं मर्दितं चैकयामं  % कार्या गोली वल्लमात्रा जलेन  ॥ य्र्प्स्_८।३२ ॥  
भक्षेद्रात्रौ पाययेत्तण्डुलोदं  $ हन्यात् सर्वान् सर्वदोषातिसारान्  ॥ य्र्प्स्_८।३३ ॥  
<kanakasundararasaḥ>  
मारीचं चेट् टङ्कणं हिङ्गुलं च  $ गन्धाश्मा वै पिप्पली वत्सनाभम्  &  
धूर्तस्यैवं बीजकानीह शुद्धान्य्  % एवं कृत्वा तच्च चूर्णं विधेयम्  ॥ य्र्प्स्_८।३४ ॥  
प्रातः सायं भक्षितं वल्लमात्रं  $ जूर्तिं रक्तं नाशयेच्चातिसारम्  &  
दध्यन्नं वा भोजयेत्तक्रयुक्तं  % हन्याद् एवं चाग्निमान्द्यं सुतीव्रम्  ॥ य्र्प्स्_८।३५ ॥  
  
  
____________________________________________________________  
  
  
  
य्र्प्स्, अध्याय ९  
  
<divyauṣadhī>  
दिव्यौषधीनां नामानि  $ कथ्यन्तेऽत्र मयाधुना  &  
चतुःषष्टिमिताः सम्यग्-  % रसबन्धकराः शुभाः  \  
सोमवल्ली तथा सोभव्  # ऋक्षं सोमकला लता  ॥ य्र्प्स्_९।१ ॥  
भूपद्मिनी गोनसा चेद्  $ उच्चटा चेश्वरी लता  &  
भूतकेशी कृष्णलता  % लशुनी च रुदन्तिका  \  
वाराही सप्तपत्त्रा च  # नागिनी सर्पिणी तथा  ॥ य्र्प्स्_९।२ ॥  
छत्त्रिणी चैव गोशृङ्गी  $ ज्योतिर्नाम्नी च रक्तिका  &  
पत्त्रवल्ली काकिनी च  % चाण्डाली ताम्रवल्लिका  ॥ य्र्प्स्_९।३ ॥  
पीतवल्ली च विजया  $ महौषध्यमरी लता  &  
नवनीता रुद्रवल्ली  % लम्बिनी भूमितुम्बिका  ॥ य्र्प्स्_९।४ ॥  
गान्धर्वी व्याघ्रपादी च  $ गोमारी च त्रिशूलिनी  &  
त्रिदण्डी करसी भृङ्ग-  % वल्ली चमरिका तथा  ॥ य्र्प्स्_९।५ ॥  
करवल्ली लता चैव  $ वज्राङ्गी चिरवल्ल्यपि  &  
रोहिणी बिल्विनी भूत-  % शोचनी चैव कथ्यते  ॥ य्र्प्स्_९।६ ॥  
मार्कण्डी च करीरी च ह्य्  $ अक्षरा कुटजा तथा  &  
मूलकन्दाम्बुवल्ली च  % मुनिवल्ली च कीर्तिता  ॥ य्र्प्स्_९।७ ॥  
घृतगन्धा निम्बुवल्ली  $ तिलकन्दातसीतला  &  
बोधवल्ली सत्त्वगन्धा  % कूर्मवल्ली च माधवी  ॥ य्र्प्स्_९।८ ॥  
विशाला च महानागी  $ मण्डूकी क्षीरगन्धिका  &  
चतुःषष्टिरिति प्रोक्ता  % दिव्यौषध्यो महाबलाः  ॥ य्र्प्स्_९।९ ॥  
एकैकाया रसेनापि  $ सूतो बन्धत्वमाप्नुयात्  &  
अनया साधितः सूतो  % जरादारिद्र्यनाशनः  ॥ य्र्प्स्_९।१० ॥  
तास्तु लक्षणसंयुक्ताः  $ सोमदेवेन भाषिताः  &  
ग्रन्थविस्तरभीत्यात्र  % नाममात्रेण कीर्तिताः  ॥ य्र्प्स्_९।११ ॥  
<rasaudhyaḥ>  
अतः परं रसौषध्यः  $ प्रोच्यन्ते शास्त्रवर्त्मना  &  
जलोत्पला चिञ्चिका च  % जलापामार्गमांसिके  ॥ य्र्प्स्_९।१२ ॥  
जलकुम्भी मेघनादा  $ ईश्वरी चापराजिता  &  
मालार्जुनी वेणुका च  % शिखिपादा च तिक्तिका  ॥ य्र्प्स्_९।१३ ॥  
काश्मर्यतिविषा प्रोक्ता  $ समङ्गा जालिनी तथा  &  
तुषम्बुका च दुर्गन्धा  % पाषाणी शुकनासिका  ॥ य्र्प्स्_९।१४ ॥  
वनमाली च वाराही  $ गोजिह्वा मुसली तथा  &  
पटोली शठिका मूर्वा  % पाटला जलमूलका  ॥ य्र्प्स्_९।१५ ॥  
रसाजमारी कथिता  $ शिंशिका सितगन्धिका  &  
पोतकी च विषघ्नी च  % बृहती गरुडी तथा  ॥ य्र्प्स्_९।१६ ॥  
तुलसी च विदारी च  $ मञ्जिष्ठा चित्रपालिका  &  
जलपिप्पलिका भार्ङ्गी  % मण्डूकी चोत्तमा तथा  ॥ य्र्प्स्_९।१७ ॥  
चन्द्रोदका सारिवा च  $ हरिणी कुक्कुटापि च  &  
सर्पाक्षी हंसपादी च  % वनकुष्माण्डवल्लिका  ॥ य्र्प्स्_९।१८ ॥  
मर्कस्फोटी धन्वयासः  $ पागवः स्थलसारिणी  &  
अर्धचन्द्रा हेमपुष्पी  % मोहिनी वज्रकन्दिका  ॥ य्र्प्स्_९।१९ ॥  
अलम्बुषा च हलिनी  $ रसचित्रा च नन्दिनी  &  
वृश्चिकाली गुडूची च  % वासा शृङ्गी च कथ्यते  ॥ य्र्प्स्_९।२० ॥  
अष्टषष्टिरिति प्रोक्ता  $ रसौषध्यो महाबलाः  &  
सूतस्य मारणे प्रोक्ता  % जारणे च नियामने  ॥ य्र्प्स्_९।२१ ॥  
<mahauṣadhyaḥ>  
अष्टषष्टिर् महौषध्यः  $ प्रोच्यन्ते रसशास्त्रतः  &  
ऋद्धिः शोषिण्यधोगुप्ता  % श्रावणी सारिवा तथा  ॥ य्र्प्स्_९।२२ ॥  
ज्योतिष्मती तेजवती  $ रास्ना बाकुची बिम्बिका  &  
विषाणिका चाश्वगन्धा  % वर्षाभूः शरपुष्पिका  ॥ य्र्प्स्_९।२३ ॥  
बला चातिबला नाग-  $ बला दन्ती महाबला  &  
द्रवन्ती नीलिनी चैव  % शतपुष्पा प्रसारणी  ॥ य्र्प्स्_९।२४ ॥  
वरा शतावरी चैला  $ हपुषा सातला त्रिवृत्  &  
स्वर्णक्षीरी तुगा पृथ्वी  % विशाला नलिकामली  ॥ य्र्प्स्_९।२५ ॥  
इन्द्रवारुणिकाकाह्वे  $ सिन्दुवारोऽजमोदिका  &  
त्रायमाणासुरी शङ्ख-  % पुष्पी च गिरिकर्णिका  ॥ य्र्प्स्_९।२६ ॥  
धातकी कदली दूर्वा  $ अम्लिका कासमर्दिका  &  
जन्तुपादी च निर्गुण्डी  % द्राक्षा नीलोत्पलं शमी  ॥ य्र्प्स्_९।२७ ॥  
नालिकेरी च खर्जूरी  $ फल्गुः शिंशी च मल्लिका  &  
वार्षिकी शाल्मली जाती  % ग्रीष्मवर्षा तु यूथिका  ॥ य्र्प्स्_९।२८ ॥  
केकिचूडाजगन्धा च  $ लक्ष्मणा तरुणीति च  &  
अष्टषष्टिरिति प्रोक्ता  % महौषध्यो महाबलाः  ॥ य्र्प्स्_९।२९ ॥  
<siddhauṣadhyaḥ>  
अथेदानीं प्रवक्ष्यामि  $ सिद्धौषध्यो रसाधिकाः  &  
देवीलता कालवर्णी  % विजयासुरी सिंहिका  ॥ य्र्प्स्_९।३० ॥  
पालाशतिलका क्षेत्री  $ संवीरा ताम्रवल्लिका  &  
नाही कन्या तथा सोम-  % राजिका च टुटुम्भटी  ॥ य्र्प्स्_९।३१ ॥  
कुबेराक्षी गृध्रनखी  $ पर्पटी छिद्रलम्बिका  &  
क्षुत्कारी दुग्धिका भृङ्गी  % गङ्गेटी शरपुङ्खिका  ॥ य्र्प्स्_९।३२ ॥  
अष्टावल्ली राजशमी  $ पनसी च जयन्तिका  &  
विषखर्परिकावन्ती  % काकाण्डोलाम्बुमूलिका  ॥ य्र्प्स्_९।३३ ॥  
सिद्धेश्वरी हंसपादी  $ खोटका शृङ्गरीटिका  &  
अधःपुष्पी मधुराख्या  % शृङ्खला गृञ्जनीति च  ॥ य्र्प्स्_९।३४ ॥  
जारावली महाराष्ट्री  $ सहदेवेश्वरी तथा  &  
काष्ठगोधामती देव-  % गान्धारी रजनीङ्गुदी  ॥ य्र्प्स्_९।३५ ॥  
पलाशिनी नाकुली च  $ काम्बोजिकाश्विनी तथा  &  
चक्रवल्ली सर्पदंष्ट्रा  % शल्लकी रोहिता तथा  ॥ य्र्प्स्_९।३६ ॥  
तौवरी वङ्गजा राज-  $ पद्मा जम्बीरवल्लिका  &  
गजपिप्पलिका भृङ्ग-  % वल्ली चैवार्कवल्लिका  ॥ य्र्प्स्_९।३७ ॥  
जन्तुकारी शिग्रुवल्ली  $ करवीरा शिवाटिका  &  
नाराची काञ्चनी चाज-  % गन्धा सूतेन्द्रसिद्धिदाः  ॥ य्र्प्स्_९।३८ ॥  
अष्टषष्टिरिति प्रोक्ताः  $ सिद्धौषध्यो रसाधिकाः  &  
सर्वकार्यकरा देह-  % लोहसिद्धिप्रदायकाः  ॥ य्र्प्स्_९।३९ ॥  
  
  
____________________________________________________________  
  
  
  
य्र्प्स्, अध्याय १०  
  
अथ यन्त्राणि वक्ष्यन्ते  $ पारदो येन यन्त्र्यते  &  
तस्माद्यन्त्रस्य रूपाणि  % दर्शनीयानि शास्त्रतः  ॥ य्र्प्स्_१०।१ ॥  
<yantrāṇi>  
दोला पलभलीयन्त्रम्  $ ऊर्ध्वपातनकं च यत्  &  
अधःपातनकं चापि  % तिर्यक्पातनकं तथा  ॥ य्र्प्स्_१०।२ ॥  
घटीयन्त्रं गर्भयन्त्रम्  $ इष्टिका जलयन्त्रकम्  &  
खल्वं डमरुकाख्यं च  % चिपिटाख्यं तुलाभिधम्  ॥ य्र्प्स्_१०।३ ॥  
लवणं कोष्ठिकासञ्ज्ञम्  $ अन्तरालिकसञ्ज्ञितम्  &  
धूपयन्त्रं नाभियन्त्रं  % ग्रस्तयन्त्रं तथैव च  ॥ य्र्प्स्_१०।४ ॥  
विद्याधरं कुण्डकं च  $ ढेकीसञ्ज्ञम् उदाहृतम्  &  
सोमानलं च निगडं  % किन्नरं भैरवाभिधम्  ॥ य्र्प्स्_१०।५ ॥  
वालुकानामकं चापि  $ पातालं भूधराभिधम्  &  
सारणायन्त्रकं गुह्यं  % गन्धपिष्टकयन्त्रकम्  ॥ य्र्प्स्_१०।६ ॥  
कूपीयन्त्रं पालिकाख्यं  $ दीपिकायन्त्रकं तथा  &  
स्थालीयन्त्रं भस्मयन्त्रं  % देगयन्त्रमुदीरितम्  ॥ य्र्प्स्_१०।७ ॥  
घाणिकायन्त्रमुद्दिष्टं  $ हंसपाकाभिधं तथा  &  
ऊनचत्वारिंशदत्र  % यन्त्राण्युक्तानि नामतः  ॥ य्र्प्स्_१०।८ ॥  
<mūṣāḥ>  
अथ मूषाश्च कथ्यन्ते  $ मृत्तिकाभेदतः क्रमात्  &  
<crucible:: synonyms>  
मूषा कुमुदिका प्रोक्ता  % कोविका करहाटिका  ॥ य्र्प्स्_१०।९ ॥  
पातिनी कथ्यते सैव  $ वह्निमित्रा प्रकीर्तिता  &  
<yogamūṣā>  
तुषभस्मयुता मृत्स्ना  % वाल्मिकी बिडसंयुता  ॥ य्र्प्स्_१०।१० ॥  
तया या रचिता मूषा  $ योगमूषेति कथ्यते  &  
<gāramūṣā>  
गारभूनागसत्वाभ्यां  % शणैर्दग्धतुषैस्तथा  ॥ य्र्प्स्_१०।११ ॥  
मर्दिता महिषीक्षीरे  $ मृत्तिका पक्षमात्रकम्  &  
तन्मृदा रचिता मूषा  % गारमूषेति कथ्यते  ॥ य्र्प्स्_१०।१२ ॥  
<varamūṣā>  
वस्त्राङ्गारतुषास् तुल्यास्  $ तच्चतुर्गुणमृत्तिका  &  
भूनागमृत्तिका तुल्या  % सर्वैरेभिर्विमर्दिता  \  
कथिता वरमूषा सा  # यामं वह्निं सहेत वै  ॥ य्र्प्स्_१०।१३ ॥  
<varṇamūṣā>  
पूर्वोक्ता मृत्तिका या तु  $ रक्तवर्गाम्बुभाविता  &  
रक्तवर्गयुता मृत्स्ना-  % कारिता मूषिका शुभा  ॥ य्र्प्स्_१०।१४ ॥  
तुरीपुष्पकसीसाभ्यां  $ लेपिता सा च मूषिका  &  
वर्णोत्कर्षे प्रयोक्तव्या  % वर्णमूषेति कथ्यते  ॥ य्र्प्स्_१०।१५ ॥  
<rūpyamūṣā>  
श्वेतवर्गेण वै लिप्ता  $ रूप्यमूषा प्रकीर्तिता  ॥ य्र्प्स्_१०।१६ ॥  
<viḍamūṣā>  
विडेन रचिता या तु  $ विडेनैव प्रलेपिता  &  
देहलोहार्थसिद्ध्यर्थं  % विडमूषेत्युदाहृता  ॥ य्र्प्स्_१०।१७ ॥  
<vajramūṣā>  
गारभूनागसत्त्वाभ्यां  $ तुषमिश्रा शणेन च  &  
मृत्समा महिषीक्षीरैर्  % दिवसत्रयमर्दिता  ॥ य्र्प्स्_१०।१८ ॥  
संस्थिता पक्षमात्रं हि  $ पश्चान्मूषा कृता तया  &  
लेपिता मत्कुणस्याथ  % शोणितेन बलारसैः  ॥ य्र्प्स्_१०।१९ ॥  
चतुर्यामं ध्मापिता हि  $ द्रवते नैव वह्निना  &  
वज्रमूषेति कथिता  % वज्रद्रावणहेतवे  ॥ य्र्प्स्_१०।२० ॥  
<vṛntākamūṣā>  
वृन्ताकाकारमूषायां  $ नालं कृत्वा दशाङ्गुलम्  &  
धत्तूरपुष्पवद्दीर्घं  % सुदृढं चैव कारयेत्  ॥ य्र्प्स्_१०।२१ ॥  
अष्टाङ्गुलं च सच्छिद्रं  $ भवेद् वृन्ताकमूषिका  &  
अनया खर्परादीनां  % मृदूनां सत्त्वम् आहरेत्  ॥ य्र्प्स्_१०।२२ ॥  
<gostanamūṣā>  
गोस्तनाकारमूषा या  $ मुखोपरि विमुद्रिता  &  
सत्वानां द्रावणे शुद्धौ  % मूषा सा गोस्तनी भवेत्  ॥ य्र्प्स्_१०।२३ ॥  
<mallamūṣā>  
निर्दिष्टा मल्लमूषा या  $ मल्लद्वितयसम्पुटात्  &  
रसपर्पटिकादीनां  % स्वेदनाय प्रकीर्तिता  ॥ य्र्प्स्_१०।२४ ॥  
<pakvamūṣā>  
पक्वमूषा कुलालभाण्डरूपा या दृढा च परिपाचिता  ।*  
पक्वमूषेति सा प्रोक्ता सत्वरद्रव्यशोधिनी  ॥ य्र्प्स्_१०।२५ ॥*  
<mahāmūṣā>  
अतिस्थूलातिदीर्घा च  $ मुखे किञ्चिच्च विस्तृता  &  
महामूषेति सा प्रोक्ता  % सत्वरद्रव्यशोधिनी  ॥ य्र्प्स्_१०।२६ ॥  
<mañjūṣamūṣā>  
षडङ्गुलोन्नता दीर्घा  $ चतुरस्रा च निम्नका  &  
मञ्जूषाकारमूषा सा  % कथिता रसमारणे  ॥ य्र्प्स्_१०।२७ ॥  
<garbhamūṣā>  
भूमौ निखन्यमानां हि  $ मूषामाच्छाद्य वालुकैः  &  
गर्भमूषा तु सा ज्ञेया  % पारदस्य निबन्धिनी  ॥ य्र्प्स्_१०।२८ ॥  
<muśalamūṣā>  
मूषा या चिपिटा मूले  $ वर्तुलाष्टाङ्गुलोच्छ्रया  &  
मूषा सा मुसलाख्या स्याच्  % चक्रीबद्धरसे हिता  ॥ य्र्प्स्_१०।२९ ॥  
<koṣṭḥyaḥ, aṅgārakoṣṭhī>  
अङ्गारकोष्ठिका नाम  $ राजहस्तप्रमाणका  &  
द्वादशाङ्गुलविस्तारा  % चतुरस्रा प्रकीर्तिता  ॥ य्र्प्स्_१०।३० ॥  
वेष्टिता मृण्मयेनाथ  $ एकभित्तौ च गर्तकम्  &  
वितस्तिमात्रं द्वारं च  % सार्धवैतस्तिकं दृढम्  ॥ य्र्प्स्_१०।३१ ॥  
अधोभागे विधातव्या  $ देहली धमनाय वै  &  
प्रादेशमात्रा भित्तिः स्याद्  % उत्तरङ्गस्य चोर्ध्वतः  ॥ य्र्प्स्_१०।३२ ॥  
प्रादेशमात्रं कर्तव्यं  $ द्वारं तस्योपरि ध्रुवम्  &  
द्वारं चेष्टिकया रुद्ध्वा  % सन्धिरोधं च कारयेत्  ॥ य्र्प्स्_१०।३३ ॥  
पूरयेत्कोकिलैस्तां तु  $ भस्त्रिकां प्रधमेत्खलु  &  
कोकिलाधमनद्रव्यम्  % ऊर्ध्वद्वारे विनिक्षिपेत्  ॥ य्र्प्स्_१०।३४ ॥  
एषा चाङ्गारकोष्ठी च  $ खराणां सत्त्वपातनी  ॥ य्र्प्स्_१०।३५ ॥  
<pātālakoṣṭhī>  
गर्तं खनेद् दृढं भूमौ  $ द्वादशाङ्गुलमात्रकम्  &  
तन्मध्ये वर्तुलं गर्तं  % चतुरङ्गुलकं दृढम्  ॥ य्र्प्स्_१०।३६ ॥  
खर्परं स्थापयेत्तत्र  $ मध्यगर्तोपरि दृढम्  &  
आपूर्य कोकिलैर् गर्तं  % प्रधमेदेकभस्त्रया  \  
पातालकोष्ठिका सा तु  # मृदुसत्त्वस्य पातनी  ॥ य्र्प्स्_१०।३७ ॥  
<gārakoṣṭhī>  
वितस्तिप्रमिता निम्ना  $ प्रादेशप्रमिता तथा  &  
उपरिष्टात् पिधानं तु  % भूरिच्छिद्रसमन्वितम्  ॥ य्र्प्स्_१०।३८ ॥  
गर्तमापूर्य चाङ्गारैः  $ प्रधमेद्वङ्कनालतः  &  
गारगोष्ठी समुद्दिष्टा  % सत्वपातनहेतवे  ॥ य्र्प्स्_१०।३९ ॥  
<tiryakpradhamanakoṣṭhī>  
वितस्तिप्रमितोत्सेधा  $ सा बुध्ने चतुरङ्गुला  &  
तिर्यक्प्रधमनाख्या च  % मृदुसत्वस्य पातनी  ॥ य्र्प्स्_१०।४० ॥  
<mahāpuṭa>  
भूम्यां वै खनयेद्गर्तं  $ द्विहस्तं चतुरस्रकम्  &  
छगणानां सहस्रेण  % पूरयेत्तमनन्तरम्  ॥ य्र्प्स्_१०।४१ ॥  
औषधं धारयेन्मध्ये  $ तमाच्छाद्य वनोत्पलैः  &  
सहस्रार्धैश्च वै सम्यग्-  % वह्निं प्रज्वालयेत्ततः  ॥ य्र्प्स्_१०।४२ ॥  
महापुटमिदं प्रोक्तं  $ ग्रन्थकारेण निर्मितम्  ॥ य्र्प्स्_१०।४३ ॥  
<gajapuṭa>  
राजहस्तप्रमाणं हि  $ चतुरस्रं हि गर्तकम्  &  
वनोत्पलसहस्रेण  % गर्तमध्यं च पूरितम्  ॥ य्र्प्स्_१०।४४ ॥  
मूषिकां चौषधेनाथ  $ पूरितां तां तु मुद्रयेत्  &  
गर्तमध्ये निधायाथ  % गिरिण्डानि च निक्षिपेत्  \  
अधोऽग्निं ज्वालयेत्सम्यक्  # एवं गजपुटो भवेत्  ॥ य्र्प्स्_१०।४५ ॥  
<vārāhapuṭa>  
अरत्निमात्रे कुण्डे च  $ वाराहपुटमुच्यते  &  
<kukkuṭapuṭa>  
वितस्तिद्वयमानेन  % गर्तं चेच्चतुरस्रकम्  \  
कुक्कुटाख्यं पुटं विद्याद्  # औषधानां च साधनम्  ॥ य्र्प्स्_१०।४६ ॥  
<kapotapuṭa>  
छगणैरष्टभिः सम्यक्  $ कपोतपुटमुच्यते  ॥ य्र्प्स्_१०।४७ ॥  
<govarapuṭa>  
तुषैर्वा गोमयैर्वापि  $ रसभस्मप्रसाधनम्  &  
माणिकाद्वयमानेन  % गोवरं पुटमुच्यते  ॥ य्र्प्स्_१०।४८ ॥  
<mṛdbhāṇḍapuṭa>  
मृदा भाण्डं प्रपूर्यैव  $ मध्ये द्रव्यं तु विन्यसेत्  &  
अधस्ताज्ज्वालयेदग्निं  % मृद्भाण्डपुटमुच्यते  ॥ य्र्प्स्_१०।४९ ॥  
<vālukāpuṭa>  
गर्ते तु वालुकापूर्णे  $ मध्ये द्रव्यं तु विन्यसेत्  &  
उपरिष्टादधस्ताच्च  % वह्निं कुर्यात्प्रयत्नतः  \  
तद्वालुकापुटं सम्यग्  # उच्यते शास्त्रकोविदैः  ॥ य्र्प्स्_१०।५० ॥  
<bhūdharapuṭa>  
मूषिकां भूमिमध्ये तु  $ स्थापितां द्व्यङ्गुलाद् अधः  &  
उपरिष्टात्पुटं दद्यात्  % तत्पुटं भूधराह्वयम्  ॥ य्र्प्स्_१०।५१ ॥  
<lāvakapuṭa>  
गोवरैर्वा तुषैर्वापि  $ कर्षमात्रमितैः पुटम्  &  
यत्र तल्लावकाख्यं स्यान्  % मृदुद्रव्यस्य साधने  ॥ य्र्प्स्_१०।५२ ॥  
<dried cowdung>  
उत्पलं पिष्टकं छाणम्  $ उपलं च गरिण्डकम्  &  
छगणोपलसारी च  % नवारि छगणाभिधाः  ॥ य्र्प्स्_१०।५३ ॥  
  
  
____________________________________________________________  
  
  
य्र्प्स्, अध्याय ११  
  
अथातः सम्प्रवक्ष्यामि  $ धातूनां कौतुकं परं  &  
स्वानुभूतं मया किञ्चित्  % श्रुतं वा शास्त्रतः खलु  \  
तदहं सम्प्रवक्ष्यामि  # यत्कृत्वा ना सुखी भवेत्  ॥ य्र्प्स्_११।१ ॥  
<hemakaraṇavidhiḥ (1)>  
रसकं दरदं ताप्यं  $ गगनं कुनटी समम्  &  
रक्तस्नुहीपयोभिश्च  % मर्दयेद्दिनसप्तकम्  ॥ य्र्प्स्_११।२ ॥  
जलयन्त्रेण वै पाच्यं  $ चतुर्विंशतियामकम्  &  
तेन वेध्यं द्रुतं ताम्रं  % तारं वा नागमेव वा  ॥ य्र्प्स्_११।३ ॥  
सहस्रवेधी तत्कल्को  $ जायते नात्र संशयः  ॥ य्र्प्स्_११।४ ॥  
<hemakaraṇavidhiḥ (2)>  
एकभागस्तथा सूतो  $ वज्रवल्ल्याथ मर्दितः  &  
खल्वे त्रिनेम्याः स्वरसे  % पञ्चभागसमन्विते  ॥ य्र्प्स्_११।५ ॥  
वेत्रयष्ट्या च रागिण्या  $ पीतकल्कं प्रजायते  &  
षोडशांशेन दातव्यं  % द्रुते ताम्रं सुशोधिते  ॥ य्र्प्स्_११।६ ॥  
जायते प्रवरं हेम  $ शुद्धं वर्णचतुर्दशम्  ॥ य्र्प्स्_११।७ ॥  
<hemakaraṇavidhiḥ (3)>  
सुवर्णमाक्षिकं स्वेद्यं  $ काञ्जिके दिवसत्रयम्  &  
चर्मरङ्ग्या रसेनैव  % मर्दयेद्दिनसप्तकम्  \  
जलेन धौतं तावच्च  # यावद्धेमनिभं भवेत्  ॥ य्र्प्स्_११।८ ॥  
<hemakaraṇavidhiḥ (4)>  
दरदं रोमदेशीयं  $ गोमूत्रेणैव स्वेदयेत्  &  
दोलायन्त्रे चतुर्यामं  % पश्चाच्छुद्धतमो भवेत्  ॥ य्र्प्स्_११।९ ॥  
मनःशिला पद्मनिभा  $ रक्ता चैव सुशोभना  &  
स्वेदिता मुनिपुष्पस्य  % रसेनैव तु दोलया  ॥ य्र्प्स्_११।१० ॥  
याममर्धमितं शुद्धा  $ सर्वकार्येषु योजयेत्  &  
नवसारस्तथा सूतः  % शोधितोऽग्निसहः खलु  ॥ य्र्प्स्_११।११ ॥  
समभागानि सर्वाणि  $ मर्दयेन्निम्बुकै रसैः  &  
मातलुङ्गरसेनैव  % कुमारीस्वरसेन च  ॥ य्र्प्स्_११।१२ ॥  
सूर्यातपे विमर्द्योऽसौ  $ पाचितो जलयन्त्रके  &  
दिनानि त्रीणि तीव्राग्नौ  % ततस्तदवतारयेत्  ॥ य्र्प्स्_११।१३ ॥  
शतांशं वेधयेत्तारं  $ शुद्धं हेम प्रजायते  &  
जलभेदो यदा न स्यान्  % नात्र कार्या विचारणा  ॥ य्र्प्स्_११।१४ ॥  
<hemakaraṇavidhiḥ (5)>  
शिलया मारितं नागं  $ कुमार्याः स्वरसेन च  &  
पुटद्वादशयोगेन  % नागभस्म प्रजायते  ॥ य्र्प्स्_११।१५ ॥  
शतसङ्ख्यानि वै कुर्यात्  $ पुटान्येवं शरावके  &  
कुमार्याः स्वरसेनैव  % भावयेद्दिनसप्तकम्  ॥ य्र्प्स्_११।१६ ॥  
पूर्ववत्पुटनं कार्यं  $ शतसङ्ख्यामितं तथा  &  
सूतभस्म शिला ताल-  % समं चेन्नागभस्मकम्  ॥ य्र्प्स्_११।१७ ॥  
त्रिंशद्वनोपलैर्दद्यात्  $ पुटं वाराहसञ्ज्ञितम्  &  
अनेन विधिना सम्यक्  % शतसङ्ख्यानि दापयेत्  ॥ य्र्प्स्_११।१८ ॥  
पुटान्येवं कृते त्रीणि  $ शतानि द्वादशाधिकम्  &  
पश्चाद् दृढे काचमये  % कूपे द्वात्रिंशयामकम्  ॥ य्र्प्स्_११।१९ ॥  
वालुकाग्निं प्रदद्याच्च  $ स्वाङ्गशीतं समुद्धरेत्  &  
तलभस्म गृहीतव्यं  % वेधयेच्छुल्बतारके  ॥ य्र्प्स्_११।२० ॥  
शुद्धहेम भवेत्तेन  $ नात्र कार्या विचारणा  &  
दृष्टप्रत्यययोगोऽयं  % कथितो नात्र संशयः  ॥ य्र्प्स्_११।२१ ॥  
<hemakaraṇavidhiḥ (6)>  
गोमूत्रे काञ्जिके चाथ  $ कुलत्थे वासरत्रयम्  &  
ताप्यकं स्वेदयेत्पश्चाल्  % लोहपात्रे प्रमर्दयेत्  ॥ य्र्प्स्_११।२२ ॥  
तप्तखल्वेन सम्मर्द्य  $ सेचयेन्निम्बुजद्रवैः  &  
सैन्धवं दापयेत्पश्चाच्  % चतुर्थांशं विशेषतः  ॥ य्र्प्स्_११।२३ ॥  
भागैकं ताप्यकं सूताद्  $ भागांस्त्रीनेव कारयेत्  &  
मर्दयेन्निम्बुनीरेण  % शुद्धवस्त्रेण गालयेत्  ॥ य्र्प्स्_११।२४ ॥  
वस्त्रे लग्ना तु या पिष्टी  $ ग्राहयेत्तां भिषग्वरः  &  
एवं कृते द्विस्त्रिवारं  % ताप्यसत्वं ग्रसेद्रसः  ॥ य्र्प्स्_११।२५ ॥  
पिष्ट्या गोलस्तु कर्तव्यो  $ मूषायां ध्मापयेत्सुधीः  &  
इन्द्रगोपनिभं ग्राह्यं  % ताप्यसत्वं सुशोभनम्  ॥ य्र्प्स्_११।२६ ॥  
हीनवर्णसुवर्णेऽपि  $ गद्याणे वल्लमात्रकम्  &  
तुत्थकं वल्लमात्रं च  % दत्त्वा हेम प्रगालयेत्  ॥ य्र्प्स्_११।२७ ॥  
तत्सुवर्णस्य पत्राणि  $ कार्याण्येवं प्रलेपयेत्  &  
तुत्थकं बीजपूरस्य  % रसेनापि प्रमर्दयेत्  ॥ य्र्प्स्_११।२८ ॥  
गैरिकेण समं कृत्वा  $ हेमपत्राणि लेपयेत्  &  
मन्दवह्नौ च प्रपुटेत्  % द्वित्रिवारं प्रयत्नतः  ॥ य्र्प्स्_११।२९ ॥  
कुङ्कुमाभं सुवर्णं हि  $ जायते नात्र संशयः  &  
वार्तिकेन्द्राः कुरुध्वं हि  % सत्यं गुरुवचो यथा  ॥ य्र्प्स्_११।३० ॥  
द्वौ वर्णौ वर्धते सम्यक्  $ नात्र कार्या विचारणा  ॥ य्र्प्स्_११।३१ ॥  
<hemakaraṇavidhiḥ (7)>  
शुद्धं ताम्रं ताप्यचूर्णेन तुल्यं  $ द्राव्यं पश्चाड् ढालयेल्लाकुचे हि  &  
गन्धाच्चूर्णं ताप्यताम्रावशेषं  % कृत्वा दद्याद्वल्लकं हीनवये  \  
वर्णोत्कर्षो जायते तेन सम्यक्  # सत्यं प्रोक्तं नन्दिना कौतुकाय  ॥ य्र्प्स्_११।३२ ॥  
<hemakaraṇavidhiḥ (8)>  
ताप्यं नागं गन्धकं सूतराजो  $ हिङ्गूलं वै हेम शुद्धं शिला च  &  
चूर्णं कृत्वा निक्षिपेत् काचकूप्याम्  % आपूर्यान्ते स्वै रसैः शाकजैर्वा  ॥ य्र्प्स्_११।३३ ॥  
अग्निं दद्याल्लावकाख्ये पुटे च  $ शुद्धः कल्को जायते षष्टिसङ्ख्यैः  &  
शुद्धं तारं वेधितं वल्लकेन  % गद्याणं वै जायते शुद्धहेम  ॥ य्र्प्स्_११।३४ ॥  
<hemakaraṇavidhiḥ (9)>  
अहिरिपुम् अहितुल्यं सारितं सूतराजे  $ बलिवसगिरिचूर्णैः कान्तपात्रे सुदग्धम्  &  
सुविहितफणिभागैर्हेमगर्भेण बद्धो  % भुजगजितरसेन्द्रो वेधयेल्लक्षवेधी  ॥ य्र्प्स्_११।३५ ॥  
<hemakaraṇavidhiḥ (10)>  
द्वौ भागौ शुद्धताम्रस्य  $ द्वौ भागौ शुद्धहेमजौ  &  
चतुर एव भागांश्च  % शुद्धतारस्य कारयेत्  ॥ य्र्प्स्_११।३६ ॥  
अष्टौ भागाः प्रकर्तव्या  $ रसकस्य प्रयत्नतः  &  
अन्धमूषागतं ध्मातं  % द्रावितं हेम जायते  ॥ य्र्प्स्_११।३७ ॥  
<hemakaraṇavidhiḥ (11)>  
विदितागमवृद्धैर्हि  $ पुटे पक्वं कनीयसि  &  
त्रिगुणं चूर्णनिर्बद्धं  % तारमायाति काञ्चनम्  ॥ य्र्प्स्_११।३८ ॥  
<hemakaraṇavidhiḥ (12)>  
पारदं पलमेकं तु  $ प्रस्थार्धं शुद्धगन्धकम्  &  
किंशुपत्ररसेनैव  % रसैर्वा पुष्पसम्भवैः  ॥ य्र्प्स्_११।३९ ॥  
सूर्यातपे मर्दयेद्धि  $ षण्मासावधिमात्रकम्  &  
षोडशांशेन रजतं  % विध्यते नात्र संशयः  ॥ य्र्प्स्_११।४० ॥  
सप्तवर्णं भवेद्धेम  $ हट्टविक्रययोग्यकम्  ॥ य्र्प्स्_११।४१ ॥  
<hemakaraṇavidhiḥ (13)>  
पारदं गन्धकं शुल्वं  $ माक्षिकं तुत्थकं तथा  &  
रसकं दरदं स्वर्ण-  % गैरिकं नवसादरम्  ॥ य्र्प्स्_११।४२ ॥  
सूरक्षारं शिलां चैव  $ समभागानि मर्दयेत्  &  
तदर्धं रसकं मुक्त्वा  % वज्रमूषे निरुन्धयेत्  ॥ य्र्प्स्_११।४३ ॥  
यथा धूमो न निर्गच्छेत्  $ तथा मुद्रां प्रदापयेत्  &  
तोलमेकं सुवर्णं हि  % जायते नात्र संशयः  ॥ य्र्प्स्_११।४४ ॥  
घटिकातुर्यमात्रं हि  $ ध्मापयेत्सततं भिषक्  ॥ य्र्प्स्_११।४५ ॥  
<hemakaraṇavidhiḥ (14)>  
स्वल्पवर्णसुवर्णस्य  $ गद्याणैकस्य मुद्रिका  &  
माक्षिकं रसकं तुत्थं  % गैरिकं नवसादरम्  ॥ य्र्प्स्_११।४६ ॥  
सूरक्षारं सदरदं  $ टङ्कणेन समन्वितम्  &  
प्रतिवल्लद्वयं कुर्यात्  % कासमर्दप्रसूनकैः  ॥ य्र्प्स्_११।४७ ॥  
स्त्रीदुग्धेन च सम्मर्द्य  $ लेपयेत्तेन मुद्रिकाम्  &  
सोरक्षारं सदरदं  % टङ्कणेन समन्वितम्  ॥ य्र्प्स्_११।४८ ॥  
सैन्धवस्य च भागैकम्  $ इष्टिकाभागयुग्मकम्  &  
स्थालिकायन्त्रमध्यस्थं  % मध्ये संस्थाप्य मुद्रिकाम्  ॥ य्र्प्स्_११।४९ ॥  
यामत्रितयपर्यन्तं  $ वह्निं कुर्यात्प्रयत्नतः  &  
स्वाङ्गशीतं ततः कृत्वा  % मुद्रिकां तां समुद्धरेत्  \  
वेदवर्णास्तु सङ्घर्षाद्  # वर्धन्ते नात्र संशयः  ॥ य्र्प्स्_११।५० ॥  
<hemakaraṇavidhiḥ (15)>  
घोषाकृष्टं तु यत्ताम्रं  $ रजतेन समन्वितम्  &  
तीक्ष्णचूर्णं सदरदं  % घृष्टं कन्यारसेन वै  ॥ य्र्प्स्_११।५१ ॥  
पश्चाद्विधेया गुटिकाः  $ सूक्ष्माश्चैवाढकीसमाः  &  
वापिता द्राविते द्रव्ये  % सर्वं ताम्रं तु सङ्क्षिपेत्  ॥ य्र्प्स्_११।५२ ॥  
रूप्यमानं समुत्तार्य  $ समहेम्ना च गालयेत्  &  
जायते दशवर्णं तु  % सत्यमेतदुदीरितम्  ॥ य्र्प्स्_११।५३ ॥  
<hemakaraṇavidhiḥ (16)>  
ताम्रे सप्तगुणं नागं  $ वाहितं पुनरेव हि  &  
तेन ताम्रेण रसकं  % सप्तवारं च वाहयेत्  ॥ य्र्प्स्_११।५४ ॥  
स्वर्णवर्णं हि तत्ताम्रं  $ जायते नात्र संशयः  ॥ य्र्प्स्_११।५५ ॥  
<hemakaraṇavidhiḥ (17)>  
भूनागसत्त्वमूषायां  $ द्रावयेत्स्वर्णमुत्तमम्  &  
ताप्यसत्वेन संयुक्तं  % शतवारं पुनः पुनः  \  
जपापुष्पनिभं स्वर्णं  # जायते नात्र संशयः  ॥ य्र्प्स्_११।५६ ॥  
<hemakaraṇavidhiḥ (18)>  
दशवर्णस्य गद्याणे  $ रक्तं तद्धेमवल्लकम्  &  
द्वौ वर्णौ वर्धतः सम्यक्  % हट्टविक्रययोग्यकम्  ॥ य्र्प्स्_११।५७ ॥  
<hemakaraṇavidhiḥ (19)>  
पुष्पकासीसकं रम्यं मर्दयेदर्कपत्रजे  ।*  
रसेऽथ च चक्रिकां कुर्याद्रसकस्य पलोन्मिताम्  ॥ य्र्प्स्_११।५८ ॥*  
वेष्टितां पूर्वकल्केन  $ रविघर्मेण शोषयेत्  &  
त्रिंशद्वनोपलैः सम्यक्  % पुटान्येवं हि विंशतिः  ॥ य्र्प्स्_११।५९ ॥  
षोडशांशेन रजतं  $ विध्यते नात्र संशयः  &  
सप्तवर्णसवर्णं हि  % जायते नात्र संशयः  ॥ य्र्प्स्_११।६० ॥  
<hemakaraṇavidhiḥ (20)>  
सूतको द्विपलः कार्यः  $ सुम्बिलश्च चतुष्पलः  &  
चतुष्टङ्कमिता कार्या  % स्फटिकी निर्मला शुभा  ॥ य्र्प्स्_११।६१ ॥  
वृश्चिकालीरसे घृष्टा  $ दिनम् एकं तु वार्तिकैः  &  
पश्चाच्च शोषयेत्सर्वं  % यन्त्रे डमरुके न्यसेत्  ॥ य्र्प्स्_११।६२ ॥  
गैरिकं स्थापयेत्पूर्वं  $ खटिकां च तथोपरि  &  
तन्मध्ये गर्तकं कृत्वा  % गर्तके नवसादरम्  ॥ य्र्प्स्_११।६३ ॥  
टङ्कमानं प्रकर्तव्यं  $ तस्योपरि च सूतकम्  &  
सूतकोपरि सारं हि  % पूर्वोक्तं टङ्कमानकम्  ॥ य्र्प्स्_११।६४ ॥  
मुद्रां कृत्वा शोषयित्वा  $ पश्चाच्चुल्ल्यां निवेशयेत्  &  
अग्निं कुर्यात्प्रयत्नेन  % यामषोडशमात्रकं  ॥ य्र्प्स्_११।६५ ॥  
स्वाङ्गशीतं समुत्तार्य  $ ऊर्ध्वलग्नं तु ग्राहयेत्  &  
पश्चात् खल्वे निधायाथ  % वृश्चिकाल्या प्रमर्दयेत्  ॥ य्र्प्स्_११।६६ ॥  
काचकूप्यां क्षिपेत् सर्वं  $ कूपीं वालुकायन्त्रके  &  
वह्निं द्वादशभिर्यामैः  % कुर्याच्छीतं समाहरेत्  ॥ य्र्प्स्_११।६७ ॥  
वल्लमात्रं ततो दद्यात्  $ सार्धटङ्के सुताम्रके  &  
दृष्टप्रत्यययोगोऽयं  % नाथसुन्दरभाषितः  ॥ य्र्प्स्_११।६८ ॥  
<raupyakaraṇavidhiḥ (1)>  
लोहचूर्णं पलमितं  $ सुमलक्षारम् अभ्रकम्  &  
टङ्कणं शाणमानं हि  % तैलेनैरण्डजेन वै  ॥ य्र्प्स्_११।६९ ॥  
घर्षयेद्वटिकायुग्मं  $ गोलं कृत्वा धमेत्ततः  &  
भस्त्रया ध्मापयेत्सम्यक्  % लोहं रसनिभं भवेत्  ॥ य्र्प्स्_११।७० ॥  
तल्लोहं त्रिगुणं चैव  $ रसकं कारयेत्सुधीः  &  
लोहं च रसकं पश्चाद्  % गालितं वज्रमूषया  ॥ य्र्प्स्_११।७१ ॥  
लोहशेषं समुत्तार्य  $ ताम्रे दद्याच्च वल्लकम्  &  
गद्याणके भवेत्तारं  % तत्तारं शुद्धतारके  ॥ य्र्प्स्_११।७२ ॥  
अर्धभागे भवेच्छुद्धं  $ तारं दोषविवर्जितम्  ॥ य्र्प्स्_११।७३ ॥  
<raupyakaraṇavidhiḥ (2)>  
खण्डं कर्षप्रमाणं हि  $ सुमलक्षारकस्य हि  &  
वेष्टितं नरकेशेन  % द्रुते नागे निमज्जितम्  ॥ य्र्प्स्_११।७४ ॥  
निर्वापितं निम्बुजले  $ चैकविंशतिवारकम्  &  
द्रुते शुल्वस्य गद्याणे  % रक्तिकापञ्चमात्रकम्  ॥ य्र्प्स्_११।७५ ॥  
कल्कं दद्यात्प्रयत्नेन  $ तारवर्णं प्रजायते  &  
गद्याणे चतुरो वल्लान्  % रूप्यं दत्त्वा प्रगालयेत्  \  
जायते रुचिरं तारं  # सत्यम् एतदुदीरितम्  ॥ य्र्प्स्_११।७६ ॥  
<raupyakaraṇavidhiḥ (3)>  
शङ्खं सुम्बलनामानं  $ पलान्यष्टौ प्रकल्पयेत्  &  
गोजिह्वारससम्मिश्रं  % दिनमेकं प्रमर्दयेत्  ॥ य्र्प्स्_११।७७ ॥  
निम्बूरसेन धूर्तेन  $ काकमाचीरसेन वै  &  
गृञ्जनस्य रसेनैव  % दिनमेकं प्रमर्दयेत्  ॥ य्र्प्स्_११।७८ ॥  
अर्कदुग्धेन वै भाव्यं  $ तैलेनैरण्डजेन च  &  
यवमात्रां गुटीं कृत्वा  % विशोष्य चातपे खरे  ॥ य्र्प्स्_११।७९ ॥  
काचकूप्यां विनिक्षिप्य  $ मुद्रयेत्कूपिकामुखं  &  
संस्थाप्य वालुकायन्त्रे  % पचेत्षोडशयामकम्  ॥ य्र्प्स्_११।८० ॥  
स्वाङ्गशीतं समुत्तार्य  $ ग्राह्यं सत्वं तद् ऊर्ध्वगम्  &  
सत्त्वं गद्याणमेकं तु  % तन्मात्रं तारसम्पुटम्  ॥ य्र्प्स्_११।८१ ॥  
सूतं गद्याणकं स्वच्छं  $ टङ्कणं वल्लपञ्चकम्  &  
सूतमात्रं क्षारसत्त्वं  % सर्वं चैकत्र मर्दितम्  ॥ य्र्प्स्_११।८२ ॥  
स्वरसेन तु केतक्या  $ गोलं कृत्वा विशोषितम्  &  
तारसम्पुटमध्ये तु  % धारितं तं च गोलकम्  ॥ य्र्प्स्_११।८३ ॥  
पश्चात्ताम्रकृतां मूषाम् अष्टवल्लमितां शुभाम्  ।*  
शरावसम्पुटस्यान्तर्धारयेत्तदनन्तरम्  ॥ य्र्प्स्_११।८४ ॥*  
धान्याभ्रं तुल्यं पङ्केन कृत्वा श्रावं तु पूरयेत्  ।*  
वाराहाख्यपुटैकेन जायते कल्क उत्तमः  ॥ य्र्प्स्_११।८५ ॥*  
ताम्रं द्वादशवल्लं हि  $ रूप्यं वल्लद्वयं तथा  &  
वङ्गं वल्लमितं शुद्धं  % सर्वमेकत्र गालयेत्  ॥ य्र्प्स्_११।८६ ॥  
चतुर्गुञ्जाप्रमाणं हि  $ दापयेन्मतिमान् भिषक्  &  
जायते प्रवरं तारं  % सत्यम् एतद् उदीरितम्  ॥ य्र्प्स्_११।८७ ॥  
<raupyakaraṇavidhiḥ (4)>  
अस्थिभक्षमलबङ्गमारितं  $ तालकाभ्रविषसूतटङ्कणम्  &  
वज्रिभानुपयसा सुभावितं  % स्यान्नरेन्द्र शुभतारपर्वतम्  ॥ य्र्प्स्_११।८८ ॥  
<raupyakaraṇavidhiḥ (5)>  
वङ्गं तालकमभ्रकं शशिरसं तीक्ष्णं विषं टङ्कणं  ।*  
त्रैवारेण च मूकमूषधमितं विन्दन्ति चन्द्रप्रभम्  ॥ य्र्प्स्_११।८९ ॥*  
आरं द्वादशभागमष्टरविणो बीजं चतुर्थांशकम्  ।*  
भूगण्डादिसमस्तदोषरहितं श्रीपूज्यपादोदितम्  ॥ य्र्प्स्_११।९० ॥*  
<raupyakaraṇavidhiḥ (6)>  
पारदस्य त्रयो भागा  $ भागैकं रजतस्य हि  &  
निम्बूरसेन सम्मर्द्य  % पिष्टीं कृत्वा प्रयत्नतः  ॥ य्र्प्स्_११।९१ ॥  
काञ्जिकेन तु तां पिष्टीं  $ स्तम्भयेद्वासरत्रयम्  &  
सारयेद्बङ्गमध्ये तु  % सूतकं तदनन्तरम्  ॥ य्र्प्स्_११।९२ ॥  
सारितं सूतकं तेन  $ तालसत्त्वेन साधयेत्  &  
तेन वेध्यं द्रुतं ताम्रं  % षोडशांशेन यत्नतः  ॥ य्र्प्स्_११।९३ ॥  
जायते प्रवरं तारं  $ चन्द्रनक्षत्रसन्निभम्  ॥ य्र्प्स्_११।९४ ॥  
<raupyakaraṇavidhiḥ (7)>  
सूतकस्य त्रयो भागा  $ बङ्गं भागद्वयं तथा  &  
मर्दयेद्दिनमेकं तु  % काञ्जिकेन समन्वितम्  ॥ य्र्प्स्_११।९५ ॥  
सर्वेभ्यस्त्रिगुणेनाथ  $ सुम्बलेन प्रमर्दयेत्  &  
स्नुह्यर्कदुग्धेन समं  % भावयेद्वासरत्रयम्  ॥ य्र्प्स्_११।९६ ॥  
यवप्रमाणां गुटिकां  $ रवितापेन शोषिताम्  &  
काचकूप्यां निधायाथ  % वह्निं कुर्यात्प्रयत्नतः  ॥ य्र्प्स्_११।९७ ॥  
यामषोडशपर्यन्तं  $ वालुकायन्त्रके पचेत्  &  
स्वाङ्गशीतं समुद्धृत्य  % चोर्ध्वगं सत्वमाहरेत्  ॥ य्र्प्स्_११।९८ ॥  
षोडशांशेन शुल्बं हि  $ कुन्तवेधेन वेधयेत्  &  
जायते प्रवरं तारं  % हट्टविक्रययोग्यकम्  ॥ य्र्प्स्_११।९९ ॥  
<raupyakaraṇavidhiḥ (8)>  
पलाष्टमात्रं तालं तु  $ द्विकर्षप्रमितं रसम्  &  
निम्बूरसेन सम्मर्द्यं  % वासरैकं प्रयत्नतः  ॥ य्र्प्स्_११।१०० ॥  
पश्चात्तं मर्दयेद्धीमान्  $ तैलेनैरण्डजेन वै  &  
वालुकायन्त्रमध्यस्थं  % पचेद्यामांस्तु षोडश  ॥ य्र्प्स्_११।१०१ ॥  
पश्चात्सत्त्वं समुद्धृत्य  $ मर्दयेदेकवासरम्  &  
अतसीतिलतैलेन  % काचकूप्यां निधापयेत्  ॥ य्र्प्स्_११।१०२ ॥  
पूर्ववत्पाचयेद् वह्नौ  $ स्वाङ्गशीतं समुद्धरेत्  &  
अनेनैव प्रकारेण  % पुनरेवं तु कारयेत्  ॥ य्र्प्स्_११।१०३ ॥  
कूपीतलस्थितं सत्त्वं  $ ग्राह्यं चेत्प्रवरं सदा  &  
षोडशांशेन शुल्बस्य  % वेधं कुर्यान्न संशयः  ॥ य्र्प्स्_११।१०४ ॥  
<raupyakaraṇavidhiḥ (9)>  
पारदं टङ्कमानं तु  $ लवणं द्विगुणं तथा  &  
खल्वे विमर्दयेत्तावद्  % यावन्नष्टो रसो भवेत्  ॥ य्र्प्स्_११।१०५ ॥  
ताम्रं गद्याणकं शुद्धं  $ बङ्गं वल्लमितं कुरु  &  
द्रुते ताम्रेऽथ लवणं  % सूतकेन समन्वितम्  ॥ य्र्प्स्_११।१०६ ॥  
माषमात्रं प्रदातव्यं  $ चतुर्थांशेन रूप्यकम्  &  
तद्रूप्ये मर्दितं सूतं  % क्षेप्तव्यं जलयन्त्रके  ॥ य्र्प्स्_११।१०७ ॥  
तत्त्रयोदशकं रूप्यं  $ जायते नात्र संशयः  ॥ य्र्प्स्_११।१०८ ॥  
<raupyakaraṇavidhiḥ (10)>  
तालेन निहतं बङ्गं  $ तद्बङ्गेन तु रूप्यकम्  &  
पचेद्यामाष्टकं सम्यक्  % कल्क एवं प्रजायते  \  
वल्लं गद्याणके दद्याद्  # बङ्गं स्तम्भयते ध्रुवम्  ॥ य्र्प्स्_११।१०९ ॥  
<raupyakaraṇavidhiḥ (11)>  
दरदं खण्डशः कृत्वा  $ टङ्कत्रयमितं पृथक्  &  
वज्रीक्षीरेण तत्स्वेद्यं  % दोलायन्त्रेण वार्तिकैः  ॥ य्र्प्स्_११।११० ॥  
तारचूर्णं समं लेप्यं  $ लुङ्गतोयसमं तथा  &  
गोवरैः पाचयेत्स्वल्पम्  % एव द्वादशयामकम्  ॥ य्र्प्स्_११।१११ ॥  
पिष्टिस्तम्भो भवेत्तेन  $ पश्चात्ताररजः पृथक्  &  
कुर्याद्दरदखण्डेन  % समं सीसं च दापयेत्  ॥ य्र्प्स्_११।११२ ॥  
गालयेन्मूषिकामध्ये  $ शीतं कृत्वा तु खोटकम्  &  
भस्म मूषोपरि न्यस्य  % ध्मापयेच्च शनैः शनैः  ॥ य्र्प्स्_११।११३ ॥  
शुद्धशङ्खनिभं रूप्यं  $ निष्कमात्रं हि निःसरेत्  ॥ य्र्प्स्_११।११४ ॥  
<raupyakaraṇavidhiḥ (12)>  
द्विपलं शुद्धसूतं च  $ द्विपलं रसकस्य च  &  
तालकं च पलद्वन्द्वं  % सुर्मिलं युग्ममात्रकम्  ॥ य्र्प्स्_११।११५ ॥  
कूप्यामारोपयेत्सर्वं  $ मुखं ताम्रेण रुन्धयेत्  &  
वालुकायन्त्रके सम्यक्  % पचेद् द्वादशयामकम्  ॥ य्र्प्स्_११।११६ ॥  
कूपीमुखे तु यल्लग्नं  $ सत्त्वं ग्राह्यं प्रयत्नतः  &  
शुल्बे षोडशवेधेन  % कारयेद्रजतं वरम्  ॥ य्र्प्स्_११।११७ ॥  
<raupyakaraṇavidhiḥ (13)>  
सूतकं पलमेकं तु  $ शङ्खाभं सुर्मिलं पलम्  &  
एरण्डतैले घृष्टं तद्  % धारितं खर्परे वरे  ॥ य्र्प्स्_११।११८ ॥  
अन्धितं ताम्रपात्रेण  $ मुद्रितं सुदृढं कृतम्  &  
पश्चाच्चुल्ल्यां समारोप्य  % वह्निं कुर्याच्छनैः शनैः  ॥ य्र्प्स्_११।११९ ॥  
सार्धं यामं ततः पाच्यं  $ स्वाङ्गशीतं समुद्धरेत्  &  
ताम्रपात्रे तु यल्लग्नं  % सर्वं सत्त्वं समाहरेत्  ॥ य्र्प्स्_११।१२० ॥  
घृताक्तं टङ्कणोपेतं  $ गालितं मूषिकामुखे  &  
देयं तद्वल्लमात्रं हि  % द्रुते ताम्रे तु सत्त्वकम्  ॥ य्र्प्स्_११।१२१ ॥  
शङ्खाभं जायते तारं  $ नात्र कार्या विचारणा  ॥ य्र्प्स्_११।१२२ ॥  
<raupyakaraṇavidhiḥ (14)>  
तालं ताम्रं रीतिघोषं समांशं  $ कुर्यादेवं गालितं ढालितं हि  &  
अम्ले वर्गे सप्तवारं प्रढाल्य  % पश्चाद्योज्यं तुल्यभागे च रूप्ये  \  
शुद्धं रूप्यं षोडशाख्यं हि सम्यक्  # जातं दृष्टं नानृतं सत्यमेतत्  ॥ य्र्प्स्_११।१२३ ॥  
<raupyakaraṇavidhiḥ (15)>  
श्वेतं सौवीरकं शुद्धं  $ पाचितं विषमुष्टिना  &  
स्वच्छे सूतवरे वल्लं  % निक्षिप्तं रूप्यकृद्भवेत्  ॥ य्र्प्स्_११।१२४ ॥  
<raupyakaraṇavidhiḥ (16)>  
शुद्धस्फटिकसङ्काशं  $ सुर्मिलं दृश्यते क्वचित्  &  
मृत्खर्परे पाचितं हि  % निम्बूकद्रवसंयुतम्  ॥ य्र्प्स्_११।१२५ ॥  
घटिकाद्वयमानेन  $ शुद्धकल्कः प्रजायते  &  
चतुःषष्ट्यंशमानेन  % वेधयेच्छुल्बकं शुभम्  ॥ य्र्प्स्_११।१२६ ॥  
जायते प्रवरं तारं  $ सर्वदोषविवर्जितम्  ॥ य्र्प्स्_११।१२७ ॥  
<raupyakaraṇavidhiḥ (17)>  
सप्तधातुमयी मूषा  $ क्षारभस्मप्रपूरिता  &  
कदल्याः क्षारकेणैव  % तथापामार्गसम्भवैः  ॥ य्र्प्स्_११।१२८ ॥  
मध्ये पारदकं मुक्त्वा  $ पुनरेवं प्रपूरयेत्  &  
अनेन विधिना पूर्या  % द्वितीया मूषिका शुभा  ॥ य्र्प्स्_११।१२९ ॥  
मुद्रितव्या प्रयत्नेन  $ गोवरे पुटके न्यसेत्  &  
सूतकं बन्धम् आयाति  % वङ्गाभं तु प्रजायते  \  
द्रुतद्रावं घातसहं  # दृष्टमेवं मया खलु  ॥ य्र्प्स्_११।१३० ॥  
<kṛtrimamauktikakaraṇam>  
नेत्राण्याहृत्य मत्स्यानां  $ पक्त्वा दुग्धेन यामकम्  &  
पश्चादाकृष्णकणकान्  % आकृष्य किल कण्डयेत्  ॥ य्र्प्स्_११।१३१ ॥  
तानि शालिसमेतानि  $ तावच्छुभ्राणि कारयेत्  &  
पश्चादिष्टिकचूर्णेन  % हस्ते कृत्वा प्रमर्दयेत्  ॥ य्र्प्स्_११।१३२ ॥  
मौक्तिकानि हि जायन्ते  $ कृतान्येवं मया खलु  ॥ य्र्प्स्_११।१३३ ॥  
<sūkṣmamauktikebhyo bṛhanmauktikakaraṇam>  
मूषिकां कारयेच्छुद्धां  $ स्फाटिकीं दहनोपलाम्  &  
मौक्तिकानि तु सूक्ष्माणि  % निम्बूद्रावे निधापयेत्  ॥ य्र्प्स्_११।१३४ ॥  
अहोरात्रेण सर्वाणि  $ नवनीतसमानि च  &  
तस्य पङ्कस्य गुटिकां  % मसृणां तु प्रकारयेत्  ॥ य्र्प्स्_११।१३५ ॥  
पश्चात्तां मूषिकामध्ये  $ चित्राघर्मे द्वियामकम्  &  
चत्वारि कांस्यभाण्डानि  % चतुर्दिक्षु गतानि च  ॥ य्र्प्स्_११।१३६ ॥  
अर्भकाः पातयेत्सर्वाः  $ मध्यभाजनकोपरि  &  
बध्यते मौक्तिकं श्रेष्ठ-  % तरं सर्वगुणैर्युतम्  ॥ य्र्प्स्_११।१३७ ॥  
<kṛtrimapravālakaraṇam>  
शुद्धशङ्खस्य चूर्णं हि  $ सूक्ष्मं कृत्वा प्रयत्नतः  &  
अर्धभागं च दरदं  % चूर्णयेन्मतिमांस्ततः  ॥ य्र्प्स्_११।१३८ ॥  
सद्यः सूताविकक्षीरं  $ तेन दुग्धेन मर्दयेत्  &  
वर्तिं विधाय मतिमान्  % कार्पासास्थिषु स्वेदयेत्  ॥ य्र्प्स्_११।१३९ ॥  
स्वाङ्गशीतं समुत्तार्य  $ प्रवालं रुचिरं भवेत्  ॥ य्र्प्स्_११।१४० ॥  
  
  
____________________________________________________________  
  
  
  
य्र्प्स्, अध्याय १२  
  
<vānarī vaṭī>  
आत्मगुप्ताफलं शुष्कं  $ निस्तुषं चाष्टपालिकम्  &  
माषस्याष्टपलं तद्वज्  % जलेन परिपेषितम्  ॥ य्र्प्स्_१२।१ ॥  
आर्द्रं कृत्वोभयं सम्यक्  $ शिलापट्टेन पेषयेत्  &  
कुङ्कुमं केसरं चैव  % जातीपत्रं शतावरी  ॥ य्र्प्स्_१२।२ ॥  
गोक्षुरेक्षुरबीजानि  $ लवङ्गं मरिचं कणा  &  
शृङ्गाटकं कर्षमितं  % कुर्यादेवं पृथक् पृथक्  ॥ य्र्प्स्_१२।३ ॥  
सूक्ष्मचूर्णं विधायाथ  $ पूर्वपिष्टे निधापयेत्  &  
वटकान् कारयेत् पश्चात्  % कर्षमात्रान् विपाचयेत्  ॥ य्र्प्स्_१२।४ ॥  
घृतप्रस्थत्रयेणैव  $ सुतलथ्य निमज्जयेत्  &  
माक्षिके घृतमाने वै  % मुखं रुन्ध्याद्दिनत्रयम्  ॥ य्र्प्स्_१२।५ ॥  
मध्वाज्यमिश्रितं भुञ्ज्याद्  $ एकैकं वटकं प्रगे  &  
सप्तकानि च पञ्चैवम्  % आहारं मधुरं भजेत्  ॥ य्र्प्स्_१२।६ ॥  
दुग्धौदनं तथा रात्रौ  $ क्षारमम्लं च वर्जयेत्  &  
रेतःक्षयी तथा क्लीबो  % गच्छेच्च प्रमदाशतम्  ॥ य्र्प्स्_१२।७ ॥  
अपुत्रः पुत्रमाप्नोति  $ षण्ढोऽपि पुरुषायते  &  
दृष्टप्रत्यययोगोऽयं  % सत्यमेतदुदीरितम्  ॥ य्र्प्स्_१२।८ ॥  
<śatāvaryādivājīkaro 'valehaḥ (1)>  
शतावरीं क्षीरविदारिकां च  $ प्रस्थार्धमानां पृथगेव कुर्यात्  &  
रसं तथा शाल्मलिमध्यमूलात्  % प्रस्थं सितार्धाढकमत्र देयम्  ॥ य्र्प्स्_१२।९ ॥  
सुपाचितं वै मृदुवह्निना तथा दर्वीप्रलेपोऽपि हि जायते यथा  ।*  
त्वक्पत्रकैलाः सह केसरेण पलप्रमाणा हि ततो विदध्यात्  ॥ य्र्प्स्_१२।१० ॥*  
लेहे सुशीते मधु बिल्वमात्रं  $ प्रातः प्रभक्षेदिह कर्षमात्रम्  ॥ य्र्प्स्_१२।११ ॥  
<śṛṅgātakādivājīkaro 'valehaḥ (2)>  
शृङ्गाटकस्यापि पलं विधेयं  $ वाराहिकन्दश्च पलप्रमाणः  &  
चूर्णीकृतं गालितमेव वस्त्राद्  % भृष्टं तथाज्येन सितासमेतम्  ॥ य्र्प्स्_१२।१२ ॥  
लवङ्गकृष्णागरुकेशराणां  $ पलं प्रदद्याद्दशभागदुग्धम्  &  
लेहं सुजातं खलु भक्षयेत्तत्  % कर्षप्रमाणं नितरां प्रभाते  \  
कामस्य बोधं कुरुते हि शीघ्रं  # नारीं रमेद्वै चटकायतेऽसौ  ॥ य्र्प्स्_१२।१३ ॥  
<kāmadīptikaravājīkaro 'valehaḥ (3)>  
शतावरीगोक्षुरदर्भमूलं  $ शृङ्गाटकं नागबलात्मगुप्ते  &  
सञ्चूर्ण्य सर्वं पृथगेव पालिकं  % क्षीरेण पाच्यं दशभागकेन  ॥ य्र्प्स्_१२।१४ ॥  
सिता प्रदेया दशपालिकात्र  $ पाकं विदध्यादपि चाग्नियोगात्  &  
मधुप्लुतं भक्षितमर्धयामात्  % कामप्रदीप्तिं कुरुते सदैव  ॥ य्र्प्स्_१२।१५ ॥  
वीर्यस्य वृद्धिं जठराग्निवृद्धिं  $ कामाग्निवृद्धिं सहसा करोति  ॥ य्र्प्स्_१२।१६ ॥  
<māṣādivājīkaro 'valehaḥ (4)>  
माषाणामात्मगुप्ताया  $ बीजानामाढकं नवम्  &  
जीवकर्षभकौ जीवां  % मेदां वृद्धिं शतावरीम्  ॥ य्र्प्स्_१२।१७ ॥  
मधुकं चाश्वगन्धां च  $ साधयेत् प्रसृतोन्मिताम्  &  
रसे तस्मिन्घृतप्रस्थं  % गव्यं दशगुणं पयः  ॥ य्र्प्स्_१२।१८ ॥  
विदारीस्वरसप्रस्थं  $ प्रस्थमिक्षुरसस्य च  &  
दत्त्वा मृद्वग्निना साध्यं  % सिद्धसर्पिर्निधापयेत्  ॥ य्र्प्स्_१२।१९ ॥  
शर्करायास्तुगाक्षीर्याः  $ क्षौद्रस्य च पृथक् पृथक्  &  
भागांश्चतुष्पलांस्तत्र  % पिप्पल्याश्चावपेत्पलम्  ॥ य्र्प्स्_१२।२० ॥  
पलं पूर्वमितो लीढ्वा  $ ततोऽन्नम् उपयोजयेत्  &  
यदीच्छेदक्षयं शुक्रं  % शेफसश्चोत्तमं बलम्  ॥ य्र्प्स्_१२।२१ ॥  
  
  
____________________________________________________________  
  
  
  
य्र्प्स्, अध्याय १३  
  
<vīryastambhakarī vaṭī>  
श्रीवासमस्तकीनाग-  $ केसरं च लवङ्गकम्  &  
कङ्कोलं तुलसीबीजं  % खुरासान्यहीफेनकम्  ॥ य्र्प्स्_१३।१ ॥  
जावित्रिकाब्धिशोषं च  $ करभागुरुकुङ्कुमम्  &  
कङ्कोलकतुगाक्षीरी-  % जातीफलसमांशकान्  ॥ य्र्प्स्_१३।२ ॥  
सर्वाण्येवं विचूर्ण्याथ  $ नालिकेरोदरे क्षिपेत्  &  
दुग्धमध्ये विपाच्यैनं  % दिनान्येवं हि पञ्च च  ॥ य्र्प्स्_१३।३ ॥  
नालिकेरफलाद्ग्राह्यं  $ मर्दयेन्मधुना सह  &  
गुटिका कोलमात्रा हि  % भक्षणीया निशामुखे  ॥ य्र्प्स्_१३।४ ॥  
वीर्यस्तम्भं करोत्युग्रं  $ चतुर्यामावधिं तथा  ॥ य्र्प्स्_१३।५ ॥  
<śukrastambhakarī vaṭī>  
लवङ्गं शुद्धकर्पूरं  $ जातीपत्रं फलं तथा  &  
कुङ्कुमं स्वर्णबीजं च  % धूर्तपर्णं प्रसूनकम्  ॥ य्र्प्स्_१३।६ ॥  
मूलं त्वक् चाब्धिशोषस्य  $ सर्वाण्येकत्र मर्दयेत्  &  
गोदुग्धे शोधनीयं च  % भागमेकं प्रकल्पयेत्  ॥ य्र्प्स्_१३।७ ॥  
भृङ्गीपत्त्रभवं चूर्णं  $ भागैकं स्वर्णगैरिकम्  &  
भावनां पोस्ततोयेन  % एकविंशतिसङ्ख्यया  ॥ य्र्प्स्_१३।८ ॥  
कारयेन्मतिमान् वैद्यः  $ शुक्रस्तम्भकरीं वटीम्  ॥ य्र्प्स्_१३।९ ॥  
<retaḥstambhakarī vaṭī>  
जातीफलार्ककरहाटलवङ्गशुण्ठीकङ्कोलकेशरकणाहरिचन्दनानि  $ एतैः समानमहिफेनमनेन चाभ्रं श्वेतं निधाय मधुना वटकान् विदध्यात्  &  
माषद्वयोन्मितममुं निशि भक्षयित्वा मृष्टं पयस्तदनु माहिषमाशु पीत्वा  % कुर्वन्तु कामुकजनाः प्रतिरुद्धपाताश्चेतांसि तानि चकितानि कलावतीनाम्  ॥ य्र्प्स्_१३।१० ॥  
<vīryastambhakarī lepavaṭī>  
स्कन्धदेशाच्च सञ्जातं  $ वीर्यं दर्दुरसम्भवम्  &  
घनसारेण संयुक्तं  % करहाटस्य चूर्णकम्  ॥ य्र्प्स्_१३।११ ॥  
सम्मर्द्य कारयेच्चूर्णं  $ वटीं मुद्गप्रमाणकाम्  &  
सङ्घर्ष्य मुखतोयेन  % लिङ्गलेपं प्रकारयेत्  ॥ य्र्प्स्_१३।१२ ॥  
यामार्धं धारयेद्बिन्दुं  $ सत्यं गुरुवचो यथा  ॥ य्र्प्स्_१३।१३ ॥  
<śukrastambhakacūrṇam>  
पोस्तकं पलमेकं वै शुण्ठीकर्षः सिता पलैका च  ।*  
कर्षमिता त्वक्पयसा पीतं रेतो ध्रुवं धत्ते  ॥ य्र्प्स्_१३।१४ ॥*  
श्रीगङ्गाधरभक्तिसक्तमनसो विद्याविनोदाम्बुधेः  $ श्रीगोडान्वयपद्मनाभसुधियस् तस्यात्मजेनाप्ययम्  &  
सद्वैद्येन यशोधरेण कविना विद्वज्जनानन्दकृद्  % ग्रन्थोऽयं ग्रथितः करोतु सततं सौख्यं सतां मानसे  ॥ य्र्प्स्_१३।१५ ॥  
देशानां सुरराष्ट्रम् उत्तमतमं तत्रापि जीर्णाभिधः  $ प्राकारोऽस्ति स वेदशास्त्रनिरतैर्विप्रैश्च संशोभितः  &  
तस्मिन् शम्भुपदारविन्दरतिकृच्छ्रीपद्मनाभः स्वयम्  % तत्पुत्रेण यशोधरेण कविना ग्रन्थः स्वयं निर्मितः  ॥ य्र्प्स्_१३।१६ ॥  
सम्बोधाय सतां सुखाय सरुजां शिष्यार्थसंसिद्धये  $ वैद्यानामुपजीवनाय विदुषाम् उद्वेगनाशाय वै  &  
श्रीमद्दुर्गपुरातने ऽतिनिपुणः श्रीपद्मनाभात्मजः  % श्रीमद्भट्टयशोधरः कविवरो ग्रन्थः स्वयं निर्ममे  ॥ य्र्प्स्_१३।१७ ॥  
  
  
  
  
