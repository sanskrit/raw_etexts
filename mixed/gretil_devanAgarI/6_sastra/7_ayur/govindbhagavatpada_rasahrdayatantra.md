---
title: 'Govindbhagavatpada: Rasahrdayatantra'

---
## Intro
  
  
  
  
Govindbhagavatpada: Rasahrdayatantra  
  
  
  
  
  
Govindbhagavatpada: Rasahrdayatantra  
with Caturbhuja Misra's Mugdhavabodhini (comm.)  
Based on the ed. Delhi: Chaukhambha Orientalia, 1989  
  
  
Input by Oliver Hellwig  
  
  
  
STRUCTURE OF REFERENCES:  
GRht_nn.nn = Govindabhagavatpāda Rasahṛdayatantra_tantra.verse  
GRhtCM_nn.nn:nn = GRht Commentary Mugdhāvabodhinī_tantra.verse:line/verse  
  
  
  
  
  


## पाठः
  
  
  
  
  
  
  
____________________________________________________  
  
स्तर्त् ग्र्ह्त् १।१  
  
  
जयति स दैन्यगदाकुलम् अखिलम् इदं पश्यतो जगद् यस्य ।  
हृदयस्थैव गलित्वा जाता रसरूपिणी करुणा ॥ ग्र्ह्त्_१।१ ॥  
  
------------------  
  
*चोम्म्। मुग्धावबोधिनी:  
  
श्रीमन्महागणाधिपतये नमः ।  
भवभयरक्षणदक्षं नत्वा मुग्धावबोधिनीं तनुते ।  
रसहृदयसुप्रयुक्तां टीकामृजुभावगामाप्तः ॥ ग्र्ह्त्च्म्_१।१:१ ॥  
गुणवारिधिकुरलकुले हरिहरमिश्रः प्रतीतमहिमाख्यः ।  
तत्पुत्रो भुवि महितो महेश इति नामविख्यातः ॥ ग्र्ह्त्च्म्_१।१:२ ॥  
तदन्वये भारतीभावसंयुतस् तदात्मजः प्रस्तुतवाग्भिरीश्वरः ।  
चतुर्भुजो भावितभावमानसः स्वलोकजातस्य कुलानुभावतः ॥ ग्र्ह्त्च्म्_१।१:३ ॥  
ज्येष्ठोऽभूद् भुवि पारिजातकतरुः खण्डेलवालान्वये तत्पुत्रः किल नाथबल्लवसुदः प्राणैर् यशोऽर्थान्वितः ।  
तत्पुत्रेण च सावरेण पतिना बन्धस्य धर्मार्थिना गीर्वाणाशु रुगोञ्चजेन सततं तेनात्र यत्नः कृतः ॥ ग्र्ह्त्च्म्_१।१:४ ॥  
इह शास्त्रारम्भे आचार्यश्रीमद्गोविन्दपादाः शिष्टसमयपरिपालनार्थे शास्त्रस्य देशयतो गुरुपादस्य भगवतो वस्तुनिर्देशरूपं मङ्गलम् आचरन्ति जयतीत्यादि ॥ ग्र्ह्त्च्म्_१।१:५ ॥  
मङ्गललक्षणं यथा आशीर् नमस्क्रिया वस्तुनिर्देशो मङ्गल इति ॥ ग्र्ह्त्च्म्_१।१:६ ॥  
वस्तुनिर्देशः पञ्चधा यथास्ति भाति प्रियं रूपं नाम चेत्यंशपञ्चकम् ॥ ग्र्ह्त्च्म्_१।१:७ ॥  
आद्यं त्रयं ब्रह्मरूपं शक्तिरूपं ततो द्वयम् इति ॥ ग्र्ह्त्च्म्_१।१:८ ॥  
स हरो जयति सर्वोत्कर्षेण वर्तते ॥ ग्र्ह्त्च्म्_१।१:९ ॥  
अखिलं जगत् पश्यत इति वस्तुनिर्देशाब्जयद्द्रष्टा ॥ ग्र्ह्त्च्म्_१।१:१० ॥  
तथा च श्रुतिः अपाणिपादो जवनो ग्रहीता ॥ ग्र्ह्त्च्म्_१।१:११ ॥  
पश्यत्यचक्षुः स शृणोत्यकर्णः ।  
स वेत्ति वेद्यं न च तस्य वेत्ता तमाहुर् अग्र्यं पुरुषं पुराणम् इति ॥ ग्र्ह्त्च्म्_१।१:१२ ॥  
यस्य हृदयस्यैव रसरूपिणी करुणा घृणा जाता प्रादुर्भूता ॥ ग्र्ह्त्च्म्_१।१:१३ ॥  
किम्भूत्वा गलित्वाद्रवित्वा गलितस्य स्थानाच्च्युतिर् इति युक्तम् ॥ ग्र्ह्त्च्म्_१।१:१४ ॥  
एषा हृदयस्थैव ॥ ग्र्ह्त्च्म्_१।१:१५ ॥  
एवाव्ययम् अन्यस्थाननिषेधवाचि ॥ ग्र्ह्त्च्म्_१।१:१६ ॥  
रसरूपिणीति रसः पारदस्तत्स्वरूपं यस्याः सा ॥ ग्र्ह्त्च्म्_१।१:१७ ॥  
तथा च वाक्यम् ।  
रसो जलं रसो हर्षो रसः शृङ्गारपूर्वकः ।  
स्वाद्वादिषु च निर्यासे पारदेऽपि रसो विषे ।  
इत्यनेकार्थः ॥ ग्र्ह्त्च्म्_१।१:१८ ॥  
सामान्यतस्तद्रूपं द्रवत्वं विशेषतो रसरूपं सर्वोपकारित्वम् ॥ ग्र्ह्त्च्म्_१।१:१९ ॥  
तथा च वाक्यं रसरत्नाकरे ।  
आजन्मपापकृतनिर्दहनैकवह्निर् दारिद्र्यदुःखगजवारणसिंहरूपः इति ॥ ग्र्ह्त्च्म्_१।१:२० ॥  
किम्भूतस्य हरस्य दैन्यगदाकुलं जगत् संसारं पश्यतः दैन्ययं च गदाश्च तैर् आकुलं व्याप्तं दैन्यं दीनभावो दारिद्र्यं गदा व्याधय इति ॥ ग्र्ह्त्च्म्_१।१:२१ ॥  
अखिलमिति सर्वव्यापिपदम् ॥ ग्र्ह्त्च्म्_१।१:२२ ॥  
यथा मञ्जर्या ।  
यस्य रोगस्य यो योगस्तेनैव सह दापयेत् ।  
रसेन्द्रो हरो रोगान्नरकुञ्जरवाजिनाम् ॥ ग्र्ह्त्च्म्_१।१:२३ ॥  
इति ॥ ग्र्ह्त्च्म्_१।१:२४ ॥  
अन्यन्मतं च ।  
रसभस्म विना तत्र कथ्यते संहिताक्रमः ।  
अनुक्तमपि विज्ञेयं तत्र तत्राङ्गशान्तये ॥ ग्र्ह्त्च्म्_१।१:२५ ॥  
इति ॥ ग्र्ह्त्च्म्_१।१:२६ ॥  
  
____________________________________________________  
  
स्तर्त् ग्र्ह्त् १।२  
  
  
पीताम्बरोऽथ बलिजिन्नागक्षयबहलरागगरुडचरः ।  
जयति स हरिरिव हरजो विदलितभवदैन्यदुःखभरः ॥ ग्र्ह्त्_१।२ ॥  
  
------------------  
  
*चोम्म्। मुग्धावबोधिनी:  
  
पीतेत्यादि ॥ ग्र्ह्त्च्म्_१।२:१ ॥  
अनेन पद्येन कविर्हरजस्य हरेश्च समत्वं सूचयति ॥ ग्र्ह्त्च्म्_१।२:२ ॥  
स पुराणकविवर्णितो हरजो जयति सर्वोत्कर्षेण वर्तते हरादीश्वराज्जातो हरजः ॥ ग्र्ह्त्च्म्_१।२:३ ॥  
स उत्प्रेक्ष्यते हरिरिव विष्णुर् इव ॥ ग्र्ह्त्च्म्_१।२:४ ॥  
किम्भूतो हरिः पीताम्बरः पीते अम्बरे वस्त्रे यस्य सः दुकूलयुग्मत्वात् ॥ ग्र्ह्त्च्म्_१।२:५ ॥  
पुनः किम्भूतो बलिजित् बलिं बलिनामानं दैत्यविशेषं जयतीति तथोक्तः ॥ ग्र्ह्त्च्म्_१।२:६ ॥  
पुनः किम्भूतः नागक्षयेत्यादि नागानां शेषादीनां क्षयाय नाशाय बहलरागो बहुप्रीतो यो ऽसौ गरुडः खगेश्वरः तत्र चरति गच्छति तथोक्तः ॥ ग्र्ह्त्च्म्_१।२:७ ॥  
पुनः किंविशिष्टः विदलितेत्यादिः विशेषणेन दलितो दूरीकृतो भवस्य संसारस्य दुःखभरो येन सः दैन्यं दारिद्र्यं दुःखं व्याधिरूपं तयोर्भरो बाहुल्यम् इति ॥ ग्र्ह्त्च्म्_१।२:८ ॥  
अधुना हरजं विशेषयति किंविशिष्टः पीताम्बरः पीताम्बरः पूर्वार्थः ॥ ग्र्ह्त्च्म्_१।२:९ ॥  
कथं युक्तः तमर्थे स्पष्टयत्यनेन सूतराजेनापि चत्वारि वासांसि धृतानि विप्रादिवर्णभेदात् ॥ ग्र्ह्त्च्म्_१।२:१० ॥  
रसरत्नाकरे यथा ।  
श्वेतारुणहरिद्राभकृष्णा विप्रादिपारदाः इति ॥ ग्र्ह्त्च्म्_१।२:११ ॥  
ब्राह्मणक्षत्रियवैश्यशूद्राः श्वेतरक्तपीतकृष्णवस्त्रधारिणो ज्ञातव्याः न त्व् एषां स्वरूपम् इति ॥ ग्र्ह्त्च्म्_१।२:१२ ॥  
रसमञ्जर्या यथा ।  
अन्तः सुनीलो बहिरुज्ज्वलो यो मध्याह्नसूर्यप्रतिमप्रकाशः इति ॥ ग्र्ह्त्च्म्_१।२:१३ ॥  
अन्तः स्वरूपं बहिर्वासांसीति किंवदन्ती ॥ ग्र्ह्त्च्म्_१।२:१४ ॥  
अथेति समुच्चये प्रसादः ॥ ग्र्ह्त्च्म्_१।२:१५ ॥  
अथेति मङ्गलानन्तरारम्भप्रश्नकालस्वाधिकारप्रतिज्ञासमुच्चयेष्व् इति ॥ ग्र्ह्त्च्म्_१।२:१६ ॥  
पुनः किंविशिष्टः बलिजित् बलीन् जयतीति बलिश्चर्म जराकृतम् ॥ ग्र्ह्त्च्म्_१।२:१७ ॥  
इत्यनेकार्थः ॥ ग्र्ह्त्च्म्_१।२:१८ ॥  
पुनः किंविशिष्टः नागक्षयेत्यादि ना पुंस्वरूपः पुनः किंविशिष्टः गम्यते ऽनेनेति गः पक्षयोर् गः गक्षये पक्षनाशे सति बहलरागो बहुरागवान् यः स रसः तेन गरुड इव चार्यते इति ॥ ग्र्ह्त्च्म्_१।२:१९ ॥  
किं पारदः पक्षनाशे सति आकाशगमनं ददातीति तात्पर्यार्थः ॥ ग्र्ह्त्च्म्_१।२:२० ॥  
रसरत्नाकरे यथा ।  
हतो हन्ति जरामृत्युं मूर्छितो व्याधिघातकः ।  
दत्ते च खे गतिं बद्धः को ऽन्यः सूतात् क्रियाकरः ॥ ग्र्ह्त्च्म्_१।२:२१ ॥  
इति ॥ ग्र्ह्त्च्म्_१।२:२२ ॥  
पुनः किंविशिष्टः विदलितेत्यादिः पूर्वार्थः करुणापरत्वेन दैन्यदुःखहारित्वं सूचयति ॥ ग्र्ह्त्च्म्_१।२:२३ ॥  
  
____________________________________________________  
  
स्तर्त् ग्र्ह्त् १।३  
  
मूर्छित्वा हरति रुजं बन्धनमनुभूय मुक्तिदो भवति ।  
अमरीकरोति सुमृतः को ऽन्यः करुणाकरः सूतात् ॥ ग्र्ह्त्_१।३ ॥  
  
------------------  
  
*चोम्म्। मुग्धावबोधिनी:  
  
यः पूर्वविशिष्टो हरजस् तस्मादन्यः करुणापरो दयावान् कः न को ऽपि यतो रुजं शरीरव्यथां हरति ॥ ग्र्ह्त्च्म्_१।३:१ ॥  
किम्भूत्वा मूर्छित्वा मूर्छितो भूत्वा ॥ ग्र्ह्त्च्म्_१।३:२ ॥  
मूर्छितलक्षणं रसरत्नाकरे ।  
कज्जलाभो यदा सूतो विहाय घनचापलम् ।  
दृश्यते ऽसौ तदा ज्ञेयो मूर्छितः सूतराड्बुधैः ॥ ग्र्ह्त्च्म्_१।३:३ ॥  
इति ॥ ग्र्ह्त्च्म्_१।३:४ ॥  
पुनर्बन्धनमनुभूय धृत्वा मुक्तिदो भवति मुक्तिं ददातीति ॥ ग्र्ह्त्च्म्_१।३:५ ॥  
मुक्तिश्चतुर्धा वर्णिता सालोक्यसारूप्यसामीप्यसायुज्यभेदात् ॥ ग्र्ह्त्च्म्_१।३:६ ॥  
बन्धनं च मुख्यतया द्विविधम् अवान्तरव्यापारेण च चतुर्विधम् ॥ ग्र्ह्त्च्म्_१।३:७ ॥  
अधुना द्विविधबन्धनोद्देशः निर्बीजबद्धो बीजबद्धश्च ॥ ग्र्ह्त्च्म्_१।३:८ ॥  
निर्बीजबद्धो यथा रसमञ्जर्याम् ।  
रसस्तु पादांशसुवर्णजीर्णः पिष्टीकृतो गन्धकयोगतश्च ।  
तुल्यांशगन्धैः पुटितः क्रमेण निर्बीजनामाखिलरोगहर्ता ॥ ग्र्ह्त्च्म्_१।३:९ ॥  
इति ॥ ग्र्ह्त्च्म्_१।३:१० ॥  
पुनर् बीजबद्धो यथा ।  
बीजीकृतैर् अभ्रसत्त्वहेमतारार्ककान्तैः सह साधितो यः ।  
युतस्ततः षड्गुणगन्धचूर्णैः स बीजबद्धे ऽप्यधिकप्रभावः ॥ ग्र्ह्त्च्म्_१।३:११ ॥  
इति ॥ ग्र्ह्त्च्म्_१।३:१२ ॥  
अवान्तरचतुर्विधबन्धोद्देशो यथा ।  
पोटः खोटो जलौका च भस्मत्वं च चतुर्विधम् ।  
बन्धश्चतुर्विधः सूते विज्ञेयो भिषगुत्तमैः ॥ ग्र्ह्त्च्म्_१।३:१३ ॥  
इति ॥ ग्र्ह्त्च्म्_१।३:१४ ॥  
तल्लक्षणं सङ्केतकलिकायाम् ।  
पोटः पर्पटीबन्धः पिष्टीस्तम्भस्तु खोटकः ।  
ध्मातो द्रुतो भवेत्खोटस् त्व् आहतश्चूर्णतां व्रजेत् ॥ ग्र्ह्त्च्म्_१।३:१५ ॥  
पुनर्ध्मातो द्रुतः खोट इति खोटस्य लक्षणम् ।  
जलौका पाटबन्धश्च भस्म भस्मनिभं भवेत् ॥ ग्र्ह्त्च्म्_१।३:१६ ॥  
इति ॥ ग्र्ह्त्च्म्_१।३:१७ ॥  
पुनः सुमृतः सन् अमरीकरोतीति ॥ ग्र्ह्त्च्म्_१।३:१८ ॥  
सुमृत इति सुः इति पूजायां यथा विदग्धमुखमण्डनबहिर्लापिकायाम् ।  
पूजायां किं पदं प्रोक्तम् अस्तनं को बिभर्त्युरः ।  
क आयुधतया ख्यातः प्रलम्बासुरविद्विषः ॥ ग्र्ह्त्च्म्_१।३:१९ ॥  
सुनासीरः इति पूज्यः ॥ ग्र्ह्त्च्म्_१।३:२० ॥  
मृत इति विशेषार्थः ॥ ग्र्ह्त्च्म्_१।३:२१ ॥  
मृतो यथा ।  
आर्द्रत्वं च घनत्वं च चापल्यं गुरुतैजसम् ।  
यस्यैतानि न विद्यन्ते तं विद्यान्मृतसूतकम् ॥ ग्र्ह्त्च्म्_१।३:२२ ॥  
इति ॥ ग्र्ह्त्च्म्_१।३:२३ ॥  
पूज्य इति रसेन्द्रमङ्गले यथा ।  
अबद्धसूतं तु हतं प्रमादात् करोति कष्टं प्रबलं रसेन्द्रः ॥ ग्र्ह्त्च्म्_१।३:२४ ॥  
इति ॥ ग्र्ह्त्च्म्_१।३:२५ ॥  
मूर्छनादिबन्धनपरम्परया यो मृतः स पूज्यो नान्यथा ॥ ग्र्ह्त्च्म्_१।३:२६ ॥  
यथा च रसमञ्जर्याम् ।  
अजीर्णं चाप्यबीजं च सूतकं यस्तु घातयेत् ।  
ब्रह्महा स दुराचारी मम द्रोही महेश्वरि ॥ ग्र्ह्त्च्म्_१।३:२७ ॥  
इति युक्तोऽयम् अर्थः ॥ ग्र्ह्त्च्म्_१।३:२८ ॥  
करुणापरत्वं सतां स्वभाव इति ॥ ग्र्ह्त्च्म्_१।३:२९ ॥  
यथा ।  
छेदेऽपि चन्दनतरुः सुरभयति मुखं कुठारस्य इति ॥ ग्र्ह्त्च्म्_१।३:३० ॥  
  
____________________________________________________  
  
स्तर्त् ग्र्ह्त् १।४  
  
  
सुरगुरुगोद्विजहिंसापापकलापोद्भवं किलासाध्यम् ।  
तदपि च शमयति यस्मात् को ऽन्यस् तस्मात् पवित्रतरः ॥ ग्र्ह्त्_१।४ ॥  
  
------------------  
  
*चोम्म्। मुग्धावबोधिनी:  
  
सुरेत्यादि ॥ ग्र्ह्त्च्म्_१।४:१ ॥  
तस्मात् सूतराजात् अन्यो द्वितीय पवित्रतर अतिशयेन पवित्रः कः किल श्रूयते न को ऽपि ॥ ग्र्ह्त्च्म्_१।४:२ ॥  
यस्माद्धेतोः अपीति निश्चयेन असाध्यं रुजं शमयति सर्वरूपान्वितमसाध्यं दिव्यौषधिभिर् अपि कर्मविपाकेनापि साध्यते तच्च किंविशिष्टम् असाध्यं सुरेत्यादिः सुराश् च गुरवश् च गावश् च द्विजाश् च तेषां या हिंसा हननम् अवमाननं वाताद् उत्पन्नो यः पापकलापो दुष्कृतपटल एतस्माद् उद्भवतीति ॥ ग्र्ह्त्च्म्_१।४:३ ॥  
  
____________________________________________________  
  
स्तर्त् ग्र्ह्त् १।५  
  
तस्य स्वयं हि स्फुरति प्रादुर्भावः स शाङ्करः को ऽपि ।  
कथमन्यथा हि शमयति विलसन्मात्राच्च पापरुजम् ॥ ग्र्ह्त्_१।५ ॥  
  
------------------  
  
*चोम्म्। मुग्धावबोधिनी:  
  
तस्येत्यादि ॥ ग्र्ह्त्च्म्_१।५:१ ॥  
कविनानेनानुमानेन लोकप्रतीतः क्रियते ॥ ग्र्ह्त्च्म्_१।५:२ ॥  
यः पूर्वोक्तः सूतराजस् तस्य को ऽप्यनिर्वचनीयः स सर्वदेशीयत्वेन शाङ्करः प्रादुर्भावः शमयतीति दुःखमुपशमयतीति शं प्रसादः शं करोतीति शङ्करः तस्यायं शाङ्करः दुःखोपशमायायं प्रादुर्भवतीति तात्पर्यार्थः ॥ ग्र्ह्त्च्म्_१।५:३ ॥  
दुःखमाधिव्याध्यात्मकेन द्विविधं पुनर् आधिभौतिकाधिदैविकाध्यात्मिकभेदाच्च त्रिविधम् ॥ ग्र्ह्त्च्म्_१।५:४ ॥  
स पुनरस्य सूतराजस्य स्वयं स्फुरति प्रकाशत इति ॥ ग्र्ह्त्च्म्_१।५:५ ॥  
अन्यथा अन्यप्रकारेण शाङ्करप्रादुर्भावं विना पापरुजं कुष्ठं सुरगुरुगोद्विजहिंसापापकलापोद्भवं कथं शमयति ॥ ग्र्ह्त्च्म्_१।५:६ ॥  
कुतः विलसन्मात्रात् दृष्टिगोचरत्वात् ॥ ग्र्ह्त्च्म्_१।५:७ ॥  
रसेन्द्रमङ्गले यथा ।  
शताश्वमेधेन कृतेन पुण्यं गोकोटिदानेन गजेन्द्रकोटिभिः ।  
सुवर्णभूदानसमानधर्मे नरो लभेत् सूतकदर्शनेन इति ॥ ग्र्ह्त्च्म्_१।५:८ ॥  
  
____________________________________________________  
  
स्तर्त् ग्र्ह्त् १।६  
  
  
रसबन्धश्च स धन्यः प्रारम्भे यस्य सततमिव करुणा ।  
सिद्धे रसे करिष्ये महीमहं निर्जरामरणम् ॥ ग्र्ह्त्_१।६ ॥  
  
------------------  
  
*चोम्म्। मुग्धावबोधिनी:  
  
मूर्छितबद्धमृतस्यावस्थया त्रिविधं सूतराजस्य बन्धनं प्रशंसति कविः रस इत्यादि ॥ ग्र्ह्त्च्म्_१।६:१ ॥  
भो जनाः रसबन्धः पारदबन्धनं धन्यः यस्य प्रारम्भे सततं निरन्तरं करुणा जायत इति शेषः ॥ ग्र्ह्त्च्म्_१।६:२ ॥  
किंरूपा अहं गोविन्दनामा रसे सिद्धे सति सम्यग्बन्धनत्वं प्राप्ते सति महीं मेदिनीं निर्जरामरणं यथा तथा करिष्ये ॥ ग्र्ह्त्च्म्_१।६:३ ॥  
अतिसामीप्याद्वर्तमान एव ऌट् ॥ ग्र्ह्त्च्म्_१।६:४ ॥  
निर्जरामरणमिति क्रियाविशेषणम् ॥ ग्र्ह्त्च्म्_१।६:५ ॥  
जरा पालित्यं मरणं प्राणत्याग आभ्यां रहितं यथा मह्यां जरामरणं न युक्तम् ॥ ग्र्ह्त्च्म्_१।६:६ ॥  
अत्र महीपदेन महीमधिकृत्य निवसन्ति ये मनुजादयस् त एव लक्षणावृत्तित्वात् ॥ ग्र्ह्त्च्म्_१।६:७ ॥  
पुना रसायनवशाज्जरानिषेधो भवेद् इति युक्तम् ॥ ग्र्ह्त्च्म्_१।६:८ ॥  
हितोपदेशे यथा ।  
यज्जराव्याधिविध्वंसि भेषजं तद् रसायनम् ।  
आद्ये वयसि मध्ये वा शुद्धकायः समाचरेद् ।  
इति ॥ ग्र्ह्त्च्म्_१।६:९ ॥  
मरणनिषेधः कथमौषधेन अन्यौषधिशक्तिह्रासतो न युक्तः रसेश्वरशक्त्याधिक्याद् युक्तः ॥ ग्र्ह्त्च्म्_१।६:१० ॥  
रसरत्नाकरे यथा ।  
मृत्योर्जराविषधरस्य च वैनतेय तुभ्यं नमामि सुरवन्दितसूतराज ।  
इति ॥ ग्र्ह्त्च्म्_१।६:११ ॥  
  
____________________________________________________  
  
स्तर्त् ग्र्ह्त् १।७  
  
  
ये चात्यक्तशरीरा हरगौरीसृष्टिजां तनुं प्राप्ताः ।  
वन्द्यास्ते रससिद्धा मन्त्रगणाः किङ्करा येषाम् ॥ ग्र्ह्त्_१।७ ॥  
  
------------------  
  
*चोम्म्। मुग्धावबोधिनी:  
  
जरामरणनिषेधत्वेन किमाधिक्यं तदाह य इत्यादि ॥ ग्र्ह्त्च्म्_१।७:१ ॥  
ये एवंविधरससिद्धास्ते वन्द्या अभिवादनयोग्याः स्तुत्याश्च ॥ ग्र्ह्त्च्म्_१।७:२ ॥  
वदि अभिवादनस्तुत्योः ॥ ग्र्ह्त्च्म्_१।७:३ ॥  
किंविशिष्टा अत्यक्तशरीराः न त्यक्तं शरीरं यैस्ते जीवन्मुक्ता इत्यर्थः ॥ ग्र्ह्त्च्म्_१।७:४ ॥  
शरीरं द्विविधं स्थूलसूक्ष्मभेदात् पृथिव्यप्तेजोवाय्वाकाशात्मकं स्थूलं कोशत्रयात्मकं सूक्ष्मम् ॥ ग्र्ह्त्च्म्_१।७:५ ॥  
यथा सूत्रम् ।  
विज्ञानमयं मनोमयं प्राणमयम् एतत् कोशत्रयं मिलितं सूक्ष्मशरीरमुत्पद्यते ॥ ग्र्ह्त्च्म्_१।७:६ ॥  
अन्ये एव सूक्ष्मशरीरम् ॥ ग्र्ह्त्च्म्_१।७:७ ॥  
अत्यक्तशरीररससिद्धाश्च उच्यन्ते ।  
मन्थानभैरवो योगी सिद्धबुद्धश्च कन्थडी ।  
कोरण्टकः सुरानन्दः सिद्धपादश्च चर्पटी ॥ ग्र्ह्त्च्म्_१।७:८ ॥  
कणेरी पूज्यपादश्च नित्यनाथो निरञ्जनः ।  
कपाली बिन्दुनाथश्च काकचण्डीश्वरो गजः ॥ ग्र्ह्त्च्म्_१।७:९ ॥  
आल्लमः प्रभुदेवश्च घोडाचोली च ठिण्ठिनी ।  
भालुकिर् नागदेवश्च खण्डी कापालिकस् तथा ॥ ग्र्ह्त्च्म्_१।७:१० ॥  
इत्यादयो महासिद्धा रसभोगप्रसादतः ।  
खण्डयित्वा कालदण्डं त्रिलोक्यां विचरन्ति ते ॥ ग्र्ह्त्च्म्_१।७:११ ॥  
इति ॥ ग्र्ह्त्च्म्_१।७:१२ ॥  
पुनः किंविशिष्टाः तनुं प्राप्ताः शरीरं ग्रहीतारः ॥ ग्र्ह्त्च्म्_१।७:१३ ॥  
किंविशिष्टां तनुं हरगौरीसृष्टिजां हरो महादेवः गौरी पार्वती तयोः सृष्टिः सर्जनं मैथुनसंयोगस् तज्जाता पुत्रा एवेत्यर्थः ॥ ग्र्ह्त्च्म्_१।७:१४ ॥  
पुनर्येषां मन्त्रगणाः किङ्कराः मन्त्रसमूहा आज्ञाकरा इत्यर्थः ॥ ग्र्ह्त्च्म्_१।७:१५ ॥  
  
____________________________________________________  
  
स्तर्त् ग्र्ह्त् १।८-९  
  
  
सुकृतफलं तावदिदं सुकुले यज्जन्म धीश्च तत्रापि ।  
सापि च सकलमहीतलतुलनफला भूतलं च सुविधेयम् ॥ ग्र्ह्त्_१।८ ॥  
भूतलविधेयतायाः फलमर्थास्ते च विविधभोगफलाः ।  
भोगाः सन्ति शरीरे तदनित्यमहो वृथा सकलम् ॥ ग्र्ह्त्_१।९ ॥  
  
------------------  
  
*चोम्म्। मुग्धावबोधिनी:  
  
तावदिति साकल्ये यावत्तावद् इत्येतौ साकल्यावधिमानवधारणेष्व् इति प्रसादतः ॥ ग्र्ह्त्च्म्_१।८-९:१ ॥  
इदं सुकृतफलं सुविहितकर्मफलम् इदं कियत् सुकृते शुभान्वये जन्म स्वतन्त्रा धीः स्वाधीनबुद्धिर् इत्यर्थः ॥ ग्र्ह्त्च्म्_१।८-९:२ ॥  
अपीति निश्चयेन ॥ ग्र्ह्त्च्म्_१।८-९:३ ॥  
सा बुद्धिः सकलमहीतलतुलनफला सकलस्य निरवशेषस्य महीतलस्य तुलनं फलं यस्याः सा तथोक्ता ॥ ग्र्ह्त्च्म्_१।८-९:४ ॥  
तुलनम् इति तुलया स्वतन्त्रबुद्धिरूपया सकलमहीतलस्य तुलनं भवत्येवेति युक्तं किमाकारा कियन्माना कैः श्रिता कैर् धृता च भूर् इति ज्योतिषसिद्धान्तविधानाद् अदृष्टान्ता भूर् बुद्ध्योपलक्ष्यते ॥ ग्र्ह्त्च्म्_१।८-९:५ ॥  
पुनः सुकुलजन्मस्वतन्त्रबुद्धिभ्यां भूतलं सुविधेयं पूज्यं ज्ञातव्यम् ॥ ग्र्ह्त्च्म्_१।८-९:६ ॥  
एकदेशग्रहणात् सर्वं ग्राह्यं महान्तस्तोका भूतलं बहु ईदृशा महान्तो यत्र तिष्ठन्ति तत्स्थानं पूज्यं वेत्तुमशक्यत्वात् सर्वमिति ॥ ग्र्ह्त्च्म्_१।८-९:७ ॥  
सुकुलजन्मसम्बन्धो व्याख्यायते भूतलेत्यादि ॥ ग्र्ह्त्च्म्_१।८-९:८ ॥  
भूतलविधेयतायाः भूतले पृथिवीमण्डले या विधेयता सर्वकर्मप्रवीणता तस्या अर्थाः कार्याणि कथम्भूताः विविधभोगफलाः विविधाश्च ते भोगाश्च विविधभोगाः नानाभोगाः फलं येषां ते तथोक्ताः ॥ ग्र्ह्त्च्म्_१।८-९:९ ॥  
ते फलं फलरूपाः ॥ ग्र्ह्त्च्म्_१।८-९:१० ॥  
भोगाः शरीरे सन्ति भवन्ति ॥ ग्र्ह्त्च्म्_१।८-९:११ ॥  
कुतः यतो वेदान्तसूत्रं प्रारब्धकर्मफलभोगायतनं शरीरम् इति ॥ ग्र्ह्त्च्म्_१।८-९:१२ ॥  
अत एव भोगानाम् आश्रयाः शरीरम् ॥ ग्र्ह्त्च्म्_१।८-९:१३ ॥  
अहो इति कष्टे आश्चर्ये वा ॥ ग्र्ह्त्च्म्_१।८-९:१४ ॥  
एतच्छरीरं तु सर्वोत्कृष्टमिति तात्पर्यार्थः ॥ ग्र्ह्त्च्म्_१।८-९:१५ ॥  
सा मुक्तिः पिण्डपातने इति वचनात् ॥ ग्र्ह्त्च्म्_१।८-९:१६ ॥  
  
____________________________________________________  
स्तर्त् ग्र्ह्त् १।१०  
  
  
इति धनशरीरभोगान् मत्वानित्यान् सदैव यतनीयम् ।  
मुक्तौ सा च ज्ञानात् तच्चाभ्यासात् स च स्थिरे देहे ॥ ग्र्ह्त्_१।१० ॥  
  
------------------  
  
*चोम्म्। मुग्धावबोधिनी:  
  
सर्वसाधनं शरीरं मत्वाभिमतं दिशति भो जनाः सदा सर्वस्मिन् काले अहर्निशं यतनीयम् किं कृत्वा धनशरीरभोगान् अनित्यान् नश्वरान् मत्वा यतनीयम् इति ॥ ग्र्ह्त्च्म्_१।१०:१ ॥  
किं यथा शरीरं नित्यस्थायि भवति शरीरे नित्ये सर्वं नित्यम् इत्यर्थः ॥ ग्र्ह्त्च्म्_१।१०:२ ॥  
तस्य शरीरस्य नित्यस्य ज्ञानात् सर्वोत्कृष्टेनानेनैव शरीरं नित्यं भवेद् इत्यवबोधात् तस्यैवाभ्यासाच्च मुक्तिर् भवति ॥ ग्र्ह्त्च्म्_१।१०:३ ॥  
क्व सति स्थिरे देहे सति ॥ ग्र्ह्त्च्म्_१।१०:४ ॥  
मनसो धर्मैः शरीराश्रितैः षङ्किकारश् च देहास्थिरत्वम् एतन्निषेधत्वं देहस्थिरत्वं मोक्षः ॥ ग्र्ह्त्च्म्_१।१०:५ ॥  
तदेवाह रामं प्रति गुरोर्वचनम् ।  
न मोक्षो नभसः पृष्ठे न पाताले न भूतले ।  
सर्वाशासङ्क्षयश् चेतः शमो मोक्षम् इतीक्षते इति ॥ ग्र्ह्त्च्म्_१।१०:६ ॥  
  
____________________________________________________  
  
स्तर्त् ग्र्ह्त् १।११  
  
  
तत्स्थैर्यं न समर्थं रसायनं किमपि मूललोहादि ।  
स्वयमस्थिरस्वभावं दाह्यं क्लेद्यं च शोष्यं च ॥ ग्र्ह्त्_१।११ ॥  
  
------------------  
  
*चोम्म्। मुग्धावबोधिनी:  
  
तस्य देहस्य स्थैर्येण स्थिरभावेन कृत्वा रसायनं जराव्याधिनाशनं प्रति समर्थं कारकतरम् ॥ ग्र्ह्त्च्म्_१।११:१ ॥  
अपीति निश्चयेन ॥ ग्र्ह्त्च्म्_१।११:२ ॥  
किं सूतलोहादिः सूतः पारदः लोहाः स्वर्णादयो नवकाः कृत्रिमाकृत्रिमभेदयुक्ताः राजरीतिखर्परीघोषाः कृत्रिमाः स्वर्णतारताम्रनागवङ्गलोहा अकृत्रिमाः आदिशब्दान्महारसा उपरसाश्च ज्ञातव्याः ॥ ग्र्ह्त्च्म्_१।११:३ ॥  
के त इमे रसावतारे यथा ।  
हिङ्गूलताप्यविमलाचलसस्यकान्तवैक्रान्तपक्षिपतयश् च महारसाः स्युः ।  
सौवीरगन्धकशिलालविरङ्गधातुकासीसकाङ्क्ष्य् उपरसाः कथिता रसज्ञैः इति ॥ ग्र्ह्त्च्म्_१।११:४ ॥  
अथवा स्थैर्येण समर्थे तत् देहं प्रति रसायनं किं सूतलोहादि ॥ ग्र्ह्त्च्म्_१।११:५ ॥  
सूते यदभिव्याप्तं ग्रासमानेन लोहादि तत्तथोक्तं सूते इति अभिव्यापके ॥ ग्र्ह्त्च्म्_१।११:६ ॥  
अधिकरणे सप्तमी ॥ ग्र्ह्त्च्म्_१।११:७ ॥  
तद्देहं स्वयमस्थिरम् अस्थिरीभावत्वभावं पुनर् दाह्यं दग्धुं शक्यं पुनः क्लेद्यम् आर्द्रीभावेन शीर्णयितुं शक्यं पुनः शोध्यं शोषयितुम् अग्निजलानिलैः दाह्यं क्लेद्यं शोष्यं च शरीरमित्यर्थः ॥ ग्र्ह्त्च्म्_१।११:८ ॥  
सूतलोहादिना देहमनित्यं नित्यं भवेत् अयमेव यत्न इति तात्पर्यार्थः ॥ ग्र्ह्त्च्म्_१।११:९ ॥  
  
____________________________________________________  
  
स्तर्त् ग्र्ह्त् १।१२-१३  
  
  
<Auflösung Pflanzen -> अमरत्व>  
काष्ठौषध्यो नागे नागं वङ्गे वङ्गमपि लीयते शुल्वे ।  
शुल्वं तारे तारं कनके कनकं च लीयते सूते ॥ ग्र्ह्त्_१।१२ ॥  
परमात्मनीव नियतं लयो यत्र सर्वसत्त्वानाम् ।  
एकोऽसौ रसराजः शरीरमजरामरं कुरुते ॥ ग्र्ह्त्_१।१३ ॥  
  
------------------  
  
*चोम्म्। मुग्धावबोधिनी:  
  
पूर्वश्लोके सूतलोहादिकमुक्तं तत्राधिव्यापकाधिकरणस्य क्रमं दर्शयति काष्ठौषध्य इत्यादि ॥ ग्र्ह्त्च्म्_१।१२-१३:१ ॥  
काष्ठौषध्यः कुमारिकादयः नागे लीयन्ते तन्नागं वङ्गे लीयते तद्वङ्गमपि शुल्बे ताम्रे लीयते तच्छुल्बं तारे लीयते तत्तारं रूप्यं कनके सुवर्णे लीयते तत्कनकं सूते पारदे लीयते इति ॥ ग्र्ह्त्च्म्_१।१२-१३:२ ॥  
कथं लीयते विधानत एकैकेन युक्तं समुदायेनापि च ॥ ग्र्ह्त्च्म्_१।१२-१३:३ ॥  
धातूनाम् अरिवर्गत्वान् महारसोपरसानाम् अपि योगम् अपिशब्दाश्च ॥ ग्र्ह्त्च्म्_१।१२-१३:४ ॥  
समुदायत्वेनोपवर्णयति परमात्मनीत्यादि ॥ ग्र्ह्त्च्म्_१।१२-१३:५ ॥  
असौ एको धात्वाद्यन्तर्भूतो रसराजः शरीरमजरामरं जरामरणवर्जितं कुरुते ॥ ग्र्ह्त्च्म्_१।१२-१३:६ ॥  
रसैर् महारसोपरसैर् अन्तर्भूतो राजते शोभते वा प्रकाशते इति रसराजः अथवा रसेषु महारसोपरसेषु अनादरीभूतेषु सत्सु राजत इति विशेषार्थः ॥ ग्र्ह्त्च्म्_१।१२-१३:७ ॥  
तथा च सूत्रं षष्ठीसप्तम्यौ चानादरे इति अथवा रसानां महारसोपरसधातूनां राजा तेषु मुख्यत्वेनोपदिष्टः मुख्यत्वेनास्य ग्रहणमित्युपलक्षणम् ॥ ग्र्ह्त्च्म्_१।१२-१३:८ ॥  
अनेनैव सर्वसङ्ग्रहणं ज्ञातव्यम् ॥ ग्र्ह्त्च्म्_१।१२-१३:९ ॥  
इवेति सादृश्ये ॥ ग्र्ह्त्च्म्_१।१२-१३:१० ॥  
आत्मनि ब्रह्मणि नियतं निश्चितं सर्वसत्त्वानां सकलजीवानां लयो भवति लयोऽन्तर्भावः वा तस्मिन्सर्वे ॥ ग्र्ह्त्च्म्_१।१२-१३:११ ॥  
सत्त्वा लीना एव तिष्ठन्तीत्यात्मानः तटस्थस्वरूपतैतल्लक्षणद्वयम् उक्तम् ॥ ग्र्ह्त्च्म्_१।१२-१३:१२ ॥  
तथा रसराजेऽपि दर्शयति काष्ठौषधीधातुमहारसोपरसादीनां लयो ज्ञेयः तटस्थलक्षणेन लयस्य क्रम उपदिष्टः ॥ ग्र्ह्त्च्म्_१।१२-१३:१३ ॥  
स्वरूपलक्षणेनौषधीधातुमहारसोपरसादयः पृथक्त्वेन स्थिता अपि गुणैरन्तर्भूता एव ज्ञातव्याः यतः सर्वेषां गुणान्तर्भूतः सूतस् ततो ऽनन्तगुण आचार्यैर् उपवर्णितः ॥ ग्र्ह्त्च्म्_१।१२-१३:१४ ॥  
लयविशेषादुभयोः साम्यमिति रहस्यम् ॥ ग्र्ह्त्च्म्_१।१२-१३:१५ ॥  
  
____________________________________________________  
  
स्तर्त् ग्र्ह्त् १।१४  
  
  
अमृतत्वं हि भजन्ते हरमूर्तौ योगिनो यथा लीनाः ।  
तद्वत्कवलितगगने रसराजे हेमलोहाद्याः ॥ ग्र्ह्त्_१।१४ ॥  
  
------------------  
  
*चोम्म्। मुग्धावबोधिनी:  
  
सर्वं समीकर्तुमाह अमृतत्वमित्यादि ॥ ग्र्ह्त्च्म्_१।१४:१ ॥  
ते स्वात्मना आत्मना सह योगकर्तृका योगिनो यथा हरमूर्तौ महादेवशरीरे लीनाः सन्तः अमृतत्वं भजन्ते मुक्तत्वं प्राप्नुवन्ति ॥ ग्र्ह्त्च्म्_१।१४:२ ॥  
मुक्तिः कैवल्यनिर्वाणश्रेयोनिःश्रेयसामृतम् इत्यमरः ॥ ग्र्ह्त्च्म्_१।१४:३ ॥  
तद्वत्तेनैव प्रकारेण रसराजे पारदे कवलितगगने ग्रासीकृताभ्रके सति हेमलोहाद्या लीनाः सन्त अमृतत्वं पीयूषभावं भजन्ते अमरीकरणयोग्या भवन्ति ॥ ग्र्ह्त्च्म्_१।१४:४ ॥  
हेम च लोहश्च हेमलोहौ आद्यौ येषां वा हेमसञ्ज्ञको लोह आद्यो येषां ते तथोक्ताः ॥ ग्र्ह्त्च्म्_१।१४:५ ॥  
अभ्रके कवलिते सति चारणा स्यान्नान्यथेति ॥ ग्र्ह्त्च्म्_१।१४:६ ॥  
  
____________________________________________________  
  
स्तर्त् ग्र्ह्त् १।१५  
  
  
स्थिरदेहोऽभ्यासवशात्प्राप्य ज्ञानं गुणाष्टकोपेतम् ।  
प्राप्नोति ब्रह्मपदं न पुनर्भवावासदुःखेन ॥ ग्र्ह्त्_१।१५ ॥  
  
------------------  
  
*चोम्म्। मुग्धावबोधिनी:  
  
अधुना स्थिरदेहस्य फलं व्यनक्ति स्थिरेत्यादि ॥ ग्र्ह्त्च्म्_१।१५:१ ॥  
पूर्वोक्तस्यैव रसराजस्याभ्यासात् सेवनाद्धेतोः स्थिरदेहः पुमान् ब्रह्मपदं प्राप्नोति ॥ ग्र्ह्त्च्म्_१।१५:२ ॥  
ब्रह्मपदं परमानन्दस्वरूपम् ॥ ग्र्ह्त्च्म्_१।१५:३ ॥  
किङ्कृत्वा ज्ञानं प्राप्य ॥ ग्र्ह्त्च्म्_१।१५:४ ॥  
कीदृशं ज्ञानं गुणाष्टकोपेतम् अणिमाद्यष्टसिद्ध्युपेतम् ॥ ग्र्ह्त्च्म्_१।१५:५ ॥  
कथं ब्रह्मपदं प्राप्नोति ॥ ग्र्ह्त्च्म्_१।१५:६ ॥  
यथा पुनरप्रथमं भवावासदुःखे संसारनिवासनतापत्रयात्मककष्टे न पततीत्यर्थः ॥ ग्र्ह्त्च्म्_१।१५:७ ॥  
ज्ञानं प्राप्य ब्रह्मपदं प्राप्नोति ॥ ग्र्ह्त्च्म्_१।१५:८ ॥  
कथम् ऋते ज्ञानान्न मुक्तिरिति ॥ ग्र्ह्त्च्म्_१।१५:९ ॥  
अन्यच्च किं मोक्षतरोर्बीजं सम्यग्ज्ञानं क्रियासहितम् इति प्रश्नोत्तररत्नमालायाम् ॥ ग्र्ह्त्च्म्_१।१५:१० ॥  
  
____________________________________________________  
  
स्तर्त् ग्र्ह्त् १।१६  
  
  
एकांशेन जगन्ति च विष्टभ्यावस्थितं परं ज्योतिः ।  
पादैस्त्रिभिस्तदमृतं सुलभं न विरक्तिमात्रेण ॥ ग्र्ह्त्_१।१६ ॥  
  
------------------  
  
*चोम्म्। मुग्धावबोधिनी:  
  
ज्ञानगम्यं ब्रह्मोपवर्णयत्येकांशेनेत्यादि ॥ ग्र्ह्त्च्म्_१।१६:१ ॥  
किंविशिष्टं ब्रह्म परं ज्योतिः प्रकाशस्वरूपं तत्परं ज्योतिर् जगन्ति संसाराणि स्वर्गमृत्युपातालादीनि विष्टभ्य व्याप्य स्थितं केन एकांशेन अनेकब्रह्माण्डनायकत्वात् एकैकस्मिन् ब्रह्माण्डे बहूनि संसाराणि वर्तन्ते अत एकांशेनेत्युक्तं पुनस् तत्परं ज्योतीरूपम् अमृतं त्रिभिः पादैर् अभ्यासस्थिरदेहज्ञानसञ्ज्ञकैः सुलभं सुखेन लभ्यम् इत्यर्थः ॥ ग्र्ह्त्च्म्_१।१६:२ ॥  
प्रथमम् अभ्यासोऽमृतसुलभत्वे ॥ ग्र्ह्त्च्म्_१।१६:३ ॥  
हेतुरेकः स्थिरदेहश् च द्वितीयो हेतुर् ज्ञानं तृतीयहेतुर्मोक्षे यथावाक्यं न विरक्तिमात्रम् ॥ ग्र्ह्त्च्म्_१।१६:४ ॥  
  
____________________________________________________  
  
स्तर्त् ग्र्ह्त् १।१७  
  
  
न हि देहेन कथञ्चिद् व्याधिजरामरणदुःखविधुरेण ।  
क्षणभङ्गुरेण सूक्ष्मं तद्ब्रह्मोपासितुं शक्यम् ॥ ग्र्ह्त्_१।१७ ॥  
  
------------------  
  
*चोम्म्। मुग्धावबोधिनी:  
  
पूर्वापराभ्यामभ्यासज्ञानाभ्यां स्थिरदेहो हेतुर्गरीयानिति सूचयन्नाह नेत्यादि ॥ ग्र्ह्त्च्म्_१।१७:१ ॥  
उभयोः साधकत्वात् तादृशदेहव्यतिरिक्तं कथञ्चिदपि किञ्चिन् न सिध्यतीत्यर्थः ॥ ग्र्ह्त्च्म्_१।१७:२ ॥  
किंविशिष्टेन व्याधिजरामरणदुःखविधुरेण व्याधिरामयः जरा पालित्यं मरणं प्राणत्यागः दुःखं मोहशोकादिकम् एतैर् विधुरं ताडितं व्यध ताडने इत्यस्य घातो रूपं विधुरम् उरप्रत्ययान्तम् ॥ ग्र्ह्त्च्म्_१।१७:३ ॥  
पुनः किंविशिष्टेन क्षणभङ्गुरेण क्षणविनाशिना देहेन तद्ब्रह्म चिद्घनानन्दस्वरूपम् उपासितुं सेवितुं कथं केन प्रकारेण शक्यं कुतो यतः सूक्ष्मम् इन्द्रियाग्राह्यत्वात् ॥ ग्र्ह्त्च्म्_१।१७:४ ॥  
  
____________________________________________________  
  
स्तर्त् ग्र्ह्त् १।१८  
  
  
नामापि योगसिद्धेः को गृह्णीयाद्विना शरीरेण ।  
यद्योगगम्यममलं मनसोऽपि न गोचरं तत्त्वम् ॥ ग्र्ह्त्_१।१८ ॥  
  
------------------  
  
*चोम्म्। मुग्धावबोधिनी:  
  
सर्वोपायेन शरीरं स्थिरं कार्यम् इत्याह नामेत्यादि ॥ ग्र्ह्त्च्म्_१।१८:१ ॥  
देहसिद्धेः शरीरविभूतेः नामाप्यभिधानमपि को गृह्णीयान्न को ऽपीत्यर्थः ॥ ग्र्ह्त्च्म्_१।१८:२ ॥  
केन विना शरीरेण शरीरमन्तरेण सिद्धिरस्तु परं तन्नाम केनापि न गृह्यते शरीरनामग्रहणमिति तात्पर्यार्थः ॥ ग्र्ह्त्च्म्_१।१८:३ ॥  
अनश्वरं शरीरं भवतु चेत् तद् अमलं निरञ्जनं तत्त्वं ब्रह्मावश्यं प्राप्यते ॥ ग्र्ह्त्च्म्_१।१८:४ ॥  
तत्तत्त्वं मनसोऽपि न गोचरं चित्तेनापि न गम्यम् इत्यर्थः ॥ ग्र्ह्त्च्म्_१।१८:५ ॥  
तर्हि केन गम्यम् उभयोर् मेलनम् एकीकरणं योगस्तेनैव प्रकृतिपुरुषयोर् एकीकरणेनेत्यर्थः ॥ ग्र्ह्त्च्म्_१।१८:६ ॥  
  
____________________________________________________  
  
स्तर्त् ग्र्ह्त् १।१९  
  
  
यज्ञाद्दानात्तपसो वेदाध्ययनाद्दमात्सदाचारात् ।  
अत्यन्तं श्रेयः किल योगवशादात्मसंवित्तिः ॥ ग्र्ह्त्_१।१९ ॥  
  
------------------  
  
*चोम्म्। मुग्धावबोधिनी:  
  
अधुना योगस्य सर्वकर्मभ्य उत्कृष्टत्वं दर्शयति यज्ञाद् इत्यादि ॥ ग्र्ह्त्च्म्_१।१९:१ ॥  
अत्यन्तं श्रेय इति अधिकतरकल्याणं सर्वोपद्रवनिवारणात्मकं भवेद् इत्यध्याहारः ॥ ग्र्ह्त्च्म्_१।१९:२ ॥  
कुतः यज्ञादश्वमेधादेः न केवलं यज्ञात् पुनर्दानात् धनस्यार्पणात् पात्रेषु पुनस्तपसः कृच्छ्रातिकृच्छ्रचान्द्रायपसञ्चाग्नितपनादेः पुनर्वेदाध्ययनात् वेदानाम् ऋग्यजुःसामाथर्वणां अध्ययनं पाठाक्रमस्ततः पुनर्दमात् वेदान्तानुसारेण दमस्तावत् बाह्येन्द्रियाणां तद्व्यतिरिक्तविषयेभ्यो मनसा निर्वर्तनं तद्व्यतिरिक्तं श्रवणादिव्यतिरिक्तं ततः पुनः सदाचारात् ब्राह्ममुहूर्तम् आरभ्य प्रातःसङ्गवमध्याह्नापराह्णसायाह्नादिषु शयनपर्यन्तं वेदबोधितो विधिः सदाचारस्तत इति समुदायः श्रेयस्करो नात्मसंवित्तिकरः पुनरात्मसंवित्तिः ब्रह्मवेदनं योगवशादेव स्यात् योगः पूर्वमुक्तः ॥ ग्र्ह्त्च्म्_१।१९:३ ॥  
  
____________________________________________________  
  
स्तर्त् ग्र्ह्त् १।२०  
  
  
गलितानल्पविकल्पसर्वार्थविवर्जितश् चिदानन्दः ।  
स्फुरितोऽप्यस्फुरिततनोः करोति किं जन्तुवर्गस्य ॥ ग्र्ह्त्_१।२० ॥  
  
------------------  
  
*चोम्म्। मुग्धावबोधिनी:  
  
यस्य जीवस्य योगवशात्संवित्तिर्जाता स कीदृश इत्याह गलितेत्यादि ॥ ग्र्ह्त्च्म्_१।२०:१ ॥  
गलितानल्पविकल्प इति गलितो दूरीभूतो ऽनल्पो बहुतरो विकल्पो मिथ्याज्ञानं यस्य ईदृक् स्यात् ॥ ग्र्ह्त्च्म्_१।२०:२ ॥  
पुनः कीदृक् सर्वार्थविवर्जितः सर्वे च ते अर्थाश्च तैर् विवर्जिताः सम्यग्रहितो भवति कार्याणां स्मरणकरणयोरभाव इत्यर्थः ॥ ग्र्ह्त्च्म्_१।२०:३ ॥  
पुनः कथम्भूतः चिदानन्दश् चिदा प्रकाशेन आनन्दः सुखसम्पत्तिर् यस्य स तथोक्तः ॥ ग्र्ह्त्च्म्_१।२०:४ ॥  
प्रकाशहेतुना आनन्दता भवेत् जडहेतुना तद्विपर्ययः ॥ ग्र्ह्त्च्म्_१।२०:५ ॥  
ईदृक् सः स्फुरितोऽपि प्रकाशमानोऽपि अस्फुरिततनोर्जन्तुवर्गस्य अप्रकाशशरीरस्य जीवसमूहस्य किं करोति पृच्छां करोति ॥ ग्र्ह्त्च्म्_१।२०:६ ॥  
किमिति पृच्छाजुगुप्सयोः इति प्रसादः ॥ ग्र्ह्त्च्म्_१।२०:७ ॥  
पृच्छति च हसति च रोदिति प्रमत्तवन् मानवोऽपि तल्लीन इति ॥ ग्र्ह्त्च्म्_१।२०:८ ॥  
  
____________________________________________________  
  
स्तर्त् ग्र्ह्त् १।२१  
  
  
भ्रूयुगमध्यगतं यच्छिखिविद्युन्निर्मलं जगद्भासि ।  
केषाञ्चित् पुण्यकृताम् उन्मीलति चिन्मयं ज्योतिः ॥ ग्र्ह्त्_१।२१ ॥  
  
------------------  
  
*चोम्म्। मुग्धावबोधिनी:  
  
आत्मसंवित्तेर् विरलत्वं सूचयन्न् आह भ्रूयुगेत्यादि ॥ ग्र्ह्त्च्म्_१।२१:१ ॥  
यत् भ्रूयुगमध्यगतं भ्रूद्वयान्तर्गतं सत् प्रकाशते तत्र दृष्टिं निधाय योगिनः पश्यन्ति खेचर्या मुद्रया हठप्रदीपिकायां पद्यम् ।  
कपालकुहरे जिह्वा प्रविष्टा विपरीतगा ।  
भ्रुवोर् अन्तर्गता दृष्टिर्मुद्रा भवति खेचरी ॥ ग्र्ह्त्च्म्_१।२१:२ ॥  
इति ॥ ग्र्ह्त्च्म्_१।२१:३ ॥  
पुनः शिखिविद्युत्सु वह्निसौदामिनीषु निर्मलं सत् यत्प्रकाशते पुनर्यत् जगद्भासि जगत् संसारं प्रकाशते तत् चिन्मयं प्रकाशप्रचुरं ज्योतिः केषाञ्चित् पुण्यकृतां सुविहितकर्मकर्त्ःणाम् उन्मीलति प्रादुर्भवति न तु सर्वेषां यतो निर्मलं प्रकाशं ध्यात्वा विपुलपुण्येन निर्मलत्वाय जायते अतः प्रकाशो युक्तः ॥ ग्र्ह्त्च्म्_१।२१:४ ॥  
  
____________________________________________________  
  
स्तर्त् ग्र्ह्त् १।२२  
परमानन्दैकमयं परमं ज्योतिःस्वभावमविकल्पम् ।  
विगलितसर्वक्लेशं ज्ञेयं शान्तं स्वयंसंवेद्यम् ॥ ग्र्ह्त्_१।२२ ॥  
  
------------------  
  
*चोम्म्। मुग्धावबोधिनी:  
  
पूर्ववर्णितं चिन्मयं विशेषयन्नाह परमानन्दैकमयम् इत्यादि ॥ ग्र्ह्त्च्म्_१।२२:१ ॥  
तद्ब्रह्म ईदृशं ज्ञेयं परमानन्दैकमयमिति परम उत्कृष्टो ऽसाव् आनन्दः परमानन्दः स एव एको ऽद्वितीयस् तात्प्राचुर्यं यस्मिंस् तथोक्तं पुनः किंविशिष्टं परमं ज्योतिःस्वभावं परमं यज्ज्योतिः तत्स्वभावः स्वरूपं यस्य तद् अशरीरत्वात्स्वप्रकाशित्वाच्च पुनः अविकल्पं मिथ्याज्ञानशून्यं पुनर्विगलितसर्वक्लेशं विगलिता विशेषेण दूरीकृताः सर्वक्लेशाः दुःखानि यस्मात् तत् स्वरूपत्वात् पुनः शान्तं शममयं पुनः स्वयंवेद्यम् अन्येन वेदितुम् अशक्यम् आत्मनैव वेद्यं तस्मान्नापरोऽस्तीति भावात् ॥ ग्र्ह्त्च्म्_१।२२:२ ॥  
  
____________________________________________________  
  
स्तर्त् ग्र्ह्त् १।२३  
  
  
तस्मिन्नाधाय मनः स्फुरदखिलं जगत्पश्यन् ।  
उत्सन्नकर्मबन्धो ब्रह्मत्वमिहैव चाप्नोति ॥ ग्र्ह्त्_१।२३ ॥  
  
------------------  
  
*चोम्म्। मुग्धावबोधिनी:  
  
ज्ञेयोपदेशमाह तस्मिन्नित्यादि ॥ ग्र्ह्त्च्म्_१।२३:१ ॥  
तस्मिन्नाधायेति पूर्वनिरूपिते तस्मिन्नेवात्मनि मन आधाय संस्थाप्य पुमान् उत्सन्नकर्मबन्धो भवेत् त्यक्तकर्मपाशः स्यात् ॥ ग्र्ह्त्च्म्_१।२३:२ ॥  
स इहैव जन्मनि ब्रह्मत्वं प्राप्नोतीति विशेषः ब्रह्मविद् ब्रह्मैव भवति इति श्रुतेः ॥ ग्र्ह्त्च्म्_१।२३:३ ॥  
स पुमान् मन आदधाति ॥ ग्र्ह्त्च्म्_१।२३:४ ॥  
किं कुर्वन् सन् अखिलं जगत् सर्वसंसारं चिन्मयं प्रकाशस्वरूपं चिद्विकारं पश्यन् अवलोकमानो मनश्चक्षुषा किंविशिष्टं जगत् स्फुरत् अध्यारोपापदेशेन देदीप्यमानम् ॥ ग्र्ह्त्च्म्_१।२३:५ ॥  
तथा च भगवद्वचनम् ।  
कर्मण्यकर्म यः पश्येदकर्मणि च कर्म यः ।  
स बुद्धिमान्मनुष्येषु स युक्तः कृत्स्नकर्मकृत् ॥ ग्र्ह्त्च्म्_१।२३:६ ॥  
इति ॥ ग्र्ह्त्च्म्_१।२३:७ ॥  
हे पार्थ स पुमान् मनुष्येषु बुद्धिमान् ॥ ग्र्ह्त्च्म्_१।२३:८ ॥  
अनेन सामान्यत्वमुक्तम् ॥ ग्र्ह्त्च्म्_१।२३:९ ॥  
विशेषश्च यथा रज्जौ सर्पभ्रमो यथा शुक्तौ रजतज्ञानं यथा गन्धर्वनगरं यथा मरुस्थले वारि तथैव संसारो नासीत् नास्ति न भविष्यतीति अद्वैतवादान्मिथ्यैव ॥ ग्र्ह्त्च्म्_१।२३:१० ॥  
  
____________________________________________________  
  
स्तर्त् ग्र्ह्त् १।२४  
  
  
अस्तं हि यान्ति विषयाः प्राणान्तःकरणसंयोगात् ।  
स्फुरणं नेन्द्रियतमसां नातः स्फुरतश्च दुःखसुखे ॥ ग्र्ह्त्_१।२४ ॥  
  
------------------  
  
*चोम्म्। मुग्धावबोधिनी:  
  
उत्सन्नकर्मबन्धस्य विषया अस्तं यान्ति ॥ ग्र्ह्त्च्म्_१।२४:१ ॥  
प्राणान्तःकरणसंयोगात् न इन्द्रियाणां स्फुरणं भवेत् ॥ ग्र्ह्त्च्म्_१।२४:२ ॥  
तथा च न्यायशास्त्रे आत्मा मनसा संयुज्यते मन इन्द्रियेण इन्द्रियमर्थेनेतीन्द्रियाणां वस्तुप्राप्यप्रकाशकारित्वनियमाद् इति ॥ ग्र्ह्त्च्म्_१।२४:३ ॥  
अतो हेतोश्च दुःखसुखे न स्फुरतः ॥ ग्र्ह्त्च्म्_१।२४:४ ॥  
आत्मनः प्रकाशात् प्राणान्तःकरणानां प्रकाशः प्राणान्तःकरणानि तमेव प्रकाशं प्राप्येन्द्रियाणि प्रकाशयन्ति ॥ ग्र्ह्त्च्म्_१।२४:५ ॥  
अत उभयोः परप्रकाशः ॥ ग्र्ह्त्च्म्_१।२४:६ ॥  
तद्वद् गहनतम अग्राह्यमन्धकारं चिद्भिन्नं प्रकाशेन प्रकाशितं स्यादिति ॥ ग्र्ह्त्च्म्_१।२४:७ ॥  
अभावपदार्थत्वाद् इन्द्रियतमसोर्जडत्वात् साम्यम् ॥ ग्र्ह्त्च्म्_१।२४:८ ॥  
  
____________________________________________________  
  
स्तर्त् ग्र्ह्त् १।२५  
  
  
रागद्वेषविमुक्ताः सत्याचारा नरा मृषारहिताः ।  
सर्वत्र निर्विशेषा भवन्ति चिद्ब्रह्मसंस्पर्शात् ॥ ग्र्ह्त्_१।२५ ॥  
  
------------------  
  
*चोम्म्। मुग्धावबोधिनी:  
  
अधुना अन्तःकरणानां प्रवृत्तिं दर्शयति रागेत्यादि चिद्ब्रह्मसंस्पर्शादिति चिद्ब्रह्मणि प्रकाशस्वरूपे आत्मनि यः स्पर्शः तन्निष्ठा ततो हेतोः पुरुषा रागद्वेषवियुक्ताः स्नेहशत्रुत्वविरहिताः स्युः ॥ ग्र्ह्त्च्म्_१।२५:१ ॥  
पुनः सत्यः आचारः प्रवृत्तिधर्मो येषां ते पुनर्मृषारहिताः अत्याचाराद्यसत्यवर्जिता इत्यर्थः पुनः सर्वत्र निर्विशेषाः सर्वस्मिन् मानापमानयोः समाः तथा च भगवद्वचनम् ।  
समः शत्रौ च मित्रे च तथा मानापमानयोः ॥ ग्र्ह्त्च्म्_१।२५:२ ॥  
इत्यादि ॥ ग्र्ह्त्च्म्_१।२५:३ ॥  
  
____________________________________________________  
  
स्तर्त् ग्र्ह्त् १।२६  
  
  
तिष्ठन्त्यणिमादियुता विलसद्देहा मुदा सदानन्दाः ।  
ये ब्रह्मभावममृतं सम्प्राप्ताश्चैव कृतकृत्याः ॥ ग्र्ह्त्_१।२६ ॥  
  
------------------  
  
*चोम्म्। मुग्धावबोधिनी:  
  
आत्मनि स्पर्शत्वमुक्तिप्राप्तिं दर्शयन्नाह तिष्ठन्तीत्यादि ॥ ग्र्ह्त्च्म्_१।२६:१ ॥  
ये ब्रह्मभावममृतं मुक्तिसारूप्यत्वं प्राप्तास्ते कृतकृत्याः कृतसर्वकार्याः पूर्णतां प्राप्ता इत्यर्थः पुनस्ते अणिमादियुता अणिमादिभिर्युता इह जगति तिष्ठन्तीति अणिमादयो यथा ।  
अणिमा महिमा चाथ लघिमा गरिमा तथा ।  
प्राप्तिः प्राकाम्यमीशित्वं वशित्वं चाष्टभूतयः ॥ ग्र्ह्त्च्म्_१।२६:२ ॥  
इति ॥ ग्र्ह्त्च्म्_१।२६:३ ॥  
पुनर्विलसद्देहाः तेजःप्रायशरीराः पुनः सदानन्दाः केन मुदा हर्षेण सदा सर्वस्मिन्काले आनन्दो येषां ते तथोक्ताः परमानन्दे मग्नत्वात् ॥ ग्र्ह्त्च्म्_१।२६:४ ॥  
  
____________________________________________________  
  
स्तर्त् ग्र्ह्त् १।२७  
  
  
आयतनं विद्यानां मूलं धर्मार्थकाममोक्षाणाम् ।  
श्रेयः परं किमन्यत् शरीरमजरामरं विहायैकम् ॥ ग्र्ह्त्_१।२७ ॥  
  
------------------  
  
*चोम्म्। मुग्धावबोधिनी:  
  
शरीरमूलं सर्वे ज्ञातव्यमित्याहायतनम् इत्यादि ॥ ग्र्ह्त्च्म्_१।२७:१ ॥  
एकम् अजरामरं जरामरणवर्जितं शरीरं विहाय त्यक्त्वा अन्यत् परमुत्कृष्टं श्रेयः कल्याणस्वरूपं किं न किम् अपीत्यर्थः ॥ ग्र्ह्त्च्म्_१।२७:२ ॥  
किंविशिष्टं शरीरम् आयतनं विद्यानां व्याकरणादिचतुर्दशसङ्ख्याकाङ्गानां निवासस्थानं पुनः किंविशिष्टं मूलं धर्मार्थकाममोक्षाणां चतुर्णां पदार्थानां मूलं हेतुः धर्मादयश् चत्वारः प्रतीता एव ॥ ग्र्ह्त्च्म्_१।२७:३ ॥  
  
____________________________________________________  
  
स्तर्त् ग्र्ह्त् १।२८  
  
  
प्रमाणतोऽपि प्रत्यक्षाद्यो न जानाति सूतकम् ।  
अदृष्टविग्रहं देवं कथं ज्ञास्यति चिन्मयम् ॥ ग्र्ह्त्_१।२८ ॥  
  
------------------  
  
*चोम्म्। मुग्धावबोधिनी:  
  
आत्मनो ऽवेक्षया सूते सुगमत्वं सूचयन्नाह प्रमाणत इत्यादि ॥ ग्र्ह्त्च्म्_१।२८:१ ॥  
यः पुरुषः सूतकं रसेन्द्रं न जानाति कुतः प्रमाणतः प्रमाकरणं प्रमाणं प्रमितिसाधनं वा ततः किम्भूतात् प्रमाणतः प्रत्यक्षाच् चक्षुरिन्द्रियग्राह्यरूपात् स पुमान् चिन्मयम् अतिसूक्ष्मम् आत्मानं कथं ज्ञास्यति न कथम् अपीत्यर्थः इन्द्रियागोचरत्वात् ॥ ग्र्ह्त्च्म्_१।२८:२ ॥  
किंविशिष्टम् अनादिविग्रहम् आदिश्च विग्रहं च आदिविग्रहे ते न विद्येते यत्र सः तं उत्पत्तिशरीरयोरभावात् स्थूलज्ञानाभाव इति तात्पर्यार्थः ॥ ग्र्ह्त्च्म्_१।२८:३ ॥  
  
____________________________________________________  
  
स्तर्त् ग्र्ह्त् १।२९-३०  
  
  
यज्जरया जर्जरितं कासश्वासादिदुःखवशमाप्तम् ।  
योग्यं तन्न समाधौ प्रतिहतबुद्धीन्द्रियप्रसरम् ॥ ग्र्ह्त्_१।२९ ॥  
बालः षोडशवर्षो विषयरसास्वादलम्पटः परतः ।  
जातविवेको वृद्धो मर्त्यः कथमाप्नुयान्मुक्तिम् ॥ ग्र्ह्त्_१।३० ॥  
  
------------------  
  
*चोम्म्। मुग्धावबोधिनी:  
  
शरीरस्य वयोविभागेनास्थिरत्वं दर्शयन्नाह बाल इत्यादि ॥ ग्र्ह्त्च्म्_१।२९-३०:१ ॥  
षोडशवर्ष इति षोडश वर्षाणि यस्य वयसि स षोडशाब्दो बाल इत्यर्थः ॥ ग्र्ह्त्च्म्_१।२९-३०:२ ॥  
ग्रन्थान्तरे बालत्वेऽपि वयोभेदा वर्तन्ते ॥ ग्र्ह्त्च्म्_१।२९-३०:३ ॥  
यथा पद्यम् ।  
आ पञ्चमाच्च कौमारः पौगण्डो नवहायनः ।  
आ षोडशाच्च किशोरो यौवनं च ततः परम् ॥ ग्र्ह्त्च्म्_१।२९-३०:४ ॥  
इति ॥ ग्र्ह्त्च्म्_१।२९-३०:५ ॥  
बालो वस्तुज्ञाने अशक्तः ॥ ग्र्ह्त्च्म्_१।२९-३०:६ ॥  
पुनः षोडशवर्षेभ्यः परः विषयरसास्वादलम्पटो भवति विषयाः शब्दस्पर्शरूपरसगन्धा रसाः शृङ्गारहास्यकरुणरौद्रवीरभयानकबीभत्साद्भुतशान्ताः ॥ ग्र्ह्त्च्म्_१।२९-३०:७ ॥  
केचित् शान्तं रसं न ब्रुवन्ति निर्विकारत्वात् एतेषाम् आस्वादः स्वादस् तत्र लम्पटो व्यासक्तः अथ वा विषयानन्तरं स्नेहस्तत्रेति ॥ ग्र्ह्त्च्म्_१।२९-३०:८ ॥  
अतः परतो जातविवेको भवति उत्पन्नविचारो भवति ॥ ग्र्ह्त्च्म्_१।२९-३०:९ ॥  
तदा वृद्धोऽक्षमः परं मनुष्यः मुक्तिं कैवल्यं कथम् आप्नुयात् न कथमपीत्यर्थो वयस्युपप्लवभावात् ॥ ग्र्ह्त्च्म्_१।२९-३०:१० ॥  
  
____________________________________________________  
  
स्तर्त् ग्र्ह्त् १।३१  
  
  
अस्मिन्न् एव शरीरे येषां परमात्मनो न संवेदः ।  
देहत्यागादूर्ध्वं तेषां तद्ब्रह्म दूरतरम् ॥ ग्र्ह्त्_१।३१ ॥  
  
------------------  
  
*चोम्म्। मुग्धावबोधिनी:  
  
पूर्वपद्याभिप्रायं विचार्य मुक्तिप्राप्तौ प्रशङ्कितः प्राहास्मिन्न् इत्यादि ॥ ग्र्ह्त्च्म्_१।३१:१ ॥  
अस्मिन् शरीरे वर्तमाने क्षेत्ररूपे येषां पुंसाम् आत्मसंवेदो न जातः ब्रह्मज्ञानं न जातं तेषां पुंसामेव देहत्यागाद् ऊर्ध्वं शरीरोत्सर्गतः पश्चात् तद्ब्रह्म दूरतरं दूराद्दूरतरम् इत्यर्थः ॥ ग्र्ह्त्च्म्_१।३१:२ ॥  
  
____________________________________________________  
  
स्तर्त् ग्र्ह्त् १।३२  
  
  
ब्रह्मादयो यजन्ते यस्मिन् दिव्यां तनुं समाश्रित्य ।  
जीवन्मुक्ताश्चान्ये कल्पान्तस्थायिनो मुनयः ॥ ग्र्ह्त्_१।३२ ॥  
  
------------------  
  
*चोम्म्। मुग्धावबोधिनी:  
  
अधुना पूर्वमतं द्रढयति ब्रह्मादय इत्यादि ॥ ग्र्ह्त्च्म्_१।३२:१ ॥  
यस्मिन् ब्रह्मादयो विष्णुरुद्रेन्द्रादयो ब्रह्मविदो यजन्ते सङ्गतिं कुर्वन्ति समाप्नुवन्तीत्यर्थः यज देवपूजासङ्गतिकरणदानेषु अत्र सङ्गतिकरणम् अर्थो दर्शितः ॥ ग्र्ह्त्च्म्_१।३२:२ ॥  
किं कृत्वा प्राप्नुवन्ति दिव्यां तनुं परमां समाश्रित्य सम्प्राप्य तेभ्यो ब्रह्मादिभ्यो ऽप्यन्ये अपरे मुनयो नारदादयो जीवन्मुक्ता यजन्ते सङ्गतिं कुर्वन्ति ॥ ग्र्ह्त्च्म्_१।३२:३ ॥  
ते ऽपि किंविशिष्टाः कल्पान्तस्थायिनः प्रलयान्तेऽपि तिष्ठन्तीति भावः ॥ ग्र्ह्त्च्म्_१।३२:४ ॥  
ब्रह्मादयस् तिष्ठन्त एव ॥ ग्र्ह्त्च्म्_१।३२:५ ॥  
  
____________________________________________________  
  
स्तर्त् ग्र्ह्त् १।३३  
  
  
तस्माज्जीवन्मुक्तिं समीहमानेन योगिना प्रथमम् ।  
दिव्या तनुर्विधेया हरगौरीसृष्टिसंयोगात् ॥ ग्र्ह्त्_१।३३ ॥  
  
------------------  
  
*चोम्म्। मुग्धावबोधिनी:  
  
इति बहुधा विचार्येष्टवस्तुस्तुतिम् आह तस्माद् इत्यादि ॥ ग्र्ह्त्च्म्_१।३३:१ ॥  
यतो ब्रह्मादयो जीवन्मुक्ताश् चान्ये दिव्यां तनुं विधाय मुक्तिं प्राप्तास् तस्माद्धेतोर् योगिना योगयुक्तेन प्रथमं दिव्या तनुर् विधेया दृढशरीरं कार्यम् इत्यर्थः ॥ ग्र्ह्त्च्म्_१।३३:२ ॥  
किंविशिष्टेन योगिना जीवन्मुक्तिं समीहमानेन योगिना दिव्या तनुर् विधेया ॥ ग्र्ह्त्च्म्_१।३३:३ ॥  
कुतः हरगौरीसृष्टिसंयोगात् ॥ ग्र्ह्त्च्म्_१।३३:४ ॥  
उमेश्वरसृष्टो रसेन्द्रस् तस्य सेवनाद् इत्यर्थः ॥ ग्र्ह्त्च्म्_१।३३:५ ॥  
दृढशरीरेण वाञ्छितं साध्यते न त्व् अन्यथा ॥ ग्र्ह्त्च्म्_१।३३:६ ॥  
  
____________________________________________________  
  
स्तर्त् ग्र्ह्त् १।३४  
  
  
तस्यापि साधनविधौ सुधिया प्रतिकर्मनिर्मलाः प्रथमम् ।  
अष्टादशसंस्कारा विज्ञातव्याः प्रयत्नेन ॥ ग्र्ह्त्_१।३४ ॥  
  
------------------  
  
*चोम्म्। मुग्धावबोधिनी:  
  
दिव्यतनोर्हेतुत्वाद् रसेन्द्रस्य साधनविधौ साधनोपदेशे सुधिया पूज्यमतिना पुंसा प्रथमम् अष्टादशसंस्काराः प्रयत्नेन ज्ञातव्याः ॥ ग्र्ह्त्च्म्_१।३४:१ ॥  
संस्क्रियन्त इति संस्काराः ॥ ग्र्ह्त्च्म्_१।३४:२ ॥  
पुंस्यपि गर्भाधानादयः षोडश संस्कारा वर्तन्ते अत एव संस्कारैर् उभयोः साम्यं दोषाभावत्वं गुणवत्त्वं च स्यात् ॥ ग्र्ह्त्च्म्_१।३४:३ ॥  
अतो ब्राह्मणक्षत्रियवैश्यशूद्राः स्युः ॥ ग्र्ह्त्च्म्_१।३४:४ ॥  
किंविशिष्टाः संस्काराः प्रतिकर्मनिर्मलाः कर्म कर्म प्रति निर्दोषाः ॥ ग्र्ह्त्च्म्_१।३४:५ ॥  
  
  
____________________________________________________  
  
स्तर्त् ग्र्ह्त् २।१-२  
  
  
<18 saṃskāras>  
  
स्वेदनमर्दनमूर्छोत्थापनपातननिरोधनियमाश्च ।  
दीपनगगनग्रासप्रमाणमथ चारणविधानं च ॥ ग्र्ह्त्_२।१ ॥  
गर्भद्रुतिबाह्यद्रुतिजारणरसरागसारणं चैव ।  
क्रामणवेधौ भक्षणमष्टादशधेति रसकर्म ॥ ग्र्ह्त्_२।२ ॥  
  
------------------  
  
*चोम्म्। मुग्धावबोधिनी:  
  
यस्योपजीव्यते कीर्तिः सङ्गमेव सुधाभुजाम् ।  
स श्रीमान् कारयामास वृत्तिं मुग्धावबोधिनीम् ॥ ग्र्ह्त्च्म्_२।१-२:१ ॥  
आर्याद्वयेन रसाष्टादशसंस्कारोद्देशः कृतः ॥ ग्र्ह्त्च्म्_२।१-२:२ ॥  
  
____________________________________________________  
  
स्तर्त् ग्र्ह्त् २।३  
  
  
<1. svedana>  
आसुरीपटुकटुकत्रयचित्रार्द्रकमूलकैः कलांशैस्तु ।  
सूतस्य काञ्जिकेन त्रिदिनं मृदुवह्निना स्वेदः ॥ ग्र्ह्त्_२।३ ॥  
  
------------------  
  
*चोम्म्। मुग्धावबोधिनी:  
  
अधुना संस्काराणां साधने लक्षणम् आह ॥ ग्र्ह्त्च्म्_२।३:१ ॥  
तत्र प्रथमोद्दिष्टस्य स्वेदनसंस्कारस्य साधनं स्पष्टयन्नाह आसुरीत्यादि ॥ ग्र्ह्त्च्म्_२।३:२ ॥  
सूतस्य पारदस्य त्रिदिनं दिनत्रयपरिमाणं यथा स्यात्तथा मृदुवह्निना स्वल्पाग्निना स्वेदः स्वेदनं कार्यम् ॥ ग्र्ह्त्च्म्_२।३:३ ॥  
केन काञ्जिकेन सौवीरेण ॥ ग्र्ह्त्च्म्_२।३:४ ॥  
कैः सह आसुरीपटुकटुकत्रयचित्रार्द्रकमूलकैः सह ॥ ग्र्ह्त्च्म्_२।३:५ ॥  
आसुरी राजिका पटु सैन्धवं लवणविशेषः केचित्पटुशब्देन क्षारमपि व्याचक्षते कटुकत्रयं शुण्ठीमरिचपिप्पल्यः चित्रकं प्रतीतम् आर्द्रकं कन्दविशेषो नागरहेतुः मूलकं कन्दविशेषः प्रसिद्धः ॥ ग्र्ह्त्च्म्_२।३:६ ॥  
किंविशिष्टैरेतैः कलांशैः षोडशांशैः षोडशांशः प्रत्येकं संयुज्यते ॥ ग्र्ह्त्च्म्_२।३:७ ॥  
सर्वसम्मतमिदं व्याख्यानाम् ॥ ग्र्ह्त्च्म्_२।३:८ ॥  
अत्र विशेषः काञ्जिके सर्वधान्याम्लसन्धानं तुषवर्ज्ये तु कारयेत् ॥ ग्र्ह्त्च्म्_२।३:९ ॥  
उरगा त्रिफला क्रान्ता लघुपर्णी शतावरी ॥ ग्र्ह्त्च्म्_२।३:१० ॥  
तेन युक्तं रसस्विन्नं त्रिदिनं मृदुवह्निना ॥ ग्र्ह्त्च्म्_२।३:११ ॥  
दोलायन्त्रेण तीव्रेण मर्दयित्वा पुनः पुनः ।  
इति रसेन्द्रमङ्गलात् ॥ ग्र्ह्त्च्म्_२।३:१२ ॥  
क्षाराम्लैर् ओषधैर् वापि दोलायन्त्रे स्थितस्य हि ।  
पाचनं स्वेदनाख्यं स्यान्मलशैथिल्यकारकम् ।  
इति परिभाषा ॥ ग्र्ह्त्च्म्_२।३:१३ ॥  
द्रवद्रव्येण भाण्डस्य पूरितार्धोदरस्य च ।  
मुखस्योभयतो द्वारद्वयं कृत्वा प्रयत्नतः ॥ ग्र्ह्त्च्म्_२।३:१४ ॥  
तस्योपरि क्षिपेद्दण्डं तन्मध्ये रसपोटलीम् ।  
बद्ध्वा तु स्वेदयेदेतद्दोलायन्त्रमिति स्मृतम् ।  
इति दोलायन्त्रलक्षणम् ॥ ग्र्ह्त्च्म्_२।३:१५ ॥  
  
____________________________________________________  
  
स्तर्त् ग्र्ह्त् २।४  
  
  
<2. mardana>  
गुडदग्धोर्णालवणैर् मन्दिरधूमेष्टकासुरीसहितैः ।  
रसषोडशांशमानैः सकाञ्जिकैर्मर्दनं त्रिदिनम् ॥ ग्र्ह्त्_२।४ ॥  
  
------------------  
  
*चोम्म्। मुग्धावबोधिनी:  
  
द्वितीयोद्दिष्टस्य मर्दनस्य साधनं स्पष्टयन्नाह गुडेत्यादि ॥ ग्र्ह्त्च्म्_२।४:१ ॥  
एतैर् औषधैर् दिनत्रयं परिमाणं रसस्य मर्दनं कार्यम् ॥ ग्र्ह्त्च्म्_२।४:२ ॥  
एतैः कैः गुडदग्धोर्णालवणैः गुड इक्षुविकारः प्रसिद्धः दग्धोर्णा दग्धा चासौ ऊर्णा चेति समासः ऊर्णा प्रतीता मेषरोमनिचयम् इत्यर्थः लवणं सैन्धवमेकं गुडदग्धोर्णारजनी इति वा पाठः तत्र हरिद्रा ग्राह्या न सैन्धवम् ॥ ग्र्ह्त्च्म्_२।४:३ ॥  
रसषोडशांशमानैः रसात्षोडशांशप्रमाणैः ॥ ग्र्ह्त्च्म्_२।४:४ ॥  
अंश इत्यस्य प्रत्येकं सम्बन्धः ॥ ग्र्ह्त्च्म्_२।४:५ ॥  
विशेषश्चात्र वस्त्रैश्चतुर्गुणैर् बद्धः सूतः स्थाप्यः शुभे ऽहनि ॥ ग्र्ह्त्च्म्_२।४:६ ॥  
लोहार्काश्मजखल्वे तु तप्तेष्वेव तु मर्दयेत् ॥ ग्र्ह्त्च्म्_२।४:७ ॥  
उद्दिष्टैर् ओषधैः सार्धं सर्वाम्लैः काञ्जिकैरपि ।  
पेषणं मर्दनाख्यं स्यात्तद्बहिर्मलनाशनम् इति परिभाषा ॥ ग्र्ह्त्च्म्_२।४:८ ॥  
अत्र यन्त्रं तु खल्वाख्यं ज्ञेयम् ॥ ग्र्ह्त्च्म्_२।४:९ ॥  
तल्लक्षणं तु खल्वयोग्या शिला नीला श्यामा स्निग्धा दृढा गुरुः ॥ ग्र्ह्त्च्म्_२।४:१० ॥  
षोडशाङ्गुलिकोत्सेधा नवाङ्गुलिकविस्तरा इति ॥ ग्र्ह्त्च्म्_२।४:११ ॥  
खल्वयोग्यशिलालक्षणं प्रसङ्गाद् उक्तम् ॥ ग्र्ह्त्च्म्_२।४:१२ ॥  
उत्सेधेन नवाङ्गुलः खलु कलातुल्याङ्गुलायामवान् विस्तारेण दशाङ्गुलो ऽथ मुनिभिर् निम्नस् तथैवाङ्गुलैः ॥ ग्र्ह्त्च्म्_२।४:१३ ॥  
पाल्यां ह्य् अङ्गुलविस्तरश्च मसृणो ऽतीवार्धचन्द्रोपमो घर्षो द्वादशकाङ्गुलश्च तदयं खल्वो मतो मर्दने इति ॥ ग्र्ह्त्च्म्_२।४:१४ ॥  
  
____________________________________________________  
  
स्तर्त् ग्र्ह्त् २।५-६  
  
  
<3. mūrchana>  
मलशिखिविषाभिधाना रसस्य नैसर्गिकास् त्रयो दोषाः ।  
मूर्छां मलेन कुरुते शिखिना दाहं विषेण मृत्युं च ॥ ग्र्ह्त्_२।५ ॥  
गृहकन्या हरति मलं त्रिफलाग्निं चित्रकश्च विषम् ।  
तस्माद् एभिर् मिश्रैर् वारान् सम्मूर्छयेत्सप्त ॥ ग्र्ह्त्_२।६ ॥  
  
------------------  
  
*चोम्म्। मुग्धावबोधिनी:  
  
रसस्य पारदस्य दोषास् त्रयो वर्तन्ते ॥ ग्र्ह्त्च्म्_२।५-६:१ ॥  
किंविशिष्टाः मलशिखिविषाभिधानाः मलश्च शिखी च विषं च तान्येवाभिधानं नाम येषां ते तथोक्ताः ॥ ग्र्ह्त्च्म्_२।५-६:२ ॥  
पुनः किंविशिष्टाः नैसर्गिकाः निसर्ग उत्पत्तिस् तत्सम्बन्धिनः सहजा इत्यर्थः ॥ ग्र्ह्त्च्म्_२।५-६:३ ॥  
विशेषश्चात्र मलाद्याः पञ्चदोषाः स्युर् भूजाद्याः सप्तकञ्चुकाः ॥ ग्र्ह्त्च्म्_२।५-६:४ ॥  
कुष्टानष्टौ रसान्तःस्था रसे ते ऽनन्तदोषदाः इति रससङ्केतकलिकायाम् ॥ ग्र्ह्त्च्म्_२।५-६:५ ॥  
यद्यपि रसेन्द्रमङ्गले पञ्च मलादयो नैसर्गिका दोषाः कथितास् तथाप्यत्र त्रय एव अन्ये द्वे गुरुत्वचपलत्वे नैसर्गिकदोषरूपे कुतो न स्तः त्रिभिः स्वेदनमर्दनमूर्छनात्मकैः संस्कारैर् अनिवृत्तेः ॥ ग्र्ह्त्च्म्_२।५-६:६ ॥  
नैसर्गिकग्रहणाद् वैकारिकाणाम् अपि ग्रहणं स्यात् ॥ ग्र्ह्त्च्म्_२।५-६:७ ॥  
अत्र नैसर्गिका उक्ता वैकारिकाः कुतो नोक्ताः वैकारिकाणां भावाभावात् ॥ ग्र्ह्त्च्म्_२।५-६:८ ॥  
रसो दोषत्रयावृतः प्राश्यमानः किं करोति मलेन मलदोषेण मूर्छाम् इन्द्रियमोहं कुरुते शिखिना वह्निना दाहं विषेण मृत्युं मरणं चेति समुच्चये ॥ ग्र्ह्त्च्म्_२।५-६:९ ॥  
एषामपहरणं कार्यमिति भावः ॥ ग्र्ह्त्च्म्_२।५-६:१० ॥  
स्वरूपस्य विनाशेन पिष्टित्वापादनं हि यत् ।  
विद्वद्भिर् जितसूतो ऽसौ नष्टपिष्टः स उच्यते ॥ ग्र्ह्त्च्म्_२।५-६:११ ॥  
मर्दनोद्दिष्टभैषज्यैर् नष्टपिष्टत्वकारकम् ।  
तन्मूर्छनम् इति प्रोक्तं दोषत्रयविनाशनम् इति ॥ ग्र्ह्त्च्म्_२।५-६:१२ ॥  
यन्त्रम् अत्र खल्वम् एव पूर्वोक्तं यत् ॥ ग्र्ह्त्च्म्_२।५-६:१३ ॥  
त्रिदोषापहरणं मूर्छनं चाह गृहकन्येत्यादि ॥ ग्र्ह्त्च्म्_२।५-६:१४ ॥  
गृहकन्या गृहकुमारिका मलं प्रथमं दोषं हरति ॥ ग्र्ह्त्च्म्_२।५-६:१५ ॥  
पुनस्त्रिफला त्रयाणां फलानां समाहारः त्रिफला अग्निं द्वितीयं दोषं हरति समाहारो यथा एका हरीतकी योज्या द्वौ च योज्यौ विभीतकौ ।  
चत्वार्यामलकान्येव त्रिफलेयं प्रकीर्तिता ।  
इति ॥ ग्र्ह्त्च्म्_२।५-६:१६ ॥  
पुनश्चित्रकोऽग्निः विषं तृतीयं दोषं हरति दूरीकरोतीत्यर्थः ॥ ग्र्ह्त्च्म्_२।५-६:१७ ॥  
तस्माद्धेतोर् एभिस् त्रिभिर् गृहकन्यात्रिफलाचित्रकैर् मिश्रितैर् एकीकृतै रसं सप्त वारान्मूर्छयेत् विधिवन्मूर्छनं कुर्यात् ॥ ग्र्ह्त्च्म्_२।५-६:१८ ॥  
विशेषश्चात्र ।  
मूर्छनं रसराजस्य कर्तव्यं वादिभिः सदा ।  
विषैस् त्रिफलया पूर्वं बृहत्योपविषस्तथा ॥ ग्र्ह्त्च्म्_२।५-६:१९ ॥  
कर्कोटी क्षारकन्दाभ्यां चित्रेण गृहकन्यया ।  
एकेनाप्यथ सम्मर्द्यो याममेकं तु पारदः ॥ ग्र्ह्त्च्म्_२।५-६:२० ॥  
किन्नरयन्त्रम् आदाय ह्य् ओषध्या लेपयेत्तलम् ।  
नवतारयुतं सूतं यन्त्रमध्यगतं न्यसेत् ॥ ग्र्ह्त्च्म्_२।५-६:२१ ॥  
दद्याद् रसोपरि शरावं सन्धिलेपं दृढं मृदा ।  
लवणेन च सम्पूर्य द्वारं संरुध्य यत्नतः ॥ ग्र्ह्त्च्म्_२।५-६:२२ ॥  
चुह्लिकोपरि संस्थाप्य दीप्ताग्निं ज्वालयेत् सुधीः ।  
यामैकेन तदुत्तार्य कर्तव्यः शीतलो रसः ॥ ग्र्ह्त्च्म्_२।५-६:२३ ॥  
यन्त्रादुद्धृत्य यत्नेन सूतमुत्थाप्य मूर्छितम् ।  
अमूर्छितस् तदा देयः कलांशं मूर्छिते रसः ॥ ग्र्ह्त्च्म्_२।५-६:२४ ॥  
सिन्धूत्थटङ्कणाभ्यां च मर्दयेन् मधुसंयुतं दोलायन्त्रे ततः स्वेद्यः क्षाराम्ललवणैः सह ।  
उत्थाप्य मूर्छयेत्पश्चात् वारंवारं रसेश्वरम् ।  
पुनरुत्थापितं कुर्याद् एकविंशतिवारकम् ॥ ग्र्ह्त्च्म्_२।५-६:२५ ॥  
इति रससारे ॥ ग्र्ह्त्च्म्_२।५-६:२६ ॥  
  
____________________________________________________  
  
स्तर्त् ग्र्ह्त् २।७  
  
  
<saṃskāra:: utthāpana>  
अमुना विमर्दनेन हि सुविशुद्धो नागवङ्गपरिमुक्तः ।  
सूतः पातनयन्त्रे समुत्थितः काञ्जिकक्वाथात् ॥ ग्र्ह्त्_२।७ ॥  
  
------------------  
  
*चोम्म्। मुग्धावबोधिनी:  
  
सूतो नागवङ्गपरिमुक्तो भवति नागवङ्गाभ्यां दोषाभ्यां विरहितः पारदो भवतीत्यर्थः किंविशिष्टः सन् समुत्थितः सन् ॥ ग्र्ह्त्च्म्_२।७:१ ॥  
पातनयन्त्रे स्थालीद्वयसम्पुटे सम्यग्विधानेनोत्थितः सन् ॥ ग्र्ह्त्च्म्_२।७:२ ॥  
कस्मात् काञ्जिकं सौवीरं पूर्ववर्णितं तत्क्वाथसंयोगाद् इत्यर्थः ॥ ग्र्ह्त्च्म्_२।७:३ ॥  
हि निश्चितम् ॥ ग्र्ह्त्च्म्_२।७:४ ॥  
अमुना विरेचनेन उक्तशोधनेन सूतः सुविशुद्धो भवेत् विशेषशुद्धो भवेद् इत्युत्थापनम् ॥ ग्र्ह्त्च्म्_२।७:५ ॥  
अनेन विधिना हिङ्गुलस्थस्य सूतस्यापि उत्थापनं भवति ॥ ग्र्ह्त्च्म्_२।७:६ ॥  
स्वेदनादिकयोगेन स्वरूपापादनं पुनः ॥ ग्र्ह्त्च्म्_२।७:७ ॥  
तदुत्थापनमित्युक्तं मूर्छाव्यापत्तिनाशनम् इति ॥ ग्र्ह्त्च्म्_२।७:८ ॥  
उत् ऊर्ध्वं स्थापनम् उत्थापनम् ॥ ग्र्ह्त्च्म्_२।७:९ ॥  
अत्र यन्त्रं तु ।  
अष्टाङ्गुलपरीणाहमानाहेन दशाङ्गुलम् ।  
चतुरङ्गुलकोत्सेधं तोयाधारो ऽङ्गुलादधः ॥ ग्र्ह्त्च्म्_२।७:१० ॥  
अधोभाण्डे मुखं च तस्य भाण्डस्योपरिवर्तिनः ।  
षोडशाङ्गुलविस्तीर्णपृष्ठस्यास्ये प्रवेशयेत् ॥ ग्र्ह्त्च्म्_२।७:११ ॥  
पार्श्वयोर् महिषीक्षीरचूर्णमण्डूरफाणितैः ॥ ग्र्ह्त्च्म्_२।७:१२ ॥  
विलिप्य शोषयेत् सन्धिं जलाधारे जलं क्षिपेत् ।  
चुल्ल्याम् आरोपयेदेतत् पातनायन्त्रम् ईरितम् ॥ ग्र्ह्त्च्म्_२।७:१३ ॥  
इति ॥ ग्र्ह्त्च्म्_२।७:१४ ॥  
  
____________________________________________________  
  
स्तर्त् ग्र्ह्त् २।८  
  
  
<saṃskāra:: pātana:: ūrdhvapātana>  
कृत्वा तु शुल्बपिष्टिं निपात्यते नागवङ्गशङ्कातः ।  
तस्मिन्दोषान् मुक्त्वा निपतति शुद्धस् तथा सूतः ॥ ग्र्ह्त्_२।८ ॥  
  
------------------  
  
*चोम्म्। मुग्धावबोधिनी:  
  
पञ्चमोद्दिष्टं पातनसंस्कारं स्पष्टयन्नाह कृत्वेत्यादि ॥ ग्र्ह्त्च्म्_२।८:१ ॥  
तु पुनः उत्थितं सूतं शुल्बपिष्टिं कृत्वा शुल्बेन ताम्रेण सह तयोर्मेलनं यथा स्यात्तथा पेषणं विधाय तस्मिन् पातनयन्त्रे निपात्यते कर्मविदेति शेषः ॥ ग्र्ह्त्च्म्_२।८:२ ॥  
कुतः नागवङ्गशङ्कातः नागवङ्गदोषग्लानितः ॥ ग्र्ह्त्च्म्_२।८:३ ॥  
तथा उक्तविधानेन निपतति सति पातनकर्मणि कृते सति शुद्धः सूतो भवेत् ॥ ग्र्ह्त्च्म्_२।८:४ ॥  
वारमित्यनुक्ते ग्रन्थान्तरे त्रिसप्तैकविंशतिवारं पातनकर्मणि कृते सति सम्यक् नागवङ्गशङ्का नश्यतीति भावः ॥ ग्र्ह्त्च्म्_२।८:५ ॥  
विशेषश्चात्र पातनयन्त्रे ।  
द्वौ भागौ शुद्धसूतस्य शुल्बभागैकसंयुतौ ।  
विंशांशं लवणं दत्त्वा पिष्टीकुर्याच्च सुन्दरम् ॥ ग्र्ह्त्च्म्_२।८:६ ॥  
अष्टाङ्गुलविस्तीर्णं दैर्घ्येण दशाङ्गुलं त्व् अधोभाण्डम् ।  
कण्ठादधः समन्ताच्चतुरङ्गुलीकृतजलाधारम् ॥ ग्र्ह्त्च्म्_२।८:७ ॥  
अन्तः प्रविष्टतलभाण्डवदनं जलमग्ननिजमुखप्रान्तम् ।  
उपरिष्टाच् चिण्टिघटी देयोदरषोडशाङ्गुलविशाला ॥ ग्र्ह्त्च्म्_२।८:८ ॥  
तस्मिन्नधोर्ध्वभाण्डे निपातितः सकलदोषनिर्मुक्तः ।  
सुतरां भवति रसेन्द्रो जीर्णग्रासोऽपि पात्योऽसौ ॥ ग्र्ह्त्च्म्_२।८:९ ॥  
अध ऊर्ध्वं तथा तिर्यक् पातस्त्रिविध उच्यते ।  
यत्र तिष्ठति सूतेन्द्रो वह्निस् तत्रान्यथा जलम् ॥ ग्र्ह्त्च्म्_२।८:१० ॥  
उक्तौषधैर्मर्दितपारदस्य यन्त्रस्थितस्योर्ध्वमधश्च तिर्यक् ।  
निर्यापनं पातनसञ्ज्ञमुक्तं वङ्गाहिसम्पर्कजकञ्चुकघ्नम् ॥ ग्र्ह्त्च्म्_२।८:११ ॥  
इति ॥ ग्र्ह्त्च्म्_२।८:१२ ॥  
ऊर्ध्वपाते रसस्योर्ध्वगमनं तत्राधःपात्रे वह्निः जलमूर्ध्वपात्रे अधःपाते तु रसस्याधस्ताद्गमनं भवति यन्त्रं तदेव परं तु अग्निजलयोर्व्यत्यासः जलम् अत्राधःपात्रे अग्निरूर्ध्वपात्रे तिर्यक्पाते तु रसस्तिर्यक् पतति तत्रैकपात्रपृष्ठे जलम् अन्यपात्राधो वह्निः ॥ ग्र्ह्त्च्म्_२।८:१३ ॥  
  
____________________________________________________  
  
स्तर्त् ग्र्ह्त् २।९-१६  
  
  
<pātanayantra>  
अष्टाङ्गुलविस्तारं दैर्घ्येण दशाङ्गुलं त्व् अधोभाण्डम् ।  
कण्ठादधः समुच्छ्रितं चतुरङ्गुलं कृतजलाधारम् ॥ ग्र्ह्त्_२।९ ॥  
अन्तःप्रविष्टतलभाण्डवदनं जलमग्ननिजमुखप्रान्ता ।  
उपरिष्टाच्चिपिटघटी देयोदरषोडशाङ्गुलविशाला ॥ ग्र्ह्त्_२।१० ॥  
तस्मिन्न् ऊर्ध्वभाण्डे निपातितः सकलदोषनिर्मुक्तः ।  
सुतरां भवति रसेन्द्रो द्रव्ये च रसायने योग्यः ॥ ग्र्ह्त्_२।११ ॥  
<adhaḥpātana>  
कृत्वा च नष्टपिष्टिं त्रिफलाशिखिशिग्रुराजिकापटुभिः ।  
संलेप्य चोर्ध्वभाण्डे दीप्तैकपलैरधःपात्यः ॥ ग्र्ह्त्_२।१२ ॥  
अथवा दीपकयन्त्रे निपातितः सकलदोषनिर्मुक्तः ।  
<tiryakpātana>  
तिर्यक्पातनविधिना निपात्यः सूतराजस्तु ॥ ग्र्ह्त्_२।१३ ॥  
श्लक्ष्णीकृतमभ्रदलं रसेन्द्रयुक्तं तथारनालेन ।  
खल्वे दत्त्वा मृदितं यावत् तन्नष्टपिष्टताम् एति ॥ ग्र्ह्त्_२।१४ ॥  
कुर्यात् तिर्यक्पातनपातितसूतं क्रमेण दृढवह्नौ ।  
संस्वेद्य पात्यतेऽसौ न पतति यावद्दृढश्चाग्निः ॥ ग्र्ह्त्_२।१५ ॥  
<nirodhana>  
मर्दनमूर्छनपातैः कदर्थितो भजति मन्दवीर्यत्वात् ।  
सृष्ट्यम्बुजैर् निरोधाल्लब्धाप्यायो न षण्ढः स्यात् ॥ ग्र्ह्त्_२।१६ ॥  
  
------------------  
  
*चोम्म्। मुग्धावबोधिनी:  
  
षष्ठोद्दिष्टं निरोधनसंस्कारं स्पष्टयन्नाह मर्दनेत्यादि ॥ ग्र्ह्त्च्म्_२।९-१६:१ ॥  
एतैर् मर्दनमूर्छनपातैः संस्कारविशेषं कृत्वा मन्दवीर्यत्वात् कदर्थितो भवति ॥ ग्र्ह्त्च्म्_२।९-१६:२ ॥  
कुत्सितविधानेन कदर्थितो भवतीत्यर्थः पुनः सूतः सृष्ट्यम्बुजैः सह मर्दनानन्तरं निरोधात् मूषाद्वयसम्पुटे कूपिकायां वा निरोधात् रुन्धनात् लब्धाप्यायः प्राप्तबलः सन् न षण्ढः स्यात् न शुक्ररहितो भवति ॥ ग्र्ह्त्च्म्_२।९-१६:३ ॥  
सृष्टिः मूत्रशुक्रशोणितरूपा अम्बुजं लवणं सैन्धवं कमलम् इति मन्दाः ॥ ग्र्ह्त्च्म्_२।९-१६:४ ॥  
सृष्टिर्यथा ।  
गोऽजाविनरनारीणां मूत्रं शुक्रं च शोणितम् ।  
सृष्टिरेषा समाख्याता षण्ढदोषविनाशिनी ।  
इति शक्त्यवतारात् ॥ ग्र्ह्त्च्म्_२।९-१६:५ ॥  
यन्त्रं यथा ।  
रक्तसैन्धवखोटेन मूषाद्वन्द्वं प्रकल्पयेत् ।  
तत्सम्पुटे रसं क्षिप्त्वा नवसारं सनिम्बुकम् ॥ ग्र्ह्त्च्म्_२।९-१६:६ ॥  
सम्पुटस्य प्रयत्नेन लेपयेत् सन्धिमुत्तमम् ।  
वज्रमृत्स्नां समादाय वेष्टयेत्तत्प्रयत्नतः ॥ ग्र्ह्त्च्म्_२।९-१६:७ ॥  
छायाशुष्कं च तत्कृत्वा भूगर्ते स्थापयेत्ततः ।  
अष्टाङ्गुलप्रमाणेन मूषोर्ध्वं तत्र पूरणम् ॥ ग्र्ह्त्च्म्_२।९-१६:८ ॥  
त्रिसप्तदिनपर्यन्तं करीषाग्निं च कारयेत् ।  
दिने दिने प्रकर्तव्या मूषा सैन्धवनूतना ॥ ग्र्ह्त्च्म्_२।९-१६:९ ॥  
स्वेदयेत् तत् प्रयत्नेन भूगर्भे स्थापयेत्ततः ।  
अथवा कूपिकामध्ये सूतं सैन्धवसंयुतम् ॥ ग्र्ह्त्च्म्_२।९-१६:१० ॥  
भूगर्भे च ततः स्थाप्यम् एकविंशद्दिनावधि ।  
अयं निरोधको नाम्ना महामुखकरो रसे ॥ ग्र्ह्त्च्म्_२।९-१६:११ ॥  
इति ॥ ग्र्ह्त्च्म्_२।९-१६:१२ ॥  
  
____________________________________________________  
  
स्तर्त् ग्र्ह्त् २।१७  
  
  
<7. niyamana>  
इति लब्धवीर्यः सम्यक् चपलोऽसौ सन्नियम्यते तदनु ।  
फणिनयनाम्बुजमार्कवकर्कोटीचिञ्चिकास्वेदात् ॥ ग्र्ह्त्_२।१७ ॥  
  
------------------  
  
*चोम्म्। मुग्धावबोधिनी:  
  
सप्तमोद्दिष्टसंस्कारं स्पष्टयन्नाह इतीत्यादि ॥ ग्र्ह्त्च्म्_२।१७:१ ॥  
इति पूर्वोक्तविधानेन यन्त्रणादिना तदनु रोधनानन्तरम् असौ चपलश्चञ्चलो रसो नियम्यते कर्मविदा सन्नियमनं क्रियते ॥ ग्र्ह्त्च्म्_२।१७:२ ॥  
कस्मात् फणीलशुनाम्बुजमार्कवकर्कोटीचिञ्चिकास्वेदात् फणी ताम्बूलं लशुनं रसोनः अम्बुजं लवणं मार्कवः भृङ्गराजः कर्कोटीति प्रतीता वन्ध्या चिञ्चिका अम्लिका एताभिः सह यः स्वेदः यन्त्रे अग्नितापः तस्मात् ॥ ग्र्ह्त्च्म्_२।१७:३ ॥  
किंविशिष्टः सम्यक् लब्धवीर्यः प्राप्तबलो वीर्यवान् रसः चपलत्वनिवृत्तये नियम्यत इत्यर्थः ॥ ग्र्ह्त्च्म्_२।१७:४ ॥  
विशेषश्चात्र काचकूपीं मृदा लिप्य रसो मध्ये विमुच्यते ।  
कलांशं टङ्कणं दत्त्वा मध्ये किञ्चित् प्रदीयते ॥ ग्र्ह्त्च्म्_२।१७:५ ॥  
द्वारमुद्रा प्रकर्तव्या वज्रमृत्तिकया दृढा ।  
भूगर्भे कूपिकां स्थाप्य सितया गर्भपूरणम् ॥ ग्र्ह्त्च्म्_२।१७:६ ॥  
करीषाग्निः प्रकर्तव्य एकविंशद्दिनावधि ।  
अयं नियामको नाम वह्निप्रत्यन्तकारकः ॥ ग्र्ह्त्च्म्_२।१७:७ ॥  
रोधनाल्लब्धवीर्यस्य चपलत्वनिवृत्तये ।  
क्रियते यो रसस्वेदः प्रोक्तं नियमनं हि तत् ॥ ग्र्ह्त्च्म्_२।१७:८ ॥  
इति ॥ ग्र्ह्त्च्म्_२।१७:९ ॥  
यन्त्रलक्षणं तु ।  
चतुःप्रस्थजलाधारं चतुरङ्गुलकाननम् ।  
घटयन्त्रमिदं प्रोक्तं तदाप्यायनकं स्मृतम् इति ॥ ग्र्ह्त्च्म्_२।१७:१० ॥  
  
____________________________________________________  
  
स्तर्त् ग्र्ह्त् २।१८  
  
  
<8. dīpana>  
भूखगटङ्कणमरिचैर् लवणासुरीशिग्रुकाञ्जिकैस् त्रिदिनम् ।  
स्वेदेन दीपितोऽसौ ग्रासार्थी जायते सूतः ॥ ग्र्ह्त्_२।१८ ॥  
  
------------------  
  
*चोम्म्। मुग्धावबोधिनी:  
  
अष्टमोद्दिष्टस्य दीपनसंस्कारस्य विधिं स्पष्टयन्नाह भूखगेत्यादि ॥ ग्र्ह्त्च्म्_२।१८:१ ॥  
असौ पूर्वसंस्कृतरस एतैर् औषधैस् त्रिदिनं निरन्तरं यथा स्यात् तथा स्वेदेन दीपितः क्षुत्पीडितः सन् ग्रासार्थी कवलाभिलाषी जायते ॥ ग्र्ह्त्च्म्_२।१८:२ ॥  
एतैर् ओषधैः भूखगटङ्कणमरिचैः न केवलम् एतैः पुनर् लवणासुरीशिग्रुकाञ्जिकैः ॥ ग्र्ह्त्च्म्_२।१८:३ ॥  
भूः तुवरी खगः कासीसं टङ्कणं सौभाग्यं मरिचम् ऊषणम् एतैः ॥ ग्र्ह्त्च्म्_२।१८:४ ॥  
पुनः लवणं सैन्धवम् आसुरी राजिका शिग्रुः सौभाञ्जनं वृक्षविशेषः काञ्जिकं पूर्वोक्तम् अम्लीभूतम् एतैश्चेति ॥ ग्र्ह्त्च्म्_२।१८:५ ॥  
विशेषश्चात्र ।  
स्वेदनं रसराजस्य क्षाराम्लविषमद्यकैः ।  
बीजपूरं समादाय वृन्तमुत्सृज्य कारयेत् ॥ ग्र्ह्त्च्म्_२।१८:६ ॥  
तस्य मध्ये क्षिपेत्सूतं कलांशक्षारसंयुतं ।  
द्वारं निरुध्य यत्नेन वस्त्रमध्ये निबन्धयेत् ॥ ग्र्ह्त्च्म्_२।१८:७ ॥  
दोलास्वेदः प्रकर्तव्य एकविंशद्दिनावधि ।  
दिने दिने प्रकर्तव्यं नूतनं बीजपूरकम् ॥ ग्र्ह्त्च्म्_२।१८:८ ॥  
लेलिहानो हि धातूंश्च पीड्यमानो बुभुक्षया ।  
अमुनैव प्रकर्तव्यं रसराजस्य दीपनम् ॥ ग्र्ह्त्च्म्_२।१८:९ ॥  
त्र्यहं सप्तदिनं वाथ चतुर्दशैकविंशतिम् ।  
संस्कारः सूतराजे तु क्रमात् क्रमतरं वरम् ॥ ग्र्ह्त्च्म्_२।१८:१० ॥  
इति ॥ ग्र्ह्त्च्म्_२।१८:११ ॥  
  
____________________________________________________  
  
स्तर्त् ग्र्ह्त् २।१९  
  
  
<cāraṇa>  
इति दीपितो विशुद्धः प्रचलितविद्युल्लतासहस्राभः ।  
भवति यदा रसराजश् चार्यो सत्वादि तदा बीजम् ॥ ग्र्ह्त्_२।१९ ॥  
  
------------------  
  
*चोम्म्। मुग्धावबोधिनी:  
  
कृताष्टसंस्कारस्य पारदस्य संस्कारान्तरसिद्धां परीक्षाम् आह इतीत्यादि ॥ ग्र्ह्त्च्म्_२।१९:१ ॥  
इति पूर्वोक्तप्रकारेण रसराजो दीपितः सन् क्षुदुत्पीडितः सन् विशुद्धो भवति ॥ ग्र्ह्त्च्म्_२।१९:२ ॥  
यदीदृशो भवति रसराजस्तदा चार्यः चारणकर्म कार्यम् ॥ ग्र्ह्त्च्म्_२।१९:३ ॥  
कीदृक् प्रचलितविद्युल्लतासहस्राभः प्रकर्षेण चलत्यश् चलनशीला या विद्युतस्तासां सहस्रस्येव भा दीप्तिर् यस्य स तथोक्तः ॥ ग्र्ह्त्च्म्_२।१९:४ ॥  
किं कृत्वा चार्यः इदमग्रे वक्ष्यमाणं किञ्चित् धातूपरसमहारसरत्नसञ्ज्ञकं द्वितीयं रसराजसम्बन्धिनं दत्त्वा संयोज्येत्यर्थः ॥ ग्र्ह्त्च्म्_२।१९:५ ॥  
  
____________________________________________________  
  
स्तर्त् ग्र्ह्त् २।२०  
  
  
<cāraṇa:: samukha, nirmukha>  
पीतक्रियासु पीतं श्वेतं तारक्रियासु मुखम् आदौ ।  
देयं खल्वे घृष्टो दिव्यौषधिभिः स निर्मुखश् चरति ॥ ग्र्ह्त्_२।२० ॥  
  
इति परमहंसपरिव्राजकाचार्यश्रीमद्गोविन्दभगवत्पादविरचिते रसहृदयतन्त्रे रसशोधनात्मको द्वितीयोऽवबोधः ॥  
  
------------------  
  
*चोम्म्। मुग्धावबोधिनी:  
  
किं द्वितीयमित्याशङ्क्य तं स्पष्टयन्नाह पीतेत्यादि ॥ ग्र्ह्त्च्म्_२।२०:१ ॥  
आदौ प्रथमं मुखं विधेयम् इत्यध्याहारः पारदस्य मुखं कार्यमित्यर्थः ॥ ग्र्ह्त्च्म्_२।२०:२ ॥  
ततश्चेत्पीतक्रिया भवन्ति स्वर्णसम्बन्धीनि कार्याणि भवन्ति तदा पीतं स्वर्णं देयम् ॥ ग्र्ह्त्च्म्_२।२०:३ ॥  
श्वेतक्रियासु श्वेतं देयं श्वेतं तारम् इत्यर्थः ॥ ग्र्ह्त्च्म्_२।२०:४ ॥  
स्वर्णतारादिकं खल्वे दत्तं कृतमुखो रसश्चरति ॥ ग्र्ह्त्च्म्_२।२०:५ ॥  
पुनर्निर्मुखो रसः अकृतमुखो रसः खल्वे घृष्टो घर्षितः सन् पूर्वोक्तं चरति भक्षयति ॥ ग्र्ह्त्च्म्_२।२०:६ ॥  
काभिः सह दिव्यौषधीभिर् वक्ष्यमाणाभिः सह ॥ ग्र्ह्त्च्म्_२।२०:७ ॥  
यथा पद्यम् ।  
सास्यो रसः स्यात्पटुशिग्रुतुत्थैः सराजिकैर् व्योषणकैस् त्रिरात्रम् ।  
पिष्टस्ततः स्विन्नतनुः सुवर्णमुखानयं खादति सर्वधातून् ॥ ग्र्ह्त्च्म्_२।२०:८ ॥  
इति ॥ ग्र्ह्त्च्म्_२।२०:९ ॥  
निर्मुखश्च अम्लवर्गेण संयुक्तं यथालाभेन मर्दयेत् ।  
अभ्रकादींश्च चरते सूतको वासनामुखः ॥ ग्र्ह्त्च्म्_२।२०:१० ॥  
इयन्मानस्य सूतस्य भोज्यद्रव्यात्मिका मितिः ।  
इयतीत्युच्यते यासौ ग्रासमानमितीरितम् ॥ ग्र्ह्त्च्म्_२।२०:११ ॥  
इति परिभाषा ॥ ग्र्ह्त्च्म्_२।२०:१२ ॥  
इति श्रीमत्कुरलकुलपयोधिसुधाकरमिश्रमहेशात्मजचतुर्भुजमिश्रविरचितायां मुग्धावबोधिन्यां रसहृदयटीकायां रसशोधनात्मको द्वितीयोऽवबोधः ॥ ग्र्ह्त्च्म्_२।२०:१३ ॥  
  
  
  
____________________________________________________  
  
स्तर्त् ग्र्ह्त् ३।१  
  
  
घनरहितबीजचारणसम्प्राप्तदलादिलाभकृतकृत्याः ।  
कृपणाः प्राप्य समुद्रं वराटिकालाभसन्तुष्टाः ॥ ग्र्ह्त्_३।१ ॥  
  
------------------  
  
*चोम्म्। मुग्धावबोधिनी:  
  
सुधाकरग्राससत्त्वं पद्माकरसुखावहम् ।  
तथा विभूतयश्चास्य सज्जनानन्दकारकाः ॥ ग्र्ह्त्च्म्_३।१:१ ॥  
अनेन पद्येन ग्रन्थस्य गुणाधिक्यं सम्मतत्वं च वर्णयन्नाह घनेत्यादि ॥ ग्र्ह्त्च्म्_३।१:२ ॥  
ये एवंविधाः पुरुषास्ते कृपणा एव ॥ ग्र्ह्त्च्म्_३।१:३ ॥  
किंविशिष्टाः घनरहितबीजचारणसम्प्राप्तदलादिद्रव्यकृतकृत्याः घनेनाभ्रकेण रहितं वर्जितं यद् बीजचारणम् अन्यधात्वादीनां बीजकवलनं तेन यत्प्राप्तं दलादिद्रव्यं पत्त्ररञ्जनवर्णवृद्धितारकृष्टी मेलापकादिकं वस्तु तेन ये कृतकृत्याः पूर्णाः आत्मानं मन्यन्ते इत्यध्याहारः ॥ ग्र्ह्त्च्म्_३।१:४ ॥  
किंविशिष्टाः कृपणाः समुद्रं प्राप्य रत्नाकरं लब्ध्वा वराटिकालाभसन्तुष्टाः कपर्दिकालाभेन सन्तुष्टिं प्राप्तः दरिद्रभावादिति भावः ॥ ग्र्ह्त्च्म्_३।१:५ ॥  
तथा एवंविधाः कृपणा इदं शास्त्रं रत्नाकररूपं बहुरत्नं प्राप्य दलादिद्रव्येण कृतकृत्याः ॥ ग्र्ह्त्च्म्_३।१:६ ॥  
शास्त्रसमुद्रयोर् गुणरत्नैः साम्यं वराटिकादलादिर्द्रव्ययोः साम्यं तुच्छतया यत उभाव् अपि निकृष्टाव् एव ॥ ग्र्ह्त्च्म्_३।१:७ ॥  
यत एतच्छास्त्रं बहुप्रदं मुद्रिकावेधस्पर्शवेधधूमवेधशब्दवेधधाम्यवेधाधाम्यधातुवेधप्रदत्वात् ॥ ग्र्ह्त्च्म्_३।१:८ ॥  
  
____________________________________________________  
  
स्तर्त् ग्र्ह्त् ३।२  
  
  
अन्ये पुनर्महान्तो लक्ष्मीकरिराजकौस्तुभादीनि ।  
अवधीर्य लब्धवन्तः परामृतं चामरा जाताः ॥ ग्र्ह्त्_३।२ ॥  
  
------------------  
  
*चोम्म्। मुग्धावबोधिनी:  
  
पुनरत्र ग्रन्थे गुणाधिक्यशतं च वर्णयन्नाहान्ये इत्यादि ॥ ग्र्ह्त्च्म्_३।२:१ ॥  
पुनर् इत्य् अप्रथमविशेषणयोर् इति प्रसादः ॥ ग्र्ह्त्च्म्_३।२:२ ॥  
अत्र पुनर्विशेषणे ॥ ग्र्ह्त्च्म्_३।२:३ ॥  
अन्ये पूर्वेभ्यो महान्तो वर्तन्ते ॥ ग्र्ह्त्च्म्_३।२:४ ॥  
किं कुर्वन्तः परामृतं लब्धवन्तः सन्त अमरा जाता मरणरहिता जीवन्मुक्ता जाता इत्यर्थः ॥ ग्र्ह्त्च्म्_३।२:५ ॥  
परं च तदमृतं चेति समासः मोक्षम् इत्यर्थः ॥ ग्र्ह्त्च्म्_३।२:६ ॥  
किं कृत्वा लक्ष्मीकरिराजकौस्तुभादीनि अवधीर्य अवहेलनं विधाय लक्ष्मीर्हरिप्रिया करिराज ऐरावत इन्द्रवारणः कौस्तुभो हरेर्मणिः इत्यादीनि चतुर्दशरत्नानि ॥ ग्र्ह्त्च्म्_३।२:७ ॥  
सताम् अयमेव स्वभावः दरिद्राणां कृपणानां पूर्ववत् ॥ ग्र्ह्त्च्म्_३।२:८ ॥  
अत एवैतच्छास्त्रं कृपणमहतां निकषरूपम् ॥ ग्र्ह्त्च्म्_३।२:९ ॥  
  
____________________________________________________  
  
स्तर्त् ग्र्ह्त् ३।३  
  
  
क्षारौषधिपट्वम्लैः क्षुद्बोधो रागबन्धने स्वेदात् ।  
न पुनः पक्षच्छेदो द्रवत्वं वा विना गगनम् ॥ ग्र्ह्त्_३।३ ॥  
  
------------------  
  
*चोम्म्। मुग्धावबोधिनी:  
  
सर्वोत्कृष्टत्वेन गगनग्राससाधनम् आह क्षारेत्यादि ॥ ग्र्ह्त्च्म्_३।३:१ ॥  
क्षुद्बोधो रसराजस्य जायते इति शेषः ॥ ग्र्ह्त्च्म्_३।३:२ ॥  
कैः कृत्वा क्षारौषधिपट्वम्लैः क्षारौषधयो ऽहिमारादयः पटु सैन्धवम् अम्लम् अम्लवेतसादि एतैः क्षुदुत्पत्तिर् भवेद् इत्यर्थः ॥ ग्र्ह्त्च्म्_३।३:३ ॥  
क्षारौषधयो यथा ।  
अहिमारमपामार्गे तण्डुलीयकसंयुतम् ।  
स्नुह्यर्ककरवीरं च लाङ्गलीक्षीरकन्दौ ॥ ग्र्ह्त्च्म्_३।३:४ ॥  
कर्कोटीं कञ्चुकीं तुम्बां पलाशं चाग्निमन्थकम् ।  
करीरं चित्रकं शिग्रुं वरुणं वेतसं वटम् ॥ ग्र्ह्त्च्म्_३।३:५ ॥  
पटोल्यर्जुनकूष्माण्डकदलीवज्रकन्दकम् ।  
अश्वत्थं सूरणं जालीं दहेत् कन्दान् अनेकशः ॥ ग्र्ह्त्च्म्_३।३:६ ॥  
अन्तर्धूमेन सर्वांश्च देवदालीं दहेत्तथा ।  
औषधिक्षारनामासौ गणस्तु परिकीर्तितः ॥ ग्र्ह्त्च्म्_३।३:७ ॥  
इति ॥ ग्र्ह्त्च्म्_३।३:८ ॥  
अम्लं यथा ।  
अम्लवेतसजम्बीरं लकुचं बीजपूरकम् ।  
चाङ्गेरी चणकाम्लं च नारङ्गं तित्तिडी तथा ॥ ग्र्ह्त्च्म्_३।३:९ ॥  
अम्बष्ठा करमर्दश्च कपित्थः करणादिकः ।  
पञ्चाम्लसंयुतो वा स्यादम्लवर्गः प्रकीर्तितः ॥ ग्र्ह्त्च्म्_३।३:१० ॥  
चणकाम्लं च सर्वेषाम् एकमेव प्रशस्यते ।  
अम्लवेतसमेकं वा सर्वेषामुत्तमोत्तमम् ॥ ग्र्ह्त्च्म्_३।३:११ ॥  
इति ॥ ग्र्ह्त्च्म्_३।३:१२ ॥  
इत्येतैः क्षारौषधिपट्वम्लैः क्षुद्बोधो भवेत् रागबन्धने च भवेतां रागो रञ्जनं बन्धनं पूर्वम् उपवर्णितम् ॥ ग्र्ह्त्च्म्_३।३:१३ ॥  
कुतो हेतोः एतैः पूर्वोक्तैः करणरूपैः स्वेदात् ॥ ग्र्ह्त्च्म्_३।३:१४ ॥  
पुनरिति विशेषणे ॥ ग्र्ह्त्च्म्_३।३:१५ ॥  
पक्षच्छेदः रसपक्षापकर्तनं यथा स्थिरो भवति द्रव्यत्वं गुणवत्त्वं वा गगनमभ्रकं विना न भवतीत्यर्थः ॥ ग्र्ह्त्च्म्_३।३:१६ ॥  
  
____________________________________________________  
  
स्तर्त् ग्र्ह्त् ३।४  
  
  
अभ्रकजीर्णो बलवान् भवति रसस्तस्य चारणे प्रोक्ताः ।  
सन्धानवासनौषधिनिर्मुखसमुखा महायोगाः ॥ ग्र्ह्त्_३।४ ॥  
  
------------------  
  
*चोम्म्। मुग्धावबोधिनी:  
  
द्रव्यत्वम् अभ्रकेणाहाभ्रकजीर्ण इत्यादि ॥ ग्र्ह्त्च्म्_३।४:१ ॥  
बलरहिते अतिक्षुद्बोधे षण्ढता भवेत् ॥ ग्र्ह्त्च्म्_३।४:२ ॥  
यथा ।  
शीतत्वान्मर्दनाभावाल् लोहाशुद्धस्य जारणात् ।  
विडप्रभूतदानाद् वा भुङ्क्ते जीर्णादजीर्णगः ॥ ग्र्ह्त्च्म्_३।४:३ ॥  
अत्यग्नितो निराहारात् क्रामणारहितस्य च ।  
इत्येता विक्रिया ज्ञेया अष्टभिः षण्ढतां व्रजेत् ॥ ग्र्ह्त्च्म्_३।४:४ ॥  
इति ॥ ग्र्ह्त्च्म्_३।४:५ ॥  
अतो रसोऽष्टसंस्कारानन्तरम् अभ्रकजीर्णः कर्तव्यः यतोऽभ्रकजीर्णं बलवान् भवति ॥ ग्र्ह्त्च्म्_३।४:६ ॥  
अभ्रकजीर्णे ग्रासन्याये न जारितं यस्मिन् स तथोक्तः ॥ ग्र्ह्त्च्म्_३।४:७ ॥  
तस्याभ्रजारणायोग्यस्य रसस्य चारणे केवलकवलने एते प्रोक्ताः ॥ ग्र्ह्त्च्म्_३।४:८ ॥  
एते के सन्धानवासनौषधिनिर्मुखसमुखा एव महायोगाः महद्द्रव्यत्वकारकाः सन्धानं सर्वधान्यानाम् अष्टौषध्यादीनां च सन्धानं यथा सर्वधान्यानि निक्षिप्य आरनालं तु कारयेत् ॥ ग्र्ह्त्च्म्_३।४:९ ॥  
सपत्त्रमूलसंयुक्ता औषधीस्तत्र निःक्षिपेत् ॥ ग्र्ह्त्च्म्_३।४:१० ॥  
क्षितिकासीससामुद्रसिन्धुत्र्युषणराजिकैः ।  
संयुक्तं कारयेत्तत्तु सोष्मे सप्ताहसंस्थितम् ॥ ग्र्ह्त्च्म्_३।४:११ ॥  
तच्चारनालसंयुक्तं ताम्रभाण्डे तु सन्धयेत् ।  
इत्यभ्रकचारणार्थं सन्धानम् ॥ ग्र्ह्त्च्म्_३।४:१२ ॥  
वासनौषध्यो यथा ।  
विज्ञेयमौषधीवर्गं यथा शास्त्रैरुदाहृतम् ।  
जलजं स्थलजं चैव सम्यक् ज्ञात्वा तु कारयेत् ॥ ग्र्ह्त्च्म्_३।४:१३ ॥  
जलजा उत्पली पद्मा स्थलजा च प्रसारिणी ।  
जालिनी अभ्रचन्द्रा च चित्रपर्णी त्रिपर्णिका ।  
रसचन्द्रौकसश् चैव तथा च जलमूलकः ।  
समङ्गा वारिभूता च अपामार्गो जलोद्भवा ॥ ग्र्ह्त्च्म्_३।४:१४ ॥  
अजमारी उपाम्बुश्च कुम्भिका जलपिप्पली ।  
जलपूर्वाम्बुसीता च कुमारी नागिनी तथा ॥ ग्र्ह्त्च्म्_३।४:१५ ॥  
सितजङ्घा स्वरश्चैव तथा सर्पः सुगन्धिका ।  
वृद्धा च बृहती तद्वन्मूर्तिर् मार्जारपादिका ॥ ग्र्ह्त्च्म्_३।४:१६ ॥  
तथा जलचकोरी च मीनाक्षी अहिलोचना ।  
जयांविच वराही च अपत्त्रा ईश्वरी तथा ॥ ग्र्ह्त्च्म्_३।४:१७ ॥  
कुर्कुरी हलिनी चैव बृहती वज्रकन्दकम् ।  
मुसली वनमाला च विदारी मोहिनी तथा ॥ ग्र्ह्त्च्म्_३।४:१८ ॥  
माण्डूकी लवणा चैव उग्रा च उत्तमा तथा ।  
शिखिपादी कपोती च नन्दिनी वृश्चिकालिका ।  
हंसपादी शिखा चैव सारिवा वायसी तथा ।  
दन्ती गोजिह्विका चैव गरुडी हेमपुष्पिका ॥ ग्र्ह्त्च्म्_३।४:१९ ॥  
समङ्गा जलजा चैव मांसी पाषाणभेदिका ।  
अलम्बुषा मेघनादा शुकनादा कपोतिकी ॥ ग्र्ह्त्च्म्_३।४:२० ॥  
क्षीरिका तुलसी धान्या मेषिका च वनार्जका ।  
वाराही चणकायासी तथा च अपराजिता ॥ ग्र्ह्त्च्म्_३।४:२१ ॥  
चतुःषष्टिगणो ह्य् एष औषधीनां प्रकीर्तितः ।  
षष्ठाष्टकप्रयोगेन अवस्थां नैव कारयेत् ॥ ग्र्ह्त्च्म्_३।४:२२ ॥  
इति ॥ ग्र्ह्त्च्म्_३।४:२३ ॥  
अयमोषधीगणः सन्धाने ऽपि योज्यः ॥ ग्र्ह्त्च्म्_३।४:२४ ॥  
सन्धानं च वासनौषधयश्च ताभिः कृत्वा ये निर्मुखसमुखा एव योगाः अकृतमुखकृतमुखा इत्यर्थः ॥ ग्र्ह्त्च्म्_३।४:२५ ॥  
  
____________________________________________________  
  
स्तर्त् ग्र्ह्त् ३।५  
  
  
<abhra:: preparation for cāraṇa>  
निश्चन्द्रिकं हि गगनं क्षाराम्लैर्भावितं तथा रुधिरैः ।  
सृष्टित्रयनीरकणातुम्बरुरसमर्दितं चरति ॥ ग्र्ह्त्_३।५ ॥  
  
------------------  
*चोम्म्। मुग्धावबोधिनी:  
  
निर्मुखत्वेनाभ्रकचारणोपायमाह निश्चन्द्रिकम् इत्यादि ॥ ग्र्ह्त्च्म्_३।५:१ ॥  
हि निश्चितं यद्गगनमभ्रकं निश्चन्द्रिकं चन्द्ररहितं भवति वज्रसञ्ज्ञकम् इत्यर्थः तद्गगनं रुचिरैर् निर्दोषैर् मनोरमैर् विविधैः क्षाराम्लैर् भावितं प्लावितं कार्यं क्षारा यवक्षारस्वर्जिक्षारटङ्कणक्षारादयो ऽम्ला अम्लवेतसजम्बीराद्याः पूर्वोक्ताः ॥ ग्र्ह्त्च्म्_३।५:२ ॥  
ननु क्षारा रुचिराः कथं भवन्ति उच्यते यथा सर्जिकाचूर्णभागैकं विंशद्भागं जलस्य च ॥ ग्र्ह्त्च्म्_३।५:३ ॥  
तावत्क्वाथ्यं क्षिपेद् भाण्डे यावत्फेनं सितं भवेत् ॥ ग्र्ह्त्च्म्_३।५:४ ॥  
क्षीणे क्षीणे जलं दत्त्वा श्वेतफेनं च गृह्यते ॥ ग्र्ह्त्च्म्_३।५:५ ॥  
तदा तु डेकयन्त्रेण द्रावयेदग्नियोगतः ॥ ग्र्ह्त्च्म्_३।५:६ ॥  
त्रिःसप्तवारं कर्तव्यं द्रावणं मूत्रसंयुतम् ॥ ग्र्ह्त्च्म्_३।५:७ ॥  
स्वर्जिकाक्षारनामायं द्रावणे परमो मतः ॥ ग्र्ह्त्च्म्_३।५:८ ॥  
इति विशेषविधिः ॥ ग्र्ह्त्च्म्_३।५:९ ॥  
एवमत्युत्तमाः क्षाराः स्युः सम्पक्वाः हिमाः ॥ ग्र्ह्त्च्म्_३।५:१० ॥  
पुनः सृष्टित्रयनीरकणातुम्बरुरसमर्दितं गोऽजाविनारीणां मूत्रं शुक्रं च शोणितं सृष्टित्रयं नीरकणा जलपिप्पली पटुरिति लोके तुम्बुरु प्रतीतं जलकणा च तुम्बरुश्च अनयो रसः सृष्टित्रयं च जलकणातुम्बरुरसश्च ताभ्यां मर्दनं कार्यम् ॥ ग्र्ह्त्च्म्_३।५:११ ॥  
रसः पारदः निर्मुखोऽपि एवंविधं गगनं चरति ग्रासीकरोति ॥ ग्र्ह्त्च्म्_३।५:१२ ॥  
करणं ग्रन्थान्तरेऽस्ति ।  
दुग्धत्रयं कुमार्यम्बु गङ्गापुत्रं त्रिमूत्रकम् ।  
वटशुङ्गमजारक्तम् एभिर् अभ्रं सुमर्दितम् ॥ ग्र्ह्त्च्म्_३।५:१३ ॥  
शतधा पुटितं चापि जायते पद्मरागवत् ।  
निश्चन्द्रिकं मृतं त्व् अभ्रं वृद्धदेहे रसायनम् ॥ ग्र्ह्त्च्म्_३।५:१४ ॥  
कामिनीमददर्पघ्नं शस्तं पुंस्त्वोपघातिनाम् ।  
इति ॥ ग्र्ह्त्च्म्_३।५:१५ ॥  
  
____________________________________________________  
  
स्तर्त् ग्र्ह्त् ३।६  
  
  
<mercury:: abhracāraṇa>  
यवचिञ्चिकाम्बुपुटितं तन्मूलशतावरीगदाकुलितम् ।  
घनरवशिग्रुपुनर्नवरसभावितमभ्रकं चरति ॥ ग्र्ह्त्_३।६ ॥  
  
------------------  
  
*चोम्म्। मुग्धावबोधिनी:  
  
विधानान्तरमाह यवेत्यादि ॥ ग्र्ह्त्च्म्_३।६:१ ॥  
पुनरभ्रकं यवचिञ्चिकाम्बुपुटितं कार्यं यवचिञ्चिका प्रतीता यवचिञ्चिकेति लोके तस्या अम्बुद्रवः तेन पुटितम् आतपयोगेन भावितम् ॥ ग्र्ह्त्च्म्_३।६:२ ॥  
पुनस्तन्मूलशतावरीगदाकुलितं कार्यं तस्या यवचिञ्चिकाया मूलं तन्मूलं शतावरी शतपाद् गदः कुष्ठः एतैर् आकुलं व्याप्तं परिप्लुतम् ॥ ग्र्ह्त्च्म्_३।६:३ ॥  
यदा सरसौषधाभावस् तदायं विधिः यथा ।  
शुष्कद्रव्यम् उपादाय स्वरसानाम् असम्भवे ।  
वारिण्यष्टगुणे साध्यं ग्राह्यं पादावशेषितम् ॥ ग्र्ह्त्च्म्_३।६:४ ॥  
इति ॥ ग्र्ह्त्च्म्_३।६:५ ॥  
पुनर् घनरवशिग्रुपुनर्नवरसभावितं कार्यं घनरवस् तण्डुलीयकः शिग्रु सौभाञ्जनं सुहिजना इति लोके पुनर्नवा वर्षाभूः प्रतीता एतेषां रसेन भावितं परिप्लुतम् आतपयोगेन शोष्यम् इत्यर्थः ॥ ग्र्ह्त्च्म्_३।६:६ ॥  
एवंविधम् अभ्रं रसश् चरति ॥ ग्र्ह्त्च्म्_३।६:७ ॥  
निर्मुखेन भावनाशब्देन शतवारं ज्ञातव्यं ग्रन्थान्तरसाम्यात् ॥ ग्र्ह्त्च्म्_३।६:८ ॥  
अत्र विशेषः ॥ ग्र्ह्त्च्म्_३।६:९ ॥  
सोमवल्लीरसे पिष्ट्वा दापयेच्च पुटत्रयम् ।  
सोमवल्लीरसेनैव सप्त वारांश्च भावयेत् ॥ ग्र्ह्त्च्म्_३।६:१० ॥  
दापयेन्मृन्मये भाण्डे रसेन संयुतम् ।  
मूलं तु शरपुङ्खाया गव्यक्षीरेण घर्षयेत् ।  
कल्केन मेलयेत् सूतं गगनं तदधऊर्ध्वगम् ॥ ग्र्ह्त्च्म्_३।६:११ ॥  
स्थापयेद्रवितापे तु निर्मुखो ग्रसते क्षणात् ।  
जायते पिष्टिका शीघ्रं नात्र कार्या विचारणा ॥ ग्र्ह्त्च्म्_३।६:१२ ॥  
इति ॥ ग्र्ह्त्च्म्_३।६:१३ ॥  
अन्यच्च ।  
तिलपर्णीरसं नीत्वा गगनं तेन भावयेत् ।  
मर्दनाज्जायते पिष्टी नात्र कार्या विचारणा ॥ ग्र्ह्त्च्म्_३।६:१४ ॥  
इति ॥ ग्र्ह्त्च्म्_३।६:१५ ॥  
अन्यच्च ।  
मुण्डीनिर्यासके नागं बहुशस्तु निषेचयेत् ।  
तेनाभ्रकं तु संयोज्य भूयो भूयः पटे दहेत् ॥ ग्र्ह्त्च्म्_३।६:१६ ॥  
चित्रकार्द्रकमूलानाम् एकैकेन तु सप्तधा ।  
प्लावितव्यं प्रयत्नेन गन्धकाभ्रकचूर्णकम् ॥ ग्र्ह्त्च्म्_३।६:१७ ॥  
नागमुण्डीरसाक्षिप्तं रसलुङ्गाम्लभावितम् ।  
षोडशांशेन दातव्यं दोलायन्त्रे चरेद्रसः ॥ ग्र्ह्त्च्म्_३।६:१८ ॥  
इति निर्मुखचारणम् ॥ ग्र्ह्त्च्म्_३।६:१९ ॥  
  
____________________________________________________  
  
स्तर्त् ग्र्ह्त् ३।७-९  
  
  
<āranāla for jāraṇa>  
सर्जीक्षितिखगटङ्कणलवणान्वितम् अर्कभाजने त्रिदिनम् ।  
पर्युषितमारनालं गगनादिषु भावने शस्तम् ॥ ग्र्ह्त्_३।७ ॥  
तस्मिन्नागं शुद्धं प्रद्राव्य निषेचयेच्छतं वारान् ।  
वङ्गं वा तारविधौ रसायने नैव तद्योज्यम् ॥ ग्र्ह्त्_३।८ ॥  
गगनरसोपरसामृतलोहरसायसादिचूर्णानि ।  
सर्वमनेन ह भाव्यं यत्किञ्चित् चारणावस्तु ॥ ग्र्ह्त्_३।९ ॥  
  
------------------  
  
*चोम्म्। मुग्धावबोधिनी:  
  
समुखचारणमाह सर्जीत्यादि ॥ ग्र्ह्त्च्म्_३।७-९:१ ॥  
आरनालं स्वेदनसंस्कारे यदुक्तं काञ्जिकं तत् ॥ ग्र्ह्त्च्म्_३।७-९:२ ॥  
अर्कभाजने ताम्रपात्रे ॥ ग्र्ह्त्च्म्_३।७-९:३ ॥  
त्रिदिनं यावत्तावत्पर्युषितं सन्धानीकरणं कुर्यात् ॥ ग्र्ह्त्च्म्_३।७-९:४ ॥  
कीदृग्विधम् आरनालं सर्जीक्षितिखगटङ्कणलवणान्वितं सर्जी प्रतीता साजीति लोके क्षितिः स्फटिका खगः कासीसं टङ्कणं सौभाग्यं सोहागा इति लोके लवणं सैन्धवं तदभावे लवणाष्टकेषु यत्र यल्लभ्यं तदेव योज्यं लवणोद्देशः ।  
सैन्धवं रुचकं कृष्णं विडं सामुद्रम् औद्भिदम् ।  
रोमकं पांशुजं चेति लवणाष्टकम् उच्यते ॥ ग्र्ह्त्च्म्_३।७-९:५ ॥  
इति एतैर् अन्वितं मिलितं कुर्यात् ॥ ग्र्ह्त्च्म्_३।७-९:६ ॥  
तदारनालं गगनादिकभावने अभ्रकादिप्लावने शस्तं प्रधानम् अभ्रकादिका अग्रे वक्ष्यमाणाः ॥ ग्र्ह्त्च्म्_३।७-९:७ ॥  
निर्मुखा समुखा चेति द्विविधा चारणा मता निर्मुखा चारणा प्रोक्ता बीजाधानेन भागतः ॥ ग्र्ह्त्च्म्_३।७-९:८ ॥  
शुद्धं स्वर्णं च रूप्यं च बीजम् इत्यभिधीयते ॥ ग्र्ह्त्च्म्_३।७-९:९ ॥  
चतुःषष्ट्यंशतो बीजप्रक्षेपो मुखम् उच्यते ॥ ग्र्ह्त्च्म्_३।७-९:१० ॥  
एवं कृते रसो ग्रासलोलुपो मुखवान् भवेत् ।  
कठिनान्यपि लोहानि क्षमो भवति भक्षणे ॥ ग्र्ह्त्च्म्_३।७-९:११ ॥  
इयं हि समुखा प्रोक्ता चारणा वरवार्त्तिकैः ।  
इति ॥ ग्र्ह्त्च्म्_३।७-९:१२ ॥  
अभ्रकाद्यपधातूनां निर्मुखचारणं हेमादिधातूनां समुखचारणम् इति विवेको ज्ञेयः ॥ ग्र्ह्त्च्म्_३।७-९:१३ ॥  
रसायने शरीरकार्ये नागवङ्गौ न चारणीयौ किन्तु स्वर्णादिकं बीजं चारणीयम् इति भावः ॥ ग्र्ह्त्च्म्_३।७-९:१४ ॥  
आदिशब्देन नागवङ्गयोर् अधिकारविशेषम् आह तस्मिन्नित्यादि ॥ ग्र्ह्त्च्म्_३।७-९:१५ ॥  
तस्मिन् पूर्वोक्तसन्धाने शुद्धं निर्मलीकृतं नागं सीसकं प्रद्राव्य जलरूपं विधाय वह्नियोगात् इति शेषः निषेचयेत् निषेकः कर्तव्यः वा तत्रैव सन्धाने वङ्गं रङ्गं प्रद्राव्य निषेचयेत् ॥ ग्र्ह्त्च्म्_३।७-९:१६ ॥  
कतिवारान् शतं वारान् प्रतिशतम् इत्यर्थः ॥ ग्र्ह्त्च्म्_३।७-९:१७ ॥  
तद्वङ्गं तारविधौ रूप्यविधाने योज्यं रसेन सह मिलितं कार्यम् इत्यर्थः ॥ ग्र्ह्त्च्म्_३।७-९:१८ ॥  
आस्याम् आर्यायां स्वर्णाधिकारेऽनुक्तमपि नागं ग्रन्थान्तरात् समायोज्यम् इति विशेषार्थः ॥ ग्र्ह्त्च्म्_३।७-९:१९ ॥  
तन्नागं वङ्गं च रसायने शरीरसिद्धिनिमित्तं न योज्यमिति यतो नागवङ्गप्रभवाव् औपाधिकौ दोषौ गलबन्धगुल्मदौ कथितौ एतन्नागं वङ्गं च ग्रासार्थे योज्यमिति युक्तं यत एतेनान्तर्गतेनान्यदपि ग्राह्यं द्रव्यं ग्रसतीति भावः ॥ ग्र्ह्त्च्म्_३।७-९:२० ॥  
वङ्गे विशेषः ।  
खुरकं मिश्रकं चेति द्विविधं वङ्गम् उच्यते ।  
खुरकं गुणतः श्रेष्ठं मिश्रकं न रसे हितम् ॥ ग्र्ह्त्च्म्_३।७-९:२१ ॥  
इति रजतकर्मणि योग्यं ग्राह्यम् ॥ ग्र्ह्त्च्म्_३।७-९:२२ ॥  
गगनादिक्रमं स्पष्टयन्न् आह गगनेत्यादि ॥ ग्र्ह्त्च्म्_३।७-९:२३ ॥  
अनेन पूर्वोक्तसन्धानेन सर्वं सकलं भाव्यं भावितं कुर्यात् ॥ ग्र्ह्त्च्म्_३।७-९:२४ ॥  
सर्वमिति किं गगनरसोपरसामृतलोहरसायसादिचूर्णानि ॥ ग्र्ह्त्च्म्_३।७-९:२५ ॥  
गगनमभ्रकं वज्रसञ्ज्ञिकं रसा महारसा हिङ्गुलस्वर्णमाक्षिकरूप्यमाक्षिकशिलाजतुचपलचुम्बकवैक्रान्तखर्परगैरिकस्फटिककासीससञ्ज्ञका अमृतं विषं वा अमृतलोहा न मृता अमृता अमृताश्च ते लोहाश् च धावत इति रसाः पूर्वोक्ताः आयसा लोहास् तेषां संयोगजानि यानि चूर्णानि कल्कानि शुल्बाभ्रादीनि ॥ ग्र्ह्त्च्म्_३।७-९:२६ ॥  
आदिशब्दाद् उपरसानाम् अपि ग्रहणम् ॥ ग्र्ह्त्च्म्_३।७-९:२७ ॥  
न केवलमेतान्येव सन्धानेन भाव्यानि किन्त्वन्यद् अपि यत् किञ्चिच् चारणावस्तु चारणयोग्यं द्रव्यरत्नादिकं तदप्येतेन सन्धानेन भाव्यं चारणार्थम् ॥ ग्र्ह्त्च्म्_३।७-९:२८ ॥  
  
____________________________________________________  
  
स्तर्त् ग्र्ह्त् ३।१०  
  
  
आदौ खल्वे मृदितां पिष्टीं हेम्नश्च तां रसश्चरति ।  
तारस्य तारकर्मणि दत्त्वा सूते ततो गगनम् ॥ ग्र्ह्त्_३।१० ॥  
  
------------------  
  
*चोम्म्। मुग्धावबोधिनी:  
  
स्वर्णरूप्ययोरधिकारविशेषम् आहादाव् इत्यादि ॥ ग्र्ह्त्च्म्_३।१०:१ ॥  
ततोऽनन्तरं हेम्नः स्वर्णस्य पिष्टीं खल्वे मृदितां वक्ष्यमाणेन इति शेषः ॥ ग्र्ह्त्च्म्_३।१०:२ ॥  
तां पिष्टीं रसश्चरति ॥ ग्र्ह्त्च्म्_३।१०:३ ॥  
किं कृत्वा पिष्टीं दद्यात् आदौ प्रथमतः सूतेश्वरे गगनमभ्रकं दत्त्वा ॥ ग्र्ह्त्च्म्_३।१०:४ ॥  
हेम्नोऽधिकारो दर्शितः ॥ ग्र्ह्त्च्म्_३।१०:५ ॥  
हेमकर्मणि हेमैव तारकर्मणि तारमेव दद्यात् ॥ ग्र्ह्त्च्म्_३।१०:६ ॥  
हेम्नि विशेषः ।  
स्वर्णं पञ्चविधं प्रोक्तं प्राकृतं सहजाग्निजम् ।  
एतत्स्वर्णत्रयं चैव योज्यं षोडशवर्णकम् ॥ ग्र्ह्त्च्म्_३।१०:७ ॥  
खनिजं रसवादोत्थं सुपत्त्रीकृतशोधितम् ।  
तच्चतुर्दशवर्णाढ्यं मनुजानां रुजापहम् ॥ ग्र्ह्त्च्म्_३।१०:८ ॥  
इति ॥ ग्र्ह्त्च्म्_३।१०:९ ॥  
तारेऽपि विशेषः ।  
कैलासे सहजं रूप्यं खनिजं कृत्रिमं तथा ।  
व्युत्क्रमेण गुणैः श्रेष्ठं नागोत्तीर्णे रसे हितम् ॥ ग्र्ह्त्च्म्_३।१०:१० ॥  
इति ॥ ग्र्ह्त्च्म्_३।१०:११ ॥  
तारमपि पूर्ववर्णं चार्यम् ॥ ग्र्ह्त्च्म्_३।१०:१२ ॥  
  
____________________________________________________  
  
स्तर्त् ग्र्ह्त् ३।११  
  
त्रुटिशो दत्त्वा मृदितं सारे खल्वे ऽभ्रहेमलोहादि ।  
चरति रसेन्द्रः क्षितिखगवेतसबीजपूराम्लैः ॥ ग्र्ह्त्_३।११ ॥  
  
------------------  
  
*चोम्म्। मुग्धावबोधिनी:  
  
पिष्टीमर्दने पात्रौषधान्याह त्रुटिश इत्यादि ॥ ग्र्ह्त्च्म्_३।११:१ ॥  
अभ्रहेमलोहादीनि अभ्रमभ्रकं प्रतीतं हेम कनकं तदेव लोहः अभ्रकं च हेमलोहश्च ताव् आदी यस्य तत् ॥ ग्र्ह्त्च्म्_३।११:२ ॥  
एवंविधं द्रव्यं क्षितिखगवेतसबीजपूराम्लैः क्षितिश्च खगश् च वेतसं च बीजपूरश् च क्षितिखगबीजपूराः बीजपूरो मातुलुङ्गः तेषां त्रयाणामम्लाः तैर् मृदितं घर्षितं सत् रसेन्द्रश् चरति ॥ ग्र्ह्त्च्म्_३।११:३ ॥  
किं कृत्वा मृदितं त्रुटिशो ऽल्पमात्रं दत्त्वा ॥ ग्र्ह्त्च्म्_३।११:४ ॥  
कस्मिन् सारे खल्वे ॥ ग्र्ह्त्च्म्_३।११:५ ॥  
सारस्य तीक्ष्णजातस्यायं सारस्तस्मिन्नेवंविधे ॥ ग्र्ह्त्च्म्_३।११:६ ॥  
सारे विशेषः ।  
मुण्डं तीक्ष्णं तथा कान्तं भेदास्तस्य त्रयोदश ।  
मृदु कुण्ठं च कडारं त्रिविधं मुण्डमुच्यते ॥ ग्र्ह्त्च्म्_३।११:७ ॥  
खरसारं च हन्नालं तारावर्तं विडं तथा ।  
काललोहं गजाख्यं च षड्विधं तीक्ष्णमुच्यते ॥ ग्र्ह्त्च्म्_३।११:८ ॥  
कान्तं लोहं चतुर्धोक्तं रोमकं भ्रामकं तथा ।  
चुम्बकं द्रावकं चेति गुणास् तस्योत्तरोत्तराः ॥ ग्र्ह्त्च्म्_३।११:९ ॥  
इति ॥ ग्र्ह्त्च्म्_३।११:१० ॥  
खल्वो यथा ।  
खल्वोऽश्माद्यो निरुद्गारो द्विर् अङ्गुलकटाहकः ।  
अष्टाङ्गुलावटी कार्या दीर्घा वा वर्तुला तथा ॥ ग्र्ह्त्च्म्_३।११:११ ॥  
द्वादशाङ्गुलदीर्घेण मर्दकश् चतुरङ्गुलः ।  
मुखं वृत्तं तु कर्तव्यं दर्पणोदरसन्निभम् ॥ ग्र्ह्त्च्म्_३।११:१२ ॥  
इति ॥ ग्र्ह्त्च्म्_३।११:१३ ॥  
अश्माद्य इति अश्मलोहार्काणां ज्ञातव्यः ॥ ग्र्ह्त्च्म्_३।११:१४ ॥  
  
____________________________________________________  
  
स्तर्त् ग्र्ह्त् ३।१२-१३  
  
  
समुखं निर्मुखमथवा तुल्यं द्विगुणं चतुर्गुणं वापि ।  
अष्टगुणं षोडशगुणमथवा द्वात्रिंशतागुणितम् ॥ ग्र्ह्त्_३।१२ ॥  
इति पत्त्राभ्रकम् उक्तं तेन विधानेन चारयेत्सूतम् ।  
<cāraṇa>  
ग्रासः पिष्टी गर्भस्त्रिलक्षणा चारणा भवति ॥ ग्र्ह्त्_३।१३ ॥  
  
------------------  
  
*चोम्म्। मुग्धावबोधिनी:  
  
धात्वादीनां चारणायां परिमाणमाह समुखम् इत्यादि ॥ ग्र्ह्त्च्म्_३।१२-१३:१ ॥  
इति पूर्वोक्तं पत्त्राभ्रकम् उक्तं पत्त्राभ्रकचारणम् इत्यर्थः ॥ ग्र्ह्त्च्म्_३।१२-१३:२ ॥  
समुखं मुखसहितं चारणं भवतु वाथ निर्मुखं मुखवर्जितं चारणं भवतु उभयत्रापि तुल्यं समानं सूतं चारयेत् धात्वादीनिति शेषः ॥ ग्र्ह्त्च्म्_३।१२-१३:३ ॥  
अत्र विकल्पो द्विगुणं सूताद् द्विगुणितं चारयेद् वा चतुर्गुणितं सूताच्चतुर्गुणितं वा अष्टगुणं सूतादष्टगुणितं वा षोडशगुणं सूतात् षोडशगुणितं वा द्वात्रिंशतागुणितं सूताद् द्वात्रिंशद्गुणितं चारयेत् ॥ ग्र्ह्त्च्म्_३।१२-१३:४ ॥  
तेन विधानेन पूर्वोक्तेन विधानेन त्रुटिशो दत्त्वेत्यादिना ॥ ग्र्ह्त्च्म्_३।१२-१३:५ ॥  
चारणा त्रिलक्षणा भवति त्रीणि लक्षणानि चिह्नानि यस्यां सा तथोक्ता ॥ ग्र्ह्त्च्म्_३।१२-१३:६ ॥  
कथं ग्रासः अभ्रकस्य ग्रासनं निर्मुखत्वेन समुखत्वेन वापरा पिष्टी रसेनाभ्रादेर् मेलनं पुनर्गर्भो रसस्य गर्भे रसरूपं गगनं तिष्ठतीति ॥ ग्र्ह्त्च्म्_३।१२-१३:७ ॥  
श्लोकद्वयान्वयसम्बन्धाद् युग्मम् ॥ ग्र्ह्त्च्म्_३।१२-१३:८ ॥  
  
____________________________________________________  
  
स्तर्त् ग्र्ह्त् ३।१४-१५  
  
  
<wrong ideas about jāraṇa>  
दोलनविधिना यैर् अपि नानाविधभङ्गसंस्कृतं गगनम् ।  
चारणविधौ प्रदिष्टं दृष्टं नोद्धूयमानं तैः ॥ ग्र्ह्त्_३।१४ ॥  
अन्ये ऽपि तुच्छमतयो गन्धकनिष्पिष्टिशुल्बपिष्टिरजः ।  
दोलनविधिनोद्धूतं रसजीर्णं तदिति मन्यन्ते ॥ ग्र्ह्त्_३।१५ ॥  
  
------------------  
  
*चोम्म्। मुग्धावबोधिनी:  
  
इति गगनादिग्रासप्रमाणं कथितम् अथ चारणाविधानमाह दोलनविधिनेत्यादि ॥ ग्र्ह्त्च्म्_३।१४-१५:१ ॥  
गगनमभ्रकं यैर् औषधैः पिष्टं पेषितं भवति तैर् एवौषधैर् नाल्पमानैर् बहुमानैर् नानाविधभङ्गसंस्कृतं कुर्यादिति शेषः ॥ ग्र्ह्त्च्म्_३।१४-१५:२ ॥  
नानाविधा अनेकप्रकारा ये भङ्गास् तरङ्गा आगमाब्धिजातास् तैः संस्कृतम् उपस्कृतम् ॥ ग्र्ह्त्च्म्_३।१४-१५:३ ॥  
किंविशिष्टं गगनं मारणविधिना पञ्चत्वविधानेन उद्दिष्टम् उद्देशितम् ।  
एवंविधम् अपि गगनं दोलनविधिना चारणायां योज्यमिति भावः ॥ ग्र्ह्त्च्म्_३।१४-१५:४ ॥  
अधुनाल्पमतीनां मतम् आहान्य इत्यादि ।  
अन्ये महद्भ्यो ऽपरे तुच्छमतयस् तुच्छा स्तोका मतिर्बुद्धिर्येषां ते तथोक्ताः अल्पबुद्धय इति यावत् ॥ ग्र्ह्त्च्म्_३।१४-१५:५ ॥  
रसं जीर्णं जारणसंस्कारोपपन्नं रसं मन्यन्ते इति ॥ ग्र्ह्त्च्म्_३।१४-१५:६ ॥  
किं गन्धकनिष्पिष्टिशुल्बपिष्टिरजो गन्धकेन या निष्पिष्टिः पिष्टीभूता शुल्बेन या पिष्टिः पिष्टीभूता ताम्रपिष्टीत्यर्थः गन्धकनिष्पिष्टिश्च शुल्बपिष्टिश्च तयोर्यद्रजः पांशुः गन्धकपिष्टी यथा ।  
गन्धपाषाणचूर्णं च चणकस्य रसेन तु ।  
भावयेत्सप्तवारं तु स्त्रीरक्तेन च सप्तधा ॥ ग्र्ह्त्च्म्_३।१४-१५:७ ॥  
शुद्धसूतं पलैकं तु खर्परे दापयेत्ततः ।  
भावितं गन्धकं दद्यान्नरपिण्डेन संयुतम् ॥ ग्र्ह्त्च्म्_३।१४-१५:८ ॥  
दोलायन्त्रेऽपि तापेन पिष्टिका भवति क्षणात् ॥ ग्र्ह्त्च्म्_३।१४-१५:९ ॥  
इति ॥ ग्र्ह्त्च्म्_३।१४-१५:१० ॥  
एव शुल्बपिष्ट्यपि जायते ॥ ग्र्ह्त्च्म्_३।१४-१५:११ ॥  
किम्भूतं गन्धकनिष्पिष्टिशुल्बपिष्टिरजः दोलनविधिनोद्भूतं दोलिकायन्त्रविधानेनोत्पन्नम् ॥ ग्र्ह्त्च्म्_३।१४-१५:१२ ॥  
इति यदुक्तं तदसमञ्जसमिति भावः ॥ ग्र्ह्त्च्म्_३।१४-१५:१३ ॥  
  
____________________________________________________  
  
स्तर्त् ग्र्ह्त् ३।१६  
  
  
<golakamukha>  
तैलादिकतप्तरसे हाटकतारादिगोलकमुखेन ।  
चरति घनं रसराजो हेमादिभिर् एति पिण्डत्वम् ॥ ग्र्ह्त्_३।१६ ॥  
  
------------------  
  
*चोम्म्। मुग्धावबोधिनी:  
  
समुखचारणान्तर्भूतं वासनामुखचारणं दर्शयन्नाह तैलेत्यादि ॥ ग्र्ह्त्च्म्_३।१६:१ ॥  
रसराजः पारदो हाटकतारादि स्वर्णरूप्यादि धातुद्रव्यं कृत्रिमाकृत्रिमात्मकनवसङ्ख्याकं पूर्वमुक्तं चरति भक्षति ॥ ग्र्ह्त्च्म्_३।१६:२ ॥  
केन गोलकमुखेन ॥ ग्र्ह्त्च्म्_३।१६:३ ॥  
गोलकश्च मुखविशेषः तेन विडस्य गोलकेनेत्यर्थः ॥ ग्र्ह्त्च्म्_३।१६:४ ॥  
क्व सति तैलादिकतप्तरसे सति ॥ ग्र्ह्त्च्म्_३।१६:५ ॥  
तैलम् आदिः येषां ते तैलादिकास् तैलवसामूत्रशुक्रपुष्पाः एतैस्तप्तो यो रस उष्णत्वं नीतो यो ऽसौ पारदस्तस्मिन् सत्येवं घनमभ्रकं चरति रसेन्द्रः ॥ ग्र्ह्त्च्म्_३।१६:६ ॥  
पुनर्हेमादिभिर्नवकैर्ग्रासीकृतैः पिण्डत्वमेति निबिडत्वं प्राप्नोति ॥ ग्र्ह्त्च्म्_३।१६:७ ॥  
तैलानि यथा ।  
कङ्गुणीतुम्बिनीघोषाकरञ्जश्रीफलोद्भवम् ।  
कटुवातारिसिद्धार्थसोमराजीविभीतजम् ॥ ग्र्ह्त्च्म्_३।१६:८ ॥  
अतसीजं महाकालीनिम्बजं तिलजं तथा ।  
अपामार्गो देवदाली दन्तीतुम्बरुविग्रहाः ॥ ग्र्ह्त्च्म्_३।१६:९ ॥  
अङ्कोलोन्मत्तभल्लातफलेभ्यस् तैलसम्भवः ।  
इति ॥ ग्र्ह्त्च्म्_३।१६:१० ॥  
वसा यथा ।  
अजोष्ट्रखरमेषाणां महिषस्य वसा तथा ।  
इति ॥ ग्र्ह्त्च्म्_३।१६:११ ॥  
मूत्रपुष्पशुक्राणि यथा ।  
मूत्राणि हस्तिकरभमहिषीखरवाजिनाम् ।  
स्त्रियः पुंसस् तथा मूत्रं पुष्पं वीर्यं च योजयेत् ।  
इति ॥ ग्र्ह्त्च्म्_३।१६:१२ ॥  
  
____________________________________________________  
  
स्तर्त् ग्र्ह्त् ३।१७  
  
  
<mukha:: śukapicchamukha>  
अन्ये स्वच्छं कृत्वा शुकपिच्छमुखेन चारयन्ति घनम् ।  
सिद्धोपदेशविधिना आशितग्रासे न शुष्केण ॥ ग्र्ह्त्_३।१७ ॥  
  
------------------  
  
*चोम्म्। मुग्धावबोधिनी:  
  
तस्मिन्नभिप्राये ऽन्यमतम् आहान्य इत्यादि ॥ ग्र्ह्त्च्म्_३।१७:१ ॥  
एके उक्तविधानेन चारणां कुर्वन्ति अन्ये अपरे रसं पारदं स्वच्छं कृत्वा स्वेदनाद्यष्टसंस्कारोपसंस्कृतं विधाय वा हिङ्गुलोत्थं घनम् अभ्रकं चारयन्ति अभ्रकस्य चारणां कुर्वन्ति ॥ ग्र्ह्त्च्म्_३।१७:२ ॥  
केन शुकपिच्छमुखेन शुकपिच्छं सन्धानविशेषः मुखं विशेषो येषां सन्धानानां तेन ॥ ग्र्ह्त्च्म्_३।१७:३ ॥  
क्व सति चारयन्ति आशितग्रासे सति भुक्तकवले सति पुनश् चार्यम् इत्यर्थः ॥ ग्र्ह्त्च्म्_३।१७:४ ॥  
केन सिद्धोपदेशविधिना सिद्धा रससिद्धा नित्यनाथवीरनाथादयः पूर्वोक्ताः तेषां य उपदेशविधिस् तेन ॥ ग्र्ह्त्च्म्_३।१७:५ ॥  
न शुष्केण सन्धानेनार्द्रीभावात् नीरसतां प्राप्तेन पुनश्चारणा न स्यात् ॥ ग्र्ह्त्च्म्_३।१७:६ ॥  
शुकपिच्छं यथा ।  
भस्मक्षारान् सुशुष्कांस्तु क्षारांश्च लवणानि च ।  
आलोड्य ह्य् अम्लवर्गेण शुल्बभाण्डे निधापयेत् ॥ ग्र्ह्त्च्म्_३।१७:७ ॥  
यावच्च शुकपिच्छाभमभ्रकं तेन भावयेत् ।  
ग्रसते तत्क्षणात्सूतो गोलकस्तु विधीयते ॥ ग्र्ह्त्च्म्_३।१७:८ ॥  
इति ॥ ग्र्ह्त्च्म्_३।१७:९ ॥  
  
____________________________________________________  
  
स्तर्त् ग्र्ह्त् ३।१८  
  
<mercury:: cāraṇa>  
अथवा माक्षिकगगनं समभागं पटुयुतं पक्वम् ।  
प्रक्षिप्य लोहपात्रे स्वेदान्तश्चरति कृष्णाभ्रम् ॥ ग्र्ह्त्_३।१८ ॥  
  
------------------  
  
*चोम्म्। मुग्धावबोधिनी:  
  
अन्यमताभिप्राये प्रकारान्तरम् आहाथवेत्यादि ॥ ग्र्ह्त्च्म्_३।१८:१ ॥  
पूर्वोक्तं विधानं कुर्यात् अथवा पक्षान्तरे इदं वक्ष्यमाणं कुर्यात् ॥ ग्र्ह्त्च्म्_३।१८:२ ॥  
माक्षिकगगनमिति माक्षिकेन युक्तं गगनम् अभ्रकं समभागं द्वयं तुल्यभागं पुटितं भावितं यत् पटु सैन्धवं लवणं शास्त्रान्तरसाम्याद् अम्लवर्गेण पुटितं तेन युतं मिलितं सत् पक्वं वह्निपुटितं कुर्यात् इति शेषः ॥ ग्र्ह्त्च्म्_३।१८:३ ॥  
किं कृत्वा लोहपात्रे मुण्डादिभाजने प्रक्षिप्य मध्ये स्थाप्य ॥ ग्र्ह्त्च्म्_३।१८:४ ॥  
एवंविधं कृष्णाभ्रं स्वेदान्तर्वह्नितापमध्ये रसः पारदश् चरति ग्रसति माक्षिकसंयोगात् क्षिप्रम् इति भावः ॥ ग्र्ह्त्च्म्_३।१८:५ ॥  
  
____________________________________________________  
  
स्तर्त् ग्र्ह्त् ३।१९  
  
  
तं प्रवक्ष्याम्युपदेशं गन्धाभ्रकसम्प्रवेशनं येन ।  
पक्षछिन्नश् च रसो योग्यः स्याद् रसरसायनयोः ॥ ग्र्ह्त्_३।१९ ॥  
  
------------------  
  
*चोम्म्। मुग्धावबोधिनी:  
  
उपदेशविधानमाह तम् इत्यादि ।  
येनोपदेशेन गन्धाभ्रकप्रवेशनं गन्धपाषाणसंयोगाद् यदभ्रप्रवेशेन भवति अभ्रस्य पारदान्तःप्रवेशो भवति तमुपदेशमहं कविर् वक्ष्यामि कथयिष्ये ॥ ग्र्ह्त्च्म्_३।१९:१ ॥  
अतिसामीप्याद् वर्तमान एव ऌट् ॥ ग्र्ह्त्च्म्_३।१९:२ ॥  
तु पुनः ॥ ग्र्ह्त्च्म्_३।१९:३ ॥  
पक्षछिन्नश्च रसो रसरसायनयोर् योग्यः रसे ज्वरादिरोगनाशके ज्वराङ्कुशादौ रसायने च जराव्याधिनाशने प्रयोगे योग्यः समर्थः ॥ ग्र्ह्त्च्म्_३।१९:४ ॥  
यथा मञ्जर्याम् ।  
मारितो देहशुद्ध्यर्थं मूर्छितो व्याधिनाशनः ।  
रसभस्म क्वचिद्रोगे देहार्थे मूर्छितं क्वचित् ॥ ग्र्ह्त्च्म्_३।१९:५ ॥  
बद्धं द्वाभ्यां प्रयुञ्जीत शास्त्रदृष्टेन कर्मणा ॥ ग्र्ह्त्च्म्_३।१९:६ ॥  
इति ॥ ग्र्ह्त्च्म्_३।१९:७ ॥  
गन्धाभ्रकप्रवेशेन पक्षछिन्नो ऽचलो भवेद् इति भावः ॥ ग्र्ह्त्च्म्_३।१९:८ ॥  
____________________________________________________  
  
स्तर्त् ग्र्ह्त् ३।२०  
  
  
<sulfur:: special role in alchemy>  
रसराजरागदायी बीजानां पाकजारणसमर्थः ।  
सूतकपक्षच्छेदी रसबन्धे गन्धको ऽभिहितः ॥ ग्र्ह्त्_३।२० ॥  
  
------------------  
  
*चोम्म्। मुग्धावबोधिनी:  
  
गन्धकं विशेषयन्नाह रसराजेत्यादि ॥ ग्र्ह्त्च्म्_३।२०:१ ॥  
रसबन्धने पारदबन्धने गन्धको ऽभितः लेलिनकः सर्वोत्कृष्टः ॥ ग्र्ह्त्च्म्_३।२०:२ ॥  
कुतो यतः सूतकपक्षच्छेदी गन्धकः सूतस्य पारदस्य पक्षौ छिनत्ति ॥ ग्र्ह्त्च्म्_३।२०:३ ॥  
पुनः कुतो रसराजरागदायी रसराजः पारदः तस्य रागं रञ्जनं ददातीति ॥ ग्र्ह्त्च्म्_३।२०:४ ॥  
पुनः कुतो बीजानां पाकजारणसमर्थः पाकश्च जारणं च पाकजारणे ॥ ग्र्ह्त्च्म्_३।२०:५ ॥  
  
____________________________________________________  
  
स्तर्त् ग्र्ह्त् ३।२१-२५  
  
  
<mercury:: māraṇa, pakṣacheda>  
दत्त्वा खल्वे त्रुटिशो गन्धकम् आदौ रसं च त्रुटिशोऽपि ।  
तावच्च मर्दनीयं यावत्सा पिष्टिका भवति ॥ ग्र्ह्त्_३।२१ ॥  
तदनु च द्रुतबलिवसया समभागनियोजितं तथा गगनम् ।  
त्रुटिशो रसं च दत्त्वा कुर्वीत यथेप्सितां पिष्टिम् ॥ ग्र्ह्त्_३।२२ ॥  
सापि च दीप्तैरुपलैर्निपात्यते ऽधो ऽथ दीपिकायन्त्रे ।  
तदनु च निर्मुक्तमलो निकृन्तपक्षो ऽभ्रगन्धाभ्याम् ॥ ग्र्ह्त्_३।२३ ॥  
भस्माकारश् च रसो हेम्ना सह युज्यते स च द्वन्द्वे ।  
गन्धकाभ्रकाभ्यां रसपक्षापकर्तनं यथा स्यात्तथाह दत्त्वेत्यादि ॥ ग्र्ह्त्च्म्_३।२१-२३:१ ॥  
आदौ प्रथमं खल्वे लोहार्काश्ममये गन्धकं त्रुटिशो दत्त्वा अल्पमात्रं वारं वारं गन्धरसौ दत्त्वा तावन्मर्दनीयं यावत् सा पिष्टिका एकशरीरता भवति कज्जलिकेति व्यक्तार्थः ॥ ग्र्ह्त्च्म्_३।२१-२३:२ ॥  
तदनु तत्पश्चात् रसगन्धकपिष्टीकरणानन्तरं तत्र रसगन्धकपिष्ट्या गगनम् अभ्रकं समभागनियोजितं गन्धरसाभ्यां तुल्यांशं मिलितं कार्यम् इत्यर्थः ॥ ग्र्ह्त्च्म्_३।२१-२३:३ ॥  
कया कृत्वा द्रुतबलिवसया द्रुता द्रवीभूता या बलिवसा भेकमत्स्यकर्कटशिशुमाराणां तैलरूपा शरीरजाता तया ॥ ग्र्ह्त्च्म्_३।२१-२३:४ ॥  
समभागाभ्रकनियोजनानन्तरं बलिवसया मर्दनं कार्यमिति तात्पर्यार्थः ॥ ग्र्ह्त्च्म्_३।२१-२३:५ ॥  
बलिवसा यथा ।  
भेकमत्स्यभवा या तु कर्कटस्य वसाथवा ।  
भाव्यम् एभिः क्रमाद्गन्धं शिशुमारवसापि वा ॥ ग्र्ह्त्च्म्_३।२१-२३:६ ॥  
एतास्वेका बलिवसा सम्यक् सूतस्य बन्धिनी ।  
रञ्जनं चैव कुरुते मणिमूषविधिक्रमात् ॥ ग्र्ह्त्च्म्_३।२१-२३:७ ॥  
एषा बलिवसा नाम क्षणाद्बध्नाति सूतकम् ।  
इति ॥ ग्र्ह्त्च्म्_३।२१-२३:८ ॥  
रसगन्धाभ्रपिष्टिं कुर्वीतेत्यर्थः ॥ ग्र्ह्त्च्म्_३।२१-२३:९ ॥  
सा पूर्वोक्ता रसगन्धाभ्रपिष्टिर् अथेत्यनन्तरं दीपिकायन्त्रे ऽधःपातने रसो निर्मुक्तमलस् त्यक्तदोषो भवति ॥ ग्र्ह्त्च्म्_३।२१-२३:१० ॥  
तस्मिन्निर्मुक्तमले सति निकृन्तपक्षः छिन्नपक्षो भवति ॥ ग्र्ह्त्च्म्_३।२१-२३:११ ॥  
काभ्याम् अभ्रगन्धाभ्याम् अभ्रं च गन्धश्च अभ्रगन्धौ ताभ्यां गन्धकान्तः संयोगात् सुखं रसाभ्रपिष्टिर्भवेत् यतो गन्धको द्वन्द्वमेलनसमर्थः किं पुनर्बलिवसयेति तृतीयश्लोकार्थः ॥ ग्र्ह्त्च्म्_३।२१-२३:१२ ॥  
कुलकम् इति ॥ ग्र्ह्त्च्म्_३।२१-२३:१३ ॥  
पूर्वसंस्कृतरसस्याकारं कार्यान्तरसम्पत्तिं चाह भस्मेत्यादि ॥ ग्र्ह्त्च्म्_३।२१-२३:१४ ॥  
च पुनः ॥ ग्र्ह्त्च्म्_३।२१-२३:१५ ॥  
ततोऽधःपातनाद् रसो भस्माकारो भस्मसदृशो भवेत् ॥ ग्र्ह्त्च्म्_३।२१-२३:१६ ॥  
स च भस्माकारो रसः हेम्ना स्वर्णेन सार्धम् उभयमेलने युज्यते कर्मविदा इति शेषः ॥ ग्र्ह्त्च्म्_३।२१-२३:१७ ॥  
अथवा समुच्चये अव्ययो रेकार्थसम्बन्धात् पक्षान्तरे च ॥ ग्र्ह्त्च्म्_३।२१-२३:१८ ॥  
  
____________________________________________________  
  
स्तर्त् ग्र्ह्त् ३।२४-२५  
  
  
<mercury:: māraṇa, compound with gold>  
अथवा गन्धकपिष्टिं पक्त्वा द्रुतगन्धकस्य मध्ये तु ॥ ग्र्ह्त्_३।२४ ॥  
सा चापि हेमपिष्टिर्विपच्यते गन्धके भूयः ।  
इत्थं हेम्ना सूतो मिलति द्वन्द्वे तथा क्षणान्म्रियते ॥ ग्र्ह्त्_३।२५ ॥  
  
------------------  
  
*चोम्म्। मुग्धावबोधिनी:  
  
अथवा हेम्ना सह पूर्वरसविधानेन गन्धपिष्टिं कुर्यात् अथवा द्रुतगन्धकस्य द्रवीभूतगन्धकस्य मध्ये पक्त्वा वह्नियोगेन सुपक्वं कृत्वा रसं पिष्टिवत् रसहेमगन्धपिष्टिं कुर्यादित्यर्थः ॥ ग्र्ह्त्च्म्_३।२४-२५:१ ॥  
पूर्वोद्दिष्टस्य द्वन्द्वमेलनस्य विधानमाह सेत्यादि ॥ ग्र्ह्त्च्म्_३।२४-२५:२ ॥  
च पुनः ॥ ग्र्ह्त्च्म्_३।२४-२५:३ ॥  
सा पूर्वोक्ता हेमपिष्टिः रसहेमगन्धकृतरेतसोः सम्बन्धः सदातनः ॥ ग्र्ह्त्च्म्_३।२४-२५:४ ॥  
हेम्ना मिलिता या पिष्टिमेलनविशेत् सा हेमपिष्टी भूयः पुनः गन्धके विपच्यते युक्त्या पाकः कार्यः पूर्ववद् गन्धके ॥ ग्र्ह्त्च्म्_३।२४-२५:५ ॥  
इत्थम् उक्तविधानेन हेम्ना सह सूतः पारदो मिलति ग्रन्थिमेति क्व सति द्वन्द्वे सति उभयसंयोगे सति ॥ ग्र्ह्त्च्म्_३।२४-२५:६ ॥  
तथोक्तविधानेन द्वन्द्वे मिलति सति तत्कालाद् अल्पकालतो म्रियते पञ्चत्वमुपयाति ॥ ग्र्ह्त्च्म्_३।२४-२५:७ ॥  
अल्पक्रियान्तरकरणान्मृतो भवतीति भावः ॥ ग्र्ह्त्च्म्_३।२४-२५:८ ॥  
इति पक्षच्छेदविधिः ॥ ग्र्ह्त्च्म्_३।२४-२५:९ ॥  
  
____________________________________________________  
  
स्तर्त् ग्र्ह्त् ३।२६  
  
  
इतरे पक्षच्छेदं द्वन्द्वे रसमारणं न वाञ्छन्ति ।  
बीजानामपि पाकं हृष्यन्ति च तदनु तप्यन्ति ॥ ग्र्ह्त्_३।२६ ॥  
  
------------------  
  
*चोम्म्। मुग्धावबोधिनी:  
  
एतावता रसपक्षकर्तनेन नालं भवितव्यमित्याह इतरे इत्यादि ॥ ग्र्ह्त्च्म्_३।२६:१ ॥  
ये पुरुषा इति उक्तविधानेन पक्षच्छेदं रसपक्षापकर्तनं वाञ्छन्ति पुनः द्वन्द्वे रसमारणं द्वन्द्वेन पूर्वोक्तेन रसहेमगन्धकेन कृत्वा यद्रसमारणं तन्न वाञ्छन्ति पुनर्बीजानामपि रक्ताभ्रहेमरसकादीनामपि पाकं वह्नियोगेन सुपक्वकरणं न वाञ्छन्ति ते पुरुषाः पूर्वं पक्षच्छेदं ज्ञात्वा हृष्यन्ति हर्षयुक्ता भवन्ति पक्षच्छेदं विनान्यकार्यसिद्धिं ज्ञात्वेत्यर्थस् तदनु च कार्यासिद्धौ तप्यन्ति परितापयुक्ता भवन्ति ॥ ग्र्ह्त्च्म्_३।२६:२ ॥  
  
____________________________________________________  
  
स्तर्त् ग्र्ह्त् ३।२७  
  
  
इत्थमनेकदोषैर्बहुश्रमैर्गगनचारणं मत्वा ।  
निर्दिश्यते प्रकारः कर्मणि शास्त्रेऽपि संवादी ॥ ग्र्ह्त्_३।२७ ॥  
  
------------------  
  
*चोम्म्। मुग्धावबोधिनी:  
  
गगनचारणं निर्दिश्यान्यसंस्कारं स्तुवन्नाह इत्थमित्यादि ॥ ग्र्ह्त्च्म्_३।२७:१ ॥  
मया ग्रन्थकर्त्रा अस्मिन् शास्त्रे कर्मण्यति संवादी प्रकारः अग्रिमप्रकरणे सत्त्वनिष्कासनरूपः निर्दिश्यते निर्देशः क्रियते ॥ ग्र्ह्त्च्म्_३।२७:२ ॥  
संवेद्यते संस्क्रियते संस्कारविद्भिरिति संवादी ॥ ग्र्ह्त्च्म्_३।२७:३ ॥  
किं कृत्वा इत्थमुक्तप्रकारेण अनेकैर्दोषैः अनेककष्टैः बहुश्रमैर्बह्वायासैर्गगनचारणं मत्वा अभ्रकचारणं ज्ञात्वा ॥ ग्र्ह्त्च्म्_३।२७:४ ॥  
गगनचारणानन्तरमन्योत्कृष्टप्रकारो निर्दिश्यते इति भावः ॥ ग्र्ह्त्च्म्_३।२७:५ ॥  
  
____________________________________________________  
  
स्तर्त् ग्र्ह्त् ३।२८  
  
  
अग्राह्यो निर्लेपः सूक्ष्मगतिर्व्यापकोऽक्षयो जीवः ।  
यावद्विशति न योनौ तावद्बन्धं कुतो भजते ॥ ग्र्ह्त्_३।२८ ॥  
  
इति परमहंसपरिव्राजकाचार्यश्रीमद्गोविन्दभगवत्पादविरचिते रसहृदयाख्ये तन्त्रे निर्मुखवासनामुखान्तर्भूतसमुखपत्त्राभ्रकचरणात्मकस् तृतीयो ऽवबोधः ॥  
  
------------------  
  
*चोम्म्। मुग्धावबोधिनी:  
  
प्रकारान्तरं दर्शयन्नाह अग्राह्य इत्यादि ॥ ग्र्ह्त्च्म्_३।२८:१ ॥  
एवंविधो हरजो यावद्योनौ अभ्रके न विशति न मिलति यावद्बन्धं बन्धनं कुतो भजते प्राप्नोति न कुतोऽपि योनाव् अप्रविशति सति न बन्धनमाप्नोतीत्यर्थः ॥ ग्र्ह्त्च्म्_३।२८:२ ॥  
किंविशिष्टो हरजः अग्राह्यः हरः कथमपि न गृह्यते ऽनवयवत्वात् हरजस्तद्गुण एव कारणानुरूपं कार्यमिति न्यायात् ।  
पुनः किंविशिष्टो निर्लेपः वैकारिकैर् दोषगुणैर्न लिप्यत इति दोषगुणनिवृत्तेः ॥ ग्र्ह्त्च्म्_३।२८:३ ॥  
पुनः सूक्ष्मगतिः सूक्ष्मा गतिर् गमनं प्रवर्तनं वा यस्य सः धूमरूपावलोकनत्वात् ॥ ग्र्ह्त्च्म्_३।२८:४ ॥  
पुनर्व्यापकः देहलोहादेर्व्यापकत्वात् ॥ ग्र्ह्त्च्म्_३।२८:५ ॥  
पुनरक्षयः न क्षयो यस्येत्यक्षयः सर्वदा भावरूपत्वात् ॥ ग्र्ह्त्च्म्_३।२८:६ ॥  
पुनर्जीवः अजीवे प्रकाशत्वाभावः स्वत्वं विहाय मलिनोपाधिकत्वान्निरुपाधाव् उपाधिसम्पत्तिरिति तात्पर्यार्थः ॥ ग्र्ह्त्च्म्_३।२८:७ ॥  
तदाश्रया तद्विषया अनाद्यविद्येति वेदान्तवचनात् ॥ ग्र्ह्त्च्म्_३।२८:८ ॥  
इति श्रीमत्कुरलवंशपयोधिसुधारमिश्रमहेशात्मजचतुर्भुजविरचितायां मुग्धावबोधिन्यां रसहृदयटीकायां निर्मुखवासनामुखान्तर्भूतसमुखपत्त्राध्रकचारणात्मकस् तृतीयो ऽवबोधः ॥ ग्र्ह्त्च्म्_३।२८:९ ॥  
  
  
____________________________________________________  
  
स्तर्त् ग्र्ह्त् ४।१  
  
  
कृष्णो रक्तः पीतो यो ऽभ्रः स्यात् स्थूलतारकारहितः ।  
वज्री स पीतकर्मणि पातितसत्त्वो घनो योज्यः ॥ ग्र्ह्त्_४।१ ॥  
  
------------------  
  
*चोम्म्। मुग्धावबोधिनी:  
  
अधुनाभ्रसत्त्वचारणं तत्र पीतकर्मणि गगनवर्णभेदानाह कृष्ण इत्यादि ॥ ग्र्ह्त्च्म्_४।१:१ ॥  
कृष्णो घनो रक्तो घनः पीतो घनश्चेति त्रिविधः पातितसत्त्वः पातितं सत्त्वं यस्येति समासः ॥ ग्र्ह्त्च्म्_४।१:२ ॥  
एवंविधो वज्री पीतकर्मणि सुवर्णकार्ये योज्यः ॥ ग्र्ह्त्च्म्_४।१:३ ॥  
वज्रिणो लक्षणं ध्मातोऽपि हठाग्नौ संयोजितो ऽपि यः स्थूलतारकारहितो भवति स्थूलाश्च तास्तारकाश्च ताभी रहितः दलसमुच्चयरूपाः स्थूलतारकाः ॥ ग्र्ह्त्च्म्_४।१:४ ॥  
अनुक्तोऽपि श्वेतवर्णो घनः श्वेतकर्मणि योज्यः ग्रन्थान्तरसाम्याद् अयम् अभिप्रायः ॥ ग्र्ह्त्च्म्_४।१:५ ॥  
यथा ग्रन्थान्तरे रक्तं पीतं कृष्णं शस्तं हेमक्रियासु गगनं हि ॥ ग्र्ह्त्च्म्_४।१:६ ॥  
तारक्रियासु शुक्लं रसायने सर्वमेव तु श्रेष्ठम् इति ॥ ग्र्ह्त्च्म्_४।१:७ ॥  
अभ्रे ऽपि वृत्तिकृद्विशेषमाह कदाचिद् गिरिजा देवी हरं दृष्ट्वा मनोहरम् ॥ ग्र्ह्त्च्म्_४।१:८ ॥  
अमोचयत् तदा वीर्यं तज्जातं श्वेतमभ्रकम् ॥ ग्र्ह्त्च्म्_४।१:९ ॥  
श्वेतं रक्तं तथा पीतं कृष्णं तद्भूमिसङ्गमात् ।  
पिनाकं दर्दुरं नागं वज्राभ्रं च चतुर्विधम् ॥ ग्र्ह्त्च्म्_४।१:१० ॥  
ध्मातं वह्नौ दलचयं पिनाकं विसृजत्यलम् ।  
फूत्कारं भुजगः कुर्याद् दर्दुरं भेकशब्दवत् ॥ ग्र्ह्त्च्म्_४।१:११ ॥  
चतुर्थं खेचरं वज्रं नैवाग्नौ विकृतिं भजेत् ।  
तस्माद् वज्राभ्रकं श्रेष्ठं व्याधिवार्धक्यमृत्युजित् इति ॥ ग्र्ह्त्च्म्_४।१:१२ ॥  
  
____________________________________________________  
  
स्तर्त् ग्र्ह्त् ४।२  
  
  
निश्चन्द्रिकं हि गगनं वासितमपि वासनाभिर् इह शतधा ।  
तदपि न चरति रसेन्द्रः सत्त्वं कथमत्र यत्नतः प्रभवेत् ॥ ग्र्ह्त्_४।२ ॥  
  
------------------  
  
*चोम्म्। मुग्धावबोधिनी:  
  
चारणायाम् अभ्रपत्त्रे वैषम्यं सत्त्वे च सुगमत्वं सूचयन्नाह निश्चन्द्रिकम् इत्यादि ॥ ग्र्ह्त्च्म्_४।२:१ ॥  
इहास्मिन् चारणासंस्कारे निश्चन्द्रिकं गगनं तारकारहितम् अभ्रं वासनाभिः पूर्वोक्ताभिर् वासनौषधिभिः शतधा शतप्रकारं वासितं मथितम् अपि रसेन्द्रः पारदस् तदपि बहुश्रमैः संस्कृतमप्यभ्रं न चरति ग्रासीकरोति ॥ ग्र्ह्त्च्म्_४।२:२ ॥  
अत्र चारणे सत्त्वं यत्नतः प्रयत्नात् कथं प्रभवेत् कथमपि समर्थीभवेत् सत्त्वं यत्नतः समर्थीभवेदित्यर्थः ॥ ग्र्ह्त्च्म्_४।२:३ ॥  
  
____________________________________________________  
  
स्तर्त् ग्र्ह्त् ४।३  
  
  
मुक्त्वैकमभ्रसत्त्वं नान्यः पक्षापकर्तनसमर्थः ।  
तेन निरुद्धप्रसरो नियम्यते बध्यते च सुखम् ॥ ग्र्ह्त्_४।३ ॥  
  
------------------  
  
*चोम्म्। मुग्धावबोधिनी:  
  
सुगमत्वाद्गुणाधिकत्वाच्च सत्त्वं प्रशंसति मुक्त्वेत्यादि ॥ ग्र्ह्त्च्म्_४।३:१ ॥  
अभ्रसत्त्वमेकं मुक्त्वा त्यक्त्वा अन्यो ऽपरो रसपक्षापकर्तनसमर्थो न पारदपक्षच्छेत्ता न तेन सत्त्वेन सुखं यथा स्यात्तथा रसः पारदो नियम्यते पारदस्य नियमनं भवेदित्यर्थः बध्यते च बन्धनं प्राप्यते रसो बद्धो भवतीत्यर्थः ॥ ग्र्ह्त्च्म्_४।३:२ ॥  
किम्भूतः सन् नियमनं बन्धनं च प्नोति निरुद्धप्रसरः सन् निरुद्ध आरुन्धित्तः प्रसरः प्रसरणं प्रकृष्टेन गमनं यस्य तादृशः सन् ॥ ग्र्ह्त्च्म्_४।३:३ ॥  
  
____________________________________________________  
  
स्तर्त् ग्र्ह्त् ४।४  
  
  
<pakṣaccheda>  
पक्षच्छेदमकृत्वा रसबन्धं कर्तुम् ईहते यस्तु ।  
बीजैरेव हि स जडो वाञ्छत्यजितेन्द्रियो मोक्षम् ॥ ग्र्ह्त्_४।४ ॥  
  
------------------  
  
*चोम्म्। मुग्धावबोधिनी:  
  
रसबन्धने ऽधिकारित्वं दर्शयन्नाह पक्षच्छेदम् इत्यादि ॥ ग्र्ह्त्च्म्_४।४:१ ॥  
यो वादी अभ्रसत्त्वग्रसनेन विना पक्षच्छेदम् कृत्वा पक्षापकर्तनमविधाय रसबन्धं कर्तुं पारदबन्धनं विधातुम् ईहते चेष्टते स वादी न किन्तु जड एवम् अपण्डित इति भावः ॥ ग्र्ह्त्च्म्_४।४:२ ॥  
कः कृत्वा रसबन्धनं कर्तुमीहते बीजैः रक्ताभ्रहेमरसकैर् इत्यादिभिः ॥ ग्र्ह्त्च्म्_४।४:३ ॥  
एवाव्ययम् अन्यद्रव्यव्यवच्छेदी ॥ ग्र्ह्त्च्म्_४।४:४ ॥  
पक्षच्छेदनं कृत्वा बन्धनं कार्यमयं विधिः अन्यथा त्व् अविधिः ॥ ग्र्ह्त्च्म्_४।४:५ ॥  
अविधेर् दृष्टान्तमाह यथा अजितेन्द्रियो लम्पटः पुमान् मोक्षं वाञ्छति ॥ ग्र्ह्त्च्म्_४।४:६ ॥  
अजितेन्द्रियजडयोः साम्यमिति ॥ ग्र्ह्त्च्म्_४।४:७ ॥  
  
____________________________________________________  
  
स्तर्त् ग्र्ह्त् ४।५  
  
  
नाधः पतति न चोर्ध्वं तिष्ठति यन्त्रे भवेद् अनुद्गारी ।  
अभ्रकजीर्णः सूतः पक्षच्छिन्नः स विज्ञेयः ॥ ग्र्ह्त्_४।५ ॥  
  
------------------  
  
*चोम्म्। मुग्धावबोधिनी:  
  
पक्षच्छिन्नपारदस्य लक्षणमाह नेत्यादि ॥ ग्र्ह्त्च्म्_४।५:१ ॥  
एवंविधः पारदः सूतो यः स पक्षच्छिन्नः पक्षौ छिन्नौ छेदितौ यस्येति समासः ॥ ग्र्ह्त्च्म्_४।५:२ ॥  
स कः यो नाधः पतति अधःपातने कृते ऊर्ध्वतो ऽधोभागो न पतति पुनरधोभागत ऊर्ध्वपातने कृते ऊर्ध्वं न याति अनुद्गारी अचञ्चलो भवेत् यन्त्रे स्वस्थ एव तिष्ठतीत्यर्थः ॥ ग्र्ह्त्च्म्_४।५:३ ॥  
पुनः किंविशिष्टः अभ्रजीर्णः अभ्रकं जीर्णं निःशेषताम् आप्तं यस्मिन् रस इति समासः ॥ ग्र्ह्त्च्म्_४।५:४ ॥  
ग्रासमात्रेण पक्षच्छेदो न जायते यावन्न चारितमभ्रकं जरतीति ध्वन्यर्थः ॥ ग्र्ह्त्च्म्_४।५:५ ॥  
स पक्षच्छिन्नः सूत इति ॥ ग्र्ह्त्च्म्_४।५:६ ॥  
  
____________________________________________________  
  
स्तर्त् ग्र्ह्त् ४।६  
  
  
<abhra:: subtypes>  
श्वेतादिचतुर्वर्णाः कथितास्ते स्थूलतारकारहिताः ।  
<abhra:: subtypes:: reaction to heating>  
वज्री सत्वं मुञ्चत्यपरे ध्माताश्च काचतां यान्ति ॥ ग्र्ह्त्_४।६ ॥  
  
------------------  
  
*चोम्म्। मुग्धावबोधिनी:  
  
वज्राभ्रं विहाय पिनाकनागभेकाः सत्वमोचनेऽसमर्था इति दर्शयन्नाह श्वेतेत्यादि ॥ ग्र्ह्त्च्म्_४।६:१ ॥  
ये ध्माताः स्थूलतारकारहिताः पत्त्रचयेन वर्जिता रक्तपीतकृष्णाः कथिताः पूर्वं वर्णितास्ते श्वेतादिचतुर्वर्णा भवन्ति ॥ ग्र्ह्त्च्म्_४।६:२ ॥  
त्रयाणां रक्तपीतकृष्णवर्णाभ्राणां चेत् श्वेतवर्ण आदौ युज्यते तदा चतुर्वर्णा भवन्तीत्यर्थः ॥ ग्र्ह्त्च्म्_४।६:३ ॥  
तेषां चतुर्वर्णानां मध्ये यो वज्री वज्रसञ्ज्ञको घनः स सत्वं मुञ्चति ध्मातः सन् सत्वं त्यजति नान्ये ॥ ग्र्ह्त्च्म्_४।६:४ ॥  
अपरे पिनाकनागभेकाह्वयाः ध्माताः सन्तः काचतां यान्ति काचाकारत्वम् आप्नुवन्ति न च सत्त्वनिर्गम इति ॥ ग्र्ह्त्च्म्_४।६:५ ॥  
  
____________________________________________________  
  
स्तर्त् ग्र्ह्त् ४।७  
  
  
<abhra:: subtypes:: potency>  
सितरक्तासितपीता ये केचिदुदाहृता घना लोके ।  
अल्पबला निःसत्त्वा वज्री श्रेष्ठस्तु सर्वेषाम् ॥ ग्र्ह्त्_४।७ ॥  
  
------------------  
  
*चोम्म्। मुग्धावबोधिनी:  
  
ससत्त्वबलवत्वाभ्याम् उत्कृष्टत्वाद् वज्राभ्रं पुनः प्रशंसति सितेत्यादि ॥ ग्र्ह्त्च्म्_४।७:१ ॥  
लोके संसारे ये केचित् घना उदाहृताः कथितास्ते अल्पबलाः अल्पं बलं येषु ते तथोक्ताः ॥ ग्र्ह्त्च्म्_४।७:२ ॥  
निःसत्त्वाः सत्ववर्जिताः ध्मातेषु तेषु सत्वाभाव इत्यर्थः ॥ ग्र्ह्त्च्म्_४।७:३ ॥  
ते के घनाः सितरक्तासितपीताः श्वेतरक्तकृष्णपीतवर्णाः नान्ये वर्णाः सन्तीति भावः ॥ ग्र्ह्त्च्म्_४।७:४ ॥  
सर्वेषां चतुर्वर्णानां मध्ये वज्री वज्रसञ्ज्ञकः श्रेष्ठः प्रधानः ॥ ग्र्ह्त्च्म्_४।७:५ ॥  
  
____________________________________________________  
  
स्तर्त् ग्र्ह्त् ४।८  
  
  
<abhra:: inedible variants>  
सूतेऽपि रसायनिनां योज्यं परिकीर्तितं परं सत्वम् ।  
त्रिविधं गगनमभक्ष्यं काचं किट्टं च पत्त्ररजः ॥ ग्र्ह्त्_४।८ ॥  
  
------------------  
  
*चोम्म्। मुग्धावबोधिनी:  
  
देयमभ्रमाह सूतेऽपीत्यादि ॥ ग्र्ह्त्च्म्_४।८:१ ॥  
रसायनिनां रसायनं जराव्याधिविध्वंसिभेषजं विद्यते येषां येषु वा ते रसायनिनः तेषां परं प्रधानं सत्वमभ्रसत्वं परिकीर्तितं सङ्कथितं यथा ग्रन्थान्तरे ।  
सत्वसेवी वयःस्तम्भं कृतशुद्धिर्लभेत्सुधीः ।  
इति ॥ ग्र्ह्त्च्म्_४।८:२ ॥  
अभ्रसत्वं सूतेऽपि पारदेऽपि परममुत्कृष्टं पक्षच्छेदनसमर्थं बलदं च ॥ ग्र्ह्त्च्म्_४।८:३ ॥  
पुनस्त्रिविधं गगनम् अभक्ष्यम् अभोज्यं रसायनिनां सूतेऽपि ॥ ग्र्ह्त्च्म्_४।८:४ ॥  
किं तत्त्रिविधम् एकं काचं वह्नौ धमनात्काचाकारतां नीतं द्वितीयं किट्टं यद्धमनात्किट्टस्वरूपं प्राप्तं तृतीयं पत्त्ररजः पत्राणां समाहितं यद्रजस् तदेवं त्रिविधम् अभक्ष्यं सदोषत्वात् ॥ ग्र्ह्त्च्म्_४।८:५ ॥  
  
____________________________________________________  
  
स्तर्त् ग्र्ह्त् ४।९  
  
  
<abhra:: sattva>  
मुञ्चति सत्वं ध्मातस् तृणसारविकारकैर् घनः स्विन्नः ।  
परिहृत्य काचकिट्टं ग्राह्यं सारं प्रयत्नेन ॥ ग्र्ह्त्_४।९ ॥  
  
------------------  
  
*चोम्म्। मुग्धावबोधिनी:  
  
सत्वपातनविधानं दर्शयन्नाह मुञ्चतीत्यादि ॥ ग्र्ह्त्च्म्_४।९:१ ॥  
घनस् तृणसारविकारकैः स्विन्नः तृणमेव सारो येषां ते तृणसाराः तेषां ये विकारका विशेषास् तैर् औषधैः सूर्यावर्तकादिभिः कृत्वा स्विन्नौ वह्नौ ध्मातो घनः सत्वं मुञ्चति सत्त्वपातं विदधाति ॥ ग्र्ह्त्च्म्_४।९:२ ॥  
पुनः काचं किट्टं च परिहृत्य सत्त्वं पतितकाचकिट्टयुक्तं यदा भवति तदा प्रयत्नेन ग्राह्यम् इत्यर्थः ॥ ग्र्ह्त्च्म्_४।९:३ ॥  
  
____________________________________________________  
  
स्तर्त् ग्र्ह्त् ४।१०  
  
  
<abhra:: sattva:: pātana>  
स्वेद्य बद्ध्वा पिण्डं माहिषदधिदुग्धमूत्रशकृदाज्यैः ।  
अथ पञ्चगव्ययुक्तः सत्वं पातयति लोहनिभम् ॥ ग्र्ह्त्_४।१० ॥  
  
------------------  
  
*चोम्म्। मुग्धावबोधिनी:  
  
अधुना विशेषप्रकारान्तरम् आह स्वेद्य इत्यादि ।  
स्वेद्यो घनः पूर्वोक्तैस्तृणसारविकारैः स्वेदितमभ्रं स्वेदविधिरुक्तः पुनर्घनस्य पिण्डं बद्ध्वा कैः सह माहिषदधिदुग्धमूत्रशकृदाज्यैः कृत्वा महिष्या इदं माहिषं एवम्भूतं यद्दधि दुग्धं मूत्रं शकृद्विष्ठा आज्यं घृतं चैतैः पिण्डं बद्ध्वा ॥ ग्र्ह्त्च्म्_४।१०:१ ॥  
अथेति समुच्चये ॥ ग्र्ह्त्च्म्_४।१०:२ ॥  
पञ्चगव्यैः गवां दुग्धदधिमूत्रशकृदाज्यैः संयुक्तः कार्यः पिण्डं बद्ध्वेत्यर्थः ॥ ग्र्ह्त्च्म्_४।१०:३ ॥  
एतत्पिण्डं लोहनिभं मुण्डप्रभं सत्त्वं पातयति पूर्वसम्बधात् घनस्य इत्यध्याहारः ॥ ग्र्ह्त्च्म्_४।१०:४ ॥  
  
____________________________________________________  
  
स्तर्त् ग्र्ह्त् ४।११  
  
  
<sattva:: extract from cool minerals>  
सूर्यातपपीतरसाः स्वल्पं मुञ्चन्ति धातवः सत्वम् ।  
स्वस्थानस्थाः सन्तो मुञ्चन्ति त एव भूयिष्ठम् ॥ ग्र्ह्त्_४।११ ॥  
  
------------------  
  
*चोम्म्। मुग्धावबोधिनी:  
  
सूर्यातपपीतरसा इति सूर्यातपे सवितृघर्मे पीताः शोषिता रसा द्रवा यैः एवंविधा धातवो ध्माताः सन्तः स्वल्पं ईषन्मात्रं सत्त्वं मुञ्चन्ति त्यजन्ति ॥ ग्र्ह्त्च्म्_४।११:१ ॥  
पुनस्त एव सूर्यातपपीतरसा धातवः स्वस्थानस्थाः स्वकीयं यत्स्थानं द्रवेण स्थानपिण्डं रूपं तस्मिन् तिष्ठन्तीति एवंविधाः सन्तो बहलं भूयिष्ठं सत्वं मुञ्चन्ति द्रवन्तीत्यर्थः ॥ ग्र्ह्त्च्म्_४।११:२ ॥  
सूर्यातपपीतरसा इति केषां सूर्यावर्तकदलीवन्ध्याकर्कोटक्यादीनां द्रावकौषधीनाम् ॥ ग्र्ह्त्च्म्_४।११:३ ॥  
  
____________________________________________________  
  
स्तर्त् ग्र्ह्त् ४।१२  
  
  
बहुगम्भीरं ध्मातो वर्षति मेघः सुवर्णधाराभिः ।  
देवमुखतुल्यममलं पतितं सत्वं तथा विन्द्यात् ॥ ग्र्ह्त्_४।१२ ॥  
  
------------------  
  
*चोम्म्। मुग्धावबोधिनी:  
  
पतितसत्त्वलक्षणम् आह बहुगम्भीरम् इत्यादि ॥ ग्र्ह्त्च्म्_४।१२:१ ॥  
मेघो घनो बहुगम्भीरं यथा स्यात्तथा ध्मातः सन् सुवर्णधाराभिः शोभनवर्णधाराभिः वा सुवर्णवत् कनकवत् वर्णो यासां ताभिः निर्मलत्वात् प्रकाशकत्वाच्च वर्षति धारापातं विदधाति ॥ ग्र्ह्त्च्म्_४।१२:२ ॥  
कथम्भूतं देवमुखतुल्यं वह्निना तुल्यं समं अमलं निर्मलं हरितपीतरक्तादिधूमरहितत्वात् पतितं सत्वं तथा विन्द्यात् घनस्येत्यर्थः ॥ ग्र्ह्त्च्म्_४।१२:३ ॥  
तथा ग्रन्थान्तरे ।  
भस्त्रानलेन तीव्रेण महाज्वाले हुताशने ।  
अतिदीप्ते भवेद्बुद्धा अङ्गाराः क्षयमागताः ॥ ग्र्ह्त्च्म्_४।१२:४ ॥  
पुनरन्या न चेन्मूर्ध्नि द्विस्त्रिर्वाराणि बुद्धिमान् ।  
यदा दीप्तो भवेद्वह्निः शुद्धज्वालो महाबलः ॥ ग्र्ह्त्च्म्_४।१२:५ ॥  
पतितं तु तदा विन्द्यात् तत्सत्त्वं नात्र संशयः ।  
पतितं तु पृथक्कार्यं किट्टाङ्गारविवर्जितम् ॥ ग्र्ह्त्च्म्_४।१२:६ ॥  
निर्गुणं लक्षयित्वा तु पुनर् धाम्यो यथावता ।  
द्विस्त्रिरेवमशेषं तु ध्मातः सत्त्वं विमुञ्चति ॥ ग्र्ह्त्च्म्_४।१२:७ ॥  
  
____________________________________________________  
  
स्तर्त् ग्र्ह्त् ४।१३-१४  
  
  
<abhra:: sattva:: "eaten" without a mukha>  
यदि लोहनिभं पतितं जातं गगनस्य तद्रसश्चरति ।  
मिलति च सर्वद्वन्द्वे ह्यौषधिभिश्चरति विनापि मुखैः ॥ ग्र्ह्त्_४।१३ ॥  
<abhra:: sattva:: produces a mukha>  
माक्षिकसहितं गगनं ध्मातं सत्वं मुखप्रदं भवति ।  
तदनु च नागैर्वङ्गैः सहितं च मुखप्रदं सत्वम् ॥ ग्र्ह्त्_४।१४ ॥  
  
------------------  
  
*चोम्म्। मुग्धावबोधिनी:  
  
माक्षिकसत्वान्तरसंयोगात् सत्त्वस्य गुणाधिक्यं दर्शयन्नाह माक्षिकेत्यादि ॥ ग्र्ह्त्च्म्_४।१३-१४:१ ॥  
गगने भवं गगनं अण्प्रत्ययान्तं णितो वा इति सूत्रेण न वृद्धिः गगनं अभ्रसत्वम् ॥ ग्र्ह्त्च्म्_४।१३-१४:२ ॥  
माक्षिके भवं माक्षिकं माक्षिकसत्वं तेन सहितं पूर्वसत्वं चेत् ध्मातं तदुभयसत्वं मुखप्रदं भवति रसस्य इति शेषः ॥ ग्र्ह्त्च्म्_४।१३-१४:३ ॥  
मुखं प्रकृष्टेन ददातीति समासः ॥ ग्र्ह्त्च्म्_४।१३-१४:४ ॥  
तदनु च तत्पश्चाच्च नागैर् वङ्गैः सहितं पूर्वं यद्गगनं अभ्रसत्वं मुखप्रदमित्यर्थः ॥ ग्र्ह्त्च्म्_४।१३-१४:५ ॥  
वा सुखप्रदं इति पाठः अस्मिन् योगे बहुक्लेशं विहाय सुखेन चारणं भवतीति विकल्पार्थः ॥ ग्र्ह्त्च्म्_४।१३-१४:६ ॥  
  
____________________________________________________  
  
स्तर्त् ग्र्ह्त् ४।१५  
<abhra:: sattva:: induction of garbhadruti, rañjana and bandhana>  
माक्षिकसत्वे योगाद्घनसत्वं चरति सूतको निखिलम् ।  
नियतं गर्भद्रावी स रज्यते बध्यते चैवम् ॥ ग्र्ह्त्_४।१५ ॥  
  
------------------  
  
*चोम्म्। मुग्धावबोधिनी:  
  
माक्षिकसत्वं मुख्यत्वेनाह माक्षिकेत्यादि ॥ ग्र्ह्त्च्म्_४।१५:१ ॥  
सूतकः पारदो घनसत्वं अभ्रसत्वं निखिलं समस्तं चरति ॥ ग्र्ह्त्च्म्_४।१५:२ ॥  
कस्मात् माक्षिकसत्वे योगात् माक्षिकं स्वर्णमाक्षिकं तत्सत्वे यो योगस्तस्मात् ॥ ग्र्ह्त्च्म्_४।१५:३ ॥  
नियतं निश्चितम् ॥ ग्र्ह्त्च्म्_४।१५:४ ॥  
माक्षिकसत्त्वयोगाद् घनसत्त्वं चरति रसो गर्भद्रावी गर्भे द्रावयति सत्त्वं द्रवरूपं विधत्ते यः स तथोक्तः ॥ ग्र्ह्त्च्म्_४।१५:५ ॥  
सूतस्योदरे माक्षिकाभ्रसत्वं द्रुतिरूपं तिष्ठतीत्यर्थः ॥ ग्र्ह्त्च्म्_४।१५:६ ॥  
एवममुना विधानेन सह सूतकः पारदो रज्यते रागवान् भवति बध्यते बद्धश्च भवतीत्यर्थः ॥ ग्र्ह्त्च्म्_४।१५:७ ॥  
  
____________________________________________________  
  
स्तर्त् ग्र्ह्त् ४।१६  
  
  
<abhra:: sattva:: for bandhana of mercury>  
सत्वं घनस्य कान्तं तालकयुक्तं सुरुन्धितं ध्मातम् ।  
वारैस्त्रिभिरिह सत्वं भवति रसेन्द्रबन्धकारि परम् ॥ ग्र्ह्त्_४।१६ ॥  
  
------------------  
  
*चोम्म्। मुग्धावबोधिनी:  
  
माक्षिकयोगानन्तरम् अपरोऽभिधीयते सत्त्वम् इत्यादि ॥ ग्र्ह्त्च्म्_४।१६:१ ॥  
घनस्याभ्रस्य सत्वं तथा कान्तं लोहविशेषं तालकयुक्तं तालकेन हरितालेन युक्तं सुरुन्धितं ध्मातं सत् त्रयमपि सत्वरूपं भवति यदैकवारधमनेन सत्वं न मिलति तथा पुनर्द्विस्त्रिवेलाभिर् धमनं कार्यम् ॥ ग्र्ह्त्च्म्_४।१६:२ ॥  
समभागतालकयोजनं घनसत्वमाक्षिकसत्वयोगद्रावणाद्धमितादत्यर्थं तत्सत्वं रखे पारदे बन्धकारि भवति परममुत्कृष्टं बन्धनप्रदं भवति ॥ ग्र्ह्त्च्म्_४।१६:३ ॥  
तत्सत्त्वस्य चारणतो रसो बन्धनमवाप्नोतीति भावः ॥ ग्र्ह्त्च्म्_४।१६:४ ॥  
कान्तलक्षणं ।  
पात्रे यस्मिन् प्रविशति जले तैलबिन्दुर्न सर्पेत् हिङ्गुर्गन्धं विसृजति निजं तिक्ततां निम्बकल्कः ।  
पाके दुग्धं भवति शिखराकारतां नैव भूमौ कान्तं लोहं विदुरिति च तल्लक्षणोक्तं न चान्यत् ।  
इति ॥ ग्र्ह्त्च्म्_४।१६:५ ॥  
____________________________________________________  
  
स्तर्त् ग्र्ह्त् ४।१७  
  
  
<abhra:: sattva:: induction of garbhadruti>  
लोहं चाभ्रकसत्वं तालकसमभागसारितं चरति ।  
अभिषवयोगाच्चाङ्गुलिमृदितं गर्भे च तद्द्रवति ॥ ग्र्ह्त्_४।१७ ॥  
  
------------------  
  
*चोम्म्। मुग्धावबोधिनी:  
  
कान्ताभ्रसत्वालयोगकरणम् आह लोहमित्यादि ॥ ग्र्ह्त्च्म्_४।१७:१ ॥  
चेति समुच्चये ॥ ग्र्ह्त्च्म्_४।१७:२ ॥  
लोहं पूर्वोक्तलक्षणं मुण्डादिकं अभ्रसत्वं च तालकसमभागसारितं तालकस्य समभागेन पूर्वविधानेन मुखादिना यत्सारितं एकशरीरतां नीतं सृ गतावित्यस्य धातो रूपं सारितं प्रमिलितम् इत्यर्थः एवंविधं कान्ताभ्रसत्वालं रसश्चरति ॥ ग्र्ह्त्च्म्_४।१७:३ ॥  
च पुनः अङ्गुलिमृदितं अङ्गुलिना मर्दितं तत् कान्ताभ्रसत्वालं गर्भे रसोदरे द्रवति तत्स्वरूपत्वेन मिलति ॥ ग्र्ह्त्च्म्_४।१७:४ ॥  
कस्मात् अभिषवयोगात् अभिषवः सम्मर्दनं तद्योगात् ॥ ग्र्ह्त्च्म्_४।१७:५ ॥  
लोहस्य त्रयो दशभेदानां मध्यात् केनापि भेदेन सहयोगः कार्य इति लोहशब्देन ध्वनितम् ॥ ग्र्ह्त्च्म्_४।१७:६ ॥  
  
____________________________________________________  
  
स्तर्त् ग्र्ह्त् ४।१८  
  
  
<abhra:: sattva:: induction of cāraṇa>  
वङ्गमथो घनसत्वं तालकषड्भागसारितं चरति ।  
अभिषवयोगाच्चरति व्रजति रसो नात्र सन्देहः ॥ ग्र्ह्त्_४।१८ ॥  
  
------------------  
  
*चोम्म्। मुग्धावबोधिनी:  
  
लोहयोगमुक्त्वा वङ्गयोगमाह वङ्गमित्यादि ॥ ग्र्ह्त्च्म्_४।१८:१ ॥  
अथ लोहकथनानन्तरं वङ्गं खुरसञ्ज्ञकं अभ्रकं च एतद्द्वयं तालकषड्भागसारितं तालकस्य षडंशेन एकशरीरतां नीतं तत्स्वरूपं रसश्चरति ॥ ग्र्ह्त्च्म्_४।१८:२ ॥  
कस्मात् अभिषवयोगात् अभिषवः सम्मर्दनं तद्योगात् षुञ् अभिषवे इत्यस्य धातो रूपं अभिषवः ॥ ग्र्ह्त्च्म्_४।१८:३ ॥  
पुनः रसश्चरति मिलति ॥ ग्र्ह्त्च्म्_४।१८:४ ॥  
चारितं यत् तद्द्रवति तद्द्रुतं रसे व्रजति पृथक्त्वात् सं मिलति नात्रसन्देहः निः सन्दिग्धमिव ॥ ग्र्ह्त्च्म्_४।१८:५ ॥  
वङ्गस्य लघुद्रवित्वात् षडंशयोगस्तालकस्य युक्तः लोहजातेः काठिण्यात् समभागत्वं उदितम् ॥ ग्र्ह्त्च्म्_४।१८:६ ॥  
  
____________________________________________________  
  
स्तर्त् ग्र्ह्त् ४।१९-२०  
  
  
<abhra:: sattva:: induction of cāraṇa>  
बहलं सुवर्णवर्णं निचुलपुटैः पतति पञ्चभिः सत्वम् ।  
वटकीकृतमृतगगनं निरञ्जनं किट्टरहितं च ॥ ग्र्ह्त्_४।१९ ॥  
तच्चूर्णीकृत्य ततः क्षाराम्लैर्भावितं घनं बहुशः ।  
सृष्टित्रयनीरकणातुम्बुरुरसमर्दितं चरति ॥ ग्र्ह्त्_४।२० ॥  
  
------------------  
  
*चोम्म्। मुग्धावबोधिनी:  
  
अभ्रसत्वविधानमाह बहलमित्यादि ॥ ग्र्ह्त्च्म्_४।१९-२०:१ ॥  
वटकीकृतं च तन्मृतं च गगनं तथोक्तं न वटको वटकः क्रियत इति वटकीकृतं अत्र अभूततद्भावे च्विःप्रत्ययः ॥ ग्र्ह्त्च्म्_४।१९-२०:२ ॥  
पञ्चभिर्निचुलपुटैः पञ्चसङ्ख्याभिर्वेतसवृक्षद्रवभावनाभिर् भावितं यन्मृतगगनं मृताभ्रं वटकीकृतं सत्सत्वं पतति तद्द्रावकौषधयोगं विधाय वह्निना विधमनादिति शेषः ॥ ग्र्ह्त्च्म्_४।१९-२०:३ ॥  
कियन्मानं सत्वं पतति बहलं बहु अन्यविधेरधिकम् ॥ ग्र्ह्त्च्म्_४।१९-२०:४ ॥  
कीदृशं स्वर्णवर्णं पीतश्वेतं प्रकाशाख्यं पुनर्निरञ्जनं निर्मलं किट्टरहितं च ॥ ग्र्ह्त्च्म्_४।१९-२०:५ ॥  
अस्मिन् सत्वे काचकिट्टाभावः ॥ ग्र्ह्त्च्म्_४।१९-२०:६ ॥  
सर्वोत्कृष्टविधिरयं पूर्वमुदितात् बहलसत्वपातादित्यर्थः ॥ ग्र्ह्त्च्म्_४।१९-२०:७ ॥  
केवलसत्वचारणविधानमाह तदित्यादि ॥ ग्र्ह्त्च्म्_४।१९-२०:८ ॥  
ततस्तदभ्रसत्वपातनविधेरनन्तरं तदेवाभ्रसत्वं चूर्णीकृत्य कल्कं विधाय क्षाराम्लैर्भावितं कुर्यात् क्षाराः स्वर्जिकादयः अम्ला जम्बीरादयः तैर्बहुशो बहुवारं घर्मपुटितं कुर्यादित्यर्थः ॥ ग्र्ह्त्च्म्_४।१९-२०:९ ॥  
पुनः सृष्टित्रयनीरकणातुम्बुरुरसमर्दितं सृष्टिः पूर्वोक्ता तत्त्रयं मूत्रशुक्रशोणितमिति नीरकणा जलपिप्पली तुम्बरु प्रतीतं एतेषां रसेन मर्दितं कुर्यात् ॥ ग्र्ह्त्च्म्_४।१९-२०:१० ॥  
अभ्रसत्त्वमेवं कृतं सत् चरति ग्रसति रसः इत्यध्याहारः ॥ ग्र्ह्त्च्म्_४।१९-२०:११ ॥  
  
____________________________________________________  
  
स्तर्त् ग्र्ह्त् ४।२१-२२  
  
  
<śulvābhra:: production>  
घनसत्वशुल्बमाक्षिकसमभागनियोजितं तथा मिलितम् ।  
तच्छुल्बाभ्रं कथितं चरति रसो जीर्यति क्षिप्रम् ॥ ग्र्ह्त्_४।२१ ॥  
इति ताप्यशुल्बसहितं घनसत्वं लोहखल्वके मृदितम् ।  
चरति रसेन्द्रः काञ्जिकवेतसजम्बीरबीजपूराम्लैः ॥ ग्र्ह्त्_४।२२ ॥  
  
------------------  
  
*चोम्म्। मुग्धावबोधिनी:  
  
अथ शुल्बाभ्रमाह घनेत्यादि ॥ ग्र्ह्त्च्म्_४।२१-२२:१ ॥  
घनसत्वशुल्बमाक्षिकसमभागनियोजितं घनसत्वम् अभ्रसत्वं शुल्बं ताम्रं माक्षिकं स्वर्णमाक्षिकं समभागेन तुल्यभागेन नियोजितं प्रयुक्तं तन्मिलितं सत् शुल्बाभ्रं कथितम् ॥ ग्र्ह्त्च्म्_४।२१-२२:२ ॥  
अत्र शुल्बं कीदृशं प्रयोज्यं तदाह ।  
द्वावर्कौ म्लेच्छनेपालौ रसे नेपाल उत्तमः ।  
घनघातसहः स्निग्धो रक्तपत्रोऽमलो मृदुः ॥ ग्र्ह्त्च्म्_४।२१-२२:३ ॥  
म्लेच्छस्तु क्षालितः कृष्णो रूक्षस्निग्धो घनासहः ।  
मिश्रितो नागलोहाभ्यां न श्रेष्ठो रसकर्मणि ।  
इति अतो नेपालकं ग्राह्यमित्यर्थः ॥ ग्र्ह्त्च्म्_४।२१-२२:४ ॥  
तच्छुल्वाभ्रं रसः क्षिप्रं चरति पुनः क्षिप्रं शीघ्रं तच्छुल्बं जीर्यति जारणमाप्नोति ॥ ग्र्ह्त्च्म्_४।२१-२२:५ ॥  
अत्र माक्षिकयोगः शुल्बाभ्रसत्वमेलनार्थं रसप्रीत्येति भावः ॥ ग्र्ह्त्च्म्_४।२१-२२:६ ॥  
शुल्बाभ्रचारणविधानमाह इतीत्यादि ॥ ग्र्ह्त्च्म्_४।२१-२२:७ ॥  
इति पूर्वोक्तं ताप्यशुल्बसहितं ताप्यं स्वर्णमाक्षिकं शुल्बं ताम्रं नेपालसञ्ज्ञकं ताभ्यां सहितं मिश्रितं घनसत्वं तप्तलोहखल्वके मृदितं कार्यं मर्दनीयं कैः कृत्वा काञ्जिकवेतसजम्बीरबीजपूराम्लैः काञ्जिकमुक्तविधानं सौवीरं वेतसं चुक्रं जम्बीरं प्रसिद्धं बीजपूरो मातुलुङ्गः एतेषामम्लैः द्रवरूपैः ॥ ग्र्ह्त्च्म्_४।२१-२२:८ ॥  
ततः शुल्वाभ्रं रसेन्द्रः पारदश्चरति ग्रसति ॥ ग्र्ह्त्च्म्_४।२१-२२:९ ॥  
लोहखल्वस्य कथनात् तप्तखल्वके मर्दनं कुर्यादिति तात्पर्यार्थः ॥ ग्र्ह्त्च्म्_४।२१-२२:१० ॥  
  
____________________________________________________  
  
स्तर्त् ग्र्ह्त् ४।२३  
  
  
<bhasman (of diff. metals):: rañjana>  
इति तीक्ष्णशुल्बनागं माक्षिकयुक्तं च तत्कृतं खोटम् ।  
तद्भस्म च पुटविधिना निर्व्यूढं सत्वरञ्जकं भवति ॥ ग्र्ह्त्_४।२३ ॥  
  
------------------  
  
*चोम्म्। मुग्धावबोधिनी:  
  
प्रकारान्तरमाह इतीत्यादि ॥ ग्र्ह्त्च्म्_४।२३:१ ॥  
इति पूर्वोक्तलक्षणं तीक्ष्णशुल्बनागं तीक्ष्णं ताम्रं नागं च एतत्त्रयं माक्षिकयुक्तं स्वर्णमाक्षिकयुतं समं तुल्यभागं कुर्यात् ॥ ग्र्ह्त्च्म्_४।२३:२ ॥  
तत्कृतं खोटं तैः सर्वैः पिष्टीस्तम्भेन खोटभस्म कार्यम् ॥ ग्र्ह्त्च्म्_४।२३:३ ॥  
पुटविधिना वह्निपुटविधानेन तत्कृतं खोटं भस्म कार्यं पुनः तद्भस्म सत्वे निर्व्यूढं निर्वाहितं सत् सत्वरञ्जकं भवति खसत्वे अभ्रसत्वे रागदायि भवति रञ्जितं तत्सत्वं रसरञ्जकं भवेदिति ॥ ग्र्ह्त्च्म्_४।२३:४ ॥  
____________________________________________________  
  
स्तर्त् ग्र्ह्त् ४।२४  
  
  
चार्यं यत्नेन रसे घनसत्वं तद्विधं घनं तस्य ।  
संयोज्य सर्वबीजं निर्वाह्य द्वन्द्वसङ्करतः ॥ ग्र्ह्त्_४।२४ ॥  
  
------------------  
  
*चोम्म्। मुग्धावबोधिनी:  
  
रञ्जितघनसत्वस्य चारणमाह चार्यमित्यादि ॥ ग्र्ह्त्च्म्_४।२४:१ ॥  
तद्विधं पूर्वरञ्जितं घनसत्वम् अभ्रसत्वं च घनं केवलघनोद्भवं सत्वं अरञ्जितं रसे पारदे चार्यं ग्रासग्रसनमानेनैतद् अभ्रसत्वं रसे संयोज्यम् ॥ ग्र्ह्त्च्म्_४।२४:२ ॥  
वा सत्वे सर्वबीजं सर्वं रागदायि द्रव्यं संयोज्य निर्वाह्यं निर्वाहितं कुर्यात् ॥ ग्र्ह्त्च्म्_४।२४:३ ॥  
कुतः द्वन्द्वसङ्करतः द्वन्द्वानां सङ्करो मेलापः सङ्करोऽवकर इत्यमरः ॥ ग्र्ह्त्च्म्_४।२४:४ ॥  
निर्वाह्यं इति वह प्रापणे इत्यस्य रूपं पूर्ववत् ॥ ग्र्ह्त्च्म्_४।२४:५ ॥  
निरव्ययं निश्चयार्थं निर्निश्चयनिषेधयोः इत्यमरः ॥ ग्र्ह्त्च्म्_४।२४:६ ॥  
  
____________________________________________________  
  
स्तर्त् ग्र्ह्त् ४।२५  
  
  
अभ्रकचारणमादौ गर्भद्रुतिचारणं च हेम्नोऽन्ते ।  
यो जानाति न वादी वृथैव सोऽर्थक्षयं कुरुते ॥ ग्र्ह्त्_४।२५ ॥  
  
------------------  
  
*चोम्म्। मुग्धावबोधिनी:  
  
अथ रसचारणे ज्ञेयमाह अभ्रकेत्यादि ॥ ग्र्ह्त्च्म्_४।२५:१ ॥  
यो वादी रसकर्ता आदौ प्रथमं अभ्रचारणं न जानाति यथा रसोऽभ्रकं चरति ग्रसति पुनः तत्पश्चात् गर्भद्रुतिचारणं यद्रसगर्भे द्रुतं द्रवरूपं तिष्ठत्यभ्रादिकं तस्य चारणं ग्रसनं पुनरन्ते हेम्नः स्वर्णस्य चारणं ग्रसनं न जानाति स वृथैव मिथ्यैव अर्थक्षयं धननाशं कुरुते कार्यसिद्धेरभावात् ॥ ग्र्ह्त्च्म्_४।२५:२ ॥  
सर्वज्ञ एव रसक्रियायां प्रवर्तेतेति भावः ॥ ग्र्ह्त्च्म्_४।२५:३ ॥  
  
____________________________________________________  
  
स्तर्त् ग्र्ह्त् ४।२६  
  
<abhra:: sattva:: grāsa:: only abhra part is "eaten">  
गगनग्रासरहस्यं वक्ष्याम्येकं घनार्कसंयोगात् ।  
केवलमभ्रकसत्वं ग्रसते यत्नान्न सर्वाङ्गम् ॥ ग्र्ह्त्_४।२६ ॥  
  
------------------  
  
*चोम्म्। मुग्धावबोधिनी:  
  
ग्रासरहस्यमाह गगनेत्यादि ॥ ग्र्ह्त्च्म्_४।२६:१ ॥  
अहं श्रीमद्गोविन्दभगवत्पूज्यपादाचार्यः एकमद्वितीयं गगनग्रासरहस्यं अभ्रककवलने ग्रासकौतुकं वक्ष्यामि कथयामि ॥ ग्र्ह्त्च्म्_४।२६:२ ॥  
कस्मात् घनार्कसंयोगात् घनं अभ्रकसत्वं अर्कस्ताम्रं एतयोः संयोगः तस्मात् उभयसत्वकृतखोटं चार्यम् ॥ ग्र्ह्त्च्म्_४।२६:३ ॥  
अथशब्दः पक्षान्तरसूचकः ॥ ग्र्ह्त्च्म्_४।२६:४ ॥  
अभ्रसत्वस्य यस्य धातो रूपं तेन सह यस्य धातोर्वा संयोगो भवति द्वन्द्वभावात् सङ्करतः तत्संयुक्तमभिधानं भवति यथा शुल्वाभ्रं नागाभ्रं वङ्गाभ्रं माक्षिकाभ्रं हेमाभ्रम् इति एवं सर्वत्र संयोगान्नामनिष्पत्तिः ॥ ग्र्ह्त्च्म्_४।२६:५ ॥  
ग्रस्तस्य द्रावणं गर्भे गर्भद्रुतिरुदाहृता बहिरेव द्रवीकृत्य घनसत्वादिकं खलु ।  
जारणाय रसेन्द्रस्य सा बाह्यद्रुतिरुच्यते ॥ ग्र्ह्त्च्म्_४।२६:६ ॥  
  
  
____________________________________________________  
  
स्तर्त् ग्र्ह्त् ५।१  
  
  
यदि घनसत्वं गर्भे न पतति नो वा द्रवन्ति बीजानि ।  
न च बाह्यद्रुतियोगस्तत्कथमिह बध्यते सूतः ॥ ग्र्ह्त्_५।१ ॥  
  
------------------  
  
*चोम्म्। मुग्धावबोधिनी:  
  
वाचो मरीचिभिस्तप्तं तोषय जनकैरवम् ।  
कुमुदानि च कासारोद्वर्तीनि चिरभासया ॥ ग्र्ह्त्च्म्_५।१:१ ॥  
अथ गर्भद्रुतिबाह्यद्रुतिप्रशंसनमाह यदीत्यादि ॥ ग्र्ह्त्च्म्_५।१:२ ॥  
यदि चेद् घनसत्वम् अभ्रसत्वं गर्भे पारदस्यान्तर्न पतति द्रवत्वं नाप्नोति वा बीजानि शुल्बाभ्रादीनि पारदस्योदरे नो द्रवन्ति न रसरूपा भवन्ति च पुनः बाह्यद्रुतिर् न युज्यते चेदेवं न स्यात्तर्हि इह अस्यां क्रियायां प्राप्तायां सत्यां सूतो रसः कथं बध्यते अन्यथा न कोऽप्युपायः ॥ ग्र्ह्त्च्म्_५।१:३ ॥  
  
____________________________________________________  
  
स्तर्त् ग्र्ह्त् ५।२  
  
  
गर्भद्रुत्या रहितो ग्रासश्चीर्णोऽपि नैकतां याति ।  
एकीभावेन विना न जीर्यते तेन सा कार्या ॥ ग्र्ह्त्_५।२ ॥  
  
------------------  
  
*चोम्म्। मुग्धावबोधिनी:  
  
गर्भद्रुतेराधिक्यं दर्शयन्नाह गर्भेत्यादि ॥ ग्र्ह्त्च्म्_५।२:१ ॥  
चीर्णो ऽपि ग्रासः चारणतां प्राप्तो ऽपि कवलः यदि गर्भद्रुत्या रहितो भवेत् रसस्योदरे रसरूपकरणवर्जितो भवेत् तदा एकतां न याति रसरूपो न भवति ॥ ग्र्ह्त्च्म्_५।२:२ ॥  
पुनरेकीभावेन विना ग्रासो न जीर्यते जारणत्वं नाप्नोति ॥ ग्र्ह्त्च्म्_५।२:३ ॥  
तेन हेतुना गर्भद्रुतिपूर्विका जारणा कार्या रसबन्धे जारणं हेतुरिति भावः ॥ ग्र्ह्त्च्म्_५।२:४ ॥  
  
____________________________________________________  
  
स्तर्त् ग्र्ह्त् ५।३  
  
  
बीजानां संस्कारः कर्तव्यः कोऽपि तादृशः प्रथमम् ।  
येन द्रवन्ति गर्भे रसराजस्याम्लवर्गेण ॥ ग्र्ह्त्_५।३ ॥  
  
------------------  
  
*चोम्म्। मुग्धावबोधिनी:  
  
जारणायां प्रथमं कर्तव्यमाह बीजानामित्यादि ॥ ग्र्ह्त्च्म्_५।३:१ ॥  
बीजानां शुल्बाभ्रादीनां कोऽप्यनिर्वचनीयः संस्कारो गर्भे द्रुतिकारकः प्रथमं कर्तव्यः संस्क्रियत इति संस्कारः ॥ ग्र्ह्त्च्म्_५।३:२ ॥  
किंविशिष्टः तादृशः तैः बीजैः सदृशः यथा बीजानि शक्तिमन्ति सन्ति तथा संस्कारो ऽपि शक्तिमान् कर्तव्य इत्यर्थः ॥ ग्र्ह्त्च्म्_५।३:३ ॥  
संस्कारः केन कर्तव्यः अम्लवर्गेण जम्बीरादिना ॥ ग्र्ह्त्च्म्_५।३:४ ॥  
येन संस्कारेण रसराजस्य गर्भे रसोदरे बीजानि धातूपधातुजातानि शुल्बाभ्रादीनि द्रवन्तीत्यर्थः ॥ ग्र्ह्त्च्म्_५।३:५ ॥  
  
____________________________________________________  
  
स्तर्त् ग्र्ह्त् ५।४  
  
  
<garbhadrutiyogyabīja (1)>  
सममाक्षिककृतवापं सममाक्षिकसत्वसंयुतं हेम ।  
गर्भे द्रवति च जरति च जरितं बध्नाति नान्यथा सूतम् ॥ ग्र्ह्त्_५।४ ॥  
  
------------------  
  
*चोम्म्। मुग्धावबोधिनी:  
  
हेमबीजप्रशंसनमाह समेत्यादि ॥ ग्र्ह्त्च्म्_५।४:१ ॥  
सममाक्षिककृतवापं समभागं तुल्यांशं हेम्ना यन्माक्षिकं तस्य कृत्वा वापो वारं वारम् आक्षेपो ऽग्नियोगाद् यस्मिन् तथोक्तं पुनस्तद्धेम सममाक्षिकसत्वसंयुतं हेम्ना समं तुल्यं यन्माक्षिकसत्वं तेन संयुतं कृतखोटं कुर्यात् ॥ ग्र्ह्त्च्म्_५।४:२ ॥  
तत्खोटरूपं हेम गर्भे पारदान्तर्द्रवति ॥ ग्र्ह्त्च्म्_५।४:३ ॥  
पुनस्तद्द्रावितं हेम जरति जीर्णताम् आप्नोति ॥ ग्र्ह्त्च्म्_५।४:४ ॥  
तद्धेम जरितं सत् सूतं रसेश्वरं बध्नाति ॥ ग्र्ह्त्च्म्_५।४:५ ॥  
अन्यथा अन्यप्रकारेण सूतो बन्धनं नाप्नोति ॥ ग्र्ह्त्च्म्_५।४:६ ॥  
माक्षिकस्य वापो हेम्नो वर्णोत्कर्षप्रद इति भावः ॥ ग्र्ह्त्च्म्_५।४:७ ॥  
  
____________________________________________________  
स्तर्त् ग्र्ह्त् ५।५  
  
  
<tārāriṣṭa>  
माक्षिकसत्वं हेम्ना पादादिकजारितं द्रुतं सूते ।  
तारारिष्टं कुरुते वरकनकं पत्त्रलेपेन ॥ ग्र्ह्त्_५।५ ॥  
  
------------------  
  
*चोम्म्। मुग्धावबोधिनी:  
  
माक्षिकसत्वचारणाद्रसे गुणोत्कर्षम् आह माक्षिकसत्वमित्यादि ॥ ग्र्ह्त्च्म्_५।५:१ ॥  
माक्षिकसत्वं वह्न्यौषधयोगद्रुतं यद्धेममाक्षिकसारं हेम्ना कनकेन सह सूते पारदे पूर्वं यद्गुतं पुनः पादादिकजारितं पादादिकविभागेन पादार्धसत्वेन निःशेषतामाप्तं सत् अयं सूतः तारारिष्टं तारं रूप्यादि अरिष्टं शुभं वरकनकं कुरुते पूर्णवर्णमित्यर्थः ॥ ग्र्ह्त्च्म्_५।५:२ ॥  
केन विधानेन पत्त्रलेपनेन पत्रं कण्टकभेदि तत्र योऽसौ लेपः वह्नियोगादिति शेषः तेन ॥ ग्र्ह्त्च्म्_५।५:३ ॥  
हेममाक्षिकसत्वजारितस्य रूप्यपत्रलेपेन कनकं स्यादिति व्यक्तार्थः ॥ ग्र्ह्त्च्म्_५।५:४ ॥  
  
____________________________________________________  
  
स्तर्त् ग्र्ह्त् ५।६  
  
  
<garbhadruti:: test for ~>  
समरसतां यदि यातो वस्त्राद्गलितोऽधिकश्च तुलनायाम् ।  
ग्रासो द्रुतः स गर्भे द्रुत्वासौ जीर्यते क्षिप्रम् ॥ ग्र्ह्त्_५।६ ॥  
  
------------------  
  
*चोम्म्। मुग्धावबोधिनी:  
  
गर्भद्रुतेर् लक्षणमाह समेत्यादि ॥ ग्र्ह्त्च्म्_५।६:१ ॥  
यदि ग्रासः समरसतां यातो भवेद्रसतुल्यरूपतां प्राप्तो भवेत् पुनर्वस्त्राद्गलितो भवेत् चतुर्गुणश्वेतवस्त्रान्निःसृतो भवेत् पुनस्तुलनायां तुलाकर्मणि यदाधिकोऽपि स्यात्तदा गर्भे पारदस्यान्तर् द्रुतो ग्रासो ज्ञातव्यः गर्भद्रुतो रसो वेदितव्य इति व्यक्तार्थः ॥ ग्र्ह्त्च्म्_५।६:२ ॥  
पुनरसौ रसो द्रुत्वा द्रवरूपं शीघ्रं प्राप्तो जीर्यति धातूनपि विधानेनेति शेषः ॥ ग्र्ह्त्च्म्_५।६:३ ॥  
  
____________________________________________________  
  
स्तर्त् ग्र्ह्त् ५।७  
  
  
<Rolle von tāpyasattva>  
न बिडैर्नापि क्षारैर्न स्नेहैर्द्रवति हेमं तारं वा ।  
माक्षिकसत्वेन विना त्रिदिनं निहितेन रक्तेन ॥ ग्र्ह्त्_५।७ ॥  
  
------------------  
  
*चोम्म्। मुग्धावबोधिनी:  
  
माक्षिकसत्वोत्कर्षमाह नेत्यादि ॥ ग्र्ह्त्च्म्_५।७:१ ॥  
माक्षिकसत्वेन विना स्वर्णमाक्षिकसारम् अन्तरेण हेम कनकं वा तारं रूप्यं न द्रवति ॥ ग्र्ह्त्च्म्_५।७:२ ॥  
कैः कृत्वा विडैः कृत्वा शङ्खचूर्णार्कक्षारादिकृतपिण्डैः कृत्वा ग्रन्थान्तरे च ।  
लवणक्षारोपरसैर् एभिर् अम्लैर्बिडो मतः ।  
समे गर्भे तु संस्थाप्यो ह्यनेनैव द्रवीभवेत् ।  
इति ॥ ग्र्ह्त्च्म्_५।७:३ ॥  
न केवलं बिडैः किन्तु क्षारैरपि न क्षारैः स्वर्जिकायवक्षारटङ्कणाद्यैः ॥ ग्र्ह्त्च्म्_५।७:४ ॥  
न केवलं क्षारैः किन्तु स्नेहैरपि न स्नेहानि यथा ।  
कङ्गुणिकं विनादोषाकरञ्जश्रीफलोद्भवम् ।  
कटुवातारिसिद्धार्थसोमराजीविभीतजम् ।  
अतसीजं महाकालनिम्बजं तिलजं तथा ।  
अपामार्गदेवदालीदन्तीतुम्बरविग्रहा ।  
अङ्कोलोन्मत्तभल्लातफलेभ्यस्तैलसम्भवः ।  
इति ॥ ग्र्ह्त्च्म्_५।७:५ ॥  
तैलैरपि न द्रवति ।  
पुनर्माक्षिकसत्वेन गर्भे द्रुतिर्जायते ॥ ग्र्ह्त्च्म्_५।७:६ ॥  
किंविशेषेण माक्षिकसत्वेन रक्तेन रक्तवर्गेण ॥ ग्र्ह्त्च्म्_५।७:७ ॥  
त्रिदिनं दिनत्रयं निहितेन रक्तवर्गान्तःस्थापितेन ॥ ग्र्ह्त्च्म्_५।७:८ ॥  
रक्तवर्गो यथा ।  
दाडिमं किंशुकं चैव बन्धूकं च कुसुम्भकम् ।  
समाञ्जिष्ठो हरिद्राद्यो लाक्षारससमन्वितः ।  
रक्तचन्दनसंयुक्तो रक्तवर्गः प्रकीर्तितः ।  
इति ॥ ग्र्ह्त्च्म्_५।७:९ ॥  
  
____________________________________________________  
  
स्तर्त् ग्र्ह्त् ५।८-१२  
  
  
<mercury:: cāraṇa, garbhadruti>  
लवणं देवीस्वरसप्लुतम् अहिपत्रं विचूर्णितं शिलया ।  
एतत् पुटनत्रितयात् सुमृतं संस्थापयेदयःपात्रे ॥ ग्र्ह्त्_५।८ ॥  
विहितार्धाङ्गुलनिम्ना स्फुटविकटकटोरिका मुखाधारा ।  
तस्योपर्यादेया कटोरिका चाङ्गुलोत्सेधा ॥ ग्र्ह्त्_५।९ ॥  
विहितच्छिद्रत्रितया शस्ता चतुरङ्गुलोर्ध्वछिद्रेषु ।  
लोहशलाका योज्यास्तत्रापि च हेमपत्राणि ॥ ग्र्ह्त्_५।१० ॥  
संस्थाप्य विधूप्यन्ते यन्त्राधस्तात् प्रदीपयेदग्निम् ।  
धूमोपलेपमात्राद्भवन्ति कृष्णानि हेमपत्राणि ॥ ग्र्ह्त्_५।११ ॥  
तान्यग्नितापितानि च पश्चाद्यन्त्रे मृतानि धूमेन ।  
पाचितहेमविधानाच्चरति रसेन्द्रो द्रवति गर्भे च ॥ ग्र्ह्त्_५।१२ ॥  
  
------------------  
  
*चोम्म्। मुग्धावबोधिनी:  
  
स्वर्णजारणयन्त्रविधानमाह लवणमित्यादि ॥ ग्र्ह्त्च्म्_५।८-१२:१ ॥  
प्रथमं लवणं सैन्धवं देवीस्वरसप्लुतं कुर्यात् ब्राह्मीस्वकीयरसेन सम्मिश्रं कुर्यात् ॥ ग्र्ह्त्च्म्_५।८-१२:२ ॥  
पुनर् ब्राह्मीरसप्लुतं लवणं च अहिपत्रं ताम्बूलिदलं तच्च द्वयं शिलया विततग्रावेण चूर्णितं पेषितं कुर्यात् ॥ ग्र्ह्त्च्म्_५।८-१२:३ ॥  
पुनरेतद् अयःपात्रे लोहभाजने संस्थापयेत् ॥ ग्र्ह्त्च्म्_५।८-१२:४ ॥  
एतत् स्थापितं द्रव्यं पुटत्रितयात् त्रिपुटकरणादग्निसंयोगेन सुमृतं स्यात् ॥ ग्र्ह्त्च्म्_५।८-१२:५ ॥  
तस्य देवीस्वरसप्लुतस्य सुमृतसैन्धवस्य मुखाधारा स्फुटविकटकटोरिका पात्री कार्या मुखमेव आधारो यस्याः सा एवंविधा स्फुटा प्रकटा विकटा विपरीता अधोमुखेत्यर्थः सा कटोरिका विहिता कार्या अयःपात्रस्य ॥ ग्र्ह्त्च्म्_५।८-१२:६ ॥  
तस्याः कटोरिकाया उपरि ऊर्ध्वभागे एषा कटोरिका आदेया स्थाप्या ॥ ग्र्ह्त्च्म्_५।८-१२:७ ॥  
किंविशिष्टा अङ्गुलोत्सेधा अङ्गुल उत्सेधः परिमाणं यस्याः सा तथोक्ता ॥ ग्र्ह्त्च्म्_५।८-१२:८ ॥  
पुनः किंविशिष्टा अर्धाङ्गुलनिम्ना अर्धाङ्गुलपरिमाणनिम्ना मध्यगा ॥ ग्र्ह्त्च्म्_५।८-१२:९ ॥  
पुनः किंविशिष्टा विहितछिद्रत्रितया विहितानि कृतानि छिद्रत्रितयानि यस्यां सा एवंविधा शस्ता च सन्तुलविहितछिद्रत्रितया ॥ ग्र्ह्त्च्म्_५।८-१२:१० ॥  
चतुरङ्गुलोर्ध्वा तदुपरिभागे कटोरिका चतुरङ्गुलिप्रमाणोन्नतेति भावः ॥ ग्र्ह्त्च्म्_५।८-१२:११ ॥  
पुनश्छिद्रेषु त्रिषु शलाका योज्या लोहशलाकाः क्षेप्याः पुनस्तत्रापि छिद्रेषु हेमपत्राणि कण्टकवेधीनि कनकपत्राणि योज्यानीति ॥ ग्र्ह्त्च्म्_५।८-१२:१२ ॥  
एवंविधे पूर्वं निर्मिते यन्त्रे हेमपत्राणि स्थाप्य विधूप्यन्ते ॥ ग्र्ह्त्च्म्_५।८-१२:१३ ॥  
ततोऽग्निं प्रदीपयेत् यन्त्राधस्ताद् यन्त्राधोभागे वह्निं प्रज्वालयेत् तदा तानि हेमपत्राणि कृष्णानि श्यामवर्णानि भवन्ति ॥ ग्र्ह्त्च्म्_५।८-१२:१४ ॥  
कस्मात् धूमोपलेपमात्रात् धूमश्चासावुपलेपश्च धूमोपलेपस् तन्मात्रात् तत्प्रमाणात् ॥ ग्र्ह्त्च्म्_५।८-१२:१५ ॥  
येनौषधेन धूपो निरुक्तस्तेनौषधेनोपलेपः कार्यः पत्रेष्विति ॥ ग्र्ह्त्च्म्_५।८-१२:१६ ॥  
पुनः किम्भूतानि हेमपत्राणि रसेन्द्रो जरति अग्नितापितानि सन्ति वह्नियोगात्तप्तानि कृतानि ॥ ग्र्ह्त्च्म्_५।८-१२:१७ ॥  
स्वर्णजारणमिदं गदितम् ॥ ग्र्ह्त्च्म्_५।८-१२:१८ ॥  
इति पञ्चभिः श्लोकैः कुलकम् ॥ ग्र्ह्त्च्म्_५।८-१२:१९ ॥  
  
____________________________________________________  
  
स्तर्त् ग्र्ह्त् ५।१३  
  
<silver:: garbhadruti (in mercury)>  
तेनैव तारपत्रं विधिना संस्वेद्य यन्त्रयोगेन ।  
जायेत कृष्णवर्णं तत्तारं द्रवति गर्भे च ॥ ग्र्ह्त्_५।१३ ॥  
  
------------------  
  
*चोम्म्। मुग्धावबोधिनी:  
  
अथ रूप्यजारणमाह तेनेत्यादि ॥ ग्र्ह्त्च्म्_५।१३:१ ॥  
तेनैव विधिना पूर्वपिधानेन तारपत्रं रूप्यदलं कृष्णवर्णं श्यामलप्रभं जायते ॥ ग्र्ह्त्च्म्_५।१३:२ ॥  
केन संस्वेद्य यन्त्रयोगेन संस्वेदः प्रबलाग्निस् तस्येदं सम्बन्धि यद्यन्त्रं यस्य यो योगस्तेन ॥ ग्र्ह्त्च्म्_५।१३:३ ॥  
तत्तारपत्रं पुनः गर्भे रसोदरे द्रवति जलत्वमाप्नोति ॥ ग्र्ह्त्च्म्_५।१३:४ ॥  
पुनस्तस्मिन् यन्त्रे द्रवति चशब्दात् रसेन्द्रस्तत्पत्रं जरति तारकृष्णीति ॥ ग्र्ह्त्च्म्_५।१३:५ ॥  
  
____________________________________________________  
  
स्तर्त् ग्र्ह्त् ५।१४  
  
  
<gold, silver:: garbhadruti (~)>  
अथवा बलिना वङ्गं नागाभिधानेन यन्त्रयोगेन ।  
हेमाह्वं तारं वा द्रवति च गर्भे न सन्देहः ॥ ग्र्ह्त्_५।१४ ॥  
  
------------------  
  
*चोम्म्। मुग्धावबोधिनी:  
  
अथ योगान्तरं आह अथवेत्यादि ॥ ग्र्ह्त्च्म्_५।१४:१ ॥  
अथवेति समुच्चये एकार्थनिष्ठत्वात् ॥ ग्र्ह्त्च्म्_५।१४:२ ॥  
बलिना गन्धेन सह वङ्गं यन्त्रयोगेन कृष्णं जायेत ॥ ग्र्ह्त्च्म्_५।१४:३ ॥  
केवलं वङ्गं पुनर्नागाभिधानेन सह नागविधानमप्येवं स्यादिति व्यक्तिः ॥ ग्र्ह्त्च्म्_५।१४:४ ॥  
नागाभिधानेनेति नागनाम्ना आख्याह्वे अभिधानं च नामधेयं च नाम च इत्यमरः ॥ ग्र्ह्त्च्म्_५।१४:५ ॥  
एवंविधं वङ्गं वा नागं वा हेमाह्वं हेमपत्रं वा तारं तारपत्रं वा एतत्सर्वं बलिना कृष्णं जायेत मृतं च सर्वं गर्भे रसान्तरे द्रवति नात्र सन्देहः असन्दिग्धमिदमुक्तम् ॥ ग्र्ह्त्च्म्_५।१४:६ ॥  
चशब्दाज्जरति निःशेषत्वमाप्नोति ॥ ग्र्ह्त्च्म्_५।१४:७ ॥  
  
____________________________________________________  
  
स्तर्त् ग्र्ह्त् ५।१५  
  
  
<rasaka:: garbhadruti (~)>  
रसकं बलिना युक्तं पूर्वोक्तविधानयोगेन ।  
पक्वं चूर्णं यावद्भवति भृशं द्रवति गर्भे च ॥ ग्र्ह्त्_५।१५ ॥  
  
------------------  
  
*चोम्म्। मुग्धावबोधिनी:  
  
प्रयोगान्तरमाह रसकमित्यादि ॥ ग्र्ह्त्च्म्_५।१५:१ ॥  
रसकं खर्परिकं बलिना गन्धेन सह युक्तं सत् मिलितं सत् समभागेन इति शेषः केन कृत्वा पूर्वोक्तविधानयोगेन पूर्वोक्तं यद्विधानं यन्त्रादिकं तस्य योऽसौ योगस्तेन कृत्वा तावद्भृशमत्यर्थं पक्वं कार्यं यावदशरीरतां याति तच्चूर्णं गर्भे रसोदरे द्रवति गर्भद्रुतिर्भवति चशब्दाज्जरति च ॥ ग्र्ह्त्च्म्_५।१५:२ ॥  
  
____________________________________________________  
  
स्तर्त् ग्र्ह्त् ५।१६  
  
  
<gold:: garbhadruti>  
व्यूढोऽथ गन्धकाश्मा शतगुणसङ्ख्यं तथोत्तमे हेम्नि ।  
सूते च भवति पिष्टिर्द्रवति हि गर्भे न विस्मयः कार्यः ॥ ग्र्ह्त्_५।१६ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह व्यूढ इत्यादि ॥ ग्र्ह्त्च्म्_५।१६:१ ॥  
अथेत्यनन्तरम् ॥ ग्र्ह्त्च्म्_५।१६:२ ॥  
गन्धकाश्मा गन्धपाषाणः शतगुणसङ्ख्यं यथा स्यात्तथा उत्तमे हेम्नि पूर्णवर्णे व्यूढो निर्वाह्यः तद्गन्धव्यूढं हेम सूते पारदे पिष्टिर्भवति हि निश्चितं गर्भे रसान्तर्द्रवति गर्भद्रुतिर् भवतीत्यत्रविस्मयो ॥ ग्र्ह्त्च्म्_५।१६:३ ॥  
  
____________________________________________________  
  
स्तर्त् ग्र्ह्त् ५।१७  
  
  
<gold:: bīja for garbhadruti>  
अथवा शतनिर्व्यूढं रसकवरं शुद्धहेम्नि वरबीजम् ।  
बीजं जरति रसेन्द्रे द्रवति च गर्भे न सन्देहः ॥ ग्र्ह्त्_५।१७ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह अथवेत्यादि ॥ ग्र्ह्त्च्म्_५।१७:१ ॥  
अथवेति समुच्चये रसकवरं श्रेष्ठं खर्परिकं शुद्धहेम्नि पूर्णवर्णे शतनिर्व्यूढं कुर्यात् शतगुणनिर्वाहः कार्यः एकगुणस्वर्णे शतगुणनिर्वाह इति युक्तं एवं कृते सति वरबीजं श्रेष्ठबीजं भवति तद्बीजं गर्भे रसोदरे द्रवति गर्भे द्रुतिर्भवति रसेन्द्रे पारदे शीघ्रं अविलम्बितं जरति च निःशेषताम् आप्नोति विधानेन इति शेषः अत्र द्रवणे जरणे च न सन्देहः ॥ ग्र्ह्त्च्म्_५।१७:२ ॥  
  
____________________________________________________  
  
स्तर्त् ग्र्ह्त् ५।१८  
  
  
<gold:: bīja for garbhadruti>  
अथवा तालकसत्वं शिलया वा तच्च हेम्नि निर्व्यूढम् ।  
शतगुणमथ मूषायां जरति रसेन्द्रो द्रवति गर्भे च ॥ ग्र्ह्त्_५।१८ ॥  
  
------------------  
  
*चोम्म्। मुग्धावबोधिनी:  
  
पूर्वार्थे विध्यन्तरमाह अथवेत्यादि ॥ ग्र्ह्त्च्म्_५।१८:१ ॥  
तालकसत्वं हरितालसारं शतगुणं शतगुणितं हेम्नि कनके निर्व्यूढं अन्धमूषायां वा प्रकाशमूषायां वह्नियोगेन इति शेषः तालकसत्वस्य हेम्नि निर्वाहः कार्य इति व्यक्तिः तच्च तत् सत्त्वं केवलं वा शिलया मनःशिलया सार्धं निर्व्यूढं कार्यं तद्धेम गर्भे रसोदरे द्रवति अथ रसेन्द्रो रसराजः द्रुतं जरति विधानेनेति ॥ ग्र्ह्त्च्म्_५।१८:२ ॥  
  
____________________________________________________  
  
स्तर्त् ग्र्ह्त् ५।१९-२१  
  
  
<lead, tin:: combined māraṇa>  
रसदरदाभ्रकताप्यविमलामृतशुल्बलोहपर्पटिका ।  
स्नुह्यर्कदुग्धपिष्टं कङ्कुष्ठशिलायुतं नागम् ॥ ग्र्ह्त्_५।१९ ॥  
अभ्रकतालकशङ्खरससहितं तत्पुनः पुनः पुटितम् ।  
चिञ्चाक्षारविमिश्रं वङ्गं निर्जीवतां याति ॥ ग्र्ह्त्_५।२० ॥  
विधिनानेन च पुटितं म्रियते नागं निरुत्थतां च गतम् ।  
वङ्गं च सर्वकर्मसु नियुज्यते तदपि गतजीवम् ॥ ग्र्ह्त्_५।२१ ॥  
  
------------------  
  
*चोम्म्। मुग्धावबोधिनी:  
  
अथ विध्यन्तरमाह रसेत्यादि ॥ ग्र्ह्त्च्म्_५।१९-२१:१ ॥  
रसदरदाभ्रकताप्यमिति रसः पारदः दरदो हिङ्गुलः अभ्रकं प्रतीतं ताप्यं स्वर्णमाक्षिकं विमला रुक्ममाक्षिकं मृतं यच्छुल्बं ताम्रं लोहो मुण्डादिश्च एतेषां रसादीनां रसपर्पटीवत् पर्पटिका कार्या ॥ ग्र्ह्त्च्म्_५।१९-२१:२ ॥  
तया युतं नागं पुनः कङ्कुष्ठशिलायुतं कङ्कुष्ठं हरितपीतवर्णो विषहरपाषाणजातिः शिला मनोह्वा ताभ्यां युतं मिश्रितं यन्नागं सीसकः स्नुह्यर्कदुग्धपिष्टं कार्यं स्नुही सेहुण्डः अर्कः प्रसिद्धो विटपी तयोर्दुग्धेन पिष्टं पांशुभूतं मृतं यन्नागं कुक्कुटपुटविधानेनेति शेषः एतदपि बीजं सिद्धं गर्भे द्रवति च पूर्वसम्बन्धात् ॥ ग्र्ह्त्च्म्_५।१९-२१:३ ॥  
अथ वङ्गबीजविधानमाह अभ्रकेत्यादि ॥ ग्र्ह्त्च्म्_५।१९-२१:४ ॥  
चिञ्चाक्षारविमिश्रं यद्वङ्गं अम्लिकाक्षारयुक्तं वङ्गं अभ्रकतालकशङ्खरससहितं अभ्रकं प्रतीतं तालकं हरितालं शङ्खं कम्बुग्रीवं रसः पारदः एतैश्चतुर्भिः सहितं यथा स्यात्तथा पुनः पुनः वारं वारं निरुत्थं यावत् तावत्पुटितं कुर्यात् ॥ ग्र्ह्त्च्म्_५।१९-२१:५ ॥  
एतदौषधस्यांशभागेन सह पुटनाद्वङ्गं निर्जीवतां याति पञ्चत्वमाप्नोति एतदपि बीजं सिद्धं गर्भद्रावणे जारणार्थे च पूर्वसम्बन्धात् ॥ ग्र्ह्त्च्म्_५।१९-२१:६ ॥  
नागवङ्गयोर् एतद् औषधं कारणमित्याह विधिनेत्यादि ॥ ग्र्ह्त्च्म्_५।१९-२१:७ ॥  
अनेन विधिना उक्तविधानेन नागं सीसकं पुटितं सत् म्रियते मृतं भवतीति वामुना विधानेनैव निरुत्थतां गतं अशरीरतां प्राप्तं वङ्गं सर्वकर्मसु चारणजारणभक्षणादिकार्येषु नियुज्यते रसज्ञैरिति शेषः ॥ ग्र्ह्त्च्म्_५।१९-२१:८ ॥  
नागवङ्गमारणम् एकविधम् एवोक्तम् अतस् तद्भक्षणादिषु परस्परं गुणाधिकयोग्यं नतु जारणादिषु ॥ ग्र्ह्त्च्म्_५।१९-२१:९ ॥  
  
____________________________________________________  
  
स्तर्त् ग्र्ह्त् ५।२२  
  
  
<gold:: bīja for garbhadruti>  
मृतनागं मृतवङ्गं मृतवरशुल्वं मृतं तथा तीक्ष्णम् ।  
एकैकं हेमवरे शतनिर्व्यूढं द्रवति गर्भे च ॥ ग्र्ह्त्_५।२२ ॥  
  
------------------  
  
*चोम्म्। मुग्धावबोधिनी:  
  
नागवङ्गशुल्वतीक्ष्णानां जारणविधानमाह मृतनागमित्यादि ॥ ग्र्ह्त्च्म्_५।२२:१ ॥  
मृतनागमिति मृतं निर्जीवतां गतं यन्नागं सीसकं तथानेन विधानेन मृतं वङ्गं तथा मृतं निरुत्थतां गतं वरशुल्बं ताम्रं तथा च मृतं तीक्ष्णम् अरिवर्गेणेति शेषः एषां मध्ये एकैकं नागं वा वङ्गं वा शुल्बं वा तीक्ष्णं वा पृथक्त्वेन हेमवरे पूर्णवर्णे स्वर्णे शतनिर्व्यूढं हेम्नः शतगुणनिर्वाहितं कुर्यात् तत्सिद्धं गर्भे रसोदरे द्रवति चशब्दाज्जरति च ॥ ग्र्ह्त्च्म्_५।२२:२ ॥  
  
____________________________________________________  
  
स्तर्त् ग्र्ह्त् ५।२३  
  
  
<gold:: mahābīja>  
समगर्भे द्रुतिकरणं हेम्नो वक्ष्याम्यहं परं योगम् ।  
भ्रामकसस्यकचूर्णं शतनिर्व्यूढं महाबीजम् ॥ ग्र्ह्त्_५।२३ ॥  
------------------  
  
*चोम्म्। मुग्धावबोधिनी:  
  
महाबीजप्रभावं दर्शयन्नाह समगर्भ इत्यादि ॥ ग्र्ह्त्च्म्_५।२३:१ ॥  
इहास्मिञ्शास्त्रे विधिना शास्त्रोक्तरीत्या यानि बीजान्युक्तानि तानि कर्तव्यानि सामान्येनेति भावः परं गर्भद्रुत्यर्थं अयं वार्त्तिकेन्द्रो योगः वार्त्तासु कुशला वार्तिकाः शास्त्रोपदेशरहिता इत्यर्थः अत्र भावाद्यर्थे इक्प्रत्ययः तेषु वार्तिकेषु इन्द्रः प्रवरो योगः तथानेनैव प्रकारेण एकमतश्चायं शास्त्रोपदेशिकानां शास्त्रोपदेशरहितानां च अभिमत इत्यर्थः ॥ ग्र्ह्त्च्म्_५।२३:२ ॥  
  
____________________________________________________  
  
स्तर्त् ग्र्ह्त् ५।२४-२६  
  
  
<garbhadruti>  
अथवा गन्धकधूमं तालकधूमं शिलाह्वरसकस्य ।  
दत्त्वाधोमुखमूषां दीर्घतमां खर्परस्यार्धे ॥ ग्र्ह्त्_५।२४ ॥  
ऊर्ध्वं लग्ना पिष्टी सुदृढा च यथा तथा च कर्तव्या ।  
दत्त्वा खर्परपृष्ठे दैत्येन्द्रं दाहयेत्तदनु ॥ ग्र्ह्त्_५।२५ ॥  
स्तोकं स्तोकं दत्त्वा कर्षाग्नौ ध्मापयेन्मृदा लिप्ताम् ।  
गर्भे द्रवति हि बीजं म्रियते तथाधिके दाहे ॥ ग्र्ह्त्_५।२६ ॥  
  
------------------  
  
*चोम्म्। मुग्धावबोधिनी:  
  
रसोदरे बीजद्रावणविधानमाह अथवेत्यादि ॥ ग्र्ह्त्च्म्_५।२४-२६:१ ॥  
अथवेति समुच्चये ॥ ग्र्ह्त्च्म्_५।२४-२६:२ ॥  
ऊर्ध्वं दीर्घतममूषायन्त्रस्य तलभागे पिष्टी रसेन्द्रबीजयोर् निर्मिता पिष्टिका च पुनः सुदृढा यथा स्यात्तथा लग्ना कर्तव्या ॥ ग्र्ह्त्च्म्_५।२४-२६:३ ॥  
किं कृत्वा खर्परस्यार्धे मृन्मयपात्रस्य खण्डार्धे खण्डैकदेश इत्यर्थः दीर्घतमां अधोभागमुखीं अधोभागे मुखं यस्याः सा तथोक्ता तां दत्त्वा ॥ ग्र्ह्त्च्म्_५।२४-२६:४ ॥  
पुनः किं कृत्वा गन्धकधूमं दत्त्वा वा स्तोकं स्तोकं अल्पमल्पं तालकधूमं दत्त्वा वा शिलाह्वरसकस्य शिलाह्वा मनःशिला रसकः खर्परः चकवद् भावसमासः तस्य धूमं दत्त्वा ॥ ग्र्ह्त्च्म्_५।२४-२६:५ ॥  
पुनस्तत्खर्परं अधोमुखमुखां च मृदा लिप्तां मृद्वेष्टितां करीषाग्नौ ध्मापयेत् करीषवह्नावित्यर्थः ॥ ग्र्ह्त्च्म्_५।२४-२६:६ ॥  
एवं अधोमुखां खर्परं च दत्त्वा दैत्येन्द्रं बलिनामानं प्रस्तावाद्गन्धकं तदनु तत्करणपश्चाद् दाहयेत् ॥ ग्र्ह्त्च्म्_५।२४-२६:७ ॥  
एवं कृते सति रसेन्द्रमिलितं यद्बीजं तद्गर्भे रसेन्द्रान्तर्द्रवति ॥ ग्र्ह्त्च्म्_५।२४-२६:८ ॥  
पुनर्बीजसहितो रसेन्द्रो ऽधिके दाहे सति म्रियत इत्यर्थः ॥ ग्र्ह्त्च्म्_५।२४-२६:९ ॥  
श्लोकत्रयसम्बन्धाद्विशेषकम् ॥ ग्र्ह्त्च्म्_५।२४-२६:१० ॥  
  
____________________________________________________  
  
स्तर्त् ग्र्ह्त् ५।२७  
  
<viḍa:: production>  
गन्धकतालकशैलाः सौवीरकरसकगैरिकं दरदम् ।  
क्षाराम्ललवणानि विडो माक्षिकवैक्रान्तविमलसमभागैः ॥ ग्र्ह्त्_५।२७ ॥  
  
------------------  
  
*चोम्म्। मुग्धावबोधिनी:  
  
अथ सुवर्णजारणार्थं बिडमाह गन्धकेत्यादि ॥ ग्र्ह्त्च्म्_५।२७:१ ॥  
गन्धकतालकशैला इति गन्धकं प्रतीतं तालकं हरितालं शैलः शिलाजतुः द्वन्द्वः समासः तेन तथोक्ताः समभागाः कार्याः ॥ ग्र्ह्त्च्म्_५।२७:२ ॥  
पुनः सौवीरकं शुक्लाञ्जनं रसकं खर्परिकं गैरिकं धातुगैरिकं दरदं हिङ्गुलं अत्रैकवद्भावसमासः तत्तथोक्तं समभागं कार्यम् ॥ ग्र्ह्त्च्म्_५।२७:३ ॥  
पुनः क्षाराम्ललवणानि क्षारा यवक्षारादयः अम्लं जम्बीरादि लवणानि सैन्धवादीनि एतान्यपि समभागानि ॥ ग्र्ह्त्च्म्_५।२७:४ ॥  
कैः सह माक्षिकवैक्रान्तविमलसमभागैः सह माक्षिकं स्वर्णमाक्षिकं वैक्रान्तं वज्रभूमिजं रजः विमलं रुक्ममाक्षिकं एतानि समभागानि तैर्बिड उच्यते सर्वैः समभागैः सुमर्दितैर् बिडः कार्य इत्यर्थः ॥ ग्र्ह्त्च्म्_५।२७:५ ॥  
  
____________________________________________________  
  
स्तर्त् ग्र्ह्त् ५।२८  
  
  
<viḍa:: for garbhadruti>  
कृत्वा सुवर्णपिष्टीं मृदितां च सुवेष्टितामनेनैव ।  
त्रिपुटैस्तप्ते खल्वे मृदिता गर्भे तथा द्रवति ॥ ग्र्ह्त्_५।२८ ॥  
  
------------------  
  
*चोम्म्। मुग्धावबोधिनी:  
  
बिडयोगाद्यथा बीजं गर्भे द्रवति तथाह कृत्वेत्यादि ॥ ग्र्ह्त्च्म्_५।२८:१ ॥  
पूर्वोक्ता या पिष्टी तामनेनैवोक्तबिडयोगेन तप्ते खल्वे तप्तसम्बन्धाल्लोहमये त्रिपुटैः करीषाग्न्यात्मकैर् मृदिता घर्षिता सति अनेनैव च वेष्टिता कार्या ॥ ग्र्ह्त्च्म्_५।२८:२ ॥  
किं कृत्वा सुवर्णपिष्टीं कनकपिष्टीं वा अन्यस्यापि धातोः सुवर्णपिष्टीं शोभनवर्णां पिष्टीं कृत्वा ॥ ग्र्ह्त्च्म्_५।२८:३ ॥  
खल्वे मृदिता सती तथा तेनैव प्रकारेण नत्वन्यप्रकारेण गर्भे रसोदरे द्रवति सलिलरूपा तिष्ठति ॥ ग्र्ह्त्च्म्_५।२८:४ ॥  
  
____________________________________________________  
  
स्तर्त् ग्र्ह्त् ५।२९  
  
  
<viḍa:: for garbhadruti>  
रक्ते शतनिर्व्यूढं नेत्रहितं भस्म वैक्रान्तकं चाथ ।  
विमलं शतनिर्व्यूढं ग्रसति समं द्रवति गर्भे च ॥ ग्र्ह्त्_५।२९ ॥  
  
------------------  
  
*चोम्म्। मुग्धावबोधिनी:  
  
अथ वैक्रान्तगर्भद्रुतिमाह रक्त इत्यादि ॥ ग्र्ह्त्च्म्_५।२९:१ ॥  
वैक्रान्तभस्म वज्रभूमिजं रजस् तदुद्भवं भस्म रक्ते रक्तगणे शतनिर्व्यूढं शतवारं निर्वाहितं कुर्यात् ॥ ग्र्ह्त्च्म्_५।२९:२ ॥  
किंविशिष्टं नेत्रहितं नेत्रहितशब्देन मणित्वं दर्शितं मणयो नेत्रहिता इति ॥ ग्र्ह्त्च्म्_५।२९:३ ॥  
विमलं रूप्यमाक्षिकं श्वेतवर्णं यन्माक्षिकं रक्तगणे शतनिर्व्यूढं कुर्यात् ॥ ग्र्ह्त्च्म्_५।२९:४ ॥  
तदुभयं वैक्रान्तं विमलं च रक्तशतनिर्व्यूढं सत् रसो ग्रासविधानं विहाय समं ग्रसति कवलयति स्तद्ग्रसितं गर्भे रसान्तर्द्रवति जरति च इति चशब्दार्थः ॥ ग्र्ह्त्च्म्_५।२९:५ ॥  
  
____________________________________________________  
  
स्तर्त् ग्र्ह्त् ५।३०  
  
  
<viḍa:: for garbhadruti:: immer mit śatanirvāhaṇa>  
ये केचिद्विडयोगाः क्षाराम्ललवणानि दीप्तवर्गाश्च ।  
सर्वे शतनिर्व्यूढा गर्भद्रुतिकारकाः कथिताः ॥ ग्र्ह्त्_५।३० ॥  
  
------------------  
  
*चोम्म्। मुग्धावबोधिनी:  
  
रक्तगणाधिक्यं दर्शयन्नाह य इत्यादि ॥ ग्र्ह्त्च्म्_५।३०:१ ॥  
ये केचिद्विडयोगा अत्र ग्रन्थान्तरेष्वपि च कथिताः तथा क्षाराम्ललवणानि कथितानि क्षारा यवक्षारादयः अथ च वृक्षौषधिसमुद्भवाः अम्ला जम्बीरादयः अम्लवृक्षशाकसमुद्भवाश्च यान्येतानि कथितानि च पुनर्ये दीप्तवर्गाः कथिता दीप्तिकरा योगा अभिहिताः ते सर्वे बिडक्षाराम्ललवणदीप्तवर्गाः शतनिर्व्यूढा गर्भद्रुतिकारकाः गर्भे रसोदरे द्रुतं द्रवरूपं कुर्वन्ति धातुमणिरत्नादीनीति शेषः ॥ ग्र्ह्त्च्म्_५।३०:२ ॥  
  
____________________________________________________  
  
स्तर्त् ग्र्ह्त् ५।३१-३२  
  
  
<Menge nirvāhaṇa => ग्रास, देर् अस्सिमिलिएर्त् wइर्द्>  
शतनिर्व्यूढे च समं पादोनं पञ्चसप्ततिव्यूढे ।  
पञ्चाशति तदर्धं पादः स्यात्पञ्चविंशतिके ॥ ग्र्ह्त्_५।३१ ॥  
अष्टांशं तु तदर्धे षोडशांशं तदर्धनिर्व्यूढे ।  
तस्यार्धे द्वात्रिंशच्चतुःषष्ट्यंशं तदर्धनिर्व्यूढे ॥ ग्र्ह्त्_५।३२ ॥  
  
------------------  
  
*चोम्म्। मुग्धावबोधिनी:  
  
शतनिर्वाहितादौ समादिविधानमाह शतेत्यादि ॥ ग्र्ह्त्च्म्_५।३१-३२:१ ॥  
शतनिर्व्यूढ इति शतवारं निर्वाहिते रक्तगणे इति शेषः समं तुल्यं ग्रसति रस इति शेषः ॥ ग्र्ह्त्च्म्_५।३१-३२:२ ॥  
पुनः पञ्चसप्ततिव्यूढे सति पादोनं चतुर्थांशवर्जितं समग्रं ग्रसतीति ॥ ग्र्ह्त्च्म्_५।३१-३२:३ ॥  
पुनः पञ्चाशन्निर्व्यूढे सति तदर्धं समस्यार्धमिति ॥ ग्र्ह्त्च्म्_५।३१-३२:४ ॥  
पुनः पञ्चविंशतिके सति पादश्चतुर्थांशम् ॥ ग्र्ह्त्च्म्_५।३१-३२:५ ॥  
न्यूनाधिके निर्व्यूढे सति न्यूनाधिकांशो ज्ञेय इति विशेषार्थः ॥ ग्र्ह्त्च्म्_५।३१-३२:६ ॥  
अल्पनिर्व्यूढक्रममाह अष्टांशमित्यादि ॥ ग्र्ह्त्च्म्_५।३१-३२:७ ॥  
तु पुनस्तदर्धे सार्धद्वादशके निर्व्यूढे सति अष्टांशं तदर्धे षड्वारनिर्व्यूढे सति षोडशांशमिति पुनस्तस्यार्धे त्रिवारनिर्व्यूढे सति द्वात्रिंशदंशं तदर्धनिर्व्यूढे एकद्विवारनिर्व्यूढे सति चतुःषष्ट्यंशं रसो ग्रसतीत्यर्थः ॥ ग्र्ह्त्च्म्_५।३१-३२:८ ॥  
  
____________________________________________________  
  
स्तर्त् ग्र्ह्त् ५।३३  
  
  
<garbhadruti>  
इति गदितां गर्भद्रुतिमभिषवयोगेन चाम्लवर्गेण ।  
स्वेदनविधिना ज्ञात्वा मृदितां तप्ते तु खल्वतले ॥ ग्र्ह्त्_५।३३ ॥  
  
------------------  
  
*चोम्म्। मुग्धावबोधिनी:  
  
गर्भद्रुतौ सत्यां कर्तव्यमाह इतीत्यादि ॥ ग्र्ह्त्च्म्_५।३३:१ ॥  
इत्युक्तविधानेन गदितां कथितां गर्भद्रुतिं ज्ञात्वा तप्ते खल्वतले लोहमये करीषाग्निना उष्णतां नीते मृदितां कुर्यात् ॥ ग्र्ह्त्च्म्_५।३३:२ ॥  
केन अभिषवयोगेन अभिषवः सम्मर्दनं तस्य योगेन न केवलमनेन अम्लवर्गेण च जम्बीरादिना न केवलमनेनापि स्वेदनविधिना च स्वेदनविधिः स्वेदनसंस्कारोक्तत्वान्नात्राभिहितः जारणहेतोरिति शेषः ॥ ग्र्ह्त्च्म्_५।३३:३ ॥  
  
____________________________________________________  
  
स्तर्त् ग्र्ह्त् ५।३४  
  
  
<Durchfṃhrung von saṃskāra gemĪ“ den verwendeten bījas usw.>  
ज्ञात्वा बीजबलाबलमर्दनयोगं कृतं च रसराजे ।  
स्वेदविधानं च पुटं यन्त्रं वा विहितरसकर्म ॥ ग्र्ह्त्_५।३४ ॥  
  
------------------  
  
*चोम्म्। मुग्धावबोधिनी:  
  
मर्दनस्वेदनयोः पूर्वोपकरणं दर्शयन्नाह ज्ञात्वेत्यादि ॥ ग्र्ह्त्च्म्_५।३४:१ ॥  
बीजबलाबलमर्दनयोगं कृतं ज्ञात्वा बीजानां धातूपधातुयोगजनितानां बलाबले न्यूनाधिके योऽसौ मर्दनयोगस्तमेव कृतं ज्ञात्वा विदित्वा रसराजे स्वेदविधानं कुर्यात् वा पुटं वह्नियोगं कुर्यात् वा यन्त्रं विहितरसकर्म कुर्यात् विहितं कृतं रसस्य कर्म संस्काररूपं यत्र तथोक्तं गर्भयन्त्रादिकमित्यर्थः ॥ ग्र्ह्त्च्म्_५।३४:२ ॥  
  
____________________________________________________  
  
स्तर्त् ग्र्ह्त् ५।३५  
  
  
सूतवरं लक्षयते बीजं नोपेक्षतां यथा याति ।  
तद्वत्कार्यं विधिना सुकर्म गुरुपादनिर्दिष्टम् ॥ ग्र्ह्त्_५।३५ ॥  
  
------------------  
  
*चोम्म्। मुग्धावबोधिनी:  
  
सूतकर्मणो दुर्बोधत्वाद्गुरुपादं स्तुवन्नाह सूतेत्यादि ॥ ग्र्ह्त्च्म्_५।३५:१ ॥  
यथा येन प्रकारेण सूतवरं पारदः लक्षयते ज्ञायते कर्मकृतेति शेषः पुनर्यथा बीजं उपेक्षतां न याति सम्यक् मिलति तद्वत्तेनैव प्रकारेण गुरुपादनिर्दिष्टं कर्म आचार्यवर्यदर्शितं पूज्यं संस्काररूपं विधिना आचार्योक्तविधानेन कुर्यात् ॥ ग्र्ह्त्च्म्_५।३५:२ ॥  
गुरुपादलक्षणम् ।  
सर्वशास्त्रविशेषज्ञः कुशलो रसकर्मणि ।  
एवंलक्षणसंयुक्तो रसविद्यागुरुर्भवेत् ।  
इति ॥ ग्र्ह्त्च्म्_५।३५:३ ॥  
इति गर्भद्रुतिजारणप्रकरणम् ॥ ग्र्ह्त्च्म्_५।३५:४ ॥  
  
____________________________________________________  
  
स्तर्त् ग्र्ह्त् ५।३६  
  
  
<bāhyadruti>  
बाह्यद्रुतिरति विमला स्फुरति हि केषाञ्चिदेव सिद्धानाम् ।  
तेभ्यः सम्यक् ज्ञात्वा कलनाः कार्यास्तथा द्रुतयः ॥ ग्र्ह्त्_५।३६ ॥  
  
------------------  
  
*चोम्म्। मुग्धावबोधिनी:  
  
बाह्यद्रुतिं प्रशंसन्नाह बाह्यद्रुतिर् इत्यादि ॥ ग्र्ह्त्च्म्_५।३६:१ ॥  
द्रुतिर्द्विधोक्ता गर्भद्रुतिर्बाह्यद्रुतिश्चेति ॥ ग्र्ह्त्च्म्_५।३६:२ ॥  
गर्भद्रुतिः पूर्वमुक्ता बाह्यद्रुतिर् अधुनाभिधीयते ॥ ग्र्ह्त्च्म्_५।३६:३ ॥  
किंविशिष्टा अतिविमला निर्मलतरा ॥ ग्र्ह्त्च्म्_५।३६:४ ॥  
एषा च पुनः केषाञ्चिदेव सिद्धानां स्फुरति सिद्धा रसविद्यापारगा नित्यनाथादयः तेषां ते जानन्तीति ॥ ग्र्ह्त्च्म्_५।३६:५ ॥  
दुष्प्राप्यत्वात् बाह्यद्रुतिरिह विरला ॥ ग्र्ह्त्च्म्_५।३६:६ ॥  
तेभ्यः सम्यक् ज्ञात्वा तथा तेनैव सिद्धोदेशविधानेन द्रुतयो बाह्यद्रुतयः ॥ ग्र्ह्त्च्म्_५।३६:७ ॥  
  
____________________________________________________  
  
स्तर्त् ग्र्ह्त् ५।३७-३८  
  
  
<jāraṇa of lead>  
वरनागं रसराजं बीजवरं सारितं तथा त्रितयम् ।  
गन्धकशिलालसहितं निर्नागं दीपवर्तितो भवति ॥ ग्र्ह्त्_५।३७ ॥  
बद्ध्वा सुदृढे वस्त्रे पोटलिकायां शिखीकृतो दीपः ।  
तैले मग्नं कृत्वा निर्नागं जायते क्षिप्रम् ॥ ग्र्ह्त्_५।३८ ॥  
  
------------------  
  
*चोम्म्। मुग्धावबोधिनी:  
  
अथ नागजारणमाह वरनागमित्यादि ॥ ग्र्ह्त्च्म्_५।३७-३८:१ ॥  
वरनागं श्रेष्ठजाति सीसकं जारणयोग्यं रसराजं उक्तसंस्कारैः संस्कृतं पारदं बीजवरं हेमबीजं एतत्त्रयं सारितं मिलितं कार्यं पुनर्गन्धकशिलालसहितं गन्धकं प्रतीतं शिला मनःशिला आलं हरितालं द्वन्द्वस्तानि तैः सहितं च कार्यं एतत् सर्वषट्कं दीपवर्तितः प्रज्वालितदीपवर्तियोगात् निर्नागं नागवर्जितं भवति नागं जरतीत्यर्थः ॥ ग्र्ह्त्च्म्_५।३७-३८:२ ॥  
यथा निर्णागं स्यात्तथा विधानम् आह बद्ध्वेत्यादि ॥ ग्र्ह्त्च्म्_५।३७-३८:३ ॥  
तत्पूर्वोक्तं षट्कं सुदृढे वस्त्रे नूतने वस्त्रे अत्रोपश्लेषिके ऽधिकरणे सप्तमी पोटलिकायां बद्ध्वा पुनस्तैले तिलोद्भवे तत्षट्कं मग्नं निमज्जितं कृत्वा तदधः शिखीकृतो दीपोऽवधार्यः न शिखी शिखायुक्तः कृतः शिखीकृतः शिखावानित्यर्थः ॥ ग्र्ह्त्च्म्_५।३७-३८:४ ॥  
अनेन विधिना क्षिप्रं शीघ्रं निर्नागं स्यादिति ॥ ग्र्ह्त्च्म्_५।३७-३८:५ ॥  
  
____________________________________________________  
  
स्तर्त् ग्र्ह्त् ५।३९-४०  
  
<jāraṇa of lead>  
कृत्वात्र दीर्घमूषां सुदृढां ध्मातं तु भस्मगर्तायाम् ।  
क्षिप्त्वा शिलालचूर्णं पश्चात्सूतं ततः शिलाचूर्णं ॥ ग्र्ह्त्_५।३९ ॥  
संस्थाप्य भस्मनातो ध्मातं स्यात्स्वाङ्गशीतलं यावत् ।  
आकृष्य तत्र सूतं ज्ञात्वा नागं सुभक्षितं सकलम् ॥ ग्र्ह्त्_५।४० ॥  
  
------------------  
  
*चोम्म्। मुग्धावबोधिनी:  
  
निर्नागकरणे विधानमाह कृत्वेत्यादि ॥ ग्र्ह्त्च्म्_५।३९-४०:१ ॥  
तु पुनः दीर्घां गोस्तनाकारां सुदृढां निर्व्रणवज्रोपमां मूषां कृत्वा तां मूषां प्रति शिलालचूर्णं क्षिप्त्वा शिला मनोह्वा आलं हरितालं एतयोश्चूर्णं पश्चात्सूतं पूर्वोक्तं पारदं क्षिप्त्वा ततोऽनन्तरं शिलाचूर्णं क्षिप्त्वा तामेव रससंयुक्तां मूषां भस्मगर्तायां भस्मना युक्ता या गर्ता तस्यां ध्मातं कुर्यात् पुनस्तावद्भस्मना आच्छाद्य यावत्स्वाङ्गशीतलं स्वयमेव शीतलं स्यात् ॥ ग्र्ह्त्च्म्_५।३९-४०:२ ॥  
तत्र तस्यां मूषायां सकलं समस्तं नागं सुभक्षितं जीर्णतां गतं ज्ञात्वा सूतं आकृष्य उद्धार्य निर्नागकरणविधानम् एतत् ॥ ग्र्ह्त्च्म्_५।३९-४०:३ ॥  
  
____________________________________________________  
  
स्तर्त् ग्र्ह्त् ५।४१  
  
  
<bīja of nāgajīrṇapārada>  
ज्ञात्वा नागं त्रुटितं पुनरपि दद्याद्यथा भवेत्त्रिगुणम् ।  
पश्चाच्छुद्धं कृत्वा बीजवरं योजयेत्तदनु ॥ ग्र्ह्त्_५।४१ ॥  
  
------------------  
  
*चोम्म्। मुग्धावबोधिनी:  
  
निर्नागानन्तरं यत्कर्तव्यं तदाह ज्ञात्वेत्यादि ॥ ग्र्ह्त्च्म्_५।४१:१ ॥  
नागं सीसकं त्रुटितं बुद्ध्वा पुनरपि नागं दह्यात् पूर्वोक्तविधानेन पारदे इति शेषः ॥ ग्र्ह्त्च्म्_५।४१:२ ॥  
यथा नागं त्रिगुणितं भवेत्तथैव कुर्यात् ॥ ग्र्ह्त्च्म्_५।४१:३ ॥  
पश्चात्सूतं शुद्धं कृत्वा पारदं निर्नागं विधाय तदनु नागजारणानन्तरं बीजवरं पूर्वोक्तं योजयेत् ॥ ग्र्ह्त्च्म्_५।४१:४ ॥  
  
____________________________________________________  
  
स्तर्त् ग्र्ह्त् ५।४२  
  
  
<mercury:: jāraṇa of tin>  
अथवा तारं वङ्गं सूतं संसार्य वङ्गपरिहीनम् ।  
तालकयोगेन तथा निर्वङ्गं यन्त्रयोगेन ॥ ग्र्ह्त्_५।४२ ॥  
  
------------------  
  
*चोम्म्। मुग्धावबोधिनी:  
  
अथ तारयोगम् आह अथवेत्यादि ॥ ग्र्ह्त्च्म्_५।४२:१ ॥  
अथवेति विधानान्तरम् ॥ ग्र्ह्त्च्म्_५।४२:२ ॥  
तारं वङ्गं सूतम् इति तारं रूप्यं वङ्गं खुरकं सूतं संस्कृतपारदं एतत्त्रितयं संसार्य मेलनं विधाय वङ्गपरिहीनं कुर्यात् तथा तेनैव विधानेन तालस्य योऽसौ योगस्तेन यन्त्रयोगेन च दीर्घमूषायोगेन च निर्वङ्गं वङ्गविवर्जितं कुर्यात् ॥ ग्र्ह्त्च्म्_५।४२:३ ॥  
  
____________________________________________________  
  
स्तर्त् ग्र्ह्त् ५।४३  
  
  
<mercury:: jāraṇa of tin>  
अथवा वस्त्रनिबद्धं गिरिजतुसहितं सुवेष्टितं माषैः ।  
पक्वं तैले वटकं निर्वङ्गं जायते नूनम् ॥ ग्र्ह्त्_५।४३ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह अथवेत्यादि ॥ ग्र्ह्त्च्म्_५।४३:१ ॥  
अथवा तारं वङ्गं वटकाकारं तैले तिलोद्भवे पक्वं कुर्यात् नूनं निश्चितं तद्वटकं तथा पक्वं कुर्याद्यथा निर्वङ्गं जायते वह्नियोगेन इति शेषः ॥ ग्र्ह्त्च्म्_५।४३:२ ॥  
  
____________________________________________________  
  
स्तर्त् ग्र्ह्त् ५।४४-४६  
  
  
<bīja:: for garbhadruti>  
पिष्टीस्तम्भं कृत्वा बीजवरेणैव सारितं तदनु ।  
<bīja:: for garbhadruti>  
अथवा बद्धरसेन तु सहितं बीजं सुरञ्जितं कृत्वा ॥ ग्र्ह्त्_५।४४ ॥  
गन्धकनिहितं सूतं निहितानिहितं च शृङ्खलायां तत् ।  
योजितनिर्व्यूढरसे गर्भद्रुतिकारकं नूनम् ॥ ग्र्ह्त्_५।४५ ॥  
सूतकभस्मवरेण तु बीजं कृत्वा रसेन्द्रके गर्भे ।  
मृदिता पिष्टी विधिना ह्यभिषवयोगाद्द्रवति गर्भे च ॥ ग्र्ह्त्_५।४६ ॥  
  
------------------  
  
*चोम्म्। मुग्धावबोधिनी:  
  
विधानान्तरमाह पिष्टीत्यादि ॥ ग्र्ह्त्च्म्_५।४४-४६:१ ॥  
बीजवरेणैव पूर्वकनकबीजेनैव सारितं मिलितं सत् पिष्टीस्तम्भं खोटस्तम्भं कृत्वा तदनु तत्पश्चात् अथवेति प्रकारान्तरं दर्शयति तु पुनः बद्धरसेन खोटबद्धरसेन सहितं सुरञ्जितं शोभनविधानेन वर्णवृद्धीकृतं बीजं स्वर्णबीजं संयुतं कुर्यात् योग एव कार्य इति द्विविधानम् उक्तम् ॥ ग्र्ह्त्च्म्_५।४४-४६:२ ॥  
अन्यच्चाह गन्धकेत्यादि ॥ ग्र्ह्त्च्म्_५।४४-४६:३ ॥  
गन्धकनिहितं गन्धके निहितं स्थापितं सूतं ऊर्ध्वाधो गन्धकं दत्त्वा सूतं मध्यस्थं कुर्यादित्यर्थः ॥ ग्र्ह्त्च्म्_५।४४-४६:४ ॥  
च पुनरेवंविधं सूतं शृङ्खलायां शृङ्खलीकरणयोगे निहितानिहितं यन्निहितं तदनिहितम् अजारितं कार्यं निहितानिहितसंयोगात् शृङ्खलेयं नूनं निश्चितं योजितनिर्व्यूढरसे पूर्वं योजितं पश्चान्निर्वाहितं निर्व्यूढं यत्र तत्तस्मिन्नेवंविधरसे गर्भद्रुतिः पारदस्योदरे बीजानि द्रवन्ति ॥ ग्र्ह्त्च्म्_५।४४-४६:५ ॥  
पिष्टीविधिना जारणमाह सूतकेत्यादि ॥ ग्र्ह्त्च्म्_५।४४-४६:६ ॥  
तु पुनः रसेन्द्रके गर्भे रसेन्द्रकृतो योऽसौ गर्भस्तस्मिन् बीजं कृत्वा विधिना पिष्टीर्विधेया सा पिष्टी मृदिता कार्या कस्मात् अभिषवयोगात् सम्मर्दनयोगात् केन सह सूतकभस्मवरेण सह सूतकस्य यद्भस्मवरं तेन सा पिष्टी गर्भे द्रवति चशब्दाज्जरति च ॥ ग्र्ह्त्च्म्_५।४४-४६:७ ॥  
  
____________________________________________________  
  
स्तर्त् ग्र्ह्त् ५।४७-४९  
  
  
<bīja:: for garbhadruti>  
पत्राभ्रकं च सत्वं काङ्क्षी वा कान्तमाक्षिकं पुटितम् ।  
निर्गुण्डी गृहकन्या चाङ्गेरी पलाशशाकैश्च ॥ ग्र्ह्त्_५।४७ ॥  
तावत्पुटितं कृत्वा यावत्सिन्दूरसप्रभं भवति ।  
तत्पादशेषलवणं हण्डिकपाकेन पाचितं सुदृढम् ॥ ग्र्ह्त्_५।४८ ॥  
एकैकं शतव्यूढं बीजवरं जारयेद्रसेन्द्रस्य ।  
गर्भे द्रवति च क्षिप्रं ह्यभिषवयोगेन मृदितमङ्गुल्या ॥ ग्र्ह्त्_५।४९ ॥  
  
------------------  
  
*चोम्म्। मुग्धावबोधिनी:  
  
बीजवरविधानमाह पत्राभ्रकम् इत्यादि ॥ ग्र्ह्त्च्म्_५।४७-४९:१ ॥  
पत्राभ्रकमिति अभ्रकस्य पत्राणि वाभ्रकस्य सत्वं पुनः काङ्क्षी सौराष्ट्री कान्तमाक्षिकं कान्तश्चुम्बकः माक्षिकं स्वर्णमाक्षिकं एतेषां द्वन्द्व एकत्वं पुनरेतत् निर्गुण्डीगृहकन्याचाङ्गेरीपलाशशाकैः पुटितं निर्गुण्डी सेफालिका गृहकन्या कुमारी चाङ्गेरी अम्लशाकः पलाशो ब्रह्मवृक्षः शाको वृक्षविशेषः एतेषां द्वन्द्वसमासः एतेषां रसं गृहीत्वा पूर्वौषधपुटितं कुर्यात् घर्मे इति शेषः ॥ ग्र्ह्त्च्म्_५।४७-४९:२ ॥  
तदौषधं पुटितं कृत्वा पुनस्तत्पुटितमौषधं तत्पादशेषं चतुर्थांशं लवणं सैन्धवं दत्त्वा हण्डिकापाकेन हण्डिकायां मृद्भाजने यः पाकस्तेन पाचितं वह्नौ पुटितं तावत्कुर्याद् यावत् सिन्दूरसम्प्रभं सिन्दूरतुल्यवर्णं भवति ॥ ग्र्ह्त्च्म्_५।४७-४९:३ ॥  
कथं पाचितं कुर्यात् सुदृढं यथा स्यात्तथा एकैकं शतव्यूढमिति ॥ ग्र्ह्त्च्म्_५।४७-४९:४ ॥  
पूर्वोक्तानां सिन्दूरीकृतानाम् उपरसानाम् अधरात् एकैकं एकं एकं पृथक्त्वेन शतव्यूढं शतवारं वाहितं बीजवरं जायते कनके इति शेषः तद्बीजं रसेन्द्रस्य गर्भे द्रवति चशब्दात् क्षिप्रं शीघ्रं जरति च ॥ ग्र्ह्त्च्म्_५।४७-४९:५ ॥  
कथं अङ्गुल्या अनामिकया यो ऽभिषवयोगः सम्मर्दनयोगस्तेनेति विशेषकम् ॥ ग्र्ह्त्च्म्_५।४७-४९:६ ॥  
  
____________________________________________________  
  
स्तर्त् ग्र्ह्त् ५।५०  
  
  
<gold:: bīja with lead>  
आवृत्तेऽप्यावर्त्यं हेमवरे क्षेप्यमुज्ज्वले नागम् ।  
त्रिगुणशिलाप्रतिवापं ह्यहिबीजं तत्समुद्दिष्टम् ॥ ग्र्ह्त्_५।५० ॥  
  
------------------  
  
*चोम्म्। मुग्धावबोधिनी:  
  
नागेन बीजकरणमाह उज्ज्वलहेमवरे स्वर्णश्रेष्ठे आवर्त्ये सम्यग्द्रुते नागं शुद्धसीसकं आवर्त्यं प्रद्राव्यं किं कृत्वा समं स्वर्णसमभागक्षेपं क्षिप्त्वा पुनर्नागोपरि त्रिगुणशिलाप्रतिवापं त्रिगुणा या शिला तस्या निर्वापं कुर्यात् ॥ ग्र्ह्त्च्म्_५।५०:१ ॥  
शिला मनःशिला ॥ ग्र्ह्त्च्म्_५।५०:२ ॥  
तत्सिद्धं अहिबीजं नागयोगेन बीजं समुद्दिष्टं रसविद्भिः इति शेषः ॥ ग्र्ह्त्च्म्_५।५०:३ ॥  
  
____________________________________________________  
  
स्तर्त् ग्र्ह्त् ५।५१  
  
  
<gold, silver:: bīja with tin>  
वङ्गं तु तेन विधिना हेमवरे क्षेप्य तालवापेन ।  
तारे वा निर्व्यूढं बीजवरं त्रुटितसंयोगात् ॥ ग्र्ह्त्_५।५१ ॥  
  
------------------  
  
*चोम्म्। मुग्धावबोधिनी:  
  
अथ वङ्गयोगेन बीजमाह वङ्गमित्यादि ॥ ग्र्ह्त्च्म्_५।५१:१ ॥  
तेन पूर्वोक्तेन विधिना विधानेन तु पुनः हेमवरे पूर्ववर्णिते वङ्गं क्षेप्य तालवापेन हरितालनिक्षेपेण निर्व्यूढं कुर्यात् वा तारे आवर्त्ये वङ्गं निक्षिप्य निर्व्यूढं निर्वाहितं सद्बीजवरं भवेत् ॥ ग्र्ह्त्च्म्_५।५१:२ ॥  
कस्मात् त्रुटितसंयोगात् त्रुटितं भवति तथा बीजवरमिति वङ्गबीजं तत् पूर्ववत् द्रवति जरति च ॥ ग्र्ह्त्च्म्_५।५१:३ ॥  
  
____________________________________________________  
  
स्तर्त् ग्र्ह्त् ५।५२  
  
  
<rasāṅkuśa>  
यो निःसृतो भुजङ्गाद् रसकेशरीवज्रपञ्जरः स पुनः ।  
फणिहेमगुणात्कुटिलो रसाङ्कुशो नाम विख्यातः ॥ ग्र्ह्त्_५।५२ ॥  
  
------------------  
  
*चोम्म्। मुग्धावबोधिनी:  
  
सुवर्णाभिधानबीजप्रशंसनमाह य इत्यादि ॥ ग्र्ह्त्च्म्_५।५२:१ ॥  
भुजङ्गात् सीसकात् निःसृतः भुजङ्गशिलावापेन क्षयं नीत्वा यः पृथग्भूतः स रसकेसरीवज्रपञ्जरः कथितः रस एव केसरी सिंहः तदर्थं वज्रपञ्जरः वज्रेण व्यधितः पञ्जरोऽतिदृढत्वात् सिंहरक्षणसमर्थ इत्यर्थः ॥ ग्र्ह्त्च्म्_५।५२:२ ॥  
पुनर्विशेषेणोच्यते अयं वज्रपञ्जरो न किन्तु अयं रसाङ्कुशः रसो गजरूपः तस्याङ्कुशः वशीकरणसमर्थः ॥ ग्र्ह्त्च्म्_५।५२:३ ॥  
नाम सम्भावनायाम् ॥ ग्र्ह्त्च्म्_५।५२:४ ॥  
विख्यातः प्रकथितः ॥ ग्र्ह्त्च्म्_५।५२:५ ॥  
कस्मात् कुटिलात् किमपि वस्तुहरणात् कुटिलो वक्रो भवति दुष्टस्वभाव एव अनेन हेम्ना नागहरणं कृतम् ॥ ग्र्ह्त्च्म्_५।५२:६ ॥  
कथम्भूतात् कुटिलात् फणी भुजङ्गः हेम स्वर्णं तयोर्गुणा विद्यन्ते यस्मिन् एवंविधात् कुटिलादेशो युक्तः अङ्कुशोऽपि वक्रो भवतीति ॥ ग्र्ह्त्च्म्_५।५२:७ ॥  
अत्र भ्रान्तिमानलङ्कारः हेमबीजे वज्रपञ्जरगजाङ्कुशदर्शनाद् भ्रान्तिर्जातेति ॥ ग्र्ह्त्च्म्_५।५२:८ ॥  
  
____________________________________________________  
  
स्तर्त् ग्र्ह्त् ५।५३-५८  
  
  
<jāraṇa without preceding garbhadruti; bāhyadruti??>  
एवं पक्वं विधिना बीजवरं सूतराट् तथाम्लेन ।  
कर्तव्यः संस्वेद्यो यावत्पिष्टी भवेच्छ्लक्ष्णा ॥ ग्र्ह्त्_५।५३ ॥  
तैलेन तेन विधिना स्विन्ना पिष्टी भवेदखिलम् ।  
अथवा श्लक्ष्णं शिलया निघृष्टबीजं भवेत्पिण्डी ॥ ग्र्ह्त्_५।५४ ॥  
पाको वटकविधिना कर्तव्यस्तैलयोगेन ।  
क्रामणपिण्डे क्षिप्त्वा माषैश्च स्यात् सुदृढपिण्डत्वम् ॥ ग्र्ह्त्_५।५५ ॥  
मृद्वग्निना सुपक्वं दग्धं यावन्न भवेत्पिण्डम् ।  
आकृष्य चाथ सूतं पिण्डे शेषं तथा पुनः पाच्यम् ॥ ग्र्ह्त्_५।५६ ॥  
अथवाप्यौषधपिण्डे दोलातप्ते खर्परे विधिना ।  
पुनरपि पिण्डे क्षेप्यं गर्भे यावद्द्रुतिर्भवति ॥ ग्र्ह्त्_५।५७ ॥  
एवं द्रुतं हि गर्भे बीजवरं जरति रसराजे ।  
गर्भद्रुत्या रहितं बिडयोगैर्जरति गर्भे च ॥ ग्र्ह्त्_५।५८ ॥  
------------------  
  
*चोम्म्। मुग्धावबोधिनी:  
  
बीजस्यास्य पिष्टीकरणमाह एवमित्यादि ॥ ग्र्ह्त्च्म्_५।५३-५८:१ ॥  
एवं अमुना प्रकारेण विधिनार्थाद् उपदेशेन पक्वं यद्बीजवरं तथा पूर्वसंस्कृतः सूतराट् पारदः अम्लेन जम्बीरादिना संस्वेद्यः स्वेदाख्यो विधिः कर्तव्यः ॥ ग्र्ह्त्च्म्_५।५३-५८:२ ॥  
अत्र किमवधिस्तत्कर्तव्यो यावत् श्लक्ष्णा स्पष्टा पिष्टी एकशरीरता भवेत् रसबीजयोरिति शेषः ॥ ग्र्ह्त्च्म्_५।५३-५८:३ ॥  
विध्यन्तरमाह तैलेनेत्यादिना ॥ ग्र्ह्त्च्म्_५।५३-५८:४ ॥  
तेन पूर्वोक्तेन विधिना वधविधानेन तिलतैलेन स्विन्ना स्वेदिता सती पिष्टिर्भवति वह्नाविति शेषः ॥ ग्र्ह्त्च्म्_५।५३-५८:५ ॥  
अथवेति विधानान्तरं दर्शयति ॥ ग्र्ह्त्च्म्_५।५३-५८:६ ॥  
शिलया दृषन्मयया निघृष्टबीजं निघृष्टं घर्षितं यद्बीजं नागाख्यं तत् सूतेनेति शेषः अखिलं समस्तं यथा स्यात्तथा पिष्टिर्भवतीति ॥ ग्र्ह्त्च्म्_५।५३-५८:७ ॥  
यथा वटकः पाच्यस्तथाह पाक इत्यादि ॥ ग्र्ह्त्च्म्_५।५३-५८:८ ॥  
वटकविधिना माषवटकविधिना तैलयोगेन पाकः कर्तव्यः वह्नौ पाचनं विधेयमित्यर्थः ॥ ग्र्ह्त्च्म्_५।५३-५८:९ ॥  
किं कृत्वा क्रामणपिण्डे क्षिप्त्वा बिडपिण्डमध्ये स्थाप्य च पुनर्माषैर् अन्नविशेषैर् दृढपिण्डत्वं स्यात् माषचूर्णवेष्टितं क्रामणपिण्डं दृढं भवेदिति व्यक्तिः ॥ ग्र्ह्त्च्म्_५।५३-५८:१० ॥  
तद्विधानमाह मृद्वित्यादि ॥ ग्र्ह्त्च्म्_५।५३-५८:११ ॥  
माषचूर्णितजातं क्रामणपिण्डं तावत् सुपक्वं कर्तव्यं यावद्दग्धं न भवेत् ॥ ग्र्ह्त्च्म्_५।५३-५८:१२ ॥  
केन सुपक्वं मृद्वग्निना कोमलवह्निना पुटः तत्पिण्डतः शेषं शिष्टं तं निर्मलपारदं आकृष्य गृहीत्वा पिण्डमन्यस्मिन् पिण्डे तथा पूर्वप्रकारेण पाच्यमिति ॥ ग्र्ह्त्च्म्_५।५३-५८:१३ ॥  
अपरं चाह अथवेत्यादि ॥ ग्र्ह्त्च्म्_५।५३-५८:१४ ॥  
अथवेति प्रकारान्तरे ॥ ग्र्ह्त्च्म्_५।५३-५८:१५ ॥  
पुनरपि पिष्टीर्दोलातप्ते औषधपिण्डे दोलयोत्तप्ते उष्णतां नीते क्रामणौषधानां पिण्डे क्षेप्य मध्ये स्थाप्य कस्योपरि खर्परे मृन्मयपात्रोपरि ॥ ग्र्ह्त्च्म्_५।५३-५८:१६ ॥  
केन विधिना पूर्वोक्तेन तैलेन वा अम्लेनेति ॥ ग्र्ह्त्च्म्_५।५३-५८:१७ ॥  
कियत्कालं यावद्गर्भे रसोदरे पिष्टी द्रवति तावद्बिडान्तरे पिण्डान्तरे क्षेप्येति तात्पर्यार्थः ॥ ग्र्ह्त्च्म्_५।५३-५८:१८ ॥  
अपरं चाह एवमित्यादि ॥ ग्र्ह्त्च्म्_५।५३-५८:१९ ॥  
एवं अमुना प्रकारेण गर्भे रसोदरे जरति निःशेषत्वं रसोदरे प्राप्नोति च पुनर्गर्भद्रुत्या रहितं द्रवेण वर्जितं बीजवरं बिडैर्जरति द्रुतबीजमारणसमर्थो बिड इत्यर्थः ॥ ग्र्ह्त्च्म्_५।५३-५८:२० ॥  
द्रुतग्रासपरिमाणो बिडयन्त्रादियोगतः ।  
जारणेत्युच्यते तस्याः प्रकाराः सन्ति कोटिशः ।  
प्रकारा यन्त्राणां इति शेषः ॥ ग्र्ह्त्च्म्_५।५३-५८:२१ ॥  
जारणभेदास्तु ।  
ग्रासस्य चारणं गर्भद्रावणं जारणं तथा ।  
इति त्रिरूपा निर्दिष्टा जारणा वरवार्तिकैः ।  
इति ॥ ग्र्ह्त्च्म्_५।५३-५८:२२ ॥  
  
  
____________________________________________________  
  
स्तर्त् ग्र्ह्त् ६।१-७  
  
  
<jāraṇa:: method>  
  
ग्रासमिति चारयित्वा गर्भद्रुतिं ततो भूर्जे ।  
लवणक्षाराम्लसुधासुरभीमूत्रेण कृतलेपे ॥ ग्र्ह्त्_६।१ ॥  
दृढवस्त्रबाह्यबद्धे दोलास्वेदेन जारयेद्ग्रासम् ।  
सौवीरेणार्धपूर्णे कुम्भे सक्षारमूत्रकैरथवा ॥ ग्र्ह्त्_६।२ ॥  
अमुना क्रमेण दिवसैस्त्रिभिस्त्रिभिर्जारयेद्ग्रासम् ।  
गर्भद्रुतिजारणमाह ग्रासमित्यादि ॥ ग्र्ह्त्च्म्_६।१-२:१ ॥  
पूर्वोक्तप्रकारेण ग्रासं कवलं यथासङ्ख्यं चारयित्वा पुनर्गर्भद्रुतिं कृत्वा ततस्तदनन्तरं तद्गर्भद्रुतं सूतं भूर्जे भूर्जवृक्षत्वक्पुटके स्थापयेदित्यर्थः ॥ ग्र्ह्त्च्म्_६।१-२:२ ॥  
किंविशिष्टे भूर्जे लवणक्षाराम्लसुधासुरभिमूत्रेण कृतलेपे लवणानि सैन्धवादीनि क्षाराः स्वर्जिकादयः अम्लो जम्बीरादिः सुधा शुक्तिचूर्णं सुरभी धेनुस्तन्मूत्रं एतेन योगेन कृत्वा कृतो लेपो यस्मिन् ॥ ग्र्ह्त्च्म्_६।१-२:३ ॥  
उदरद्रुतियुक्तः सूतः स्थाप्य इत्यर्थः ॥ ग्र्ह्त्च्म्_६।१-२:४ ॥  
जारणविधानमाह दृढेत्यादि ॥ ग्र्ह्त्च्म्_६।१-२:५ ॥  
दृढवस्त्रबाह्यबद्धे इति दृढं नूतनं घनं च यद्वस्त्रं तेन बाह्ये सर्वतो बद्धे संयते पूर्वोक्तेन दोलास्वेदेन दोलायन्त्रविधिना यः स्वेदस्तं कृत्वा ग्रासं रसान्तर्द्रुतं कवलं जारयेत् ॥ ग्र्ह्त्च्म्_६।१-२:६ ॥  
कुत्र कुम्भे कलशे किंविशिष्टे सौवीरेणार्धपूर्णे सौवीरेण स्वेदनसंस्कारोदितकाञ्जिकेन कृत्वा अर्धपूर्णे ॥ ग्र्ह्त्च्म्_६।१-२:७ ॥  
अथवेति विध्यन्तरे ॥ ग्र्ह्त्च्म्_६।१-२:८ ॥  
सक्षारमूत्रकैः सह क्षारः स्वर्जिकादिभिः वर्तन्ते यानि मूत्राणि गोऽजाविनारीणामिति शेषः एतैः अर्धभृते कुम्भे जारयेदित्यर्थः ॥ ग्र्ह्त्च्म्_६।१-२:९ ॥  
अथ रसजारणे कालसङ्ख्यामाह अमुनेत्यादि ॥ ग्र्ह्त्च्म्_६।१-२:१० ॥  
अमुना क्रमेणेति उक्तप्रकारेण त्रिभिस्त्रिभिर्दिवसैः त्रिभिः सङ्ख्याकैर्दिवसैः ग्रासे जाते अन्यग्रासः क्रियते गर्भद्रुतग्रासः क्रियते गर्भद्रुतग्रासः त्रिदिवसैर्जरतीति भावः ॥ ग्र्ह्त्च्म्_६।१-२:११ ॥  
  
____________________________________________________  
  
स्तर्त् ग्र्ह्त् ६।३-७  
  
  
जीर्णस्य लक्षणमथो ज्ञेयं यन्त्रात्समुद्धृत्य ॥ ग्र्ह्त्_६।३ ॥  
<Untersuchung, ob jāraṇa stattgefunden hat>  
उद्धृतमात्रं पात्रे प्रक्षाल्य काञ्जिकेनातः ।  
समलं च काञ्जिकमतो हरणार्थं वस्त्रयोगेन ॥ ग्र्ह्त्_६।४ ॥  
तदनु सुखोष्णे पात्रे सम्मर्द्योऽसौ यथा न हीये ।  
तावद्यावच्छुष्यति तल्लग्नं काञ्जिकं सकलम् ॥ ग्र्ह्त्_६।५ ॥  
इत्थं च शोषितजलः करमर्दनतः सुनिर्मलीभूतः ।  
पीड्यः पात्रस्योपरि वस्त्रेण चतुर्गुणेनैव ॥ ग्र्ह्त्_६।६ ॥  
यदि परिगलितः सकलो वस्त्राद् ग्रासेन चैकतां यातः ।  
न भवति यदि दण्डधरो जीर्णग्रासस्तदा ज्ञेयः ॥ ग्र्ह्त्_६।७ ॥  
  
------------------  
  
*चोम्म्। मुग्धावबोधिनी:  
  
अथेति त्रिदिनस्वेदानन्तरं जीर्णस्य रसस्य लक्षणं ज्ञेयं ग्रासो जीर्णो न वेति ज्ञातव्यः ॥ ग्र्ह्त्च्म्_६।३-७:१ ॥  
किं कृत्वा यन्त्राद्दोलिकाभिधानाद् उद्धृत्य यन्त्राद् बहिर् गृहीत्वेति ॥ ग्र्ह्त्च्म्_६।३-७:२ ॥  
रसमलापनयनमाह उद्धृतेत्यादि ॥ ग्र्ह्त्च्म्_६।३-७:३ ॥  
उद्धृतमात्रमिति यन्त्राद् बहिर् गृहीतमात्रं तत्पात्रे भाजने मृन्मये काञ्जिकेन प्रक्षाल्य ॥ ग्र्ह्त्च्म्_६।३-७:४ ॥  
पुनर् अतो रसात्समलं मलसंयुतं काञ्जिकं हरणीयं बहिः कार्यम् ॥ ग्र्ह्त्च्म्_६।३-७:५ ॥  
केन कृत्वा वस्त्रयोगेन वस्त्रे क्षिप्तं सत् तदेव तिष्ठति न काञ्जिकम् ॥ ग्र्ह्त्च्म्_६।३-७:६ ॥  
तस्यैव विधानं चाह तदन्वित्यादि ॥ ग्र्ह्त्च्म्_६।३-७:७ ॥  
तदनु वस्त्रयोगानन्तरं सुखोष्णे पात्रे असौ रसः सम्मर्द्यः ॥ ग्र्ह्त्च्म्_६।३-७:८ ॥  
कथं यथा न हीयते नाशं नाप्नुयात् अत्यौष्ण्यात् वा कांस्यताम्रनागवङ्गकनकतारपात्रात् वा दृढकरघाताद् रसो हीन एव स्यात् अतोऽसौ पारदस् तावन् सम्मर्द्यो यावल्लग्नकाञ्जिकं रससंसर्गसौवीरं शुष्यति निःशेषतां यातीत्यर्थः ॥ ग्र्ह्त्च्म्_६।३-७:९ ॥  
तस्यैव विधानं चाह इत्थमित्यादि ॥ ग्र्ह्त्च्म्_६।३-७:१० ॥  
इत्थं अमुना प्रकारेण करमर्दनतः हस्ततलमर्दनतः सुनिर्मलीभूतो मलरहितः शोषितजलो रसश्चतुर्गुणेन वस्त्रेण कृत्वा पानस्योपरि पीड्यः ॥ ग्र्ह्त्च्म्_६।३-७:११ ॥  
जीर्णग्रासलक्षणम् आह यदीत्यादि ॥ ग्र्ह्त्च्म्_६।३-७:१२ ॥  
तदा पारदो जीर्णग्रासो ज्ञेयः जीर्णो निःशेषत्वमापन्नो ग्रासो यस्मिन् स तथोक्तः ॥ ग्र्ह्त्च्म्_६।३-७:१३ ॥  
यदि सकलः सर्वः वस्त्रात्परिगलितः चतुर्गुणवस्त्रात् च्युतो भवति पात्रे इति शेषः ॥ ग्र्ह्त्च्म्_६।३-७:१४ ॥  
पुनर्यदि ग्रासेन सह एकतां यातः सन् मिलितः सन् रसो दण्डधरो न भवति स्थिररूपो न स्यात् तदा जीर्णग्रासो ज्ञातव्य इत्यर्थः ॥ ग्र्ह्त्च्म्_६।३-७:१५ ॥  
  
____________________________________________________  
  
स्तर्त् ग्र्ह्त् ६।८  
  
  
<grāsājīrṇa:: treatment>  
ग्रासादजीर्णपिष्टीं सूतादुद्धृत्य पातयेद्यन्त्रे ।  
स्वस्थो भवति रसेन्द्रो ग्रासः पक्वः पुनर्जरति ॥ ग्र्ह्त्_६।८ ॥  
  
------------------  
  
*चोम्म्। मुग्धावबोधिनी:  
  
रसाजीर्णलक्षणमाह ग्रासादित्यादि ॥ ग्र्ह्त्च्म्_६।८:१ ॥  
ग्रासात् कवलसंयोगात् अजीर्णपिष्टीं अजीर्णा अपरिपक्वा या पिष्टी पूर्वोक्तलक्षणा तां सूतात् रसात् यन्त्रे पातनकर्मोचिते पातयेत् ॥ ग्र्ह्त्च्म्_६।८:२ ॥  
एवं ग्रासात्पृथक्कृत्य पतितः स्वस्थो निर्मलो भवति ॥ ग्र्ह्त्च्म्_६।८:३ ॥  
पुनर्ग्रासः पक्वो वह्नितले दत्त्वा पक्वः कृतस्तं रसेन्द्रो जरतीति ॥ ग्र्ह्त्च्म्_६।८:४ ॥  
  
____________________________________________________  
  
स्तर्त् ग्र्ह्त् ६।९  
  
  
दोलायां चत्वारो ग्रासा जार्या यथाक्रमेणैव ।  
शेषाः कच्छपयन्त्रे यावद् द्विगुणादिकं जरति ॥ ग्र्ह्त्_६।९ ॥  
  
------------------  
  
*चोम्म्। मुग्धावबोधिनी:  
  
ग्रासजारणायां यन्त्रादिकरणमाह दोलायामित्यादि ॥ ग्र्ह्त्च्म्_६।९:१ ॥  
यथाक्रमेणैव चतुःषष्ट्यादिनैव चत्वारो ग्रासा दोलायां जार्याः शेषा ग्रासाश्चत्वारः असङ्ख्या वा कच्छपयन्त्रे जलयन्त्रे च जार्याः ॥ ग्र्ह्त्च्म्_६।९:२ ॥  
शेषाश्चत्वारः कुतः यतो ऽन्यशास्त्रेषु अष्टैव ग्रासाः ॥ ग्र्ह्त्च्म्_६।९:३ ॥  
जारणे किमवधिः यावद्द्विगुणादिकं जरति पारदाद्द्विगुणितं आदिशब्देन द्विगुणान्न्यूनं न कार्यं अधिकमधिकं च भवतु ॥ ग्र्ह्त्च्म्_६।९:४ ॥  
शक्त्यवतरेऽष्टौ बृहच्छास्त्रे क्वचिद् अष्टौ ग्रासा उक्ताः क्वचिद्विंशतिग्रासा इति ॥ ग्र्ह्त्च्म्_६।९:५ ॥  
  
____________________________________________________  
  
स्तर्त् ग्र्ह्त् ६।१०-१२  
  
  
<Īussere Merkmale des Hg nach jāraṇa einer best. Menge abhra>  
नादौ कर्तुं शक्योऽत्र ग्रासप्रमाणनियमस्तु ।  
ग्रसते न हि सर्वाङ्गं गगनमतो लक्षणैर्ज्ञेयम् ॥ ग्र्ह्त्_६।१० ॥  
यदि हि चतुःषष्ट्यंशान् ग्रसति रसस्तदा धरेद्दण्डम् ।  
चत्वारिंशद्भागप्रवेशतः पायसाकारः ॥ ग्र्ह्त्_६।११ ॥  
भवति जलौकाकारस् त्रिंशद्भागाद् अविप्लुषश्च विंशत्या ।  
छेदीव षोडशांशादत ऊर्ध्वं दुर्जरो ग्रासः ॥ ग्र्ह्त्_६।१२ ॥  
  
------------------  
  
*चोम्म्। मुग्धावबोधिनी:  
ग्रासेऽनिर्दिष्टसङ्ख्यत्वं दर्शयन्नाह नेत्यादि ॥ ग्र्ह्त्च्म्_६।१०-१२:१ ॥  
अत्रास्मिन् शास्त्रे आदौ प्रथमं ग्रासप्रमाणनियमः कर्तुं न शक्यः ॥ ग्र्ह्त्च्म्_६।१०-१२:२ ॥  
यतः कारणात् गगनमभ्रं सर्वाङ्गं न ग्रसते रस इति शेषः ॥ ग्र्ह्त्च्म्_६।१०-१२:३ ॥  
तत्सर्वाङ्गग्रस्तं गगनमभ्रं लक्षणैरेव ज्ञातव्यमित्यर्थः ॥ ग्र्ह्त्च्म्_६।१०-१२:४ ॥  
चतुःषष्ट्यंशादिग्रासे रसाकारम् आह यदीत्यादि ॥ ग्र्ह्त्च्म्_६।१०-१२:५ ॥  
यदि चेद्रसः चतुःषष्ट्यंशान् प्रमाणतो ग्रासं ग्रसति हि निश्चितं तदा दण्डं धारयेत् वस्त्रान्न क्षरतीत्यर्थः ॥ ग्र्ह्त्च्म्_६।१०-१२:६ ॥  
पुनश्चत्वारिंशद्भागप्रवेशतो रसोदरे इति शेषः तदा पायसाकारः क्वथितदुग्धाकारो भवेत् निबिडत्वात् ॥ ग्र्ह्त्च्म्_६।१०-१२:७ ॥  
तदेवाह भवतीत्यादि ॥ ग्र्ह्त्च्म्_६।१०-१२:८ ॥  
विंशद्भागात् त्रिंशद्भागस्य जारणतो जलौकाकारो भवेत् रस इत्यध्याहारः ॥ ग्र्ह्त्च्म्_६।१०-१२:९ ॥  
पुनः विंशत्या विंशद्भागजारणेन अविप्लुषो भवेद् आसनान्न चलति ॥ ग्र्ह्त्च्म्_६।१०-१२:१० ॥  
पुनः षोडशांशात् षोडशांशभागजारणतः छेदी भवेत् क्षुरिकादिभिः छेदे कृते पृथक्त्वमाप्नोति ॥ ग्र्ह्त्च्म्_६।१०-१२:११ ॥  
अतः षोडशभागादूर्ध्वं ग्रासो दुर्जरो भवेत् ॥ ग्र्ह्त्च्म्_६।१०-१२:१२ ॥  
  
____________________________________________________  
  
स्तर्त् ग्र्ह्त् ६।१३  
  
  
पञ्चभिरेभिर्ग्रासैर्घनसत्वं जारयित्वादौ ।  
गर्भद्रावे निपुणो जारयति बीजं कलांशेन ॥ ग्र्ह्त्_६।१३ ॥  
  
------------------  
  
*चोम्म्। मुग्धावबोधिनी:  
  
तच्चाह पञ्चभिरित्यादि ॥ ग्र्ह्त्च्म्_६।१३:१ ॥  
एवं उक्तप्रकारेण पुनर्गर्भद्रावे निपुणः रसोदरे अभ्रधात्वादीनां द्रुतिकरणे प्रवीणः पुमान् कलांशेन ग्रासं योजयेत् ॥ ग्र्ह्त्च्म्_६।१३:२ ॥  
किं कृत्वा पञ्चभिः पूर्वोक्तैः ग्रासैश्चारु यथा स्यात्तथा घनसत्वमादौ जारयित्वा पञ्चभिर्ग्रासैर् घनसत्वजारणानन्तरं षोडशभागेन बीजं जारयेदित्यर्थः ॥ ग्र्ह्त्च्म्_६।१३:३ ॥  
  
____________________________________________________  
  
स्तर्त् ग्र्ह्त् ६।१४-१५  
  
  
<Ōnderung von phys. Eig. von Hg nach jāraṇa>  
धूम्रश्चिटिचिटिशब्दो मण्डूकगतिस्तथा सकम्पश्च ।  
निष्कम्पो भवति रसो विज्ञातव्योऽभ्रजीर्णस्तु ॥ ग्र्ह्त्_६।१४ ॥  
कपिलोऽथ निरुद्गारी विप्लुषभावं च मुञ्चते सूतः ।  
निष्कम्पो गतिरहितो विज्ञातव्योऽभ्रजीर्णस्तु ॥ ग्र्ह्त्_६।१५ ॥  
  
------------------  
  
*चोम्म्। मुग्धावबोधिनी:  
  
अभ्रकजीर्णरसलक्षणम् आह धूम्र इत्यादि ॥ ग्र्ह्त्च्म्_६।१४-१५:१ ॥  
अभ्रजीर्णरस एवंविधो भवति अभ्रं जीर्णं यस्मिन् स तथोक्तः ॥ ग्र्ह्त्च्म्_६।१४-१५:२ ॥  
वह्नियोगात् प्रथमं धूम्रो धूम्राभो भवति पुनश्चिटिचिटिशब्दो भवति ततो मण्डूकगतिर्भवति पुनस्तथा तेन प्रकारेण धृते सति सकम्पो भवति पुनर्वह्नौ निष्कम्पः स्वस्थो भवति अभ्रसत्वद्रुतस्य लक्षणमिति ॥ ग्र्ह्त्च्म्_६।१४-१५:३ ॥  
तदेवाह कपिल इत्यादि ॥ ग्र्ह्त्च्म्_६।१४-१५:४ ॥  
पुनरेवंविधो रसोऽभ्रजीर्णो विज्ञातव्यः ॥ ग्र्ह्त्च्म्_६।१४-१५:५ ॥  
कीदृशः कपिलः वर्णतः निरुद्गारी स्थिरभावः पुनः स रसो विप्लुषभावं चञ्चलत्वं मुञ्चते ॥ ग्र्ह्त्च्म्_६।१४-१५:६ ॥  
पुनर्निष्कम्पः स्वस्थः पुनर्गतिरहितः पक्षच्छिन्नः इति लक्षणान्यभ्रजीर्णस्य भवन्ति ॥ ग्र्ह्त्च्म्_६।१४-१५:७ ॥  
  
____________________________________________________  
  
स्तर्त् ग्र्ह्त् ६।१६-१८  
  
  
<kacchapayantra>  
जलपूर्णपात्रमध्ये दत्त्वा घटखर्परं सुविस्तीर्णम् ।  
तदुपरि मध्यगतः सूतः स्थाप्यस्ततः कुड्ये ॥ ग्र्ह्त्_६।१६ ॥  
लघुलोहकटोरिकया कृतपटमृत्सन्धिलेपयाच्छाद्य ।  
पूर्णं तद्घटखर्परम् अङ्गारैः करीषतुषमिश्रैः ॥ ग्र्ह्त्_६।१७ ॥  
स्वेदनतो मर्दनतः कच्छपयन्त्रस्थितो रसो जरति ।  
अग्निबलेनैव ततो गर्भद्रुतिः सर्वलोहानाम् ॥ ग्र्ह्त्_६।१८ ॥  
  
------------------  
  
*चोम्म्। मुग्धावबोधिनी:  
  
कच्छपयन्त्रमाह जलेत्यादि ॥ ग्र्ह्त्च्म्_६।१६-१८:१ ॥  
जलपूर्णपात्रमध्ये इति जलपूर्णं यत्पात्रं तस्य मध्ये सुविस्तीर्णं सुन्दरायतं घटखर्परं कुम्भखण्डं दत्त्वा तदुपरि खर्परोपरि बिडमध्यगतः सूतः स्थाप्यः ॥ ग्र्ह्त्च्म्_६।१६-१८:२ ॥  
कुत्र कुड्ये मृदा विनिर्मिते विशालमुखे लघुलोहकटोरिकया अतिलघ्वी या लोहस्य मुण्डादेः कटोरिका पात्रविशेषः तया विडावृतं सूतं आच्छाद्य आ समन्तात् संरुध्य ॥ ग्र्ह्त्च्म्_६।१६-१८:३ ॥  
किंविशिष्टया कृतपटमृत्सन्धिलेपया कृतः पटमृद्भ्यां सन्धेर्लेपो रोधो यस्याः सा तया ॥ ग्र्ह्त्च्म्_६।१६-१८:४ ॥  
पुनस्तत्कुड्यान्तर्गतघटखर्परं अङ्गारैः पूर्णं किंविशिष्टैः करीषतुषमिश्रैः करीषो गोमयस्य चूर्णं तुषाः शाल्यादेर्धान्यस्य तैर् मिश्रितैरिति ॥ ग्र्ह्त्च्म्_६।१६-१८:५ ॥  
कच्छपयन्त्रे यद्विहितं तदाह स्वेदनत इत्यादि ॥ ग्र्ह्त्च्म्_६।१६-१८:६ ॥  
कच्छपयन्त्रस्थो रसो जरति ग्रासं इति शेषः ॥ ग्र्ह्त्च्म्_६।१६-१८:७ ॥  
कुतः स्वेदनतः वह्नौ परितापतः ॥ ग्र्ह्त्च्म्_६।१६-१८:८ ॥  
न केवलं स्वेदनतो मर्दनतश्च विडादिना इत्यध्याहारः ॥ ग्र्ह्त्च्म्_६।१६-१८:९ ॥  
ततो ऽग्निबलेनैव सर्वलोहानां स्वर्णादीनां अस्मिन्नन्तराले गर्भद्रुतिर्भवति अत्राग्निबलमेव मुख्यं ॥ ग्र्ह्त्च्म्_६।१६-१८:१० ॥  
  
____________________________________________________  
  
स्तर्त् ग्र्ह्त् ६।१९  
  
  
एवं दत्त्वा जीर्यति न क्षयति रसो यथा तथा कार्यः ।  
क्षयमेति क्षारविडैः स तूपरसैर्ग्रासमुद्गिरति ॥ ग्र्ह्त्_६।१९ ॥  
  
------------------  
  
*चोम्म्। मुग्धावबोधिनी:  
  
जारणायां विधिद्वयमाह एवमित्यादि ॥ ग्र्ह्त्च्म्_६।१९:१ ॥  
एवममुना प्रकारेण कच्छपयन्त्रे निधाय जीर्यति ग्रासं रस इति शेषः ॥ ग्र्ह्त्च्म्_६।१९:२ ॥  
यथा रसो न क्षयति क्षयं नाप्नोति तथा कार्यो विधिः इति शेषः ॥ ग्र्ह्त्च्म्_६।१९:३ ॥  
कार्यस्याश्रयरक्षणायेति भावः ॥ ग्र्ह्त्च्म्_६।१९:४ ॥  
पुनः क्षारबिडैः क्षयमेति नाशमाप्नोति ग्रास इत्यध्याहारः ॥ ग्र्ह्त्च्म्_६।१९:५ ॥  
पुनः स रस उपरसैर्गन्धादिभिः ग्रासं उत्प्रावल्येन गिरति गिलतीत्यर्थः ॥ ग्र्ह्त्च्म्_६।१९:६ ॥  
क्षारैरम्लैश्च गन्धाद्यैर् मूत्रैः पटुभिरेव च ।  
रसग्रासस्य जीर्णार्थं बिडः स परिकीर्तितः ।  
इति परिभाषा ॥ ग्र्ह्त्च्म्_६।१९:७ ॥  
बिडशब्देन पिण्डः ॥ ग्र्ह्त्च्म्_६।१९:८ ॥  
  
  
____________________________________________________  
  
स्तर्त् ग्र्ह्त् ७।१  
  
  
<viḍa:: positive effects>  
  
ग्रासं न मुञ्चति न वाञ्छति तं च भूयः कांश्चिद्गुणान्भजति भुक्तविभुक्तिमात्रात् ।  
यज्जीर्यते प्रचुरकेवलवह्नियोगात् तस्माद्विडैः सुनिविडैः सह जारणा स्यात् ॥ ग्र्ह्त्_७।१ ॥  
  
------------------  
  
*चोम्म्। मुग्धावबोधिनी:  
  
बिडैर्जारणायाः सुगमत्वमाह ग्रासमित्यादि ॥ ग्र्ह्त्च्म्_७।१:१ ॥  
ग्रासं न मुञ्चति च पुनस्तम् एवान्यग्रासं न वाञ्छति भूयः पुनः भुक्तविभुक्तिमात्रात् कांश्चिद्गुणान् नित्यं भजति दधाति ग्रासग्रसनमात्रात् गुणं करोतीत्यर्थः ॥ ग्र्ह्त्च्म्_७।१:२ ॥  
यतो हेतोर्बिडैर्वक्ष्यमाणलक्षणैः कृत्वा जीर्यते ग्रासमित्यर्थः ॥ ग्र्ह्त्च्म्_७।१:३ ॥  
कुतः प्रचुरकेवलवह्नियोगात् प्रचुर उदग्रो यः केवलवह्नियोगः शुद्धाग्नियोगस्तस्मात् ॥ ग्र्ह्त्च्म्_७।१:४ ॥  
किंविशिष्टैः सुनिबिडैः घनैः ॥ ग्र्ह्त्च्म्_७।१:५ ॥  
यतो बिडाः श्रेष्ठास् तस्माद्विडैर् एव जारणा स्यात् सुगमत्वादिति भावः ॥ ग्र्ह्त्च्म्_७।१:६ ॥  
  
____________________________________________________  
  
स्तर्त् ग्र्ह्त् ७।२  
  
  
<viḍa:: for jāraṇa of copper leafs>  
सौवर्चलकटुकत्रयकाक्षीकासीसगन्धकैश्च विडैः ।  
शिग्रो रसशतभाव्यैस्ताम्रदलान्यपि जारयति ॥ ग्र्ह्त्_७।२ ॥  
  
------------------  
  
*चोम्म्। मुग्धावबोधिनी:  
  
बिडविधानमाह सौवर्चलेत्यादि ॥ ग्र्ह्त्च्म्_७।२:१ ॥  
ताम्रदलान्यपि जारयति बुद्धिमान् इति शेषः स्वर्णबीजादीनां का कथेति भावः ॥ ग्र्ह्त्च्म्_७।२:२ ॥  
कैः कृत्वा बिडैः कृत्वा ॥ ग्र्ह्त्च्म्_७।२:३ ॥  
किंविशिष्टैर् बिडैः सौवर्चलकटुकत्रयकाङ्क्षीकासीसगन्धकैः सौवर्चलं रुचकं कटुत्रयं शुण्ठीमरिचपिप्पल्यात्मकं काक्षी सौराष्ट्री कासीसं पुष्पकासीसं गन्धकं लेलितकं एतान्यौषधानि येषु विडेषु सन्ति ते तथोक्ताः तैः ॥ ग्र्ह्त्च्म्_७।२:४ ॥  
पुनः किंविशिष्टैः शिग्रो रसशतभाव्यैः शिग्रोः सौभाञ्जनस्य रसेन शतवारं भाव्याः ये बिडास्तैः एवं निष्पन्नैर्विडैर्निश्चितं जारणा स्यादिति भावः ॥ ग्र्ह्त्च्म्_७।२:५ ॥  
  
____________________________________________________  
  
स्तर्त् ग्र्ह्त् ७।३  
  
  
<viḍa:: for jāraṇa of gold>  
सर्वाङ्गदग्धमूलकभस्म प्रतिगालितं सुरभिमूत्रेण ।  
शतभाव्यं बलिवसया तत्क्षणतो जार्यते हेम ॥ ग्र्ह्त्_७।३ ॥  
  
------------------  
  
*चोम्म्। मुग्धावबोधिनी:  
  
बिडान्तरमाह सर्वेत्यादि ॥ ग्र्ह्त्च्म्_७।३:१ ॥  
सर्वाङ्गदग्धमूलकभस्म प्रतिगालितमिति सर्वाङ्गेन मूलत्वक्पत्रपुष्पफलेन सह दग्धं भस्मतां प्राप्तं यन्मूलककन्दं तद्भस्म सुरभिमूत्रेण गोजलेन गालितं कार्यं क्षारो ग्राह्य इत्यर्थः ॥ ग्र्ह्त्च्म्_७।३:२ ॥  
पुनर्बलिवसया बलमुख्या या जलौका मण्डूकादीनां वसा यथा च ।  
भेकमत्स्यवसा या तु कुक्कुटस्य वसाथवा ।  
भाव्यम् एभिः क्रमाद्गन्धं शिशुमारवसापि वा ॥ ग्र्ह्त्च्म्_७।३:३ ॥  
एका बलिवसा सम्यक् सूतस्य बन्धिनी परम् ।  
रञ्जनं चैव कुरुते मणिमूषाविधिक्रमात् ।  
इति ॥ ग्र्ह्त्च्म्_७।३:४ ॥  
बलिवसया शतं शतवारं क्षारभूतं भस्म भाव्यं पुनः तच्छतभाव्यम् औषधं तत्क्षणतः तत्कालतो हेम स्वर्णं जार्यते रसो ग्रासभूतं हेम जरतीति बिडयोगादिति भावः ॥ ग्र्ह्त्च्म्_७।३:५ ॥  
  
____________________________________________________  
  
स्तर्त् ग्र्ह्त् ७।४-७  
  
  
<viḍa:: for jāraṇa>  
कदलीपलाशतिलनिचुलकनकसुरदालिवास्तुकैरण्डाः ।  
वर्षाभूवृषमोक्षकसहिताः क्षारो यथालाभम् ॥ ग्र्ह्त्_७।४ ॥  
आनीय क्षारवृक्षान् कुसुमफलशिफात्वक्प्रवालैरुपेतान् कृत्वातः खण्डशस्तान् विपुलतरशिलापिष्टगात्रातिशुष्कान् ।  
दग्ध्वा काण्डैस्तिलानां करिसुरभिहयाम्भोभिर् आस्राव्य वस्त्रैर् भस्म त्यक्त्वा जलं तन्मृदुशिखिनि पचेद्वंशपाकेन भूयः ॥ ग्र्ह्त्_७।५ ॥  
तच्छुष्यमाणं हि सबाष्पबुद्बुदान् यदा विधत्ते क्षणभङ्गुरान् बहून् ।  
तदा क्षिपेत्त्र्यूषणहिङ्गुगन्धकं क्षारत्रयं षड्लवणानि भूखगौ ॥ ग्र्ह्त्_७।६ ॥  
द्रव्याणि सम्मिश्र्य निवृत्य भूतले व्यवस्थितं शस्त्रकटोरिकापुटे ।  
संस्थापयेत्सप्तदिनानि धान्यगतं प्रयोज्यं रसजारणादिकम् ॥ ग्र्ह्त्_७।७ ॥  
  
------------------  
  
*चोम्म्। मुग्धावबोधिनी:  
  
अथ क्षारवृक्षगुल्मौषधिविशेषानाह कदलीत्यादि ॥ ग्र्ह्त्च्म्_७।४-७:१ ॥  
यथालाभं लाभम् अनतिक्रम्य एषां क्षारः कर्तव्यः ॥ ग्र्ह्त्च्म्_७।४-७:२ ॥  
ते के कदलीपलाशतिलनिचुलकनकसुरदालिवास्तुकैरण्डाः कदली रम्भा पलाशो ब्रह्मवृक्षः तिलाः प्रतीताः निचुलो वेतसवृक्षः कनको धत्तूरः सुरदाली देवदाली वास्तुकं क्षारशाकं एरण्डो वातारिः एते क्षारसम्भवाः ॥ ग्र्ह्त्च्म्_७।४-७:३ ॥  
किंविशिष्टा एते वर्षाभूवृषमोक्षकसहिताः वर्षाभूः पुनर्नवा वृषो वासकः मोक्षको मोखावृक्ष इति प्रतीतः एतैः संयुता इत्युद्देशः ॥ ग्र्ह्त्च्म्_७।४-७:४ ॥  
क्षारकरणविधानम् आहानीयेत्यादि ॥ ग्र्ह्त्च्म्_७।४-७:५ ॥  
प्रथमं क्षारवृक्षान् पूर्वोक्तान् आनीय वनान्तराद्गृहीत्वा ॥ ग्र्ह्त्च्म्_७।४-७:६ ॥  
किंविशिष्टान् कुसुमफलशिफात्वक्पलाशैरुपेतान् कुसुमानि प्रसूनानि प्रतीतानि शिफा मूलं त्वक्त्वचा प्रवाला नूतनपल्लवाः एतैः पञ्चाङ्गाह्वयैर् उपेतान् संयुतान् ॥ ग्र्ह्त्च्म्_७।४-७:७ ॥  
खण्डशः बहुशकलान् कृत्वा ॥ ग्र्ह्त्च्म्_७।४-७:८ ॥  
न केवलं खण्डशः विपुलतरशिलापिष्टगात्रातिशुष्कान् कृत्वा विपुलतरा अतिविस्तीर्णा या शिला तस्यां पिष्टानि गात्राणि येषां तेऽशुष्का निरसाः तानेवंविधान् कृत्वा ॥ ग्र्ह्त्च्म्_७।४-७:९ ॥  
पुनस्तानेव च तिलानां काण्डैर्नालैः सह दग्ध्वा ॥ ग्र्ह्त्च्म्_७।४-७:१० ॥  
पुनः करिसुरभिहयाम्भोभिः हस्तिगोऽश्वानां मूत्रैरास्राव्य आप्लुत्य तद्भस्म त्यक्त्वा वस्त्रैर् जलं ग्राह्यमिति शेषः ॥ ग्र्ह्त्च्म्_७।४-७:११ ॥  
तज्जलं मृदुशिखिनि कोमलाग्नौ पचेत् केन वंशपाकेन वंशानां समवह्नित्वात् ॥ ग्र्ह्त्च्म्_७।४-७:१२ ॥  
क्षारजलपाकलक्षणमाह तदित्यादि ॥ ग्र्ह्त्च्म्_७।४-७:१३ ॥  
तज्जलं क्षारपानीयं शुष्यमाणं सत् निश्चितं यदा सबाष्पबुद्बुदान् विधत्ते सह बाष्पेण जलात्ययधूमेन वर्तन्ते ये बुद्बुदास्तान् तदा क्षारो निष्पन्नो ज्ञेयः ॥ ग्र्ह्त्च्म्_७।४-७:१४ ॥  
पुनस्तदा त्र्यूषणं शुण्ठीमरिचपिप्पल्यः हिङ्गु रामठं गन्धकं लेलीतकं पुनः क्षारत्रयं सर्जिकायवाग्रजटङ्कणाह्वयं लवणानि षट् सैन्धवादीनि भूः तुवरी खगं कासीसं एतानि क्षिपेत् एतत्क्षारेणार्द्रेण सह मिश्रं कार्यमित्यर्थः ॥ ग्र्ह्त्च्म्_७।४-७:१५ ॥  
तथा च द्रव्याणि त्र्यूषणादीनि सम्मिश्र्य एकीकृत्य निवृत्य च सम्मर्द्य शस्त्रकटोरिकापुटे लोहमयपात्रसम्पुटे व्यवस्थितं सप्तदिनानि धान्यगतं कस्यचिद्धान्यस्य मध्यगतं स्थापयेत् कुत्र भूतले पृथिव्या आस्थाने ततोऽनन्तरं तत्सिद्धं रसजारणादिकं प्रति प्रयोज्यं एतद्बिडरूपं रसजारणादिषु प्रशस्तमित्यर्थः ॥ ग्र्ह्त्च्म्_७।४-७:१६ ॥  
  
____________________________________________________  
  
स्तर्त् ग्र्ह्त् ७।८  
  
  
<viḍa:: for garbhadruti>  
जम्बीरबीजपूरकचाङ्गेरीवेतसाम्लसंयोगात् ।  
क्षारा भवन्ति नितरां गर्भद्रुतिजारणे शस्ताः ॥ ग्र्ह्त्_७।८ ॥  
  
------------------  
  
*चोम्म्। मुग्धावबोधिनी:  
  
जारणायां क्षारविधानमाह जम्बीरेत्यादि ॥ ग्र्ह्त्च्म्_७।८:१ ॥  
क्षारा उक्तवृक्षोद्भवाः नितराम् अतिशयेन गर्भद्रुतिजारणे रसान्तर्ग्रासजारणे शस्ता उत्कृष्टा भवन्ति ॥ ग्र्ह्त्च्म्_७।८:२ ॥  
कुतः जम्बीरबीजपूरकचाङ्गेरीवेतसाम्लसंयोगात् जम्बीरः प्रतीतः बीजपूरको मातुलुङ्गः चाङ्गेरी अम्लपत्रिका वेतसाम्लं चुक्रकं एषां यो रसस्तस्य संयोगात् एतैर्भाविताः क्षारा बिडवत्कार्यकरा इति भावः ॥ ग्र्ह्त्च्म्_७।८:३ ॥  
  
____________________________________________________  
  
स्तर्त् ग्र्ह्त् ७।९  
  
  
<viḍa:: how to use>  
विडमधरोत्तरमादौ दत्त्वा सूतस्य चाष्टमांशेन ।  
कुर्याज्जारणमेवं क्रमक्रमाद्वर्धयेदग्निम् ॥ ग्र्ह्त्_७।९ ॥  
  
------------------  
  
*चोम्म्। मुग्धावबोधिनी:  
  
रसे विडयोजनमाह बिडमित्यादि ॥ ग्र्ह्त्च्म्_७।९:१ ॥  
आदौ प्रथमं सूतस्य रसस्याष्टमांशेन पूर्वनिर्मितं विडं अधरोत्तरं अध उपरिभागं च दत्त्वा एवं अमुना प्रकारेण जारणं कुर्यात् पुनः क्रम्यते अनेनेति क्रमो बिडरूपः तत्क्रमः परम्परा तस्मात् अग्निं विवर्धयेत् कर्मकृत् इत्यध्याहारः वारंवारं बिडसम्प्रयोगादग्निर्वर्धते ॥ ग्र्ह्त्च्म्_७।९:२ ॥  
  
  
  
____________________________________________________  
  
स्तर्त् ग्र्ह्त् ८।१-२  
  
  
<rañjana:: colour acc. to abhra>  
  
जीर्णाभ्रको रसेन्द्रो दर्शयति घनानुरूपिणीं छायाम् ।  
कृष्णां रक्तां पीतां सितां तथा सङ्करैर्मिश्राम् ॥ ग्र्ह्त्_८।१ ॥  
कृष्णाभ्रकेण बलवदसितरागैर्युज्यते रसेन्द्रस्तु ।  
श्वेतै रक्तैः पीतैर्वह्नेः खलु वर्णतो ज्ञेयः ॥ ग्र्ह्त्_८।२ ॥  
  
------------------  
  
*चोम्म्। मुग्धावबोधिनी:  
  
द्योतते दिवि चन्द्रो ऽसौ जीर्णेऽभ्रे कान्तिमत्तया ।  
तथेह तामुपाश्रित्य शालते मनुजेषु च ॥ ग्र्ह्त्च्म्_८।१-२:१ ॥  
सुसिद्धबिडधात्वादिजारणेन रसस्य हि ।  
पीतादिरागजननं रञ्जनं परिकीर्तितम् ।  
इति परिभाषा ॥ ग्र्ह्त्च्म्_८।१-२:२ ॥  
अभ्रस्य छायाविशेषम् आह जीर्णाभ्रक इत्यादि ॥ ग्र्ह्त्च्म्_८।१-२:३ ॥  
रसेन्द्रो यदा जीर्णाभ्रो भवति तदा घनानुरूपिणीं जीर्णाभ्रसमवर्णां छायां दर्शयति ॥ ग्र्ह्त्च्म्_८।१-२:४ ॥  
कृष्णे जीर्णे कृष्णां रक्तेऽभ्रे जीर्णे रक्तां पीते पीतां तथा सिते शुभ्रे सितां एवं चतुर्विधां छायां दर्शयति ॥ ग्र्ह्त्च्म्_८।१-२:५ ॥  
पुनर्द्वयोस्त्रयाणां वा चतुर्णां सङ्करे मेलापे सति द्वित्रिचतुर्णाम् अनुरूपिणीं छायां दर्शयतीत्यर्थः ॥ ग्र्ह्त्च्म्_८।१-२:६ ॥  
अभ्रयोगाद् वर्णविशेषमाह कृष्णेत्यादि ॥ ग्र्ह्त्च्म्_८।१-२:७ ॥  
कृष्णाभ्रकेण जीर्णेन रसो बलवान् भवेत् तु पुनः असितरागैः कृष्णरागैर्युज्यते ॥ ग्र्ह्त्च्म्_८।१-२:८ ॥  
तथा श्वेतेन श्वेतै रागैर् युज्यते रक्तेन रक्तैः पीतेन पीतैः कपिलाग्नेर्दिव्यस्यापि सर्वस्यादर्शनरूपं क्षयकरस्य बलैर्द्रव्याणां तादृशो वर्णो रसवर्णतो वर्णकोविदैर्ज्ञेयः ॥ ग्र्ह्त्च्म्_८।१-२:९ ॥  
  
____________________________________________________  
  
स्तर्त् ग्र्ह्त् ८।३  
  
  
<mercury transfers own colour on other substances>  
अथ निजकर्मे वर्णं न जहाति यदा स रज्यते रागैः ।  
क्रमशो हि वक्ष्यमाणैर्निर्णिक्तो रञ्जनं कुरुते ॥ ग्र्ह्त्_८।३ ॥  
  
------------------  
  
*चोम्म्। मुग्धावबोधिनी:  
  
रञ्जितरसप्रशंसाम् आह अथेत्यादि ॥ ग्र्ह्त्च्म्_८।३:१ ॥  
अथानन्तरं रसः रसेन्द्रो यदा वक्ष्यमाणैः श्वेतादिभिः रागैः रज्यते तदा निजकर्मे वर्णं स्वकीयमेव स्वाभाविकं रूपं न जहाति न त्यजति पुनस्तैरेव रागैः निर्णिक्तो रक्तः सन् रञ्जनं कुरुते रागदायी भवतीति ॥ ग्र्ह्त्च्म्_८।३:२ ॥  
तथा नो रक्तो न रञ्जनं कुरुते अविद्यमानत्वान्निषेधः ॥ ग्र्ह्त्च्म्_८।३:३ ॥  
  
____________________________________________________  
  
स्तर्त् ग्र्ह्त् ८।४  
  
  
<(Stoffe, die versch. saṃskāras induzieren)>  
बलमास्तेऽभ्रकसत्वे जारणरागाः प्रतिष्ठितास्तीक्ष्णे ।  
बन्धश्च सारलोहे सारकमथ नागवङ्गाभ्याम् ॥ ग्र्ह्त्_८।४ ॥  
  
------------------  
  
*चोम्म्। मुग्धावबोधिनी:  
  
अभ्रसत्वादीनां योगे रसे व्यवस्थामाह बलमित्यादि ॥ ग्र्ह्त्च्म्_८।४:१ ॥  
अभ्रकसत्वेऽधिकरणे बलमास्ते अभ्रसत्वसंयोगेन रसो बलमाप्नोतीत्यर्थः ॥ ग्र्ह्त्च्म्_८।४:२ ॥  
पुनस्तीक्ष्णे लोहभेदे जारणरागा जारणेन तीक्ष्णस्था रागाः प्रतिष्ठिता भवन्तीत्यर्थः ॥ ग्र्ह्त्च्म्_८।४:३ ॥  
सारणमथ नागवङ्गाभ्याम् इति नागवङ्गाभ्यां दुःसरणं सारणद्रव्यं सरत इति ॥ ग्र्ह्त्च्म्_८।४:४ ॥  
  
____________________________________________________  
  
स्तर्त् ग्र्ह्त् ८।५  
  
  
<potency of tīkṣṇaloha>  
क्रामति तीक्ष्णेन रसस्तीक्ष्णेन च जीर्यते क्षणाद्ग्रासः ।  
हेम्नो योनिस्तीक्ष्णं रागान् गृह्णाति तीक्ष्णेन ॥ ग्र्ह्त्_८।५ ॥  
  
------------------  
*चोम्म्। मुग्धावबोधिनी:  
  
सर्वकारणं तीक्ष्णमाह क्रामतीत्यादि ॥ ग्र्ह्त्च्म्_८।५:१ ॥  
तीक्ष्णेन लोहभेदेन रसः क्रामति क्रामणं विदधाति पुनस् तीक्ष्णेन कृत्वा ग्रासः क्षणादल्पकालतो जीर्यते जारणम् आप्नोति पुनर्हेम्नः सुवर्णस्य योनिरुत्पत्तिस्थानं तीक्ष्णमस्ति पुनः रागान् रञ्जनभावान् तीक्ष्णेन कृत्वा रसो गृह्णाति स्वस्मिन् रागान् दधातीत्यर्थः ॥ ग्र्ह्त्च्म्_८।५:२ ॥  
  
____________________________________________________  
  
स्तर्त् ग्र्ह्त् ८।६  
  
  
<tīkṣṇaloha:: cāraṇa, jāraṇa>  
तदपि च दरदेन हतं कृत्वा माक्षिकेण रविसहितम् ।  
वासितमपि वासनया घनवच्चार्यं च जार्यं च ॥ ग्र्ह्त्_८।६ ॥  
  
------------------  
  
*चोम्म्। मुग्धावबोधिनी:  
  
तीक्ष्णस्य हिङ्गुलयोगेन गुणाधिक्यमाह तदपीत्यादि ॥ ग्र्ह्त्च्म्_८।६:१ ॥  
अपि निश्चयेन तत् तीक्ष्णं दरदेन हिङ्गुलेन हतं मारितं वा माक्षिकेन स्वर्णमाक्षिकेन रविसहितं ताम्रसंयुतं तीक्ष्णं हतं मारितं पुनर्वासनया वासनौषधेन वासितं परिभावितं घनवद् अभ्रवत् चार्यं जार्यं च सत्वाभ्रवत् नान्यथा ॥ ग्र्ह्त्च्म्_८।६:२ ॥  
  
____________________________________________________  
  
स्तर्त् ग्र्ह्त् ८।७  
  
  
<rañjana:: suitable substances>  
कान्तं वा तीक्ष्णं वा काञ्चीं वा वज्रसस्यकादीनाम् ।  
एकतमं सर्वं वा रसरञ्जने सङ्करोऽभीष्टः ॥ ग्र्ह्त्_८।७ ॥  
  
------------------  
  
*चोम्म्। मुग्धावबोधिनी:  
  
तीक्ष्णवदेतानाह कान्तम् इत्यादि ॥ ग्र्ह्त्च्म्_८।७:१ ॥  
रसरञ्जने रसेन्द्रे रागकर्मणि कान्तं चुम्बकपाषाणोत्थं लोहं श्रेष्ठं वेति समुच्चये तीक्ष्णं लोहभेदो वा काञ्चीं स्वर्णमाक्षिकं वा वज्रसस्यकादीनां वज्रसस्यकावादिर्येषां ते तेषां हीरकचपलादीनां एकतमं तन्मध्यादेकतमं सर्वं वा अत्राभीष्टशब्दस्य प्रत्येकं सम्बन्धः हीरकादीनि रत्नानि सस्यकाद्या उपधातवः ॥ ग्र्ह्त्च्म्_८।७:२ ॥  
वा रसरञ्जने अयमेव सङ्करः सर्वेषां कान्तादीनां मेलापः सर्वत्राभीष्टः ॥ ग्र्ह्त्च्म्_८।७:३ ॥  
  
____________________________________________________  
  
स्तर्त् ग्र्ह्त् ८।८-९  
  
  
<(chem. Potenzen versch. Stoffe)>  
कुटिले बलमभ्यधिकं रागस्तीक्ष्णे तु पन्नगे स्नेहः ।  
रागस्नेहबलानि तु कमले शंसन्ति धातुविदः ॥ ग्र्ह्त्_८।८ ॥  
<mercury:: rañjana>  
सर्वैर् एभिर् लोहैर् माक्षिकनिहतैस्तथा द्रुतैर्गर्भे ।  
विडयोगेन तु जीर्णो रसराजो रागमुपयाति ॥ ग्र्ह्त्_८।९ ॥  
  
------------------  
  
*चोम्म्। मुग्धावबोधिनी:  
  
स्वे स्वे विकारे वक्ष्यमाणमाह बलमित्यादि ॥ ग्र्ह्त्च्म्_८।८-९:१ ॥  
धातुविदो रसवैद्या इति शंसन्ति ॥ ग्र्ह्त्च्म्_८।८-९:२ ॥  
इति किं कुटिले बलं अभ्यधिकं सर्वाधिकं पुनस्तीक्ष्णेऽभ्यधिको रागः रञ्जनं तु पुनः पन्नगे नागेऽभ्यधिकं स्नेहः स्निग्धत्वं तु पुनः रागस्नेहबलानि त्रीण्येवोक्तानि कमले ताम्रे कुटिलतीक्ष्णपन्नगानां जारणाद्रसे यथा बलरागस्नेहा भवन्ति तथैकताम्रजारणात् त्रयो भवन्तीत्यर्थः ॥ ग्र्ह्त्च्म्_८।८-९:३ ॥  
रसबन्धनोपायमाह सर्वैरित्यादि ॥ ग्र्ह्त्च्म्_८।८-९:४ ॥  
बिडयोगेन पूर्वोक्तेन जीर्णो जारणमापन्नो रसराजो बन्धमुपयाति बन्धनमादत्ते ॥ ग्र्ह्त्च्म्_८।८-९:५ ॥  
कैः सह जीर्णः एभिः पूर्वोक्तैः सर्वैर् लोहैर्धातुभिः ॥ ग्र्ह्त्च्म्_८।८-९:६ ॥  
किंविशिष्टैः माक्षिकनिहतैः स्वर्णमाक्षिकमारितैः ॥ ग्र्ह्त्च्म्_८।८-९:७ ॥  
पुनः किंविशिष्टैः गर्भे रसोदरे द्रुतैर्विद्रुतैरिति ॥ ग्र्ह्त्च्म्_८।८-९:८ ॥  
  
____________________________________________________  
  
स्तर्त् ग्र्ह्त् ८।१०-११  
  
  
<mercury:: rañjana (with a kṛṣṭi)>  
तालकदरदशिलाभिः स्नेहक्षाराम्ललवणसहिताभिः ।  
समकद्विगुणत्रिगुणान् पुटो वहेद्वङ्गशस्त्रादीन् ॥ ग्र्ह्त्_८।१० ॥  
रक्तस्नेहनिषेकैः शेषं कुर्याद्रसस्य कृष्टिरियम् ।  
चारणजारणमात्रात्कुरुते रसमिन्द्रगोपनिभम् ॥ ग्र्ह्त्_८।११ ॥  
  
------------------  
  
*चोम्म्। मुग्धावबोधिनी:  
  
वक्ष्यमाणधातूनां मारणविधानमाह तालकेत्यादि ॥ ग्र्ह्त्च्म्_८।१०-११:१ ॥  
वङ्गशस्त्रादीन् वङ्गं त्रपुषं शस्त्रं तीक्ष्णं ते आदिर्येषां ते तान् ॥ ग्र्ह्त्च्म्_८।१०-११:२ ॥  
काभिः सह पुटो वहेत् तालकदरदशिलाभिः तालकं हरितालं दरदं हिङ्गुलं शिला मनःशिला ताभिः ॥ ग्र्ह्त्च्म्_८।१०-११:३ ॥  
किंविशिष्टाभिः स्नेहक्षाराम्ललवणसहिताभिः स्नेहः तैलं कङ्गुणितुम्बिन्यादीनां क्षारः स्वर्जिकादिः अम्लं जम्बीरादि लवणानि सैन्धवादीनि एतैः सहिताभिः ॥ ग्र्ह्त्च्म्_८।१०-११:४ ॥  
एकधातुतो द्वादशांशाद् आरभ्य यावत्समकद्विगुणत्रिगुणभागाः समाप्यन्ते तावत्पुटो वहेदिति व्यक्तिः ॥ ग्र्ह्त्च्म्_८।१०-११:५ ॥  
पुटितधातुकृत्यम् आह रक्तेत्यादि ॥ ग्र्ह्त्च्म्_८।१०-११:६ ॥  
उक्तधातुर्गर्भितं रसं रक्तस्नेहनिषेकैः रक्तो रक्तवर्गः स्नेहः कङ्गुण्यादीनां अनयोर्निषेकाः सिञ्चनानि तैः शेषं धातुवर्जितं कुर्यात् इयं रसस्य कृष्टिः रसस्य गुणाकर्षणं पुनरियं कृष्टिः रसेन्द्रं इन्द्रगोपनिभं कुरुते अतिरिक्तवर्णं कुरुते ॥ ग्र्ह्त्च्म्_८।१०-११:७ ॥  
कुतः चारणजारणमात्रात् पुनः पुटितधातूनां चारणं च जारणं जीर्णङ्करणं च तन्मात्रात् वा चारणस्य द्रव्यस्य जारणं तन्मात्रात् उभयोः पक्षयोरेक एवार्थः परमुक्तिविशेषः ॥ ग्र्ह्त्च्म्_८।१०-११:८ ॥  
  
____________________________________________________  
  
स्तर्त् ग्र्ह्त् ८।१२  
  
  
<mercury:: rañjana>  
अथवा केवलम् अमलं कमलं दरदेन वापितं कुरुते ।  
त्रिगुणं हि चीर्णजीर्णं लाक्षारससन्निभं सूतम् ॥ ग्र्ह्त्_८।१२ ॥  
  
------------------  
  
*चोम्म्। मुग्धावबोधिनी:  
  
मुख्यत्वेन ताम्रप्रंशसनम् आह अथवेत्यादि ॥ ग्र्ह्त्च्म्_८।१२:१ ॥  
अथवेति विधानान्तरे केवलं शुद्धं वान्यसंयोगेन वर्जितं अमलं जातपूर्वशोधनं त्रिगुणं चीर्णजीर्णं कुर्यादित्यर्थः पूर्वं चीर्णं चारणमाप्तं पश्चाज्जीर्णं जारणमापन्नं एवम्भूतं ताम्रं सूतं लाक्षारससन्निभं अलक्तकप्रभं कुरुते ॥ ग्र्ह्त्च्म्_८।१२:२ ॥  
  
____________________________________________________  
  
स्तर्त् ग्र्ह्त् ८।१३  
  
  
<mercury:: rañjana>  
रक्तगणगलितपशुजलभावितताप्यगन्धकशिलानाम् ।  
एकेन वापितमृतं कमलं रञ्जयति रसराजम् ॥ ग्र्ह्त्_८।१३ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह रक्तेत्यादि ॥ ग्र्ह्त्च्म्_८।१३:१ ॥  
रक्तगणेन दाडिमकिंशुकबन्धूकादिना पूर्वोक्तेन गलितं यत् पशुजलं गोमूत्रं तेन भाविता यास् ताप्यगन्धकमनःशिलास् तासां मध्याद् एकेन ताप्येन स्वर्णमाक्षिकेन वा गन्धकेन वा शिलया वापितमृतं सत् कमलं ताम्रं रसं रञ्जयति रागं ददातीत्यर्थः ॥ ग्र्ह्त्च्म्_८।१३:२ ॥  
  
____________________________________________________  
  
स्तर्त् ग्र्ह्त् ८।१४  
  
  
<duration of colouring acc. to substance>  
बाह्यो गन्धकरागो विलुलितरागे मनःशिलाताले ।  
माक्षिकसत्वरसकौ द्वावेव हि रञ्जने शस्तौ ॥ ग्र्ह्त्_८।१४ ॥  
  
------------------  
  
*चोम्म्। मुग्धावबोधिनी:  
  
रागाधिकारिगन्धकादीन् आह ॥ ग्र्ह्त्च्म्_८।१४:१ ॥  
तत्र गन्धकः कीदृशं रागं ददाति तत्स्वरूपमाह बाह्य इत्यादि ॥ ग्र्ह्त्च्म्_८।१४:२ ॥  
गन्धकरागो बाह्यो बहिर्भवः पुनर्मनःशिलाताले मनःशिला मनोह्वा तालं हरितालं तावुभे विलुलितरागे चञ्चलरागे पुनर् माक्षिकसत्वरसकौ स्वर्णमाक्षिकसत्वखर्परिकौ द्वावेव रञ्जने रसरागे शस्तौ गन्धकमनःशिलातालेभ्यः प्रधानौ अत्यधिकावित्यर्थः ॥ ग्र्ह्त्च्म्_८।१४:३ ॥  
  
____________________________________________________  
  
स्तर्त् ग्र्ह्त् ८।१५  
  
  
<rasarañjak (15)>  
क्रमवृत्तौ रविरसकौ संशुद्धौ मूकमूषिकाध्मातौ ।  
त्रिगुणं चीर्णो जीर्णो हेमाभो जायते सूतः ॥ ग्र्ह्त्_८।१५ ॥  
  
------------------  
  
*चोम्म्। मुग्धावबोधिनी:  
  
प्रधानयोस्ताम्रखर्परयोः कृत्यमाह क्रमवृत्तावित्यादि ॥ ग्र्ह्त्च्म्_८।१५:१ ॥  
क्रमवृत्तौ रविरसकौ संशुद्धौ विशेषविधानेन शोधितौ वा उत्तमजातीयौ मूकमूषिकाध्मातौ अन्धमूषायां ध्मातौ वह्नियोगीकृतौ कार्यौ एतत्त्रिगुणं यथा स्यात्तथा चीर्णो जीर्णश्च सूतः हेमनिभो जायते एतेन चारणमापन्नः पश्चात्तेनैव जारणाम् आपन्नो रसः स्वर्णप्रभो भवेदित्यर्थः ॥ ग्र्ह्त्च्म्_८।१५:२ ॥  
  
____________________________________________________  
  
स्तर्त् ग्र्ह्त् ८।१६  
  
  
<rasarañjak (16)>  
अथ कृष्णाभ्रकचूर्णं पुटितं रक्तं भवेत्तथा सकलम् ।  
त्रिगुणं चीर्णो जीर्णो हेमद्रुतिसन्निभः सूतः ॥ ग्र्ह्त्_८।१६ ॥  
  
------------------  
  
*चोम्म्। मुग्धावबोधिनी:  
  
अभ्रकयोगमाह अथेत्यादि ॥ ग्र्ह्त्च्म्_८।१६:१ ॥  
अथ रसकयोगानन्तरं कृष्णवर्णाभ्रकचूर्णं श्यामवर्णाभ्रकरजः तथा रविरसकविधानेन खर्परकेण सहितं पुटितं सत् सकलं समस्तं रक्तं भवेत् तद्रक्तभूतमभ्रं त्रिगुणं यथा स्यात्तथा चीर्णः चारणमापन्नस् ततो जीर्णो जारणमापन्नश्च सन् सूतो हेमद्रुतिसन्निभः स्वर्णद्रवसदृशो भवेद् इत्यर्थः ॥ ग्र्ह्त्च्म्_८।१६:२ ॥  
  
____________________________________________________  
  
स्तर्त् ग्र्ह्त् ८।१७-१८  
  
  
<mercury:: rañjana>  
त्रिगुणेन माक्षिकेण तु कनकं च मृतं रसकतालयुतम् ।  
पटुसहितं तत्पक्वं हण्डिकया यावदिन्द्रगोपनिभम् ॥ ग्र्ह्त्_८।१७ ॥  
तच्चूर्णं सूतवरे त्रिगुणं चीर्णं हि जीर्णं तु ।  
द्रुतहेमनिभः सूतो रञ्जति लोहानि सर्वाणि ॥ ग्र्ह्त्_८।१८ ॥  
  
------------------  
  
*चोम्म्। मुग्धावबोधिनी:  
  
अथ स्वर्णमारणमाह त्रिगुणेनेत्यादि ॥ ग्र्ह्त्च्म्_८।१७-१८:१ ॥  
तु पुनः त्रिगुणेन माक्षिकेण स्वर्णत्रिगुणितेन ताप्येन यत्कनकं मृतं तत्कनकं इन्द्रगोपको वर्षाकालीनो रक्तवर्णो जीवविशेषः तद्वन्निभा दीप्तिर्यस्य तदिन्द्रगोपनिभं भवतीति शेषः ॥ ग्र्ह्त्च्म्_८।१७-१८:२ ॥  
किंविशिष्टं कनकं मृतं रसकतालयुतं रसकं खर्परं तालं हरितालं ताभ्यां युतं मिश्रितं सत् यन्मृतं पञ्चत्वमाप्तमित्यर्थः ॥ ग्र्ह्त्च्म्_८।१७-१८:३ ॥  
पुनः पटुसहितं लवणमिश्रितं पुनर् हण्डिकया भाजनेन पक्वं वह्निपुटितं तदपि पूर्ववत् ॥ ग्र्ह्त्च्म्_८।१७-१८:४ ॥  
मृतकनकचूर्णं सूतवरे पारदे त्रिगुणं चीर्णं जीर्णं चारितं जारितं च सत् सूतो द्रुतहेमनिभो भवेत् गलितस्वर्णप्रभ इत्यर्थः ॥ ग्र्ह्त्च्म्_८।१७-१८:५ ॥  
एवं रञ्जितो रसः सर्वलोहानि धातूनि कृत्रिमाकृत्रिमानि नवविधानि रञ्जति स्वर्णरूपाणि करोतीत्यर्थः ॥ ग्र्ह्त्च्म्_८।१७-१८:६ ॥  
  
____________________________________________________  
  
स्तर्त् ग्र्ह्त् ८।१९  
  
  
<bījjāraṇ kā mahattv>  
पत्रादष्टगुणं सत्वं सत्वादष्टगुणा द्रुतिः ।  
द्रुतेरष्टगुणं बीजं तस्माद्बीजं तु जारयेत् ॥ ग्र्ह्त्_८।१९ ॥  
  
------------------  
  
*चोम्म्। मुग्धावबोधिनी:  
  
सर्वेषां धातुरसानामुत्तरोत्तरं विशेषत्वम् आह पत्रादित्यादि ॥ ग्र्ह्त्च्म्_८।१९:१ ॥  
पत्रादष्टगुणं सत्वं अभ्रपत्रे जीर्णे सति रसे यो गुणस्तस्मादष्टगुणो गुणस्तत्सत्वे इत्यर्थः पुनः सत्त्वात् द्रुतिस्तद्द्रवरूपा अष्टगुणा पुनर्द्रुतेर् बीजं धातूपरससंयोगजनितं पूर्वोपवर्णितं तदष्टगुणं ततः सर्वोत्कृष्टत्वाद्बीजं जारयेन्नत्वन्यत् ॥ ग्र्ह्त्च्म्_८।१९:२ ॥  
  
  
  
____________________________________________________  
  
स्तर्त् ग्र्ह्त् ९।१  
  
  
<bīja (Definition)>  
  
इति रक्तोऽपि रसेन्द्रो बीजेन विना न कर्मकृद्भवति ।  
द्विविधं तत्पीतसितं नियुज्यते सिद्धमेवैतत् ॥ ग्र्ह्त्_९।१ ॥  
  
------------------  
  
*चोम्म्। मुग्धावबोधिनी:  
  
हिमांशुरिव दीप्त्यासौ चण्डांशुरिव तेजसा ।  
निशाह्नोरिव कर्ता च दुर्जनैः सहनालयः ॥ ग्र्ह्त्च्म्_९।१:१ ॥  
निर्वापणविशेषेण तद्वद्वर्णं भवेद्यदा ।  
मृदुलं चित्रसंस्कारं तद्बीजमिति कथ्यते ॥ ग्र्ह्त्च्म्_९।१:२ ॥  
इति परिभाषा ॥ ग्र्ह्त्च्म्_९।१:३ ॥  
बीजप्रशंसनमाह इतीत्यादि ॥ ग्र्ह्त्च्म्_९।१:४ ॥  
इत्युक्तविधानेन रक्तोऽपि रसेन्द्रो बीजेन विना कर्मकृन्न भवति बीजेनैव कर्मकारी स्यादित्यर्थः ॥ ग्र्ह्त्च्म्_९।१:५ ॥  
तद्बीजं द्विविधं द्विप्रकारं पीतसितं एकं पीतं अपरं सितं श्वेतं स्वर्णरूप्यक्रियायोग्यम् इत्यर्थः ॥ ग्र्ह्त्च्म्_९।१:६ ॥  
तद्बीजं सिद्धं सर्वलक्षणोपेतं रसे पारदे नियोज्यं नासिद्धमिति ॥ ग्र्ह्त्च्म्_९।१:७ ॥  
  
____________________________________________________  
  
स्तर्त् ग्र्ह्त् ९।२  
  
  
<bīja:: śodhana necessary>  
तस्य विशुद्धिर्बहुधा गगनरसोपरसलोहचूर्णैश् च ।  
द्विविधं बीजं तैरपि नाशुद्धैः शुध्यते वै तत् ॥ ग्र्ह्त्_९।२ ॥  
  
------------------  
  
*चोम्म्। मुग्धावबोधिनी:  
तस्येत्यादि ॥ ग्र्ह्त्च्म्_९।२:१ ॥  
तस्य बीजस्य विशुद्धिः शोधनं बहुधा बहुप्रकारैः कृत्वा रसोपरसधातूनां बहुविधत्वात् ॥ ग्र्ह्त्च्म्_९।२:२ ॥  
कैः कृत्वा गगनरसलोहचूर्णैः गगनमभ्रं रसा वैक्रान्तादयोऽष्टौ वक्ष्यमाणाः उपरसा गन्धकादयः लोहा धातवः तेषां चूर्णानि तैः ॥ ग्र्ह्त्च्म्_९।२:३ ॥  
च पुनः तैर् गगनरसोपरसलोहचूर्णैर् अशुद्धैः शुद्धिवर्जितैस्तद्बीजं न शुध्यते शुद्धिहीनं स्यात् कारणानुरूपं कार्यमितिन्यायात् ॥ ग्र्ह्त्च्म्_९।२:४ ॥  
  
____________________________________________________  
  
स्तर्त् ग्र्ह्त् ९।३  
  
  
यः पुनरेतैः कुरुते कर्माशुद्धैर्भवेद्रसस्तस्य ।  
अव्यापकः पतङ्गी न रसे रसायने योग्यः ॥ ग्र्ह्त्_९।३ ॥  
  
------------------  
  
*चोम्म्। मुग्धावबोधिनी:  
  
अशुद्धबीजप्रभावमाह य इत्यादि ॥ ग्र्ह्त्च्म्_९।३:१ ॥  
पुनर्विशेषेण यः संस्कारकृदेतैर्गगनाद्यैर् अशुद्धैः कृत्वा रसस्य कर्म कुरुते तस्य पुरुषस्य रसः पारदो ऽव्यापको ऽसरणशीलो भवेत् पतङ्गी ऊर्ध्वगामी च भवेत् यन्त्रस्याधोभागे न तिष्ठतीत्यर्थः ॥ ग्र्ह्त्च्म्_९।३:२ ॥  
  
____________________________________________________  
  
स्तर्त् ग्र्ह्त् ९।४  
  
  
<mahārasa>  
वैक्रान्तकान्तसस्यकमाक्षिकविमलाद्रिदरदरसकाश्च ।  
अष्टौ रसास्तथैषां सत्त्वानि रसायनानि स्युः ॥ ग्र्ह्त्_९।४ ॥  
  
------------------  
  
*चोम्म्। मुग्धावबोधिनी:  
  
एते वक्ष्यमाणा अष्टौ रसाः रससञ्ज्ञकाः स्युः ॥ ग्र्ह्त्च्म्_९।४:१ ॥  
एते के वैक्रान्तकान्तसस्यकमाक्षिकविमलाद्रिदरदरसकाश् चेति वैक्रान्तं वज्रभूमिजं रजः कान्तं चुम्बकोत्थं सस्यकं चपलं माक्षिकं ताप्यं विमला रौप्यमाक्षिकं अद्रि शिलाजतु दरदं हिङ्गुलं रसकः खर्परिकः एते रससञ्ज्ञिका ज्ञेयाः ॥ ग्र्ह्त्च्म्_९।४:२ ॥  
तथा एषां सत्वानि साराणि रसायनानि जराव्याधिनाशनानि स्युरिति ॥ ग्र्ह्त्च्म्_९।४:३ ॥  
  
____________________________________________________  
स्तर्त् ग्र्ह्त् ९।५-६  
  
  
<uparasa>  
गन्धकगैरिकशिलालक्षितिखेचरमञ्जनं च कङ्कुष्ठम् ।  
  
उपरससञ्ज्ञकानाह गन्धकेत्यादि ॥ ग्र्ह्त्च्म्_९।४:१ ॥  
इदं वक्ष्यमाणं उपरससञ्ज्ञकं स्यात् ॥ ग्र्ह्त्च्म्_९।४:२ ॥  
किमिदं गन्धकगैरिकशिलालक्षितिखेचरम् इति गन्धकं प्रतीतं गैरिकं धातुगैरिकं शिला मनोह्वा आलं हरितालं क्षितिः स्फटिका खेचरं कासीसं एतत् सर्वमिति च पुनः अञ्जनं नीलाञ्जनं पुनः कङ्कुष्ठं विरङ्गं इत्यष्टौ उपरससञ्ज्ञका इत्यर्थः ॥ ग्र्ह्त्च्म्_९।४:३ ॥  
  
____________________________________________________  
  
स्तर्त् ग्र्ह्त् ९।५-६  
  
  
<sāraloha>  
उपरससञ्ज्ञकमिदं स्यात् शिखिशशिनौ सारलोहाख्यौ ॥ ग्र्ह्त्_९।५ ॥  
<pūtiloha>  
ताम्रारतीक्ष्णकान्ताभ्रसत्त्वलोहानि वङ्गनागौ च ।  
कथितास्तु पूतिसञ्ज्ञास्तेषां संशोधनं कार्यम् ॥ ग्र्ह्त्_९।६ ॥  
  
------------------  
  
*चोम्म्। मुग्धावबोधिनी:  
  
शिखिशशिनौ स्वर्णतारकौ सारलोहाख्यौ सारलोहसञ्ज्ञकावित्यर्थः ॥ ग्र्ह्त्च्म्_९।५-६:१ ॥  
पूतिलोहसञ्ज्ञानाह ताम्रेत्यादि ॥ ग्र्ह्त्च्म्_९।५-६:२ ॥  
ताम्रारतीक्ष्णकान्ताभ्रसत्वलोहानीति ताम्रं नेपालकं आरं राजरीतिः तीक्ष्णं सारं कान्तं चुम्बकोद्भवं अभ्रसत्वं गगनसारं लोहं मुण्डं एतानीति पुनर्वङ्गनागौ एते पूतिसञ्ज्ञकाः कथिताः ॥ ग्र्ह्त्च्म्_९।५-६:३ ॥  
तेषां पूतिलोहसञ्ज्ञकानां शोधनं सम्यङ्मलापनयनं कार्यमिति ॥ ग्र्ह्त्च्म्_९।५-६:४ ॥  
  
____________________________________________________  
  
स्तर्त् ग्र्ह्त् ९।७  
  
  
<ṣaḍlavaṇa>  
सौवर्चलसैन्धवकचूलिकसामुद्ररोमकबिडानि ।  
  
लवणक्षारसञ्ज्ञे आह सौवर्चलेत्यादि ॥ ग्र्ह्त्च्म्_९।६:१ ॥  
एतानि वक्ष्यमाणानि लवणसञ्ज्ञान्याहुः आचार्याः इति शेषः ॥ ग्र्ह्त्च्म्_९।६:२ ॥  
कानि सौवर्चलसैन्धवकचूलिकसामुद्ररोमकबिडानीति सौवर्चलं रुचकं सैन्धवं मणिकमन्थाह्वयं चूलिकं काचलवणं सामुद्रं क्षाराब्धिजं रोमकं प्रतीतं बिडं लवणविशेषः एतानीति ॥ ग्र्ह्त्च्म्_९।६:३ ॥  
  
____________________________________________________  
  
स्तर्त् ग्र्ह्त् ९।७  
  
  
<trikṣāra>  
षट् लवणान्येतानि तु स्वर्जीटङ्कणयवक्षाराः ॥ ग्र्ह्त्_९।७ ॥  
  
------------------  
  
*चोम्म्। मुग्धावबोधिनी:  
  
पुनः स्वर्जी सर्जिका टङ्कणं सौभाग्यं यवक्षारः प्रतीतः एते क्षाराः क्षारसञ्ज्ञिकाः रसकर्मणि इत्यध्याहारः ॥ ग्र्ह्त्च्म्_९।७:१ ॥  
  
____________________________________________________  
  
स्तर्त् ग्र्ह्त् ९।८-९  
  
  
<uparasa:: śodhana, sattvapātana>  
सूर्यावर्तः कदली वन्ध्या कोशातकी च सुरदाली ।  
शिग्रुश्च वज्रकन्दो नीरकणा काकमाची च ॥ ग्र्ह्त्_९।८ ॥  
आसामेकरसेन तु लवणक्षाराम्लभाविता बहुशः ।  
शुध्यन्ति रसोपरसा ध्माताः सत्त्वानि मुञ्चन्ति ॥ ग्र्ह्त्_९।९ ॥  
  
------------------  
  
*चोम्म्। मुग्धावबोधिनी:  
  
सद्रावकं शोधकगणमाह सूर्यावर्त इत्यादि ॥ ग्र्ह्त्च्म्_९।८-९:१ ॥  
सूर्यं प्रति आवर्तको भ्रमणं यस्येत्येवंविधः कदली रम्भा वन्ध्या फलरहिता कर्कोटी कोशातकी जालिनी सुरदाली देवदाली शिग्रुः सौभाञ्जनं वज्रकन्दो वदसूरणकन्दः नीरकणा जलपिप्पली काकमाची वायसी इति गणः शोधनद्रावणयोग्य इति ॥ ग्र्ह्त्च्म्_९।८-९:२ ॥  
शोधनद्रावकाणां शोधनद्रावणविधानम् आह आसामित्यादि ॥ ग्र्ह्त्च्म्_९।८-९:३ ॥  
आसां पूर्वौषधीनां मध्यात् एकरसेन एकस्या रसेन रसोपरसा वैक्रान्तादयोऽष्टौ रसाः गन्धकादयो ऽष्टावुपरसाः बहुशोऽनेकवारं भाविता घर्मपुटिताः कार्याः पुनर्लवणक्षाराम्लभाविताश्च लवणानि सौवर्चलादीनि षट् क्षाराः स्वर्जिकादयः अम्ला जम्बीरादयः तैर्बहुवारं भावितास् तीव्रघर्मपुटिता रसोपरसाः शुध्यन्ति दोषवर्जिता भवन्ति पुनस्ते ध्माताः सन्तः सत्वानि स्वीयसाराणि मुञ्चन्ति त्यजन्तीति ॥ ग्र्ह्त्च्म्_९।८-९:४ ॥  
  
____________________________________________________  
  
स्तर्त् ग्र्ह्त् ९।१०-११  
  
  
<vaikrānta:: śodhana>  
स्विन्नं सक्षाराम्लैर्ध्मातं वैक्रान्तकं हठाद् द्रवति ।  
  
रसानां क्रमेण शोधनमाह स्विन्नमित्यादि ॥ ग्र्ह्त्च्म्_९।९:१ ॥  
सक्षाराम्लैर्वैक्रान्तकं स्विन्नं दोलाभिधानेन स्वेदितं कुर्यात् तत् स्विन्नं वैक्रान्तं हठात् प्राबल्यात् ध्मातं सत् द्रवति सारं मुञ्चति द्रुतमात्रं सत्वनिर्गममात्रमेव शुध्यति पूर्वसम्बन्धात् द्रवति ॥ ग्र्ह्त्च्म्_९।९:२ ॥  
  
____________________________________________________  
  
स्तर्त् ग्र्ह्त् ९।१०-११  
  
  
<kānta (= cumbaka):: śodhana>  
तद् द्रुतमात्रं शुध्यति कान्तं शशरक्तभावनया ॥ ग्र्ह्त्_९।१० ॥  
<sasyaka:: śodhana>  
सस्यकमपि रक्तगणैः सुभावितं स्नेहरागसंसिक्तम् ।  
शुध्यति वारैः सप्तभिरतः परं युज्यते कार्ये ॥ ग्र्ह्त्_९।११ ॥  
  
------------------  
  
*चोम्म्। मुग्धावबोधिनी:  
  
तच्चाह सस्यकमित्यादि ॥ ग्र्ह्त्च्म्_९।१०-११:१ ॥  
सस्यकमपि चपलमपि रक्तगणैर्दाडिमकिंशुकबन्धूकादिभिः सुभावितं कुर्यात् ॥ ग्र्ह्त्च्म्_९।१०-११:२ ॥  
किंविशिष्टं स्नेहरागसंसिक्तं स्नेहः कङ्गुणितुम्बुन्यादीनां रागो रक्तवर्णद्रवः ताभ्यां वह्नौ तप्तं सस्यकं संसिक्तं सेचितमिति घृतैः संसिक्तं कोमलं भावनायोग्यं स्यात् ॥ ग्र्ह्त्च्म्_९।१०-११:३ ॥  
कतिभिर्वारैः सुभावितं कुर्यात् सप्तभिः सप्तसङ्ख्याकैः ॥ ग्र्ह्त्च्म्_९।१०-११:४ ॥  
अतः परं कार्ये बीजादिके युज्यते ॥ ग्र्ह्त्च्म्_९।१०-११:५ ॥  
  
____________________________________________________  
  
स्तर्त् ग्र्ह्त् ९।१२  
  
  
<vimala, rasaka, darada, mākṣika:: śodhana>  
क्षारैः स्नेहैरादौ पश्चादम्लेन भावितं विमलम् ।  
शुध्यति तथा च रसकं दरदं माक्षिकमप्येवम् ॥ ग्र्ह्त्_९।१२ ॥  
  
------------------  
  
*चोम्म्। मुग्धावबोधिनी:  
  
तच्चाह क्षारैरित्यादि ॥ ग्र्ह्त्च्म्_९।१२:१ ॥  
विमलं रौप्यमाक्षिकं आदौ प्रथमं क्षारैः स्वर्जिकादिभिः स्नेहैस्तैलैः कङ्गुण्यादीनां भावितं कुर्यात् पश्चादम्लेन जम्बीरादिना भावितं कुर्यात् एवंविधं कृतं सत् शुध्यति ॥ ग्र्ह्त्च्म्_९।१२:२ ॥  
तथा तेनैव विधिना रसकं खर्परकं शुध्यति दरदं हिङ्गुलं चैवं माक्षिकमप्येव शुध्यति ॥ ग्र्ह्त्च्म्_९।१२:३ ॥  
  
____________________________________________________  
  
स्तर्त् ग्र्ह्त् ९।१३  
  
  
<copper:: rañjana, śodhana>  
तनुरपि पत्रं लिप्तं लवणक्षाराम्लरविस्नुहिक्षीरैः ।  
ध्मातं निर्गुण्डीरससंसिक्तं बहुशो भवेद्धि रक्तं च ॥ ग्र्ह्त्_९।१३ ॥  
  
------------------  
  
*चोम्म्। मुग्धावबोधिनी:  
  
स्वर्णरूप्ययोः शोधनमाह तनुरित्यादि ॥ ग्र्ह्त्च्म्_९।१३:१ ॥  
लवणेत्यादि ॥ ग्र्ह्त्च्म्_९।१३:२ ॥  
लवणानि सौवर्चलादीनि क्षाराः स्वर्जिकादयः अम्लाः जम्बीरादयः रविरर्कः स्नुही सुधा तयोः क्षीराणि एतैः तनुरपि सूक्ष्ममपि पत्रं दलं सारलोहाख्ययोः इति शेषः लिप्तं ध्मातं सत् बहुशोऽनेकवारं निर्गुण्डीरसे संसिक्तं शेफालीद्रवे सिञ्चितं कुर्यात् ॥ ग्र्ह्त्च्म्_९।१३:३ ॥  
तर्हि स्वर्णं रूप्यं च रक्तं आरक्तछवियुतं भवेदित्यर्थः चशब्दाच्छुध्यति ॥ ग्र्ह्त्च्म्_९।१३:४ ॥  
  
____________________________________________________  
  
स्तर्त् ग्र्ह्त् ९।१४  
  
  
<lead, tin, bronze, copper:: śodhana>  
शुध्यति नागो वङ्गो घोषो रविणा च वारमपि मुनिभिः ।  
निर्गुण्डीरससेकैस्तन्मूलरजः प्रवापैश्च ॥ ग्र्ह्त्_९।१४ ॥  
  
------------------  
  
*चोम्म्। मुग्धावबोधिनी:  
  
लोहशोधनमाह शुध्यतीत्यादि ॥ ग्र्ह्त्च्म्_९।१४:१ ॥  
नागः सीसकः निर्गुण्डीरससेकैः शेफालीरसंसेचनैः शुध्यति निर्दोषो भवति वङ्गश्च शुध्यति ॥ ग्र्ह्त्च्म्_९।१४:२ ॥  
एवं रविणा ताम्रेण सह घोषोऽपि कांस्यमपि शुध्यति ॥ ग्र्ह्त्च्म्_९।१४:३ ॥  
कतिवारं सेचनैः मुनिभिः सप्तसङ्ख्याकैः तन्मूलरजः निर्गुण्डीशिफाचूर्णं तत्प्रवापैः गलितेषु नागवङ्गरविघोषेषु रजो निक्षेपणैश्च चत्वारः शुध्यन्तीति ॥ ग्र्ह्त्च्म्_९।१४:४ ॥  
  
____________________________________________________  
  
स्तर्त् ग्र्ह्त् ९।१५  
  
  
<tīkṣṇaloha:: rañjana>  
रक्तगणगलितपशुजलभावितपुटितं हि रज्यते तीक्ष्णम् ।  
<tīkṣṇaloha:: śodhana>  
शुध्यति कदलीशिखिरसभावितपुटितं त्रिभिर्वारैः ॥ ग्र्ह्त्_९।१५ ॥  
  
------------------  
  
*चोम्म्। मुग्धावबोधिनी:  
  
तच्चाह रक्तगणेत्यादि ॥ ग्र्ह्त्च्म्_९।१५:१ ॥  
तीक्ष्णं साराख्यं रक्तगणगलितपशुजलभावितं पुटितं सत् रक्तगणेन सह गलितं मिलितं यत् पशुजलं गोमूत्रं तेन भावितं ततो वह्निपुटितं सत् रज्यते रागमाप्नोति ॥ ग्र्ह्त्च्म्_९।१५:२ ॥  
पुनस्तीक्ष्णं कदलीशिखिरसभावितपुटितं वा रम्भाचित्रकरसभावितं घर्मपुटितं ततो वह्निपुटितं च सत् त्रिभिर्वारैः शुध्यतीत्यर्थः ॥ ग्र्ह्त्च्म्_९।१५:३ ॥  
  
____________________________________________________  
  
स्तर्त् ग्र्ह्त् ९।१६  
  
  
<metals:: śodhana>  
सर्वं शुध्यति लोहो रज्यति सुरगोपसन्निभो वापात् ।  
माक्षिकदरदेन भृशं शुल्वं वा गन्धकेन मृतम् ॥ ग्र्ह्त्_९।१६ ॥  
  
------------------  
  
*चोम्म्। मुग्धावबोधिनी:  
  
सामान्येन सर्वलोहानां शोधनमारणमाह सर्व इत्यादि ॥ ग्र्ह्त्च्म्_९।१६:१ ॥  
सर्वो लोहो धातुवर्गः शुध्यति मृतश्च भवति पुनः रज्यति च ॥ ग्र्ह्त्च्म्_९।१६:२ ॥  
केन भृशं अत्यर्थं यथा स्यात्तथा माक्षिकदरदेन ताप्यहिङ्गुलेन कृत्वा यो वापः गलितेषु लोहेषु माक्षिकदरदप्रक्षेपणं तस्मात् सुरगोपसन्निभ इन्द्रगोपसदृशः सर्वो लोहो भवेत् ॥ ग्र्ह्त्च्म्_९।१६:३ ॥  
वा शुल्बं ताम्रं माक्षिकदरदवापेन सुरगोपसन्निभं स्यात् वा गन्धेन गन्धकवापेन मृतमप्येव स्यादित्यर्थः ॥ ग्र्ह्त्च्म्_९।१६:४ ॥  
  
  
  
____________________________________________________  
  
स्तर्त् ग्र्ह्त् १०।१  
  
  
अथ सत्वनिर्गममभिधास्यते ।  
  
<sattva:: importance of ~>  
  
वैक्रान्तकान्तसस्यकमाक्षिकविमलादयो विना सत्वम् ।  
शुद्धा अपि नो द्वन्द्वे मिलन्ति न च तान् रसो ग्रसति ॥ ग्र्ह्त्_१०।१ ॥  
  
------------------  
  
*चोम्म्। मुग्धावबोधिनी:  
  
दत्तवान्सततं सौख्यं शुद्धेभ्यश्च खलं तथा ।  
दुःखमृत्यप्यमात्मानः कोपस्य समकारकम् ॥ ग्र्ह्त्च्म्_१०।१:१ ॥  
वैक्रान्तादीनां रससञ्ज्ञिकानां सत्त्वप्रशंसनम् आह वैक्रान्तमित्यादि ॥ ग्र्ह्त्च्म्_१०।१:२ ॥  
वैक्रान्तकान्तसस्यकमाक्षिकविमलादयः शुद्धा अपि द्वन्द्वे न मिलन्ति ॥ ग्र्ह्त्च्म्_१०।१:३ ॥  
वैक्रान्तं वज्रभूमिजं रजः कान्तं चुम्बकं सस्यकश्चपलः माक्षिकं ताप्यं विमला रौप्यमाक्षिकम् इत्यादयो गन्धकादयश्चोपरसञ्ज्ञका न मिलन्ति एकशरीरतां नाप्नुवन्ति ॥ ग्र्ह्त्च्म्_१०।१:४ ॥  
क्व द्वन्द्वे उभयमेलापे ॥ ग्र्ह्त्च्म्_१०।१:५ ॥  
पुनस्तान् शुद्धानपि रसः सूतो न ग्रसति ॥ ग्र्ह्त्च्म्_१०।१:६ ॥  
  
____________________________________________________  
  
स्तर्त् ग्र्ह्त् १०।२-३  
  
  
<??>  
नागनासिकाभिधानं चन्द्रोदकम् अमृतम् आप्तकाठिन्यम् ।  
रसवैक्रान्तकम् एवं बध्नाति रसं स्वसत्त्वेन ॥ ग्र्ह्त्_१०।२ ॥  
<śailodaka>  
नानाविधसंस्थानं निर्जरशिखरिशिखरसम्भूतम् ।  
धारोदम्भसि श्रेष्ठं तदश्म शैलोदकं प्राप्य ॥ ग्र्ह्त्_१०।३ ॥  
  
------------------  
  
*चोम्म्। मुग्धावबोधिनी:  
  
वैक्रान्तप्राधान्यम् आह नागेत्यादि ॥ ग्र्ह्त्च्म्_१०।२-३:१ ॥  
एवंलक्षणं वैक्रान्तकं ज्ञातव्यम् ॥ ग्र्ह्त्च्म्_१०।२-३:२ ॥  
किंविशिष्टं नागनासिकाभिधानं नागानां फणिनां नासिका एव अभिधानं सञ्ज्ञा यस्य तत् ॥ ग्र्ह्त्च्म्_१०।२-३:३ ॥  
पुनः किंविशिष्टं चन्द्रोदकं चन्द्रमसः सम्बन्धि यदुदकं बलं तस्मादेवामृतं ॥ ग्र्ह्त्च्म्_१०।२-३:४ ॥  
आप्तकाठिन्यं प्राप्तं काठिन्यं येन पूर्वमेतच्च मृदूत्पन्नमित्यर्थः ॥ ग्र्ह्त्च्म्_१०।२-३:५ ॥  
एवंविधं रसवैक्रान्तं रससञ्ज्ञकं वैक्रान्तं रसं सूतं बध्नाति ॥ ग्र्ह्त्च्म्_१०।२-३:६ ॥  
केन स्वसत्वेन स्वीयसारेणेति ॥ ग्र्ह्त्च्म्_१०।२-३:७ ॥  
वैक्रान्तप्रकारमाह नानेत्यादि ॥ ग्र्ह्त्च्म्_१०।२-३:८ ॥  
पूर्वमुपवर्णितं वैक्रान्तं नानाविधसंस्थानमस्ति नानाविधमनेकप्रकारं संस्थानं लक्षणं यस्य तत् संस्थानं व्यञ्जनं लिङ्गं लक्षणं चिह्नमाकृतिः इति माधवनिदानं सितासितरक्तपीतवर्णत्वान् नानाविधसंस्थानम् इत्यर्थः ॥ ग्र्ह्त्च्म्_१०।२-३:९ ॥  
पुनर्निर्जरशिखरिशिखरसम्भूतं निर्जराणां देवानां यः शिखरी पर्वतस्तस्य शिखरं शृङ्गं तत्र सम्भूतम् उत्पन्नम् ॥ ग्र्ह्त्च्म्_१०।२-३:१० ॥  
नानाविधसंस्थानं कुतः धारोदम्भसि धाराभिरुदन्त उन्मत्तमम्भो यत्र समये तस्मिन् वर्षाकाले शैलोदकं शिलासम्बन्धि यदुदकं जलं तत् प्राप्य श्रेष्ठं तदश्म वैक्रान्ताभिधानं नानावर्णं भवति यतः शिलोदकस्य नानाविधत्वम् ॥ ग्र्ह्त्च्म्_१०।२-३:११ ॥  
  
____________________________________________________  
  
स्तर्त् ग्र्ह्त् १०।४-५  
  
  
<vaikrānta:: sattva:: pātana>  
भस्त्राद्वयेन हठतो ध्मातव्यं पञ्चमाहिषसुबद्धम् ।  
दत्त्वा दशांशस्वर्जिकपटुटङ्कणगुञ्जिकाक्षारान् ॥ ग्र्ह्त्_१०।४ ॥  
तद्गच्छति कठिनत्वं मुञ्चति सत्वं स्फुलिङ्गकाकारम् ।  
मुक्तानिकरप्रायं ग्राह्यं तत् काचम् अधिवर्ज्य ॥ ग्र्ह्त्_१०।५ ॥  
  
------------------  
  
*चोम्म्। मुग्धावबोधिनी:  
  
वैक्रान्तसत्वपातनमाह भस्त्रेत्यादि ॥ ग्र्ह्त्च्म्_१०।४-५:१ ॥  
तद्वैक्रान्तं पञ्चमाहिषसुबद्धं दधिदुग्धाज्यमूत्रशकृद्भिः पञ्चसङ्ख्याकैर् माहिषैः सह सुबद्धं पिण्डाकृति कृतं सत् भस्त्राद्वयेन खल्लयुग्मेन हठतो बलात् ध्मातव्यम् ॥ ग्र्ह्त्च्म्_१०।४-५:२ ॥  
किं कृत्वा दशांशसर्जिकपटुटङ्कणगुञ्जिकाक्षारान् दत्त्वा दशांशविभागेन सर्जिकालवणसौभाग्यरक्तिकायवक्षारान् पिष्टवैक्रान्ते क्षेप्येत्यर्थः ॥ ग्र्ह्त्च्म्_१०।४-५:३ ॥  
ध्मातं सत् किं स्यात्तदाह तदित्यादि ॥ ग्र्ह्त्च्म्_१०।४-५:४ ॥  
स्फुलिङ्गकाकारं वह्निकणनिभं सत्वं सारं मुञ्चति ॥ ग्र्ह्त्च्म्_१०।४-५:५ ॥  
पुनस्तत्सत्वं कठिनत्वं गच्छति कठिनं स्यादित्यर्थः ॥ ग्र्ह्त्च्म्_१०।४-५:६ ॥  
तत्सत्वं आकारतो मुक्तानिकरप्रायं मौक्तिकराशिसदृशं स्यात् एवंविधं सत्वं काचं अधिवर्ज्य दूरीकृत्य तत् निर्मलं ग्राह्यमित्यर्थः ॥ ग्र्ह्त्च्म्_१०।४-५:७ ॥  
युग्मम् ॥ ग्र्ह्त्च्म्_१०।४-५:८ ॥  
  
____________________________________________________  
  
स्तर्त् ग्र्ह्त् १०।६  
  
  
<vaikrānta:: bandhana of mercury>  
रसवैक्रान्तकमेवं मिलति द्वन्द्वान्वितं समं हेम्ना ।  
निर्व्यूढं घनसत्वं तेन रसो बन्धमुपयाति ॥ ग्र्ह्त्_१०।६ ॥  
  
------------------  
  
*चोम्म्। मुग्धावबोधिनी:  
  
वैक्रान्तसत्वयोगमाह रसेत्यादि ॥ ग्र्ह्त्च्म्_१०।६:१ ॥  
तद्रसवैक्रान्तकं सत्त्वं हेम्ना समं स्वर्णेन समभागं द्वन्द्वान्वितं सत् द्वन्द्वमेलापकौषधसहितं सत् एवममुना विधानेन मिलति रसे इति शेषः ॥ ग्र्ह्त्च्म्_१०।६:२ ॥  
पुनस्तेन सत्वेन सह घनसत्वमभ्रसारं निर्व्यूढं निर्वाहितं सत् तेनोभयसत्वसंयोगेन रसः सूतो बन्धमुपयाति बन्धनमाप्नोति ॥ ग्र्ह्त्च्म्_१०।६:३ ॥  
  
____________________________________________________  
  
स्तर्त् ग्र्ह्त् १०।७  
  
  
<minerals:: sattvapātana>  
वज्राभ्रकान्तसस्यकमाक्षिकप्रभृतिसकलधातूनाम् ।  
पातयति सत्वमेषां पिण्डी ध्माता दृढाङ्गारैः ॥ ग्र्ह्त्_१०।७ ॥  
  
------------------  
  
*चोम्म्। मुग्धावबोधिनी:  
  
सत्वपातनविधानमाह वज्रेत्यादि ॥ ग्र्ह्त्च्म्_१०।७:१ ॥  
दृढाङ्गारैर् इति दृढकथनात् खदिरादीनां पूर्वोक्तत्वाद्भस्त्राद्वयेन च ध्माता सती वज्राभ्रकान्तसस्यकमाक्षिकप्रभृतिसकलधातूनां वज्रसञ्ज्ञकं यदभ्रं तद्वज्राभ्रं कान्तं चुम्बकं सस्यकं चपला माक्षिकं स्वर्णमाक्षिकं इतिप्रभृतयः सकलधातवः सर्वोपरसास्तेषां पिण्डी सत्वं पातयति ॥ ग्र्ह्त्च्म्_१०।७:२ ॥  
  
____________________________________________________  
  
स्तर्त् ग्र्ह्त् १०।८  
  
<mākṣika:: sattva:: special alchem. potency>  
हित्वा माक्षिकसत्वं नान्येषां शक्तिरस्ति लोहघ्नी ।  
न पतति तावत्सत्वं भस्त्रान्ते न यावद् आह्रियेत् ॥ ग्र्ह्त्_१०।८ ॥  
  
------------------  
  
*चोम्म्। मुग्धावबोधिनी:  
  
शक्तिमत्त्वेन माक्षिकसत्वप्रशंसनम् आह हित्वेत्यादि ॥ ग्र्ह्त्च्म्_१०।८:१ ॥  
माक्षिकसत्वं ताप्यसारं हित्वा त्यक्त्वा अन्येषां रसोपरसानां शक्तिः सामर्थ्यं नास्ति ॥ ग्र्ह्त्च्म्_१०।८:२ ॥  
किम्भूता शक्तिः लोहघ्नीति लोहान् हन्तीति विग्रहः ॥ ग्र्ह्त्च्म्_१०।८:३ ॥  
पुनस्तावत्सत्त्वं न पतति यावद्भस्त्रा अन्ते सत्वसमीपे न आह्रीयेत न प्राप्येत तस्मादल्पेनाग्निना सत्वाप्रवृत्तिरित्यर्थः ॥ ग्र्ह्त्च्म्_१०।८:४ ॥  
  
____________________________________________________  
  
स्तर्त् ग्र्ह्त् १०।९  
  
  
<mākṣika:: sattva:: phys. properties>  
रक्तं मृदु नागसमं सत्वं यस्माद्धि माक्षिकात्पतितम् ।  
गन्धाश्मनोऽपि तद्वत्कार्यं यत्नेन मृदुभावम् ॥ ग्र्ह्त्_१०।९ ॥  
  
------------------  
  
*चोम्म्। मुग्धावबोधिनी:  
  
माक्षिकसत्वम् उदास्यान्यसत्वप्रवृत्तिम् आह रक्तमित्यादि ॥ ग्र्ह्त्च्म्_१०।९:१ ॥  
रक्तं लोहितं नागसमं सीसकतुल्यं मृदु कोमलं एवंविधं सत्वं यस्माद्धेतोर् माक्षिकात् पतति ताप्यात् निर्गच्छति तद्वत्तस्माद्धेतोर् वा तस्माद्विधानतः गन्धाश्मनो गन्धकस्य यत्नेन मृदुभावं कार्यं यथा गन्धकोऽपि मृदुर्भवतीत्यर्थः ॥ ग्र्ह्त्च्म्_१०।९:२ ॥  
  
____________________________________________________  
  
स्तर्त् ग्र्ह्त् १०।१०  
  
  
<mākṣika:: sattva:: pātana>  
लवणाम्लेन सुपुटितं माक्षिकमम्लेन मर्दितं विधिना ।  
मुञ्चति सोष्णे ग्रासम् आयसपात्रे तु पिष्टिका भवति ॥ ग्र्ह्त्_१०।१० ॥  
------------------  
  
*चोम्म्। मुग्धावबोधिनी:  
  
माक्षिकसत्वविधानमाह लवणेत्यादि ॥ ग्र्ह्त्च्म्_१०।१०:१ ॥  
माक्षिकं ताप्यं लवणाम्लेन लवणं मुख्यत्वात् ग्रन्थान्तरसाम्याच्च सैन्धवं अम्लो जम्बीरादिः तेन मर्दितं पुनरम्लेन जम्बीरादिना विधिना उक्तरीत्या पुटितं वह्नौ प्रतापितं सत् मुञ्चति पूर्वश्लोकसम्बन्धात् सत्त्वं इति शेषः ॥ ग्र्ह्त्च्म्_१०।१०:२ ॥  
इत्थं पतितं सत्वं ग्राह्यम् ॥ ग्र्ह्त्च्म्_१०।१०:३ ॥  
लवणाम्लेन गन्धकमपि मृदु स्यात् ॥ ग्र्ह्त्च्म्_१०।१०:४ ॥  
तु पुनः सोष्णे आयसपात्रे वह्नौ तापिते लोहपात्रे पिष्टिका भवति रक्तवर्णरजोरूपेत्य् अर्थः ॥ ग्र्ह्त्च्म्_१०।१०:५ ॥  
  
____________________________________________________  
  
स्तर्त् ग्र्ह्त् १०।११  
  
  
<sattva:: colour of diff. ~>  
तुत्थाद्धि ताप्यजसमं समसृष्टं पतति वै सत्वम् ।  
अभ्रवैक्रान्तकान्तप्रभृतीनां तत्र लोहनिभम् ॥ ग्र्ह्त्_१०।११ ॥  
  
------------------  
  
*चोम्म्। मुग्धावबोधिनी:  
  
तुत्थादीनां सत्वपातनमाह तुत्थादित्यादि ॥ ग्र्ह्त्च्म्_१०।११:१ ॥  
तुत्थात् तुत्थं शिखिग्रीवं तस्मात् ताप्यजसममिति माक्षिकसत्ववत् माक्षिकसत्वविधानेनास्य सत्वपात इत्यर्थः ॥ ग्र्ह्त्च्म्_१०।११:२ ॥  
समसृष्टं समं ताप्येन तुल्यं वर्णमार्दवाभ्यां सृष्टं कथितमित्यर्थः ॥ ग्र्ह्त्च्म्_१०।११:३ ॥  
एवंविधं तुत्थकसत्वं पतति ॥ ग्र्ह्त्च्म्_१०।११:४ ॥  
अभ्रकेत्यादि अभ्रकं प्रतीतं वैक्रान्तं रसवैक्रान्तं कान्तं चुम्बकं इतिप्रभृतीनाम् इत्यादीनां तत्त्वं पत्रसत्वपातनयोगे लोहनिभं मुण्डवर्णम् इत्यर्थः ॥ ग्र्ह्त्च्म्_१०।११:५ ॥  
  
____________________________________________________  
  
स्तर्त् ग्र्ह्त् १०।१२  
  
  
<svarṇamākṣika (?):: sattvapātana (?)>  
स्त्रीवज्रीदुग्धभावितमेरण्डस्नेहभावितं शतं ध्मातम् ।  
एवं त्रिभिरिह वारैः शुल्वसमं भवति रञ्जकं हैमम् ॥ ग्र्ह्त्_१०।१२ ॥  
  
------------------  
  
*चोम्म्। मुग्धावबोधिनी:  
  
पुनर्माक्षिकविधानान्तरम् आह स्त्रीत्यादि ।  
ताप्यं स्त्रीवज्रीदुग्धभावितं स्त्री नारी वज्री सेहुण्डः तयोर्दुग्धं तेन भावितं घर्मपुटितं कुर्यात् ॥ ग्र्ह्त्च्म्_१०।१२:१ ॥  
पुनरेरण्डस्नेहेन शतं शतवारं भावितं च कुर्यात् ॥ ग्र्ह्त्च्म्_१०।१२:२ ॥  
ततो वारैस्त्रिभिरेव ध्मातं सत् हैमं स्वर्णमाक्षिकं तस्येदं हैमं सत्वं शुल्बसमं ताम्रनिभं भवति रञ्जकं रसे रागदायी स्यात्कनकेऽपि च ॥ ग्र्ह्त्च्म्_१०।१२:३ ॥  
  
____________________________________________________  
  
स्तर्त् ग्र्ह्त् १०।१३  
  
  
<mākṣika, rasaka:: sattva:: pātana>  
कदलीरसशतभावितमध्वैरण्डतैलपरिपक्वम् ।  
ताप्यं मुञ्चति सत्वं रसकं चैवं त्रिसन्तापैः ॥ ग्र्ह्त्_१०।१३ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह कदलीत्यादि ॥ ग्र्ह्त्च्म्_१०।१३:१ ॥  
ताप्यं माक्षिकं कदलीरसशतभावितमध्वैरण्डतैलपरिपक्वम् इति प्रथमं रम्भाद्रवेण शतवारं भावितं पश्चात् मध्वैरण्डतैलाभ्यां सह परिपक्वं सम्यक् पाचितं सत् सत्वं मुञ्चति ॥ ग्र्ह्त्च्म्_१०।१३:२ ॥  
कैः कृत्वा त्रिसन्तापैः त्रिवारं धमनैः ॥ ग्र्ह्त्च्म्_१०।१३:३ ॥  
एवं रसकं खर्परकमपि सत्वं मुञ्चतीति ॥ ग्र्ह्त्च्म्_१०।१३:४ ॥  
  
____________________________________________________  
  
स्तर्त् ग्र्ह्त् १०।१४  
  
  
<minerals:: sattva:: pātana>  
ऊर्णाटङ्कणगुडपुरलाक्षासर्जरसैः सर्वधातुभिः पिष्टैः ।  
छागीक्षीरेण कृता पिण्डी शस्ता हि सत्वविधौ ॥ ग्र्ह्त्_१०।१४ ॥  
  
------------------  
  
*चोम्म्। मुग्धावबोधिनी:  
  
सत्वपातने पिण्डीमाह ऊर्णेत्यादि ॥ ग्र्ह्त्च्म्_१०।१४:१ ॥  
ऊर्णा इति ऊर्णा मेषरोम टङ्कणं सौभाग्यं गुडः प्रतीतः पुरो गुग्गुलुः लाक्षा जतु सर्जरसो रालः एतैः किंविशिष्टैः सर्वधातुभिः रसोपरसैर्वा स्वर्णादिभिः सह पिष्टैः पेषितैः पुनः छागीक्षीरेण अजापयसा कृता या पिण्डी सा सत्वविधौ सत्वपातनकर्मणि शस्ता प्रधाना ॥ ग्र्ह्त्च्म्_१०।१४:२ ॥  
धातुरसोपरसानां सत्वं पातयत्येवेति ॥ ग्र्ह्त्च्म्_१०।१४:३ ॥  
  
____________________________________________________  
  
स्तर्त् ग्र्ह्त् १०।१५-१७  
  
  
<minerals:: sattva:: pātana>  
चूर्णितसत्वसम्भारं त्रिंशत्पलमादरेण सङ्गृह्य ।  
टङ्कणपलसप्तयुतं गुञ्जापलत्रितययोजितं चैव ॥ ग्र्ह्त्_१०।१५ ॥  
तिलचूर्णककिट्टपलैर् मत्स्यैर् आलोड्य द्विरंशयुक्तैश्च ।  
गोधूमबद्धपिण्डी गोपञ्चकभाविता बहुशः ॥ ग्र्ह्त्_१०।१६ ॥  
कोष्ठकधमनविधिना तीव्रं भस्त्रानलेन तत्पतति ।  
सन्द्रवति चाभ्रसत्त्वं तथैव सर्वाणि सत्वानि ॥ ग्र्ह्त्_१०।१७ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह चूर्णितेत्यादि ॥ ग्र्ह्त्च्म्_१०।१५-१७:१ ॥  
चूर्णितसत्वसमानं चूर्णितं पिष्टं यत् सत्वं सारं तत्समानं विशुद्धत्वात् सत्वसमानं धातुरसोपरसचूर्णं इति शेषः ॥ ग्र्ह्त्च्म्_१०।१५-१७:२ ॥  
एवंविधं विशुद्धं चूर्णं आदरेण प्रीत्या आदौ सङ्गृह्य टङ्कणपलसप्तयुतं कुर्यात् सौभाग्यस्य पलैः सप्तसङ्ख्याकैः सहितं कुर्यादित्यर्थः ॥ ग्र्ह्त्च्म्_१०।१५-१७:३ ॥  
विशुद्धे चूर्णे त्रिंशत्पले सप्तपलं सौभाग्यं योज्यं एवं टङ्कणविधानेन च पुनः गुञ्जापलत्रितयेन रक्तिकापलत्रितयपरिमाणेन योजितं कुर्याद् इति ॥ ग्र्ह्त्च्म्_१०।१५-१७:४ ॥  
तिलचूर्णककिट्टपलैः तिलं प्रतीतं तेषां चूर्णकं किट्टं मुण्डादीनां मलं तयोः पलैः पलमानैर्गोधूमबद्धपिण्डी बहुशो बहुवारं गोपञ्चकभावितं गवां क्षीराज्यदधिमूत्रविट्केन भाविता किं कृत्वा मत्स्यैर् आलोड्य मत्स्यैः क्षुद्रजलचरैर् आलोड्य सम्मिश्र्येत्यर्थः ॥ ग्र्ह्त्च्म्_१०।१५-१७:५ ॥  
कोष्ठके कोष्ठिकायन्त्रे धमनविधिना उत्क्षिप्योत्क्षिप्य धमनेन भस्त्रानलेन तत् सत्वं पतति पूर्वसम्बन्धात् ताप्यादीनां इति शेषः ॥ ग्र्ह्त्च्म्_१०।१५-१७:६ ॥  
च पुनरभ्रसत्वं अभ्रकात्सारं सन्द्रवति ॥ ग्र्ह्त्च्म्_१०।१५-१७:७ ॥  
तथैवोक्तविधानेन सर्वाणि समस्तानि सत्वानि साराणि पतन्ति अनुक्तानां इति शेषः ॥ ग्र्ह्त्च्म्_१०।१५-१७:८ ॥  
  
  
  
____________________________________________________  
  
स्तर्त् ग्र्ह्त् ११।१-२  
  
  
अथ बीजनिर्वाहणम् आरभ्यते ।  
  
<svarṇamākṣika:: for production of gold (?)>  
  
स्वीकृत्य सर्वसरितो गङ्गा जलधौ यथा तथा हैमम् ।  
प्रविशति रसे गृहीत्वा सम्मिलिति सर्वलोहगुणान् ॥ ग्र्ह्त्_११।१ ॥  
जीर्यति मिलति च शुल्बे तत्सत्वं किट्टतां याति ।  
सुवृत्तः सद्रृतारम्भः सुज्ञः सञ्ज्ञानदर्शकः ।  
अभूच्च धनधर्मज्ञो हारी कुञ्जनसम्पदाम् ॥ ग्र्ह्त्च्म्_११।१:१ ॥  
आदौ हैमप्रशंसाम् आह स्वीकृत्येत्यादि ॥ ग्र्ह्त्च्म्_११।१:२ ॥  
हैमं स्वर्णमाक्षिकसत्वं सम्मिलिति किङ्कृत्वा सर्वलोहगुणान् सर्वलोहेषु समस्तधातुषु सम्मिलिता मिश्रिताः ये गुणास् तान् गृहीत्वा तथा रसे प्रविशति यथा गङ्गा सर्वा नद्यः सरितः स्वीकृत्य अङ्गीकृत्य जलधौ समुद्रे प्रविशति ॥ ग्र्ह्त्च्म्_११।१:३ ॥  
ताप्यसत्वाधिकारम् आह जीर्यतीत्यादि ॥ ग्र्ह्त्च्म्_११।१:४ ॥  
तत् हैमं ताप्यसत्वं शुल्बे ताम्रे मिलति सति सत्त्वं जीर्यति जारणत्वमाप्नोति रसे इति शेषः ॥ ग्र्ह्त्च्म्_११।१:५ ॥  
तस्मिन् सत्वे शुल्बे मिलति सति किट्टतां याति लोहमलसदृशं स्यात् ॥ ग्र्ह्त्च्म्_११।१:६ ॥  
  
____________________________________________________  
  
स्तर्त् ग्र्ह्त् ११।२  
  
  
<passende Stoffe für svarṇa-, tārakriyā>  
हेमक्रियासु करिणा त्रपुणा तारक्रियासु निर्व्यूढम् ॥ ग्र्ह्त्_११।२ ॥  
  
------------------  
  
*चोम्म्। मुग्धावबोधिनी:  
  
प्रथमं तत्सत्वं करिणा नागेन सह हेमक्रियासु स्वर्णकार्येषु निर्व्यूढं रसे निर्वाहितं कुर्यादित्यर्थः ॥ ग्र्ह्त्च्म्_११।२:१ ॥  
पुनस्त्रपुणा वङ्गेन सह तारक्रियासु रूप्यकार्येषु निर्व्यूढं कुर्यात् नागवङ्गौ सर्वत्र पीतसितकार्येषु प्रशस्तावित्यर्थः ॥ ग्र्ह्त्च्म्_११।२:२ ॥  
  
____________________________________________________  
स्तर्त् ग्र्ह्त् ११।३  
  
  
<Herstellung eines bījas>  
घनसत्वं खलु रविणा रसायने द्वन्द्वकं योज्यम् ।  
रक्तगणपातभावितगिरिजतुमाक्षिकगैरिकदरदैः ॥ ग्र्ह्त्_११।३ ॥  
  
------------------  
  
*चोम्म्। मुग्धावबोधिनी:  
  
अभ्रसत्वयोगमाह घनसत्वम् इत्यादि ॥ ग्र्ह्त्च्म्_११।३:१ ॥  
खलु निश्चये वाक्यालङ्कारे वा घनसत्वम् अभ्रसारं रविणा ताम्रेण सह रसायने जराव्याधिनाशने द्वन्द्वकं घनसत्वताम्रं योज्यं पुनः रक्तगणपातभावितगिरिजतुमाक्षिकगैरिकदरदैः रक्तगणस्य यः पातः पातनं निक्षेपो वा तेन भावितानि घर्मपुटितानि गिरिजतुमाक्षिकगैरिकदरदानि गिरिजतु शिलाजतु माक्षिकं प्रतीतं दरदं हिङ्गुलं एतैर्बीजशेषं कुर्याद् इत्यागामिश्लोकाज्ज्ञेयम् ॥ ग्र्ह्त्च्म्_११।३:२ ॥  
  
____________________________________________________  
  
स्तर्त् ग्र्ह्त् ११।४  
  
  
<gold:: bīja>  
मृदुलताम्रकान्तघनसत्वं मृतनागतीक्ष्णकनकं च ।  
कुर्वीत बीजशेषं दरदशिलातालमाक्षिकैर्वापात् ॥ ग्र्ह्त्_११।४ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह मृदुलेत्यादि ॥ ग्र्ह्त्च्म्_११।४:१ ॥  
मृदुलं नेपालसञ्ज्ञिकं ताम्रं कान्तं लोहजाति घनसत्वमभ्रसारं पुनर्मृतं नागं सीसकं तीक्ष्णं लोहजाति कनकं हेम एतत्त्रयं बीजं शुल्बादित्रयं च बीजसञ्ज्ञकं दरदशिलातालमाक्षिकैर्वापात् दरदं हिङ्गुलं शिला मनोह्वा तालं हरितालं एतैः कृत्वा वापः वह्नितप्ते परिक्षेपः तस्मात् बीजशेषं कुर्वीत उभयोर्बीजे अभ्रसत्वहेम्नः शेषे कुर्यादित्यर्थः वा एवं कृते यच्छेषं तिष्ठति तद्बीजमिति ॥ ग्र्ह्त्च्म्_११।४:२ ॥  
  
____________________________________________________  
  
स्तर्त् ग्र्ह्त् ११।५  
  
  
<gold, silver:: bīja>  
मृतनागं वङ्गं वा शुल्वं घनसत्वतारकनकं वा ।  
ध्मातं तदेव सर्वं गिरिणाधिकशोधनैर्वापात् ॥ ग्र्ह्त्_११।५ ॥  
------------------  
  
*चोम्म्। मुग्धावबोधिनी:  
  
विध्यन्तरमाह मृतं नागम् इत्यादि ॥ ग्र्ह्त्च्म्_११।५:१ ॥  
मयन्नागं सीसकं तन्मृतनागं च मृतं यद्वङ्गं रक्तगणावापमृतं च यच्छुल्वं वा घनसत्वतारकनकं घनसत्वमभ्रसारं तारं रूप्यं कनकं हेम एतन्नदुगणसर्वं वा प्रत्येकं पृथक् गिरिणा शिलाजतुना सह ध्मातं कुर्यात् अधिकशोधनैः दरदशिलातालैर्वापात् बीजशेषं कुर्यादिति पूर्वसम्बन्धः ॥ ग्र्ह्त्च्म्_११।५:२ ॥  
  
____________________________________________________  
  
स्तर्त् ग्र्ह्त् ११।६-७  
  
  
<gold:: bija (?)>  
रक्तगणं पीतं वा माक्षिकराजावर्तम् अथो विमलम् ।  
एकतमं वा गैरिककुनटीक्षितिगन्धकखगैर्वा ॥ ग्र्ह्त्_११।६ ॥  
निर्व्यूढैरेव रसो रागादि गृह्णाति बन्धमुपयाति ।  
मृतलोहोपरसाद्यैर् निर्व्यूढं भवति शृङ्खलाबीजम् ॥ ग्र्ह्त्_११।७ ॥  
  
------------------  
  
*चोम्म्। मुग्धावबोधिनी:  
  
रक्तगणं दाडिमकिंशुकादिकं वा पीतगणं यथा ।  
किंशुकः कर्णिकारश्च हरिद्राद्वितयं तथा ।  
पीतवर्गोऽयमुद्दिष्टो रसराजस्य कर्मणि इति ॥ ग्र्ह्त्च्म्_११।६-७:१ ॥  
वा माक्षिकं ताप्यं वा राजावर्तं राजवर्तो लाजवरद इति भाषायां अथ विमलं तारमाक्षिकं इत्येकतमं सर्वमेव वा गैरिककुनटीक्षितिगन्धकखगैः गैरिकं प्रतीतं कुनटी मनोह्वा क्षितिः स्फटकी गन्धकः प्रतीतः खगः कासीसं एतैरिति ॥ ग्र्ह्त्च्म्_११।६-७:२ ॥  
एतैः पूर्वोक्तैरेव रसे निर्व्यूढे रसो रागादि रञ्जनादि गृह्णाति आदिशब्दात् सारणं च विज्ञेयं पुनर्बन्धम् उपयाति बन्धनमाप्नोति पुनः मृतलोहोपरसाद्यैः मृताश्च ते लोहाश्च धातवश्च त एव उपरसा गन्धकाद्याः आद्यशब्दात् रसा अपि तैर्निर्व्यूढैः कृत्वा शृङ्खलाबीजं उत्तरोत्तरं रञ्जकं भवतीत्यर्थः ॥ ग्र्ह्त्च्म्_११।६-७:३ ॥  
  
____________________________________________________  
  
स्तर्त् ग्र्ह्त् ११।८  
  
  
<bīja for rañjana and bandhana of mercury>  
आयसशलाकिकाभ्याम् अद्वन्द्वाख्यैश्च सङ्कराख्यैश्च ।  
निर्व्यूढं रसलोहैर्जारणकर्मोचितं भवति ॥ ग्र्ह्त्_११।८ ॥  
  
------------------  
*चोम्म्। मुग्धावबोधिनी:  
  
रसलोहैरिति रसा वैक्रान्तादयो लोहा धातवः प्रतीतास् तैर् निर्व्यूढं किंविशिष्टैः अद्वन्द्वाख्यैः एकात्मैः सङ्करैर्वा सर्वैः सङ्करोऽवकरे इत्यमरः एवं निष्पन्ने बीजं जारणयोग्यं सदित्यर्थः ॥ ग्र्ह्त्च्म्_११।८:१ ॥  
  
____________________________________________________  
  
स्तर्त् ग्र्ह्त् ११।९  
  
  
बीजमिदं रक्तगणे निषेचितं तेन कृतवापम् ।  
चारितजारितमात्रं सूतं रञ्जयति बध्नाति ॥ ग्र्ह्त्_११।९ ॥  
  
------------------  
  
*चोम्म्। मुग्धावबोधिनी:  
  
विशेषविध्यन्तरमाह बीजमित्यादि ॥ ग्र्ह्त्च्म्_११।९:१ ॥  
इदं निष्पन्नबीजं रक्तगणे निषेचितं कुर्यात् ॥ ग्र्ह्त्च्म्_११।९:२ ॥  
पुनस्तेन रक्तगणेन कृतवापं कृतो वापो यस्मिन् तत् ॥ ग्र्ह्त्च्म्_११।९:३ ॥  
पुनस्तद्बीजं चारितजारितमात्रं पूर्वं च पश्चात् जारितं सन्तं सूतं रञ्जयति रागं प्रापयति बध्नाति चेति ॥ ग्र्ह्त्च्म्_११।९:४ ॥  
  
____________________________________________________  
  
स्तर्त् ग्र्ह्त् ११।१०  
  
  
<bīja:: further processing>  
रक्तस्नेहविशोधितमृतलोहरसादिभिस्तु सर्वेषाम् ।  
बीजानां कुरु वापं रक्तस्नेहे निषेकं च ॥ ग्र्ह्त्_११।१० ॥  
  
------------------  
  
*चोम्म्। मुग्धावबोधिनी:  
  
तच्चाह रक्तेत्यादि ॥ ग्र्ह्त्च्म्_११।१०:१ ॥  
रक्तस्नेह इति रक्तगणो दाडिमकिंशुकादिकः स्नेहः कङ्गुण्यादीनां एतैर्विशोधिताः पश्चान्मृता ये धातवो रसादयश्च रसोपरसास्तैः सर्वेषां बीजानां पूर्वोक्तानां वापं कुरु रसे इति शेषः वा रक्ते रक्तवर्णे स्नेहे स्नेहवर्गे निषेकं च विधानद्वयमिदम् ॥ ग्र्ह्त्च्म्_११।१०:२ ॥  
  
____________________________________________________  
स्तर्त् ग्र्ह्त् ११।११  
  
  
<silver:: bījas>  
वङ्गाभ्रम् अभ्रतारं सितशैलमलाहतौ च सितवङ्गौ ।  
रक्तं सितताप्यहतं रमति निर्व्यूढवङ्गाभ्रम् ॥ ग्र्ह्त्_११।११ ॥  
  
------------------  
  
*चोम्म्। मुग्धावबोधिनी:  
  
पीतक्रियायां बीजान्युक्तानि अथ श्वेतक्रियायां बीजान्याह वङ्गेत्यादि ॥ ग्र्ह्त्च्म्_११।११:१ ॥  
वङ्गाभ्रमिति वङ्गं रङ्गं अभ्रं गगनं एते बीजहेतवे इति शेषः ॥ ग्र्ह्त्च्म्_११।११:२ ॥  
पुनरभ्रतारं अभ्रं गगनं तारं रूप्यं इति च सितं श्वेतं यच्छैलमलं शिलाजतु तेन आहतौ सम्यक् मृतौ सितवङ्गौ ताररङ्गौ कार्यौ पुनः रक्तं हेम सितं तारं ताप्यं माक्षिकं ताभ्यां हतं मारितं कुर्यात् ॥ ग्र्ह्त्च्म्_११।११:३ ॥  
पुनस्तारं रूप्यं निर्व्यूढं वङ्गं चाभ्रं च यत्र तदेवंविधं कुर्यात् ॥ ग्र्ह्त्च्म्_११।११:४ ॥  
एतत्सर्वं रसे तारक्रियासु योज्यमित्यर्थः ॥ ग्र्ह्त्च्म्_११।११:५ ॥  
  
____________________________________________________  
  
स्तर्त् ग्र्ह्त् ११।१२  
  
  
निर्वाहणविधिरेषः प्रकाशितोऽशेषदोषशमनाय ।  
बीजानामप्येवं घनसत्वं युज्यते प्रथमम् ॥ ग्र्ह्त्_११।१२ ॥  
  
------------------  
  
*चोम्म्। मुग्धावबोधिनी:  
  
बीजेऽभ्रसत्वं प्रधानमाह निर्वाहणेत्यादि ॥ ग्र्ह्त्च्म्_११।१२:१ ॥  
एषः किमर्थः अशेषदोषशमनाय धात्वादीनां समस्तदोषनाशनायेत्यर्थः ॥ ग्र्ह्त्च्म्_११।१२:२ ॥  
एवममुना प्रकारेण यथा धातुनिर्वाहणविधिस्तथा बीजानां रसे निर्वाहणं कुर्यात् सर्वबीजनिर्वाहणे अभ्रकसत्वं प्रथमं निर्वाह्यमिति ज्ञेयम् ॥ ग्र्ह्त्च्म्_११।१२:३ ॥  
  
____________________________________________________  
  
स्तर्त् ग्र्ह्त् ११।१३  
  
  
<crucible for bījanirvāhaṇa>  
छागास्थिभस्मनिर्मितमूषां कृत्वैव मल्लकाकाराम् ।  
दलयोगे घनरन्ध्रां टङ्कणविषगुञ्जाकृतलेपाम् ॥ ग्र्ह्त्_११।१३ ॥  
  
------------------  
  
*चोम्म्। मुग्धावबोधिनी:  
  
निर्वाहणविधानमाह छागेत्यादि ॥ ग्र्ह्त्च्म्_११।१३:१ ॥  
एवंविधां मूषां कृत्वा धातुनिर्वाहणं कुर्यात् इति शेषः ॥ ग्र्ह्त्च्म्_११।१३:२ ॥  
किम्भूतां छागास्थिभस्मनिर्मितमूषामिति छागो बस्तस्तस्यास्थीनि तद्भस्मना निर्मिता कृता या मूषा ताम् ॥ ग्र्ह्त्च्म्_११।१३:३ ॥  
पुनः किम्भूतां मल्लकाकारां गोस्तनसदृशीम् ॥ ग्र्ह्त्च्म्_११।१३:४ ॥  
पुनः किंविशिष्टां घनरन्ध्रां निबिडछिद्राम् ॥ ग्र्ह्त्च्म्_११।१३:५ ॥  
पुनः टङ्कणविषगुञ्जाकृतलेपां टङ्कणं सौभाग्यं विषं सक्तुकं गुञ्जा रक्तिका ताभिः कृतो लेपो यस्यां सा ताम् ॥ ग्र्ह्त्च्म्_११।१३:६ ॥  
एवम्भूता मूषा दलयोगे पत्रमेलने कार्येत्यर्थः ॥ ग्र्ह्त्च्म्_११।१३:७ ॥  
  
  
  
____________________________________________________  
  
स्तर्त् ग्र्ह्त् १२।१  
  
  
अथ द्वन्द्वमेलनमभिधास्यते ।  
  
<Motivation für dvandvamelana>  
  
यावन् नाङ्गाङ्गतया न मिलन्ति लोहानि सर्वसत्त्वेषु ।  
तावत्सर्वाङ्गं न च चरति रसो द्वन्द्वयोगेन ॥ ग्र्ह्त्_१२।१ ॥  
  
------------------  
  
*चोम्म्। मुग्धावबोधिनी:  
  
वाचां विलासेन सुधानुकारी नु जगत्करोति ।  
किञ्चित्स्वयं यत्पुरुषत्वमेव सुधाद्विजिह्वाश्रितम् इत्यदोषः ॥ ग्र्ह्त्च्म्_१२।१:१ ॥  
अथ द्वन्द्वयोगप्रकारमाह यावदित्यादि ॥ ग्र्ह्त्च्म्_१२।१:२ ॥  
यावदित्यवधौ ॥ ग्र्ह्त्च्म्_१२।१:३ ॥  
लोहानि हेमादीनि नागाङ्गतया भुजङ्गशरीरतया न मिलन्ति सुगमत्वेन एकशरीरतां नाप्नुवन्ति ॥ ग्र्ह्त्च्म्_१२।१:४ ॥  
केषु सर्वसत्त्वेषु अभ्रादीनां सारेषु सत्त्वस्य काठिन्याद्विनोपायं नैकतां यान्ति लोहानि ॥ ग्र्ह्त्च्म्_१२।१:५ ॥  
अतस्तावद्रसः सर्वाङ्गं न चरति ॥ ग्र्ह्त्च्म्_१२।१:६ ॥  
केन कृत्वा सत्वेषु लोहानि मिलन्ति द्वन्द्वयोगेन दरदादिना वा गुडपुरटङ्कणादिनेति ॥ ग्र्ह्त्च्म्_१२।१:७ ॥  
  
____________________________________________________  
  
स्तर्त् ग्र्ह्त् १२।२  
  
  
<metals:: preparation for dv.~>  
माक्षीकरसकसस्यकदरदान्यतमेन वापितं लोहम् ।  
सन्त्यजति निबिडभावं सत्वे सम्मिलति सुध्मातम् ॥ ग्र्ह्त्_१२।२ ॥  
  
------------------  
  
*चोम्म्। मुग्धावबोधिनी:  
  
सत्त्वमेलनविधानम् आह माक्षिकेत्यादि ॥ ग्र्ह्त्च्म्_१२।२:१ ॥  
लोहं स्वर्णादि ॥ ग्र्ह्त्च्म्_१२।२:२ ॥  
माक्षिकं ताप्यं रसकं खर्परिकं सस्यकं चपला दरदं हिङ्गुलं एतेन चतुष्केण वा एभ्यो ऽन्यतमेनोक्तरसोपरसेन वापितं सुध्मातं शोभनयुक्त्या ध्मातं च सत् निविडभावं सन्त्यजति सत्त्वे सम्मिलति च ॥ ग्र्ह्त्च्म्_१२।२:३ ॥  
  
____________________________________________________  
  
स्तर्त् ग्र्ह्त् १२।३  
  
  
<dvandvamelāpaka:: preparation>  
गुडपुरटङ्कणलाक्षासर्जरसैर् धातकीसमायुक्तैः ।  
स्त्रीस्तन्येन तु पिष्टैः रसायने द्वन्द्वितं योज्यम् ॥ ग्र्ह्त्_१२।३ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह गुडेत्यादि ॥ ग्र्ह्त्च्म्_१२।३:१ ॥  
इदं द्वन्द्वितं द्वन्द्वीकृतं लोहं सत्त्वेन मिलितं रसायने जराव्याधिनाशने योज्यम् ॥ ग्र्ह्त्च्म्_१२।३:२ ॥  
कैर्द्वन्द्वमेलापकैः कृत्वा द्वन्द्वितमित्याह गुडेत्यादि ॥ ग्र्ह्त्च्म्_१२।३:३ ॥  
गुडः प्रतीतः पुरो गुग्गुलुः टङ्कणं सौभाग्यं लाक्षा जतु सर्जरसो राला एतैः धातकीसमायुक्तैः धातकी प्रतीता तत्समायुक्तैः पुनः स्त्रीस्तन्येन नारीदुग्धेन पिष्टैर्मर्दितैः एतैर्द्वन्द्वमेलापकैः कृत्वा ॥ ग्र्ह्त्च्म्_१२।३:४ ॥  
  
____________________________________________________  
  
स्तर्त् ग्र्ह्त् १२।४  
  
  
<dvandvamelāpaka>  
ऊर्णाटङ्कणगिरिजतुकर्णाक्षिमलेन्द्रगोपकर्कटकैः ।  
नारीपयसा पिष्टैः सर्वे द्वन्द्वेषु हि मिलन्ति ॥ ग्र्ह्त्_१२।४ ॥  
  
------------------  
  
*चोम्म्। मुग्धावबोधिनी:  
  
सर्वे द्वन्द्वेषु सत्वं प्रति द्वन्द्वेषु मिलन्ति एकीभवन्ति लोहानि इति शेषः ॥ ग्र्ह्त्च्म्_१२।४:१ ॥  
एतैः कैः ऊर्णादिभिः ॥ ग्र्ह्त्च्म्_१२।४:२ ॥  
ऊर्णा प्रतीता टङ्कणं सौभाग्यं गिरिजतु शिलाजतु कर्णाक्षिमलं मनुष्यस्य इन्द्रगोपको जीवविशेषः कर्कटकश्चकुलीरः स्यात्कुलीरः कर्कटकः इत्यमरः एतैः ॥ ग्र्ह्त्च्म्_१२।४:३ ॥  
किंविशिष्टैः नारीपयसा स्त्रीदुग्धेन पिष्टैः कल्कितैः त्रयोऽपि द्वन्द्वमेलापकयोगा इति ॥ ग्र्ह्त्च्म्_१२।४:४ ॥  
  
____________________________________________________  
  
स्तर्त् ग्र्ह्त् १२।५  
  
  
<dva.~ of rasavaikrānta and gold => बन्धन ओड़् मेर्चुर्य्>  
रसवैक्रान्तकमेवं मिलति द्वन्द्वान्वितं समं हेम्ना ।  
निर्व्यूढं तत्सत्वं तेन रसो बन्धमुपयाति ॥ ग्र्ह्त्_१२।५ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह रसेत्यादि ॥ ग्र्ह्त्च्म्_१२।५:१ ॥  
एवमुक्तविधानेन रसवैक्रान्तकं द्वन्द्वान्वितं स्वकीयद्वन्द्वसहितं मिलति पृथग्भावं त्यजति ॥ ग्र्ह्त्च्म्_१२।५:२ ॥  
केन समं हेम्ना सह ॥ ग्र्ह्त्च्म्_१२।५:३ ॥  
तद्रसवैक्रान्तसत्त्वं हेम्ना सह निर्व्यूढं कुर्यात् तेन रसवैक्रान्तसत्त्वहेमयोगेन रसो बन्धमुपयाति बद्धो भवतीति ॥ ग्र्ह्त्च्म्_१२।५:४ ॥  
  
____________________________________________________  
  
स्तर्त् ग्र्ह्त् १२।६  
  
  
<dvandvamelāpaka>  
शस्तं सर्वद्वन्द्वे गिरिजतुलेलीतकेन्द्रगोपाद्यैः ।  
महिषीकर्णमलाद्यैः स्याद्बीजं टङ्कणालविषैः ॥ ग्र्ह्त्_१२।६ ॥  
  
------------------  
  
*चोम्म्। मुग्धावबोधिनी:  
  
अथ विशेषविध्यन्तरमाह शस्तमित्यादि ॥ ग्र्ह्त्च्म्_१२।६:१ ॥  
एवंविधं बीजं शस्तं क्व सर्वद्वन्द्वे ॥ ग्र्ह्त्च्म्_१२।६:२ ॥  
पुनरेतैः कृत्वा बीजं शस्तं स्यात् ॥ ग्र्ह्त्च्म्_१२।६:३ ॥  
कैः गिरिजतुलेलीतकेन्द्रगोपाद्यैः गिरिजतु शिलाजतु लेलीतको गन्धकः इन्द्रगोपः सुरेन्द्रगोपो जीवविशेषः एते आद्या येषां तैः ॥ ग्र्ह्त्च्म्_१२।६:४ ॥  
न केवलमेतैर् महिषीकर्णमलाद्यैश्च महिष्याः कर्णयोर्मल आद्यो येषां ते आद्यशब्दान्नासाक्षिमलं च ॥ ग्र्ह्त्च्म्_१२।६:५ ॥  
पुनष्टङ्कणालविषैः टङ्कणं सौभाग्यं आलं हरितालं विषं कन्दजं एतैः पिष्टैर्द्वन्द्वमेलापः स्यादिति पुनः सम्बन्धः ॥ ग्र्ह्त्च्म्_१२।६:६ ॥  
  
____________________________________________________  
  
स्तर्त् ग्र्ह्त् १२।७  
  
  
<dvandvamelāpaka>  
मधुसहितैरप्येतैस्ताराभ्रं मिलति ताप्यकनकं च ।  
एरण्डतैलटङ्कणकङ्कुष्ठशिलेन्द्रगोपैस्तु ॥ ग्र्ह्त्_१२।७ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह मध्वित्यादि ॥ ग्र्ह्त्च्म्_१२।७:१ ॥  
एतैः पूर्वोक्तैर् योगैः मधुसहितैः क्षौद्रयुतैः ताराभ्रं रूप्यगगनं मिलति ॥ ग्र्ह्त्च्म्_१२।७:२ ॥  
च पुनस्ताप्यकनकं माक्षिकस्वर्णं इदं द्वन्द्वं च मिलति ॥ ग्र्ह्त्च्म्_१२।७:३ ॥  
न केवलं पूर्वोक्तयोगैर् मिलति पुनरेतैर् एरण्डतैलटङ्कणकङ्कुष्ठशिलेन्द्रगोपैश्च एरण्डतैलं वातारिस्नेहः टङ्कणं सौभाग्यं कङ्कुष्ठं विरङ्गं शिला मनोह्वा इन्द्रगोपको जीवविशेषः एतैश्च मधुसहितैः कृत्वा द्वन्द्वं मिलतीत्यवश्यम् ॥ ग्र्ह्त्च्म्_१२।७:४ ॥  
  
____________________________________________________  
  
स्तर्त् ग्र्ह्त् १२।८  
  
  
<melāpana of mercury, gold, and abhra>  
सूतेन शुद्धकनकं निष्पिष्य समाभ्रयोजितं कृत्वा ।  
पादेन तु पूर्वोक्तद्वन्द्वान्यतमकं कल्प्यम् ॥ ग्र्ह्त्_१२।८ ॥  
  
------------------  
  
*चोम्म्। मुग्धावबोधिनी:  
  
तद्विधानमाह सूतेनेत्यादि ॥ ग्र्ह्त्च्म्_१२।८:१ ॥  
प्रथमं सूतेन रसेन सह शुद्धकनकं निष्पिष्य सम्मर्द्य पुनः समाभ्रयोजितं कृत्वा समं च तदभ्रं च तेन योजितं कृत्वा पश्चात्पादेन चतुर्थांशविभागेन पूर्वोक्तद्वन्द्वान्यतमकं कल्प्यं पूर्वोक्तद्वन्द्वम् एरण्डतैलादिकं गिरिजत्वादिकं च तेभ्यो ऽन्यतमकं द्वन्द्वं योज्यमिति ॥ ग्र्ह्त्च्म्_१२।८:२ ॥  
  
____________________________________________________  
  
स्तर्त् ग्र्ह्त् १२।९-१०  
  
  
<melāpana of gold and abhra>  
रसोपरसस्य हेम्नो द्विगुणं शुद्धमाक्षिकं दत्त्वा ।  
स्वरसेन काकमाच्या रम्भाकन्देन मृद्नीयात् ॥ ग्र्ह्त्_१२।९ ॥  
कृतमित्येतत्पिण्डं हेमाभ्रं मिलति वज्रमूषायाम् ।  
विध्यन्तरमाह रसेत्यादि ॥ ग्र्ह्त्च्म्_१२।९:१ ॥  
रसोपरसस्य वैक्रान्तगन्धकादेर्मध्ये शुद्धमाक्षिकं निर्दोषं ताप्यं हेम्नो द्विगुणं कनकाद्द्विगुणितं दत्त्वा द्विगुणमाक्षिकयुतं हेम दत्त्वेत्यर्थः ॥ ग्र्ह्त्च्म्_१२।९:२ ॥  
एतद्रसोपरसादिकं काकमाच्या वायस्याः स्वरसेन मृद्नीयात् मर्दनं कुर्यात् ॥ ग्र्ह्त्च्म्_१२।९:३ ॥  
रम्भाकन्देन च कदलीकन्देनापीत्यर्थः ॥ ग्र्ह्त्च्म्_१२।९:४ ॥  
एतत्पूर्वौषधं पिण्डं गोलाकारं कुर्यात् ॥ ग्र्ह्त्च्म्_१२।९:५ ॥  
इतिविधानेन हेमाभ्रं मिलति हेमताप्यं चेति ॥ ग्र्ह्त्च्म्_१२।९:६ ॥  
क्व वज्रमूषायाम् ॥ ग्र्ह्त्च्म्_१२।९:७ ॥  
तथाह ।  
मृदस्त्रिभागाः शणलद्दिभागौ भागश्च निर्दग्धतुषोपलादेः ।  
किट्टार्धभागं परिखण्ड्य वज्रमूषां विदध्यात्खलु सत्वपाते ।  
इति ॥ ग्र्ह्त्च्म्_१२।९:८ ॥  
  
____________________________________________________  
  
स्तर्त् ग्र्ह्त् १२।१०  
  
  
<melāpana of abhrasattva with diff. substances>  
रविशशितीक्ष्णैरेवं मिलन्ति गगनादिसत्वानि ॥ ग्र्ह्त्_१२।१० ॥  
  
------------------  
  
*चोम्म्। मुग्धावबोधिनी:  
  
एवम् अमुना विधिना रविशशितीक्ष्णैः सह रविस्ताम्रं शशी रूप्यं तीक्ष्णं लोहजातिः एतैः सार्धं गगनादिसत्वानि अभ्रादीनां साराणि मिलन्तीति युग्मम् ॥ ग्र्ह्त्च्म्_१२।१०:१ ॥  
  
____________________________________________________  
  
स्तर्त् ग्र्ह्त् १२।११  
  
<melāpana for saṅkarabījas>  
सङ्करबीजानामपि विधानमित्यादि गगनसत्वयोगेन ।  
माक्षीकयोगादन्यं योज्यमवश्यं तु सर्वत्र ॥ ग्र्ह्त्_१२।११ ॥  
  
------------------  
  
*चोम्म्। मुग्धावबोधिनी:  
  
अभ्रसत्वस्याधिकारमाह सङ्करेत्यादि ॥ ग्र्ह्त्च्म्_१२।११:१ ॥  
सङ्करबीजानामपि विधानं कर्तव्यार्थोपदेश इति यावत् ॥ ग्र्ह्त्च्म्_१२।११:२ ॥  
इत्यादि पूर्वोक्तं तु पुनः गगनसत्वयोगेन अभ्रकसत्त्वेन सार्धं माक्षीकयोगाद् अन्यं योज्यं अभ्रसत्वेन सह माक्षीकं न स्यादिति व्यक्तिः ॥ ग्र्ह्त्च्म्_१२।११:३ ॥  
  
____________________________________________________  
  
स्तर्त् ग्र्ह्त् १२।१२  
  
  
कान्तमुखं सर्वेषां सत्त्वानां मेलकं प्रथमम् ।  
पूर्वोक्तकल्कसहितं माक्षीकमृतनागतालशिलम् ॥ ग्र्ह्त्_१२।१२ ॥  
  
इति परमहंसपरिव्राजकाचार्यश्रीमद्गोविन्दभगवत्पादविरचिते रसहृदयतन्त्रे द्वन्द्वाधिकारात्मको द्वादशोऽवबोधः ॥  
  
------------------  
  
*चोम्म्। मुग्धावबोधिनी:  
  
कान्तेत्यादि ॥ ग्र्ह्त्च्म्_१२।१२:१ ॥  
माक्षिकेण मृतं यन्नागं तालं हरितालं शिला मनोह्वा च तत्तथा पूर्वोक्तकल्कसहितं यत्कल्कं रसोपरसादीनां तेन सहितं युक्तं कान्तमुखं यथा ।  
अभावेऽभ्रकसत्त्वस्य कान्तसत्त्वं प्रदापयेत् ।  
कान्तसत्वस्य वाभावे तीक्ष्णलोहं तु दापयेत् ।  
इति ॥ ग्र्ह्त्च्म्_१२।१२:२ ॥  
  
  
  
____________________________________________________  
  
स्तर्त् ग्र्ह्त् १३।१  
  
  
माक्षीककान्ततीक्ष्णं तीक्ष्णं माक्षीकम् अभ्रकं बीजम् ।  
माक्षीककान्तशुल्बं तीक्ष्णाभ्रकं महाबीजम् ॥ ग्र्ह्त्_१३।१ ॥  
  
------------------  
  
*चोम्म्। मुग्धावबोधिनी:  
  
मधुनि माधव एव मधुव्रतः प्रकुरुते मुदितो मधुरं रवम् ।  
वररवोऽपि सतां च समागमं शबलता किमुपैति न चारुताम् ॥ ग्र्ह्त्च्म्_१३।१:१ ॥  
सङ्करबीजानां मध्ये महाबीजसञ्ज्ञान्याह माक्षिकेत्यादि ॥ ग्र्ह्त्च्म्_१३।१:२ ॥  
एतत्त्रिकं महाबीजं किमेतत् माक्षीककान्ततीक्ष्णं माक्षीककान्तशुल्बं तीक्ष्णाभ्रकं च माक्षीकं ताप्यं कान्तं चुम्बकं शुल्बं ताम्रं तीक्ष्णं लोहजातिर् अभ्रकं गगनं एतत्त्रितयं बीजं महाबीजं एतत्त्रित्रिमुखं प्रत्येकं महासञ्ज्ञम् ॥ ग्र्ह्त्च्म्_१३।१:३ ॥  
विशेषोऽत्र ।  
बीजपाकं प्रवक्ष्यामि जारणार्थं रसस्य तु ।  
सूत्रक्रमोऽयं बीजेन समजीर्णेन शुध्यति ।  
इति ॥ ग्र्ह्त्च्म्_१३।१:४ ॥  
अवान्तरत्वेन च प्रत्येकं द्रव्यं बीजसञ्ज्ञाभिमतम् ॥ ग्र्ह्त्च्म्_१३।१:५ ॥  
  
____________________________________________________  
  
स्तर्त् ग्र्ह्त् १३।२  
  
  
माक्षीककान्तशुल्बं शुल्बाभ्रकमाक्षिकं चापि ।  
कान्ताभ्रकमाक्षीकं ताप्यकशुल्बाभ्रकं महाबीजम् ॥ ग्र्ह्त्_१३।२ ॥  
  
------------------  
  
*चोम्म्। मुग्धावबोधिनी:  
  
तच्चाह माक्षीकेत्यादि ॥ ग्र्ह्त्च्म्_१३।२:१ ॥  
माक्षीककान्तशुल्बं माक्षीकं ताप्यं कान्तं चुम्बकं शुल्बं ताम्रं एतदपि महाबीजं ज्ञेयम् ॥ ग्र्ह्त्च्म्_१३।२:२ ॥  
पुनः शुल्बाभ्रकमाक्षीकं पुनः कान्ताभ्रकमाक्षीकं कान्तं कान्तपाषाणं अभ्रकं गगनं माक्षीकं ताप्यं तथा ताप्यकशुल्बाभ्रकं एतदपि च महाबीजं ज्ञेयमिति ॥ ग्र्ह्त्च्म्_१३।२:३ ॥  
  
____________________________________________________  
  
स्तर्त् ग्र्ह्त् १३।३  
  
  
माक्षीकतीक्ष्णशुल्बं तीक्ष्णशुल्बाभ्रकं महाबीजम् ।  
माक्षीककान्तकनकं कनकारुणमाक्षिकं महाबीजम् ॥ ग्र्ह्त्_१३।३ ॥  
  
------------------  
  
*चोम्म्। मुग्धावबोधिनी:  
  
तच्चाह माक्षीकेत्यादि ॥ ग्र्ह्त्च्म्_१३।३:१ ॥  
माक्षीकतीक्ष्णशुल्बं माक्षिकं ताप्यं तीक्ष्णं सारलोहजातिः शुल्बं ताम्रम् ॥ ग्र्ह्त्च्म्_१३।३:२ ॥  
पुनस्तीक्ष्णशुल्बाभ्रकं तीक्ष्णं सारं शुल्बं ताम्रं अभ्रकं गगनम् ॥ ग्र्ह्त्च्म्_१३।३:३ ॥  
पुनर्माक्षीककान्तकनकं माक्षीकं ताप्यं कान्तं कान्तपाषाणं कनकं स्वर्णम् ॥ ग्र्ह्त्च्म्_१३।३:४ ॥  
पुनः कनकारुणमाक्षिकं कनकं स्वर्णं अरुणं ताम्रं माक्षिकं स्वर्णमाक्षिकं चेति चतुष्टयं महाबीजं प्रवरबीजम् इत्यर्थः ॥ ग्र्ह्त्च्म्_१३।३:५ ॥  
चतुर्णां प्रत्येकं महाबीजसञ्ज्ञेति ॥ ग्र्ह्त्च्म्_१३।३:६ ॥  
  
____________________________________________________  
  
स्तर्त् ग्र्ह्त् १३।४  
  
  
माक्षीकतीक्ष्णतारं तारारुणमाक्षिकं चैवम् ।  
कान्तं तु शुल्बताप्यं शुल्बाभ्रताप्यकाञ्चनं चापि ॥ ग्र्ह्त्_१३।४ ॥  
  
------------------  
  
*चोम्म्। मुग्धावबोधिनी:  
  
तच्चाह माक्षीकतीक्ष्णतारमिति ॥ ग्र्ह्त्च्म्_१३।४:१ ॥  
माक्षीकं ताप्यं तीक्ष्णं सारं तारं रूप्यम् ॥ ग्र्ह्त्च्म्_१३।४:२ ॥  
पुनस्तारारुणमाक्षिकं एवमुक्तविधानेन इदमपि तारं रूप्यं अरुणं ताम्रं माक्षीकं ताप्यम् ॥ ग्र्ह्त्च्म्_१३।४:३ ॥  
पुनः कान्ते चुम्बकेऽभिव्यापके अधिकरणे शुल्बं ताम्रं ताप्यं स्वर्णमाक्षिकं यत् प्रयुक्तम् ॥ ग्र्ह्त्च्म्_१३।४:४ ॥  
अपीति निश्चयेन ॥ ग्र्ह्त्च्म्_१३।४:५ ॥  
शुल्बाभ्रताप्यकाञ्चनं वा शुल्बं ताम्रं अभ्रं गगनं ताप्यं स्वर्णमाक्षिकं काञ्चनं हेम एतच्चतुष्टयमपि महाबीजं ज्ञेयम् ॥ ग्र्ह्त्च्म्_१३।४:६ ॥  
महाबीजसम्बन्धः प्रत्येकमिति व्यक्तिः ॥ ग्र्ह्त्च्म्_१३।४:७ ॥  
  
____________________________________________________  
  
स्तर्त् ग्र्ह्त् १३।५  
  
  
कान्तेन्दुसस्यताप्यं कान्ताभ्रकतीक्ष्णमाक्षिकं चैव ।  
हेमाभ्रशुल्बताप्यं हेमाभ्रकशुल्बमाक्षिकं वापि ॥ ग्र्ह्त्_१३।५ ॥  
  
------------------  
  
*चोम्म्। मुग्धावबोधिनी:  
  
तच्चाह कान्तेन्दुसस्यताप्यमिति ॥ ग्र्ह्त्च्म्_१३।५:१ ॥  
कान्तं कान्तपाषाणं इन्दुस्तारं सस्यं चपला ताप्यं स्वर्णमाक्षिकं चेति ॥ ग्र्ह्त्च्म्_१३।५:२ ॥  
पुनः कान्ताभ्रकतीक्ष्णमाक्षिकं तथा हेमाभ्रशुल्बताप्यं पुनर्हेमाभ्रकशुल्बमाक्षिकं वा हेम कनकं अभ्रकं गगनं शुल्बं ताम्रं माक्षीकं ताप्यं एतच्चतुष्टयमपि महाबीजं ज्ञेयम् ॥ ग्र्ह्त्च्म्_१३।५:३ ॥  
प्रत्येकद्रव्ये बीजसञ्ज्ञा चेति ध्वन्यर्थः ॥ ग्र्ह्त्च्म्_१३।५:४ ॥  
  
____________________________________________________  
  
स्तर्त् ग्र्ह्त् १३।६  
  
  
कान्ताभ्रशुल्बताप्यं सङ्करबीजं चतुःषष्टिः ॥ ग्र्ह्त्_१३।६ ॥  
  
------------------  
  
*चोम्म्। मुग्धावबोधिनी:  
  
तच्चाह कान्तेत्यादि ॥ ग्र्ह्त्च्म्_१३।६:१ ॥  
कान्ताभ्रशुल्बताप्यं कान्तं चुम्बकं अभ्रकं गगनं शुल्बं ताम्रं ताप्यं माक्षिकं इत्यपि महाबीजम् ॥ ग्र्ह्त्च्म्_१३।६:२ ॥  
एतेषां महाबीजानां चेत् सङ्करबीजं प्रत्येकं द्रव्यस्य बीजसञ्ज्ञा सा तर्हि चतुःषष्टिप्रमाणा स्यादित्यर्थः ॥ ग्र्ह्त्च्म्_१३।६:३ ॥  
  
____________________________________________________  
  
स्तर्त् ग्र्ह्त् १३।७  
  
<mahābīja:: production>  
सर्वेषां बीजानामादौ कृत्वा यथोक्तसंयोगम् ।  
शतवाप्यं यद्वह्नौ द्रावितं हि बीजं विशुद्धमिदं ॥ ग्र्ह्त्_१३।७ ॥  
  
------------------  
  
*चोम्म्। मुग्धावबोधिनी:  
  
बीजविधानम् आह सर्वेषाम् इत्यादि ॥ ग्र्ह्त्च्म्_१३।७:१ ॥  
आदौ प्रथमं सर्वेषां बीजानां यथोक्तं संयोगं चतुःषष्टीनां उक्तसञ्ज्ञानां द्रव्याणां संयोगं एकत्रीकरणं कृत्वा यदेकत्रीकृतं वह्नौ द्रावितं भवति तत्सर्वं शतवाप्यं बीजं सिद्धं प्रयत्नेन स्यादिति शब्दार्थः ॥ ग्र्ह्त्च्म्_१३।७:२ ॥  
  
____________________________________________________  
  
स्तर्त् ग्र्ह्त् १३।८  
  
  
<cāraṇa, garbha- and bāhyadruti necessary for bandhana>  
न पतति यदि घनसत्वं गर्भे नो वा द्रवन्ति बीजानि ।  
न च बाह्यद्रुतियोगस्तत्कथमिह बध्यते सूतः ॥ ग्र्ह्त्_१३।८ ॥  
  
------------------  
  
*चोम्म्। मुग्धावबोधिनी:  
  
सूतबन्धने हेतूनाह नेत्यादि ॥ ग्र्ह्त्च्म्_१३।८:१ ॥  
यदि गर्भे रसोदरे घनसत्त्वं अभ्रकसारं न पतति न प्राप्नोति वा गर्भे बीजानि अस्मिन्नध्याये अभिहितानि माक्षिककान्तशुल्बादीनि यावन्नो द्रवन्ति च पुनर्बाह्यद्रुतिस्तस्या योगो रसे द्रुतिमेलनं न स्यात् तत्तस्माद्धेतोः सूत इहास्यां क्रियायामसत्यां कथं बध्यते घनत्वं धत्ते ॥ ग्र्ह्त्च्म्_१३।८:२ ॥  
गर्भद्रुतिबाह्यद्रुतिभ्यां सूतो बध्यते नियतमित्यभिप्रायः ॥ ग्र्ह्त्च्म्_१३।८:३ ॥  
  
  
____________________________________________________  
  
स्तर्त् ग्र्ह्त् १४।१  
  
  
<production of gold:: preparing the mercury>  
  
समाद् अधि च यज्जीर्णं बीजं तेनैव चावर्तता कार्या ।  
कर्तव्यं तत्करणं यस्मात्खलु जायते हेम ॥ ग्र्ह्त्_१४।१ ॥  
  
------------------  
  
*चोम्म्। मुग्धावबोधिनी:  
  
शरदि शारदमेघो वर्षति वर्षासु वार्षिको वार्दः ।  
मधुसमये परपुष्टः प्रवरजवः शोभते सततम् ॥ ग्र्ह्त्च्म्_१४।१:१ ॥  
बीजजारणात्किं भवति तदाह समादीत्यादि ॥ ग्र्ह्त्च्म्_१४।१:२ ॥  
समं सूततुल्यं अधिशब्दाद् अपरिमितं समादधिकं यज्जीर्णं जारणमाप्तं बीजं निष्पन्नबीजं तेनैव जीर्णेन बीजेन सह आवर्तता कार्या आवर्त इति आवर्तः ॥ ग्र्ह्त्च्म्_१४।१:३ ॥  
किं तत् यस्माद्विधानाद्धेम कनकं जायते खलु निश्चयेन तत्करणं तस्य विधानस्य करणम् ॥ ग्र्ह्त्च्म्_१४।१:४ ॥  
समादिजीर्णस्य सूतस्य रूप्यादिषु प्रयोगात्कनकं भवेदिति व्यक्तिः ॥ ग्र्ह्त्च्म्_१४।१:५ ॥  
  
____________________________________________________  
  
स्तर्त् ग्र्ह्त् १४।२-९  
  
  
<rasabīja:: production>  
प्रद्राव्य शस्त्रपात्रे गन्धपादेन सूतकं दद्यात् ।  
स्वरसेन चौषधीनां वटिकां निष्पिष्य कुर्वीत ॥ ग्र्ह्त्_१४।२ ॥  
संस्थाप्य लोहफलके छायाशुष्कां तु तां वटिकाम् ।  
लघुलोहकटोरिकया स्थगयित्वा लेपयेत्सुदृढम् ॥ ग्र्ह्त्_१४।३ ॥  
लवणार्द्रमृदा लिप्तां सुदृढं कुर्वीत धूम्ररोधाय ।  
दत्त्वा सुदृढाङ्गारान् भस्त्राद्वयवह्निनैव निर्धूमे ॥ ग्र्ह्त्_१४।४ ॥  
तावद्यावद्ध्माता रक्ताभा खोटिका भवति ।  
अपनीय ततोऽङ्गारान् स्वभावशीतां कटोरिकां मत्वा ॥ ग्र्ह्त्_१४।५ ॥  
उत्खन्योत्खन्य ततः कटोरिकाया रसो ग्राह्यः ।  
एषः मृतसूतराजो गोलकवद्भवति च स सुखाध्मातः ॥ ग्र्ह्त्_१४।६ ॥  
शिखिगलताम् एकरसोऽतिध्मातः काचटङ्कणतः ।  
त्रिगुणं वङ्गं दद्यात्क्रमेण नागम् अल्पाल्पदानेन ॥ ग्र्ह्त्_१४।७ ॥  
पश्चाद्धेम्ना योज्यं रसबीजं सूतबन्धकरम् ।  
सूतमारणविधानम् आह प्रद्राव्येत्यादि ॥ ग्र्ह्त्च्म्_१४।२-७:१ ॥  
शस्त्रपात्रे तीक्ष्णमयपात्रे औपश्लेषिकेऽधिकरणे सप्तमी ॥ ग्र्ह्त्च्म्_१४।२-७:२ ॥  
गन्धपादेन गन्धस्य तुर्यांशविभागेन सूतकं दद्यात् तत्पात्रोपरिभागे दत्तं प्रद्राव्य वह्निना इति शेषः ॥ ग्र्ह्त्च्म्_१४।२-७:३ ॥  
पुनः ओषधीनां स्वरसेन औषध्यो ग्रन्थान्तरे यथा ।  
मृद्नीयात्खलु तावत् पिष्टमञ्जनसदृशं भवेद्यावत् ।  
तदनु च नियामकानां शतावरीकन्दुकीसुधादीनाम् ।  
इति ॥ ग्र्ह्त्च्म्_१४।२-७:४ ॥  
शतावर्यादीनां स्वकीयरसेन निष्पिष्य प्रमर्द्य वटिकां बदराकरां कुर्वीतेति ॥ ग्र्ह्त्च्म्_१४।२-७:५ ॥  
तच्चाह संस्थाप्येत्यादि ॥ ग्र्ह्त्च्म्_१४।२-७:६ ॥  
तां पूर्वोक्तां वटिकां छायाशुष्कां लोहफलके शस्त्रपात्रे संस्थाप्य पुनः लघुलोहकटोरिकया पूर्वोक्तलोहफलकात् लघ्वी या लोहकटोरिका तया स्थगयित्वा आच्छाद्य दृढं गाढं यथा स्यात्तथा लेपयेत् वक्ष्यमाणेनेति शेषः ॥ ग्र्ह्त्च्म्_१४।२-७:७ ॥  
तच्चाह लवणेत्यादि ॥ ग्र्ह्त्च्म्_१४।२-७:८ ॥  
तां पूर्वोदितां लघुलोहकटोरिकां सुदृढं यथा स्यात्तथा लवणार्द्रमृदा लवणेन सैन्धवादिना युता या आर्द्रा जलसिक्ता मृत् तया लिप्तां कुर्वीत ॥ ग्र्ह्त्च्म्_१४।२-७:९ ॥  
किमर्थं धूम्ररोधाय यथा यन्त्राद्बहिर्धूमोद्गमो न स्यात् ॥ ग्र्ह्त्च्म्_१४।२-७:१० ॥  
पुनः सुदृढाङ्गारान् खदिरादीनां दत्त्वा भस्त्राद्वयवह्निना खलु द्वयाग्निना धम्याद् इति अग्रिमश्लोकसम्बन्धात् ॥ ग्र्ह्त्च्म्_१४।२-७:११ ॥  
क्व सति निर्धूमे सति रसे धूमनिःसरणवर्जिते सति ॥ ग्र्ह्त्च्म्_१४।२-७:१२ ॥  
तच्चाह तावदित्यादि ॥ ग्र्ह्त्च्म्_१४।२-७:१३ ॥  
सन्धिलिप्ता पूर्वोक्ता लोहशराविका तावदवधौ ध्माता कार्या यावत्कालप्रमाणं रक्ताभा रक्तद्युतियुक्ता खोटिका भवति खोटस्येव आकृतिर्यस्याः सा खोटिका ॥ ग्र्ह्त्च्म्_१४।२-७:१४ ॥  
ततोऽनन्तरं कटोरिकां स्वभावशीतलां स्वतो हिमां मत्वा ज्ञात्वा पुनरङ्गारानपनीय अपसार्य कटोरिकामुत्खन्य रसो ग्राह्य इति शेषः आगमिश्लोकसम्बन्धात् ॥ ग्र्ह्त्च्म्_१४।२-७:१५ ॥  
तच्चाह उत्खन्येत्यादि ॥ ग्र्ह्त्च्म्_१४।२-७:१६ ॥  
ततोऽनन्तरं लघुलोहकटोरिकां पूर्ववर्णितां उत्खन्योत्खन्य प्रबलत्वेनोत्पाट्य रसः सूतो ग्राह्यः ॥ ग्र्ह्त्च्म्_१४।२-७:१७ ॥  
उत्खन्योत्खन्येति कठिनतरत्वाद्वा अत्यादरेण वीप्सा ॥ ग्र्ह्त्च्म्_१४।२-७:१८ ॥  
कुतः कटोरिकासकाशात् एष इत्थमुत्पन्नो मृतसूतराजो ज्ञेयः ॥ ग्र्ह्त्च्म्_१४।२-७:१९ ॥  
स च सुखाध्मातः सन् गोलकवद्भवति वज्रमूषायां इति शेषः ॥ ग्र्ह्त्च्म्_१४।२-७:२० ॥  
काचः प्रतीतः टङ्कणं सौभाग्यं ततः रसो ऽति मर्यादामतिक्रम्य ध्मातः सन् एकरसो भवति समरस इत्यर्थः ॥ ग्र्ह्त्च्म्_१४।२-७:२१ ॥  
केषां शिखिगलतां शिखिनि गलन्तीति विग्रहः शिखिगलतां धातूनां एवं गलिते रसे त्रिगुणं वङ्गं रङ्गं दद्यात् ततो वङ्गदानानन्तरं क्रमेण अल्पमल्पदानेन नागं सीसकं च दद्यादिति ॥ ग्र्ह्त्च्म्_१४।२-७:२२ ॥  
तच्चाह पश्चादित्यादि ॥ ग्र्ह्त्च्म्_१४।२-७:२३ ॥  
पश्चात् त्रिगुणसीसकदानानन्तरं हेम्ना कनकेन सह रसबीजं महाबीजं योज्यं हेम्ना सार्धं महाबीजं कीदृग्भवति ॥ ग्र्ह्त्च्म्_१४।२-७:२४ ॥  
  
____________________________________________________  
  
स्तर्त् ग्र्ह्त् १४।८-९  
  
  
<mercury:: māraṇa>  
तालकसूतेनापि च कृत्वा वटिकां नियामकौषधिभिः ॥ ग्र्ह्त्_१४।८ ॥  
एवं निगृह्य धूमं सुधिया रसमारणं कार्यम् ।  
रसबन्धकरं पारदबन्धप्रदं च पुनः तालकं हरितालं सूतो रसः तेनापि नियामकौषधिभिश्च शतावर्यादिभिः पूर्वोक्ताभिर् गुटिकां कृत्वा निगृह्य धूमं रुन्धितधूमं यथा स्यात्तथा सुधिया मतिमता रसज्ञेन एवममुना विधिना रसमारणं कार्यं पारदबन्धः कार्य इत्यर्थः ॥ ग्र्ह्त्च्म्_१४।८:१ ॥  
  
____________________________________________________  
  
स्तर्त् ग्र्ह्त् १४।९  
  
  
<mercury:: māraṇa>  
अथवा शिलया सूतो माक्षिकयोगेन वा सिद्धः ।  
जायेत शुक्लवर्णो धूमरोधेन ताभ्यां वा ॥ ग्र्ह्त्_१४।९ ॥  
  
------------------  
  
*चोम्म्। मुग्धावबोधिनी:  
  
अन्यच्चाह अथवेत्यादि ॥ ग्र्ह्त्च्म्_१४।९:१ ॥  
अथवा विध्यन्तरे शिलया मनोह्वया कृत्वा वा माक्षिकयोगेन ताप्यसंयोगं कृत्वा साधितस्तालकयोगवत् सूतो रसः शुक्लवर्णो जयेत ॥ ग्र्ह्त्च्म्_१४।९:२ ॥  
केन धूमरोधेन सैन्धवार्द्रमृदा लेपेन वा ताभ्यां शिलामाक्षिकाभ्याम् उभाभ्यां तालकयोगवत् साधितः सन् सूतः शुक्लवर्णो भवेद् इति ॥ ग्र्ह्त्च्म्_१४।९:३ ॥  
  
____________________________________________________  
  
स्तर्त् ग्र्ह्त् १४।१०  
  
  
<mercury:: mṛta:: medic. use>  
मृतशुल्वताप्यचूर्णं कान्तयुतं तेन रञ्जयेत्खोटम् ।  
निर्व्यूढं घनसत्वहेमयुतं तद्रसायने योज्यम् ॥ ग्र्ह्त्_१४।१० ॥  
  
------------------  
  
*चोम्म्। मुग्धावबोधिनी:  
  
अन्यच्चाह मृतेत्यादि ॥ ग्र्ह्त्च्म्_१४।१०:१ ॥  
मृतशुल्बताप्यचूर्णं मृतं च यत् शुल्बं ताम्रं ताप्यं स्वर्णमाक्षिकं च तच्चूर्णं किंविशिष्टं कान्तयुतं चुम्बकमिश्रितं तेन मृतशुल्बताप्यचूर्णेन कान्तयुतेन पूर्वं निष्पन्नं खोटं रञ्जयेत् ॥ ग्र्ह्त्च्म्_१४।१०:२ ॥  
किंविशिष्टं घनसत्त्वहेमयुतं अभ्रसत्वस्वर्णमिश्रितम् ॥ ग्र्ह्त्च्म्_१४।१०:३ ॥  
एवंविधं तत्खोटं रसायने जराव्याधिनाशने योज्यम् ॥ ग्र्ह्त्च्म्_१४।१०:४ ॥  
____________________________________________________  
  
स्तर्त् ग्र्ह्त् १४।११-१२  
  
  
<??>  
बलिना त्रिगुणेन रसात् पर्पटिकयुतेन मर्दितं सूतम् ।  
नियामकदिव्यौषधिभिश्छायाशुष्का कृता वटिका ॥ ग्र्ह्त्_१४।११ ॥  
<??>  
मूषाधृतपर्पटिकामध्ये सञ्छाद्य निगूढसुदृढेन ।  
ध्मातं गच्छति खोटं हेमयुतं सूतबन्धकरम् ॥ ग्र्ह्त्_१४।१२ ॥  
  
------------------  
  
*चोम्म्। मुग्धावबोधिनी:  
  
अन्यच्चाह बलिनेत्यादि ॥ ग्र्ह्त्च्म्_१४।११-१२:१ ॥  
त्रिगुणेन बलिना गन्धकेन सह रसं सूतं सुदृढं यथा स्यात्तथा मर्दितं कुर्यात् इत्यध्याहारः ॥ ग्र्ह्त्च्म्_१४।११-१२:२ ॥  
किंविशिष्टेन बलिना पर्पटिकयुतेन पर्पटिको लोहपर्पटिकः प्रतीतस्तेन युतेन मिलितेन नियमसंस्कारोक्ताः नियमकाः दिव्यौषधयः शतावरीप्रमुखास् ताभिः ततो वटिका छायाशुष्का कार्या छायाघर्मरूपा शुष्का नीरसा तथा कार्या इति ॥ ग्र्ह्त्च्म्_१४।११-१२:३ ॥  
अन्यच्चाह मूषेत्यादि ॥ ग्र्ह्त्च्म्_१४।११-१२:४ ॥  
मूषाधृतपर्पटिका मूषायां या पर्पटिका पूर्वोक्तलोहपर्पटिका सा निगूढसुदृढेन निगूढश्चासौ सुदृढश्च तेन मूलकादिक्षारबिडेन कृत्वा मध्ये स्वान्तः आच्छाद्य ध्मातं क्रियते पुनस् तदूध्मातं सत् खोटं गच्छति खोटत्वमाप्नोति ॥ ग्र्ह्त्च्म्_१४।११-१२:५ ॥  
तत्खोटं हेमयुतं स्वर्णमिलितं सूतबन्धकरं स्यात् रसबन्धनप्रदम् इत्यर्थः ॥ ग्र्ह्त्च्म्_१४।११-१२:६ ॥  
  
____________________________________________________  
  
स्तर्त् ग्र्ह्त् १४।१३-१४  
  
  
<mercury:: māraṇa, khoṭa>  
बलियुक्ता पर्पटिका मृदिता स्नुह्यर्कभाविता गुटिका ।  
मध्ये गर्ता कार्या सूतभृताच्छादिता तदनु ॥ ग्र्ह्त्_१४।१३ ॥  
बाह्ये दत्त्वा निगडं सुलिप्तमूषोदरे दृढं न्यस्तम् ।  
सूतः पुटितो म्रियते ध्मातः खोटं भवत्येव ॥ ग्र्ह्त्_१४।१४ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह बलीत्यादि ॥ ग्र्ह्त्च्म्_१४।१३-१४:१ ॥  
पूर्वोक्ता या पर्पटिका लोहपर्पटिका बलियुक्ता गन्धकमिश्रिता स्नुह्यर्कभाविता च स्नुही वज्री अर्को मन्दारस् ताभ्यां भाविता प्लुता एतयोः पयसेति भावः मृदिता च घर्षिता च एवं कृतविधाना पर्पटिका सति गुटिका वटिका कार्या मध्ये गुटिकान्तः गर्ता कार्या सा गर्ता ततः सूतभृता सूतपूरिता सती तदनु गर्तकरणानन्तरं आच्छादिता कार्या पर्पटिकयेति भावः ॥ ग्र्ह्त्च्म्_१४।१३-१४:२ ॥  
तच्चाह बाह्य इत्यादि ॥ ग्र्ह्त्च्म्_१४।१३-१४:३ ॥  
बाह्ये सूतोदरगुटिकोपरि निगडं दत्त्वा सुलिप्तमूषोदरे सुलिप्ता सारणकर्माभिहितौषधीरिति शेषः एवंविधा या मूषा तस्या यदुदरं तस्मिन्दृढं यथा स्यात्तथा निगडं न्यस्तं स्थापितं कुर्यादिति शेषः ॥ ग्र्ह्त्च्म्_१४।१३-१४:४ ॥  
मूषोदरगुटिकान्तस्थः सूतः पुटितो वह्नियोगात् म्रियते पञ्चत्वमाप्नोति ॥ ग्र्ह्त्च्म्_१४।१३-१४:५ ॥  
पुनः ध्मातः सन् खोटो भवति ॥ ग्र्ह्त्च्म्_१४।१३-१४:६ ॥  
एवाव्ययमन्यनिषेधवाचि ॥ ग्र्ह्त्च्म्_१४।१३-१४:७ ॥  
  
____________________________________________________  
  
स्तर्त् ग्र्ह्त् १४।१५  
  
  
<mercury:: māraṇa, khoṭa>  
एवं तालशिलाभ्यां माक्षिकरसकैश्च दरदशिखिसहितैः ।  
म्रियते पुटसंयोगाद् ध्मातं खोटं कृतं विमलम् ॥ ग्र्ह्त्_१४।१५ ॥  
  
------------------  
  
*चोम्म्। मुग्धावबोधिनी:  
  
अन्यच्चाह एवमित्यादि ॥ ग्र्ह्त्च्म्_१४।१५:१ ॥  
एवं लोहपर्पटिकाविधानेन तालशिलाभ्यां ध्मातं सत् युतं यत् खोटं तद्विमलं मलवर्जितं स्यात् ॥ ग्र्ह्त्च्म्_१४।१५:२ ॥  
च पुनः माक्षिकरसकैस्ताप्यखर्परिकैः दरदशिखिसहितैश्च हिङ्गुलशिखिमिलितैश्च करणरूपैर्विमलं च पुनः पुटयोगाद् वह्निसम्पर्कात् ध्मातं म्रियते ॥ ग्र्ह्त्च्म्_१४।१५:३ ॥  
आदौ मललक्षणमुक्तम् ॥ ग्र्ह्त्च्म्_१४।१५:४ ॥  
  
____________________________________________________  
  
स्तर्त् ग्र्ह्त् १४।१६  
  
  
<mercury:: māraṇa>  
किट्टकपुरसंयोगाद् ध्मातैः किट्टस्तु किट्टतः सत्वम् ।  
निपतति सत्वं रससाकं जनयति तद्भस्म तस्यापि ॥ ग्र्ह्त्_१४।१६ ॥  
  
------------------  
  
*चोम्म्। मुग्धावबोधिनी:  
तच्चाह किट्टपुरसंयोगात् ॥ ग्र्ह्त्च्म्_१४।१६:१ ॥  
किट्टं लोहमलं पुरो गुग्गुलुः तयोः संयोगात् ध्मातैः माक्षिकरसदरदरूपैः पूर्वोक्तैः किट्टो भवेत् पुनः किट्टतो रससाकं सूतमिश्रितं सत्त्वं सारं निपतति तत्सत्त्वं भस्म जनयति उत्पादयति ॥ ग्र्ह्त्च्म्_१४।१६:२ ॥  
तस्यापि भस्मनः सत्त्वं च निपततीत्यर्थः ॥ ग्र्ह्त्च्म्_१४।१६:३ ॥  
  
____________________________________________________  
  
स्तर्त् ग्र्ह्त् १४।१७  
  
  
<rañjana with smoke and without mercury (????)>  
वङ्गरसगन्धतालं खटिकाया योगतः सुपर्पटिका ।  
रञ्जयति सत्वतालं धूमेन विनापि सूतम् ॥ ग्र्ह्त्_१४।१७ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह वङ्गरसगन्धतालमिति ॥ ग्र्ह्त्च्म्_१४।१७:१ ॥  
वङ्गं त्रपु रसः सूतः गन्धको बलिः तालं हरितालं एतच्चतुष्टयं खटिकाया योगतः खटिका चित्रकरजस्तस्या योगतः सुपर्पटिकां पूर्वोक्तां लोहपर्पटिकां रञ्जयति सूतेन विनापि किमुत रसमिलितेन तालसत्त्वेनेति व्यक्तिः ॥ ग्र्ह्त्च्म्_१४।१७:२ ॥  
  
____________________________________________________  
  
स्तर्त् ग्र्ह्त् १४।१८  
  
  
<bīja:: for rañjana>  
एवं खोटं बीजं कृत्वा रञ्जनविधिना सुरञ्जनं कार्यम् ।  
त्रिगुणं रसस्य हेम संयोज्यं तस्य वरबीजम् ॥ ग्र्ह्त्_१४।१८ ॥  
  
------------------  
  
*चोम्म्। मुग्धावबोधिनी:  
  
महाबीजानां बीजानां च विशेषविधानमाह एवमित्यादि ॥ ग्र्ह्त्च्म्_१४।१८:१ ॥  
एवम् उक्तविधानेन बीजं विधाय रञ्जनविधिना रञ्जनविधानेन सुरञ्जनं कार्यम् ॥ ग्र्ह्त्च्म्_१४।१८:२ ॥  
तत्कार्ये रसस्य सूतस्य त्रिगुणं हेम संयोज्यं पुनस् तस्य हेम्नः त्रिगुणं वरबीजं योज्यं इति विशेषविधिः ॥ ग्र्ह्त्च्म्_१४।१८:३ ॥  
  
  
  
____________________________________________________  
  
स्तर्त् ग्र्ह्त् १५।१  
  
  
<abhra:: sattva:: druti:: causes bandhana of mercury>  
  
वक्ष्ये त्वभ्रकसत्वाद् विमलद्रुतिम् अखिलगुणगणाधाराम् ।  
सा हि निबध्नाति रसं सम्मिलिता मिलति च सुखेन ॥ ग्र्ह्त्_१५।१ ॥  
  
------------------  
  
*चोम्म्। मुग्धावबोधिनी:  
  
भारती भरतखण्डमण्डिता पचरेमानन्दमञ्जरी ।  
कस्तया न रसमलं कुतो जया वक्रपद्ममधिस्थया सदा ॥ ग्र्ह्त्च्म्_१५।१:१ ॥  
बाह्यद्रुतिप्रशंसामाह वक्ष्य इत्यादि ॥ ग्र्ह्त्च्म्_१५।१:२ ॥  
अहं कविः अभ्रकसत्त्वाद्गगनसारतो विमलद्रुतिं पक्षे विमला चासौ द्रुतिश्चेति विग्रहः ॥ ग्र्ह्त्च्म्_१५।१:३ ॥  
किंविशिष्टां अखिलगुणगणाधाराम् अखिलाश्च ते गुणगणाश्च गुणपटलाश्च तेषां या आधारा तां बहवो गुणास् तिष्ठन्त्यस्यामिति व्यक्तिः ॥ ग्र्ह्त्च्म्_१५।१:४ ॥  
सा रसभूता द्रुतिः रसं सूतां निबध्नाति निश्चयेन बध्नातीत्यर्थः ॥ ग्र्ह्त्च्म्_१५।१:५ ॥  
किम्भूता सती ॥ ग्र्ह्त्च्म्_१५।१:६ ॥  
मिलिता सती तुल्यमिश्रिता सती पुनः द्रुतिः सुखेन मिलति पत्रादेर् दुर्मिलापत्वात् ॥ ग्र्ह्त्च्म्_१५।१:७ ॥  
  
____________________________________________________  
  
स्तर्त् ग्र्ह्त् १५।२  
  
  
<abhra:: sattva:: druti:: production>  
वज्रवल्ल्याः स्वरसेन गगनं सौवर्चलान्वितं पिष्टम् ।  
परिपक्वं निचुलपुटैर्निर्लेपं भवति रसरूपम् ॥ ग्र्ह्त्_१५।२ ॥  
  
------------------  
  
*चोम्म्। मुग्धावबोधिनी:  
  
द्रुतिविधानमाह वज्रवल्ल्या इत्यादि ॥ ग्र्ह्त्च्म्_१५।२:१ ॥  
वज्रवल्ल्याः स्वरसेन स्वकीयेन रसेन गगनमभ्रसत्त्वं सौवर्चलान्वितं रुचकसहितं पिष्टं कुर्यात् इति शेषः ॥ ग्र्ह्त्च्म्_१५।२:२ ॥  
किंविशिष्टं गगनं निचुलपुटैर् वेतसद्रवभावनाभिः पक्वं वह्निपुटितं तत्पक्वं सन् निर्लेपं सम्पर्कवर्जितं रसरूपं भवति पारदस्य रूपमित्यर्थः ॥ ग्र्ह्त्च्म्_१५।२:३ ॥  
  
____________________________________________________  
  
स्तर्त् ग्र्ह्त् १५।३  
  
  
<abhra:: sattva:: druti:: production>  
अजजलशतपरिप्लावितकपितिन्दुकचूर्णवापमात्रेण ।  
द्रुतजातमभ्रकसत्वं मूषायां रसनिभं भवति ॥ ग्र्ह्त्_१५।३ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह अजेत्यादि ॥ ग्र्ह्त्च्म्_१५।३:१ ॥  
द्रुजातरभ्रकसत्त्वं अभ्रकसत्वं गगनसारं मूषायां वज्रसञ्ज्ञायां द्रुतं सत् रससन्निभं भवति पारदभूतम् इत्यर्थः ॥ ग्र्ह्त्च्म्_१५।३:२ ॥  
केन अजजलशतपरिभावितकपितिन्दुकचूर्णवापमात्रेण अजः छागस्तस्य जलेन मूत्रेण शतं शतवारं परिभावितं घर्मपुटितं यत्कपितिन्दुकचूर्णं तस्य वापमात्रेण द्रुतेऽभ्रसत्त्वे वापे ॥ ग्र्ह्त्च्म्_१५।३:३ ॥  
  
____________________________________________________  
  
स्तर्त् ग्र्ह्त् १५।४  
  
  
<abhra:: sattva:: druti:: production>  
निजरसशतप्लावितकञ्चुकिकन्दोत्थचूर्णकृतपरिवापम् ।  
द्रुतमास्तेऽभ्रकसत्त्वं तद्वत्सर्वाणि लोहानि ॥ ग्र्ह्त्_१५।४ ॥  
  
------------------  
  
*चोम्म्। मुग्धावबोधिनी:  
  
अभ्रकसत्त्वं वह्नियोगेन द्रुतं आस्ते द्रवरूपमेवावतिष्ठते ॥ ग्र्ह्त्च्म्_१५।४:१ ॥  
किंविशिष्टं सत्त्वं निजरसशतपरिभावितेत्यादि निजरसेन स्वकीयद्रवेण परिभावितं यत्कञ्चुकिकन्दोत्थचूर्णं तस्य आवापेन यथा शतभावितकञ्चुकिकन्दोत्थचूर्णेन सत्त्वं द्रुतमास्ते तद्वत्सर्वाणि लोहानि द्रुतानि तिष्ठन्ति ॥ ग्र्ह्त्च्म्_१५।४:२ ॥  
  
____________________________________________________  
स्तर्त् ग्र्ह्त् १५।५  
  
  
<abhra:: sattva:: druti:: production>  
गगनं चिकुरतैलघृष्टं गोमयलिप्तं च कुलिशमूषायाम् ।  
सुध्मातमत्र सत्त्वं प्लवति जलाकारमचिरेण ॥ ग्र्ह्त्_१५।५ ॥  
  
------------------  
  
*चोम्म्। मुग्धावबोधिनी:  
  
अन्यच्चाह गगनेत्यादि ॥ ग्र्ह्त्च्म्_१५।५:१ ॥  
गगनं अभ्रसारं चिकुरतैलघृष्टं चिकुरतैलं केशतैलं प्रतीतं ग्रन्थेषु तेन घृष्टं मर्दितं गोमयलिप्तं गोमयेन लिप्तं यथा स्यात्तथा कुलिशमूषायां वज्राभिधानायां सुध्मातं सत् अचिरेणाल्पकालेन जलाकारं भवतीत्यन्वयः ॥ ग्र्ह्त्च्म्_१५।५:२ ॥  
  
____________________________________________________  
  
स्तर्त् ग्र्ह्त् १५।६  
  
  
<abhra:: sattva:: druti:: general rule>  
गगनद्रुतिरिह सत्वे ज्ञेयो हि रसस्य सम्प्रदायो ऽयम् ।  
प्रथमं निपात्य सत्वं देयो वापो द्रुते तस्मिन् ॥ ग्र्ह्त्_१५।६ ॥  
  
------------------  
  
*चोम्म्। मुग्धावबोधिनी:  
  
सामान्येनाभ्रद्रुतिविधानमाह गगनेत्यादि ॥ ग्र्ह्त्च्म्_१५।६:१ ॥  
इहास्मिन् शास्त्रे सत्त्वे गगनसारे जाते साङ्गतया गगनद्रुतिः भवतीत्यध्याहार्यम् ॥ ग्र्ह्त्च्म्_१५।६:२ ॥  
अयं प्रत्यक्षान्तर्गतः हि निश्चितं रसस्य सूतस्य सम्प्रदायो ज्ञेयः ॥ ग्र्ह्त्च्म्_१५।६:३ ॥  
पुनः प्रथमादौ सत्त्वं अभ्रसारं निपात्य तस्मिन्द्रुते सत्त्वे वह्निना द्रवरूपे सति वापः कार्यः कथितौषधीनां इति शेषः ॥ ग्र्ह्त्च्म्_१५।६:४ ॥  
  
____________________________________________________  
  
स्तर्त् ग्र्ह्त् १५।७  
  
  
<gold:: druti>  
सुरगोपकदेहरजः सुरदालिफलैः समांशकैर्देयः ।  
वापो द्रुते सुवर्णे द्रुतमास्ते तद्रसप्रख्यम् ॥ ग्र्ह्त्_१५।७ ॥  
  
------------------  
  
*चोम्म्। मुग्धावबोधिनी:  
  
अथ सुवर्णद्रुतिविधानमाह सुरगोपकदेहरज इति ॥ ग्र्ह्त्च्म्_१५।७:१ ॥  
इन्द्रगोपशरीरचूर्णं सुरदालीफलैः समांशकैः सुरगोपचूर्णतुल्यभागैः कृत्वा वापो देयः द्रुते सत्युपरिक्षेप इति सुवर्णे वापे कृते सुवर्णं द्रुतमास्ते किंविशिष्टं रसप्रख्यं जलतुल्यम् इत्यर्थः ॥ ग्र्ह्त्च्म्_१५।७:२ ॥  
  
____________________________________________________  
  
स्तर्त् ग्र्ह्त् १५।८  
  
  
<gold:: druti>  
अथ निजरसपरिभावितसुरदालीचूर्णवापमात्रेण ।  
द्रुतमेवास्ते कनकं लभते भूयो न कठिनत्वम् ॥ ग्र्ह्त्_१५।८ ॥  
  
------------------  
  
*चोम्म्। मुग्धावबोधिनी:  
  
अन्यच्चाह अथेत्यादि ॥ ग्र्ह्त्च्म्_१५।८:१ ॥  
अथेन्द्रगोपदेवदालीयोगकथनानन्तरं कनकं हेम निजरसपरिभावितं यत् सुरदालीचूर्णं तस्य वापमात्रेण गलिते हेम्नि क्षेपमात्रेण द्रुतमेवास्ते गलितम् एवावतिष्ठतीत्यर्थः पुनः कनकं काठिन्यं स्थिरत्वं न लभते इति चिरकालप्रयोजनम् ॥ ग्र्ह्त्च्म्_१५।८:२ ॥  
  
____________________________________________________  
  
स्तर्त् ग्र्ह्त् १५।९  
  
  
<tīkṣṇaloha:: druti>  
सुरदालीभस्म गलितं त्रिःसप्तकृत्वाथ गोजलं शुष्कम् ।  
वापेन सलिलसदृशं कुरुते मूषागतं तीक्ष्णम् ॥ ग्र्ह्त्_१५।९ ॥  
  
------------------  
  
*चोम्म्। मुग्धावबोधिनी:  
अथ तीक्ष्णविधानमाह सुरदालीत्यादि ॥ ग्र्ह्त्च्म्_१५।९:१ ॥  
सुरदालीभस्मगलितं सुरदाली देवदाली तस्याः भस्म दाहसम्भूतं तेन गलितं त्रिसप्तकृत्वा एकविंशतिवारं गोजलं सुरभिमूत्रं भावितं कुर्यादित्यध्याहारः ॥ ग्र्ह्त्च्म्_१५।९:२ ॥  
अथ मूषागतं वज्रसञ्ज्ञायां स्थितं तीक्ष्णं सारं वापेन निक्षेपणेन जलसदृशं जलतुल्यं कुरुते कर्मविदिति शेषः ॥ ग्र्ह्त्च्म्_१५।९:३ ॥  
  
____________________________________________________  
  
स्तर्त् ग्र्ह्त् १५।१०  
  
  
<mākṣikasattvadruti>  
कूर्मास्थिशिलाजतुकमेषीमृगगोऽस्थिवापिता काञ्ची ।  
जलसदृशी भवति सदा वापो देयो द्रुतायां तु ॥ ग्र्ह्त्_१५।१० ॥  
  
------------------  
  
*चोम्म्। मुग्धावबोधिनी:  
  
अथ माक्षिकद्रुतिविधानमाह कूर्मेत्यादि ॥ ग्र्ह्त्च्म्_१५।१०:१ ॥  
कूर्मास्थि शिलाजतुकं प्रतीतं मेषी मेषपत्नी मृगो हरिणः गौः प्रतीता प्रतीतो वा तेषां यान्यस्थीनि तैर् निर्वापिता या काञ्ची स्वर्णमाक्षिकं सा जलसदृशी भवति कियत्कालपरिमाणं सदा नित्यं पुनः द्रुतायां गलितायां वापो देयः वापो निक्षेपणम् ॥ ग्र्ह्त्च्म्_१५।१०:२ ॥  
  
____________________________________________________  
  
स्तर्त् ग्र्ह्त् १५।११  
  
  
<abhra:: druti:: alchem. properties>  
अभ्रकद्रुतिरविशेषा निर्लेपा योजिता समासात्तु ।  
आरोटं रसराजं बध्नाति हि द्वन्द्वयोगेन ॥ ग्र्ह्त्_१५।११ ॥  
  
------------------  
  
*चोम्म्। मुग्धावबोधिनी:  
  
सामान्याभ्रद्रुतेर् अधिकारमाह अभ्रद्रुतिरित्यादि ॥ ग्र्ह्त्च्म्_१५।११:१ ॥  
गगनद्रवः अविशेषा सामान्यापि विधानेन कृता निर्लेपा अस्पर्शा समा सूततुल्यभागयोजिता सती आरोटं रसनजं पूर्वसंस्कारैः संस्कृतं सूतं बध्नाति केन द्वन्द्वयोगेन उभयमेलापकौषधेन ॥ ग्र्ह्त्च्म्_१५।११:२ ॥  
हिशब्दो युक्तार्थ इति ॥ ग्र्ह्त्च्म्_१५।११:३ ॥  
  
____________________________________________________  
स्तर्त् ग्र्ह्त् १५।१२  
  
  
<receipe for dvandvana of druti and mercury>  
कृष्णागरुनाभिसितै रसोनसितरामठैरिमा द्रुतयः ।  
सोष्णे मिलन्ति रसेन मृदिताः स्त्रीकुसुमपलाशबीजरसैः ॥ ग्र्ह्त्_१५।१२ ॥  
  
------------------  
  
*चोम्म्। मुग्धावबोधिनी:  
  
पूर्वोक्तानां मेलनम् आह कृष्णेत्यादि ॥ ग्र्ह्त्च्म्_१५।१२:१ ॥  
इमा द्रुतयः सोष्णतुषकरीषादिना तापिते खल्वे मृदिताः सत्यो मिलन्ति रसेन सह तथा कार्यम् ॥ ग्र्ह्त्च्म्_१५।१२:२ ॥  
कैः कृत्वा कृष्णागरुनाभिसितैः ॥ ग्र्ह्त्च्म्_१५।१२:३ ॥  
कृष्णागरुकस्तूरिकाघनसारैः कृत्वा न केवलमेतैः रसोनसितरामठैश्च लशुनशर्कराहिङ्गुभिः पुनः स्त्रीकुसुमपलाशबीजरसैः स्त्रीकुसुमं च पलाशस्य बीजानि च रसश्चेति द्वन्द्वः एतैस्त्रिभिर्योगैः पृथग्भूतैर्मिलन्ति सर्वैश्चेति ॥ ग्र्ह्त्च्म्_१५।१२:४ ॥  
  
____________________________________________________  
  
स्तर्त् ग्र्ह्त् १५।१३  
  
  
<mercury:: baddha:: causes longevity>  
इति बद्धो रसराजो गुञ्जामात्रोपयोजितो नित्यम् ।  
एकेनैव पलेन तु कल्पायुतजीवितं कुरुते ॥ ग्र्ह्त्_१५।१३ ॥  
  
------------------  
  
*चोम्म्। मुग्धावबोधिनी:  
  
इत्थं बद्धरसराजस्य माहात्म्यमाह इतीत्यादि ॥ ग्र्ह्त्च्म्_१५।१३:१ ॥  
इति पूर्वोक्तेन द्रुतिविधानेन बद्धो रसराजः सूतः एकेन पलेन षोडशिकया कल्पायुतं जीवितं कुरुते कल्पानाम् अयुतं सहस्रपरिमाणं जीवितमिति ॥ ग्र्ह्त्च्म्_१५।१३:२ ॥  
कस्मात् नित्यं यथा स्यात्तथा गुञ्जामात्रोपयोगतः दिनं दिनं प्रति रक्तिकापरिमाणस्य रसस्य योऽसौ उपयोगस्तेन ॥ ग्र्ह्त्च्म्_१५।१३:३ ॥  
  
____________________________________________________  
  
स्तर्त् ग्र्ह्त् १५।१४  
  
  
अथ पूर्वोक्तग्रासक्रमाज्जरते रसो विधिवत् ।  
एताः पूर्वद्रुतयो भवन्ति रसराजफलदाश्च ॥ ग्र्ह्त्_१५।१४ ॥  
  
------------------  
  
*चोम्म्। मुग्धावबोधिनी:  
  
विधिना ग्रासजारितो रसो गुणवानित्याह अथेत्यादि ॥ ग्र्ह्त्च्म्_१५।१४:१ ॥  
अथ द्रुतियोगानन्तरं रसः सूतः पूर्वोक्तग्रासक्रमात् योजितकवलक्रमात् विधिवत् शास्त्रोक्तविधानेन बिडादिना जरते च पुनरेताः पूर्वोक्तद्रुतयो रसराजफलदा भवन्ति सूते प्रयुक्ताः फलदाः स्युरित्यर्थः ॥ ग्र्ह्त्च्म्_१५।१४:२ ॥  
  
____________________________________________________  
  
स्तर्त् ग्र्ह्त् १५।१५  
  
  
<drutijāraṇa => वेध पोतेन्च्य्>  
समजीर्णः शतवेधी द्विगुणेन रसः सहस्रवेधी च ।  
क्रमशो हि कोटिवेधी द्विगुणद्विगुणद्रुतेश्चरणात् ॥ ग्र्ह्त्_१५।१५ ॥  
  
------------------  
  
*चोम्म्। मुग्धावबोधिनी:  
  
अधिकद्रुतेर् जारणाद् अधिकगुणे रसो भवतीत्याह समजीर्ण इति ॥ ग्र्ह्त्च्म्_१५।१५:१ ॥  
इति समा तुल्यभागा द्रुतिर्जीर्णा यस्मिन्निति ॥ ग्र्ह्त्च्म्_१५।१५:२ ॥  
द्रुते द्विगुणा या द्रुतिः तस्याश्चरणात् क्रमशः कोटिवेधी कोट्यंशेन वेधकः स्यात् ॥ ग्र्ह्त्च्म्_१५।१५:३ ॥  
द्रुतिभागो वृद्धौ ह्यधिकः स्यादिति व्यक्तिः ॥ ग्र्ह्त्च्म्_१५।१५:४ ॥  
  
____________________________________________________  
  
स्तर्त् ग्र्ह्त् १५।१६  
  
  
षोडश वा द्वात्रिंशद्वा ग्रासा जीर्णाश्चतुःषष्टिः ।  
विध्यति तदा रसेन्द्रो लोहं धूमावलोकनतः ॥ ग्र्ह्त्_१५।१६ ॥  
  
------------------  
  
*चोम्म्। मुग्धावबोधिनी:  
  
ग्रासवृद्ध्या गुणानाह षोडशेत्यादि ॥ ग्र्ह्त्च्म्_१५।१६:१ ॥  
यदा षोडशग्रासा वा द्वात्रिंशद्ग्रासा वा चतुःषष्टिग्रासा जीर्णा जारणमापन्ना भवन्ति तदा रसेन्द्रः सूतः लोहं धातुसञ्ज्ञकं विध्यति वेधं करोति कुतः धूमावलोकनतः धूमस्य यदवलोकनं दर्शनं ॥ ग्र्ह्त्च्म्_१५।१६:२ ॥  
  
  
  
____________________________________________________  
  
स्तर्त् ग्र्ह्त् १६।१  
  
  
<sāraṇa:: motivation>  
  
इति रक्तोऽपि रसेन्द्रो जारितबीजोऽपि सारणारहितः ।  
व्यापी न भवति देहे लोहेष्वप्यथवापि हि षण्ढतां याति ॥ ग्र्ह्त्_१६।१ ॥  
  
------------------  
  
*चोम्म्। मुग्धावबोधिनी:  
  
मनो मनीषायतम् आयतात्मना समाचरेत्कर्म परोपकारी ।  
अर्चीव शोभां लभते परात्परां परापवादादपि सन्निवृत्तः ॥ ग्र्ह्त्च्म्_१६।१:१ ॥  
सूते सतैलयन्त्रस्थे स्वर्णादिक्षेपणं च यत् ।  
वेधाधिक्यकरं लोहे सारणं तत्प्रकीर्तितम् ।  
इति परिभाषा ॥ ग्र्ह्त्च्म्_१६।१:२ ॥  
सारणमुत्कृष्टं मत्वा स्तुवन्नाह इतीत्यादि ॥ ग्र्ह्त्च्म्_१६।१:३ ॥  
इति पूर्वोक्तेन विधानेन रक्तोऽपि रागवानपि रसेन्द्रः सूतः जरितबीजोऽपि जारितानि बीजानि यस्मिन्निति सारणरहितः सारणा वक्ष्यमाणसंस्कारस्तेन वर्जितः व्यापी न भवति देहे लोहे च व्यापको न स्यात् हि निश्चितं अथवापि सारणारहितो रसेन्द्रः षण्ढतां याति निर्वीर्यत्वम् आप्नोति ॥ ग्र्ह्त्च्म्_१६।१:४ ॥  
  
____________________________________________________  
  
स्तर्त् ग्र्ह्त् १६।२-५  
  
  
<sāraṇātaila>  
मण्डूकमत्स्यकच्छपमेषजलौकाहिसूकरादीनाम् ।  
संयोज्यैकस्य वसां ततः पचेत्सारणातैलम् ॥ ग्र्ह्त्_१६।२ ॥  
ज्योतिष्मतीविभीतककरञ्जकटुतुम्बीतैलमेकस्मात् ।  
द्विगुणितरक्तकषायं क्षीरेण चतुर्गुणेन पचेत् ॥ ग्र्ह्त्_१६।३ ॥  
<raktavarga>  
दाडिमपलाशबन्धुककुसुमरजनीभिर् अरुणसहिताभिश्च ।  
मञ्जिष्ठालाक्षारसचन्दनसहितोऽपि रक्तवर्गोऽयम् ॥ ग्र्ह्त्_१६।४ ॥  
विद्रुमभूनागमलं विण्मक्षिकाध्वाङ्क्षशलभानां च ।  
कर्णमलं महिषीणां क्रमेण कल्कं कलांशेन ॥ ग्र्ह्त्_१६।५ ॥  
  
------------------  
  
*चोम्म्। मुग्धावबोधिनी:  
  
सारणाय वसातैलमाह मण्डूकेत्यादि ॥ ग्र्ह्त्च्म्_१६।२-५:१ ॥  
मण्डूको भेकः मत्स्यो जलचरविशेषः कच्छपः कमठः प्रतीतः जलौकाः प्रतीताः अहिः सर्पः सूकरो वराहः आदिशब्दाद् गोमहिषगजोष्ट्रखरनरकर्कटशिशुमारा अपि ग्राह्याः ॥ ग्र्ह्त्च्म्_१६।२-५:२ ॥  
अथ तेषां मध्ये एकैकस्य पृथक्त्वेन वसां संयोज्य सारणं तैलं सारणमेव तैलं तत्पचेदिति वह्निना इति शेषः ॥ ग्र्ह्त्च्म्_१६।२-५:३ ॥  
सारणतैलविशेषमाह ज्योतिष्मतीत्यादि ॥ ग्र्ह्त्च्म्_१६।२-५:४ ॥  
ज्योतिष्मतीविभीतककरञ्जकटुतुम्बीतैलं ज्योतिष्मती कङ्गुणी विभीतकः कलिद्रुमः करञ्जः प्रतीतः कटुतुम्बी कटुका या तुम्बी एतासां तैलं एकं अतो द्विगुणितो यो रक्तकषायः रक्तगणस्य क्वाथः तं नियोज्य पूर्वसम्बन्धात् ॥ ग्र्ह्त्च्म्_१६।२-५:५ ॥  
केन सह चतुर्गुणवसया तथा तैलतः चतुर्गुणितेन दुग्धेन सह पचेत् पाकं कुर्यादिति ॥ ग्र्ह्त्च्म्_१६।२-५:६ ॥  
सारणतैलविधानाय रक्तवर्गमाह दाडिमेत्यादि ॥ ग्र्ह्त्च्म्_१६।२-५:७ ॥  
दाडिमं प्रतीतं पलाशो ब्रह्मवृक्षः बन्धूकपुष्पं मध्याह्नविकाशिकुसुमं रजनी हरिद्रा एताभिः अरुणसहिताभिः अरुणं आरक्तं यद्द्रव्यं कार्पासकुसुमादिकं तत्सहिताभिः ॥ ग्र्ह्त्च्म्_१६।२-५:८ ॥  
किंविशिष्टोऽयं रक्तवर्गः मञ्जिष्ठालाक्षारसचन्दनसहितः मञ्जिष्ठा प्रतीता लाक्षारसः अलक्तकः चन्दनं रक्तचन्दनम् ॥ ग्र्ह्त्च्म्_१६।२-५:९ ॥  
सारणतैले कल्कमाह विद्रुमेत्यादि ॥ ग्र्ह्त्च्म्_१६।२-५:१० ॥  
विद्रुमं लतामणिर् भूनागमलं गण्डूपदपुरीषं मक्षिकाध्वाङ्क्षशलभानां मक्षिका जीवविशेषः ध्वाङ्क्षाः काकाः शलभः पतङ्गः इति हैमः तेषां विट् शकृत् पुनर्महिषीणां कर्णमलं क्रमेण कलांशेन षोडशांशेन कल्कं प्रतिवापं दत्त्वा पूर्वतैलमुत्तारयेत् ॥ ग्र्ह्त्च्म्_१६।२-५:११ ॥  
  
____________________________________________________  
  
स्तर्त् ग्र्ह्त् १६।६-८  
  
  
<sāraṇa>  
पटगालितं गृहीत्वा सूतं सम्पूर्णदीर्घमूषायाम् ।  
तदनु खलु तप्ततैले प्रद्राव्य समं क्षिपेद् बीजम् ॥ ग्र्ह्त्_१६।६ ॥  
मूषावक्त्रं स्थगयेल् लताद्वयप्रोतविततनद्धेन ।  
तैलार्द्रपटेन ततो बीजं प्रक्षिप्य समकालम् ॥ ग्र्ह्त्_१६।७ ॥  
पिशितानुगुणं बीजैः सारणविधिना नियोजितः सूतः ।  
अक्षीयमाणो मिलति च बीजैर् बद्धो भवत्येव ॥ ग्र्ह्त्_१६।८ ॥  
  
------------------  
  
*चोम्म्। मुग्धावबोधिनी:  
  
सिद्धतैलकृत्यमाह पटेत्यादि ॥ ग्र्ह्त्च्म्_१६।६-८:१ ॥  
तत्सिद्धतैलं पटगालितं वस्त्रपूतं गृहीत्वा तदनु तत्पश्चात् ॥ ग्र्ह्त्च्म्_१६।६-८:२ ॥  
सम्पूर्णदीर्घमूषायां गोस्तनाकारायां तप्ततैले कोष्णसारणतैले सूतं क्षिपेत् ॥ ग्र्ह्त्च्म्_१६।६-८:३ ॥  
किं कृत्वा बीजं समं समभागं रसतुल्यं यद्भाव्यं महाबीजं तत् भावितं कृत्वेत्यर्थः ॥ ग्र्ह्त्च्म्_१६।६-८:४ ॥  
सारणयन्त्रस्य विधानमाह मूषेत्यादि ।  
समकालम् एककालं यथा स्यात्तथा बीजं मूषान्तर्निक्षिप्य ततोऽनन्तरं मूषावक्त्रं स्थगयेत् आच्छादयेत् ॥ ग्र्ह्त्च्म्_१६।६-८:५ ॥  
केन तैलार्द्रपटेन सारणतैलार्द्रवस्त्रेण ॥ ग्र्ह्त्च्म्_१६।६-८:६ ॥  
किंविशिष्टेन लताद्वयेन वस्त्रचीरद्वयेन प्रोतं च तद्विततं विस्तीर्णं च तत् नद्धं बद्धं तेन ॥ ग्र्ह्त्च्म्_१६।६-८:७ ॥  
अक्षीयमाणो मिलति न क्षीयत इत्यर्थः ॥ ग्र्ह्त्च्म्_१६।६-८:८ ॥  
सूते मिलति बद्धो ज्ञेयः बीजैः सह मिलितो बद्धो भवतीत्यर्थः ॥ ग्र्ह्त्च्म्_१६।६-८:९ ॥  
पीतादिवर्णकथनेनापि कर्तुं सूचितम् ॥ ग्र्ह्त्च्म्_१६।६-८:१० ॥  
  
____________________________________________________  
  
स्तर्त् ग्र्ह्त् १६।९  
  
  
<mercury:: pratisāraṇa>  
तद्वद्गभीरमूषे सारणतैलार्द्रमेव रसराजम् ।  
सूताद्द्विगुणं कनकं दत्त्वा प्रतिसारयेत्तदनु ॥ ग्र्ह्त्_१६।९ ॥  
  
------------------  
  
*चोम्म्। मुग्धावबोधिनी:  
  
सूतबीजसारणानन्तरं कनकसारणमाह तद्वदित्यादि ॥ ग्र्ह्त्च्म्_१६।९:१ ॥  
तद्वत् पूर्वविधानेन गभीरमूषे दीर्घमूषायां सारणतैलार्द्रं सारणतैलाप्लुतं एव निश्चयेन रसराजं कुर्यादिति शेषः ॥ ग्र्ह्त्च्म्_१६।९:२ ॥  
तदनु तत्पश्चात्सूताद्द्विगुणं यत्कनकं हेम तदत्र दत्त्वा प्रतिसारयेत्सारणं कुर्यात्पूर्ववत् ॥ ग्र्ह्त्च्म्_१६।९:३ ॥  
  
____________________________________________________  
  
स्तर्त् ग्र्ह्त् १६।१०  
  
  
<mercury:: anusāraṇa>  
बीजेन त्रिगुणेन तु सूतकमनुसारयेत्प्रकाशस्थम् ।  
विध्यन्तरमाह बीजेनेत्यादि ॥ ग्र्ह्त्च्म्_१६।९:१ ॥  
प्रकाशस्थं प्रकाशमूषागतं सूतं त्रिगुणेन बीजेन अनुसारयेत् प्रतिसारयेत् ॥ ग्र्ह्त्च्म्_१६।९:२ ॥  
  
____________________________________________________  
  
स्तर्त् ग्र्ह्त् १६।१०  
  
  
ईषन्नागं देयं त्रिविधायां सारणायां तु ॥ ग्र्ह्त्_१६।१० ॥  
  
------------------  
  
*चोम्म्। मुग्धावबोधिनी:  
  
किं कृत्वा ईषदल्पं नागं दत्त्वा त्रिविधायां सारणायामेवं विधेयम् इति ॥ ग्र्ह्त्च्म्_१६।१०:१ ॥  
  
____________________________________________________  
  
स्तर्त् ग्र्ह्त् १६।११-१२  
  
  
<sāraṇāyantra>  
कृत्वा मूषां दीर्घां बन्धितत्रिभागप्रणालिकां तां च ।  
तस्याग्रे प्रकटमूषा सच्छिद्रा सुदृढमृत्तिकालिप्ता ॥ ग्र्ह्त्_१६।११ ॥  
तस्मिन्प्रक्षिप्य रसं सारणतैलान्वितं तप्ते ।  
प्रद्राव्य तुल्यकनकं क्षिप्तेऽस्मिन् मिलति रसराजः ॥ ग्र्ह्त्_१६।१२ ॥  
  
------------------  
  
*चोम्म्। मुग्धावबोधिनी:  
  
सारणयन्त्रमाह कृत्वेत्यादि ॥ ग्र्ह्त्च्म्_१६।११-१२:१ ॥  
प्रथमं दीर्घां मूषां कृत्वा च पुनः तां बन्धितत्रिभागप्रणालिकां बन्धिता त्रिभागे प्रणालिका यस्याः सा तां च कृत्वा तस्याग्रे यन्त्रस्याग्रे प्रणालिकायां मूषान्तरित्यर्थः ॥ ग्र्ह्त्च्म्_१६।११-१२:२ ॥  
सुदृढमृत्तिकालिप्ता सच्छिद्रा रन्ध्रसहिता प्रकटमूषा प्रकाशमूषा कार्येति यन्त्रम् ॥ ग्र्ह्त्च्म्_१६।११-१२:३ ॥  
तस्मिन्यन्त्रे सारणतैलान्वितं रसं प्रक्षिप्य ततोऽनन्तरं तुल्यं कनकं प्रद्राव्य गालयित्वा तस्मिन्नेव तप्ते यन्त्रे क्षिप्ते सति रसो मिलति एकतां याति ॥ ग्र्ह्त्च्म्_१६।११-१२:४ ॥  
  
____________________________________________________  
  
स्तर्त् ग्र्ह्त् १६।१३-१६  
  
  
<sāraṇāyantra>  
कृत्वा नलिकां दीर्घां षडङ्गुलां धूर्तकुसुमसङ्काशाम् ।  
मूषाप्यधो विलग्ना कर्तव्या वै मृदा लेप्या ॥ ग्र्ह्त्_१६।१३ ॥  
अपरा सूक्ष्मा नलिका कार्या सप्ताङ्गुला सुदृढा ।  
मध्ये प्रविशति च यथा तद्वत्कार्या च दृढमुखा ॥ ग्र्ह्त्_१६।१४ ॥  
तस्मिन्सूतः क्षिप्तः सारणतैलान्वितो मदनरुद्धमुखः ।  
तदनु बृहत्तमया हेम प्रद्राव्य हेमकोष्ठिकया ॥ ग्र्ह्त्_१६।१५ ॥  
तस्मिन्मध्ये क्षिप्त्वा नलिकाग्रमधोमुखीं कुर्यात् ।  
अन्तरूर्ध्वं भाराक्रान्तां सरति रसो नात्र सन्देहः ॥ ग्र्ह्त्_१६।१६ ॥  
  
------------------  
  
*चोम्म्। मुग्धावबोधिनी:  
  
अन्यद्यन्त्रमाह कृत्वेत्यादि ॥ ग्र्ह्त्च्म्_१६।१३-१६:१ ॥  
पूर्ववद्दीर्घां धूर्तकुसुमसङ्काशां धत्तूरपुष्पसङ्काशां पूर्वयन्त्रनलिकायाः स्थाने एवंविधां षडङ्गुलां नलिकां कुर्याद् इति व्यक्तिः ॥ ग्र्ह्त्च्म्_१६।१३-१६:२ ॥  
मूषापि अधो विलग्ना नलिकायास्तलभागे मूषा विलग्ना संलग्ना कार्या ॥ ग्र्ह्त्च्म्_१६।१३-१६:३ ॥  
सा च मृदा मृत्स्नया लेप्या ॥ ग्र्ह्त्च्म्_१६।१३-१६:४ ॥  
पुनरपि अपरा सूक्ष्मा नालिका सप्ताङ्गुला सप्ताङ्गुलपरिमाणा सुदृढा मनोहरकठिना कार्या यथा मध्ये षडङ्गुलनालिकान्तः प्रविशति तद्वत्तथा कार्या ॥ ग्र्ह्त्च्म्_१६।१३-१६:५ ॥  
किम्भूता दृढमुखा दृढं मुखं यस्याः सा एवंरूपा तस्मिन् संसिद्धे यन्त्रे सारणतैलान्वितः सूतः क्षिप्तः सन् मदनरुद्धमुखः कार्यः मदनेन सिक्थकेन रुद्धं मुद्रितं मुखं यस्य सः ॥ ग्र्ह्त्च्म्_१६।१३-१६:६ ॥  
तदनु तत्पश्चात् हेमकोष्ठिकया हेम्नो या कोष्ठी एव कोष्ठिका तया हेम स्वर्णं प्रद्राव्य द्रावयित्वा तत्र क्षिपेत् इत्यध्याहार्यम् ॥ ग्र्ह्त्च्म्_१६।१३-१६:७ ॥  
तस्मिन्यन्त्रे मध्येऽन्तः नलिकाग्रं नलिकायाः सप्ताङ्गुलाया अग्रभागं क्षिप्त्वा अधोमुखीं कुर्यात् पुनरूर्ध्वं भाराक्रान्तां कुर्यात् ॥ ग्र्ह्त्च्म्_१६।१३-१६:८ ॥  
इति कृते सति रसः सरति हेम्ना मिलति न सन्देहः नियतमित्यर्थः ॥ ग्र्ह्त्च्म्_१६।१३-१६:९ ॥  
  
____________________________________________________  
  
स्तर्त् ग्र्ह्त् १६।१७-१८  
  
  
<sāraṇāyantra>  
कृत्वाष्टाङ्गुलमूषां धूर्तकुसुमोपमां दृढां श्लक्ष्णाम् ।  
अपरा मध्यगतापि च सच्छिद्रा च सप्ताङ्गुला कार्या ॥ ग्र्ह्त्_१६।१७ ॥  
निरुद्धतां च कृत्वा सूतं प्रक्षिप्य तैलसंयुक्तम् ।  
निर्धूमं कर्षाग्नौ स्थाप्य मूषां सुसन्धितां कृत्वा ॥ ग्र्ह्त्_१६।१८ ॥  
  
------------------  
  
*चोम्म्। मुग्धावबोधिनी:  
  
अन्यद्यन्त्रविधानमाह कृत्वेत्यादि ॥ ग्र्ह्त्च्म्_१६।१७-१८:१ ॥  
अष्टाङ्गुलमूषां अष्टाङ्गुलपरिमाणदीर्घां धूर्तकुसुमोपमां कनकपुष्पसदृशां दृढां कठिनां श्लक्ष्णां मसृणां एवंविधां मूषां कृत्वा अपरा द्वितीया सप्ताङ्गुला सप्ताङ्गुलपरिमाणदीर्घा सच्छिद्रा रन्ध्रयुक्ता सा मध्यगता अन्तःप्रविष्टा कार्या अपीत्यवश्यं इति मूषाद्वययन्त्रं सिद्धम् ॥ ग्र्ह्त्च्म्_१६।१७-१८:२ ॥  
तच्चाह पूर्वोक्तायामन्तःप्रविष्टायां सप्ताङ्गुलायां सूतं तैलसंयुक्तं सारणतैलसहितं प्रक्षिप्य निरुद्धतां च कृत्वा निर्धूमं यथा स्यात् तथा कर्षाग्नौ मूषां स्थाप्य पुनः किं कृत्वा सुसन्धितां सन्धिमुद्रितां कृत्वा पूर्ववत्सारयेदित्यर्थः ॥ ग्र्ह्त्च्म्_१६।१७-१८:३ ॥  
  
____________________________________________________  
  
स्तर्त् ग्र्ह्त् १६।१९-२१  
  
  
<sāraṇāyantra>  
वितस्तिमात्रनलिकापि कार्या सुदृढे तदग्रतो मूषे ।  
उत्तानैका कार्या निश्छिद्रा छिद्रमुद्रिता च तनौ ॥ ग्र्ह्त्_१६।१९ ॥  
दत्त्वा सूतं पूर्वं सारणतैलान्वितं निधाप्य भुवि ।  
उत्तानायां मूषायां तस्यां बीजं समावृत्य ॥ ग्र्ह्त्_१६।२० ॥  
स्वच्छं ज्ञात्वा च ततस्तद्बीजं छिद्रसंस्थितं कुर्यात् ।  
बीजं सूतस्योपरि निपतति बध्नात्यसन्देहम् ॥ ग्र्ह्त्_१६।२१ ॥  
  
------------------  
  
*चोम्म्। मुग्धावबोधिनी:  
  
अन्ययन्त्रविधानमाह मूषे कार्ये ॥ ग्र्ह्त्च्म्_१६।१९-२१:१ ॥  
किंविशिष्टे तदग्रतो वितस्तिमात्रनलिके वितस्तिपरिमाणे नलिके ययोस्ते एवंविधे सुदृढे उभे कार्ये इत्यभिप्रायः ॥ ग्र्ह्त्च्म्_१६।१९-२१:२ ॥  
तयोर्मध्ये एका मूषा उत्ताना कार्या अपरा निम्नेति भावः ॥ ग्र्ह्त्च्म्_१६।१९-२१:३ ॥  
उत्ताना किंविशिष्टा निश्छिद्रा निर्व्रणा छिद्रमुद्रिता छिद्रं मुद्रितं यस्यां तनौ मूषाशरीरे इति ॥ ग्र्ह्त्च्म्_१६।१९-२१:४ ॥  
तच्चाह पूर्वं प्रथमं सूतं यन्त्रे पूर्वोक्ते सारणतैलान्वितं दत्त्वा भुवि निधाप्य तस्यां उक्तायां उत्तानायां मूषायां बीजं महाबीजं समावृत्य द्रवीकृत्य दत्त्वेत्यर्थः ॥ ग्र्ह्त्च्म्_१६।१९-२१:५ ॥  
ततोऽनन्तरं बीजं स्वच्छममलं द्रवरूपं ज्ञात्वा छिद्रसंस्थितं कुर्यात् छिद्रान्तः क्षिपेदित्यभिप्रायः छिद्रान्तःक्षेपणात् बीजं रसस्योपरि पतति सति सूतं असन्देहं यथा स्यात्तथा बध्नाति बीजे छिद्रान्तःक्षेपणानन्तरं छिद्रमच्छिद्रं स्यादित्यर्थः ॥ ग्र्ह्त्च्म्_१६।१९-२१:६ ॥  
  
____________________________________________________  
  
स्तर्त् ग्र्ह्त् १६।२२-२३  
  
  
<sāraṇā (6)>  
सा च प्रकाशमूषा न्युब्जा कार्यार्धाङ्गुलसन्निविष्टा ।  
नलिका कार्या विधिना ऊर्ध्वे सूतस्त्वधो बीजम् ॥ ग्र्ह्त्_१६।२२ ॥  
मूषां निरुध्य विधिना ध्माता कोष्ठे द्रुतं बीजम् ।  
ज्ञात्वा परिवर्त्य ततो निबध्नाति सूतराजं च ॥ ग्र्ह्त्_१६।२३ ॥  
  
------------------  
  
*चोम्म्। मुग्धावबोधिनी:  
  
सेत्यादि ॥ ग्र्ह्त्च्म्_१६।२२-२३:१ ॥  
पुनः सा वितस्तिमात्रनलिका प्रकाशमूषा अर्धाङ्गुलसुनिविष्टा मूषान्तः प्रविष्टा न्युब्जा अधोमुखी कार्या तस्याः प्रकाशमूषायाः नलिका प्रणालिका विधिना शास्त्रवार्तिकसम्प्रदायेन कार्या यथोर्ध्वे सूतो भवेदधो बीजमित्यर्थः मूषाम् इत्यादि ॥ ग्र्ह्त्च्म्_१६।२२-२३:२ ॥  
मूषां निरुध्य रन्ध्रं दूरीकृत्य विधिना कोष्ठे कोष्ठीयन्त्रे सा मूषा ध्माता कार्या द्रुतं द्रवरूपं कृतं बीजं ज्ञात्वा परिवर्त्य च मूषायां बीजस्य परिवर्तनं कृत्वा ततो बीजं सूतराजं बध्नातीति ॥ ग्र्ह्त्च्म्_१६।२२-२३:३ ॥  
  
____________________________________________________  
  
स्तर्त् ग्र्ह्त् १६।२४  
  
  
<sāraṇā:: with ḍamaruyantra>  
अथवा डमरुकयन्त्रे सारणविधिना नियोजितः सूतः ।  
सरति रसेन्द्रो विधिना ज्ञात्वा तत्कर्मकौशल्यम् ॥ ग्र्ह्त्_१६।२४ ॥  
  
------------------  
  
*चोम्म्। मुग्धावबोधिनी:  
  
अथान्यद्यन्त्रम् आह अथवेत्यादि ॥ ग्र्ह्त्च्म्_१६।२४:१ ॥  
विधिना सारणविधानेन डमरुकयन्त्रे उक्तलक्षणपातनकरणोचिते यन्त्रे सूतो नियोजितः सन् सरति बीजेन मिलति ॥ ग्र्ह्त्च्म्_१६।२४:२ ॥  
  
____________________________________________________  
  
स्तर्त् ग्र्ह्त् १६।२५  
  
  
<jāraṇā after sāraṇā => वेध पोतेन्च्य्>  
तत्सारितं रसेन्द्रं ग्रासविधानेन जारयेत्तदनु ।  
पुनरपि सारितसूतो विध्यति कोट्यंशतः शुल्बम् ॥ ग्र्ह्त्_१६।२५ ॥  
  
------------------  
  
*चोम्म्। मुग्धावबोधिनी:  
  
किं कृत्वा रसेन्द्रो नियोजितः ज्ञात्वा तत्कर्मकौशल्यं रसेन्द्रकर्मप्रावीण्यं ज्ञात्वेति ॥ ग्र्ह्त्च्म्_१६।२५:१ ॥  
____________________________________________________  
  
स्तर्त् ग्र्ह्त् १६।२६  
  
  
<sāraṇā:: with krāmaṇāvasā>  
क्रामणवसादियोगाद्विधिना सूतः सरत्येव ।  
चपलत्वातिलघुत्वाद्बीजं यतोऽथ विप्लुषः कार्यः ॥ ग्र्ह्त्_१६।२६ ॥  
  
------------------  
  
*चोम्म्। मुग्धावबोधिनी:  
  
पूर्वोक्तं दृढीकर्तुमाह क्रामणेत्यादि ॥ ग्र्ह्त्च्म्_१६।२६:१ ॥  
सूतो विधिनोक्तविधानेन क्रामणोचिता या वसा मण्डूकादीनां ता एव आदयो येषां तेषां योगात्सरति सारणा स्यात् पुनर्बीजयुतोऽपि सूतः चपलत्वातिलघुत्वात् चपलत्वं चञ्चलत्वं च अतिलघुत्वं च तस्माद्धेतोः अविप्लुषः स्थिरः कार्यः ॥ ग्र्ह्त्च्म्_१६।२६:२ ॥  
  
____________________________________________________  
  
स्तर्त् ग्र्ह्त् १६।२७  
  
  
<sāraṇa, krāmaṇa:: with lead etc.>  
सरति सुखेन च सूतो दहति मुखं नैव हस्तपादादि ।  
क्रमति रसः फणियोगान्माक्षिकयुतहेमगैरिकया ॥ ग्र्ह्त्_१६।२७ ॥  
  
------------------  
  
*चोम्म्। मुग्धावबोधिनी:  
  
पूर्वोक्तगुणानाह सरतीत्यादि ॥ ग्र्ह्त्च्म्_१६।२७:१ ॥  
पूर्वविधाना सूतः सरति सारितः सूतो मुखं न दहति हस्तपादादि च अङ्गविभागं नैव दहति ॥ ग्र्ह्त्च्म्_१६।२७:२ ॥  
पुनः फणियोगात् नागसंयोगतः माक्षिकयुतहेमगैरिकया सह ताप्यमिलितस्वर्णगैरिकया सार्धं क्रामति ॥ ग्र्ह्त्च्म्_१६।२७:३ ॥  
  
____________________________________________________  
  
स्तर्त् ग्र्ह्त् १६।२८  
  
  
<druti, sāraṇā>  
माक्षीकसत्त्वयोगात्फणियोगान्नागवद् द्रवति शीघ्रम् ।  
द्रवति च कनके सूतः संसार्यते विधिना ॥ ग्र्ह्त्_१६।२८ ॥  
  
------------------  
  
*चोम्म्। मुग्धावबोधिनी:  
  
सुखेन सारणविधानमाह माक्षिकेत्यादि ॥ ग्र्ह्त्च्म्_१६।२८:१ ॥  
कनकं हेम माक्षिकसत्त्वयोगात् फणिसंयोगान्नागसंयोगाच्च शीघ्रं द्रवति कनके द्रवति सति विधिना सारणतैलादिना संसार्यते सारणा क्रियत इति ॥ ग्र्ह्त्च्म्_१६।२८:२ ॥  
  
____________________________________________________  
  
स्तर्त् ग्र्ह्त् १६।२९  
  
  
<mercury:: preparation for vedha>  
तस्माद् द्रव्यविधायी सूतो बीजेन सारितो लघुना ।  
समसारितः सुबद्धो मूषायां स्यात्समावर्तः ॥ ग्र्ह्त्_१६।२९ ॥  
  
------------------  
  
*चोम्म्। मुग्धावबोधिनी:  
  
सारणया पारदगुणानाह तस्मादित्यादि ॥ ग्र्ह्त्च्म्_१६।२९:१ ॥  
तस्माद्धेतोः सूतो द्रव्यविधायी स्यात् इति शेषः द्रव्यकर्तेत्यर्थ ॥ ग्र्ह्त्च्म्_१६।२९:२ ॥  
अलघुना बीजेन अनल्पपरिमाणेन महाबीजेन सारितः सन् समसारितः सन् बद्धो भवेत् इत्यध्याहारः ॥ ग्र्ह्त्च्म्_१६।२९:३ ॥  
मूषायां समावर्तो द्रवणं स्यात् वह्निधमनात् इति शेषः ॥ ग्र्ह्त्च्म्_१६।२९:४ ॥  
  
____________________________________________________  
  
स्तर्त् ग्र्ह्त् १६।३०  
  
  
<(prati-, anu-)sāraṇā>  
सारितवर्तितसूतः समानबीजेन मिलति यः सार्यः ।  
द्विगुणेन प्रतिसार्यः स चानुसार्यश्च त्रिगुणेन ॥ ग्र्ह्त्_१६।३० ॥  
  
------------------  
  
*चोम्म्। मुग्धावबोधिनी:  
  
सारणक्रममाह सरित्यादि ॥ ग्र्ह्त्च्म्_१६।३०:१ ॥  
सारितवर्तितसूतः सारितश्चासौ वर्तितश् चेति विग्रहः ॥ ग्र्ह्त्च्म्_१६।३०:२ ॥  
यः समानबीजेन तुल्यमहाबीजेन मिलति स सार्यः यो द्विगुणेन मिलति सः प्रतिसार्यः यश्च त्रिगुणेन सोऽनुसार्य इति सारणाक्रमो दर्शितः ॥ ग्र्ह्त्च्म्_१६।३०:३ ॥  
  
____________________________________________________  
  
स्तर्त् ग्र्ह्त् १६।३१  
  
  
<sāraṇa <=> वेध पोतेन्च्य्>  
शतवेधी सार्यः प्रतिसारितः स्यात्सहस्रवेधी च ।  
अनुसारितोऽयुतेन च विधिनापि बलाबलं ज्ञात्वा ॥ ग्र्ह्त्_१६।३१ ॥  
  
------------------  
  
*चोम्म्। मुग्धावबोधिनी:  
  
सारणक्रमस्य गुणानाह शतेत्यादि ॥ ग्र्ह्त्च्म्_१६।३१:१ ॥  
यः सार्यः समसारितः स शतवेधी स्याद् इत्यभिप्रायः ॥ ग्र्ह्त्च्म्_१६।३१:२ ॥  
पुनः प्रतिसारितः द्विगुणबीजेन सारितो यः सूतः स सहस्रवेधी स्यात् ॥ ग्र्ह्त्च्म्_१६।३१:३ ॥  
च पुनः अनुसारितः त्रिगुणबीजेन सारितः स अयुतेन अयुतवेधी स्यादिति व्यक्तिः ॥ ग्र्ह्त्च्म्_१६।३१:४ ॥  
विधिना इत्युक्तविधानेन ॥ ग्र्ह्त्च्म्_१६।३१:५ ॥  
बलाबलं ज्ञात्वा न्यूनाधिक्यं मत्वा विधिना युक्त इति शेषः ॥ ग्र्ह्त्च्म्_१६।३१:६ ॥  
  
____________________________________________________  
  
स्तर्त् ग्र्ह्त् १६।३२  
  
  
अनुसारितेन तु समः स्वच्छः सूतः सारितस्तदनु ।  
स भवति लक्षवेधी प्रतिसारितः प्रयुतवेधी च ॥ ग्र्ह्त्_१६।३२ ॥  
  
------------------  
  
*चोम्म्। मुग्धावबोधिनी:  
  
सारितप्रतिसारितादनुसारितस्य विशेषमाह अन्वित्यादि ॥ ग्र्ह्त्च्म्_१६।३२:१ ॥  
तु पुनः स्वच्छः प्रधानसंस्कारैः संस्कृतः सूतः अनुसारितेन समः त्रिगुणबीजेन सारितोऽनुसारितस्तेन तुल्यो यदि स्यात्स च लक्षवेधी स्यात् ॥ ग्र्ह्त्च्म्_१६।३२:२ ॥  
एवं प्रतिसारितः सूतः समेन सारितो ऽयुतवेधी स्यात् ॥ ग्र्ह्त्च्म्_१६।३२:३ ॥  
एवं स्वेच्छातिस्वच्छवृद्धौ वेधस्यापि वृद्धिः स्यादिति रहस्यम् ॥ ग्र्ह्त्च्म्_१६।३२:४ ॥  
  
____________________________________________________  
  
स्तर्त् ग्र्ह्त् १६।३३  
  
  
कोटिं विध्यति सूतोऽप्यनुसारितः सरति बीजेन ।  
प्रतिसारितोऽनुसारितो दशकोटिं विध्यते सूतः ॥ ग्र्ह्त्_१६।३३ ॥  
  
------------------  
  
*चोम्म्। मुग्धावबोधिनी:  
  
तथोत्तरसत्त्वेन गुणाधिक्यमाह कोटिमित्यादि ॥ ग्र्ह्त्च्म्_१६।३३:१ ॥  
सूते सरितो बीजेन ग्रासन्यायं विहाय समेन बीजेनानुसारितो यः स कोटिसङ्ख्यां धातूनामिति शेषः सूतो विध्यति ॥ ग्र्ह्त्च्म्_१६।३३:२ ॥  
यथोक्तसारिते सूते दशगुणवृद्धिः सर्वत्रैवेति वेदितव्यम् ॥ ग्र्ह्त्च्म्_१६।३३:३ ॥  
  
____________________________________________________  
  
स्तर्त् ग्र्ह्त् १६।३४  
  
  
प्रतिसारितस्तथाब्जं त्वनुसारितः खर्ववेधी च ।  
एवं सारणयोगात्कुरुते वेधं यथेप्सितं विधिना ॥ ग्र्ह्त्_१६।३४ ॥  
  
------------------  
  
*चोम्म्। मुग्धावबोधिनी:  
  
विशेषमाह प्रतीत्यादि ॥ ग्र्ह्त्च्म्_१६।३४:१ ॥  
प्रतिसारितः सूतो द्विगुणबीजेन वारैकेन सारितो रसः अब्जसङ्ख्यां विध्यति ॥ ग्र्ह्त्च्म्_१६।३४:२ ॥  
तु पुनर् अनुसारितः त्रिगुणेन बीजेन वारैकेन सारितः सूतः खर्ववेधी स्यात् खर्वसङ्ख्याके द्रव्यसम्बन्धं करोतीत्यभिप्रायः ॥ ग्र्ह्त्च्म्_१६।३४:३ ॥  
एवमुक्तप्रकारेण विधिना शास्त्रज्ञवार्तिकसम्प्रदायेन सारणयोगात् यथेप्सितं वेधं कुरुते यथावाञ्छितम् इत्यर्थः ॥ ग्र्ह्त्च्म्_१६।३४:४ ॥  
  
____________________________________________________  
  
स्तर्त् ग्र्ह्त् १६।३५  
  
  
अनुसारितेन सारितो विध्यति शुल्बं निखर्वसङ्ख्याकम् ।  
प्रतिसारितस्तु विध्यति पद्मं स्वनुसारितः शङ्खम् ॥ ग्र्ह्त्_१६।३५ ॥  
  
------------------  
  
*चोम्म्। मुग्धावबोधिनी:  
  
पुनर्विशेषमाह अन्वित्यादि ॥ ग्र्ह्त्च्म्_१६।३५:१ ॥  
अनुसारितेन त्रिगुणप्रथमग्रासन्यायेन बीजेन सारितः सूतो निखर्वसङ्ख्याकं शुल्बं विध्यति तु पुनः प्रतिसारितः षड्गुणप्रथमग्रासन्यायेन सारितः सूतः पद्मसङ्ख्याकं विध्यति ॥ ग्र्ह्त्च्म्_१६।३५:२ ॥  
पुनर् अनुसारितो नवगुणग्रासन्यायेन बीजेन सारितः सूतः शङ्खसङ्ख्यां विध्यतीति ॥ ग्र्ह्त्च्म्_१६।३५:३ ॥  
  
____________________________________________________  
  
स्तर्त् ग्र्ह्त् १६।३६  
  
  
<lead (?):: vedha (?)>  
विध्येद् द्विगुणं द्रव्यं नागं दत्त्वानुवाहयेच्छनकैः ।  
तावद्यावत्कनकं दिव्यं प्रोन्मीलयेत्सकलम् ॥ ग्र्ह्त्_१६।३६ ॥  
  
इति परमहंसपरिव्राजकाचार्यश्रीमद्गोविन्दभगवत्पादविरचिते रसहृदयतन्त्रे सारणात्मकः षोडशोऽवबोधः ॥  
  
------------------  
  
*चोम्म्। मुग्धावबोधिनी:  
  
पुनर्विशेषमाह विध्येदित्यादि ॥ ग्र्ह्त्च्म्_१६।३६:१ ॥  
कनकं हेम दत्त्वा शनकैर् नीचैस् तावदनुवाहयेत् यावद्दिव्यं प्रवरं कनकं भवेदिति शेषः ॥ ग्र्ह्त्च्म्_१६।३६:२ ॥  
पुनर्यावत्सकलं समस्तं नागं प्रोन्मीलयेन्निःशेषं कुर्यादित्यभिप्रायः ॥ ग्र्ह्त्च्म्_१६।३६:३ ॥  
पुनस्तत्कनकं द्विगुणं स्वतो द्रव्यं विध्येत् वा सूतकेन सारितं सत् द्रव्यं कनकं शतसहस्रादिसङ्ख्यातो द्विगुणसङ्ख्याकं द्रव्यं शुल्बादिकं विध्येद् इति रहस्यम् ॥ ग्र्ह्त्च्म्_१६।३६:४ ॥  
  
  
  
____________________________________________________  
  
स्तर्त् ग्र्ह्त् १७।१  
  
  
इति कृतसारणविधिरपि बलवानपि सूतराट् क्रियायोगात् ।  
संवेष्ट्य तिष्ठति लोहं नो विशति क्रामणारहितः ॥ ग्र्ह्त्_१७।१ ॥  
  
------------------  
  
*चोम्म्। मुग्धावबोधिनी:  
  
सुसंस्कृता मुखान्तःस्था विशदाश्च हितार्थकाः ।  
तथा परोचिताः पूता भवन्त्यमरजा गिरः ॥ ग्र्ह्त्च्म्_१७।१:१ ॥  
अथ क्रामणप्रशंसाम् आह इतीत्यादि ॥ ग्र्ह्त्च्म्_१७।१:२ ॥  
उक्तविधानेन कृतः सारणस्य विधिर् यस्मिन् सूतराजे एवंविधिः सूतराट् बलवान् भवेदिति शेषः ॥ ग्र्ह्त्च्म्_१७।१:३ ॥  
कुतः क्रियायोगात् कृत्यकरणात् ॥ ग्र्ह्त्च्म्_१७।१:४ ॥  
यादृक् कृत्यं क्रियते तादृक् बलवान् स्याद् इत्यभिप्रायः ॥ ग्र्ह्त्च्म्_१७।१:५ ॥  
एवंविधोऽपि क्रामणारहितः क्रामणवर्जितो लोहं न विशति लोहान्तःप्रवेशं न करोति ततो हेतोर् लोहं धातुं संवेष्ट्य परिवेष्टनं कृत्वा तिष्ठति बाह्यरागदायी स्यादिति ॥ ग्र्ह्त्च्म्_१७।१:६ ॥  
  
____________________________________________________  
  
स्तर्त् ग्र्ह्त् १७।२  
  
  
अन्नं वा द्रव्यं वा यथानुपानेन धातुषु क्रमते ।  
एवं क्रामणयोगाद्रसराजो विशति लोहेषु ॥ ग्र्ह्त्_१७।२ ॥  
  
------------------  
  
*चोम्म्। मुग्धावबोधिनी:  
  
देहलोहयोः सादृश्यमाह अन्नमित्यादि ॥ ग्र्ह्त्च्म्_१७।२:१ ॥  
यथेति सादृश्ये ॥ ग्र्ह्त्च्म्_१७।२:२ ॥  
अन्नं गोधूमादिकं वा द्रव्यं औषधं अनुपानेन सह जलादिना सार्धं धातुषु मांसादिषु सप्तसु क्रमते व्याप्नोति तथा अमुना वक्ष्यमाणविधानेन क्रामणयोगात् क्रामणाय योगः कुनटीमाक्षिकविषादिस् ततः सूतराजो लोहरूप्यादिषु विशति बाह्याभ्यन्तरं विध्यतीत्यर्थः ॥ ग्र्ह्त्च्म्_१७।२:३ ॥  
  
____________________________________________________  
  
स्तर्त् ग्र्ह्त् १७।३-५  
  
  
<krāmaṇayoga (1)>  
कान्तविषरसकदरदै रक्तैलेन्द्रगोपिकाद्यैश्च ।  
क्रामणमेतच्छ्रेष्ठं लेपे क्षेपे सदा योज्यम् ॥ ग्र्ह्त्_१७।३ ॥  
<krāmaṇayoga (2)>  
कुनटीमाक्षिकविषं नररुधिरं वायसस्य विष्ठा च ।  
महिषीणां कर्णमलं स्त्रीक्षीरं क्रामणे बलकृत् ॥ ग्र्ह्त्_१७।४ ॥  
<krāmaṇayoga (3)>  
टङ्कणकुनटीरामठभूमिलतासंयुतं महारुधिरम् ।  
क्रामणमेतत्कथितं लेपे क्षेपे सदा योज्यम् ॥ ग्र्ह्त्_१७।५ ॥  
  
------------------  
  
*चोम्म्। मुग्धावबोधिनी:  
  
क्रामणयोगमाह कान्तविषेत्यादि ॥ ग्र्ह्त्च्म्_१७।३-५:१ ॥  
कान्तं चुम्बकं विषं कन्दजं विषं कन्दविषाणि कालकूटादीनि त्रयोदश दरदं हिङ्गुलं तैः च पुनः रक्ततैलेन्द्रगोपाद्यैः रक्तो रक्तकवर्गः तैलं कङ्गुण्यादेः इन्द्रगोपो जीवविशेषः इत्याद्याः क्रामणोचितास् तच्च ॥ ग्र्ह्त्च्म्_१७।३-५:२ ॥  
एतत् श्रेष्ठं सर्वोत्तमं क्रामणं अनेन सूतः क्रामति विशति लोहेष्विति व्याप्तिः तत्क्रामणं कथितम् ॥ ग्र्ह्त्च्म्_१७।३-५:३ ॥  
तल्लेपे क्षेपे च योज्यमित्यर्थः ॥ ग्र्ह्त्च्म्_१७।३-५:४ ॥  
  
____________________________________________________  
  
स्तर्त् ग्र्ह्त् १७।६  
  
  
<krāmaṇayoga (4): für Gold-/Silberherstellung>  
शिलया निहतो नागो वङ्गं वा तालकेन शुद्धेन ।  
क्रमशः पीते शुक्ले क्रामणमेतत्समुद्दिष्टम् ॥ ग्र्ह्त्_१७।६ ॥  
  
------------------  
  
*चोम्म्। मुग्धावबोधिनी:  
  
अन्यच्चाह शिलयेत्यादि ॥ ग्र्ह्त्च्म्_१७।६:१ ॥  
नागः सीसकः शिलया मनोह्वया निहतो मारितः पुनः वङ्गं शुद्धेन दोषवर्जितेन तालेन निहतं क्रमशः क्रमेण पीते हेमकर्मणि शुक्ले रूप्यकर्मणि एतत्क्रामणं समुद्दिष्टं सम्यक् प्रकाशितं पीतकर्मणि नागः शुक्लकर्मणि वङ्गं च नियोजितव्यम् इत्यर्थः ॥ ग्र्ह्त्च्म्_१७।६:२ ॥  
  
____________________________________________________  
  
स्तर्त् ग्र्ह्त् १७।७  
  
  
<krāmaṇa>  
तीक्ष्णं दरदेन हतं शुल्बं वा ताप्यमारितं विधिना ।  
क्रामणमेतत्कथितं कान्तमुखं माक्षिकैर्वापि ॥ ग्र्ह्त्_१७।७ ॥  
  
------------------  
  
*चोम्म्। मुग्धावबोधिनी:  
  
अन्यच्चाह तीक्ष्णमित्यादि ॥ ग्र्ह्त्च्म्_१७।७:१ ॥  
दरदेन हिङ्गुलेन हतं मारितं तीक्ष्णं सारो विधिना अरिवर्गविधानेन ताप्येन स्वर्णमाक्षिकेन मारितं शुल्बं ताम्रं एतदपि क्रामणं कथितं वा कान्तमुखं कान्तं लोहजाति उक्तं ग्रन्थादौ तत् मुखं प्रधानं यस्य तत् माक्षिकैर्वा मारितं नियोज्यं इति शेषः ॥ ग्र्ह्त्च्म्_१७।७:२ ॥  
  
____________________________________________________  
  
स्तर्त् ग्र्ह्त् १७।८  
  
  
माक्षिकसत्त्वं नागं विहाय न क्रामणं किमप्यस्ति ।  
दलसिद्धे रससिद्धे विधावसौ भवति खलु सफलः ॥ ग्र्ह्त्_१७।८ ॥  
  
------------------  
  
*चोम्म्। मुग्धावबोधिनी:  
  
विशेषविधानमाह माक्षिकसत्त्वम् इत्यादि ॥ ग्र्ह्त्च्म्_१७।८:१ ॥  
माक्षिकसत्त्वं ताप्यसारं नागः सीसकः तं विहाय नान्यत्किमप्यस्ति क्रामणं न क्रामणमिति भावः ॥ ग्र्ह्त्च्म्_१७।८:२ ॥  
खल्विति जिज्ञासायाम् ॥ ग्र्ह्त्च्म्_१७।८:३ ॥  
दलसिद्धे विधौ संस्कारैः पूर्णतां नीते सति असौ विधिः सफलः ॥ ग्र्ह्त्च्म्_१७।८:४ ॥  
  
  
  
____________________________________________________  
  
स्तर्त् ग्र्ह्त् १८।१  
  
  
<vedhamahattva>  
  
अनया खलु सारणया क्रामणेन च विशति योजितो विधिवत् ।  
असति वेधविधौ न रसः स्वगुणान्प्रकाशयति ॥ ग्र्ह्त्_१८।१ ॥  
  
------------------  
  
*चोम्म्। मुग्धावबोधिनी:  
  
व्यवायिभेषजोपेते द्रव्ये क्षिप्तो रसः खलु ।  
वेध इत्युच्यते तज्ज्ञैः स च नैकविधः स्मृतः ।  
इति परिभाषा ॥ ग्र्ह्त्च्म्_१८।१:१ ॥  
क्रामणसंस्काराधिकारमाह अनयेत्यादि ॥ ग्र्ह्त्च्म्_१८।१:२ ॥  
अनया उक्तया सारणया सह क्रामणसंस्कारे कृते सति रसो विशति क्रामति पुनर्वेधविधौ कृते सति रसः स्वगुणान् प्रकाशयतीति वेदितव्यम् ॥ ग्र्ह्त्च्म्_१८।१:३ ॥  
  
____________________________________________________  
  
स्तर्त् ग्र्ह्त् १८।२  
  
  
<hemakṛṣṭi>  
रसदरदताप्यगन्धकमनःशिलाराजवर्त्तकं विमलम् ।  
पुटमृतशुल्बं तारे निर्व्यूढं हेमकृष्टिरियम् ॥ ग्र्ह्त्_१८।२ ॥  
  
------------------  
  
*चोम्म्। मुग्धावबोधिनी:  
  
वेधविधानमाह रसेत्यादि ॥ ग्र्ह्त्च्म्_१८।२:१ ॥  
रसः सूतः दरदं हिङ्गुलं ताप्यं माक्षिकं गन्धकः प्रतीतः मनःशिला मनोह्वा राजवर्त्तकं राजावर्तं विमलं रौप्यमाक्षिकं एकवद्भावद्वन्द्वः ॥ ग्र्ह्त्च्म्_१८।२:२ ॥  
पुटमृतशुल्बं रसादीनां पुटेन मृतमित्यर्थः ॥ ग्र्ह्त्च्म्_१८।२:३ ॥  
एवंविधं शुल्बं तारे निर्वाहितं इयं हेमकृष्टिः स्वर्णकरणमित्यर्थः ॥ ग्र्ह्त्च्म्_१८।२:४ ॥  
  
____________________________________________________  
  
स्तर्त् ग्र्ह्त् १८।३  
  
  
<śatāṃśavidhi/-vedha (1)>  
अष्टानवतिर्भागास्तारस्त्वेकोऽपि कनकभागः स्यात् ।  
सूतस्यैको भागः शतांशविधिरेष विख्यातः ॥ ग्र्ह्त्_१८।३ ॥  
  
------------------  
  
*चोम्म्। मुग्धावबोधिनी:  
  
वेधविधानमाह अष्टानवतिर् इत्यादि ॥ ग्र्ह्त्च्म्_१८।३:१ ॥  
एष रसदरदेत्यादिशतांशवेधविधिः कथं अत्र शतांशे अष्टानवतिर्भागास्तारस्य रूप्यस्य पुनरिह कनकभागः स्यात् एक एवेति पुनः सूतस्य दरदादिमिलितरसस्यैको भागः एकांशः इति सर्वे शतांशाः शतांशेन वेध इति ॥ ग्र्ह्त्च्म्_१८।३:२ ॥  
  
____________________________________________________  
  
स्तर्त् ग्र्ह्त् १८।४  
  
  
<śatāṃśavidhi (2)>  
एकोनपञ्चाशद्भागास्तारस्येह तथैव शुल्वस्य ।  
कनकस्यैको भागो वेधश्चैकेन सूतस्य ॥ ग्र्ह्त्_१८।४ ॥  
  
------------------  
  
*चोम्म्। मुग्धावबोधिनी:  
  
अन्यच्चाह एकोनपञ्चाशदित्यादि ॥ ग्र्ह्त्च्म्_१८।४:१ ॥  
एकोनपञ्चाशद्भागाः तारस्य रूप्यस्य कार्याः तथैव शुल्वस्य ताम्रस्य एकोनपञ्चाशद्भागाश्च कार्याः पुनः कनकस्य हेम्नश्च एको भागः कार्यः सूतस्य च एकेन भागेन वेध इति एषोऽपि शतांशविधिः ॥ ग्र्ह्त्च्म्_१८।४:२ ॥  
  
____________________________________________________  
  
स्तर्त् ग्र्ह्त् १८।५  
  
<Definition sahasravedhin und hṆher>  
एवं सहस्रवेधी नियुज्यते कोटिवेधी च ।  
जारणबीजवशेन तु सूतस्य बलाबलं ज्ञात्वा ॥ ग्र्ह्त्_१८।५ ॥  
  
------------------  
  
*चोम्म्। मुग्धावबोधिनी:  
  
पूर्वोक्तविधेर् विशेषमाह एवमित्यादि ॥ ग्र्ह्त्च्म्_१८।५:१ ॥  
एवं शतांशवेधन्यायेन दशवृद्धिविभागेन सहस्रवेधी स्यात् ॥ ग्र्ह्त्च्म्_१८।५:२ ॥  
एवं च जारणबीजवशेन जारणायां यद्बीजं कियद्गुणजारितमिति भावः तद्वशेन कोटिवेधी च स्यात् ॥ ग्र्ह्त्च्म्_१८।५:३ ॥  
किं कृत्वा तेनैव जारणबीजवशेन यत्तस्य बलाबलं न्यूनाधिक्यं तत् ज्ञात्वेत्यभिप्रायः ॥ ग्र्ह्त्च्म्_१८।५:४ ॥  
  
____________________________________________________  
  
स्तर्त् ग्र्ह्त् १८।६  
  
  
<kuntavedha>  
दत्त्वादौ प्रतिवापं लाक्षामत्स्यादिपित्तभावनया ।  
तारे वा शुल्बे वा तारारिष्टे तथा कृष्टौ ॥ ग्र्ह्त्_१८।६ ॥  
  
------------------  
  
*चोम्म्। मुग्धावबोधिनी:  
  
विशेषेण वेधविधानमाह दत्त्वेत्यादि ॥ ग्र्ह्त्च्म्_१८।६:१ ॥  
आदौ प्रथमं लाक्षामत्स्यादिपित्तभावनया लाक्षा प्रतीता मत्स्यादिपित्तानि मत्स्यमाहिषमयूराजसूकरसम्भवानि पित्तानि तेषां भावनया कृत्वा प्रतिवापं गलिते निक्षेपं तत्तारे दत्त्वा अथवा शुल्बे प्रतिवापं कुर्यात् अथवा कृष्टौ हेमकरणे वापं दत्त्वा नियुञ्ज्यादिति शेषः ॥ ग्र्ह्त्च्म्_१८।६:२ ॥  
  
____________________________________________________  
  
स्तर्त् ग्र्ह्त् १८।७  
  
  
तदनु क्रामणमृदिते तत्कल्केनापि पिण्डितरसेन ।  
अतिविद्रुते च तस्मिन् वेधोऽसौ कुन्तवेधेन ॥ ग्र्ह्त्_१८।७ ॥  
  
------------------  
*चोम्म्। मुग्धावबोधिनी:  
  
विशेषाच्चाह तदन्वित्यादि ॥ ग्र्ह्त्च्म्_१८।७:१ ॥  
तदनु लाक्षामत्स्यादिपित्तभावनाया अनन्तरं तस्मिन् लाक्षादिकल्के क्रामणमृदिते कान्तरसकदरदरक्ततैलेन्द्रगोपाद्यैर् मृदिते सति पुनस्तत्कल्केन तच्चूर्णेनापि पिण्डितरसेन वेधः कर्तव्य इति शेषः ॥ ग्र्ह्त्च्म्_१८।७:२ ॥  
कस्मिन् तारे वा शुल्बे वा विद्रुते जलरूपे कार्य इत्यर्थः ॥ ग्र्ह्त्च्म्_१८।७:३ ॥  
  
____________________________________________________  
  
स्तर्त् ग्र्ह्त् १८।८  
  
  
<krāmaṇa (?)>  
तत्तैलार्द्रपटेन स्थगयेत् पललेन भस्मना वापि ।  
विधिवद्वेध्यं द्रव्यं रसराजक्रामणार्थं हि ॥ ग्र्ह्त्_१८।८ ॥  
  
------------------  
  
*चोम्म्। मुग्धावबोधिनी:  
  
विशेषमाह तदित्यादि ॥ ग्र्ह्त्च्म्_१८।८:१ ॥  
वेध्यं वेधोचितं द्रव्यं रसराजक्रामणार्थं यथा रसो विशति तदर्थं तं तैलार्द्रपटेन सारणतैलार्द्रवस्त्रेण स्थगयेत् आच्छादयेत् वा पललेन केनचिन्मांसेन वा भस्मना आच्छादयेदित्यर्थः ॥ ग्र्ह्त्च्म्_१८।८:२ ॥  
  
____________________________________________________  
  
स्तर्त् ग्र्ह्त् १८।९  
  
  
इति सारितस्य कथितं रसस्य वेधादि क्रामणं कर्म ।  
विशेषमाह इतीत्यादि ॥ ग्र्ह्त्च्म्_१८।८:१ ॥  
सारितस्य उक्तविधानेन सारणाकृतस्य वेधादि क्रामणं कर्म वेधविधानोदितक्रामणं कर्म कथितम् ॥ ग्र्ह्त्च्म्_१८।८:२ ॥  
  
____________________________________________________  
  
स्तर्त् ग्र्ह्त् १८।९  
  
  
<lepavedha/pattrarañjana>  
पादादिजीर्णबीजो युज्यते पत्रलेपेन ॥ ग्र्ह्त्_१८।९ ॥  
------------------  
  
*चोम्म्। मुग्धावबोधिनी:  
  
पादादिजीर्णबीजः पादादिना पादार्धेन समतो न्यूनेन च जीर्णं बीजं यस्मिन् सः पत्रलेपेन युज्यते अतः पत्ररञ्जनं स्यादित्यभिप्रायः ॥ ग्र्ह्त्च्म्_१८।९:१ ॥  
  
____________________________________________________  
  
स्तर्त् ग्र्ह्त् १८।१०  
  
  
<pattrarañjana (2) durch lepa>  
अम्लाद्युद्वर्तिततारारिष्टादिपत्रम् अतिशुद्धम् ।  
आलिप्य रसेन ततः क्रामणलिप्ते पुटेषु विश्रान्तम् ॥ ग्र्ह्त्_१८।१० ॥  
  
------------------  
  
*चोम्म्। मुग्धावबोधिनी:  
  
अतिशुद्धं निर्मलं अम्लाद्युद्वर्तितं तारारिष्टशब्दात्सितं स्वर्णं ग्राह्यं ततः रसेनालिप्य ततः क्रमणालिप्ते क्रामणपिण्डेन लेपे कृते सति पुटेषु उत्पलाग्नौ विश्रान्तं स्थापितं कुर्यात् ॥ ग्र्ह्त्च्म्_१८।१०:१ ॥  
पत्ररञ्जनविधिर् अयम् ॥ ग्र्ह्त्च्म्_१८।१०:२ ॥  
  
____________________________________________________  
  
स्तर्त् ग्र्ह्त् १८।११  
  
  
<Weiterverarbeitung des pattras; varṇapuṭa>  
अर्धेन मिश्रयित्वा हेम्ना ज्येष्ठेन तद्दलं पुटितम् ।  
क्षितिखगपटुरक्तमृदा वर्णपुटोऽयं ततो देयः ॥ ग्र्ह्त्_१८।११ ॥  
  
------------------  
  
*चोम्म्। मुग्धावबोधिनी:  
  
अथ स्वर्णविधानमाह अर्धेनेत्यादि ॥ ग्र्ह्त्च्म्_१८।११:१ ॥  
अर्धेन अर्धविभागेन रञ्जितदलादित इति ज्ञेयम् ॥ ग्र्ह्त्च्म्_१८।११:२ ॥  
ज्येष्ठेन हेम्ना प्रवरकनकेन तद्दलं रञ्जितपत्रं मिश्रयित्वा पुटितं कुर्यात् यथा मिलति ॥ ग्र्ह्त्च्म्_१८।११:३ ॥  
पुनः क्षितिखगपटुरक्तमृदा कृत्वा क्षितिः स्फटिकः खगः पीतकासीसं पटु सैन्धवं लवणं रक्तमृत् गैरिकं एकवद्भावद्वन्द्वः तेन क्षित्यादिनोपरि लिप्तं दलं प्रति अयं पुटो देयः वनोपलैर् इति शेषः ॥ ग्र्ह्त्च्म्_१८।११:४ ॥  
  
____________________________________________________  
  
स्तर्त् ग्र्ह्त् १८।१२  
  
  
<vedha:: white gold => रेद् गोल्द्>  
भूपतिवर्तकचूर्णं शिरीषपुष्परसभावितं बहुशः ।  
सद्यः करोति रक्तं सितकनकम् अशीतिभागेन ॥ ग्र्ह्त्_१८।१२ ॥  
  
------------------  
  
*चोम्म्। मुग्धावबोधिनी:  
  
वर्णविधानमाह भूपतीत्यादि ॥ ग्र्ह्त्च्म्_१८।१२:१ ॥  
भूपतिवर्तकचूर्णं राजावर्तरजः बहुशो बहुवारं शिरीषपुष्परसभावितं कुर्यात् इत्यध्याहार्यम् ॥ ग्र्ह्त्च्म्_१८।१२:२ ॥  
भावितं घर्मपुटितमिति विधानवित् इति शेषः ॥ ग्र्ह्त्च्म्_१८।१२:३ ॥  
  
____________________________________________________  
  
स्तर्त् ग्र्ह्त् १८।१३  
  
  
<vedha:: silver => गोल्द्>  
रसदरदविमलताप्यं पटुशिलामाक्षीकनृपाश्चैव ।  
प्रवालकङ्कुष्ठटङ्कणगैरिकप्रतिवापितं सितं कनकम् ॥ ग्र्ह्त्_१८।१३ ॥  
  
------------------  
  
*चोम्म्। मुग्धावबोधिनी:  
  
अन्यच्चाह रसेत्यादि ।  
रसः सूतः दरदं हिङ्गुलः विमलं ताप्यभेदः पटु सैन्धवं शिला मनोह्वा माक्षिकं प्रतीतं वणिग्द्रव्यं नृपो राजावर्तः प्रवालं विद्रुमं कङ्कुष्ठं विरङ्गं टङ्कणं सौभाग्यं गैरिकं प्रतीतं एतैः प्रतिवापितं सितद्रव्यं कनकं भवेत् इत्यध्याहार्यम् ॥ ग्र्ह्त्च्म्_१८।१३:१ ॥  
  
____________________________________________________  
  
स्तर्त् ग्र्ह्त् १८।१४  
  
<colouring of gold>  
तापीभवनृपावर्तबीजपूररसार्दितम् ।  
करोति पुटपाकेन हेम सिन्दूरसन्निभम् ॥ ग्र्ह्त्_१८।१४ ॥  
  
------------------  
  
*चोम्म्। मुग्धावबोधिनी:  
  
अन्यच्चाह तापीभवेत्यादि ॥ ग्र्ह्त्च्म्_१८।१४:१ ॥  
तापीभवं माक्षिकसत्त्वं नृपावर्तं राजावर्तकं एतद्द्वयं बीजपूररसार्दितं मातुलुङ्गरसमर्दितं कुर्यात् एतदुभयोर्योगात् कनकं पुटपाकेन वह्निविधानेन कनकं पूर्वोक्तं यत्कनकं वा हीनवर्णकनकं सिन्दूरसन्निभं करोति ॥ ग्र्ह्त्च्म्_१८।१४:२ ॥  
सिन्दूरवन्निभा यस्येति समासः ॥ ग्र्ह्त्च्म्_१८।१४:३ ॥  
  
____________________________________________________  
  
स्तर्त् ग्र्ह्त् १८।१५  
  
  
<silver:: improvement of colour>  
वङ्गाभ्रं सितमाक्षीकं शैलं वा वाहयेत्सिते ।  
तत्तारं च दशांशेन तारोत्कर्षं करोति हि ॥ ग्र्ह्त्_१८।१५ ॥  
  
------------------  
  
*चोम्म्। मुग्धावबोधिनी:  
  
अथ तारवर्णविधानमाह वङ्गेत्यादि ॥ ग्र्ह्त्च्म्_१८।१५:१ ॥  
वङ्गाभ्रमिति वङ्गं त्रपु अभ्रं श्वेताभ्रं पुनः सितमाक्षीकं विमलं शैलं श्वेतशिलाजतु वा सिते तारे वाहयेत् ॥ ग्र्ह्त्च्म्_१८।१५:२ ॥  
पुनर्दशांशेन एतदौषधनिचयं तारतो दशमविभागेन कृत्वा हि निश्चितं तारोत्कर्षं करोति हीनवर्णत उत्तमं करोतीत्यभिप्रायः ॥ ग्र्ह्त्च्म्_१८।१५:३ ॥  
  
____________________________________________________  
  
स्तर्त् ग्र्ह्त् १८।१६  
  
  
<nirvāhaṇa of diff. substances => फ्य्स्। रेसुल्त्स्>  
नागः करोति मृदुतां निर्व्यूढस्तां च रक्ततां च रविः ।  
तां पीततां च तीक्ष्णं काचस्तत्कालिकविनाशं च ॥ ग्र्ह्त्_१८।१६ ॥  
------------------  
  
*चोम्म्। मुग्धावबोधिनी:  
  
तारे विशेषमाह नाग इत्यादि ॥ ग्र्ह्त्च्म्_१८।१६:१ ॥  
नागः सीसकस् तारे निर्व्यूढो मृदुतां कोमलत्वं करोति ॥ ग्र्ह्त्च्म्_१८।१६:२ ॥  
पुनः रविस्ताम्रं निर्व्यूढं सत् तां मृदुतां च पुनः रक्ततां लोहितनिभां करोति ॥ ग्र्ह्त्च्म्_१८।१६:३ ॥  
च पुनस्तीक्ष्णं तारनिर्व्यूढं तां रक्ततां पीततां च करोति ॥ ग्र्ह्त्च्म्_१८।१६:४ ॥  
पुनः काचः प्रतीतो लोके स कालिकविनाशं करोतीति तारे निर्व्यूढ इति सम्बन्धः ॥ ग्र्ह्त्च्म्_१८।१६:५ ॥  
  
____________________________________________________  
  
स्तर्त् ग्र्ह्त् १८।१७  
  
  
<gold:: improvement>  
कनकारुणसममाक्षिककरञ्जतैलाप्लुतो ध्मातः ।  
पाते पाते दश दश विन्दति यावद्धि कोटिमपि ॥ ग्र्ह्त्_१८।१७ ॥  
  
------------------  
  
*चोम्म्। मुग्धावबोधिनी:  
  
हेम्नो विशेषमाह कनकारुणेत्यादि ॥ ग्र्ह्त्च्म्_१८।१७:१ ॥  
कनकं हेम अरुणं ताम्रं समं तुल्यभागं माक्षिकं ताप्यं अयं गणः करञ्जतैलप्लुतो ध्मातः कार्यः ॥ ग्र्ह्त्च्म्_१८।१७:२ ॥  
पुनः पाते पाते वारंवारं निक्षेपे सति दश दश गुणोत्कर्षं विदन्ति ध्मात इत्यध्याहारः ॥ ग्र्ह्त्च्म्_१८।१७:३ ॥  
हि निश्चितम् ॥ ग्र्ह्त्च्म्_१८।१७:४ ॥  
कियत्कालं यावत्कोटिसङ्ख्यां विन्दति ॥ ग्र्ह्त्च्म्_१८।१७:५ ॥  
  
____________________________________________________  
  
स्तर्त् ग्र्ह्त् १८।१८  
  
  
<gold:: bīja for improvement of colour>  
स चायमतिविलीनः कङ्गुणीतैलसेचितो बहुशः ।  
माक्षीकरविनिवापं विध्यति कनकं शतांशेन ॥ ग्र्ह्त्_१८।१८ ॥  
  
------------------  
  
*चोम्म्। मुग्धावबोधिनी:  
  
विशेषमाह स इत्यादि ॥ ग्र्ह्त्च्म्_१८।१८:१ ॥  
सः करञ्जतैलप्लुतो योगो बहुशो वारंवारं कङ्गुणीतैलेन सेचितो यथा स्यात्तथायं अति विलीनः सन् माक्षिकरविनिवापां पुनः कार्य एवंविधं च कनकं शतांशेन शतविभागेन विध्यति सितकनकम् इति ॥ ग्र्ह्त्च्म्_१८।१८:२ ॥  
  
____________________________________________________  
  
स्तर्त् ग्र्ह्त् १८।१९  
  
  
<gold:: bīja for improvement (?)>  
शुल्बहतं रसगन्धाहतखगपीतं दशांशेन ।  
विध्यति कनकं कुरुते तन्निर्व्यूढं मर्दितं सुदृढम् ॥ ग्र्ह्त्_१८।१९ ॥  
  
------------------  
  
*चोम्म्। मुग्धावबोधिनी:  
  
विशेषमाह शुल्बेत्यादि ॥ ग्र्ह्त्च्म्_१८।१९:१ ॥  
शुल्बहतं शुल्बेन सह हतं रसगन्धं सूतगन्धं तेन आहतं पञ्चत्वम् आपन्नं यत्खगपीतं पीतकासीसं एतदौषधसमुच्चयं सुदृढं यथा स्यात्तथा मर्दितं कुर्यात् पुनस्तत् निर्व्यूढं दशांशेन विध्यति सितकनकं कुरुते स्वर्णमिति विशेषः ॥ ग्र्ह्त्च्म्_१८।१९:२ ॥  
  
____________________________________________________  
  
स्तर्त् ग्र्ह्त् १८।२०  
  
  
<vedha>  
रसकसमं सुध्मातं कनकं भुक्त्वा ततोऽर्कचन्द्रलेपेन ।  
माक्षिकसत्त्वं हेम्ना करोति जीर्णो रसः शतांशेन ॥ ग्र्ह्त्_१८।२० ॥  
  
------------------  
  
*चोम्म्। मुग्धावबोधिनी:  
  
अन्यच्चाह रसकेत्यादि ॥ ग्र्ह्त्च्म्_१८।२०:१ ॥  
ततोऽनन्तरं अर्कचन्द्रलेपेन कनकं रसकसमं ध्मातं कुर्यात् पुनरेतदौषधं भुक्त्वा कनकं स्यात् पुनर्माक्षिकसत्त्वं हेम्ना सह जीर्णं रसं शतांशेन विध्यतीत्यर्थः ॥ ग्र्ह्त्च्म्_१८।२०:२ ॥  
____________________________________________________  
  
स्तर्त् ग्र्ह्त् १८।२१  
  
  
<vedha; silver => गोल्द्>  
अष्टगुणं मृतशुल्बं कलधौतेन मूकमूषया लिप्तम् ।  
तत्षोडशांशजीर्णं विध्यति तारं शतार्धेन ॥ ग्र्ह्त्_१८।२१ ॥  
  
------------------  
  
*चोम्म्। मुग्धावबोधिनी:  
  
अन्यच्चाह अष्टगुणेत्यादि ॥ ग्र्ह्त्च्म्_१८।२१:१ ॥  
अष्टगुणं मृतशुल्बं अरिवर्गेण सह हतं यत् शुल्बं ताम्रं ततः कलधौतेन षोडशांशेन जीर्णं शतार्धेन पञ्चाशद्विभागेन तारं विध्यति कनकं करोतीत्यर्थः ॥ ग्र्ह्त्च्म्_१८।२१:२ ॥  
  
____________________________________________________  
  
स्तर्त् ग्र्ह्त् १८।२२  
  
  
<vedha:: daśāṃśa~; silver => गोल्द्>  
आवृत्य कनककरिणौ शिलया प्रतिवापितौ ततो भुक्त्वा ।  
दोलायन्त्रे गन्धकजीर्णस्तारे दशांशवेधी स्यात् ॥ ग्र्ह्त्_१८।२२ ॥  
  
------------------  
  
*चोम्म्। मुग्धावबोधिनी:  
  
अन्यच्चाह आवृत्येत्यादि ॥ ग्र्ह्त्च्म्_१८।२२:१ ॥  
कनककरिणौ समहेमनागौ आवृत्य गालयित्वा शिलया मनोह्वया प्रतिवापितौ ततोऽनन्तरं दोलायन्त्रे कनककरिणौ भुक्त्वा गन्धकजीर्णो यो रसः स तारे दशांशवेधी स्यात् दशांशेन विध्यतीत्यर्थः ॥ ग्र्ह्त्च्म्_१८।२२:२ ॥  
  
____________________________________________________  
  
स्तर्त् ग्र्ह्त् १८।२३  
  
  
<vedha:: śatāṃśa; bronze => गोल्द्>  
रिपुनिहतलोहषट्कं जीर्णो धान्यस्थितश्चतुर्मासम् ।  
सहितः पुरसुराभ्यां विध्यति घोषं शतांशेन ॥ ग्र्ह्त्_१८।२३ ॥  
  
------------------  
  
*चोम्म्। मुग्धावबोधिनी:  
  
अन्यच्चाह रिपुनिहतेत्यादि ॥ ग्र्ह्त्च्म्_१८।२३:१ ॥  
रिपुनिहतलोहषट्कं रिपुभिर् अरिवर्गैर् निहतं मारितं यत् लोहषट्कं स्वर्णतारताम्रनागवङ्गलोहाभिधानं तत् चतुर्मासं यथा स्यात्तथा धान्यस्थितोऽन्नकोष्ठीधृतो रसो जीर्णः ॥ ग्र्ह्त्च्म्_१८।२३:२ ॥  
किंविशिष्टो धान्यस्थितः पुरसुराभ्यां गुग्गुलुमदिराभ्यां सहितो मिलितः शतांशेन घोषं कांस्यं विध्यति कनकं करोतीत्यर्थः ॥ ग्र्ह्त्च्म्_१८।२३:३ ॥  
  
____________________________________________________  
  
स्तर्त् ग्र्ह्त् १८।२४  
  
  
वक्ष्ये सम्प्रति सम्यग्यद् बीजं समरसे जीर्णम् ।  
पिष्टिस्तम्भादिविधिं प्रकाश्यमानं बुधाः शृणुत ॥ ग्र्ह्त्_१८।२४ ॥  
  
------------------  
  
*चोम्म्। मुग्धावबोधिनी:  
  
विशेषमाह वक्ष्य इत्यादि ॥ ग्र्ह्त्च्म्_१८।२४:१ ॥  
भो बुधाः मया प्रकाश्यमानं सत् शृणुत सावधाना इत्यध्याहार्यम् ॥ ग्र्ह्त्च्म्_१८।२४:२ ॥  
तत्किं सम्प्रति यद् बीजं समरसे तुल्यसूते सम्यक् जीर्णं जारणमापन्नं तदहं गोविन्दनामा वक्ष्ये कथयामि ॥ ग्र्ह्त्च्म्_१८।२४:३ ॥  
पुनः पिष्टिस्तम्भादिविधिं पिष्टिस्तम्भ आदिर् यस्य विधेस्तं विधिं पाटखोटजलौकाख्यं च वक्ष्ये ॥ ग्र्ह्त्च्म्_१८।२४:४ ॥  
  
____________________________________________________  
  
स्तर्त् ग्र्ह्त् १८।२५-४०  
  
  
<vedha; ghoṣākṛṣṭa => गोल्द्>  
राजावर्तकविमलपीताभ्रगन्धताप्यरसकैश्च ।  
काङ्क्षीकासीसशिलादरदैश्च समन्वितं नागम् ॥ ग्र्ह्त्_१८।२५ ॥  
अहिमाररसैः पुटितं मारय नागं निरुत्थकं यावत् ।  
तदनु च तस्य हि मध्ये शुल्बं गन्धं च लवणकङ्कुष्ठम् ॥ ग्र्ह्त्_१८।२६ ॥  
तत्सर्वं शतवारान् भावय पक्वार्कपत्रसलिलैश्च ।  
घोषाकृष्टे शुल्बे चूर्णं निर्वाहयेच्छतशः ॥ ग्र्ह्त्_१८।२७ ॥  
शुल्बेन तेन हि समं रसकपीताभ्रसत्वविमलं च ।  
गैरिकमाक्षिकसत्त्वं टङ्कणनागं च तीक्ष्णयुतम् ॥ ग्र्ह्त्_१८।२८ ॥  
एतैर् द्वन्द्वं कृत्वा माक्षिकवापेन रञ्जयेच्छुल्वम् ।  
वारांश्च विंशतिरपि गलितं सेचयेत्तदनु ॥ ग्र्ह्त्_१८।२९ ॥  
निर्गुण्डीकाकमाचीकन्यारसमेलनं कृत्वा ।  
वारान् सप्त च विधिना तदपि च निर्वापयेद्धेम्नि ॥ ग्र्ह्त्_१८।३० ॥  
यावच्चतुर्विंशतिगुणं बीजवरं रञ्जयेत्तच्च ।  
पक्वं माक्षिकमेव हि तेन च विधिना तदपि चतुर्विंशतिगुणम् ॥ ग्र्ह्त्_१८।३१ ॥  
तद्बीजं लघुमात्रं रसराजे संस्कृते पूर्वम् ।  
मूषायां खलु दत्त्वा दशगुणं च गन्धकं दाह्यम् ॥ ग्र्ह्त्_१८।३२ ॥  
अथवा वालुकयन्त्रे सुदृढे चतुर्दशाङ्गुलमूषायाम् ।  
मध्ये सूतं मुक्त्वा लघुतरपुटयोगतः पिहिता ॥ ग्र्ह्त्_१८।३३ ॥  
तेन समं बीजवरे पिष्टिः पादांशतः कार्या ।  
अङ्गुलिनवपरिमाणे मूषामध्ये च पिष्टिकां दत्त्वा ॥ ग्र्ह्त्_१८।३४ ॥  
निर्गुण्डीकाकमाचीगोजिह्वादुग्धिकारक्ता ।  
गृहकन्यामधुसैन्धवपिण्डैरपि समन्ततश्छाद्या ॥ ग्र्ह्त्_१८।३५ ॥  
तावत्कार्यः पुटयोगो यावद् दृढतां समायाति ।  
षड्गुणगन्धकतालककाङ्क्षीकासीसलवणक्षारम् ॥ ग्र्ह्त्_१८।३६ ॥  
ताप्यं तत्सर्वसमं देयं बाह्ये तदौषधिपिण्डम् ।  
षड्गुणषड्गुणसहितं पिष्टीं यन्त्रेऽथ कच्छपे दत्त्वा ॥ ग्र्ह्त्_१८।३७ ॥  
स्वेद्यं पुटयोगेन तु त्रिदिनं घटिकात्रयं यावत् ।  
उद्धृत्य ततो यत्नात् पिष्ट्वा सुचूर्णितां कृत्वा ॥ ग्र्ह्त्_१८।३८ ॥  
समबीजेन तु सार्यो नागं त्रिगुणं ततः समुत्तार्य ।  
प्रतिसारणा च कार्या जारितसूतेन बीजयुक्तेन ॥ ग्र्ह्त्_१८।३९ ॥  
अनुसारणा च पश्चात्त्रिगुणं बीजं भवेद्यत्र ।  
प्रागुक्तं तस्योपरि मृतनागं शतगुणं वाह्यम् ।  
तेन च घोषाकृष्टे शुल्बे वेधोऽथ सप्तशतैः ॥ ग्र्ह्त्_१८।४० ॥  
  
------------------  
  
*चोम्म्। मुग्धावबोधिनी:  
  
अथ नागमाह राजावर्तकेत्यादि ॥ ग्र्ह्त्च्म्_१८।२५-४०:१ ॥  
राजावर्तकं प्रसिद्धं विमलं श्वेतमाक्षिकं पीताभ्रं पीतवर्णं यदभ्रं गन्धो गन्धकः ताप्यं स्वर्णमाक्षिकं रसकं खर्परिकं एतैः पुनरेतैः काङ्क्षी काहीति लोके कासीसं पीतकासीसं शिला मनोह्वा दरदं हिङ्गुलं तैश्च समन्वितं मिलितं नागं कुर्यादित्यर्थः ॥ ग्र्ह्त्च्म्_१८।२५-४०:२ ॥  
तच्चाह अहीत्यादि ॥ ग्र्ह्त्च्म्_१८।२५-४०:३ ॥  
पूर्वौषधसंयुतं नागं अहिमाररसैः करवीरद्रावैः पुटितं कुर्यात् ॥ ग्र्ह्त्च्म्_१८।२५-४०:४ ॥  
नागं सीसकं तावन्मारय यावन्निरुत्थकं यथा पुनरुत्थितं न स्यात् ॥ ग्र्ह्त्च्म्_१८।२५-४०:५ ॥  
तदनु तत्पश्चात् तस्य नागस्य मध्ये शुल्बं ताम्रं गन्धं प्रतीतं लवणं सैन्धवं कङ्कुष्ठं विरङ्गं एतत्सर्वं मिश्रितं कुर्यात् इत्यध्याहार्यम् ॥ ग्र्ह्त्च्म्_१८।२५-४०:६ ॥  
  
____________________________________________________  
  
स्तर्त् ग्र्ह्त् १८।४१-४६  
  
  
<kṣepavedha>  
क्रामणम् एतत्प्रागपि माक्षिकदरदगन्धकशिलाभिः ।  
राजावर्तकविमलप्रवालकङ्कुष्ठतुत्थविषैः ॥ ग्र्ह्त्_१८।४१ ॥  
कान्तगैरिकटङ्कणभूमिलतारुधिरशक्रगोपरसैः ।  
महिषीणां कर्णमलैर् मृतलोहं वायसस्य विष्ठा च ॥ ग्र्ह्त्_१८।४२ ॥  
पारावतस्य विष्ठा स्त्रीपयः सर्वम् एकतः कृत्वा ।  
क्रामणकल्कं चैतच्छतवारान् रक्तपीतगणैः ॥ ग्र्ह्त्_१८।४३ ॥  
भाव्यं कङ्गुणितैले क्रौञ्चीपित्तभावनाः सप्त ।  
कल्केनानेन पचेत् सारितपिष्टिं च हण्डिकायां हि ॥ ग्र्ह्त्_१८।४४ ॥  
यावद्रक्ता भवति हि गच्छति नागं समुत्तार्य ।  
तावत्क्षेपं च क्षिपेत्सर्वस्मिन्सारणादौ च ॥ ग्र्ह्त्_१८।४५ ॥  
एवं हि कोटिवेधी रसराजः क्रामितो भूत्वा ।  
पुंस्त्वादेरुच्छ्रायप्रदो भूत्वा भोगान्दत्ते ॥ ग्र्ह्त्_१८।४६ ॥  
  
------------------  
  
*चोम्म्। मुग्धावबोधिनी:  
  
क्रामणमाह क्रामणम् इत्यादि ॥ ग्र्ह्त्च्म्_१८।४१-४६:१ ॥  
प्रागपीति पूर्वाध्यायेऽपि प्रोक्तं इति शेषः ॥ ग्र्ह्त्च्म्_१८।४१-४६:२ ॥  
पुनरेतद्वक्ष्यमाणं क्रामणगुणं कुर्याद् इत्यध्याहारः ॥ ग्र्ह्त्च्म्_१८।४१-४६:३ ॥  
स कथं तदाह माक्षिकेत्यादि ॥ ग्र्ह्त्च्म्_१८।४१-४६:४ ॥  
माक्षिकं ताप्यं दरदं हिङ्गुलं गन्धकः प्रतीतः शिला मनोह्वा ताभिः ॥ ग्र्ह्त्च्म्_१८।४१-४६:५ ॥  
पुनः राजावर्तकेत्यादि ॥ ग्र्ह्त्च्म्_१८।४१-४६:६ ॥  
राजावर्तकं लाजवरद इति भाषायां विमलं सितमाक्षिकं प्रवालं विद्रुमं कङ्कुष्ठं विरङ्गं तुत्थकं शिखिग्रीवं विषं सक्तुकादिकन्दजं एतैश्च ॥ ग्र्ह्त्च्म्_१८।४१-४६:७ ॥  
कान्तेत्यादि कान्तं चुम्बकं गैरिकं प्रतीतं टङ्कणं सौभाग्यं भूमिलता भूनागः रुधिरं शक्रगोपः रसो विषं पुनरुक्ताद्विषमत्र द्विगुणं तैः ॥ ग्र्ह्त्च्म्_१८।४१-४६:८ ॥  
च पुनर् महिषीणां कर्णमलैर् हयारिपत्नीनां श्रवणयोर् मलानि तैः सह मृतलोहं मृतं च तल्लोहं चेति वायसस्य काकस्य विष्ठा शकृत् ॥ ग्र्ह्त्च्म्_१८।४१-४६:९ ॥  
पारावतस्य विष्ठा कपोतशकृत् स्त्रीपयो नारीक्षीरं एतत्सर्वं माक्षिकादिस्त्रीक्षीरान्तम् एकतः कृत्वा मिश्रितं विधाय च पुनरेतत्क्रामणकल्कं रक्तपीतगणैः किंशुकादिहरिद्राद्यैः शतवारान् भावयेदित्यागामिश्लोकसम्बन्धात् ॥ ग्र्ह्त्च्म्_१८।४१-४६:१० ॥  
सारणकल्कविधानमाह भाव्यम् इत्यादि ॥ ग्र्ह्त्च्म्_१८।४१-४६:११ ॥  
पूर्वोक्तसारणकल्कं कङ्गुणीतैले ज्योतिष्मतीस्नेहे भाव्यं ततः क्रौञ्चीपित्तभावनाः सप्त देयाः दातव्याः ॥ ग्र्ह्त्च्म्_१८।४१-४६:१२ ॥  
पुनः सारितपिष्टिं सारिता या रसेन्द्रबीजपिष्टिस् ताम् अनेन कल्केन हण्डिकायां पचेत् वह्निना पाकः कर्तव्यः ॥ ग्र्ह्त्च्म्_१८।४१-४६:१३ ॥  
सारणकल्कपाचनमाह यावदित्यादि ॥ ग्र्ह्त्च्म्_१८।४१-४६:१४ ॥  
पूर्वकल्कसंयुतां पिष्टिं कियत्कालं पचेत् यावद्रक्ता भवति नागं च गच्छति नागनाशः स्यात् नागे गच्छति सति समुत्तार्य पुनस्तावत्सर्वस्मिन्सारणादौ च क्षेपक्रमेण क्षेपं क्षिपेत् ॥ ग्र्ह्त्च्म्_१८।४१-४६:१५ ॥  
पुंस्त्वाद्यान् आकाशगमनपर्यन्तान् भोगान् ददातीत्यभिप्रायः ॥ ग्र्ह्त्च्म्_१८।४१-४६:१६ ॥  
  
____________________________________________________  
  
स्तर्त् ग्र्ह्त् १८।४७-४८  
  
  
<silver => गोल्द्>  
अभ्रकमाक्षिककनकं नागयुतं मिलितं विधिना ।  
सूते पिष्टिः कार्या दिव्यौषधियोगतः पुटिता ॥ ग्र्ह्त्_१८।४७ ॥  
षड्गुणगन्धकदाहः शिलया नागं समुत्तार्य ।  
तारे हेमाकृष्टिर्मिलिता स्यात् षोडशांशेन ॥ ग्र्ह्त्_१८।४८ ॥  
  
------------------  
  
*चोम्म्। मुग्धावबोधिनी:  
  
पिष्टिविध्यन्तरमाह अभ्रकम् इत्यादि ॥ ग्र्ह्त्च्म्_१८।४७-४८:१ ॥  
अभ्रकं प्रतीतं माक्षिकं ताप्यं कनकं हेम नागयुतं नागेन सीसकेन युतं सहितं विधिना कर्तव्योपदेशेन एतत्सर्वं सूते मिलितं सत् पिष्टिः कार्या दिव्यौषधियोगतः पुटिता पिष्टिः कार्या इति ॥ ग्र्ह्त्च्म्_१८।४७-४८:२ ॥  
तारे हेमाकृष्टिम् आह षडित्यादि ॥ ग्र्ह्त्च्म्_१८।४७-४८:३ ॥  
पूर्वोक्तायां पिष्ट्यां षड्गुणगन्धकदाहः कार्यः पुनः षड्गुणशिलया कृत्वा नागं समुत्तार्य सीसकमपहाय सा निष्पन्ना पिष्टी षोडशांशेन तारे रूप्ये मिलिता सती हेमाकृष्टिः स्यात्कनकोद्धारणं भवेत् ताम्रनागादिषु धातुषु हेम स्थितमेव तत आकृष्टिशब्दो युक्तः ॥ ग्र्ह्त्च्म्_१८।४७-४८:४ ॥  
  
____________________________________________________  
  
स्तर्त् ग्र्ह्त् १८।४९-५०  
  
  
<silver => गोल्द्>  
माक्षिकनिहतं शुल्बं शिलया निहतं च नागतुल्यांशम् ।  
पुटितं जम्बीररसैः सैन्धवसहितं पचेत्स्थाल्याम् ॥ ग्र्ह्त्_१८।४९ ॥  
तच्चूर्णं घृतमधुकटङ्कणसहितं च गुप्तमूषायाम् ।  
तारे त्रिगुणं व्यूढं हेमाकृष्टिर्भवेद्दिव्या ॥ ग्र्ह्त्_१८।५० ॥  
  
------------------  
  
*चोम्म्। मुग्धावबोधिनी:  
  
नागमारणविधानमाह माक्षिकेत्यादि ॥ ग्र्ह्त्च्म्_१८।४९-५०:१ ॥  
माक्षिकेण निहतं मारितं यत् शुल्वं शिलया मनःशिलया नागं च निहतं मारितं उभयं तुल्यांशं समभागं कार्यं पुनर् जम्बीररसैः जम्बीरद्रावैः सैन्धवसहितम् उभयं पुटितं भावितं सत्पचेद्वह्निना पक्वं कुर्यात् ॥ ग्र्ह्त्च्म्_१८।४९-५०:२ ॥  
क्व स्थाल्यां मृद्भाजने इत्यर्थः ॥ ग्र्ह्त्च्म्_१८।४९-५०:३ ॥  
  
____________________________________________________  
  
स्तर्त् ग्र्ह्त् १८।५१-५२  
  
  
<copper + silver => गोल्द्>  
शुल्बं बलिना निहतं तीक्ष्णं दरदेन निहतसमभागम् ।  
एकीकृत्वा पुटयेत्पचेन् मातारसेनैव ॥ ग्र्ह्त्_१८।५१ ॥  
तारे व्यूढं त्रिगुणं मार्जाराक्षनिभं भवेत्तच्च ।  
लिप्तं रसेन पुटितं हेमार्धेन मात्रया तुल्यम् ॥ ग्र्ह्त्_१८।५२ ॥  
  
------------------  
  
*चोम्म्। मुग्धावबोधिनी:  
  
नागे तारे हेमाकृष्टिमाह शुल्वमित्यादि ॥ ग्र्ह्त्च्म्_१८।५१-५२:१ ॥  
बलिना गन्धकेन निहतं सत् समभागं तुल्यांशं कुर्यात् इति शेषः ॥ ग्र्ह्त्च्म्_१८।५१-५२:२ ॥  
उभयमेकीकृत्य सम्मिश्र्य मातारसेनैव नारीक्षीरेण पुटयेत् पचेद् इति श्लोकार्थः ॥ ग्र्ह्त्च्म्_१८।५१-५२:३ ॥  
हेमाकृष्टेर्विधानमाह तारे इत्यादि ॥ ग्र्ह्त्च्म्_१८।५१-५२:४ ॥  
पूर्वोक्तं चूर्णं शुल्बजं तीक्ष्णजं वा तारे त्रिगुणं व्यूढं वाहितं सत् मार्जाराक्षसन्निभ ओतुनेत्राभं तारं भवेत् ॥ ग्र्ह्त्च्म्_१८।५१-५२:५ ॥  
हेमार्धेन मात्रया तारार्धभागेन परिमाणेन हेम्ना तुल्यम् अन्यूनाधिकं रसेन पयसा ॥ ग्र्ह्त्च्म्_१८।५१-५२:६ ॥  
  
____________________________________________________  
  
स्तर्त् ग्र्ह्त् १८।५३-५५  
  
  
<lead => गोल्द्>  
लिप्तं तदनु पुटितं नागं हि रसेन पादयुक्तेन ।  
खर्परकस्थं कृत्वा कार्यं विधिना दृढं ताप्यम् ॥ ग्र्ह्त्_१८।५३ ॥  
निर्गुण्डीरसभावितपुटितं शिलया वर्तितं श्लक्ष्णम् ।  
तावन्मृदितपुटितं निरुत्थभावं व्रजेद्यावत् ॥ ग्र्ह्त्_१८।५४ ॥  
तारे तन्निर्व्यूढं यावत्पीतं भवेद्रुचिरम् ।  
हेमसमेन च मिलितं मात्रातुल्यं भवेत्कनकम् ॥ ग्र्ह्त्_१८।५५ ॥  
  
------------------  
  
*चोम्म्। मुग्धावबोधिनी:  
  
पुनर्नागविधानमाह लिप्तमित्यादि ॥ ग्र्ह्त्च्म्_१८।५३-५५:१ ॥  
त्रिगुणं यथा स्यात् तथा पादयुक्तेन रसेन चतुर्थांशसहितसूतेन सह नागं सीसकं खर्परकस्थं मृद्भाजनखण्डस्थितं कृत्वा विधिना रसज्ञोपदेशेन दृढं ताप्यं वह्नियुतं सत् निहतं कुर्यादिति वाक्यार्थः ॥ ग्र्ह्त्च्म्_१८।५३-५५:२ ॥  
तच्चाह निर्गुण्डीत्यादि ॥ ग्र्ह्त्च्म्_१८।५३-५५:३ ॥  
पक्वं नागचूर्णं श्लक्ष्णं श्रेष्ठविधानं यथा स्यात्तथा शिलया वर्तितं सन् निर्गुण्डीरसभावितपुटितं पूर्णं भावितं घर्मपुटितं पश्चात्पुटितं वह्निपुटितं कुर्यात् ॥ ग्र्ह्त्च्म्_१८।५३-५५:४ ॥  
पुनर्यावन्निरुत्थभावं अशीरत्वं व्रजेत् तावन्मृदितपुटितं मर्दितपाचितं कुर्याद् इत्यर्थः ॥ ग्र्ह्त्च्म्_१८।५३-५५:५ ॥  
तच्चाह तारे इत्यादि ॥ ग्र्ह्त्च्म्_१८।५३-५५:६ ॥  
तन्निरुत्थनागचूर्णं यावत्पीतं पीतवर्णं तारं भवेत् तावद्वारं निर्व्यूढं कुर्यात् ॥ ग्र्ह्त्च्म्_१८।५३-५५:७ ॥  
पुनर्हेमसमेन कनकतुल्यांशेन मात्रातुल्यं मिलितं सत् रुचिरं मनोरमं कनकं सर्वं भवेदित्यर्थः ॥ ग्र्ह्त्च्म्_१८।५३-५५:८ ॥  
  
____________________________________________________  
  
स्तर्त् ग्र्ह्त् १८।५६-६३  
  
  
<svarṇamākṣika => गोल्द्>  
ताप्यं चाङ्गुलिसञ्ज्ञं चूर्णं कृत्वा तदन्तरे दत्त्वा ।  
शुल्बस्य गुप्तमूषा कार्या पुटिताप्यथ च ध्माता ॥ ग्र्ह्त्_१८।५६ ॥  
हेम्ना मिलितं विधिना मात्रातुल्यं भवत्येव ।  
ताप्यविधानमाह ताप्यमित्यादि ॥ ग्र्ह्त्च्म्_१८।५६:१ ॥  
अङ्गुलिसञ्ज्ञं ताप्यं स्वर्णमाक्षिकं चूर्णं कृत्वा तदन्तरे तच्चूर्णम् अन्तरे मध्ये दत्त्वा शुल्बस्य ताम्रस्य गुप्तमूषा अन्धमूषा कार्या तत्र नले इत्यभिप्रायः ॥ ग्र्ह्त्च्म्_१८।५६:२ ॥  
सा मूषा पुटिता ध्माता कार्येति विधानम् उक्तम् ॥ ग्र्ह्त्च्म्_१८।५६:३ ॥  
तच्चाह हेम्नेत्यादि ॥ ग्र्ह्त्च्म्_१८।५६:४ ॥  
पक्वं यन्माक्षिकचूर्णं तद्धेम्ना कृत्वा ॥ ग्र्ह्त्च्म्_१८।५६:५ ॥  
  
____________________________________________________  
  
स्तर्त् ग्र्ह्त् १८।५७-६३  
  
  
<gold:: rañjana (??)>  
पादादिजीर्णसूते लिह्यात् पत्राणि हेमकृष्टीनाम् ॥ ग्र्ह्त्_१८।५७ ॥  
क्रामणयोगेन ततो विलिप्य विधिना निधाय तुल्याधः ।  
पश्चाद्धेम्ना सहितं ध्मातं मूषोदरे समावर्त्य ॥ ग्र्ह्त्_१८।५८ ॥  
यन्त्रं हण्ड्यां पक्वं पञ्चमृदावाप्य पुटपक्वम् ।  
पादादिजीर्णसूते पादादिना पादार्धसमानदिना जीर्णो योऽसौ सूतः तस्मिन् हेमकृष्टीनां पत्राणि कलुषकनकानां पत्राणि लिह्यात् क्रामणयोगेन लेपयेदित्यागामिश्लोकात् ॥ ग्र्ह्त्च्म्_१८।५७-५८:१ ॥  
तच्चाह क्रामणेत्यादि ॥ ग्र्ह्त्च्म्_१८।५७-५८:२ ॥  
ततो रसलेपानन्तरं क्रामणयोगेन कुनटीमाक्षिकविषम् इत्यादिनोक्तेन विलिप्य तुल्याधः तुल्यं यथा स्यात्तथा अधोभागे निधाय मूषोदरे ध्मातं कुर्यात् ॥ ग्र्ह्त्च्म्_१८।५७-५८:३ ॥  
पुनः पश्चाद्धेम्ना कनकेन सहितं आवर्त्य ध्मातं कुर्यात् ॥ ग्र्ह्त्च्म्_१८।५७-५८:४ ॥  
  
____________________________________________________  
  
स्तर्त् ग्र्ह्त् १८।५९-६३  
  
  
<gold:: production (?)>  
वक्ष्यामि चालेपविधिं क्रमति च सूतो यथा हि पत्रेषु ।  
रञ्जति येन विधिना समासतः सूतराजस्तु ॥ ग्र्ह्त्_१८।५९ ॥  
कृत्वालक्तकवस्त्रं लिप्तमनुस्नेहमुपरि चूर्णेन ।  
अवचूर्णितं तु कृत्वा गन्धकशिलया विधानेन ॥ ग्र्ह्त्_१८।६० ॥  
तदुपरि शृतं च दत्त्वा गन्धकशिलाचूर्णं च सूतवरे ।  
पश्चाद्वर्तिः कार्या पात्रे धृत्वायसे च समे ॥ ग्र्ह्त्_१८।६१ ॥  
दीपं प्रतिबोध्य ततस्तैलं दत्त्वा ततः स्तोकम् ।  
पाकं यामस्यार्धं स्वाङ्गे शीतं ततः कार्यम् ॥ ग्र्ह्त्_१८।६२ ॥  
गृह्णीयादथ सूतकृष्टीं लिप्ता ततस्तेन ।  
क्रामणयोगैर्लिप्त्वा पुटिता सा हेम्नि निर्ध्माता ॥ ग्र्ह्त्_१८।६३ ॥  
  
------------------  
  
*चोम्म्। मुग्धावबोधिनी:  
  
तच्चाह यन्त्रमित्यादि ॥ ग्र्ह्त्च्म्_१८।५९-६३:१ ॥  
वा यन्त्रं पञ्चमृदा वल्मीकमृत् गैरिकं खटिका सैन्धवं इष्टिका चेति पञ्चमृदः तया कृत्वा हण्ड्यां स्थाल्यां पक्वं कार्यम् ॥ ग्र्ह्त्च्म्_१८।५९-६३:२ ॥  
अथ पुटपक्वं गजपुटादिना पाच्यमित्यर्थः ॥ ग्र्ह्त्च्म्_१८।५९-६३:३ ॥  
लेपनविधिं वक्ष्यामि यथा पत्रेषु लेपः कार्यः पुनर् यथा पत्रेषु क्रमति स्वगुणान् प्रकाशयति पुनर्येन विधिना रञ्जनं रागं ददाति समासतः सङ्क्षेपतः विधिना विधानतः सूतराज एवंविधो भवेत् तमुपायं वक्ष्यामीति ॥ ग्र्ह्त्च्म्_१८।५९-६३:४ ॥  
अथ लेपक्रामणं रञ्जनविधानमाह कृत्वालक्तकवस्त्रम् इत्यादि ॥ ग्र्ह्त्च्म्_१८।५९-६३:५ ॥  
प्रथमं आलक्तकं वस्त्रं अलक्तेन रञ्जितं यद्वस्त्रं तद् आलक्तकं अनु पश्चात् स्नेहं कङ्गुण्यादीनां तैलं लिप्तं कार्यं तत्तैललिप्तवस्त्रोपरि वक्ष्यमाणौषधानां चूर्णेन अवचूर्णनं कुर्यात् तैललिप्तवस्त्रं गन्धकशिलया अवचूर्णितं कृत्वा तदुपरि दातव्यं दर्शयति ॥ ग्र्ह्त्च्म्_१८।५९-६३:६ ॥  
पुनस्तदुपरि गन्धकशिलाचूर्णोपरि शृतं दत्त्वा पुनर्गन्धकशिलाचूर्णं सूतवरे सूतराजोपरि दत्त्वा पश्चात्तत्करणानन्तरं वर्तिः कार्या सा वर्तिर् आयसे लोहमये समे समभूमौ पात्रे धृत्वा तत्रोपरि कार्या ॥ ग्र्ह्त्च्म्_१८।५९-६३:७ ॥  
विध्यन्तरं दर्शयति दीपम् इत्यादि ॥ ग्र्ह्त्च्म्_१८।५९-६३:८ ॥  
ततो वर्तेः पात्रोपरि करणानन्तरं दीपं प्रतिबोध्य प्रज्वाल्य ततो वारंवारं स्तोकमल्पं तैलं दत्त्वा यावद्यामस्य प्रहरस्य अर्धं स्यात्तावत्पाकं कुर्यात् इति शेषः ॥ ग्र्ह्त्च्म्_१८।५९-६३:९ ॥  
ततोऽनन्तरं तत्पतितं तैलं स्वाङ्गशीतं कार्यं अङ्गे तैलद्रवरूपे शरीरे यथास्वं स्वयमेव शीतं यथा स्यात्तथा कार्यम् ॥ ग्र्ह्त्च्म्_१८।५९-६३:१० ॥  
तच्चाह गृह्णीयाद् इत्यादि ॥ ग्र्ह्त्च्म्_१८।५९-६३:११ ॥  
अथ शीतकरणानन्तरम् ॥ ग्र्ह्त्च्म्_१८।५९-६३:१२ ॥  
सूतकृष्टीं च गृह्णीयात् कर्मवित् इति शेषः ॥ ग्र्ह्त्च्म्_१८।५९-६३:१३ ॥  
ततोऽनन्तरं सा सूतकृष्टी तेन पत्रेण लिप्ता सती क्रामणयोगैर् लिप्त्वा हेम्नि सुवर्णे निर्ध्माता कार्येति ॥ ग्र्ह्त्च्म्_१८।५९-६३:१४ ॥  
  
____________________________________________________  
  
स्तर्त् ग्र्ह्त् १८।६४-६७  
  
  
<gold:: production>  
अथवा दरदशिलालैर् गन्धकमाक्षीकपक्वमृतनागैः ।  
कङ्कुष्ठप्रवालसहितैः पिष्टैश्च कङ्गुणीतैले ॥ ग्र्ह्त्_१८।६४ ॥  
मध्ये सूतो युक्तो मृदितः खल्वे तथायसे विधिना ।  
संस्वेद्य वंशनलिकां दोलायन्त्रेण स्वेदितं त्रिदिनम् ॥ ग्र्ह्त्_१८।६५ ॥  
एतैर्लिप्त्वा कृष्णैः पत्रं पूर्वोक्तविधानेन ।  
नागं दत्त्वा प्रकटं स्तोकं स्तोकं क्रमेणैव ॥ ग्र्ह्त्_१८।६६ ॥  
भवति हि कनकं दिव्यमक्षीणं देवयोग्यं च ।  
एवं जारितसूते सकलाः खलु हण्डिकाः सर्वाः ॥ ग्र्ह्त्_१८।६७ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह अथवेत्यादि ॥ ग्र्ह्त्च्म्_१८।६४-६७:१ ॥  
दरदो हिङ्गुलः शिला मनोह्वा आलं हरितालं तैः गन्धकः प्रतीतः माक्षिकं यत्पक्वं सिन्दूरीकृतं मृतनागश्च तैः ॥ ग्र्ह्त्च्म्_१८।६४-६७:२ ॥  
पुनः कङ्कुष्ठप्रवालसहितैः कङ्कुष्ठं विरङ्गं प्रवालं विद्रुमं ताभ्यां सहितैः ॥ ग्र्ह्त्च्म्_१८।६४-६७:३ ॥  
पुनरेतैः कङ्गुणीतैले ज्योतिष्मतीतैले पिष्टैश् चूर्णीकृतैः मध्ये सूतो युक्तः कार्य इत्यग्रिमश्लोकसम्बन्धात् ॥ ग्र्ह्त्च्म्_१८।६४-६७:४ ॥  
तच्चाह मध्ये इत्यादि ॥ ग्र्ह्त्च्म्_१८।६४-६७:५ ॥  
पूर्वोक्तैरौषधैः कृत्वा मध्ये औषधान्तः सूतो युक्तः कार्यः ॥ ग्र्ह्त्च्म्_१८।६४-६७:६ ॥  
पुनर्मर्दयित्वा वंशनलिकां रिक्तोदरां प्रति संवेद्य दिनत्रयं दोलायन्त्रेण स्वेदितं कुर्यादित्यर्थः ॥ ग्र्ह्त्च्म्_१८।६४-६७:७ ॥  
तच्चाह लिप्त्वेत्यादि ॥ ग्र्ह्त्च्म्_१८।६४-६७:८ ॥  
एतानि स्वेदितौषधानि संयुक्तानि तैः कृष्णैः कृष्णलवणैः पूर्वोक्तविधानेन सूतकृष्टीविधानेन पत्रं लिप्त्वा पुनः प्रकटं यथा स्यात् तथा स्तोकं अल्पमल्पं क्रमेण नागं दत्त्वा कनकं जायते इत्यग्रिमश्लोकसम्बन्धः ॥ ग्र्ह्त्च्म्_१८।६४-६७:९ ॥  
एवं कृते सति अक्षीणं अक्षयं दिव्यं प्रवरं देवयोग्यं देवा इन्द्रादयस्तद्योग्यं कनकं भवति ॥ ग्र्ह्त्च्म्_१८।६४-६७:१० ॥  
युक्तोऽयमर्थः ॥ ग्र्ह्त्च्म्_१८।६४-६७:११ ॥  
एवं जारितसूते जारितकर्मकृते रसे खलु निश्चितं सर्वा हण्डिकाः सर्वे धात्वाद्याः सकलाः सप्रसवाः स्युरित्यर्थः ॥ ग्र्ह्त्च्म्_१८।६४-६७:१२ ॥  
  
____________________________________________________  
  
स्तर्त् ग्र्ह्त् १८।६८  
  
  
<relation between bīja and gold (?)>  
निर्बीजं समजीर्णे पादैकेनैव षोडशांशेन ।  
अर्धेन पादयोगं पादेनैकेन तुल्यकनकं च ॥ ग्र्ह्त्_१८।६८ ॥  
  
------------------  
  
*चोम्म्। मुग्धावबोधिनी:  
  
विशेषमाह निर्बीजमित्यादि ॥ ग्र्ह्त्च्म्_१८।६८:१ ॥  
निर्बीजं यथा स्यात्तथा समजीर्णं पादेन तुर्यांशेन फलं ददाति तथा अर्धेन जीर्णेन षोडशांशेन फलं ददाति च पुनस्तदर्धेन जीर्णेन तत्पादयोगं तत्पादेन एकेन तत्पादयोगं फलं ददातीति सर्वत्र वाच्यम् ॥ ग्र्ह्त्च्म्_१८।६८:२ ॥  
तुल्यकनकं च जीर्णं पूर्णं फलं ददातीति ॥ ग्र्ह्त्च्म्_१८।६८:३ ॥  
  
____________________________________________________  
  
स्तर्त् ग्र्ह्त् १८।६९  
  
  
<tārākṛṣṭi>  
ताराकृष्टिं वक्ष्ये मृतवङ्गं तालकेन तुल्यांशम् ।  
लम्बितमथ निर्ध्मातं ताम्रं तारछविं वहति ॥ ग्र्ह्त्_१८।६९ ॥  
  
------------------  
  
*चोम्म्। मुग्धावबोधिनी:  
  
हेमाकृष्ट्यनन्तरं ताराकृष्टिं वक्ष्ये अहं कविः कथयामि मृतवङ्गं मारितं वङ्गं तालकेन हरितालेनेति ॥ ग्र्ह्त्च्म्_१८।६९:१ ॥  
अथ ताम्रं तुल्यांशं लम्बितं विस्तीर्णं यथा स्यात् तथा निर्ध्मातं सत् तारछविं वहति रूप्यद्युतिं प्राप्नोतीत्यर्थः ॥ ग्र्ह्त्च्म्_१८।६९:२ ॥  
  
____________________________________________________  
  
स्तर्त् ग्र्ह्त् १८।७०  
  
  
पश्चान्नागं देयं प्रकाशमूषासु निर्मलं यावत् ।  
तावद् ध्मातं विधिना सुनिर्मलं निस्तरङ्गं तु ॥ ग्र्ह्त्_१८।७० ॥  
  
------------------  
  
*चोम्म्। मुग्धावबोधिनी:  
  
तच्चाह पश्चादित्यादि ॥ ग्र्ह्त्च्म्_१८।७०:१ ॥  
पश्चाद्वङ्गताम्रयोगानन्तरं प्रकाशमूषासु यावत् निर्मलं मलवर्जितं स्यात्तावन्नागं देयं पुनर्यावन्निर्मलम् उज्ज्वलं निस्तरङ्गं नागोर्मिवर्जितं स्यात् तावद्विधिना ध्मातं कुर्यादित्यर्थः ॥ ग्र्ह्त्च्म्_१८।७०:२ ॥  
  
____________________________________________________  
  
स्तर्त् ग्र्ह्त् १८।७१-७२  
  
  
<??>  
तालशिलासर्जिकाभिः सैन्धवलवणेन नयनहितसहितैः ।  
एकैकं सहितं वा वेधं दत्त्वा पुनः शुल्बे ॥ ग्र्ह्त्_१८।७१ ॥  
छगणं माहिषतक्रं स्नुहीक्षीरेण सर्पिषा क्रमशः ।  
सगुडदुग्धमधुविमिश्रैः क्रमशो वेधे निषेकश्च ॥ ग्र्ह्त्_१८।७२ ॥  
  
------------------  
  
*चोम्म्। मुग्धावबोधिनी:  
  
विशेषमाह तालेत्यादि ॥ ग्र्ह्त्च्म्_१८।७१-७२:१ ॥  
तालं हरितालं शिला मनोह्वा सर्जिका प्रतीता ताभिः सैन्धवं च तत् लवणं च तेन नयनहितसहितैः एतैः कृत्वा एकैकं पृथक्त्वेन वा सहितम् एकत्वेन पुनः शुल्वे ताम्रे वेधं प्रतिदध्यादिति ॥ ग्र्ह्त्च्म्_१८।७१-७२:२ ॥  
तारवेधनिषेकान्याह छगणम् इत्यादि ॥ ग्र्ह्त्च्म्_१८।७१-७२:३ ॥  
छगणं वनोत्पन्नं माहिषं तक्रं महिष्याः इदं माहिषं स्नुहिक्षीरेण सेहुण्डदुग्धेन सह पुनः सर्पिषा घृतेन सह गुडदुग्धमधुभिर् मिश्रैः मिलितं कृत्वा क्रमशो वेधकर्मणि निषेकः कार्यः ॥ ग्र्ह्त्च्म्_१८।७१-७२:४ ॥  
  
____________________________________________________  
  
स्तर्त् ग्र्ह्त् १८।७३  
  
  
<tārakṛṣṭī; copper => सिल्वेर्>  
काञ्ची ब्राह्मी कुटिलं तालकं समभागयोजितं ध्मातम् ।  
शुल्बं विद्धमनेन तु ताराकृष्टिर्भवेद्दिव्या ॥ ग्र्ह्त्_१८।७३ ॥  
------------------  
  
*चोम्म्। मुग्धावबोधिनी:  
  
ताराकृष्टिमाह काञ्चीत्यादि ॥ ग्र्ह्त्च्म्_१८।७३:१ ॥  
काञ्ची स्वर्णमाक्षिकं ब्राह्मी सोमाह्वा कुटिलं सीसं तालकं प्रतीतं एतत्समयोजितं समांशमेलितं सत् ध्मातं कुर्यात् पुनरनेन काञ्च्यादिगणेन विद्धं शुल्बं दिव्या मनोरमा ताराकृष्टिर्भवेत् ॥ ग्र्ह्त्च्म्_१८।७३:२ ॥  
  
____________________________________________________  
  
स्तर्त् ग्र्ह्त् १८।७४-७५  
  
  
<silver:: optimization>  
एवं ताराकृष्टिर्लिप्त्वा विद्धा रसेन सारितेन ।  
तारं करोति विमलं लेपं वा पादजीर्णादि ॥ ग्र्ह्त्_१८।७४ ॥  
इति मिश्रीकृतविद्धं क्रमितं त्वथ मातृकातुल्यम् ।  
तारदलं भवति छेदनताडननिकषैश्च निर्दोषम् ॥ ग्र्ह्त्_१८।७५ ॥  
  
------------------  
  
*चोम्म्। मुग्धावबोधिनी:  
  
ताराकृष्टिमाह एवमित्यादि ॥ ग्र्ह्त्च्म्_१८।७४-७५:१ ॥  
एवं उक्तविधानेन सारितेन सारणाकर्मकृतेन लिप्त्वा विद्धा सती ताराकृष्टिर्भवेत् ॥ ग्र्ह्त्च्म्_१८।७४-७५:२ ॥  
पुनरियं ताराकृष्टिः तारं विमलं मलवर्जितं करोति वा पादजीर्णादि पादेन जीर्णं यस्मिन् आदिशब्दाद् अर्धसमग्रहणं कार्यं तत् लेपमिति ॥ ग्र्ह्त्च्म्_१८।७४-७५:३ ॥  
विशेषमाह इतीत्यादि ॥ ग्र्ह्त्च्म्_१८।७४-७५:४ ॥  
इति पूर्वोक्तविधानेन मिश्रीकृतं मिलितं विद्धं क्रमितं मातृकातुल्यं समांशं सत् तारदलं रूप्यपत्रं भवति तद्रूप्यदलं छेदनताडननिकषैः छेदनं खण्डनं ताडनं घनघातः निकषं शिलोपरि परीक्षणं तैरिति तापैश्च निर्दोषं तद्भवति ॥ ग्र्ह्त्च्म्_१८।७४-७५:५ ॥  
  
____________________________________________________  
  
स्तर्त् ग्र्ह्त् १८।७६  
  
  
एवं वेधविधानं शास्त्रविधिज्ञेन कर्मकुशलेन ।  
ज्ञात्वा गुरूपदेशं कर्तव्यं कर्मनिपुणेन ॥ ग्र्ह्त्_१८।७६ ॥  
  
------------------  
  
*चोम्म्। मुग्धावबोधिनी:  
  
एवं अमुना प्रकारेण शास्त्रविधिज्ञेन शास्त्रस्य विधिं जानातीति सः तेन कर्मनिपुणेन संस्कारप्रवीणेन कुशलेन कर्त्रा गुरूपदेशं गुरुरुक्तलक्षणो ग्रन्थादौ तस्य उपदेशं ज्ञात्वा वेधविधानं कर्तव्यम् इत्यर्थः ॥ ग्र्ह्त्च्म्_१८।७६:१ ॥  
  
  
____________________________________________________  
  
स्तर्त् ग्र्ह्त् १९।१  
  
  
इति रसराजस्य विधौ वेधविधानं प्रसङ्गतः प्रोक्तम् ।  
अधुना प्रोक्तानपि वक्ष्यामि रसायने योगान् ॥ ग्र्ह्त्_१९।१ ॥  
  
------------------  
  
*चोम्म्। मुग्धावबोधिनी:  
  
अथ भक्षणविधानमाह इतीत्यादि ॥ ग्र्ह्त्च्म्_१९।१:१ ॥  
रसराजस्य विधौ रसेन्द्रकर्मविधाने वेधविधानं प्रसङ्गतः प्रस्तावतः प्रोक्तं न तु स्वप्रज्ञासमम् ॥ ग्र्ह्त्च्म्_१९।१:२ ॥  
अधुना प्रोक्तानपि अपि शब्दादनुभूतानपि रसायने जराव्याधिनाशनविधौ योगान् द्रव्यसमुदायात्कान् वक्ष्यामि कथयामीत्यर्थः ॥ ग्र्ह्त्च्म्_१९।१:३ ॥  
  
____________________________________________________  
  
स्तर्त् ग्र्ह्त् १९।२-४  
  
  
<kṣetrīkaraṇa (śarīraśodhana)>  
आदौ प्रातः प्रातः सैन्धवयुक्तं घृतं पिबेत्त्रिदिनम् ।  
तदनु क्वाथं त्रिदिनं युञ्जीयात् केतकीतनुजम् ॥ ग्र्ह्त्_१९।२ ॥  
विधिना स्वेद्यो देहः कर्तव्यो वार्तिकेन्द्रेण ।  
क्वथितं कटुरोहिण्याः संशोधनम् अनुप्रयुञ्जीत ॥ ग्र्ह्त्_१९।३ ॥  
तदनु च शुद्धादूर्ध्वं श्लेष्मान्ते रेचिते सकलम् ।  
यावकपथ्यं त्रिदिनं घृतसहितं तत्प्रयुञ्जीत ॥ ग्र्ह्त्_१९।४ ॥  
  
------------------  
  
*चोम्म्। मुग्धावबोधिनी:  
  
कायशोधनमाह आदावित्यादि ॥ ग्र्ह्त्च्म्_१९।२-४:१ ॥  
प्रथमं प्रातः प्रातः प्रत्यूषे त्रिदिनं सैन्धवमिलितं घृतम् आज्यं पिबेत् ॥ ग्र्ह्त्च्म्_१९।२-४:२ ॥  
अन्यसंयोगमाह तदनु घृतसैन्धवानन्तरं केतकीतनुजं क्वाथं केतक्याः तनुः शरीरं तस्माज्जातं केतकीमूलसम्भवम् इत्यर्थः अङ्गेऽप्यनुक्ते विहितं तु मूलं इति न्यायात् त्रिदिनं प्रयुञ्जीयादित्यर्थः ॥ ग्र्ह्त्च्म्_१९।२-४:३ ॥  
विध्यन्तरम् आह विधिनेत्यादि ॥ ग्र्ह्त्च्म्_१९।२-४:४ ॥  
ततो विधिना स्वेदविधानेन देहः शरीरं वार्तिकेन्द्रेण रससम्प्रदायविदा स्वेद्यः स्विन्नः कर्तव्यः ॥ ग्र्ह्त्च्म्_१९।२-४:५ ॥  
अन्यत्किं कटुरोहिण्याः तिक्तायाः क्वथितं प्रसाधितं सम्यक् शुद्धिकरणं अनुप्रयुञ्जीत स्वेदानन्तरम् इत्यभिप्रायः ॥ ग्र्ह्त्च्म्_१९।२-४:६ ॥  
विध्यन्तरमाह तद् इत्यादि ॥ ग्र्ह्त्च्म्_१९।२-४:७ ॥  
तदनु कटुकरोहिणीसेवनानन्तरं शुद्धाद् ऊर्ध्वं यथा स्यात् तथा श्लेष्मान्तरेचिते सति यथा श्लेष्मणोऽन्तः स्यात्तथा रेचिते सति त्रिदिनपरिमाणं यावकपथ्यं घृतसहितं प्रयुञ्जीतेति ॥ ग्र्ह्त्च्म्_१९।२-४:८ ॥  
  
____________________________________________________  
  
स्तर्त् ग्र्ह्त् १९।५-७  
  
  
पुनरपि च पानयोगं वक्ष्यामि च सकलभुवनहितकृतये ।  
पीत्वा प्रथमे यामे चोष्णोदकसममिदं चूर्णम् ॥ ग्र्ह्त्_१९।५ ॥  
पथ्यासैन्धवधात्रीमरिचवचागुडविडङ्गरजनीनाम् ।  
शुण्ठीपिप्पल्योर् अपि चूर्णं त्रिदिनं प्रयुञ्जीत ॥ ग्र्ह्त्_१९।६ ॥  
अमुना शुद्धशरीरः परिहतसंसर्गदोषबली ।  
पीत्वा पयसा सहितं यावकममुना भवेच्छुद्धः ॥ ग्र्ह्त्_१९।७ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह पुनरपीत्यादि ॥ ग्र्ह्त्च्म्_१९।५-७:१ ॥  
पुनरपीति यावकपथ्ययोगानन्तरं च पुनः पानयोगं वक्ष्यामि किमर्थं सकलभुवनहितकृतये समस्तसंसारहितकरणाय इदं वक्ष्यमाणं चूर्णं पथ्याद्यं उष्णोदकसमं तप्तजलेन सह प्रथमयामे प्रथमप्रहरान्तः पीत्वा शुद्धशरीरो भवेद् इत्यागामिश्लोकसम्बन्धात् ॥ ग्र्ह्त्च्म्_१९।५-७:२ ॥  
शोधनाय चूर्णमाह पथ्येत्यादि ॥ ग्र्ह्त्च्म्_१९।५-७:३ ॥  
पथ्या हरीतकी सैन्धवं प्रतीतं धात्री आमलकं मरीचम् ऊषणं वचा उग्रगन्धा गुडः प्रतीतः विडङ्गं कृमिघ्नं रजनी हरिद्रा शुण्ठीपिप्पल्योर् अपीति शुण्ठी नागरं पिप्पली मागधी आसां औषधीनां चूर्णं त्रिदिनं प्रयुञ्जीत ॥ ग्र्ह्त्च्म्_१९।५-७:४ ॥  
उष्णजलसममिति ज्ञेयम् ॥ ग्र्ह्त्च्म्_१९।५-७:५ ॥  
अमुनेत्यादि ।  
अमुना वक्ष्यमाणविरेचनेन यावकादिना शुद्धशरीरः सन् परिहतसंसर्गदोषबली भवति संसर्गेण ये दोषाः शरीराभ्यन्तरास्ते संसर्गदोषाः ते परिहता जिता येन सः परिहतसंसर्गदोषः तेन बली बलयुक्तः दोषनिवृत्तौ गुणप्रवृत्तिर् इत्यवश्यम् ॥ ग्र्ह्त्च्म्_१९।५-७:६ ॥  
किं कृत्वा परिहतदोषः अमुना पयसा उष्णोदकेन यावकं अलक्तं पीत्वा शुद्धो भवेदित्यर्थः ॥ ग्र्ह्त्च्म्_१९।५-७:७ ॥  
  
____________________________________________________  
  
स्तर्त् ग्र्ह्त् १९।८  
  
अकृतक्षेत्रीकरणे रसायनं यो नरः प्रयुञ्जीत ।  
तस्य क्रामति न रसः स रसः सर्वाङ्गदोषकृद्भवति ॥ ग्र्ह्त्_१९।८ ॥  
  
------------------  
  
*चोम्म्। मुग्धावबोधिनी:  
  
संशोधनस्याकरणे दोषमाह अकृतेत्यादि ॥ ग्र्ह्त्च्म्_१९।८:१ ॥  
यो नरः पुमान् अकृतक्षेत्रीकरणे देहे इति शेषः न कृतं अकृतं क्षेत्रीकरणं यस्मिन् तस्मिन्सति रसायनं जराव्याधिविनाशनौषधं प्रयुञ्जीत तस्य पुंसो रसो न क्रामति स्वगुणान्न प्रकाशयति तर्हि किं सर्वाङ्गदोषकृद्भवति बाहुचरणादिषु षट्स्वङ्गेषु विकारकृत् स्यात् ॥ ग्र्ह्त्च्म्_१९।८:२ ॥  
  
____________________________________________________  
  
स्तर्त् ग्र्ह्त् १९।९  
  
  
इति शुद्धो जातबलः शाल्योदनयावकाख्यमुद्गरसः ।  
क्षेत्रीकृतनिजदेहः कुर्वीत रसायनं विधिवत् ॥ ग्र्ह्त्_१९।९ ॥  
  
------------------  
  
*चोम्म्। मुग्धावबोधिनी:  
  
रसायनाधिकारत्वम् आह इतीत्यादि ॥ ग्र्ह्त्च्म्_१९।९:१ ॥  
पूर्वोक्तविधानेन शुद्धः सन् यो जातबलो भवति स क्षेत्रीकृतनिजदेहः अक्षेत्रं क्षेत्रं क्रियत इति क्षेत्रीकृतो निजदेहः शरीरं येन सः मतिमान् रसायनं विधिवत्प्रकुर्वीत ॥ ग्र्ह्त्च्म्_१९।९:२ ॥  
कैः जातबलः शाल्योदनं च यावकाख्यं च मुद्गाश्च तैः ॥ ग्र्ह्त्च्म्_१९।९:३ ॥  
  
____________________________________________________  
  
स्तर्त् ग्र्ह्त् १९।१०-११  
  
  
सुरतरुतैलघृतमधुधात्रीरसपयांसि निर्मथ्य ।  
पीत्वा विशुद्धकोष्ठो भवति पुमानन्तरितशुद्धः ॥ ग्र्ह्त्_१९।१० ॥  
मासेन कान्तिमेधे द्वाभ्यां प्रशमयति दोषनिकरं च ।  
मासत्रितयेन पुनः स्वादमरवपुर्महातेजाः ॥ ग्र्ह्त्_१९।११ ॥  
  
------------------  
  
*चोम्म्। मुग्धावबोधिनी:  
  
विध्यन्तरमाह सुरतर्वित्यादि ॥ ग्र्ह्त्च्म्_१९।१०-११:१ ॥  
अन्तरितशुद्धः अन्तरितं शुद्धं यस्य सः ग्रहणीरोगादिवर्जित इत्यर्थः एतानि औषधानि निर्मथ्य पीत्वा विशुद्धकोष्ठो भवति विशुद्धं मलवर्जितं कोष्ठं उदरं कस्येत्येवंविधो भवति ॥ ग्र्ह्त्च्म्_१९।१०-११:२ ॥  
तानि कानि सुरतरुतैलेत्यादीनि सुरतरुर् देववृक्षः तत्तैलपेषणं तैलमित्यर्थः घृतं आज्यं मधु क्षौद्रं धात्रीरसः आमलकीसलिलं पयो दुग्धं एतानि सर्वाणि निर्मथ्य एकीकृत्येत्यर्थः ॥ ग्र्ह्त्च्म्_१९।१०-११:३ ॥  
एतदौषधभक्षणगुणं मासक्रमेणाह मासेनेत्यादि ॥ ग्र्ह्त्च्म्_१९।१०-११:४ ॥  
अस्य औषधस्य मासेन मासप्रमाणेन भक्षणात् कान्तिर् भवति मेधा चेति द्वाभ्यां द्विमासाभ्यां दोषनिकरं गदसमुदायं प्रशमयति शान्तिं नयति पुनर्मासत्रितयेन त्रिमासप्रमाणेन स्वात् स्वसामान्यशरीरात् अमरवपुर्देवशरीरो महातेजाः दीप्तिमान् स्यादित्यर्थः ॥ ग्र्ह्त्च्म्_१९।१०-११:५ ॥  
  
____________________________________________________  
  
स्तर्त् ग्र्ह्त् १९।१२  
  
  
सुरदारुतैलमाज्यं त्रिफलारससंयुतं च समभागम् ।  
पीतं तत् सप्ताहान्नयनविकारं शमं नयति ॥ ग्र्ह्त्_१९।१२ ॥  
  
------------------  
  
*चोम्म्। मुग्धावबोधिनी:  
  
योगान्तरमाह सुरदार्वित्यादि ॥ ग्र्ह्त्च्म्_१९।१२:१ ॥  
सुरदारुतैलं देवदारुतैलं आज्यं घृतं त्रिफलारससंयुतं त्रिफलाया रसेन द्रवेण संयुतं सहितं च पुनः समभागं तुल्यांशं तत्पीतं सत् सप्ताहात् सप्तदिनप्रमाणतः नयनविकारं नेत्रसम्भवं रोगं शमं नयति शान्तिं प्रापयति ॥ ग्र्ह्त्च्म्_१९।१२:२ ॥  
  
____________________________________________________  
  
स्तर्त् ग्र्ह्त् १९।१३  
  
  
सुरतरुतैलं सघृतं पीत्वा शाल्योदनं च सक्षीरम् ।  
जीर्णाहारे भुक्त्वा हरति हि सकुष्ठान् पीनसादींश्च ॥ ग्र्ह्त्_१९।१३ ॥  
  
------------------  
  
*चोम्म्। मुग्धावबोधिनी:  
  
योगान्तरमाह सुरतरुतैलम् इत्यादि ॥ ग्र्ह्त्च्म्_१९।१३:१ ॥  
देवदारुतैलं सघृतं साज्यं एतदुभयं पीत्वा सक्षीरं शाल्योदनं भुक्त्वा षष्टिकौदनम् इत्यभिप्रायः पुनर्जीर्णाहारे प्रतिदिनं दिनान्तवीरद्वये वेदितव्यम् ॥ ग्र्ह्त्च्म्_१९।१३:२ ॥  
च पुनः सकुष्ठान् कुष्ठैः सह वर्तन्ते एवंविधान् पीनसादीन् रोगान् हरति दूरीकरोति ॥ ग्र्ह्त्च्म्_१९।१३:३ ॥  
____________________________________________________  
  
स्तर्त् ग्र्ह्त् १९।१४  
  
  
घृतसहितः पित्तकृतान्तैलयुक्तो वातसम्भवान् रोगान् ।  
गुडसहितो मधुना वा कफजान् हन्त्यमरदारुरसः ॥ ग्र्ह्त्_१९।१४ ॥  
  
------------------  
  
*चोम्म्। मुग्धावबोधिनी:  
  
योगान्तरमाह घृतसहित इत्यादि ॥ ग्र्ह्त्च्म्_१९।१४:१ ॥  
अमरदारुरसो देवदारुजलं घृतसहितं आज्यमिश्रितः पित्तकृतान् रोगान् हरति नाशयति ॥ ग्र्ह्त्च्म्_१९।१४:२ ॥  
पुनस्तैलयुतस्तैलेन मिश्रितो देवदारुरसः वातसम्भवान् रोगान् हन्ति ॥ ग्र्ह्त्च्म्_१९।१४:३ ॥  
पुनर्गुडसहितः वा मधुना क्षौद्रेण सहितो देवदारुरसः वातसम्भवान् रोगान् हन्ति ॥ ग्र्ह्त्च्म्_१९।१४:४ ॥  
पुनर् गुडसहितः वा मधुना क्षौद्रेण सहितो देवदारुरसः कफजान् रोगान् हन्तीति वाक्यार्थः ॥ ग्र्ह्त्च्म्_१९।१४:५ ॥  
  
____________________________________________________  
  
स्तर्त् ग्र्ह्त् १९।१५  
  
  
वर्जितकाञ्जिकशाकं पयसा शाल्योदनं च युञ्जीत ।  
द्विचतुःषट्पलमानं मात्राधममध्यमज्येष्ठाः ॥ ग्र्ह्त्_१९।१५ ॥  
  
------------------  
  
*चोम्म्। मुग्धावबोधिनी:  
  
रसायने भोज्याभोज्यमाह वर्जितेत्यादि ॥ ग्र्ह्त्च्म्_१९।१५:१ ॥  
वर्जितकाञ्जिकशाकं वर्जितं काञ्जिकं सौवीरं शाकं वास्तुकादि च यस्मिन् तत्तथा पयसा क्षीरेण सह शाल्योदनं भुञ्जीत ॥ ग्र्ह्त्च्म्_१९।१५:२ ॥  
पुनः शाल्योदनं कियन्मानं द्विचतुःषट्पलमानम् ॥ ग्र्ह्त्च्म्_१९।१५:३ ॥  
अत्र मात्राधममध्यमज्येष्ठा द्विचतुःषट्पलप्रमाणा अधममध्यमोत्तमबलेषु प्रयोज्येत्यर्थः ॥ ग्र्ह्त्च्म्_१९।१५:४ ॥  
  
____________________________________________________  
  
स्तर्त् ग्र्ह्त् १९।१६-१९  
  
तदनु पातनशुद्धं सूतकम् आरोटम् अश्नीयात् ।  
स्वेदनमूर्च्छोत्थापनपातनरोधाश्च नियमश्च ॥ ग्र्ह्त्_१९।१६ ॥  
अभ्रकसहितः पात्यो विधिना यावत्स्थिरो भवति ।  
अथवा माक्षिकसहितः पात्यः सूतो विधानेन ॥ ग्र्ह्त्_१९।१७ ॥  
इत्यारोटः सूतः क्षेत्रीकरणे नियुज्यते प्रथमम् ।  
अथ रसयोगमाह तदित्यादि ॥ ग्र्ह्त्च्म्_१९।१६-१८अब्:१ ॥  
तदनु पथ्यमात्रोपयोगानन्तरं पातनशुद्धं पातनेन शुद्धं सूतकं आरोटम् एव सामान्यम् एवाश्नीयात् भक्षयेत् ॥ ग्र्ह्त्च्म्_१९।१६-१८अब्:२ ॥  
च पुनः स्वेदनमूर्छोत्थापनरोधाश्च स्वेदनं च मूर्छा च उत्थापनं च पातनानि च निरोधश्चेति द्वन्द्वः एते यद्यपि सन्ति नियमश्च यद्यप्यस्ति तथाप्यारोटः पातनेन स्याद् इत्यर्थः ॥ ग्र्ह्त्च्म्_१९।१६-१८अब्:३ ॥  
प्रसङ्गतः पातनमाह अभ्रकेत्यादि ॥ ग्र्ह्त्च्म्_१९।१६-१८अब्:४ ॥  
सूतः अभ्रकसहितः गगनमिलितः सन् पात्यः ॥ ग्र्ह्त्च्म्_१९।१६-१८अब्:५ ॥  
केन विधानेन डमरुकयन्त्रादिना ॥ ग्र्ह्त्च्म्_१९।१६-१८अब्:६ ॥  
पुनस्तावद्यावत्स्थिरो भवति ॥ ग्र्ह्त्च्म्_१९।१६-१८अब्:७ ॥  
अथवा विध्यन्तरे सूतो माक्षिकसहितः पात्यो विधानेन अयमपि यावत्स्थिरो भवति ॥ ग्र्ह्त्च्म्_१९।१६-१८अब्:८ ॥  
रसायने सूतस्य आरोटादिविधानमाह इतीत्यादि ॥ ग्र्ह्त्च्म्_१९।१६-१८अब्:९ ॥  
आरोट इति पूर्वोक्तेन पातनकर्मणा ऊर्ध्वाधस्तिर्यग्भवेन साधित आरोटः सः प्रथमं यथा स्यात्तथा रसायने जराव्याधिनाशने नियुज्यते इति ॥ ग्र्ह्त्च्म्_१९।१६-१८अब्:१० ॥  
  
अथवा कल्कयोगेन रसादिसम्भूतेन रसो भस्म कृत्वा ॥ ग्र्ह्त्च्म्_१९।१७:१ ॥  
  
____________________________________________________  
  
स्तर्त् ग्र्ह्त् १९।१८-१९  
  
  
अथवा भस्म च कृत्वा बद्धो वा कल्कयोगेन ॥ ग्र्ह्त्_१९।१८ ॥  
माक्षिकशिलाजतुलोहचूर्णपथ्याक्षविडङ्गघृतमधुभिः ।  
संयुक्तं रसमादौ क्षेत्रीकरणाय युञ्जीत ॥ ग्र्ह्त्_१९।१९ ॥  
  
------------------  
  
*चोम्म्। मुग्धावबोधिनी:  
  
द्विविधं भस्म ऊर्ध्वगं तलभस्म च वर्णभेदेन षड्विधं श्वेतं भस्म पीतं भस्म हरितं भस्म रक्तं भस्म कृष्णं भस्म कर्बुरं भस्म इति षड्विधं तत्कृत्वा क्षेत्रीकरणे नियुज्यते प्रथमम् ॥ ग्र्ह्त्च्म्_१९।१८च्द्-१९:१ ॥  
रसयोगमाह माक्षिकेत्यादि ॥ ग्र्ह्त्च्म्_१९।१८च्द्-१९:२ ॥  
माक्षिकं ताप्यं शिलाजतु प्रसिद्धं लोहचूर्णं मारितमुण्डस्य रजः पथ्या हरीतकी अक्षो विभीतकः विडङ्गं कृमिघ्नं घृतम् आज्यं मधु क्षौद्रं एतैः सम्प्रयुक्तं रसं क्षेत्रीकरणाय प्रयुञ्जीतेति वाक्यार्थः ॥ ग्र्ह्त्च्म्_१९।१८च्द्-१९:३ ॥  
  
____________________________________________________  
  
स्तर्त् ग्र्ह्त् १९।२०  
  
  
इति कल्कीकृतसूतं घनकान्तमधुघृतादिसंयुक्तम् ।  
भुक्त्वामरतां गच्छेत्क्षेत्रीकरणं प्रधानमिदम् ॥ ग्र्ह्त्_१९।२० ॥  
  
------------------  
  
*चोम्म्। मुग्धावबोधिनी:  
  
इत्युक्तविधानेन कल्कीकृतं सूतं भुक्त्वा अमरतां देवत्वं गच्छेत् ॥ ग्र्ह्त्च्म्_१९।२०:१ ॥  
इति किं घनकान्तमधुघृतादिसंयुक्तं घनोऽभ्रकः कान्तं लोहजाति मधु क्षौद्रं घृतम् आज्यं आदिशब्दात् सिता ग्राह्या एतैः संयुक्तं सत् कल्कीकृतं इदं च प्रधानं क्षेत्रीकरणं क्षेत्री क्रियतेऽनेनेति ॥ ग्र्ह्त्च्म्_१९।२०:२ ॥  
इत्यारोटक्रिया ॥ ग्र्ह्त्च्म्_१९।२०:३ ॥  
  
____________________________________________________  
  
स्तर्त् ग्र्ह्त् १९।२१  
  
  
अथ कृष्णं वा पीतं वा संयोज्यं घनं शिखिप्रभं बहुशः ।  
सुरभीक्षीरनिषिक्तं गतगिरिदोषं रसायने योज्यम् ॥ ग्र्ह्त्_१९।२१ ॥  
  
------------------  
  
*चोम्म्। मुग्धावबोधिनी:  
  
अथ पत्राभ्रक्रिया ॥ ग्र्ह्त्च्म्_१९।२१:१ ॥  
कृष्णं श्यामवर्णं घनं अभ्रं पीतं पीतवर्णं घनं वा बहुशो नैकवारं शिखिप्रभं अग्निप्रभं सत् सुरभीक्षीरनिषिक्तं सेचितं कार्यं पुनर्गतगिरिदोषं यथा स्यात्तथा गता गिरिजा दोषा महीधरसम्भवा दोषा यस्मात् तदेवं संशोधयित्वा तत् घनं रसायने जराव्याधिविनाशकरणे योज्यम् ॥ ग्र्ह्त्च्म्_१९।२१:२ ॥  
  
____________________________________________________  
  
स्तर्त् ग्र्ह्त् १९।२२  
  
  
निश्चन्द्रिकमपि शुद्धं विडङ्गत्रिफलाज्यमधुसमायुक्तम् ।  
प्रतिदिवसं पलमेकं भुक्त्वा क्षीराशनो विधिना ॥ ग्र्ह्त्_१९।२२ ॥  
  
------------------  
*चोम्म्। मुग्धावबोधिनी:  
  
अभ्रकयोगमाह निश्चन्द्रिकमित्यादि ॥ ग्र्ह्त्च्म्_१९।२२:१ ॥  
घनं निश्चन्द्रिकमपि शुद्धं चन्द्रिकारहितमपि निर्दोषं विडङ्गत्रिफलाज्यमधुरसमायुक्तं कृमिघ्नहरीतकीविभीतकामलकघृतक्षौद्रमिलितं प्रतिदिवसं प्रतिदिनं एकपलप्रमाणं सर्वं भुक्त्वा विधिना शुद्धशरीरविधानेन क्षीराशनो भवेत् क्षीरेण सह शाल्योदनाशनं समाचरेदित्यर्थः ॥ ग्र्ह्त्च्म्_१९।२२:२ ॥  
  
____________________________________________________  
  
स्तर्त् ग्र्ह्त् १९।२३  
  
  
त्रिकटुकविडङ्गत्रिफलामाक्षिकशिलाजतुयुतं व्योम ।  
क्षीरौदनम् अश्नीयाज्जीवति जन्तुः शतं वर्षम् ॥ ग्र्ह्त्_१९।२३ ॥  
  
------------------  
  
*चोम्म्। मुग्धावबोधिनी:  
  
तच्चाह त्रिकटुकेत्यादि ॥ ग्र्ह्त्च्म्_१९।२३:१ ॥  
व्योम अभ्रकं त्रिकटुकविडङ्गत्रिफलामाक्षिकशिलाजतुयुतं पिप्पलीमरिचनागरहरीतकीविभीतकामलकक्षौद्रशिलाजतुमिलितं अश्नीयाद् भक्षयेत् ॥ ग्र्ह्त्च्म्_१९।२३:२ ॥  
पुनः क्षीरौदनं पथ्यमश्नीयात् ॥ ग्र्ह्त्च्म्_१९।२३:३ ॥  
एव कृते सति जन्तुः शतं जीवति जन्तुजन्युशरीरिणः इत्यमरः ॥ ग्र्ह्त्च्म्_१९।२३:४ ॥  
इति पत्राभ्रकप्रक्रिया ॥ ग्र्ह्त्च्म्_१९।२३:५ ॥  
  
____________________________________________________  
  
स्तर्त् ग्र्ह्त् १९।२४  
  
  
इत्येवमादयोऽन्ये काञ्जिकयुक्ताश्च कीर्तिता बहुशः ।  
पत्राभ्रकप्रयोगा वर्ज्या निर्युक्तिकास्ते हि ॥ ग्र्ह्त्_१९।२४ ॥  
  
------------------  
  
*चोम्म्। मुग्धावबोधिनी:  
  
अभ्रकस्योत्तरोत्तरं दर्शयन्नाह इतीत्यादि ॥ ग्र्ह्त्च्म्_१९।२४:१ ॥  
इत्येवमादयः इति पूर्वोक्ता योगा आदयो येषां ते अन्ये काञ्जिकयुक्ताश्च काञ्जिकेनारनालेन युक्ताः योगीकृताः ग्रन्थान्तरे रसावतारादौ बहुशः कीर्तिताः कथिताः ते पत्राभ्रकयोगाः निर्युक्तिकाः निर्युक्ते भवा इक्प्रत्ययान्तास् ते वर्ज्याः सेवनेऽयोग्या इत्यर्थः ॥ ग्र्ह्त्च्म्_१९।२४:२ ॥  
  
____________________________________________________  
  
स्तर्त् ग्र्ह्त् १९।२५  
  
  
ये पत्राभ्रकयोगा रसायनार्थं कीर्तिता विधिना ।  
अज्ञातद्रव्यगुणैस्तैरुपदिष्टो जरामृत्युः ॥ ग्र्ह्त्_१९।२५ ॥  
  
------------------  
  
*चोम्म्। मुग्धावबोधिनी:  
  
अविधिना पत्राभ्रकयोगो विकारायेत्यत आह य इत्यादि ॥ ग्र्ह्त्च्म्_१९।२५:१ ॥  
ये अज्ञातद्रव्यगुणैः अज्ञाता द्रव्याणां अभ्रादिनां गुणा यैस् तैर् एवंविधैः पुम्भिः विधिना सामान्यविधानेन पत्राभ्रकयोगाः रसायनार्थं कीर्तितास् तैर् एव जरा मृत्युश्च उपदिष्टः जरा पालित्यं मृत्युर् व्याधिः ॥ ग्र्ह्त्च्म्_१९।२५:२ ॥  
  
____________________________________________________  
  
स्तर्त् ग्र्ह्त् १९।२६  
  
  
अप्राप्तलोकभावं घनोऽस्य जठराग्निमुपशमं नयति ।  
अग्निं विनापि नश्यति परिभूतो विविधरोगगणैः ॥ ग्र्ह्त्_१९।२६ ॥  
  
------------------  
  
*चोम्म्। मुग्धावबोधिनी:  
  
जरामृत्योरुपदेशे हेतुमाह अप्राप्तेत्यादि अप्राप्तलोकभवं यथा स्यात्तथा अस्य कर्तुः घनः ॥ ग्र्ह्त्च्म्_१९।२६:१ ॥  
जठराग्निं विनापि पुमान् नश्यति नाशं प्राप्नोति ॥ ग्र्ह्त्च्म्_१९।२६:२ ॥  
किम्भूतः सन् विविधरोगगणैः नानारोगसमूहैः परिभूतो विजितः सन् इति वाक्यार्थः ॥ ग्र्ह्त्च्म्_१९।२६:३ ॥  
काष्ठे स्थितम् अपि घनपटलमध्येऽपि अभ्रेऽभ्रसत्त्वं स्थितं तदाह अभ्रसत्वं घनसारं घनपटले स्थितमपि निजकार्यं स्वकीयकृत्यं तथा न कुरुते वह्निरग्निः ॥ ग्र्ह्त्च्म्_१९।२६:४ ॥  
काष्ठे दारुणि स्थितः सन् निजकार्यं न कुरुते तु पुनः यथा घृतं पयसि दुग्धे स्थितं सत् स्वीकार्यं न कुरुते चाग्रहिर् इव धनस्थमिव मध्ये स्थितं कार्यं कुरुतेऽतिनिःसृतं सत् पृथग्भूतं सत् निजकार्यं कुरुत इति भावः ॥ ग्र्ह्त्च्म्_१९।२६:५ ॥  
  
____________________________________________________  
  
स्तर्त् ग्र्ह्त् १९।२७  
  
  
<abhra:: inedible>  
अभ्रस्य रसायनिनां भक्ष्यमिह कीर्तितं परं सत्वम् ।  
त्रिविधं गगनमभक्ष्यं काचः किट्टं च पत्त्ररजः ॥ ग्र्ह्त्_१९।२७ ॥  
  
------------------  
  
*चोम्म्। मुग्धावबोधिनी:  
  
भक्ष्याभक्ष्यम् अभ्रमाह अभ्रस्येत्यादि ॥ ग्र्ह्त्च्म्_१९।२७:१ ॥  
अभ्रकसत्वमिह क्षेत्रीकरणे रसायनिनां जराव्याधिविनाशेच्छूनां परम् उत्कृष्टं भक्ष्यं अशनयोग्यं कीर्तितम् ॥ ग्र्ह्त्च्म्_१९।२७:२ ॥  
पुनस्त्रिविधं त्रिप्रकारं गगनमभ्रं अभक्ष्यं अभोज्यम् ॥ ग्र्ह्त्च्म्_१९।२७:३ ॥  
किं तत् काचः काचरूपं किट्टं मलरूपं पत्त्ररजः सामान्याभ्रचूर्णं चेति त्रिविधमित्यर्थः ॥ ग्र्ह्त्च्म्_१९।२७:४ ॥  
  
____________________________________________________  
  
स्तर्त् ग्र्ह्त् १९।२८-३३  
  
  
आदौ घनलोहरजस्त्रिफलारसभावनैश् च निर्घृष्टम् ।  
कुर्वीताञ्जनसदृशं स्थगितवस्त्रेण सूर्यकरैः ॥ ग्र्ह्त्_१९।२८ ॥  
इत्थं श्लक्ष्णं कृत्वा विविधकान्तलोहचूर्णसमम् ।  
लोहघनं च तदेवं भृङ्गेण च साधयेद् बहुशः ॥ ग्र्ह्त्_१९।२९ ॥  
त्रिफलाघृतमधुमिश्रितम् अमृतम् इदं मासस्थितं धान्ये ।  
शस्त्रकटोरिकसम्पुटमध्यगतं पूजितं मन्त्रैः ॥ ग्र्ह्त्_१९।३० ॥  
मासेन तु तदुद्धृत्य ज्ञात्वा बलं तत्प्रयुञ्जीत ।  
कान्तं विनाथ गगनं गगनं विना तथा च कान्तम् ॥ ग्र्ह्त्_१९।३१ ॥  
स्थौल्यं पटलं काचं तिमिरार्बुदकर्णनादशूलानि ।  
हन्त्यर्शांसि भगन्दरमेहप्लीहादि पालित्यम् ॥ ग्र्ह्त्_१९।३२ ॥  
एतत्कुर्वन्मतिमान् गोरसमस्तुप्रधानम् अश्नीयात् ।  
जाङ्गलमुद्गाज्यपयः शाल्योदनं ब्रह्मचर्येण ॥ ग्र्ह्त्_१९।३३ ॥  
  
------------------  
  
*चोम्म्। मुग्धावबोधिनी:  
  
अधुना घनसत्त्वलोहसाधनम् आह आदावित्यादि ॥ ग्र्ह्त्च्म्_१९।२८-३३:१ ॥  
आदौ प्रथमं घनलोहरजः घनमभ्रसत्वं लोहरजः कान्तचूर्णं त्रिफलारसभावनैः हरीतकीविभीतकामलकद्रवपुटनैर् निर्घृष्टं सत् अञ्जनसदृशं सौवीराञ्जनतुल्यं कुर्वीत कैः कृत्वा सूर्यकरैः केन स्थगितवस्त्रेण आच्छादितपटेन वस्त्रेणाच्छाद्य सूर्यकरसन्निधौ धार्यमित्यर्थः ॥ ग्र्ह्त्च्म्_१९।२८-३३:२ ॥  
इत्थमित्यादि ॥ ग्र्ह्त्च्म्_१९।२८-३३:३ ॥  
इत्थममुना प्रकारेण श्लक्ष्णम् अञ्जनसन्निभं यथा स्यात् तथा घनसत्वकान्तं कृत्वा पुनर्लोहघनं लोहं मुण्डादि घनं अभ्रसत्वं एतदुभयं विविधकान्तलोहचूर्णसमं विविधा नानाजातयः अयस्कान्तभेदाः तेषां चूर्णं तत्समं कृत्वा भृङ्गेण च बहुशोऽनेकवारं साधयेद्भावयेदित्यर्थः ॥ ग्र्ह्त्च्म्_१९।२८-३३:४ ॥  
तच्चाह त्रिफलेत्यादि ॥ ग्र्ह्त्च्म्_१९।२८-३३:५ ॥  
तद्भृङ्गराजेन बहुशो भावितं घनसत्वकान्तं इदम् अमृतं सुधासमं न मृतममृतं तत् त्रिफलामधुघृतमिश्रितं हरीतकीविभीतकामलकघृतक्षौद्रमिलितं धान्ये कस्यचिदन्नस्यान्तः मासस्थितं कुर्यात् मासैकपरिमाणं तत्र विधातव्यमिति व्यक्तिः ॥ ग्र्ह्त्च्म्_१९।२८-३३:६ ॥  
किंविशिष्टं मन्त्रैश्च सम्पूजितम् ॥ ग्र्ह्त्च्म्_१९।२८-३३:७ ॥  
तथा मन्त्रस्तु ।  
मन्दारमालाकुलितालकायै कपालमालाङ्कितशेखराय ।  
दिव्याम्बरायै च दिगम्बराय नमः शिवायै च नमः शिवाय ।  
इत्यादिभिः ॥ ग्र्ह्त्च्म्_१९।२८-३३:८ ॥  
तच्चाह मासेनेत्यादि ॥ ग्र्ह्त्च्म्_१९।२८-३३:९ ॥  
धान्यान्मासेन मासैकपरिमाणेनोद्धृत्य बहिर्नीत्वा पुनरपि बलं ज्ञात्वा प्रयुञ्जीत भोक्त्रे दद्यात् अथ विशेषं दर्शयति कान्तं विना अभ्रकसत्वमेव कृत्वा प्रयुञ्जीत च पुनर्गगनं विना कान्तं केवलं पूर्वविधानेन साधयित्वा प्रयुञ्जीतेत्यर्थः ॥ ग्र्ह्त्च्म्_१९।२८-३३:१० ॥  
फलमाह स्थौल्यम् इत्यादि ॥ ग्र्ह्त्च्म्_१९।२८-३३:११ ॥  
स्थौल्यमिति मेदोरोगः पटलकाचतिमिराणि नेत्ररोगाः अर्बुदं ग्रन्थिविशेषः कर्णनादः प्रतीतः शूलमष्टविधं एतानि हन्ति अर्शांसि गुदजानि भगन्दरमेहप्लीहादि भगन्दरः गुदव्रणं मेहः प्रमेहः बीजविकारः प्लीहा प्लीहरोगः एते रोगा आदिर्यस्य तत् हन्ति पालित्यं जरां च नाशयतीत्यर्थः ॥ ग्र्ह्त्च्म्_१९।२८-३३:१२ ॥  
पथ्यम् आह एतदित्यादि ॥ ग्र्ह्त्च्म्_१९।२८-३३:१३ ॥  
एतन्निष्पन्नौषधभक्षणं कुर्वन् मतिमान् पुरुषः गोरसमस्तुप्रधानं गोरसो गोदुग्धं मस्तु दधिमस्तु एवम्प्रधानमन्नमश्नीयात् भुञ्जीत ॥ ग्र्ह्त्च्म्_१९।२८-३३:१४ ॥  
पुनर्जाङ्गलमुद्गाज्यपयोऽश्नीयात् जाङ्गलस्येदं जाङ्गलं स्वल्पाम्बुशाखीदेशः जाङ्गलः मुद्गः प्रतीतोऽन्नविशेषः आज्यं घृतं पयो दुग्धं वा सलिलं यन्मुद्गाज्यपयः तच्चाश्नीयात् ॥ ग्र्ह्त्च्म्_१९।२८-३३:१५ ॥  
च पुनः शाल्योदनमश्नीयात् ॥ ग्र्ह्त्च्म्_१९।२८-३३:१६ ॥  
एतत्सर्वं ब्रह्मचर्येण कर्तव्यमित्यर्थः ॥ ग्र्ह्त्च्म्_१९।२८-३३:१७ ॥  
इति सत्वाभ्रक्रिया ॥ ग्र्ह्त्च्म्_१९।२८-३३:१८ ॥  
  
____________________________________________________  
  
स्तर्त् ग्र्ह्त् १९।३४  
  
  
घनसत्वपादजीर्णः कान्तजीर्णो यत्तीक्ष्णसमजीर्णः ।  
क्षेत्रीकरणः परमः प्रयुज्यतेऽपि पुनरारोटः ॥ ग्र्ह्त्_१९।३४ ॥  
  
------------------  
  
*चोम्म्। मुग्धावबोधिनी:  
  
अथ जीर्णरसस्याधिक्यं दर्शयन्नाह घनेत्यादि ॥ ग्र्ह्त्च्म्_१९।३४:१ ॥  
घनसत्वं पादप्रमाणं जीर्णं यस्मिन् सः ॥ ग्र्ह्त्च्म्_१९।३४:२ ॥  
कान्तजीर्ण इति पादप्रमाणकान्तजीर्ण इत्यर्थः ॥ ग्र्ह्त्च्म्_१९।३४:३ ॥  
पुनस्तीक्ष्णं समं जीर्णं यस्मिन्नेवंविधो रसः ॥ ग्र्ह्त्च्म्_१९।३४:४ ॥  
क्षेत्रीकरणं प्रधानं सर्वत्रेत्यर्थः ।  
बद्धो यः खोटतां यातो ध्मातो ध्मातः क्षयं व्रजेत् ।  
खोटो बन्धः स विज्ञेयः शीघ्रं सर्वगदापहः ।  
इति ग्रन्थान्तरे ॥ ग्र्ह्त्च्म्_१९।३४:५ ॥  
  
____________________________________________________  
  
स्तर्त् ग्र्ह्त् १९।३५  
  
  
घनसत्वकान्तसूतं मृतहेम शतावरीरसोपेतम् ।  
घृतमधुलीढं वर्षान्निहन्ति मृत्युं जरां चैव ॥ ग्र्ह्त्_१९।३५ ॥  
  
------------------  
  
*चोम्म्। मुग्धावबोधिनी:  
  
घनसत्वम् अभ्रसारः कान्तं चुम्बकोत्थं सूतो रसः एकवद्भावो द्वन्द्वसमासात् तथा मृतं हेम पञ्चत्वमाप्तं कनकं च एतच्चतुष्कं शतावरीरसोपेतं शतमूलीद्रवभावितं पुनर्घृतमधुलीढं घृतमधुभ्यां लीढं आस्वादितं सत् वर्षाद्वर्षपरिमाणात् मृत्युव्याधिं जरां च हन्ति नाशयतीत्यर्थः ॥ ग्र्ह्त्च्म्_१९।३५:१ ॥  
  
____________________________________________________  
  
स्तर्त् ग्र्ह्त् १९।३६  
  
  
एषामेकं योगं क्षेत्रीकरणार्थमादितः कृत्वा ।  
संवत्सरमयनं वा निःश्रेयससिद्धये योज्यम् ॥ ग्र्ह्त्_१९।३६ ॥  
  
------------------  
  
*चोम्म्। मुग्धावबोधिनी:  
  
विशेषमाह एषामित्यादि ॥ ग्र्ह्त्च्म्_१९।३६:१ ॥  
एषां पूर्वोक्तानां योगानां मध्ये आदित आरम्भतः एकं योगं कृत्वा निःश्रेयसो मोक्षः तत्सिद्धये निष्पत्तये संवत्सरं वर्षपरिमाणं अयनं षण्मासपर्यन्तं योज्यं भोक्तृषु इति शेषः ॥ ग्र्ह्त्च्म्_१९।३६:२ ॥  
मुक्तिः कैवल्यनिर्वाणश्रेयोनिःश्रेयसामृतम् इत्यमरः ॥ ग्र्ह्त्च्म्_१९।३६:३ ॥  
  
____________________________________________________  
  
स्तर्त् ग्र्ह्त् १९।३७-३८  
  
  
अभ्रकसस्यकमाक्षिकरसकदरदविमलवज्रगिरिजतुभिः ।  
वैक्रान्तकान्ततीक्ष्णैर् हाटकतारारताम्रैश्च ॥ ग्र्ह्त्_१९।३७ ॥  
संयुक्तैर्व्यस्तैर्वा द्वित्रिचतुर्भिर् यथालाभम् ।  
जीर्णहतो रसेन्द्रो रसायने शस्यते सद्भिः ॥ ग्र्ह्त्_१९।३८ ॥  
  
------------------  
  
*चोम्म्। मुग्धावबोधिनी:  
  
बहून्निर्दिशन् विशेषमाह अभ्रकेत्यादि ॥ ग्र्ह्त्च्म्_१९।३७-३८:१ ॥  
अभ्रकः प्रसिद्धः सस्यकश् चपलः माक्षिकं ताप्यं रसकं खर्परं दरदं हिङ्गुलं विमलं सितमाक्षिकं वज्रकं हीरकं गिरिजतु शिलाजतु एतैः ॥ ग्र्ह्त्च्म्_१९।३७-३८:२ ॥  
पुनर् वैक्रान्तेत्यादि वैक्रान्तं वज्रभूमिजं रजः कान्तं लोहजाति तीक्ष्णं सारः एतैश्च ॥ ग्र्ह्त्च्म्_१९।३७-३८:३ ॥  
हाटकतारारताम्रैश् च हाटकं हेम तारं रूप्यं आरं राजरीतिः ताम्रं शुल्बं एतैश्च एतैर् उद्दिष्टैः अभ्रकादिताम्रान्तैः समस्तैर् एकत्रीकृतैर् व्यस्तैर्वा पृथक्कृतैर्वा यथालाभं लाभमनतिक्रम्य भवतीति यथालाभं द्वित्रिचतुर्भिर्वा अभ्राद्यैर्जीर्णहतो रसेन्द्रो जीर्णाभ्रादीनां हतिर्यस्मिन् स तथोक्तः रसायने जराव्याधिविनाशने रसशास्त्रमर्मज्ञैः शस्यते अभ्रादयः प्रशस्ता उक्ता इत्यर्थः ॥ ग्र्ह्त्च्म्_१९।३७-३८:४ ॥  
युग्मम् ॥ ग्र्ह्त्च्म्_१९।३७-३८:५ ॥  
वज्रादिभिर्हतः सूतो हतसूतसमोऽपरः ।  
शृङ्खलाबद्धनामा स्याद्देहलोहविधायकः ।  
अस्य प्रभावाद्वेगेन व्याप्तिर्भवति निश्चितम् ।  
इति ग्रन्थान्तरे ॥ ग्र्ह्त्च्म्_१९।३७-३८:६ ॥  
  
____________________________________________________  
  
स्तर्त् ग्र्ह्त् १९।३९  
  
  
विषनागवङ्गबद्धो भुक्तो हि रसः करोति कुष्ठादीन् ।  
उपरसबद्धे तु रसे स्फुटन्ति भुक्ते तथाङ्गानि ॥ ग्र्ह्त्_१९।३९ ॥  
  
------------------  
  
*चोम्म्। मुग्धावबोधिनी:  
  
कुत्सितविधानं दर्शयन्नाह विषेत्यादि ॥ ग्र्ह्त्च्म्_१९।३९:१ ॥  
विषनागवङ्गबद्धो रसः विषं सक्तुकादिकं नागः सीसकः वङ्गं त्रपु एतैर्बद्धो बन्धनमाप्तः स भुक्तः सन् हि निश्चितं कुष्ठादीन् कुष्ठज्वरक्षयादीन् ॥ ग्र्ह्त्च्म्_१९।३९:२ ॥  
उपरसबद्धे रसे उपरसैर् गन्धादिभिः अष्टभिः बद्धो बन्धनम् आपन्नो योऽसौ रसः तस्मिन् भुक्ते सति भोक्तुरङ्गानि हस्तपादादीनि स्फुटन्ति ॥ ग्र्ह्त्च्म्_१९।३९:३ ॥  
  
____________________________________________________  
  
स्तर्त् ग्र्ह्त् १९।४०-४१  
  
घनसत्त्वकान्तकाञ्चीभास्करतीक्ष्णैश् च चीर्णजीर्णस्य ।  
सूतस्य गुञ्जामात्रा माषकमेकं परा मात्रा ॥ ग्र्ह्त्_१९।४० ॥  
शतवेधिनो द्विगुञ्जा तथा सहस्रैकवेधिनो गुञ्जा ।  
अर्धा च लक्षवेधिनः सिद्धार्थः कोटिवेधिनः सूतात् ॥ ग्र्ह्त्_१९।४१ ॥  
  
------------------  
  
*चोम्म्। मुग्धावबोधिनी:  
  
जीर्णरसस्य मात्राम् आह घनेत्यादि ॥ ग्र्ह्त्च्म्_१९।४०-४१:१ ॥  
एतैश्चीर्णजीर्णं पूर्वं चीर्णं कवलितं पश्चाज्जीर्णं जारणम् आपन्नं तस्य सूतस्य गुञ्जा मात्रा भक्षणाय गुञ्जा यथा ।  
षट्सर्षपैर् यवस्त्वेको गुञ्जैका तु यवैस्त्रिभिः ।  
इति ॥ ग्र्ह्त्च्म्_१९।४०-४१:२ ॥  
परा अन्या मात्रा अन्यजीर्णसूतस्य मात्रा माषमेकं माषको यथा ।  
गुञ्जाभिर्दशभिः प्रोक्तो माषको ब्रह्मणा पुरा ।  
इति ॥ ग्र्ह्त्च्म्_१९।४०-४१:३ ॥  
एतैः कैः घनसत्त्वकान्तकाञ्चीभास्करतीक्ष्णैः अभ्रकसत्त्वचुम्बकताप्यताम्रसारैर् इति ॥ ग्र्ह्त्च्म्_१९।४०-४१:४ ॥  
अथ वेधविशेषेण परिमाणमाह शतेत्यादि ॥ ग्र्ह्त्च्म्_१९।४०-४१:५ ॥  
शतवेधिनः सूतस्य गुञ्जाप्रमाणा मात्रा ज्ञेया तथा तेन प्रकारेण सहस्रैकवेधिनः सूतस्यापि गुञ्जामानमेव लक्षवेधिनः सूतात् अर्धा रक्तिका पुनः कोटिवेधिनः सूतात् सिद्धार्थः सर्षपमाना ॥ ग्र्ह्त्च्म्_१९।४०-४१:६ ॥  
शतांशेन वेधो विद्यते यस्मिन् स शतवेधी तस्य शतवेधिनः ॥ ग्र्ह्त्च्म्_१९।४०-४१:७ ॥  
एवं सर्वत्र ज्ञेयम् ॥ ग्र्ह्त्च्म्_१९।४०-४१:८ ॥  
  
____________________________________________________  
  
स्तर्त् ग्र्ह्त् १९।४२  
  
  
हेमनियोजितसूतं कान्तमणिं विविधगुटिकाश्च ।  
जपहोमदेवतार्चननिरतः पुमानिति धारयेत् ॥ ग्र्ह्त्_१९।४२ ॥  
  
------------------  
  
*चोम्म्। मुग्धावबोधिनी:  
  
जपः अघोरादिजपः होमस्तद्दशांशेन हवनं देवतार्चनं देवतानां गणेशविष्णुरविशिवचण्डीनां अर्चनं एतेषु निरतः सक्तः एवंविधिः पुमान् ॥ ग्र्ह्त्च्म्_१९।४२:१ ॥  
इति किं हेमनियोजितसूतं धारयेत् हेम्ना सह नियोजितो मिश्रितो यः सूतः तं कान्तमणिः कान्तश्चासौ मणिश्च वा कान्तमणिः कान्तसञ्ज्ञको मणिः च पुनः विविधगुटिकाः विविधाश्च ता गुटिकाश्चेति ॥ ग्र्ह्त्च्म्_१९।४२:२ ॥  
  
____________________________________________________  
स्तर्त् ग्र्ह्त् १९।४३-४४  
  
  
शालेस्तु पिष्टकोद्भवभोजनम् आज्यं च मुद्गमांसरसैः ।  
यवगोधूमान्नानि च गोक्षीरं मस्तु च विशेषात् ॥ ग्र्ह्त्_१९।४३ ॥  
पाने जलमक्षारं मधुराणि यानि कानि शस्तानि ।  
पेयं चातुर्जातकर्पूरामोदमुदितमुखम् ॥ ग्र्ह्त्_१९।४४ ॥  
  
------------------  
  
*चोम्म्। मुग्धावबोधिनी:  
  
अथ पथ्यानाह शालेरित्यादि ॥ ग्र्ह्त्च्म्_१९।४३-४४:१ ॥  
शालेः षष्टिकादेः पिष्टोद्भवभोजनं पिष्टकोत्पन्नं च तद्भोजनं चेति ॥ ग्र्ह्त्च्म्_१९।४३-४४:२ ॥  
आज्यं घृतम् ॥ ग्र्ह्त्च्म्_१९।४३-४४:३ ॥  
कैः सह मुद्गमांसरसैः सह मुद्गाः प्रतीताः अत्र विशेषात् मांसानि भोज्यानि गोक्षीरं च भोज्यं पुनर्मस्तु गोरससम्भवं विशेषात् भोज्यम् ॥ ग्र्ह्त्च्म्_१९।४३-४४:४ ॥  
पाने अक्षारं जलं मिष्टजलं प्रयोज्यं पुनः यानि कानि मिष्टानि द्रव्याणि अत्रानुक्ततमानि प्रशस्तानि श्रेष्ठानि पुनः चतुर्जातककर्पूरामोदमुदितमुखं यथा स्यात् तथा द्रव्यं पेयं पातव्यं चतुर्जातकं त्वक्पत्रैलानागकेसरं कर्पूरं घनसारं एषाम् आमोदेन परिमलेन मुदितं यन्मुखं वासितमुखम् इत्यर्थः ॥ ग्र्ह्त्च्म्_१९।४३-४४:५ ॥  
युवत्या जल्पनं कार्यं युवत्या चाङ्गमर्दनम् ।  
तस्याः स्पर्शनमात्रेण देहे क्रमति सूतकः ।  
इति विशेषो ग्रन्थान्तरात् ॥ ग्र्ह्त्च्म्_१९।४३-४४:६ ॥  
  
____________________________________________________  
  
स्तर्त् ग्र्ह्त् १९।४५  
  
  
मद्यारनालपानं तैलं दधि वा रसे नेष्टम् ।  
कटुतैलेनाभ्यङ्गं वपुषि न कुर्याद्रसायने मतिमान् ॥ ग्र्ह्त्_१९।४५ ॥  
  
------------------  
  
*चोम्म्। मुग्धावबोधिनी:  
  
अपथ्यान्याह मद्येत्यादि ॥ ग्र्ह्त्च्म्_१९।४५:१ ॥  
मद्यारनालेत्यादि मद्यं सुरा आरनालं काञ्जिकं तयोः पानं नेष्टं न प्रशस्तं वा तैलं दधि न नेष्टं तैलं तिलोद्भवं दधि दुग्धविकारः एतयोरपि पानं न प्रशस्तं कटुतैलेन सर्षपतैलेन वपुषि अभ्यङ्गं मर्दनं न कुर्यात् ॥ ग्र्ह्त्च्म्_१९।४५:२ ॥  
मतिमान् रसायने अधिकरणे इत्यर्थः ॥ ग्र्ह्त्च्म्_१९।४५:३ ॥  
  
____________________________________________________  
स्तर्त् ग्र्ह्त् १९।४६  
  
  
दग्धम् अपक्वम् अमधुरम् उष्णं क्षीरं न नष्टमांसं तु ।  
पर्युषितं फलमूलं भक्ष्यं नैवात्र निर्दिष्टम् ॥ ग्र्ह्त्_१९।४६ ॥  
  
------------------  
  
*चोम्म्। मुग्धावबोधिनी:  
  
दग्धं द्रव्यं रसायने नेष्टं अपक्वं च नेष्टं अमधुरं कटुतिक्तकषायाम्ललवणं च नेष्टं उष्णं वह्नितप्तमिति तु पुनः नष्टमांसं निन्दितमांसं नेष्टं पुनः पर्युषितं सन्धानीकृतं एवंविधं फलमूलं फलं मूलं च अत्र रसायने भक्ष्यं न निर्दिष्टं कथितं ।  
कूष्माण्डं कर्कटी चैव कलिङ्गं कारवेल्लकम् ।  
कुसुम्भिका च कर्कोटी कदली काकमाचिका ।  
ककाराष्टकमेतद्धि वर्जयेद्रसभक्षकः ।  
इति ग्रन्थान्तरे ॥ ग्र्ह्त्च्म्_१९।४६:१ ॥  
  
____________________________________________________  
  
स्तर्त् ग्र्ह्त् १९।४७  
  
  
अथ लङ्घनं न कार्यं यामाधो भोजनं नैव ।  
इत्यपनीय निषिद्धं रसराजे धीमता कार्यम् ॥ ग्र्ह्त्_१९।४७ ॥  
  
------------------  
  
*चोम्म्। मुग्धावबोधिनी:  
  
अस्मिन् रसायने लङ्घनं न कार्यं पुनर् यामाधः प्रहरमध्ये भोजनं न कार्यम् इत्यर्थः ॥ ग्र्ह्त्च्म्_१९।४७:१ ॥  
  
____________________________________________________  
  
स्तर्त् ग्र्ह्त् १९।४८  
  
  
वर्जितचिन्ताकोपः कुर्याच्च सुखाम्बुना स्नानम् ।  
नोच्चाटयेद् ग्रहज्वरराक्षसभूतानि मातृदेवींश्च ॥ ग्र्ह्त्_१९।४८ ॥  
  
------------------  
  
*चोम्म्। मुग्धावबोधिनी:  
  
तच्चाह वर्जितेत्यादि ॥ ग्र्ह्त्च्म्_१९।४८:१ ॥  
वर्जितचिन्ताकोप इति चिन्ता च कोपश्चेति चिन्ताकोपौ तौ वर्जितौ येन सः एवंविधः सन् सुखाम्बुना सुखोष्णाम्बुना स्नानं कुर्यात् ॥ ग्र्ह्त्च्म्_१९।४८:२ ॥  
ग्रहराक्षसभूतानि नोच्चाटयेत् ग्रहणाद्ग्रहाः पिशाचादयः ज्वरो रोगराजः राक्षसाः क्रव्यादाः भूतानि देवयोनयः एतानि नोच्चाटयेत् स्वस्थानान्न चालयेत् ॥ ग्र्ह्त्च्म्_१९।४८:३ ॥  
पुनर्मातृदेवींश्च मातरः सप्तमातरः देव्यो दक्षिण्यादयः ता अपि नोच्चाटयेत् ॥ ग्र्ह्त्च्म्_१९।४८:४ ॥  
  
____________________________________________________  
  
स्तर्त् ग्र्ह्त् १९।४९  
  
  
परमे ब्रह्मणि लीनः प्रशान्तचित्तः समत्वमापन्नः ।  
आश्वासयन् त्रिवर्गं विजित्य रसानन्दपरितृप्तः ॥ ग्र्ह्त्_१९।४९ ॥  
  
------------------  
  
*चोम्म्। मुग्धावबोधिनी:  
  
चिन्ताकोपनिरोधे हेतुम् आह परमे इत्यादि ॥ ग्र्ह्त्च्म्_१९।४९:१ ॥  
रसायनकर्ता परमे ब्रह्मणि चित्स्वरूपे लीनः तन्मयतां प्राप्तो भवेत् प्रशान्तचित्तश्च विषयेभ्यो निवृत्तमना भवेत् समत्वमापन्नः स्वसुते शत्रौ च निर्वैरो यथा स्यात् तथा त्रिवर्गं धर्मार्थकामरूपं विजित्य रसानन्दपरितृप्तो भवेत् हर्षपरिपूरित इत्यर्थः ॥ ग्र्ह्त्च्म्_१९।४९:२ ॥  
  
____________________________________________________  
  
स्तर्त् ग्र्ह्त् १९।५०  
  
  
यस्त्यक्त्वा शास्त्रविधिं प्रवर्तते स्वेच्छया रसे मूढः ।  
तस्य विरुद्धाचाराद् अजीर्णमुत्पद्यते नितराम् ॥ ग्र्ह्त्_१९।५० ॥  
  
------------------  
  
*चोम्म्। मुग्धावबोधिनी:  
  
विधेर्नियतत्वं दर्शयन्नाह य इत्यादि ॥ ग्र्ह्त्च्म्_१९।५०:१ ॥  
यः पुमान् शास्त्रविधिं त्यक्त्वा स्वेच्छया उच्छृङ्खलमनसा रसे सूते प्रवर्तते स मूढः ज्ञानशून्यः तस्य पुंसः विरुद्धाचारात् नितरामतिशयेन अजीर्णम् उत्पद्यते तद्रसाजीर्णमिति ॥ ग्र्ह्त्च्म्_१९।५०:२ ॥  
____________________________________________________  
  
स्तर्त् ग्र्ह्त् १९।५१  
  
  
सम्भवतीहाजीर्णे निद्रालस्यं ज्वरस्तमो दाहः ।  
नाभितलशूलमल्पं जडतारुचिरङ्गभङ्गश्च ॥ ग्र्ह्त्_१९।५१ ॥  
  
------------------  
  
*चोम्म्। मुग्धावबोधिनी:  
  
रसाजीर्णलक्षणमाह सम्भवतीत्यादि ॥ ग्र्ह्त्च्म्_१९।५१:१ ॥  
इह रसायने अजीर्णं यदा सम्भवति उत्पद्यते तदा एतानि लक्षणानि स्युः ॥ ग्र्ह्त्च्म्_१९।५१:२ ॥  
निद्रा अतिशयेन निद्रा आलस्यं अङ्गाङ्गशैथिल्यं ज्वरः प्रसिद्धः तमो मूर्छा दाह ऊष्मा पुनर्नाभितले बस्तौ अल्पमल्पं शूलं जडतास्यस्य अरुचिः निरभिलापिता भङ्गोऽङ्गस्य अङ्गमर्दनं भोक्तुरेतानि लक्षणानि रसाजीर्णे स्युर् इत्यर्थः ॥ ग्र्ह्त्च्म्_१९।५१:३ ॥  
  
____________________________________________________  
  
स्तर्त् ग्र्ह्त् १९।५२  
  
  
ज्ञात्वेत्येवम् अजीर्णम् अस्य प्रच्छादनाय योगोऽयम् ।  
कार्यो दिवसत्रितयं सन्त्यज्य रसायनं सुधिया ॥ ग्र्ह्त्_१९।५२ ॥  
  
------------------  
  
*चोम्म्। मुग्धावबोधिनी:  
  
अजीर्णेऽप्युपायमाह ज्ञात्वेत्यादि ॥ ग्र्ह्त्च्म्_१९।५२:१ ॥  
इत्येवम् उक्तप्रकारेण निद्रादिलक्षणेनाजीर्णं ज्ञात्वा धीमता पुंसा अस्याजीर्णस्य प्रच्छादनाय विनाशाय रसायनं सन्त्यज्य दिवसत्रितयं योगः कार्यः ॥ ग्र्ह्त्च्म्_१९।५२:२ ॥  
  
____________________________________________________  
  
स्तर्त् ग्र्ह्त् १९।५३  
  
  
कर्कोटीमूलरसं कषायम् अथ सिन्धुना पिबेत्त्रिदिनम् ।  
सौवर्चलसहितं वा गोजलसहितं रसाजीर्णे ॥ ग्र्ह्त्_१९।५३ ॥  
------------------  
  
*चोम्म्। मुग्धावबोधिनी:  
  
तच्चाह कर्कोटीत्यादि ॥ ग्र्ह्त्च्म्_१९।५३:१ ॥  
कर्कोटीमूलरसं कर्कोटी या वल्ली तस्याः मूलरसं त्रिदिनं पिबेत् वाथ कषायं कथं सिन्धुना सैन्धवेन सहितं पिबेत् वा तत्क्वाथं गोजलसहितं गोमूत्रमिलितं रसाजीर्णे पिबेत् सौवर्चलसहितमिति सौवर्चलस्य प्रतिवापं कर्कोटीरसे निक्षिप्य पिबेत् त्रिदिनं सर्वत्रेत्यर्थः ॥ ग्र्ह्त्च्म्_१९।५३:२ ॥  
  
____________________________________________________  
  
स्तर्त् ग्र्ह्त् १९।५४  
  
  
पिष्ट्वाथ मातुलुङ्गीं पिबति रसं शुण्ठिसैन्धवं प्रातः ।  
क्वथितं गोसलिलेन तु रक्षति सम्यक् रसाजीर्णम् ॥ ग्र्ह्त्_१९।५४ ॥  
  
------------------  
  
*चोम्म्। मुग्धावबोधिनी:  
  
अन्यच्चाह पिष्ट्वेत्यादि ॥ ग्र्ह्त्च्म्_१९।५४:१ ॥  
मातुलुङ्गस्येयं जटा मातुलुङ्गी तां पिष्ट्वा तस्या रसं शुण्ठी सैन्धवं च यः पुमान् प्रातः पिबति तु पुनः क्वथितं तस्याः कषायं गोसलिलेन यः पिबति रसाजीर्णे तं पुरुषं रक्षति न विनाशयतीत्यर्थः ॥ ग्र्ह्त्च्म्_१९।५४:२ ॥  
  
____________________________________________________  
  
स्तर्त् ग्र्ह्त् १९।५५  
  
  
कथमपि यच्चाज्ञानात् नागादिकलङ्कितो रसो भुक्तः ।  
तन्नोदनाय च पिबेत् गोजलकटुकारवल्लिशिफाः ॥ ग्र्ह्त्_१९।५५ ॥  
  
------------------  
  
*चोम्म्। मुग्धावबोधिनी:  
  
नागादियुक्तरसभुक्तोपायम् आह कथम् अपीत्यादि ॥ ग्र्ह्त्च्म्_१९।५५:१ ॥  
च पुनः यत् यस्मात् नागादिकलङ्कितो रसः नागवङ्गसहितो रसोऽज्ञानात्कथमपि भुक्तः तन्नोदनाय तस्य नागवङ्गाङ्कितरसस्य नोदनाय गोजलकटुकारवल्लिशिफाः गोजलं गोमूत्रं कटुतिक्ता कारवल्लीशिफा कारवल्लीलतायाः शिफा जटा एतदौषधं पिबेत् तेन नागवङ्गादिदोषो विनश्यति ॥ ग्र्ह्त्च्म्_१९।५५:२ ॥  
  
____________________________________________________  
स्तर्त् ग्र्ह्त् १९।५६  
  
  
शरपुङ्खासुरदालीपटोलबिम्बीश्च काकमाची च ।  
एकतमा चेदुदिता शृतामजीर्णे हि सेवेत ॥ ग्र्ह्त्_१९।५६ ॥  
  
------------------  
  
*चोम्म्। मुग्धावबोधिनी:  
  
तच्चाह शरपुङ्खेत्यादि ॥ ग्र्ह्त्च्म्_१९।५६:१ ॥  
आसां औषधीनां मध्ये एकतमा या उदिता कथिता शृता क्वथिता तां हि निश्चितं अजीर्णे सेवेत तेन अजीर्णं नश्यतीति भावः ॥ ग्र्ह्त्च्म्_१९।५६:२ ॥  
ताः का औषध्यः शरपुङ्खा प्रसिद्धा सुरदाली देवदाली पटोलं प्रतीतं नाम बिम्बी गोला काकमाची प्रसिद्धा एता इत्यर्थः ॥ ग्र्ह्त्च्म्_१९।५६:३ ॥  
  
____________________________________________________  
  
स्तर्त् ग्र्ह्त् १९।५७  
  
  
अत्यम्ललवणकटुकै रससंस्रावो जरो भवति ।  
अतिमधुरैश्च विनश्यति जठरवह्निः सततभुक्तैश्च ॥ ग्र्ह्त्_१९।५७ ॥  
  
------------------  
  
*चोम्म्। मुग्धावबोधिनी:  
  
तच्चाह अत्यम्लेत्यादि ॥ ग्र्ह्त्च्म्_१९।५७:१ ॥  
अत्यम्लं चुक्रादि अतिलवणं क्षारादि अतिकटुकं निम्बकटुकीत्यादि एतै रससंस्रावो जरो जारणकरो भवति जरतीति जरः ॥ ग्र्ह्त्च्म्_१९।५७:२ ॥  
पुनरपि मधुरैः इक्षुरसादिभिः सततभुक्तैः जठरवह्निः कोष्ठाग्निः विनश्यति अभ्याश्रयो विनश्यतीत्यभिप्रायः ॥ ग्र्ह्त्च्म्_१९।५७:३ ॥  
  
____________________________________________________  
  
स्तर्त् ग्र्ह्त् १९।५८  
  
  
यः पुनरेवं सततं करोति मूढः समाहारम् ।  
तस्य विनश्यत्यग्निर्न खलु क्रामति रसो भवेद् व्याधिः ॥ ग्र्ह्त्_१९।५८ ॥  
  
------------------  
  
*चोम्म्। मुग्धावबोधिनी:  
  
तद्विशेषमाह य इत्यादि ॥ ग्र्ह्त्च्म्_१९।५८:१ ॥  
यः पुनर् मूढो मूर्खो ऽजीर्णानन्तरं अत्यम्ललवणकटुकाहारं सततं निरन्तरं करोति तस्याग्निः कोष्ठाग्निर् विनश्यति रसश्च न क्रामति स्वगुणान्न प्रकाशयति ॥ ग्र्ह्त्च्म्_१९।५८:२ ॥  
तर्हि किं भवेदित्याह व्याधिर्भवेद् इत्यर्थः ॥ ग्र्ह्त्च्म्_१९।५८:३ ॥  
  
____________________________________________________  
  
स्तर्त् ग्र्ह्त् १९।५९  
  
  
यस्तु महाग्निसहत्वाद् रसाच्छतसहस्रलक्षवेधीशः ।  
अनया क्रियया सिध्यति स यत्नाद्रसक्रियायोगात् ॥ ग्र्ह्त्_१९।५९ ॥  
  
------------------  
  
*चोम्म्। मुग्धावबोधिनी:  
  
रसाच्छतसहस्रलक्षवेधी भवेत् स यत्नात् अनया पूर्वोक्तक्रियया सिध्यति ॥ ग्र्ह्त्च्म्_१९।५९:१ ॥  
  
____________________________________________________  
  
स्तर्त् ग्र्ह्त् १९।६०  
  
  
शतसहस्रलक्षवेधी कोटिर् अथार्बुदनिर्बुदं वापि ।  
पिष्टं भुञ्जीत रसं बलिसहितं सिद्धिदो भवति ॥ ग्र्ह्त्_१९।६० ॥  
  
------------------  
  
*चोम्म्। मुग्धावबोधिनी:  
  
अथोत्तरविधानेन लक्षणमाह शतेत्यादि ॥ ग्र्ह्त्च्म्_१९।६०:१ ॥  
शतसहस्रलक्षवेधी रसः ॥ ग्र्ह्त्च्म्_१९।६०:२ ॥  
बलिसहितं पिष्टं रसं भुञ्जीत बलिना गन्धकेन सहितम् शतादारभ्य सहस्रलक्षकोट्यर्बुदानां क्रमेण दशगुणोत्तरं सङ्ख्या ज्ञातव्या ॥ ग्र्ह्त्च्म्_१९।६०:३ ॥  
एवं कृतः सन् रसः सिद्धिदो यथोक्तगुणकृद्भवतीत्यर्थः ॥ ग्र्ह्त्च्म्_१९।६०:४ ॥  
____________________________________________________  
  
स्तर्त् ग्र्ह्त् १९।६१-६४  
  
  
क्रामति ततो हि सूतो जनयति पुत्रांश्च देवगर्भाभान् ।  
स्त्रीषु च निश्चलकामो भवति वलीपलितनिर्मुक्तः ॥ ग्र्ह्त्_१९।६१ ॥  
बुद्धिर्बलं प्रभावः सह चायुषा वर्धते रसायनिनः ।  
प्राप्तस्य दिव्यबुद्धिं दिव्याश्च गुणाः प्रवर्धन्ते ॥ ग्र्ह्त्_१९।६२ ॥  
एवं रससंसिद्धो दुःखजरामरणवर्जितो गुणवान् ।  
खेगमनेन च नित्यं सञ्चरते सकलभुवनेषु ॥ ग्र्ह्त्_१९।६३ ॥  
दाता भुवनत्रितये स्रष्टा सोऽपीह पद्मयोनिरिव ।  
भर्ता विष्णुरिव स्यात्संहर्ता रुद्रवद्भवति ॥ ग्र्ह्त्_१९।६४ ॥  
  
------------------  
  
*चोम्म्। मुग्धावबोधिनी:  
  
पूर्वविधानं प्रशंसयन्न् आह क्रामतीत्यादि ॥ ग्र्ह्त्च्म्_१९।६१-६४:१ ॥  
ततः पूर्वविधानतः सूतः क्रामति स्वगुणान् प्रकाशयति सूते क्रामति सति देवगर्भाभान् पुत्रान् जनयति देवगर्भवत् आभा कान्तिर् येषां ते तान् पुनः स्त्रीषु निश्चलः सदास्थायी कामो रत्यभिलाषो वा मदनो यस्य स तथोक्तः पुनर् वलीपलितनिर्मुक्तः वल्यश्च पलितानि च तैर् निर्मुक्तो विवर्जितः वलिश्चर्म जराकृतं इत्यमरः पलितं केशश्वेतत्वं एवंविधो भवति पुमान् इति शेषः ॥ ग्र्ह्त्च्म्_१९।६१-६४:२ ॥  
पुनः किं स्यादित्याह बुद्धिरित्यादि ॥ ग्र्ह्त्च्म्_१९।६१-६४:३ ॥  
रसायनिनः रसायनं प्राप्तस्य हि पुंसः बुद्धिर्वर्धते बलं च वर्धते केन सह आयुषा जीवितकालेन सह पुनर् दिव्यबुद्धिं प्राप्तस्य रसायनिनः दिव्याः प्रकरणाद्गुणा मेधादयः प्रवर्धन्ते प्रकाशन्त इत्यर्थः ॥ ग्र्ह्त्च्म्_१९।६१-६४:४ ॥  
तच्चाह एवमित्यादि ॥ ग्र्ह्त्च्म्_१९।६१-६४:५ ॥  
एवममुना प्रकारेण रससंसिद्धः पुरुषः रसः पारदः संसिद्धः सम्यक् सिद्धो यस्य वा रसेन संसिद्धः जरामरणवर्जितो भवति वृद्धत्वव्याधिरहित इत्यर्थः गुणवांश्च भवति गुणा मेधादयः ॥ ग्र्ह्त्च्म्_१९।६१-६४:६ ॥  
पुनः खेगमनेन आकाशगमनेन नित्यं सकलभुवनेषु समस्तलोकेषु सञ्चरते इत्यर्थः ॥ ग्र्ह्त्च्म्_१९।६१-६४:७ ॥  
दाता भुवनत्रितये स्वर्गमृत्युपाताले भवति सर्वाधिक इत्यभिप्रायः ॥ ग्र्ह्त्च्म्_१९।६१-६४:८ ॥  
सोऽपि पुमान् इह भुवनत्रितये स्वर्गमृत्युपाताले स्रष्टा सर्जको भवति ॥ ग्र्ह्त्च्म्_१९।६१-६४:९ ॥  
क इव पद्मयोनिरिव ब्रह्मेव ॥ ग्र्ह्त्च्म्_१९।६१-६४:१० ॥  
पुनः भर्ता पालनार्थं त्रिकस्य विष्णुरिव च भवति ॥ ग्र्ह्त्च्म्_१९।६१-६४:११ ॥  
पुनः संहर्ता रुद्रवत् भवति सृष्टिस्थितिविनाशेषु ब्रह्मादीनां त्रयीव स्यादित्यर्थः ॥ ग्र्ह्त्च्म्_१९।६१-६४:१२ ॥  
  
____________________________________________________  
  
स्तर्त् ग्र्ह्त् १९।६५-६६  
  
  
<amarasundarīguṭikā>  
कान्ताभ्रसत्त्वहेमतारं चार्कः समांशतः सङ्ख्या ।  
बद्धं सूतसमांशं ध्मातं गोलं कृतं खोटम् ॥ ग्र्ह्त्_१९।६५ ॥  
बाह्ये रसेन लिप्तं वदनगतं शस्त्रवारकं रोगान् ।  
हन्ति हि शरीरसंस्थान् नाम्नामरसुन्दरी गुटिका ॥ ग्र्ह्त्_१९।६६ ॥  
  
------------------  
  
*चोम्म्। मुग्धावबोधिनी:  
  
अमरसुन्दरीगुटिकाविधानं गुणांश्चाह कान्तेत्यादि ॥ ग्र्ह्त्च्म्_१९।६५-६६:१ ॥  
कान्तं चुम्बकं अभ्रं युग्मम् ॥ ग्र्ह्त्च्म्_१९।६५-६६:२ ॥  
अभ्रकसत्त्वं प्रतीतं हेम कनकं तारं च तत् एकवद्भावो द्वन्द्वत्वात् पुनरर्कः ताम्रम् एषां कान्तादीनां सङ्ख्या गणना समांशतः समभागतो ज्ञेया ॥ ग्र्ह्त्च्म्_१९।६५-६६:३ ॥  
पुनः सूतसमांशं पारदेन तुल्यभागं ध्मातं कुर्यात् अन्धमूषायां इति शेषः ॥ ग्र्ह्त्च्म्_१९।६५-६६:४ ॥  
किङ्कृतं सत् बाह्ये बद्धगोलोपरि रसेन मारणायाम् उक्तद्रवेण लिप्तं सत् ध्मातं कुर्यात् ॥ ग्र्ह्त्च्म्_१९।६५-६६:५ ॥  
इत्थं कृतं खोटं पिष्टिस्तम्भः गोलाकारं भवति ॥ ग्र्ह्त्च्म्_१९।६५-६६:६ ॥  
तत् वदनगतं मुखान्तःस्थितं शस्त्रवारकं स्यात् अस्मिंश्च वदनं गते सति शरीरे खड्गादीनां प्रहारो न लगति ॥ ग्र्ह्त्च्म्_१९।६५-६६:७ ॥  
गुटिर् इयं नाम्ना अभिधानेन अमरसुन्दरीगुटिका ज्ञेया ॥ ग्र्ह्त्च्म्_१९।६५-६६:८ ॥  
इयं शरीरस्था मुखे अन्यस्थले वा स्थिता सती शरीरस्थान् रोगान् हन्ति विनाशयति ॥ ग्र्ह्त्च्म्_१९।६५-६६:९ ॥  
अनुक्तमपि मानं पञ्चनिष्कप्रमाणं ज्ञेयमित्यर्थः ॥ ग्र्ह्त्च्म्_१९।६५-६६:१० ॥  
इत्यमरसुन्दरी गुटिका ॥ ग्र्ह्त्च्म्_१९।६५-६६:११ ॥  
हेम्ना वा रजतेन वापि सहितो ध्मातो व्रजत्येकतामक्षीणो निविडो गुडश्च गुटिकाः करोति दीर्घोज्ज्वलाः ॥ ग्र्ह्त्च्म्_१९।६५-६६:१२ ॥  
चूर्णं तत्पटुवत्प्रयाति विहितघृष्टो न मुञ्चेन्मलं निर्गन्धो द्रवति क्षणात्स हि मतो बद्धाभिधानो रसः ।  
इति ग्रन्थान्तरे ॥ ग्र्ह्त्च्म्_१९।६५-६६:१३ ॥  
  
____________________________________________________  
  
स्तर्त् ग्र्ह्त् १९।६७-७२  
  
  
<mṛtasaṃjīvanīguṭikā>  
यः पूर्वोक्तः सूतो लक्षादूर्ध्वं च वेधते लोहान् ।  
बद्धे सारणयोगैर् मुखास्थे च जारयेद्रत्नम् ॥ ग्र्ह्त्_१९।६७ ॥  
युक्तः समांशनागैः सुरलोहायस्कान्तताप्यसत्त्वैश्च ।  
अभ्रकसत्त्वसमेता गुटिका मृतसञ्जीवनी नाम ॥ ग्र्ह्त्_१९।६८ ॥  
हेमयुता गुलुच्छके मुकुटे वा कण्ठसूत्रकर्णे वा ।  
मृत्युभयशोकरोगविषशस्त्रजरासततदुःखसङ्घातम् ॥ ग्र्ह्त्_१९।६९ ॥  
यस्याङ्गे निहितेयं गुटिका मृतसञ्जीवनी नाम ।  
सोऽसुरयक्षकिन्नरपूज्यतमः सिद्धयोगीन्द्रैः ॥ ग्र्ह्त्_१९।७० ॥  
प्रक्षाल्य तोयमध्ये गुटिका घटिकाद्वयं ततः क्षिप्त्वा ।  
तच्चेयं वदनगता मृतकस्योत्थापनं कुरुते ॥ ग्र्ह्त्_१९।७१ ॥  
तोयं तदेव पिबति स्वस्थं पथ्यान्वितस्ततः पुरुषः ।  
लभते दिव्यं स वपुर्मृत्युजरावर्जितः सुदृढम् ॥ ग्र्ह्त्_१९।७२ ॥  
  
------------------  
  
*चोम्म्। मुग्धावबोधिनी:  
  
मृतसञ्जीवनीगुटिकाविधानं गुणांश्चाह य इत्यादि ॥ ग्र्ह्त्च्म्_१९।६७-७२:१ ॥  
यः पूर्वोक्तः सूतो लक्षादूर्ध्वं कोट्यर्बुदादि लोहान् रूप्यादीन् वेधते तस्मिन्बद्धे सूते मुखस्थे प्रकाशमुखयन्त्रे स्थापिते सारणयोगैः सारणतैलादिभिः रत्नं वज्रादिकं जारयेत् ॥ ग्र्ह्त्च्म्_१९।६७-७२:२ ॥  
पुनः समांशनागैस् तुल्यांशसीसकैः सूतो युक्तः कार्यः सुरलोहायस्कान्तताप्यसत्त्वैश्च युक्तः कार्यः सुरलोहं कनकं अयस्कान्तः कान्तलोहं ताप्यसत्त्वं माक्षिकसारं एतैः अभ्रकसत्त्वसमेता सती मृतसञ्जीवनी नाम गुटिका भवति पुनस्तत्र मूषायामियं हेमयुता कार्या ॥ ग्र्ह्त्च्म्_१९।६७-७२:३ ॥  
पुनर् इयं गुटिका नित्यं यस्य गुलुच्छके निहिता भवति वा मुकुटे किरीटे वा कण्ठसूत्रकर्णे कण्ठसूत्रं च कर्णश्च कण्ठसूत्रकर्णं तस्मिन् वा अङ्गे हस्तपादादौ तस्य मृत्युभयशोकरोगशस्त्रजरासततदुःखसङ्घातं नश्यति इत्यध्याहारः ॥ ग्र्ह्त्च्म्_१९।६७-७२:४ ॥  
एतेषु स्थानेषु यस्येयं निहिता स्थापिता भवति स असुरयक्षकिन्नरपूज्यतमः असुरा दैत्याः यक्षा देवयोनयः किन्नराः तुरङ्गवक्त्राः तेषां पूज्यतमो भवति अतिशयेन पूज्यः पूज्यतमः ॥ ग्र्ह्त्च्म्_१९।६७-७२:५ ॥  
सिद्धयोगीन्द्रैः पूज्यतमः सिद्धा देवविशेषाः योगीन्द्रा नागार्जुनादयः ततोऽनन्तरं मृतजीवनी जलमध्ये क्षिप्त्वा प्रक्षाल्य घटिकाद्वयं वदनगता सती मृतकस्य पुरुषस्योत्थापनं प्रबोधनं कुरुते यः पुमान् पुरुषः तदेव तोयं गुटिकाक्षालनं स्वच्छं निर्मलं पिबति किंविशिष्टः पथ्यान्वितो हितावहद्रव्यभक्षणयुक्तः स पुरुषो दिव्यं वपुः देवशरीरं लभते किंविशिष्टं दिव्यं पुनः मृत्युजरावर्जितं व्याधिपालित्यरहितं पुनः सुदृढं वज्रवद् गुटिकापरिमाणं पाकविधानं च पूर्ववद् इत्यर्थः ॥ ग्र्ह्त्च्म्_१९।६७-७२:६ ॥  
इति मृतजीवनीगुटिका ॥ ग्र्ह्त्च्म्_१९।६७-७२:७ ॥  
  
____________________________________________________  
  
स्तर्त् ग्र्ह्त् १९।७३-७४  
  
  
<vajriṇīguṭikā>  
कान्तघनसत्त्वकमलं हेम च तारं यथा कृतद्वन्द्वम् ।  
समजीर्णं बीजवरं वज्रयुतं वज्रिणी गुटिका ॥ ग्र्ह्त्_१९।७३ ॥  
एषा मुखकुहरगता कुरुते नवनागतुल्यबलम् ।  
तद्वपुरपि दुर्भेद्यं मृत्युजरारोगनिर्मुक्तम् ॥ ग्र्ह्त्_१९।७४ ॥  
  
------------------  
  
*चोम्म्। मुग्धावबोधिनी:  
  
वज्रिणीगुटिकाविधानं गुणांश्चाह कान्तेत्यादि ॥ ग्र्ह्त्च्म्_१९।७३-७४:१ ॥  
कान्तं च घनं च अनयोः सत्त्वं कान्तघनसत्त्वं कान्तसत्त्वं चुम्बकसत्त्वं घनसत्त्वं अभ्रकसारं कमलं चेति कमलं ताम्रं च पुनर्हेम स्वर्णं तारं च रूप्यं पूर्ववत् यथा येन विधानेन कृतद्वन्द्वं कृतं च तत् द्वन्द्वं चेति बीजवरं समजीर्णं कार्यं किंविशिष्टं बीजवरं वज्रयुतं हीरकयुतम् इयं गुटिका नामतो वज्रिणी पुनरेषा वज्रिणीगुटिका मुखकुहरगता सती मुखान्तःप्राप्ता सती नवनागतुल्यबलं नवसङ्ख्याका नागाः हस्तिनस्तैस्तुल्यं तत्समं यद्बलं तत्कुरुते तद्वपुस्तस्य मुखे गुटिकाधारिणो वपुः शरीरं दुर्भेद्यं दुःखेन भेत्तुं शक्यं पुनर्मृत्युजराव्याधिभिर् निर्मुक्तम् इत्यर्थः ॥ ग्र्ह्त्च्म्_१९।७३-७४:२ ॥  
इति वज्रिणी गुटिका ॥ ग्र्ह्त्च्म्_१९।७३-७४:३ ॥  
  
____________________________________________________  
  
स्तर्त् ग्र्ह्त् १९।७५-७६  
  
<khecarīguṭikā>  
धूमावलोकितरसे पञ्चमहारत्नजारिते सारिते ।  
बीजेन गगनसत्त्वे माक्षिककान्तप्रयुक्तेन ॥ ग्र्ह्त्_१९।७५ ॥  
खेचरसञ्ज्ञा गुटिका पतति मुखे क्षिप्तमात्रेण ।  
देवासुरसिद्धगणैः पूज्यतमो भवति चेन्द्राद्यैः ॥ ग्र्ह्त्_१९।७६ ॥  
  
------------------  
  
*चोम्म्। मुग्धावबोधिनी:  
  
खेचरीगुटिकाविधानं गुणांश्चाह धूमेत्यादि ॥ ग्र्ह्त्च्म्_१९।७५-७६:१ ॥  
धूमावलोकिते धूमवेधिनि रसे सूते पञ्चमहारत्नजारिते पञ्चसङ्ख्याकैर् महारत्नैर् वज्रादिभिः तथा च ।  
वज्रं च मौक्तिकं चैव माणिक्यं नीलमेव च ।  
मरकतं च विज्ञेयं महारत्नानि पञ्चधा ।  
इति ॥ ग्र्ह्त्च्म्_१९।७५-७६:२ ॥  
पुनर् माक्षिककान्तप्रयुक्तेन ताप्यचुम्बकमिलितेन बीजेन रसे गगनसत्त्वे सारिते सति खेचरसञ्ज्ञा गुटिका भवति ॥ ग्र्ह्त्च्म्_१९।७५-७६:३ ॥  
तस्मिन् गुटिकारूपे रसे क्षिप्तमात्रेण मुखे पतति सति इन्द्राद्यैः देवासुरसिद्धगणैश्च पूज्यतमो भवति इन्द्रो मघवा आद्यो येषां ते तैः ॥ ग्र्ह्त्च्म्_१९।७५-७६:४ ॥  
देवा अमराः असुराः दैत्याः सिद्धा देवविशेषाः तेषां ये गणाः समूहाः तैः कृत्वा अतिशयेन पूज्यो भवतीत्यर्थः ॥ ग्र्ह्त्च्म्_१९।७५-७६:५ ॥  
इति खेचरसञ्ज्ञागुटिका ॥ ग्र्ह्त्च्म्_१९।७५-७६:६ ॥  
  
____________________________________________________  
  
स्तर्त् ग्र्ह्त् १९।७७  
  
  
रसवादोऽनन्तगुणो द्रवगोलककल्कभेदेन ।  
कलितः प्रधानसिद्धैर्यैर् दृष्टस्ते जयन्ति नराः ॥ ग्र्ह्त्_१९।७७ ॥  
  
------------------  
  
*चोम्म्। मुग्धावबोधिनी:  
  
रसवादस्यानन्तत्वं सूचयन्नाह रसेत्यादि ॥ ग्र्ह्त्च्म्_१९।७७:१ ॥  
रसवादो ऽनन्तगुणः अनन्ता गुणा यस्य स तथोक्तः ॥ ग्र्ह्त्च्म्_१९।७७:२ ॥  
अनन्ता अपरिमिताः ॥ ग्र्ह्त्च्म्_१९।७७:३ ॥  
केन कृत्वा रसवादोऽनन्तः द्रवगोलककल्कानां प्रत्येकमनन्तत्वात् रसवादोऽप्यनन्तः ॥ ग्र्ह्त्च्म्_१९।७७:४ ॥  
किम्भूतः प्रधानसिद्धैः नित्यनाथादिभिः कलितः रचितः ॥ ग्र्ह्त्च्म्_१९।७७:५ ॥  
यैर्महद्भिः सिद्धैः रसवादो दृष्टस्ते नरा जयन्ति सर्वोत्कर्षेण वर्तन्ते ॥ ग्र्ह्त्च्म्_१९।७७:६ ॥  
  
____________________________________________________  
  
स्तर्त् ग्र्ह्त् १९।७८-७९  
  
  
शीतांशुवंशसम्भवहैहयकुलजन्मजनितगुणमहिमा ।  
स जयति श्रीमदनश्च किरातनाथो रसाचार्यः ॥ ग्र्ह्त्_१९।७८ ॥  
यस्य स्वयमवतीर्णा रसविद्या सकलमङ्गलाधारा ।  
परमश्रेयसहेतुः श्रेयः परमेष्ठिनः पूर्वम् ॥ ग्र्ह्त्_१९।७९ ॥  
  
------------------  
  
*चोम्म्। मुग्धावबोधिनी:  
  
अथ ग्रन्थकारयितुर् वंशवर्णनम् आह शीतांशुवंशेत्यादि ॥ ग्र्ह्त्च्म्_१९।७८-७९:१ ॥  
श्रीमदनो मदनाभिधो राजा जयति सर्वोत्कर्षेण वर्तते ॥ ग्र्ह्त्च्म्_१९।७८-७९:२ ॥  
किंविशिष्टः किरातनाथः किराताः भिल्लास्तेषां स्वामी ॥ ग्र्ह्त्च्म्_१९।७८-७९:३ ॥  
पुनः किंविशिष्टः शीतांशुवंशसम्भवहैहयकुलजन्मजनितगुणमहिमा शीतांशुवंशे चन्द्रवंशे सम्भव उत्पत्तिर्यस्य तत् एवंविधं यत् हैहयकुलं तत्र कुले जन्मना उद्भवेन जनितो गुणानां महिमा येन स तथोक्तः ॥ ग्र्ह्त्च्म्_१९।७८-७९:४ ॥  
पुनः किंविशिष्टो मदनः रसाचार्यः रसविद्याजनक इत्यर्थः ॥ ग्र्ह्त्च्म्_१९।७८-७९:५ ॥  
अथ चास्य कारयितुर् गुणवर्णनमाह यस्येत्यादि ॥ ग्र्ह्त्च्म्_१९।७८-७९:६ ॥  
यस्य कारयितुः श्रीमदनसञ्ज्ञस्य रसविद्या स्वयं स्वरूपत्वेनावतीर्णा प्रादुर्भूता ॥ ग्र्ह्त्च्म्_१९।७८-७९:७ ॥  
किंविशिष्टा रसविद्या सकलमङ्गलाधारा सकलानि च तानि मङ्गलानि उत्तमरूपाणि तेषामाधारः आश्रयो यस्यां सा ॥ ग्र्ह्त्च्म्_१९।७८-७९:८ ॥  
एषा रसविद्या शरीरं अजरामरणं अजरामरं कुरुते शरीरं च धर्मार्थकाममोक्षाणां मूलं अतः सकलमङ्गलाधारेति युक्तम् ॥ ग्र्ह्त्च्म्_१९।७८-७९:९ ॥  
पुनः रसविद्या श्रेयसे मुक्तौ परम उत्कृष्टो हेतुः कारणम् ॥ ग्र्ह्त्च्म्_१९।७८-७९:१० ॥  
अनयैव रसविद्यया परमेष्ठिनो ब्रह्मणः पूर्वं प्रथमं श्रेयो ऽजरामरणरूपं सञ्जातम् ॥ ग्र्ह्त्च्म्_१९।७८-७९:११ ॥  
  
____________________________________________________  
  
स्तर्त् ग्र्ह्त् १९।८०  
  
  
तस्मात् किरातनृपतेर् बहुमानम् अवाप्य रसकर्मनिरतः ।  
रसहृदयाख्यं तन्त्रं विरचितवान् भिक्षुगोविन्दः ॥ ग्र्ह्त्_१९।८० ॥  
  
------------------  
  
*चोम्म्। मुग्धावबोधिनी:  
  
कर्ता स्वनाममहत्त्वं सूचयन्नाह तस्मादित्यादि ॥ ग्र्ह्त्च्म्_१९।८०:१ ॥  
इदं रसतन्त्रं शास्त्रं विरचितवान् कृतवानिति भावः ॥ ग्र्ह्त्च्म्_१९।८०:२ ॥  
किंविशिष्टं इदं तन्त्रं रसहृदयाख्यं किं कृत्वा तस्मादित्यादि ॥ ग्र्ह्त्च्म्_१९।८०:३ ॥  
  
  
  
  
  
