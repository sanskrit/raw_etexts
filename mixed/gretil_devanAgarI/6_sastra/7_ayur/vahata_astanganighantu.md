---
title: 'Vahata: Astanganighantu'

---
## Intro
  
  
  
  
Vahata: Astanganighantu  
  
  
  
  
Vahata:  
Astanganighantu  
Based on the edition by Priya Vat Sharma,  
Madras: The Kuppuswamy Sastri Research Institute, 1973  
  
  
Input by Oliver Hellwig  
  
  
TEXT WITH PADA MARKERS  
  
  
  


## पाठः
  
  
  
  
  
  
पद मर्केर्स्  
  
ड़ोर् अ ड़ोउर्-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  ॥  
  
ड़ोर् अ सिx-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  \  
॥॥॥॥  # ॥॥॥॥  ॥  
  
  
  
वाहट: अष्टाङ्गनिघण्टु  
  
सर्वज्ञाय नमस्कृत्य  $ द्रव्याणां गूढवाचिनाम्  &  
अष्टाङ्गसङ्ग्रहोक्तानां  % निघण्टुर् अभिधीयते  ॥ वनिघ्_१ ॥  
विदारीपञ्चाङ्गुलवृश्चिकाली-  $ वृश्चीवदेवाह्वयशूर्पपर्ण्यः  &  
कण्डूकरी जीवनाह्वस्वसञ्ज्ञे  % द्वे पञ्चके गोपसुता त्रिपादी  ॥ वनिघ्_२ ॥  
विदार्यादिर् अयं हृद्यो  $ बृंहणो वातपित्तहा  &  
शोषगुल्माङ्गमर्दोर्ध्व-  % श्वासकासहरो गणः  ॥ वनिघ्_३ ॥  
विदारी गजवाजीष्टा  $ वृषगन्धेक्षुगन्धिका  &  
शृगालिका पुष्पवल्ली  % शुक्लकन्दा पलाशिका  ॥ वनिघ्_४ ॥  
क्षीरेक्षुवल्लीगन्धान्या  $ क्षीरशुक्ला पयस्विनी  &  
वल्लीपलाशिका क्षीर-  % विदारी श्रेष्ठकन्दकः  ॥ वनिघ्_५ ॥  
पञ्चाङ्गुलो वर्धमानश्  $ चित्रो गन्धर्वहस्तकः  &  
उरुवूकस् तथैरण्ड  % आमण्डो वातनाशनः  ॥ वनिघ्_६ ॥  
रक्तैरण्डो द्वितीयस् तु  $ व्याघ्रो व्याघ्रतलोपमः  &  
नक्राहिदंष्ट्रिका कोली  % वृश्चिकाल्य् उष्ट्रधूमकः  ॥ वनिघ्_७ ॥  
कालेयी धूम्रपत्त्रोष्ट्रा  $ विशल्या सर्पदंष्ट्रिका  &  
पुनर्नवा वर्षकेतुः  % वृश्चीवः श्वेतमूलकः  ॥ वनिघ्_८ ॥  
वर्षाभूः दीर्घपत्त्रा च  $ विकसस् तु कठिल्लकः  &  
सुनाडिको रक्तपुष्पो  % विशाखो मण्डलच्छदः  ॥ वनिघ्_९ ॥  
सहदेवा महागन्धा  $ देवगन्धा बलाह्वया  &  
गाङ्गेरुकी नागबला  % खरबन्धा निशाह्वया  ॥ वनिघ्_१० ॥  
विश्वदेवा झषा काला  $ तथा चाश्वगवेधुका  &  
मुद्गपर्णी सहा सूप्य-  % पर्णी मार्जारगन्धिका  ॥ वनिघ्_११ ॥  
काकमुद्गा क्षुद्ररसा  $ चास्रपित्तहरा सरा  &  
पिशाची सिंहविन्ना च  % माषपर्णी महासहा  ॥ वनिघ्_१२ ॥  
मर्कटी चात्मगुप्ता च  $ कण्डूकृत् कपिकच्छुरा  &  
वृष्यबीजा गलेकण्डू-  % करी शार्दुलविग्रहा  ॥ वनिघ्_१३ ॥  
फणिजिह्वापर्ण्य् अभीरुः  $ पीवरीन्दीवरी वरी  &  
सूक्ष्मपत्त्रा द्वीपिशत्रुः  % शतमूली शतावरी  ॥ वनिघ्_१४ ॥  
काकोली कवरी वीरा  $ ध्वाङ्क्षोली क्षीरशुक्लिका  &  
जीवन्ती जीवनी जीवा  % शाकश्रेष्ठा सुमङ्गला  ॥ वनिघ्_१५ ॥  
पयस्या पयसी पोट-  $ गला ज्ञेयार्कपुष्पिका  &  
जीवकः कूर्चनिभस् तु  % वृषाणी वृषभो वृषः  ॥ वनिघ्_१६ ॥  
पृश्निपर्णी पृथक्पर्णी  $ धावनी कलशी गुहा  &  
शृगालविन्ना लाङ्गूली  % स्थिरा क्रोष्टुकपुच्छिका  ॥ वनिघ्_१७ ॥  
विदारिगन्धांशुमती  $ शालपर्णी स्थिरा ध्रुवा  &  
त्रिपर्ण्य् अतिगुहा सौम्या  % महाक्षी तन्विका मता  ॥ वनिघ्_१८ ॥  
व्याघ्री निदिग्धिका क्षुद्रा  $ द्रावणी कण्टकारिका  &  
सिंहा च क्षुद्रवार्त्ताकी  % बृहती बहुपुत्रिका  ॥ वनिघ्_१९ ॥  
वार्त्ताकी हिङ्गुली सिंही  $ भाण्टाकी दुष्प्रधर्षिणी  &  
गोकण्टको गोक्षुरकः  % श्वदंष्ट्रा च त्रिकण्टकः  ॥ वनिघ्_२० ॥  
कन्या गोपी कृष्णवल्ली  $ सारिवा फाणिजिह्विका  &  
सुगन्धिमूला भद्रा च  % सुगन्धा गोपवल्ल्य् अपि  ॥ वनिघ्_२१ ॥  
हंसपादी रक्तपादी  $ त्रिपादी कीटमारिका  &  
धृतराष्ट्रपदी चैव  % मृतमन्दातिपर्णिका  ॥ वनिघ्_२२ ॥  
सारिवोशीरकाश्मर्य-  $ मधूकशिशिरद्वयम्  &  
यष्टी परुषकं हन्ति  % दाहपित्तास्रतृड्ज्वरान्  ॥ वनिघ्_२३ ॥  
सारिवादिगणं वक्ष्ये  $ पुरा प्रोक्ता तु सारिवा  &  
वीरण्याभयलामज्ज-  % कोशीरम् अमृणालकम्  ॥ वनिघ्_२४ ॥  
वीरं वीरणमूलं च  $ बहुमूलं रणप्रिया  &  
काश्मर्यभीरुः श्रीपर्णी  % काश्मर्यं कट्फलं तथा  ॥ वनिघ्_२५ ॥  
डोलाफलस् तीक्ष्णसारो  $ मधूको गुडपुष्पकः  &  
मधुपुष्पो लोध्रपुष्पो  % वानप्रस्थो मधुद्रुमः  ॥ वनिघ्_२६ ॥  
ज्ञेयो मधूलसञ्ज्ञो ऽपि  $ मधूको वारिसंस्थितः  &  
छदे ह्रस्वस् तैलपुष्पस्  % तुल्यस् तु रसवीर्यतः  ॥ वनिघ्_२७ ॥  
भद्रश्रियं मलयजं  $ गोशीर्षं श्वेतचन्दनम्  &  
कुचन्दनं ताम्रवर्णं  % लोहितं रक्तचन्दनम्  ॥ वनिघ्_२८ ॥  
यष्टी मधुकयष्ट्याह्वा  $ मधुकं क्लीतकाह्वयम्  &  
परुषको मृदुफलो  % रोषजो धन्वनच्छदः  ॥ वनिघ्_२९ ॥  
कृष्णाग्रन्थिककाकमाचिचविकाविश्वौषधाजाजिभिः  $ पाठारामठरेणुकागजकणासिद्धार्थचित्रोषणैः  &  
स्पृक्का जात्यजमोदहिङ्गुत्रुटिभिः भार्ङ्गीविलङ्गान्वितैः  % एभिर् विंशतिभिः कफामयहरः कृष्णादिको ऽयं गणः  ॥ वनिघ्_३० ॥  
पिप्पली मागधी कृष्णा  $ वैदेही चपला कणा  &  
उपकुल्या कौलनामा  % शौण्डी स्यात् तीक्ष्णतण्डुला  ॥ वनिघ्_३१ ॥  
काकमाची गुच्छफला  $ स्वर्या मरिचिका फला  &  
काकोली चविका चव्यं  % ग्रन्थिला कोलवल्लिका  ॥ वनिघ्_३२ ॥  
शुण्ठी महौषधं विश्वं  $ नागरं विश्वभेषजम्  &  
अजाजी जीरकं माता  % मेध्यं स्याद् औत्तरापथम्  ॥ वनिघ्_३३ ॥  
कृष्णजीरेति काकोली  $ कालिकोद्गारशोधनी  &  
जीरणा कारभी योनि-  % शूलघ्नी चोपकुञ्चिका  ॥ वनिघ्_३४ ॥  
मालवी त्रिशिरा पाठा  $ प्राचीना वृत्तपर्णिका  &  
अम्बष्ठा स्थापनी वीरा  % बोधकी च कुचेलिका  ॥ वनिघ्_३५ ॥  
जन्तुघ्नं जरणं हिङ्गु  $ भूतघ्नं वस्तिहिंसकः  &  
कपिला रेणुका कौन्ती  % राजपुत्री हरेणुका  ॥ वनिघ्_३६ ॥  
श्रेयसी स्याद् गजकणा-  $ कृत्रिमाचविकाफला  &  
आसुरी सर्षपो राजी  % नासासंवेदनः कटुः  ॥ वनिघ्_३७ ॥  
सिद्धार्थको भूतनाशो  $ रक्षोघ्नः श्वेतसर्षपः  &  
तिला कट्वी मत्स्यपित्ता  % कटुका शकुलादनी  ॥ वनिघ्_३८ ॥  
वल्लीजं यवनेष्टं स्यान्  $ मरिचं तीक्ष्णम् ऊषणम्  &  
स्पृक्का स्पृक् ब्राह्मणी देवी  % पिशुना च लता सती  ॥ वनिघ्_३९ ॥  
जातीफलं मज्जसारं  $ जाती मदनशौण्डिकौ  &  
अजमोदा खराह्वा च  % बस्तमोदा च मर्कटी  ॥ वनिघ्_४० ॥  
एला तु द्राविडी तुत्था  $ सूक्ष्मैला बहुला त्रुटिः  &  
भार्ङ्गी गर्दभशाकं च  % पद्मा ब्राह्मणयष्टिका  ॥ वनिघ्_४१ ॥  
पद्मकपुण्ड्रौ वृद्धितुगर्द्धयः शृङ्ग्य् अमृता दश जीवनसञ्ज्ञाः  ।*  
स्तन्यकरा घ्नन्तीरणपित्तं प्रीणनजीवनबृंहणवृष्याः  ॥ वनिघ्_४२ ॥*  
पद्मकादिगणं वक्ष्ये  $ हेमपद्मं तु पद्मकम्  &  
प्रपौण्डरीकं श्रीपुष्पं  % पुण्ड्राह्वं मूलसाधनम्  ॥ वनिघ्_४३ ॥  
वृद्धिस् तु श्रावणी पुष्टिः  $ महावृद्धिः परोच्यते  &  
तवक्षीरी तुषा शुभ्रा  % वंशाख्या वंशरोचना  ॥ वनिघ्_४४ ॥  
शृङ्गी स्मृता महाघोषा  $ ज्ञेया कर्कटशृङ्गिका  &  
गुडूची कुण्डली छिन्न-  % रुहा काण्डोद्भवामृता  ॥ वनिघ्_४५ ॥  
मधुपर्णी वयःस्था च  $ मण्डली तन्त्रिका स्मृता  &  
शल्यपर्णी मणिच्छिद्रा  % मेदा मेदःसमुद्भवा  ॥ वनिघ्_४६ ॥  
महामेदा वृक्षरुहा  $ महापुरुषदन्तिका  &  
दशानां जीवनीयानां  % सञ्ज्ञा तु परिकीर्तिता  ॥ वनिघ्_४७ ॥  
परुषकं वरा द्राक्षा  $ कट्फलं कतकात् फलात्  &  
राजाह्वं दाडिमं शाकं  % तृण्मूत्रामयवातजित्  ॥ वनिघ्_४८ ॥  
परुषादिगणं वक्ष्ये  $ पुरा प्रोक्तं परुषकम्  &  
वरोत्तमा च त्रिफला  % श्रेष्ठा चापि फलत्रयम्  ॥ वनिघ्_४९ ॥  
प्राणदा पूतनामोघा  $ हरीतक्य् अभया जया  &  
पथ्यामृता हैमवती  % कायस्था रोहिणी स्मृता  ॥ वनिघ्_५० ॥  
अक्षः कलिः कर्षफलो  $ विन्ध्यजातो विभीतकः  &  
कोरङ्गको मृदुफलो  % धात्री चामलकी शिवा  ॥ वनिघ्_५१ ॥  
रोहिणी खट्वला प्रोक्ता  $ द्राक्षा मृदुफला तथा  &  
मृद्वीका तूत्तमफला  % गोस्तनी चौत्तरापथा  ॥ वनिघ्_५२ ॥  
हेमवल्को महावल्को  $ भद्रवृक्षश् च कीर्तितः  &  
कतकस्य फलं कात्यं  % ज्ञेयं वारिप्रसादनम्  ॥ वनिघ्_५३ ॥  
राजादनं क्षीरशुक्लं  $ राजाह्वं वानरप्रियम्  &  
शुकेष्टं दाडिमं चैव  % रक्तबीजफलाह्वयम्  ॥ वनिघ्_५४ ॥  
स्वाद्वम्लं रोचनं चैव  $ द्वितीयम् अम्लदाडिमम्  &  
बृहच्छदस् तथा शाको  % वरदारुः खरच्छदः  ॥ वनिघ्_५५ ॥  
अञ्जनं फलिनी मांसी  $ पद्मोत्पलरसाञ्जनम्  &  
सैलामधुकनागाह्वं  % विषान्तर्दाहपित्तनुत्  ॥ वनिघ्_५६ ॥  
स्मृतं स्रोतोञ्जनं वीरम्  $ अञ्जनं यामुनं तथा  &  
स्रोतोद्भवम् अथो नाद्यं  % सौवीरं नेत्रभूषणम्  ॥ वनिघ्_५७ ॥  
फलिनी कोलगिरिका  $ श्यामा कान्ता प्रियङ्गुका  &  
पिशाची नलदं मांसी  % जटिला भूतकेशिनी  ॥ वनिघ्_५८ ॥  
नलिनं पुष्करं पद्मम्  $ अरविन्दं कुशेशयम्  &  
पङ्केरुहं तामरसं  % सारसं सरसीरुहम्  ॥ वनिघ्_५९ ॥  
बिसप्रसूनराजीव-  $ जलजाम्भोरुहाणि च  &  
इन्दीवरं कुवलयं  % नीलं नीलोत्पलं तथा  ॥ वनिघ्_६० ॥  
सौगन्धिकं तु कल्हारं  $ रक्तोत्पलसुगन्धिके  &  
द्रवाह्वम् अमृतासङ्ग-  % कृतं तार्क्ष्यो रसाञ्जनम्  ॥ वनिघ्_६१ ॥  
एला तु द्राविडी प्रोक्ता  $ बहुला त्रुटिसञ्ज्ञका  &  
हेमपुष्पं तु नागाह्वं  % केसरं नागकेसरम्  ॥ वनिघ्_६२ ॥  
पटोलकटुरोहिणीचन्दनं  $ मधुस्रवगुडूचीपाठान्वितम्  &  
निहन्ति कफपित्तकुष्ठज्वरान्  % विषं वमिम् अरोचकं कामलाम्  ॥ वनिघ्_६३ ॥  
पटोलादिस् तु राजीमत्  $ कुलकं च पटोलकम्  &  
खरच्छदः पाण्डुफलो  % राजमान्यो ऽमृताफलः  ॥ वनिघ्_६४ ॥  
पीलुपर्णी मधुरसा  $ मूर्वा चातिरसा स्मृता  &  
मधुस्रवा पीलुपत्त्रा  % मोरटी क्षीरमोरटम्  ॥ वनिघ्_६५ ॥  
गुडूचीपद्मकारिष्ट-  $ धानकारक्तचन्दनम्  &  
पित्तश्लेष्मज्वरच्छर्दि-  % दाहतृष्णाघ्नम् अग्निकृत्  ॥ वनिघ्_६६ ॥  
निम्बो ऽरिष्टो गुडूच्यादौ  $ पिचुमान्दः शुकप्रियः  &  
धान्या कुस्तुम्बुरुः धान्यं  % धनिका धान्यकं तथा  ॥ वनिघ्_६७ ॥  
आरग्वधेन्द्रयवपाटलिकाकतिक्ता-  $ निम्बामृतामधुरसास्रुववृक्षपाठाः  &  
भूनिम्बसैर्यकपटोलकरञ्जयुग्म-  % सप्तच्छदाग्निसुषवीफलबाणघोण्टाः  ॥ वनिघ्_६८ ॥  
आरग्वधादिर् जयति  $ छर्दिकुष्ठविषज्वरान्  &  
कफं कण्डूं प्रमेहं च  % दुष्टव्रणविशोधनः  ॥ वनिघ्_६९ ॥  
आरग्वधो राजवृक्षः  $ शम्याकश् चतुरङ्गुलः  &  
आरेवतो व्याधिघातः  % प्रग्रहः कृतमालकः  ॥ वनिघ्_७० ॥  
कलिङ्गकस् त्व् इन्द्रयवो  $ वत्सकः कौटजं फलम्  &  
पाटली दीर्घवृत्ता च  % स्थल्यामोघाम्बुवासिनी  ॥ वनिघ्_७१ ॥  
वृत्ततुण्डा काकतिक्ता  $ शार्ङ्गेष्टाङ्गारवल्लिका  &  
व्याघ्रपादः स्रुवतरुः  % स्वादुकण्टो विकङ्कतः  ॥ वनिघ्_७२ ॥  
किराततिक्तो भूनिम्बः  $ कत्तृणः काण्डतिक्तकः  &  
सैर्यकस् तु सहचरः  % सर्यको मृदुपुष्पकः  ॥ वनिघ्_७३ ॥  
बाणः स्मृतो नीलपुष्पः  $ धीरशौर्यकघोश्वराः  &  
पूतिकरञ्जः कैडर्यः  % प्रकीर्यश् चिरबिल्वकः  ॥ वनिघ्_७४ ॥  
उदकीर्यो नक्तमालः  $ करञ्जो लाजपुष्पकः  &  
सप्तच्छदो ऽयुग्मपत्त्रः  % सप्ताह्वो गुच्छपुष्पकः  ॥ वनिघ्_७५ ॥  
चित्रको द्वीपिसञ्ज्ञस् तु  $ वह्निपर्यायवाचकः  &  
रक्तचित्रस् तथान्यस् तु  % महाङ्गः कालमूलकः  ॥ वनिघ्_७६ ॥  
पानीयवल्ली सुषवी  $ बृहद्वल्ल्य् उत्पलच्छदा  &  
गालो राठो ऽथ मदनः  % पिण्डीतः करहाटकः  ॥ वनिघ्_७७ ॥  
शल्यकैडर्यवृक्षः स्याच्  $ छर्दनस् तगरः फलम्  &  
घोण्टो मुण्ठगोपघोण्टौ  % पद्मकी मर्कटाह्वया  ॥ वनिघ्_७८ ॥  
असनतिनिशभूर्जश्वेतवाहप्रकीर्या  $ खदिरकदरभण्डीशिंशपामेषशृङ्ग्यः  &  
त्रिहिमतलपलाशाः जोङ्गकः शाकशालौ  % क्रमुकधवकलिङ्गच्छागकर्णाश्वकर्णाः  ॥ वनिघ्_७९ ॥  
असनादिर् विजयते  $ श्वित्रकुष्ठकफक्रिमीन्  &  
पाण्डुरोगं प्रमेहं च  % मेदोदोषनिबर्हणः  ॥ वनिघ्_८० ॥  
असनादौ पीतसारः  $ प्रियको बीजको ऽसनः  &  
स्यन्दनः स्तिमितो नेमिः  % रथद्रुः सर्वसाधकः  ॥ वनिघ्_८१ ॥  
भूर्जो भुर्जो बहुपुटो  $ मृदुत्वक् चास्थिरच्छदः  &  
पार्थो ऽर्जुनः श्वेतवाहः  % ककुभः फाल्गुनाह्वयः  ॥ वनिघ्_८२ ॥  
गायत्री खदिरो गीता  $ कुष्ठघ्नो बालपत्त्रकः  &  
कदरः खदिरः सारः  % कोटरी श्यामसारकः  ॥ वनिघ्_८३ ॥  
भण्डी शुकद्रुः प्लवङ्गः  $ शिरीषो मृदुपुष्पकः  &  
कपिला शिंशपा कृष्ण-  % सारो मण्डलपत्त्रकः  ॥ वनिघ्_८४ ॥  
बस्तान्त्री मेषशृङ्गी च  $ चक्षुष्या बहुलाङ्गिका  &  
कालेयकं पीतसारं  % तृतीयं वर्णकृद्धिमम्  ॥ वनिघ्_८५ ॥  
ताडस् तालो दीर्घतरुस्  $ तृणराजस् त्रिबीजकः  &  
पलाशः किंशुको वात-  % रोधो ब्रह्मतरुः पटुः  ॥ वनिघ्_८६ ॥  
जोङ्गकः शीतशमनो  $ लोहनामागरुः स्मृतः  &  
सजह्विः श्रीकरः शालो  % रसो निर्यासरालकौ  ॥ वनिघ्_८७ ॥  
धवो दृढतरुर् गौरः  $ शकटाक्षो मरूद्भवः  &  
क्रमुकं कैवुकं पूगं  % कषायं मधुर् आह्वयम्  ॥ वनिघ्_८८ ॥  
श्वेतघ्नः शीतशमनः  $ बस्तकर्णो ऽजकर्णकः  &  
शस्यसंवरणः शूरः  % कुशिकश् चाश्वकर्णकः  ॥ वनिघ्_८९ ॥  
वरुणसैर्यकयुग्मशतावरी-  $ दहनमोरटबिल्वविषाणिकाः  &  
द्विबृहतीद्विकरञ्जजयाद्वयं  % बहलपल्लवदर्भरुजाकराः  ॥ वनिघ्_९० ॥  
वरुणादिः कफं मेदो  $ मन्दाग्नित्वं नियच्छति  &  
आढ्यवातं शिरःशूलं  % गुल्मं चान्तः सविद्रधिम्  ॥ वनिघ्_९१ ॥  
वरुणादौ श्वेतपुष्पो  $ वरुणो वरणः स्मृतः  &  
शटालवृक्षो बिल्वो ऽस्त्री  % पूतिवातो महाफलः  ॥ वनिघ्_९२ ॥  
मालूरः श्रीफलः शैवः  $ शाण्डिल्यः श्रीनिवासकः  &  
महाकाल्यजशृङ्गी च  % कूर्चपर्णी विषाणिका  ॥ वनिघ्_९३ ॥  
जयाग्निमन्थो ऽरणिका  $ तक्कारी वैजयन्तिका  &  
शिग्रुः शोभाञ्जनस् तीक्ष्ण-  % गन्धो बहलपल्लवः  ॥ वनिघ्_९४ ॥  
मुरङ्गी शिग्रुको रक्त-  $ पुष्पो मधुरशिग्रुकः  &  
तृतीयो मधुरः सिंश-  % केसरो मधुशिग्रुकः  ॥ वनिघ्_९५ ॥  
सितं तीक्ष्णं शिग्रुबीजं  $ श्वेताङ्गं मरिचाह्वयम्  &  
दर्भः कुशो लवः स्थूलः  % सूक्ष्मो वेदपवित्रकः  ॥ वनिघ्_९६ ॥  
रुजाकरस् त्व् आर्तगलो  $ हुङ्कारो भीषणाह्वयः  &  
जालवृक्षो दुष्प्रधर्षः  % स्वादुतिक्तफलः स्मृतः  ॥ वनिघ्_९७ ॥  
ऊषकस् तुत्थकं हिङ्गु  $ कासीसद्वयसैन्धवम्  &  
सशिलाजतु कृच्छ्राश्म-  % गुल्ममेदःकफापहम्  ॥ वनिघ्_९८ ॥  
ऊषकादौ तु वृषको  $ वूषको रुचकाह्वयः  &  
ऊषो निःसारकः सिंहो  % मूत्रवृद्धिकरः स्मृतः  ॥ वनिघ्_९९ ॥  
कठिनं तुत्थकं द्वेधा  $ कर्परं बर्हिकण्टकम्  &  
जन्तुघ्नं जरणं हिङ्गु  % रामठं भूतनाशनम्  ॥ वनिघ्_१०० ॥  
कासीसं पांशुधावाख्यं  $ द्वितीयं पुष्पसञ्ज्ञकम्  &  
सैन्धवं माणिमन्थं च  % नादेयं लवणोत्तमम्  ॥ वनिघ्_१०१ ॥  
शिलाजं धातुजं ज्ञेयं  $ मन्दरोत्थं शिलाजतु  &  
पार्वतं शैलनिर्यासः  % गिरिजं च शिलाह्वयम्  ॥ वनिघ्_१०२ ॥  
वेल्लन्तरारणिकबूकवृषाश्मभेद-  $ गोकण्टकोत्कटसहाचरबाणकाशाः  &  
वृक्षादनीनलकुशाद्वयगुण्ठगुन्द्रा-  % भल्लूकमोरटकुरण्टकरम्भपार्थाः  ॥ वनिघ्_१०३ ॥  
वर्गो वीरतराद्यो ऽयं  $ हन्ति वातकृतान् गदान्  &  
अश्मरीशर्करामूत्र-  % कृच्छ्राघातरुजाहरः  ॥ वनिघ्_१०४ ॥  
वेल्लन्तरो वीरतरुर्  $ गणे वीरतरादिके  &  
वसुकः स्थूलपुष्पश् च  % बुकश् चेश्वरमल्लिका  ॥ वनिघ्_१०५ ॥  
सिंहास्यः कर्कटश् चैव  $ वृषकश् चाटरूषकः  &  
वेणुपत्री वृषा पार्वी  % पर्वणी वंशपत्रिका  ॥ वनिघ्_१०६ ॥  
अश्मभेदी शिलाभेदी  $ ज्ञेया पाषाणभेदिका  &  
उत्कटा सूक्ष्मपत्रा च  % दीर्घलोहितयष्टिका  ॥ वनिघ्_१०७ ॥  
शरेक्षुकुसुमौ बाणः  $ स काण्डेक्षुनिभाङ्घ्रिकः  &  
श्वेतचामरकः काशो  % गुन्द्रा स्याद् गुच्छपुष्पिका  ॥ वनिघ्_१०८ ॥  
वृक्षादनी तु शिखरो  $ वन्दाकः कामवृक्षकः  &  
मृदुपुष्पो ऽथ सुषिरो  % नदीस्थो नलको नलः  ॥ वनिघ्_१०९ ॥  
गुण्ठो वृत्ततृणः शुण्ठः  $ शृङ्गवेराभमूलकः  &  
भल्लूको भूतवृक्षश् च  % श्योनाकश् चैव टुण्टुकः  ॥ वनिघ्_११० ॥  
श्रीहस्तिनी कुरटका  $ पिचुकः शितिवारकः  &  
कृष्णसूक्ष्मफला युक्त-  % पुष्पा मस्तकमञ्जरी  ॥ वनिघ्_१११ ॥  
करम्भः कर्कशो युग्म-  $ फला चोत्तमकन्यका  &  
कपोतवङ्का वरदा  % रविभक्ता सुवर्चला  ॥ वनिघ्_११२ ॥  
रोध्रशाबरकरोध्रपलाशाः  $ जिङ्गिणीसरलकट्फलयुक्ताः  &  
कुत्सिताम्बकदलीगतशोकाः  % सैलवालुपरिपेलवमोचाः  ॥ वनिघ्_११३ ॥  
एष रोध्रादिको नाम  $ मेदःकफहरो गणः  &  
योनिदोषहरः स्तम्भी  % वर्ण्यो विषविनाशनः  ॥ वनिघ्_११४ ॥  
लोध्रादौ तिल्वको लोध्रस्  $ तिरीटः पट्टिकाह्वयः  &  
द्वितीयः शाबरः श्वेतो  % घनत्वक् चाक्षिभेषजः  ॥ वनिघ्_११५ ॥  
जिङ्गिणी झिङ्गिणी ज्ञेया  $ मोचकी गुडमञ्जरी  &  
पूतिकाष्ठं देववृक्षः  % सरलो देवदारुकः  ॥ वनिघ्_११६ ॥  
सुरकाष्ठं भद्रदारुः  $ देवपर्यायवाचकः  &  
सुगन्धा सुवहा रास्ना  % युक्ताह्वा गन्धनाकुली  ॥ वनिघ्_११७ ॥  
सुरभिश् च कदम्बश् च  $ कुञ्चिताङ्गो हरिप्रियः  &  
रम्भा तु कदली मोचा  % वृत्तपुष्पांशुमत्फला  ॥ वनिघ्_११८ ॥  
अशोको विगतशोकः  $ सुभगस् ताम्रपल्लवः  &  
एलवालुकम् ऐलेयं  % बालेयं हरिवालुकम्  ॥ वनिघ्_११९ ॥  
कुटन्नटं प्लवङ्गं च  $ वितुन्नं परिपेलवम्  &  
सुरभिः सल्लकी मोचा  % महारम्भा गजप्रिया  ॥ वनिघ्_१२० ॥  
अर्कालकौ नागदन्ती विशल्या  $ भार्ङ्गी रास्ना वृश्चिकाली प्रकीर्या  &  
प्रत्यक्पुष्पी पीततैलोदकीर्या  % श्वेतायुग्मं तापसानां च वृक्षः  ॥ वनिघ्_१२१ ॥  
अयम् अर्कादिको वर्गः  $ कफमेदोविषापहः  &  
कृमिकुष्ठप्रशमनो  % विशेषाद् व्रणशोधनः  ॥ वनिघ्_१२२ ॥  
अर्कादौ तु सदापुष्पा  $ सूर्याह्वार्कस् तु रूपिका  &  
मन्दारः श्वेतकुसुमो  % ऽलर्को विकरणः स्मृतः  ॥ वनिघ्_१२३ ॥  
नागदन्ती श्वेतघण्टा  $ नागिनी पूर्वपुष्पिका  &  
विशल्या हलिनी वह्मि-  % जिह्वा लाङ्गलिका स्मृता  ॥ वनिघ्_१२४ ॥  
भार्ङ्गी फञ्जी च पालिन्दी  $ द्विजयष्टिः सुगन्धिका  &  
अपामार्गः शैखरिकः  % प्रत्यक्पुष्पी मयूरकः  ॥ वनिघ्_१२५ ॥  
काकादनी पीततैला  $ वेगा काकाण्डकी तथा  &  
ज्योतिष्मती पीततैला  % वेगा कङ्गुणिका स्मृता  ॥ वनिघ्_१२६ ॥  
श्वेता सुनाभिः कटभी  $ किणिही मधुरेणुका  &  
कटम्भरा महाश्वेता  % कालिन्दी कटभी सिता  ॥ वनिघ्_१२७ ॥  
कुमार्याख्या महाश्वेता  $ वन्ध्या कर्कोटकी तथा  &  
इङ्गुदस् तिक्तमञ्जा च  % पीलुकस् तापसद्रुमः  ॥ वनिघ्_१२८ ॥  
सुरसयुगफणिज्जं कालमाला विडङ्गं  $ खरबुसवृषकर्णी कट्फलं कासमर्दः  &  
क्षवकसरसिभार्ङ्गीकार्मुकाः काकमाची  % कुलहलविषमुष्टी भूस्तृणो भूतवेशी  ॥ वनिघ्_१२९ ॥  
सुरसादिर् गणः श्लेष्म-  $ मेदःकृमिनिषूदनः  &  
प्रतिश्यायारुचिश्वास-  % कासघ्नो व्रणशोधनः  ॥ वनिघ्_१३० ॥  
सुरसादौ गणे द्वेधा  $ सुरा कृष्णगरुर् अतः  &  
स्वादुगन्धिच्छदा चैव  % कायस्था तुलसी तथा  ॥ वनिघ्_१३१ ॥  
फणिज्जको मञ्जरीकस्  $ तीक्ष्णगन्धः सुगन्धिकः  &  
कृष्णसर्जकः कालमालः  % वठिञ्जरकुठेरकौ  ॥ वनिघ्_१३२ ॥  
विडङ्गं कृमिजिद् बल्यं  $ किरीटं श्वेततण्डुलम्  &  
शूकात्मकः खरबुसौ  % मरुवः खरपत्त्रकः  ॥ वनिघ्_१३३ ॥  
वृषकर्ण्याखुकर्णी च  $ तथा भूमिपरिश्रया  &  
राजक्षवः पीतपुष्पः  % कासघ्नं कासमर्दकः  ॥ वनिघ्_१३४ ॥  
उद्वेगजननस् तीक्ष्णः  $ क्षवकः क्षुद्विबोधकः  &  
कपित्थपत्त्री झरसी  % निर्झरा झरपत्त्रिका  ॥ वनिघ्_१३५ ॥  
प्राचीना बोधकी कान्ता  $ कामुका रक्तमञ्जरी  &  
माधवी स्याद् अमुक्तश् च  % सुवसन्तो ऽतिमुक्तकः  ॥ वनिघ्_१३६ ॥  
काकमाची गूढफला  $ काकाह्वा माचिकापि च  &  
वोलो वृद्धः कुलहलो  % जम्बूलो भूकदम्बकः  ॥ वनिघ्_१३७ ॥  
विषमुष्टिश् च कर्कोटी  $ क्षयाह्वा केशमुष्टिका  &  
पुत्राञ्जलिः भूतकेशी  % भूस्तृणो गुह्यबीजकः  ॥ वनिघ्_१३८ ॥  
भूतावेशी भूतकेशी  $ निर्गुण्डी तिन्दुवारकः  &  
शेफालिका श्वेतपुष्पा  % श्वेतनिर्गुण्डिका स्मृता  ॥ वनिघ्_१३९ ॥  
मुष्ककस्नुग्वराद्वीपि-  $ पलाशधवशिंशपाः  &  
गुल्ममेहाश्मरीपाण्डु-  % मेदो ऽर्शःकफशुक्रजित्  ॥ वनिघ्_१४० ॥  
मुष्ककादौ तु शिखरी  $ मुष्कको मोक्षकस् तथा  &  
कालमुष्कः क्षारवृक्षः  % क्षीणवारिफलः स्मृतः  ॥ वनिघ्_१४१ ॥  
सुधा वज्री महावृक्षो  $ ग्रन्थिला स्नुग् गुडा स्नुही  &  
समन्तदुग्धा श्वजिह्व-  % पत्रश् च युग्मकण्टकः  ॥ वनिघ्_१४२ ॥  
वत्सकमूर्वाभार्ङ्गीकटुका मरीचं घुणप्रिया च गण्डीरम्  ।*  
एला पाठा जाजी कट्वङ्गफलाजमोदसिद्धार्थवचाः  ॥ वनिघ्_१४३ ॥*  
जीरकहिङ्गुविडङ्गं पशुगन्धा पञ्चकोलकं हन्ति  ।*  
चलकफमेदःपीनसगुल्मज्वरशूलदुर्नाम्नः  ॥ वनिघ्_१४४ ॥*  
वनतिक्तो वत्सकादौ  $ कुटजो गिरिमल्लिका  &  
वृक्षकः शक्रवृक्षश् च  % वत्सकः कुटजस् तथा  ॥ वनिघ्_१४५ ॥  
भङ्गुरातिविषा माद्री  $ शुक्लकन्दा घुणप्रिया  &  
द्वितीया तु प्रतिविषा  % श्वेतरक्तविषा मता  ॥ वनिघ्_१४६ ॥  
दीर्घवृन्तो महानिम्बः  $ कट्वङ्गो ऽरलुतिक्तकः  &  
दीप्यकं त्व् अजमोदस् तु  % यवानी जरणाह्वया  ॥ वनिघ्_१४७ ॥  
वचोग्रगन्धा जटिला  $ षड्ग्रन्था हैमवत्यपि  &  
शुक्ला या सा स्वादुकन्दा  % सुवासा हिमसम्भवा  ॥ वनिघ्_१४८ ॥  
वचाजलददेवाह्व-  $ नागरातिविषामयाः  &  
हरिद्राद्वययष्ट्याह्व-  % कलशीकुटजोद्भवाः  ॥ वनिघ्_१४९ ॥  
वचाहरिद्रादिगणाव्  $ आमातीसारनाशनौ  &  
मेदःकफाढ्यपवन-  % स्तन्यदोषनिबर्हणौ  ॥ वनिघ्_१५० ॥  
वचादौ प्राग् वचा प्रोक्ता  $ मुस्ता तु जलदाह्वया  &  
गाङ्गेयी कुरुविन्दा च  % देवाह्वा भद्रमुस्तकम्  ॥ वनिघ्_१५१ ॥  
हरिद्रादिगणं वक्ष्ये  $ गौरी श्यामा च निर्विषा  &  
निशा क्षपा च रात्रिश् च  % वरा लोमशमूलिका  ॥ वनिघ्_१५२ ॥  
स्वर्णवर्णा हरिद्रा तु  $ निशाह्वा रजनी तथा  &  
दार्वी कटङ्कटेरी च  % पर्जन्या च पचम्पचा  ॥ वनिघ्_१५३ ॥  
प्रियङ्गुपुष्पाञ्जनयुग्मपद्माः  $ पद्माद्रजो योजनवल्ल्यनन्ता  &  
मानद्रुमो मोचरसः समङ्गा  % पुन्नागशीतं मदनीयहेतुः  ॥ वनिघ्_१५४ ॥  
अम्बष्ठा मधुकं नमस्करी  $ नन्दीवृक्षपलाशकच्छुरा  &  
रोध्रं धातकिबिल्वपेशिके  % कट्वङ्गं कमलोद्भवं रजः  ॥ वनिघ्_१५५ ॥  
गणौ प्रियङ्ग्वम्बष्ठादी  $ पक्वातीसारनाशनौ  &  
सन्धानीयौ हितौ पित्ते  % व्रणानाम् अपि रोपणौ  ॥ वनिघ्_१५६ ॥  
प्रियङ्ग्वादिगणे पूर्वं  $ प्रियङ्गुः समुदाहृता  &  
पद्मासितारविन्दा च  % चारटी पद्मचारिणी  ॥ वनिघ्_१५७ ॥  
रजः परागं किञ्जल्कं  $ केसरं पद्मसम्भवम्  &  
मञ्जिष्ठा विजया रक्ता  % समङ्गा विकसारुणा  ॥ वनिघ्_१५८ ॥  
मञ्जुका रक्तयष्टी च  $ ताम्रा योजनवल्ल्य् अपि  &  
अनन्ता दीर्घमूला च  % समुद्रान्तो यवासकः  ॥ वनिघ्_१५९ ॥  
सारद्रुः शाल्मली मोचा  $ पुराणी रक्तपुष्पिका  &  
निर्यासो यस् तु शाल्मल्याः  % स मोचरससञ्ज्ञकः  ॥ वनिघ्_१६० ॥  
समङ्गा शतपत्त्रा च  $ तथैवाञ्जलिकारिका  &  
नमस्कारी रक्तमूला  % तथा पुष्पावरोधिका  ॥ वनिघ्_१६१ ॥  
पुन्नागः पुरुषाह्वश् च  $ तुङ्गाख्यो रक्तकेसरः  &  
नमेरुर् देवपुन्नागः  % स्कन्धपुष्पः सुराह्वयः  ॥ वनिघ्_१६२ ॥  
मदहेतुः सिन्धुपुष्पी  $ धातकी मदयन्तिका  &  
कुञ्जरा हरिसारा च  % मदवीर्या मदप्रिया  ॥ वनिघ्_१६३ ॥  
अम्बष्ठादौ स्मृताम्बष्ठा  $ सहस्री बहुमूलकः  &  
मधुपर्णी केकिशिखा  % मयूराह्वा शिखी तथा  ॥ वनिघ्_१६४ ॥  
नन्दीवृक्षः प्ररोही च  $ जयवृक्षेन्द्रवृक्षकौ  &  
कच्छुरा पणिहारी च  % तीक्ष्णपत्त्रा मरुद्भवा  ॥ वनिघ्_१६५ ॥  
मुस्तावचाग्निद्विनिशाद्वितिक्ता-  $ भल्लातपाठात्रिफलीविषाख्याः  &  
कुष्ठं कुटी हैमवती च योनि-  % स्तन्यामयघ्ना मलपाचनाश् च  ॥ वनिघ्_१६६ ॥  
मुस्तादिके गणे मुस्ता  $ पूर्वम् एव प्रकीर्तिता  &  
तिक्ता च कटुका ज्ञेया  % रोहिणी कटुरोहिणी  ॥ वनिघ्_१६७ ॥  
स्फोटशोफक्षतकरं  $ भल्लातकम् अरुष्करम्  &  
पाकलं वारि भाव्यं च  % वाप्यं कुष्ठं गदाह्वयम्  ॥ वनिघ्_१६८ ॥  
न्याग्रोधपप्पलसदाफलरोध्रयुग्मं  $ जम्बुद्वयार्जुनकपीतनसोमवल्काः  &  
प्लक्षाम्रवञ्जुलपियालपलाशनन्दी-  % कोलीकदम्बविरलामधुकं मधूकम्  ॥ वनिघ्_१६९ ॥  
न्यग्रोधादिर् गणो व्रण्यः  $ सङ्ग्राही भग्नसाधनः  &  
मेदःपित्तास्रतृड्दाह-  % योनिरोगनिबर्हणः  ॥ वनिघ्_१७० ॥  
न्यग्रोधादौ यक्षवासो  $ न्यग्रोधो बहुपाद् वटः  &  
अश्वत्थः पिप्पलो बोधिश्  % चैत्यद्रुश् चलपत्त्रकः  ॥ वनिघ्_१७१ ॥  
उदुम्बरः कृमिफलः  $ सुप्रतिष्ठः सदाफलः  &  
बृहत्फला राजजम्बूः  % काकजम्ब्वल्पसस्यका  ॥ वनिघ्_१७२ ॥  
फलश्रेणी वरः प्रोक्तः  $ कपिचूतः कपीतनः  &  
प्लक्षः कुपिप्पलः प्लावो  % गर्दभाण्डः कपीतनः  ॥ वनिघ्_१७३ ॥  
आम्रश् चूतश् चावतलः  $ कान्तः पिण्डफलस् तथा  &  
वसन्तदूती माकन्दा  % भृङ्गेष्टा कोकिलप्रिया  ॥ वनिघ्_१७४ ॥  
रसालद्रुः सहकारः  $ सौरभः कोकिलप्रियः  &  
नादेयो वञ्जुलः प्रोक्तो  % विदुलो वेतसो ऽपरः  ॥ वनिघ्_१७५ ॥  
प्रियालस् तु खरस्कन्धश्  $ चारो द्राक्षारसप्रियः  &  
कर्कन्धूः काष्ठकृत् कोली  % बदरी युग्मकण्टकः  ॥ वनिघ्_१७६ ॥  
विस्फूर्जनी विकरणी  $ तिन्दुकी विरला स्मृता  &  
कालस्कन्धो नीलसारो  % द्वितीयः काकतिन्दुकः  ॥ वनिघ्_१७७ ॥  
वक्रशल्या कृष्णफला  $ विरला गृध्रनख्य् अपि  &  
गन्धयुक्ता सारवस्त्रा  % दुर्धर्षा कुण्डली स्मृता  ॥ वनिघ्_१७८ ॥  
एलायुग्मतुरुष्ककुष्ठफलिनीमांसीजलध्यामकं  $ स्पृक्काचोरकचोचपत्त्रतगरस्थौणेयजातीरसाः  &  
शुक्तिव्याघ्रिनखो ऽमराह्वमगुरुः श्रीवासकः कुङ्कुमं  % चण्डागुग्गुलदेवधूपखपुराः पुन्नागनागाह्वयम्  ॥ वनिघ्_१७९ ॥  
एलादिको वातकफौ  $ विषं विनियच्छति  &  
वर्णप्रसादनः कण्डू-  % पिटिकाकोठनाशनः  ॥ वनिघ्_१८० ॥  
एलादिके पूर्वम् उक्ता  $ सूक्ष्मैलान्या तु कथ्यते  &  
भद्रैला बृहदेला तु  % स्थूलैला त्रिपुटोद्भवा  ॥ वनिघ्_१८१ ॥  
सुहेला च सुषेणी च  $ रेणुका कान्तनामिका  &  
पिण्डी तुरुष्कजं तैलं  % पिरायाकं कृत्रिमं कपिः  ॥ वनिघ्_१८२ ॥  
ह्रीवेरं वारि केशाह्वम्  $ उदीच्यं बालकं जलम्  &  
ध्यामकं शबलं गन्धं  % स्पृक्का देवी लता सती  ॥ वनिघ्_१८३ ॥  
चोरको ग्रन्थिपर्णी स्यात्  $ शटी सोमसमुद्भवा  &  
वराङ्गं चर्मनामा च  % चोचं त्वक् च वराङ्गकम्  ॥ वनिघ्_१८४ ॥  
रोमशं छदनं पत्त्रं  $ तमालं रोमशीफलम्  &  
बहिष्ठं तगरं वक्रं  % नतं कालानुसारि च  ॥ वनिघ्_१८५ ॥  
चारटी शुकबर्हाख्यं  $ स्थौणेयं तैलपीतकम्  &  
जातीरसो रसो बोलं  % शुक्तिः कररुहो नखः  ॥ वनिघ्_१८६ ॥  
बदरीपत्त्रकं चैव  $ ज्ञेयो नागहनुस् तथा  &  
समुद्रजो व्याघ्रनखो  % विज्ञेयो व्याघ्रनामकः  ॥ वनिघ्_१८७ ॥  
श्रीवेष्टको वायसको  $ दधिनामा च कीर्तितः  &  
काश्मीरं कुङ्कुमं रक्तं  % वाह्लीकं घुसृणं वरम्  ॥ वनिघ्_१८८ ॥  
क्रोधना पिशुना चण्डा  $ चौरी शङ्खिनिका मता  &  
महिषाक्षो निशाचारी  % कौशिको गुग्गुलुः पुरः  ॥ वनिघ्_१८९ ॥  
रालस् तु देवधूपः स्यात्  $ शालः सर्जरसाह्वयः  &  
कुन्दुरुर् मेदकः कुन्द्रो  % विज्ञेयः खपुरस् तथा  ॥ वनिघ्_१९० ॥  
श्यामादन्तीद्रवन्तीक्रमुककुटरणाशङ्खिनी चर्मसाह्वा  $ स्वर्णक्षीरीगवाक्षीशिखरिरजनकच्छिन्नरोहाकरञ्जाः  &  
बस्तान्त्री व्याधिघातो बहलबहुरसस् तीक्ष्णवृक्षात् फलानि  % श्यामाद्यो हन्ति गुल्मं विषमरुचिकफौ हृद्रुजं मूत्रकृच्छ्रम्  ॥ वनिघ्_१९१ ॥  
मसूरविदला श्यामा  $ श्यामादो कालमेषिका  &  
सुषेणिका शशाह्वा च  % कालिन्दी कालिका स्मृता  ॥ वनिघ्_१९२ ॥  
चित्रा मुकूलको दन्ती  $ निकुम्भः शम्बरस् तथा  &  
उदुम्बरच्छदा हस्ति-  % दन्ती स्याद् उपचित्रका  ॥ वनिघ्_१९३ ॥  
न्यग्रोधाह्वा सुतत्रेणी  $ द्रवन्त्य् उन्दुरुकर्णिका  &  
कुम्भस्त्री भट्टिनी सूत्रा  % श्यामा कुटरणा त्रिवृत्  ॥ वनिघ्_१९४ ॥  
शङ्खिनी तिक्तला वक्री  $ यवतिक्ता किशोरिका  &  
शङ्खावर्ता शङ्खपुष्पी  % विशिखा नाहिका स्मृता  ॥ वनिघ्_१९५ ॥  
सातला सप्तला चर्म-  $ कषाह्वावर्तकी स्मृता  &  
अन्येषां तु तथा ब्राह्मी  % ब्रह्मनामा तु कीर्तिता  ॥ वनिघ्_१९६ ॥  
स्वर्णक्षीरी हैमवती  $ कङ्कुष्ठस् तीक्ष्णदुग्धिका  &  
इन्द्रवारुणिका चैन्द्री  % गवाक्षी गजचिर्भिटी  ॥ वनिघ्_१९७ ॥  
विशाला च विशल्या च  $ सैव प्रोक्ता गवादनी  &  
गिरिकर्ण्य् अश्वक्षुरकः  % स्थाणुकर्णी गवादनी  ॥ वनिघ्_१९८ ॥  
नीलस्यन्दा नीलपुष्पी  $ नीलाख्या गिरिकर्णिका  &  
तिल्वकः शिखरी श्वेत-  % त्वक् तिरीटो बृहच्छदः  ॥ वनिघ्_१९९ ॥  
कम्पिल्लको रञ्जनको  $ रेचनो रक्तचूर्णकः  &  
बस्तान्त्री वृषगन्धाख्या  % मेषान्त्री वृषपत्त्रिका  ॥ वनिघ्_२०० ॥  
घनभूरिरसस् त्व् इक्षुः  $ गुडमूलो ऽसिपत्त्रकः  &  
तीक्ष्णवृक्षः शणः पीलुः  % प्रोक्तो ऽन्यः स्थाणुकस् तथा  ॥ वनिघ्_२०१ ॥  
गणेषु यानि द्रव्याणि  $ सङ्ग्रहे वाल्पसङ्ग्रहे  &  
तान्य् उक्तान्य् अभिधीयन्ते  % विप्रकीर्णान्य् अतः परम्  ॥ वनिघ्_२०२ ॥  
पवित्रपत्त्रा मङ्गल्या  $ शमी लक्ष्मी च केशनुत्  &  
सोहला रुदती तन्वी  % सूक्ष्ममूलापराजिता  ॥ वनिघ्_२०३ ॥  
पानीयो बीजवृक्षस् तु  $ जीववृक्षस् तु पाशिकः  &  
शुक्लपुष्पा भूमिलग्ना  % ह्रस्वाङ्गा शङ्खपुष्पिका  ॥ वनिघ्_२०४ ॥  
सूक्ष्मपत्त्रा सर्पगन्धा  $ सर्पाक्षी रक्तपुष्पिका  &  
अन्या तु सुमहाकन्दा  % नाकुली नकुलप्रिया  ॥ वनिघ्_२०५ ॥  
विष्णुक्रान्ता नीलपुष्पी  $ सतीना छर्दिका तथा  &  
वाट्यालकः पीतपुष्पो  % वाट्या भद्रौदनी बला  ॥ वनिघ्_२०६ ॥  
महाबला वर्षपुष्पी  $ शीतपाकी सुबीजकः  &  
वाट्यायनी त्व् अतिबला  % भारद्वाजी सुपर्णिका  ॥ वनिघ्_२०७ ॥  
रामान्याच्छादनफला  $ वाट्या कार्पाससञ्ज्ञका  &  
अजटा बहुपत्त्रा च  % भूधात्री तामलक्य् अपि  ॥ वनिघ्_२०८ ॥  
शीतवीर्यः पर्पटकः  $ तृष्णाघ्नः सूक्ष्मपत्त्रकः  &  
त्रायन्ती त्रायमाणा च  % पालिनी भयनाशिनी  ॥ वनिघ्_२०९ ॥  
दुरालभा धन्वयासो  $ यासो दुःस्पर्शकस् तथा  &  
कल्याणलोचनो ज्ञेयो  % नादेयो जलजम्बुकः  ॥ वनिघ्_२१० ॥  
महाकदम्बो निचुलो  $ ऽनपायी जलनूपुरः  &  
किङ्किरातः कर्णिकारो  % गौरः कनकपुष्पकः  ॥ वनिघ्_२११ ॥  
मन्दारः पारिभद्राह्वो  $ ज्ञेयः कण्टकीकिंशुकः  &  
पारिजातश् च रोहीतः  % प्लीहघ्नो रक्तपुष्पकः  ॥ वनिघ्_२१२ ॥  
शुकनासा तु नलिका  $ शुकघ्राणो ऽल्पनालिका  &  
शाकराजो भूतवासो  % गोजिह्वा कर्कशच्छदा  ॥ वनिघ्_२१३ ॥  
अजाक्षी व्रणनाशिनी  $ कुष्ठघ्नी फल्गुवाटिका  &  
सिंहास्यः कर्कटश् चैव  % वृषो वासाटरूषकः  ॥ वनिघ्_२१४ ॥  
अश्मन्तको ऽम्लयोनिश् च  $ ज्ञेयो यमलपत्त्रकः  &  
वंशो वेणुर् यवफलः  % सुपर्वा च तृणध्वजः  ॥ वनिघ्_२१५ ॥  
करीरः कीचको मृत्यु-  $ फलाङ्कुर इति स्मृतः  &  
वारणस् तरली कुम्भि-  % करञ्जस् तीरवृक्षकः  ॥ वनिघ्_२१६ ॥  
सिन्धुरः सिन्धुवारश् च  $ श्वेतपुष्पावरोहितः  &  
काकोदुम्बरिका फल्गुः  % भद्रोदुम्बरवायसी  ॥ वनिघ्_२१७ ॥  
कालान्त्रदारी कन्थारी  $ फणी खदिरवल्ल्य् अपि  &  
सिता कुमारिका मल्ली  % मोहिनी वटपत्त्रिका  ॥ वनिघ्_२१८ ॥  
फेनिलो हस्तिकर्कोटः  $ काण्डो बाणः शणः स्मृतः  &  
श्लेष्मान्तको बहुफलः  % शैलूषः कान्तवृक्षकः  ॥ वनिघ्_२१९ ॥  
कुद्दालकः कोविदारस्  $ ताम्रपुष्पो युगच्छदः  &  
कालकर्णी भूतवल्ली  % बल्या गन्धाश्वगन्धिका  ॥ वनिघ्_२२० ॥  
तिन्तिडीकस् तु वृक्षाम्लो  $ बदरी कोलसञ्ज्ञकः  &  
कर्कन्धूः ह्रस्वबदरी  % वसुवृक्षस् तु धन्वनः  ॥ वनिघ्_२२१ ॥  
सहस्रवीर्यस् तीक्ष्णाम्लो  $ वराम्लस् त्व् अम्लवेतसः  &  
गोधापदी गोधवल्ली  % पट्वम्लादित्यनामिका  ॥ वनिघ्_२२२ ॥  
पत्त्रभङ्गो महाश्यामा  $ खराश्वा वृद्धदारुकः  &  
दावाग्निदमनी माता  % क्षुद्रकण्टरिका तथा  ॥ वनिघ्_२२३ ॥  
बर्हिशिखाह्वया गुञ्जा  $ रक्तिका काकणन्तिका  &  
श्वेतकाम्भोजिका ध्वाङ्क्षी  % श्वेतपाकी शिखण्डिका  ॥ वनिघ्_२२४ ॥  
तृतीया कृष्णकाम्भोजी  $ कुणपोकः सुसादनी  &  
ज्योतिष्मती कङ्गुणिका  % पारावतपदी च सा  ॥ वनिघ्_२२५ ॥  
ईश्वरी नागदमनी  $ कीटारिः सर्पगन्धिका  &  
अधोमुखा त्व् अवाक्पुष्पी  % वाराही वनमालिका  ॥ वनिघ्_२२६ ॥  
आरामशीतलो देवो  $ गन्धाढ्यः कुरुमर्दकः  &  
नागजिह्वा श्वेतफला  % क्षीरिणी चार्कपुष्पिका  ॥ वनिघ्_२२७ ॥  
निम्बच्छदेन्द्रवल्ली च  $ करभी रुचिरा स्मृता  &  
लिखिका भक्तिका भूरी  % नवनीता प्रकीर्तिता  ॥ वनिघ्_२२८ ॥  
ज्ञेया बदरिकापर्णी  $ पर्णकः पूतिकर्णकः  &  
मलयूः वाकुची चैव  % चन्द्ररेखा त्व् अवल्गुजः  ॥ वनिघ्_२२९ ॥  
चक्षुष्या चारटी ज्ञेया  $ तथारण्यकुलत्थिका  &  
अहिमारो ऽरिमेदस् तु  % पीतदारुर् हरिद्रुमः  ॥ वनिघ्_२३० ॥  
श्वेतत्वक् तीक्ष्णसारश् च  $ विबुधस् तीक्ष्णसारकः  &  
वाप्याह्वं पौष्करं शूल-  % हरं बीजाह्वयं मतम्  ॥ वनिघ्_२३१ ॥  
शरी तु सुव्रता ज्ञेया  $ गन्धाह्वा सोमसम्भवा  &  
सहस्रवीर्या गोलोमी  % सिता दूर्वा च शाद्वलः  ॥ वनिघ्_२३२ ॥  
क्षुद्रवारी दुग्धयुता  $ घटिका छत्रपत्त्रका  &  
आघोटको ब्रह्मफलो  % रक्तबिन्दुस् तिलच्छदः  ॥ वनिघ्_२३३ ॥  
अजाक्षी लोमपर्णी च  $ ज्ञेयो मेषविलोचनः  &  
महावृक्षो महानीलो  % भृङ्गाह्वो मार्कवः स्मृतः  ॥ वनिघ्_२३४ ॥  
केशरञ्जनको ज्ञेयो  $ भृङ्गराड् भृङ्गरेणुकः  &  
रामाह्वार्कलतारामा  % तरुणी पुष्पवत्य् अपि  ॥ वनिघ्_२३५ ॥  
सूर्यभक्ता सुखोद्भावा  $ सूर्यावर्ता रविप्रिया  &  
हिरण्यपुष्पी खर्जूरी  % ताडपत्त्री मुसल्य् अपि  ॥ वनिघ्_२३६ ॥  
इक्ष्वालिका तु काकेक्षुः  $ काण्डेक्षुर् वायसेक्षुकः  &  
श्वेतचामरकः काशस्  % तथेक्षुकुसुमश् च सः  ॥ वनिघ्_२३७ ॥  
अध्यण्डेक्षुरकः स्थूल-  $ कण्टकः कोकिलाक्षकः  &  
उच्चटा चटका ज्ञेया  % शिखण्ड्य् आस्फोतकः स्मृतः  ॥ वनिघ्_२३८ ॥  
उन्मत्तको मातुलको  $ धुत्तूरो हेमनामकः  &  
त्रिपुष्पः कृष्णधुत्तूरः  % कृष्णपुष्पी च मोहिनी  ॥ वनिघ्_२३९ ॥  
देवदाली च कर्कोटी  $ वेणी जीमूतकः स्मृतः  &  
धामार्गवः कोशफलो  % राजकोशातकी स्मृता  ॥ वनिघ्_२४० ॥  
कटुकोशातकी क्ष्वेडा  $ जालिनी कृतवेधनः  &  
कटुकालाम्बुनी तुम्बा-  % लाम्बुर् इक्ष्वाकुसञ्ज्ञिका  ॥ वनिघ्_२४१ ॥  
नीलिनी चारटी ज्ञेया  $ नीलिनी नीलपुष्पिका  &  
सूक्ष्मपादस् ताम्रचूडो  % ज्ञेयः कुक्कुटपादिकः  ॥ वनिघ्_२४२ ॥  
गोधूलिका च गोजिह्वा  $ गोजी क्रोष्टुकमूलकः  &  
अङ्कोलो गिरिकोलश् च  % पीतसारो निकोचकः  ॥ वनिघ्_२४३ ॥  
जालारिर् मेहशत्रुश् च  $ बकुली तलपोटकः  &  
स्वर्णवर्णाकरः पीत-  % पुष्पको दोहकाह्वयः  ॥ वनिघ्_२४४ ॥  
शणपुष्पी बृहत्पुष्पी  $ शणः घण्टशणः स्मृतः  &  
उभातसी रुद्रपत्त्री  % गोपिका बाणकः स्मृतः  ॥ वनिघ्_२४५ ॥  
सौम्या सुवर्चला ब्राह्मी  $ सोमा ब्रह्मसुवर्चला  &  
मण्डूकपर्णी विक्रान्ता  % चान्या ब्राह्मी वनौषधिः  ॥ वनिघ्_२४६ ॥  
सुतजीवः पुत्रजीवः  $ पवित्रः पुत्रसिद्धिकृत्  &  
आवर्तकी चर्मरङ्गा  % महाजाली विभाण्डिका  ॥ वनिघ्_२४७ ॥  
प्रसारणी सुप्रसरा  $ सारणी सुप्रतानिका  &  
हिङ्गुपत्त्री तु पृथ्वीका  % बाष्पिका कवरी स्मृता  ॥ वनिघ्_२४८ ॥  
तुम्बुरुस् तीक्ष्णवल्कश् च  $ तीक्ष्णपत्त्रः कुतुम्बुरुः  &  
अक्षोडः पर्वतीयश् च  % फलस्नेहो गुडाश्रयः  ॥ वनिघ्_२४९ ॥  
कीरेष्टः कर्परालश् च  $ स्वादुमञ्जा पृथुच्छदः  &  
अगस्तिको मुनिनामा  % कुम्भयोनिश् च स स्मृतः  ॥ वनिघ्_२५० ॥  
अधिच्छत्त्रा कुम्भयोनिः  $ द्रोणपुष्पी कुतुम्बिका  &  
कौण्डिन्यश् च महाद्रोणः  % स्मृतो देवकुतुम्बकः  ॥ वनिघ्_२५१ ॥  
अधिच्छत्त्रा गौतमस्था  $ बालग्रन्थिः प्रकीर्तिता  &  
वत्सादनी सुदशाख्या  % चक्राङ्गी जलशोषकः  ॥ वनिघ्_२५२ ॥  
प्रपुन्नाटस् त्व् एडगजो  $ दद्रुघ्नश् चक्रमर्दकः  &  
लक्ष्मणा पुत्रजननी  % रक्तबिन्दुच्छदा तथा  ॥ वनिघ्_२५३ ॥  
नागिनी शूलिनी नाग-  $ वल्ली मत्स्यार्जकः स्मृतः  &  
शृगालघण्टा वज्राक्षी  % वज्रवल्ली तु शृङ्खला  ॥ वनिघ्_२५४ ॥  
पलङ्कषा मूलकं च  $ हिङ्गुना पुष्करच्छदः  &  
दधिपुष्पी तु खट्वाङ्गी  % खट्वा पर्यङ्कपादिका  ॥ वनिघ्_२५५ ॥  
बिम्बी गो हा तुण्डिकेरी  $ तिलाख्या फलनाभिका  &  
उर्वारुः कर्कटी प्रोक्ता  % लोमशा च प्रकीर्तिता  ॥ वनिघ्_२५६ ॥  
खूर्जरिकस् तु कालिङ्गः  $ मूत्रलं त्रपुसं स्मृतम्  &  
कूष्माण्डकी पुष्पलता  % ककुभाण्डा फलोत्तमा  ॥ वनिघ्_२५७ ॥  
गोरक्षतुम्बी गोरक्षी  $ कुम्भालाम्बुर् घटाभिधा  &  
चिर्भिटिका चित्रफला  % चीनारं चिर्भटं स्मृतम्  ॥ वनिघ्_२५८ ॥  
लम्बा पिण्डफलेक्ष्वाकुः  $ कटुका क्षत्रियात्मजा  &  
महाफलेक्षुरा चैव  % तुम्बिका तिक्तबीजका  ॥ वनिघ्_२५९ ॥  
चुक्रिका चाम्लिका चिञ्चा  $ जीवन्ती तिन्तिडी स्मृता  &  
चुक्रिका त्व् अम्लचाङ्गेरी  % सुनिषण्णदला तथा  ॥ वनिघ्_२६० ॥  
उपोदकम् उपोदी च  $ क्षुद्रका पोदकी तथा  &  
जीवन्तिको रक्तशाकः  % कलम्बी वल्ल्युपोदकः  ॥ वनिघ्_२६१ ॥  
तण्डुलीयो मेघनादः  $ चिल्ली तु लोमशा स्मृता  &  
शितिवारः सूचिपत्त्रः  % स्वस्तिकः सुनिषण्णकः  ॥ वनिघ्_२६२ ॥  
मत्स्याक्षिकस् तु मत्सीरः  $ पत्तूरः प्रियसत्य् अपि  &  
शीघ्रशाखा शाखिनी च  % महाशाकश् च वास्तुकी  ॥ वनिघ्_२६३ ॥  
श्रावणी स्यात् मुण्डितिका  $ भिक्षुः श्रवणशीर्षका  &  
सौम्यगन्धा बर्बरिका  % तिलपर्णी च सा स्मृता  ॥ वनिघ्_२६४ ॥  
सर्पश् चित्रस् तु नीलाभो  $ भूशाको भूमिकन्दकः  &  
रसोनो लशुनो ज्ञेयः  % पलाण्डुर् मुखदूषणः  ॥ वनिघ्_२६५ ॥  
शतपुष्पा शतच्छत्त्रा  $ मिशिः घोषा शताह्वया  &  
मिश्रेया शालिनी शीत-  % शिवारण्या मिशिः स्मृता  ॥ वनिघ्_२६६ ॥  
पृथ्वीका वारिपत्त्रा तु  $ बाष्पिका च स्थलोद्भवा  &  
कपित्थो ऽथ दधित्थश् च  % दुर्मदः सुरभिच्छदः  ॥ वनिघ्_२६७ ॥  
तोयक्षोभकरः कुम्भी  $ वारुणो वृक्षधूमकः  &  
मूषिकारिश् चित्रफलः  % करण्डफलकश् च सः  ॥ वनिघ्_२६८ ॥  
चोचं चिषु नारिकेलः  $ तुङ्गद्रुः कूर्चशेखरः  &  
नीरपूर्णफलः शृङ्गी  % मोचं तु कदलीफलम्  ॥ वनिघ्_२६९ ॥  
रम्भा तु कदली मोचा  $ वृत्तपुष्पांशुमत्फला  &  
करमर्दी क्षीरफला  % श्वेतपुष्पफलेति च  ॥ वनिघ्_२७० ॥  
कृष्णपाकफलाविग्न-  $ कराम्लाः करमर्दकः  &  
मातुलुङ्गो बीजपूरो  % लुङ्गश् च फलपूरकः  ॥ वनिघ्_२७१ ॥  
जम्बीरो जम्भलो जम्भः  $ जम्बो दन्तशठः स्मृतः  &  
नारङ्गस् त्वक्सुगन्धाख्य  % ऐरावतमुखप्रियौ  ॥ वनिघ्_२७२ ॥  
भव्यं भविष्यं चाम्लं च  $ भवं रोमफलं मतम्  &  
पारावतं रैवतकं  % लिकुचो लकुचो डहुः  ॥ वनिघ्_२७३ ॥  
पनसः कण्टकिफलः  $ चोचो दीर्घफलः स्मृतः  &  
नलिका सुषिरा शून्या  % कपोतचरणा नटी  ॥ वनिघ्_२७४ ॥  
स्निग्धवृक्षस्तु सक्षीरः  $ प्लक्षः स्याद् गुडबीजकः  &  
कालवृन्ता कुबेराक्षी  % कुलिङ्गाक्षी च यक्षदृक्  ॥ वनिघ्_२७५ ॥  
उग्रकाण्डः कारवल्ली  $ तोयवल्ली सुकाण्डका  &  
पञ्चाङ्गुली लिङ्गबीजा  % राजिका पिण्डवत्फला  ॥ वनिघ्_२७६ ॥  
तुर्यतुण्डी शिलाच्छेदी  $ पूतिका नित्यपुष्पिका  &  
पर्वमञ्जरिका कीट-  % हन्त्री वृश्चिकहारिणी  ॥ वनिघ्_२७७ ॥  
कुमारी व्याघ्रचरणा  $ कन्या स्थूलदला च सा  &  
बन्धूको बन्धुजीवश् च  % पार्वको वृकधूमकः  ॥ वनिघ्_२७८ ॥  
कृष्णनीलः कालशाखः  $ कैडर्यः सुरभिच्छदः  &  
विश्वरूपा रूप्यगण्डा  % रूप्यो हरिततुम्बिली  ॥ वनिघ्_२७९ ॥  
अर्शोघ्नश् चाखुकन्दश् च  $ वन्यकन्दश् च शूरणः  &  
रक्तपादी शमीपत्त्रा  % लज्जा लोहितयष्टिका  ॥ वनिघ्_२८० ॥  
दुरारोहा खरस्कन्धा  $ खर्जूरी स्वादुमस्तका  &  
हिन्ताली तु महाताली  % कुताली तिलपुष्पिका  ॥ वनिघ्_२८१ ॥  
बहुस्कन्धा मृत्युफला  $ गूढपाकी शिलाफला  &  
जतुवृक्षो घनस्कन्धः  % क्रिमिवृक्षः कुशाम्रकः  ॥ वनिघ्_२८२ ॥  
नीलपत्त्री कालनीली  $ नीलिनी नीलपुष्पिका  &  
काकजङ्घा ध्वाङ्क्षजङ्घा  % दासी कान्ता प्रचीबला  ॥ वनिघ्_२८३ ॥  
शरपुङ्खा बाणपुङ्खा  $ मणिका चेक्षुपुङ्खिका  &  
पुत्रदात्री वृत्तपत्त्रा  % वातारिः श्वेतपुष्पिका  ॥ वनिघ्_२८४ ॥  
तालीशपत्त्रं तालीशं  $ तालमामलकीदलम्  &  
श्वासद्रुमः काकतरुः  % रुग्योग्यो व्याघ्रपर्ण्यपि  ॥ वनिघ्_२८५ ॥  
कुब्जपुष्पा कृष्णवल्ली  $ महानीला प्रतानिका  &  
मृदुकान्तिः महाश्वेता  % श्वेता तु खटिका स्मृता  ॥ वनिघ्_२८६ ॥  
रक्तपाषाणको धातुः  $ गिरिमृद् गैरिकः स्मृतः  &  
स्तन्याख्यो दुग्धपाषाणः  % सौधः पाषाणको लवः  ॥ वनिघ्_२८७ ॥  
सौगन्धिको गन्धकस्तु  $ वैगन्धो गन्धको बलिः  &  
मनःशिला मनोगुप्ता  % मनोह्वा कुनटी शिला  ॥ वनिघ्_२८८ ॥  
हरितालमालं तालं  $ गोदन्तं नटभूषणम्  &  
पारदो रसधातुश् च  % रुद्ररेता महारसः  ॥ वनिघ्_२८९ ॥  
रसेन्द्रश् चपलः सूतो  $ हरयोनी रसोत्तमः  &  
अभ्रकं पार्वतीबीजं  % शैलोद्भूतं तथाम्बरम्  ॥ वनिघ्_२९० ॥  
मयूरग्रीविकं तु स्यात्  $ शिखिकण्ठं च तुत्थकम्  &  
अन्यत् कर्परिका तुत्थं  % वामनं तुत्थमेव तु  ॥ वनिघ्_२९१ ॥  
हिङ्गुलं दरदं म्लेच्छं  $ रसभूः चर्मरञ्जनम्  &  
सिन्दूरं रक्तरेणु श्री-  % भूषणं नागसम्भवम्  ॥ वनिघ्_२९२ ॥  
सौवर्चलं तु रुचकम्  $ अक्षाह्वं कृष्णसञ्ज्ञकम्  &  
विडं तु कृत्रिमं प्रोक्तं  % पृथ्वीसम्भवम् औद्भिदम्  ॥ वनिघ्_२९३ ॥  
समुद्रजं च सामुद्रं  $ लवणं पटुनामकम्  &  
यावशूको यवक्षारः  % स्रोतोघ्नस्तु सुवर्चिकः  ॥ वनिघ्_२९४ ॥  
सौभाग्यं टङ्कणं क्षारः  $ मालतीरससम्भवः  &  
तापीसमुद्भवं ताप्यं  % माक्षिकं हैममाक्षिकम्  ॥ वनिघ्_२९५ ॥  
जत्वश्मजं धातुजं च  $ शिलाकर्पूरसञ्ज्ञकम्  &  
गोरोचना बदरिका  % सौराष्ट्री रोचना शिवा  ॥ वनिघ्_२९६ ॥  
लाक्षा दीप्तिर् द्रुमव्याधिः  $ क्रिमिजा लोहिता जतु  &  
[पद्मोत्तरस्] तालकुम्भो  % यावको ऽलक्तकः स्मृतः  ॥ वनिघ्_२९७ ॥  
मृगनाभिर् मृगमदः  $ कस्तूरी दर्पसञ्ज्ञकः  &  
लताकस्तूरिका राली  % गन्धवेणी मुखप्रिया  ॥ वनिघ्_२९८ ॥  
घनसारो हिमराजः  $ कर्पूरं हिमनामकम्  &  
मृगस्वेदो मृगजलं  % पूतिः पूत्यण्डजः स्मृतः  ॥ वनिघ्_२९९ ॥  
जातीफलं मज्जसारं  $ जातिका जातिपत्त्रकः  &  
कक्कोलकं कोशफलं  % कोलकं बहुबीजकम्  ॥ वनिघ्_३०० ॥  
फलं द्वीपमरीचं च  $ कटुकं कटुकीफलम्  &  
लवङ्गं देवकुसुमं  % कुसुमं शेखरं लवम्  ॥ वनिघ्_३०१ ॥  
निष्पत्त्रं च महापुष्पं  $ स्वर्गपुष्पं वरालकम्  &  
शिलापुष्पं तु शैलेयं  % शिलाजं स्थविरं तथा  ॥ वनिघ्_३०२ ॥  
पुष्पाञ्जनं रीतिपुष्पं  $ पुष्पकेतुश् च रीतिजम्  &  
समुद्रफेनं शुष्कं च  % फेनं वारिधिजं मलम्  ॥ वनिघ्_३०३ ॥  
शङ्खो वारिभवः कम्बुः  $ जलजो दीर्घनिःस्वनः  &  
प्रवालं वल्लिजं रक्तं  % विद्रुमं च प्रकीर्तितम्  ॥ वनिघ्_३०४ ॥  
रूप्यकं रजतं तारं  $ सुवर्णं कनकं स्मृतम्  &  
जातरूपं तथा हेम  % शातकुम्भं च हाटकम्  ॥ वनिघ्_३०५ ॥  
जाम्बूनदं हिरण्यं च  $ तपनीयं च काञ्चनम्  &  
ताम्रमौदुम्बरं शुल्बं  % मिहिरं हरिनामकम्  ॥ वनिघ्_३०६ ॥  
रीतिका पित्तलं पूति  $ पीतलोहं च सैंहलम्  &  
त्रपुसं त्रपुसञ्ज्ञं च  % तगरं रूप्यशत्रुकः  ॥ वनिघ्_३०७ ॥  
सीसकं नागमुरगं  $ कांस्यं काशं च घोषकम्  &  
वार्त्तालोहं वर्तलोहं  % त्रिलोहं पञ्चलोहकम्  ॥ वनिघ्_३०८ ॥  
कृष्णलोहमयः सार-  $ मायसं च शिलोद्भवम्  &  
अयोरजो लोहरजस्  % तत् किट्टं स्याद् अयोमलम्  ॥ वनिघ्_३०९ ॥  
चिपिटं चिप्पटं चिट्टं  $ वालुका सिकता स्मृता  &  
लोहकान्तमयस्कान्तं  % कान्तं भ्रामरचुम्बकम्  ॥ वनिघ्_३१० ॥  
मृदुलोहं तीक्ष्णलोहं  $ तीक्ष्णाख्यं सूक्ष्मलोहकम्  &  
कालकूटो महामुस्तो  % वत्सनाभो हलाहलः  ॥ वनिघ्_३११ ॥  
वत्सदन्ती महाशृङ्गी  $ लेलिहस् तालपत्त्रकः  &  
विषं च मूलकं शृङ्गी  % गरं कृत्रिमसञ्ज्ञकम्  ॥ वनिघ्_३१२ ॥  
तोयच्छदा वारिपर्णी  $ कुम्भिका जलकुम्भिका  &  
दीर्घमूलं जलावासं  % शैवालं जलसम्भवम्  ॥ वनिघ्_३१३ ॥  
पङ्कजं पुण्डरीकं च  $ शतपत्त्रं कुशेशयम्  &  
बिसप्रसूनराजीव-  % जलजाम्भोरुहाणि च  ॥ वनिघ्_३१४ ॥  
शशिप्रियं च गन्धाढ्यं  $ कुमुदं कोकनन्दनम्  &  
काकोत्पलं तु काकोत्थं  % काकाख्यं ह्रस्वमुत्पलम्  ॥ वनिघ्_३१५ ॥  
तेषां फलं तु कुम्भीकं  $ मूलं शालूककन्दकम्  &  
कशेरुकः सुगन्धिश् च  % सुकन्दो मुस्तकन्दकः  ॥ वनिघ्_३१६ ॥  
शृङ्गाटको जलफलं  $ जलकन्दस् त्रिकोणकः  &  
करवीरो ऽश्वमारस्तु  % बकुलं मद्यकेसरम्  ॥ वनिघ्_३१७ ॥  
अलक्ता माल्यशेफाली  $ रूपिका ताम्रपुष्पिका  &  
रक्तपुष्पी जया रुद्रा-  % -म्लायनी वनमालिका (?)  ॥ वनिघ्_३१८ ॥  
आम्लायनो राजसैर्यः  $ कोरण्डो नखरञ्जनः  &  
तिलकः पूर्णकः श्रीमान्  % सुद्युतिः शुक्लपुष्पकः  ॥ वनिघ्_३१९ ॥  
मालती सुमना जाती  $ यूथिका गन्धनामिका  &  
मल्लिकोक्ता विचकिला  % द्विपुष्पी पुष्पटी तथा  ॥ वनिघ्_३२० ॥  
कुञ्जरः शतपत्त्रश् च  $ कण्टकाढ्यश् च कुब्जकः  &  
अट्टहासः शङ्खशुक्ला  % नाम्ना सा शङ्खयूथिका  ॥ वनिघ्_३२१ ॥  
ऋषिर् दमनको दान्तो  $ विनीतः कुलपत्त्रकः  &  
दमनः पाण्डुरागः स्यात्  % तथा गन्धोत्कटो मुनिः  ॥ वनिघ्_३२२ ॥  
पानीयम् अम्बु सलिलं  $ तोयं चोदकवारिणी  &  
पयः कीलालममृतं  % जीवनं भुवनं वनम्  ॥ वनिघ्_३२३ ॥  
क्षीरं स्वादु पयो दुग्धं  $ स्तन्यं वारि स्तनोद्भवम्  &  
दधि माङ्गल्यकं चैव  % सन्तानं स्तनिका स्मृता  ॥ वनिघ्_३२४ ॥  
घोषं दण्डाहतं तक्रं  $ कालशेयमुदाहृतम्  &  
घृतमाज्यं हविः सर्पिः  % नवनीतं घृतालयः  ॥ वनिघ्_३२५ ॥  
गुडस्त्विक्षुविकारः स्यात्  $ खण्डं फुल्लमिति स्मृतम्  &  
सितोपला शर्करा च  % सिता मत्स्यण्डिका स्मृता  ॥ वनिघ्_३२६ ॥  
माक्षिकं सारघं क्षौद्रं  $ मधु पुष्परसोद्भवम्  &  
मधूच्छिष्टं च मदनं  % सिक्थकं मक्षिकामलम्  ॥ वनिघ्_३२७ ॥  
तैलम् अभ्यञ्जनवरं  $ तिलजं तिलसम्भवम्  &  
प्रसन्ना वारुणी ज्ञेया  % परिस्विन्ना च सा स्मृता  ॥ वनिघ्_३२८ ॥  
कादम्बरी घना सुरा  $ मैरेयो ह्य् आसवो मदः  &  
मार्द्वीकं मधु विज्ञेयं  % माध्वीकं मधुना कृतम्  ॥ वनिघ्_३२९ ॥  
गुडेन गौडं सितया  $ शार्करं सैन्धम् ऐक्षवम्  &  
खण्डेन खण्डवासः स्यात्  % पैष्टकं पिष्टसम्भवम्  ॥ वनिघ्_३३० ॥  
अवन्तिसोमो धान्याम्लम्  $ आरनालं च काञ्जिकम्  &  
शुक्तं सौवीरकं चेति  % तुषोदं तु तुषोदकम्  ॥ वनिघ्_३३१ ॥  
यवोत्थं तण्डुलोदं च  $ रसाम्लं शुक्तकाञ्जिकम्  &  
ब्रह्माम्बु गोम्बु गोमूत्रं  % गोमलं गोमयं स्मृतम्  ॥ वनिघ्_३३२ ॥  
शालिर् व्रीहिर् वरश् चैव  $ धान्यकं रक्तशूकरः  &  
यवश् च स्थूलमध्यश् च  % वरुणो मुनिभिक्षितः  ॥ वनिघ्_३३३ ॥  
अकृष्टपच्यो नीवारः  $ शकुन्तमुनिभोजनम्  &  
चणकस्तु कलायः स्याद्  % गोधूमो म्लेच्छभोजनः  ॥ वनिघ्_३३४ ॥  
चमसी चातिबीजा स्यात्  $ कोरदूषस्तु कोद्रवः  &  
कङ्गुः सन्ध्यन्थिसम्बन्धी  % प्रियङ्गुः पीततण्डुलः  ॥ वनिघ्_३३५ ॥  
गवेधुका च गोजिह्वा  $ कर्शनीया सिता तथा  &  
उद्दालकस्तु जूर्णाह्वो  % यावनालः शुकप्रियः  ॥ वनिघ्_३३६ ॥  
वासन्तः कृष्णमुद्गस्तु  $ माधवश् च सुराष्ट्रजः  &  
मकुष्ठो वनमुद्गश् च  % मसूरः पित्तभेषजम्  ॥ वनिघ्_३३७ ॥  
हरिमन्थाः सुगन्धाश् च  $ चणकाः कृष्णकञ्चुकाः  &  
कुलत्थः कालवृत्तश् च  % ताम्रवर्णो ऽनिलापहा  ॥ वनिघ्_३३८ ॥  
माषस्तु पिच्छिलरसः  $ कुरुविन्दो वृषाकरः  &  
राजमाषो ऽलसान्द्रः स्यात्  % खञ्जकाख्यः कलायकः  ॥ वनिघ्_३३९ ॥  
आढकी तुवरी प्रोक्ता  $ निष्पावा शिम्बिका स्मृता  &  
तिलः स्नेहफलः स्नेह-  % पूर्णश् च कृष्णतैलकः  ॥ वनिघ्_३४० ॥  
फलत्रयं तु त्रिफला  $ वरा श्रेष्ठा तथोत्तमा  &  
द्विपं च मूलं दशकं  % दशमूलं दशाङ्घ्रिकम्  ॥ वनिघ्_३४१ ॥  
त्रिकटु त्र्यूषणं व्योषं  $ कटुत्रयम् इहोच्यते  &  
पञ्चकोलं पञ्चकटु  % त्रिसुगन्धि त्रिजातकम्  ॥ वनिघ्_३४२ ॥  
औषधं भेषजं पथ्यम्  $ अगदं च भिषग्जितम्  &  
कलभो वारणो दन्ती  % मातङ्गो द्विरदो द्विपः  ॥ वनिघ्_३४३ ॥  
गजो हस्ती करीभश् च  $ करेणुर् हस्तिनी स्मृता  &  
हयो ऽश्वस् तुरगो वाजी  % सप्तिर् वाहस् तु बाडवः  ॥ वनिघ्_३४४ ॥  
बालेयो रासभो ज्ञेयो  $ धूसरो गर्दभः खरः  &  
करभो दीर्घगश् चोष्ट्रः  % क्षमी वेसरको बली  ॥ वनिघ्_३४५ ॥  
शार्दूलश् चित्रकायस्तु  $ व्याघ्रः स्यात् पुण्डरीकः (?)  &  
पञ्चास्यो मृगराट् सिंहो  % हर्यक्षः केसरी हरिः  ॥ वनिघ्_३४६ ॥  
कण्ठीरवश् च विज्ञेयः  $ पिङ्गदृष्टिर् मृगादनः  &  
मृगे कुरङ्गवातायु-  % हरिणाजिनयोनयः  ॥ वनिघ्_३४७ ॥  
ताम्राभो हरिणः कृष्णस्  $ त्व् एणस् त्वक्कोमलः स्मृतः  &  
कृष्णसारश् चित्रमृगः  % रोमशा चमरी स्मृता  ॥ वनिघ्_३४८ ॥  
वराहः शूकरः कीटी  $ दंष्ट्री घोणी च रोमशः  &  
स्तब्धरोमा पृथुस्कन्धः  % क्रोडः कोलस्तथा किरिः  ॥ वनिघ्_३४९ ॥  
कपिः प्लवङ्गप्लवग-  $ शाखामृगवलीमुखाः  &  
मर्कटो वानरः कीशः  % वनौकाः फलभक्षकः  ॥ वनिघ्_३५० ॥  
शृगालो जम्बुकः क्रोष्टा  $ गोमायुर् मृगधूर्तकः  &  
पारावतः कलरवो  % गेहपक्षी कपोतकः  ॥ वनिघ्_३५१ ॥  
कृकवाकुस् ताम्रचूडः  $ कुक्कुटश् चरणायुधः  &  
मयूरो बर्हिणो बर्ही  % नीलकण्ठो भुजङ्गभुक्  ॥ वनिघ्_३५२ ॥  
शिखावलः शिखी केकी  $ कलापी मेघनादिनी  &  
उलूको वायसारिस्तु  % कौशिको रजनीचरः  ॥ वनिघ्_३५३ ॥  
काकस्तु करटो ऽरिष्टः  $ बलिपुष्टः सकृत्प्रजः  &  
परभूर् बलिभुग् ध्वाङ्क्षश्  % चिरजीवी च वायसः  ॥ वनिघ्_३५४ ॥  
एकदृष्टिश् चात्मघोषः  $ द्रोणकाकस्तु कृष्टलः  &  
चटकः कलविङ्कश् च  % कुलिङ्गश् चटकापि च  ॥ वनिघ्_३५५ ॥  
विज्ञेयश् चर्मपथिकः  $ जातुषश् चर्मसाह्वयः  &  
भरद्वाजो द्विजो ब्राह्मो  % व्याघ्राटः खञ्जरीटकः  ॥ वनिघ्_३५६ ॥  
सारङ्गः खञ्जनश् चैव  $ मेघवृत्तिस्तु चातकः  &  
वनप्रियः परभृतः  % कोकिलः सुस्वरः पिकः  ॥ वनिघ्_३५७ ॥  
गूढपात् कच्छपः कूर्मः  $ कुलीरः कर्कटः स्मृतः  &  
शम्बूको वृत्तशङ्खश् च  % शङ्खको मातृगेहकः  ॥ वनिघ्_३५८ ॥  
मीनो मत्स्यो ऽण्डजश् चैव  $ जलौका जलशायनः  &  
मण्डूको दर्दुरो भेकः  % काकाहिस् तोयसर्पकः  ॥ वनिघ्_३५९ ॥  
सर्पः पृदाकुर्भुजगो  $ भुजङ्गो ऽहिर् भुजङ्गमः  &  
आशीविषो विषधरश्  % चक्री व्यालः सरीसृपः  ॥ वनिघ्_३६० ॥  
कुण्डली गूडपाच् चक्षुः  $ श्रवाः काकोदरः फणी  &  
दर्वीकरो दीर्घपृष्ठो  % जिह्मगः पवनाशनः  ॥ वनिघ्_३६१ ॥  
लेलिहानो दन्दशूको  $ द्विजिह्वश् च बिलेशयः  &  
कृकलासो मयूरादी  % कालेयो बहुपन्नगः  ॥ वनिघ्_३६२ ॥  
शतपात् सरटा चक्री  $ नकुलः सर्पभक्षकः  &  
नालिनी नालहूलीका  % तलाटा स्थूलदन्तिका  ॥ वनिघ्_३६३ ॥  
आखून्दुरुर् मूषकश् च  $ वृकश् च दूषकः स्मृतः  &  
छुछुन्दरी राजपुत्री  % विज्ञेया गन्धमूषिका  ॥ वनिघ्_३६४ ॥  
पुरोहिता कुड्यमत्स्या  $ गौरी च गृहगोधिका  &  
गौधेरकाकृतिर् गोधा  % प्राग्बाहुर् युग्मजिह्वकः  ॥ वनिघ्_३६५ ॥  
ओतुर् बिडालो मार्जारो  $ वृषदंशक आखुभुक्  &  
उदङ्घा कपिजङ्घा तु  % लोहिताङ्गः पिपीलकः  ॥ वनिघ्_३६६ ॥  
गण्डूपदा भूमिलता  $ भूनागो वर्षजालकः  &  
मधुयुतो मधुकरो  % मधुलिट् मधुपस्तथा  ॥ वनिघ्_३६७ ॥  
द्विरेफः पुष्पलिड् भृङ्गः  $ षट्पदभ्रमरावलिः  &  
इन्दिन्दिरश् चञ्चरीकः  % सरघा मधुमक्षिका  ॥ वनिघ्_३६८ ॥  
लम्बरोमा मक्षिका च  $ परा दीपनिवारणी  &  
पतङ्गिका पुत्तिका स्यात्  % दंशस्तु वनमक्षिका  ॥ वनिघ्_३६९ ॥  
भृङ्गारी चीरुका चीरी  $ झिल्लिका घर्घरस्वना  &  
पतङ्गः शलभो ज्ञेयः  % स्वद्योतो ज्योतिरिङ्गणः  ॥ वनिघ्_३७० ॥  
लुलायो महिषो वाह-  $ द्वेषी कासरसैरिभौ  &  
वन्यस्तु गवयो ज्ञेयः  % ककुद्मान् गोपतिर् वृषः  ॥ वनिघ्_३७१ ॥  
उक्षान् अड्वान् बलीवर्दः  $ सुरभिर् गोपकः स्मृतः  &  
सकृत्प्रसूता गृष्टिः स्यात्  % बष्कयण्य् एकहायनी  ॥ वनिघ्_३७२ ॥  
अन्नसारो रसो रक्त-  $ योनिः स्याद् दृढधातुकः  &  
रक्तं शोणं मांसकरं  % शोणितं क्षतजम् असृक्  ॥ वनिघ्_३७३ ॥  
पलं मांसं शोणितोत्थं  $ पिशितं क्रव्यम् आमिषम्  &  
पिच्छा मांसोद्भवं मेदो  % वसा मेदःसमुद्भवा  ॥ वनिघ्_३७४ ॥  
मेदःसम्भवम् अस्थि स्याद्  $ देहसन्धानधारणम्  &  
अस्थिसारस्तथा मज्जा  % स्नेहसारो ऽस्थिसम्भवः  ॥ वनिघ्_३७५ ॥  
शुक्लं तेजो बीजपुंस्त्वे  $ रेतो वीर्यान्त्यधातुके  &  
ओजस्तु धातुसारः स्यात्  % सौम्यो हृदयदीपनः  ॥ वनिघ्_३७६ ॥  
अनिलो मारुतो वायुः  $ मरुत्प्राणः प्रभञ्जनः  &  
समीरणो मातरिश्वा  % पवनश् च सदागतिः  ॥ वनिघ्_३७७ ॥  
मायुः पित्तं वह्निकान्तं  $ कफः श्लेष्मा च पिच्छिलः  &  
कर्दमः पङ्कजम्बालौ  % मृत्सा मृत्स्ना च मृत्तिका  ॥ वनिघ्_३७८ ॥  
हसन्तिकाङ्गारधानी  $ तैलपात्रं कुतूः स्मृता  &  
पाषाणप्रस्तरग्रावो-  % -पलाश्मानः शिला दृषत्  ॥ वनिघ्_३७९ ॥  
पृथ्वी वसुन्धराख्या च  $ गौर् भूमिर् मेदिनी मही  &  
धरा धरित्री धरणी  % क्षोणी ज्या काश्यपी क्षितिः  ॥ वनिघ्_३८० ॥  
सर्वंसहा वसुमती  $ वसुधोर्व्यचला स्मृता  &  
विश्वम्भरा रसानन्ता  % गोत्रा कुः पृथिवी क्षमा  ॥ वनिघ्_३८१ ॥  
अवनी भूतधात्री च  $ विपुला सागराम्बरा  &  
सूरो हंसो रविर् भानुः  % पतङ्गो ऽर्को दिवाकरः  ॥ वनिघ्_३८२ ॥  
प्रद्योतनो दिनमणिः  $ खद्योतो द्युमणिस्तथा  ॥ वनिघ्_३८३ ॥  
ब्रध्नः प्रभाकरो भास्वान्  $ द्वादशात्मा दिवाकरः  &  
सविता च सहस्रांशुर्  % मार्तण्डश् च विकर्तनः  ॥ वनिघ्_३८४ ॥  
कर्मसाक्षी जगच्चक्षुर्  $ अंशुमाली त्रयीतनुः  &  
विभावसुर् ग्रहपतिस्  % त्विषाम्पतिर् अहर्पतिः  ॥ वनिघ्_३८५ ॥  
शीतांशुर् इन्दुश् चन्द्रमाः  $ शशी चन्द्रो निशाकरः  &  
विधुः सुधांशुः शुभ्रांशुर्  % ओषधीशो निशापतिः  ॥ वनिघ्_३८६ ॥  
अब्जो जैवातृकः सोमो  $ ग्लौर् मृगाङ्कः कलानिधिः  &  
द्विजराजः शशधरो  % नक्षत्रेशः क्षपाकरः  ॥ वनिघ्_३८७ ॥  
अङ्गारकः कुजो भौमो  $ रौहिणेयो बुधो द्विजः  &  
गुरुर् बृहस्पतिर् मन्त्री  % चोशना भार्गवः कविः  ॥ वनिघ्_३८८ ॥  
शनिः पङ्गुः सूर्यपुत्रः  $ सैंहिकेयो विधुन्तुदः  &  
तमस्तु राहुः स्वर्भानुः  % केतुस्तु ध्वजनामकः  ॥ वनिघ्_३८९ ॥  
उडु नक्षत्रमृक्षं भं  $ दोषा नक्तं निशा क्षपा  &  
क्षणदा यामिनी रात्रिस्  % त्रियामा चोरवल्लभा  ॥ वनिघ्_३९० ॥  
दिनाहनी वासरश् च  $ घस्रो भास्करवल्लभः  &  
शम्भुर् ईशः पशुपतिः  % शिवः शूली महेश्वरः  ॥ वनिघ्_३९१ ॥  
ईश्वरः शर्वः ईशानः  $ शङ्करश् चन्द्रशेखरः  &  
भूतेशः खण्डपरशुर्  % गिरीशो गिरिशो मृडः  ॥ वनिघ्_३९२ ॥  
मृत्युञ्जयः कृत्तिवासाः  $ पिनाकी प्रमथाधिपः  &  
उग्रः कपर्दी श्रीकण्ठः  % शितिकण्ठः कपालभृत्  ॥ वनिघ्_३९३ ॥  
वामदेवो महादेवो  $ विरूपाक्षस्त्रिलोचनः  &  
कृशानुरेताः सर्वज्ञो  % धूर्जटिर् नीललोहितः  ॥ वनिघ्_३९४ ॥  
हरः स्मरहरो भर्गस्  $ त्र्यम्बकस्त्रिपुरान्तकः  &  
गङ्गाधरो ऽन्धकरिपुः  % क्रतुध्वंसी वृषध्वजः  ॥ वनिघ्_३९५ ॥  
व्योमकेशो भवो भीमः  $ स्थाणू रुद्र उमापतिः  &  
उमा कात्यायनी गौरी  % काली हैमवतीश्वरी  ॥ वनिघ्_३९६ ॥  
शिवापर्णा भवानी च  $ पार्वती चण्डिकाम्बिका  &  
अजो हरिर् वासुदेवो  % दैत्यारिः पुरुषोत्तमः  ॥ वनिघ्_३९७ ॥  
विष्णुर् नारायणः कृष्णो  $ वैकुण्ठो विष्टरश्रवाः  &  
दामोदरो हृषीकेशः  % केशवो माधवः स्वभूः  ॥ वनिघ्_३९८ ॥  
पीताम्बरो ऽच्युतः शार्ङ्गी  $ विष्वक्सेनो जनार्दनः  &  
उपेन्द्र इन्द्रावरजश्  % चक्रपाणिश् चतुर्भुजः  ॥ वनिघ्_३९९ ॥  
लक्ष्मी पद्मालया पद्मा  $ कमला श्रीर् हरिप्रिया  &  
इन्दिरा लोकमाता मा  % क्षीराब्धितनया रमा  ॥ वनिघ्_४०० ॥  
नेत्रं पादः शिफा चाङ्घ्रिः  $ मूलं शालूककन्दकौ  &  
त्वक् चर्म वल्कलं प्रोक्तं  % विटपः शिखरं शिरः  ॥ वनिघ्_४०१ ॥  
पत्त्रं दलं छदः पर्णं  $ पलाशश् छदनं तथा  &  
पल्लवस्तु प्रवालः स्यात्  % मुकुलं कोरकं स्मृतम्  ॥ वनिघ्_४०२ ॥  
कलिका जालकश् चैव  $ कोरकक्षारकुड्मलाः  &  
प्रसूनं सुमनः सूनं  % पुष्पं च कुसुमं स्मृतम्  ॥ वनिघ्_४०३ ॥  
आमं शलाटुसञ्ज्ञं तु  $ पक्वं फलमुदाहृतम्  &  
मकरन्दः पुष्परसः  % दलोत्थो दलजो रसः  ॥ वनिघ्_४०४ ॥  
औषधं भेषजं पथ्यम्  $ अगदं च भिषग्जितम्  &  
क्रिया चिकित्सितं शस्त्रं  % प्रायश् चित्तं समाहितम्  ॥ वनिघ्_४०५ ॥  
रोगहारो ऽगदङ्कारो  $ भिषग् वैद्यश् चिकित्सकः  &  
रोगज्ञो जीवनो विद्वान्  % आयुर् वेदी गदान्तकः  ॥ वनिघ्_४०६ ॥  
शीतांश्वमृतलक्ष्मीभिर्  $ जुष्टो ऽसौ धनसंयुतः  &  
क्षीरोधिजश् चाब्जयोनिः  % पायाद् धन्वन्तरिस्तथा  ॥ वनिघ्_४०७ ॥  
नासत्याव् अश्विनौ दस्राव्  $ आश्विनेयौ च ताव् उभौ  &  
रक्षतां देवभिषजौ  % वैद्यपुत्रान् स्वरोचिषा  ॥ वनिघ्_४०८ ॥  
  
  
  
  
