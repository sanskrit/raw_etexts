---
title: 'Visnudharmottara-Purana, Adhy. 2,127: Atharvavidhikathana (=Atharvavidhana)'

---
## Intro
  
  
  
  
 Visnudharmottara-Purana, Adhy. 2,127: Atharvavidhikathana (=Atharvavidhana)   
  
  
  
  
Visnudharmottara-Purana, Adhy. 2,127: Atharvavidhikathana (=Atharvavidhana)  
Based on the edition Bombay 1912, adapted as "āgneya-viṣṇudharmottarapurāṇādibhya āhṛtya pratisaṃskritam [dūrgāmohanabhaṭṭācāryeṇa]"  
in D. Bhattacharyya, "Lights on the Paippalāda Recension of the Atharvaveda".  
In: Our Heritage, Vol. III, part I, 1955. pp. 1-14.  
  
  
Input by Shilpa Sumant (Pune)  
  
  
  
  


## पाठः
  
  
  
  
  
  
  
पुष्कर उवाच-  
शान्तातीतं गणं हुत्वा शान्तिम् आप्नोति मानवः   ।  
भैषज्यं च गणं हुत्वा सर्वान् रोगान् व्यपोहति  ॥ व्धो_२,१२७।१ ॥  
त्रिषप्तीयं गणं हुत्वा सर्वपापैः प्रमुच्यते  ।  
क्वचिन् नाअप्नोति च भयं हुत्वा चैवाभयं गणम्  ॥ व्धो_२,१२७।२ ॥  
न पराजायते राम गणं हुत्वापराजितम्  ।  
आयुष्यं च गणम् हुत्वा चापमृत्यूं व्यपोहति  ॥ व्धो_२,१२७।३ ॥  
  
स्वस्तिम् आप्नोति सर्वत्र हुत्वा स्वस्त्ययनं गणं  ।  
श्रेयसा योगम् आप्नोति शर्मवर्मगणं तथा  ॥ व्धो_२,१२७।४ ॥  
वास्तोष्पत्यगणं हुत्वा वास्तुदोषान् व्यपोहति  ।  
तथा रौद्रगणं हुत्वा सर्वान् दोषान् व्यपोहति ॥  
एतैर् दशगणैर् होमो ह्य् अष्टादशसु शान्तिषु  ॥ व्धो_२,१२७।५ ॥  
वैष्णवी शान्तिर् ऐन्द्री च ब्राह्मी रौद्री तथैव च  ।  
वायव्या वारुणी चैव कौबेरी भार्गवी तथा  ॥ व्धो_२,१२७।६ ॥  
प्राजापत्या तथा त्वाष्ट्री कौमारी वह्निदेवता  ।  
मारुद्गणा च गान्धर्वी शान्तैर् नैरृतकी तथा  ॥ व्धो_२,१२७।७ ॥  
शान्तिर् आङ्गिरसी याम्या पार्थिवी च भृगूत्तम  ।  
  
एतास् तु शान्तयः प्रोक्ताः सर्वकर्महिताः सदा  ॥ व्धो_२,१२७।८ ॥  
यस् त्वा मृत्युर् इति ह्य् एतज् जप्तं मृत्युविनाशनं  ।  
  
हुत्वा च मातृनामानि कामान् एवम् अवाप्नुयात्  ॥ व्धो_२,१२७।९ ॥  
सुपर्णस् त्वेति हुत्वा च भुजगैर् नैव बाध्यते  ।  
[भत्तछर्य्य एदित्स् भुजगैनव बाध्यते, wहिछ् चन् बे जुस्त् अ त्य्पो!]  
यस्येदं भूम्याम् इति च भूमिकामो जपेत् सदा  ॥ व्धो_२,१२७।१० ॥  
  
पृथिव्याम् उत्तमो ऽसीति हुतं श्रैष्ठ्यप्रदं सदा  ।  
औदुम्बरं यो न इति तथा वीर्यविवर्धनम्  ॥ व्धो_२,१२७।११ ॥  
इन्द्रेण दत्तम् इत्य् एतत् सर्वबाधाविनाशनम्  ।  
हिरण्यवर्णा इति च स्नानं पापहरं भवेत्  ॥ व्धो_२,१२७।१२ ॥  
असितस्येति सर्वाणि विषघ्नानि भृगूत्तम  ।  
सरस्वतीति मन्त्रांश् च विषघ्नान् निर्विशेद् बुधः  ॥ व्धो_२,१२७।१३ ॥  
शरभादीनि सर्वाणि पिशाचक्षपणानि च  ।  
  
इमा देवीति मन्त्रश् च सर्वशान्तिकरः परः  ॥ व्धो_२,१२७।१४ ॥  
देवा मरुत इत्य् एतत् सर्वकामकरं भवेत्  ।  
यमस्य लोकाद् इत्य् एतद् दुःस्वप्नशमनं परं  ॥ व्धो_२,१२७।१५ ॥  
अग्नेर् व इति चाप्य् एतत् कथितं मन्युनाशनम्  ।  
ऊर्ध्वो भवति विज्ञेयः कृत्वा स्थानकरः परः  ॥ व्धो_२,१२७।१६ ॥  
इन्द्रं वयं वणिजम् इति पण्यलाभकरं परम्  ।  
[भत्तछर्य्य: बणिजं]  
कामो मे राज्ञ इत्य् एतत् स्त्रीणां सौभाग्यवर्धनम्  ॥ व्धो_२,१२७।१७ ॥  
भद्राय कर्णम् इत्य् एतत् कर्णप्रस्यन्दने जपेत्  ।  
भद्रास्य् अक्षिरोधे जाता कर्णप्रस्यन्दने तथा  ॥ व्धो_२,१२७।१८ ॥  
तुब्यम् एव जरिमन्न् आयुष्यं तु हुतं भवेत्  ।  
आयातु मित्र इत्य् एतन् मित्रलब्धिकरं हुतम्  ॥ व्धो_२,१२७।१९ ॥  
आशासानम् इदं जना मिश्रधान्येन होमयेत्  ।  
आधिपत्यम् अवाप्नोति सर्वत्र मनुजोत्तम  ॥ व्धो_२,१२७।२० ॥  
अग्ने गोभिर् न इत्य् एतद् गवां वृद्धिकरं परम्  ।  
द्वादशाहं तु जुहुयात् पराकेण विशेषतः  ॥ व्धो_२,१२७।२१ ॥  
  
शान्तो अग्निर् इतीत्य् एतद् ग्रामस्वास्थ्यकरं भवेत्  ।  
तस्माद् ग्रामान् मृदा कृत्वा वेदिसाम्यं समश्नुते  ॥ व्धो_२,१२७।२२ ॥  
विद्मास्य सर्वा चित्तानि राष्ट्रस्वीकरणानि तु  ।  
त्रिभ्यो रुद्रेभ्य इत्य् एतद् वास्तोष्पतम् उदाहृतम्  ॥ व्धो_२,१२७।२३ ॥  
ध्रुवं ध्रुवेणेति हुतं स्थानलाभकरं भवेत्  ।  
अच्युता द्यौस् तथा राम कथितं स्थानलाभदम्  ॥ व्धो_२,१२७।२४ ॥  
पयो देवेष्व् इति हुतं रायस्पोषकरं परम्  ।  
युनक्रसीरेति शुना कृषिलाभकरं भवेत्  ॥ व्धो_२,१२७।२५ ॥  
  
अयं ते योनिर् इत्य् एतत् पुत्रलाभकरं भवेत्  ।  
शुनं वत्सान् तथा ह्य् एतद् गवां वृद्धिकरं हुतम्  ॥ व्धो_२,१२७।२६ ॥  
॥। मेति कथितं सर्वत्श्रैष्ठ्यकारकम्  ।  
  
अहं ते भग इत्य् एतद् भवेत् सौभाग्यवर्धनं  ॥ व्धो_२,१२७।२७ ॥  
ये ते पाशास् तथाप्य् एतद् बन्धनान् मोक्षकारकम्  ।  
यो न स्व इति चाप्य् एतच् छत्रुनाशकरं परम्  ॥ व्धो_२,१२७।२८ ॥  
सपत्नहनम् इति तथा नात्र कार्या विचारणा  ।  
त्वम् उत्तमम् इतीत्य् एतद् यशसो वर्धनं परम्  ॥ व्धो_२,१२७।२९ ॥  
यथा मृगो गोपयसि स्त्रीणां सौभाग्यवर्धनम्  ।  
आ नो अग्न इत्य् एतच् च कथितं पतिलाभदम्  ॥ व्धो_२,१२७।३० ॥  
येन वेहद् इषं चैव गर्भलाभकरं भवेत्  ।  
इमं तपस्विन्न् इति तथा भवेत् सौभाग्यवर्धनम्  ॥ व्धो_२,१२७।३१ ॥  
यत् पृथिव्या अनावृत्तं हुतम् एतद् यथाविधि  ।  
[भत्तछर्य्य त्य्पो: पृविव्या]  
कृत्वा तु शंसनं ज्ञेयं नात्र कार्या विचारणा  ॥ व्धो_२,१२७।३२ ॥  
॥॥॥  ।  
शिवः शिवाभिर् इत्य् एतद् भवेच् छ्रेयस्^करं परम्  ॥ व्धो_२,१२७।३३ ॥  
कृत्यादूषण इत्य् एतत् कृत्यादूषणम् उच्यते  ।  
बृहस्पतिः परिपातु पथि स्वस्त्ययनं भवेत्  ॥ व्धो_२,१२७।३४ ॥  
मनो न्व् एदम् अभयदं पथि स्वस्त्ययनं भवेत्  ।  
अयं नो अग्निर् अध्यक्षो भवेद् अग्निप्रसादतः  ॥ व्धो_२,१२७।३५ ॥  
संवत्सरं तु शिरसा धारयेद् यो हुताशनम् ॥  
[भत्तछर्य्य: हूताशनम्]  
मन्त्रम् एतज् जपेन् नित्यम् आग्नेयाशामुखः स्थितः ॥  
अनग्निज्वलनं कुर्याद् राम संवत्सरे गते  ॥ व्धो_२,१२७।३६ ॥  
दूष्या दूषीत्त्य् एतज् जपेन् मन्त्रम् अनुत्तमम्  ।  
कुर्यात् प्रतिसराबन्धं सर्वदोषनिबर्हणम्  ॥ व्धो_२,१२७।३७ ॥  
प्राणसूक्तञ् च कथितं तथा प्राणविवर्धनम्  ।  
मुञ्चामि त्वेति कथितम् अपमृत्युविमोक्षणम्  ॥ व्धो_२,१२७।३८ ॥  
अथर्वशिरसो ऽध्येता सर्वपापैः प्रमुच्यते  ।  
परमं पावनं तद् धि सर्वकल्मषनाशनम्  ॥ व्धो_२,१२७।३९ ॥  
एवम् एते शुभा मन्त्राः प्रतिवेदं मया तव  ।  
समासात् कथिता राम समुद्धृत्य प्रधानतः  ॥ व्धो_२,१२७।४० ॥  
एकैकस्य च मन्त्रस्य विनियोगाः सहस्रशः  ।  
[भत्तछर्य्य: विनियोगः]  
कथिता भृगुशार्दूल पुराणैः सुमहात्मभिः  ॥ व्धो_२,१२७।४१ ॥  
न ते शक्या महाभाग वक्तुं वर्षशतैर् अपि  ।  
प्राधान्येन तु मन्त्राणां किञ्चित् कर्म तवेरितम्  ॥ व्धो_२,१२७।४२ ॥  
होमे यत्र न निर्दिष्टं मया द्रव्यं पुरा तव  ।  
हवींषि तत्र वक्ष्यामि तानि मे गदतः शृणु  ॥ व्धो_२,१२७।४३ ॥  
वृक्षाणां यज्ञियानान् तु समिधः प्रथमं हविः  ।  
आज्यञ् च व्रीहयश् चैव तथा वै गौरसर्षपाः  ॥ व्धो_२,१२७।४४ ॥  
अक्षतानि तिलाश् चैव दधि क्षीरञ् च भार्गव  ।  
  
दर्भास् तथैव दूर्वाश् च बिल्वानि कमलानि च  ॥ व्धो_२,१२७।४५ ॥  
शान्तिपुष्टिकराण्य् आहुर् द्रव्याण्य् एतानि भार्गव  ।  
तैलेन्धनानि धर्मज्ञ राजिकां रुधिरं विषम्  ।  
समिधः कण्टकोपेता अभिचारेषु योजयेत्  ॥ व्धो_२,१२७।४६ ॥  
आर्षं वै दैवतं छन्दस् त्व् अविज्ञाय भृगूत्तम  ।  
मन्त्रस्य तेन मन्त्रेण जप्यहोमौ न कारयेत्  ॥ व्धो_२,१२७।४७ ॥  
  
छन्दसि ब्राह्मणे सूक्ते यद् अव्यक्तं प्रदृश्यते  ।  
विद्वद्भिः सह निश्चित्य तद् यज्ञम् अवतारयेत्  ॥ व्धो_२,१२७।४८ ॥  
सम्भारा ये यथा यत्र यानि द्रव्याणि यो विधिः  ।  
शाखां प्रति तथा तत्र तत् प्रमाणम् इति स्थितिः  ॥ व्धो_२,१२७।४९ ॥  
यः स्वसूत्रम् अतिक्रम्य परसूत्रेण वर्तते  ।  
अप्रमाणम् ऋषिं कृत्वा सो ऽप्य् अधर्मेण युज्यते  ॥ व्धो_२,१२७।५० ॥  
तस्मात् सर्वप्रयत्नेन स्वसूत्रं न विलङ्घयेत्  ।  
प्राक्तन्त्रोत्तरतन्त्रे द्वे स्वशाखाप्रत्यये द्विज  ।  
सर्वकर्मसु कर्तव्ये मध्ये कर्म विधीयते  ॥ व्धो_२,१२७।५१ ॥  
आथर्वणो ऽयं कथितो विधिस् ते सङ्क्षेपतो भार्गवांशमुख्य  ।  
अतः परं किं कथयामि तुभ्यं तन् मे वदस्वायतलोहिताक्ष  ॥ व्धो_२,१२७।५२ ॥  
  
  
॥ इति श्रिविष्णुधर्मोत्तरे द्वितीयखण्डे मार्कण्डेयवज्रसंवादे रामं प्रति पुष्करोपाख्याने ऽथर्वविधिकथनं नाम सप्तविंशत्युत्तरशततमो ऽध्यायः ॥  
  
  
  
  
  
