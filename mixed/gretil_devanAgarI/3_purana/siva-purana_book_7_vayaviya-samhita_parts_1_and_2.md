---
title: Siva-Purana, Book 7 (Vayaviya-Samhita), parts 1 and 2

---
## Intro
  
  
  
  
Siva-Purana, Book 7 (Vayaviya-Samhita), parts 1 and 2  
  
  
  
  
Siva-Purana, Book 7 (Vayaviya-Samhita), parts 1 and 2  
Based on the edition by Venkatesvara Steam Press, Bombay (c. 1920)  
  
  
Input by Jun TAKASHIMA  
Database copyright (C) Jun TAKASHIMA 2001  
% Read ``license.txt'' for terms of permission of use.  
% mailto: tjun@aa.tufs.ac.jp  
  
  
  
NOTICE:  
This GRETIL version is converted from a file in UTF-8 Devanagari encoding!  
Therefore, word boundaries are not marked by blanks, etc.  
  
  
  
  


## पाठः
  
  
  
  
  
  
  
  
  
वायवीयसंहिता  
  
अथ श्रीशिवमहापुराणे सप्तमी वायवीयसंहिता प्रारभ्यते   ॥  
श्रीगणेशाय नमः   ॥  
श्रीगौरीशङ्कराभ्यां नमः   ॥  
अथ सप्तमी वायवीयसंहिता प्रारभ्यते   ॥  
  
छप्तेर् १  
व्यास उवाच  
नमश्शिवाय सोमाय सगणाय ससूनवे  ॥ शिव्प्_७।१,१।१अब्।  
प्रधानपुरुषेशाय सर्गस्थित्यन्तहेतवे  ॥ शिव्प्_७।१,१।१च्द्।  
शक्तिरप्रतिमा यस्य ह्यैश्वर्यं चापि सर्वगम्  ॥ शिव्प्_७।१,१।२अब्।  
स्वामित्वं च विभुत्वं च स्वभावं सम्प्रचक्षते  ॥ शिव्प्_७।१,१।२च्द्।  
तमजं विश्वकर्माणं शाश्वतं शिवमव्ययम्  ॥ शिव्प्_७।१,१।३अब्।  
महादेवं महात्मानं व्रजामि शरणं शिवम्  ॥ शिव्प्_७।१,१।३च्द्।  
धर्मक्षेत्रे महातीर्थे गङ्गाकालिन्दिसङ्गमे  ॥ शिव्प्_७।१,१।४अब्।  
प्रयागे नैमिषारण्ये ब्रह्मलोकस्य वर्त्मनि  ॥ शिव्प्_७।१,१।४च्द्।  
मुनयश्शंसितात्मानः सत्यव्रतपरायणाः  ॥ शिव्प्_७।१,१।५अब्।  
महौजसो महाभागा महासत्रं वितेनिरे  ॥ शिव्प्_७।१,१।५च्द्।  
तत्र सत्रं समाकर्ण्य तेषामक्लिष्टकर्मणाम्  ॥ शिव्प्_७।१,१।६अब्।  
साक्षात्सत्यवतीसूनोर्वेदव्यासस्य धीमतः  ॥ शिव्प्_७।१,१।६च्द्।  
शिष्यो महात्मा मेधावी त्रिषु लोकेषु विश्रुतः  ॥ शिव्प्_७।१,१।७अब्।  
पञ्चावयवयुक्तस्य वाक्यस्य गुणदोषवित्  ॥ शिव्प्_७।१,१।७च्द्।  
उत्तरोत्तरवक्ता च ब्रुवतो  ऽपि बृहस्पतेः  ॥ शिव्प्_७।१,१।८अब्।  
मधुरः श्रवणानां च मनोज्ञपदपर्वणाम्  ॥ शिव्प्_७।१,१।८च्द्।  
कथानां निपुणो वक्ता कालविन्नयवित्कविः  ॥ शिव्प्_७।१,१।९अब्।  
आजगाम स तं देशं सूतः पौराणिकोत्तमः  ॥ शिव्प्_७।१,१।९च्द्।  
तं दृष्ट्वा सूतमायान्तं मुनयो हृष्टमानसाः  ॥ शिव्प्_७।१,१।१०अब्।  
तस्मै साम च पूजां च यथावत्प्रत्यपादयन्  ॥ शिव्प्_७।१,१।१०च्द्।  
प्रतिगृह्य सतां पूजां मुनिभिः प्रतिपादिताम्  ॥ शिव्प्_७।१,१।११अब्।  
उद्दिष्टमानसं भेजे नियुक्तो युक्तमात्मनः  ॥ शिव्प्_७।१,१।११च्द्।  
ततस्तत्सङ्गमादेव मुनीनां भावितात्मनाम्  ॥ शिव्प्_७।१,१।१२अब्।  
सोत्कण्ठमभवच्चितं श्रोतुं पौराणिकीं कथाम्  ॥ शिव्प्_७।१,१।१२च्द्।  
तदा तमनुकूलाभिर्वाग्भिः पूज्य १ महर्षयः  ॥ शिव्प्_७।१,१।१३अब्।  
अतीवाभिमुखं कृत्वा वचनं चेदमब्रुवन्  ॥ शिव्प्_७।१,१।१३च्द्।  
ऋषय ऊचुः  
रोमहर्षण सर्वज्ञ भवान्नो भाग्यगौरवात्  ॥ शिव्प्_७।१,१।१४अब्।  
सम्प्राप्तोद्य महाभाग शैवराज महामते  ॥ शिव्प्_७।१,१।१४च्द्।  
पुराणविद्यामखिलां व्यासात्प्रत्यक्षमीयिवान्  ॥ शिव्प्_७।१,१।१५अब्।  
तस्मादाश्चर्यभूतानां कथानां त्वं हि भाजनम्  ॥ शिव्प्_७।१,१।१५च्द्।  
रत्नानामुरुसाराणां रत्नाकर इवार्णवः  ॥ शिव्प्_७।१,१।१६अब्।  
यच्च भूतं यच्च भव्यं यच्चान्यद्वस्तु वर्तते  ॥ शिव्प्_७।१,१।१६च्द्।  
न तवाविदितं किञ्चित्त्रिषु लोकेषु विद्यते  ॥ शिव्प्_७।१,१।१७अब्।  
त्वमदृष्टवशादस्मद्दर्शनार्थमिहागतः  ॥ शिव्प्_७।१,१।१७च्द्।  
अकुर्वन्किमपि श्रेयो न वृथा गन्तुमर्हसि  ॥ शिव्प्_७।१,१।१७एड़्।  
तस्माच्छ्राव्यतरं पुण्यं सत्कथाज्ञानसंहितम्  ॥ शिव्प्_७।१,१।१८अब्।  
वेदान्तसारसर्वस्वं पुराणं श्रावयाशु नः  ॥ शिव्प्_७।१,१।१८च्द्।  
एवमभ्यर्थितस्सूतो मुनिभिर्वेदवादिभिः  ॥ शिव्प्_७।१,१।१९अब्।  
श्लक्ष्णां च न्यायसंयुक्तां प्रत्युवाच शुभां गिरम्  ॥ शिव्प्_७।१,१।१९च्द्।  
  
५०२अ  
  
सूत उवाच  
पूजितो  ऽनुगृहीतश्च भवद्भिरिति चोदितः  ॥ शिव्प्_७।१,१।२०अब्।  
कस्मात्सम्यङ्न विब्रूयां पुराणमृषिपूजितम्  ॥ शिव्प्_७।१,१।२०च्द्।  
अभिवन्द्य महादेवं देवीं स्कन्दं विनायकम्  ॥ शिव्प्_७।१,१।२१अब्।  
नन्दिनं च तथा व्यासं साक्षात्सत्यवतीसुतम्  ॥ शिव्प्_७।१,१।२१च्द्।  
वक्ष्यामि परमं पुण्यं पुराणं वेदसम्मितम्  ॥ शिव्प्_७।१,१।२२अब्।  
शिवज्ञानार्णवं साक्षाद्भक्तिमुक्तिफलप्रदम्  ॥ शिव्प्_७।१,१।२२च्द्।  
शब्दार्थन्यायसंयुक्तै रागमार्थैर्विभूषितम्  ॥ शिव्प्_७।१,१।२३अब्।  
श्वेतकल्पप्रसङ्गेन वायुना कथितं पुरा  ॥ शिव्प्_७।१,१।२३च्द्।  
विद्यास्थानानि सर्वाणि पुराणानुक्रमं तथा  ॥ शिव्प्_७।१,१।२४अब्।  
तत्पुराणस्य चोत्पत्तिं ब्रुवतो मे निबोधत  ॥ शिव्प्_७।१,१।२४च्द्।  
अङ्गानि वेदाश्चत्वारो मीमांसान्यायविस्तरः  ॥ शिव्प्_७।१,१।२५अब्।  
पुराणं धर्मशास्त्रं च विद्याश्चेताश्चतुर्दश  ॥ शिव्प्_७।१,१।२५च्द्।  
आयुर्वेदो धनुर्वेदो गान्धर्वश्चेत्यनुक्रमात्  ॥ शिव्प्_७।१,१।२६अब्।  
अर्थशास्त्रं परं तस्माद्विद्या ह्यष्टादश स्मृताः  ॥ शिव्प्_७।१,१।२६च्द्।  
अष्टादशानां विद्यानामेतासां भिन्नवर्त्मनाम्  ॥ शिव्प्_७।१,१।२७अब्।  
आदिकर्ता कविस्साक्षाच्छूलपाणिरिति श्रुतिः  ॥ शिव्प्_७।१,१।२७च्द्।  
स हि सर्वजगन्नाथः सिसृक्षुरखिलं जगत्  ॥ शिव्प्_७।१,१।२८अब्।  
ब्रह्माणं विदधे साक्षात्पुत्रमग्रे सनातनम्  ॥ शिव्प्_७।१,१।२८च्द्।  
तस्मै प्रथमपुत्राय ब्रह्मणे विश्वयोनये  ॥ शिव्प्_७।१,१।२९अब्।  
विद्याश्चेमा ददौ पूर्वं विश्वसृष्ट्यर्थमीश्वरः  ॥ शिव्प्_७।१,१।२९च्द्।  
पालनाय हरिं देवं रक्षाशक्तिं ददौ ततः  ॥ शिव्प्_७।१,१।३०अब्।  
मध्यमं तनयं विष्णुं पातारं ब्रह्मणो  ऽपि हि  ॥ शिव्प्_७।१,१।३०च्द्।  
लब्धविद्येन विधिना प्रजासृष्टिं वितन्वता  ॥ शिव्प्_७।१,१।३१अब्।  
प्रथमं सर्वशास्त्राणां पुराणं ब्रह्मणा स्मृतम्  ॥ शिव्प्_७।१,१।३१च्द्।  
अनन्तरं तु वक्त्रेभ्यो वेदास्तस्य विनिर्गताः  ॥ शिव्प्_७।१,१।३२अब्।  
प्रवृत्तिस्सर्वशास्त्राणां तन्मुखादभवत्ततः  ॥ शिव्प्_७।१,१।३२च्द्।  
यदास्य विस्तरं शक्ता नाधिगन्तुं प्रजा भुवि  ॥ शिव्प्_७।१,१।३३अब्।  
तदा विद्यासमासार्थं विश्वेश्वरनियोगतः  ॥ शिव्प्_७।१,१।३३च्द्।  
द्वापरान्तेषु विश्वात्मा विष्णुर्विश्वम्भरः प्रभुः  ॥ शिव्प्_७।१,१।३४अब्।  
व्यासनाम्ना चरत्यस्मिन्नवतीर्य महीतले  ॥ शिव्प्_७।१,१।३४च्द्।  
एवं व्यस्ताश्च वेदाश्च द्वापरेद्वापरे द्विजाः  ॥ शिव्प्_७।१,१।३५अब्।  
निर्मितानि पुराणानि अन्यानि च ततः परम्  ॥ शिव्प्_७।१,१।३५च्द्।  
स पुनर्द्वापरे चास्मिन्कृष्णद्वैपायनाख्यया  ॥ शिव्प्_७।१,१।३६अब्।  
अरण्यामिव हव्याशी सत्यवत्यामजायत  ॥ शिव्प्_७।१,१।३६च्द्।  
सङ्क्षिप्य स पुनर्वेदांश्चतुर्धा कृतवान्मुनिः  ॥ शिव्प्_७।१,१।३७अब्।  
व्यस्तवेदतया लोके वेदव्यास इति श्रुतः  ॥ शिव्प्_७।१,१।३७च्द्।  
पुराणानाञ्च सङ्क्षिप्तं चतुर्लक्षप्रमाणतः  ॥ शिव्प्_७।१,१।३८अब्।  
अद्यापि देवलोके तच्छतकोटिप्रविस्तरम्  ॥ शिव्प्_७।१,१।३८च्द्।  
यो विद्याच्चतुरो वेदान् साङ्गोपणिषदान्द्विजः  ॥ शिव्प्_७।१,१।३९अब्।  
न चेत्पुराणं संविद्यान्नैव स स्याद्विचक्षणः  ॥ शिव्प्_७।१,१।३९च्द्।  
इतिहासपुराणाभ्यां वेदं समुपबृंहयेत्  ॥ शिव्प्_७।१,१।४०अब्।  
बिभेत्यल्पश्रुताद्वेदो मामयं प्रतरिष्यति  ॥ शिव्प्_७।१,१।४०च्द्।  
सर्गश्च प्रतिसर्गश्च वंशो मन्वन्तराणि च  ॥ शिव्प्_७।१,१।४१अब्।  
वंशानुचरितं चैव पुराणं पञ्चलक्षणम्  ॥ शिव्प्_७।१,१।४१च्द्।  
दशधा चाष्टधा चैतत्पुराणमुपदिश्यते  ॥ शिव्प्_७।१,१।४२अब्।  
५०२ब्  
  
बृहत्सूक्ष्मप्रभेदेन मुनिभिस्तत्त्ववित्तमैः  ॥ शिव्प्_७।१,१।४२च्द्।  
ब्राह्मं पाद्मं वैष्णवं च शैवं भागवतं तथा  ॥ शिव्प्_७।१,१।४३अब्।  
भविष्यं नारदीयं च मार्कण्डेयमतः परम्  ॥ शिव्प्_७।१,१।४३च्द्।  
आग्नेयं ब्रह्मवैवर्तं लैङ्गं वाराहमेव च  ॥ शिव्प्_७।१,१।४४अब्।  
स्कान्दं च वामनं चैव कौर्म्यं मात्स्यं च गारुडम्  ॥ शिव्प्_७।१,१।४४च्द्।  
ब्रह्माण्डं चेति पुण्यो  ऽयं पुराणानामनुक्रमः  ॥ शिव्प्_७।१,१।४५अब्।  
तत्र शैवं तुरीयं यच्छार्वं सर्वार्थसाधकम्  ॥ शिव्प्_७।१,१।४५च्द्।  
ग्रन्थो लक्षप्रमाणं तद्व्यस्तं द्वादशसंहितम्  ॥ शिव्प्_७।१,१।४६अब्।  
निर्मितं तच्छिवेनैव तत्र धर्मः प्रतिष्ठितः  ॥ शिव्प्_७।१,१।४६च्द्।  
तदुक्तेनैव धर्मेण शैवास्त्रैवर्णिका नराः  ॥ शिव्प्_७।१,१।४७अब्।  
तस्माद्विमुकुतिमन्विच्छञ्च्छिवमेव समाश्रयेत्  ॥ शिव्प्_७।१,१।४७च्द्।  
तमाश्रित्यैव देवानामपि मुक्तिर्न चान्यथा  ॥ शिव्प्_७।१,१।४८अब्।  
यदिदं शैवमाख्यातं पुराणं वेदसम्मितम्  ॥ शिव्प्_७।१,१।४९अब्।  
तस्य भेदान्समासेन ब्रुवतो मे निबोधत  ॥ शिव्प्_७।१,१।४९च्द्।  
विद्येश्वरं तथा रौद्रं वैनायकमनुत्तमम्  ॥ शिव्प्_७।१,१।५०अब्।  
औमं मातृपुराणं च रुद्रैकादशकं तथा  ॥ शिव्प्_७।१,१।५०च्द्।  
कैलासं शतरुद्रं च शतरुद्राख्यमेव च  ॥ शिव्प्_७।१,१।५१अब्।  
सहस्रकोटिरुद्राख्यं वायवीयं ततःपरम्  ॥ शिव्प्_७।१,१।५१च्द्।  
धर्मसञ्ज्ञं पुराणं चेत्येवं द्वादश संहिताः  ॥ शिव्प्_७।१,१।५२अब्।  
विद्येशं दशसाहस्रमुदितं ग्रन्थसङ्ख्यया  ॥ शिव्प्_७।१,१।५२च्द्।  
रौद्रं वैनायकं चौमं मातृकाख्यं ततः परम्  ॥ शिव्प्_७।१,१।५३अब्।  
प्रत्येकमष्टसाहस्रं त्रयोदशसहस्रकम्  ॥ शिव्प्_७।१,१।५३च्द्।  
रौद्रकादशकाख्यं यत्कैलासं षट्सहस्रकम्  ॥ शिव्प्_७।१,१।५४अब्।  
शतरुद्रं त्रिसाहस्रं कोटिरुद्रं ततः परम्  ॥ शिव्प्_७।१,१।५४च्द्।  
सहस्रैर्नवभिर्युक्तं सर्वार्थज्ञानसंयुतम्  ॥ शिव्प्_७।१,१।५५अब्।  
सहस्रकोटिरुद्राख्यमेकादशसहस्रकम्  ॥ शिव्प्_७।१,१।५५च्द्।  
चतुस्सहस्रसङ्ख्येयं वायवीयमनुत्तमम्  ॥ शिव्प्_७।१,१।५६अब्।  
धर्मसञ्ज्ञं पुराणं यत्तद्द्वादशसहस्रकम्  ॥ शिव्प्_७।१,१।५६च्द्।  
तदेवं लक्षमुद्दिष्टं शैवं शाखाविभेदतः  ॥ शिव्प्_७।१,१।५७अब्।  
पुराणं वेदसारं तद्भुक्तिमुक्तिफलप्रदम्  ॥ शिव्प्_७।१,१।५७च्द्।  
व्यासेन तत्तु सङ्क्षिप्तं चतुर्विंशत्सहस्रकम्  ॥ शिव्प्_७।१,१।५८अब्।  
शैवन्तत्र पुराणं वै चतुर्थं सप्तसंहितम्  ॥ शिव्प्_७।१,१।५८च्द्।  
विद्येश्वराख्या तत्राद्या द्वितीया रुद्रसंहिता  ॥ शिव्प्_७।१,१।५९अब्।  
तृतीया शतरुद्राख्या कोटिरुद्रा चतुर्थिका  ॥ शिव्प्_७।१,१।५९च्द्।  
पञ्चमी कथिता चोमा षष्ठी कैलाससंहिता  ॥ शिव्प्_७।१,१।६०अब्।  
सप्तमी वायवीयाख्या सप्तैवं संहिता इह  ॥ शिव्प्_७।१,१।६०च्द्।  
विद्येश्वरं द्विसाहस्रं रौद्रं पञ्चशतायुतम्  ॥ शिव्प्_७।१,१।६१अब्।  
त्रिंशत्तथा द्विसाहस्रं सार्धैकशतमीरितम्  ॥ शिव्प्_७।१,१।६१च्द्।  
शतरुद्रन्तथा कोटिरुद्रं व्योमयुगाधिकम्  ॥ शिव्प्_७।१,१।६२अब्।  
द्विसाहस्रं च द्विशतं तथोमं भूसहस्रकम्  ॥ शिव्प्_७।१,१।६२च्द्।  
चत्वारिंशत्साष्टशतं कैलासं भूसहस्रकम्  ॥ शिव्प्_७।१,१।६३अब्।  
चत्वारिंशच्च द्विशतं वायवीयमतः परम्  ॥ शिव्प्_७।१,१।६३च्द्।  
चतुस्साहस्रसङ्ख्याकमेवं सङ्ख्याविभेदतः  ॥ शिव्प्_७।१,१।६४अब्।  
श्रुतम्परमपुण्यन्तु पुराणं शिवसञ्ज्ञकम्  ॥ शिव्प्_७।१,१।६४च्द्।  
चतुःसाहस्रकं यत्तु वायवीयमुदीरितम्  ॥ शिव्प्_७।१,१।६५अब्।  
तदिदं वर्तयिष्यामि भागद्वयसमन्वितम्  ॥ शिव्प्_७।१,१।६५च्द्।  
नावेदविदुषे वाच्यमिदं शास्त्रमनुत्तमम्  ॥ शिव्प्_७।१,१।६६अब्।  
न चैवाश्रद्धधानाय नापुराणविदे तथा  ॥ शिव्प्_७।१,१।६६च्द्।  
परीक्षिताय शिष्याय धार्मिकायानसूयवे  ॥ शिव्प्_७।१,१।६७अब्।  
प्रदेयं शिवभक्ताय शिवधर्मानुसारिणे  ॥ शिव्प्_७।१,१।६७च्द्।  
पुराणसंहिता यस्य प्रसादान्मयि वर्तते  ॥ शिव्प्_७।१,१।६८अब्।  
नमो भगवते तस्मै व्यासायामिततेजसे  ॥ शिव्प्_७।१,१।६८च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे विद्यावतारकथनं नामप्रथमो  ऽध्यायः   
  
छप्तेर् २  
सूत उवाच  
पुरा कालेन महता कल्पेतीते पुनःपुनः  ॥ शिव्प्_७।१,२।१अब्।  
अस्मिन्नुपस्थिते कल्पे प्रवृत्ते सृष्ठिकर्मणि  ॥ शिव्प्_७।१,२।१च्द्।  
प्रतिष्ठितायां वार्तायां प्रबुद्धासु प्रजासु च  ॥ शिव्प्_७।१,२।२अब्।  
मुनीनां षट्कुलीयानां ब्रुवतामितरेतरम्  ॥ शिव्प्_७।१,२।२च्द्।  
इदं परमिदं नेति विवादस्सुमहानभूत्  ॥ शिव्प्_७।१,२।३अब्।  
परस्य दुर्निरूपत्वान्न जातस्तत्र निश्चयः  ॥ शिव्प्_७।१,२।३च्द्।  
ते  ऽभिजग्मुर्विधातारं द्रष्टुं ब्रह्माणमव्ययम्  ॥ शिव्प्_७।१,२।४अब्।  
यत्रास्ते भगवान् ब्रह्मा स्तूयमानस्सुरासुरैः  ॥ शिव्प्_७।१,२।४च्द्।  
मेरुशृङ्गे शुभे रम्ये देवदानवसङ्कुले  ॥ शिव्प्_७।१,२।५अब्।  
सिद्धचारणसंवादे यक्षगन्धर्वसेविते  ॥ शिव्प्_७।१,२।५च्द्।  
विहङ्गसङ्घसङ्घुष्टे मणिविद्रुमभूषिते  ॥ शिव्प्_७।१,२।६अब्।  
निकुञ्जकन्दरदरीगृहानिर्झरशोभिते  ॥ शिव्प्_७।१,२।६च्द्।  
तत्र ब्रह्मवनं नाम नानामृगसमाकुलम्  ॥ शिव्प्_७।१,२।७अब्।  
दशयोजनविस्तीर्णं शतयोजनमायतम्  ॥ शिव्प्_७।१,२।७च्द्।  
सुरसामलपानीयपूर्णरम्यसरोवरम्  ॥ शिव्प्_७।१,२।८अब्।  
मत्तभ्रमरसञ्छन्नरम्यपुष्पितपादपम्  ॥ शिव्प्_७।१,२।८च्द्।  
तरुणादित्यसङ्काशं तत्र चारु महत्पुरम्  ॥ शिव्प्_७।१,२।९अब्।  
दुर्धर्षबलदृप्तानां दैत्यदानवरक्षसाम्  ॥ शिव्प्_७।१,२।९च्द्।  
तप्तजाम्बूनदमयं प्रांशुप्राकारतोरणम्  ॥ शिव्प्_७।१,२।१०अब्।  
निर्व्यूहवलभीकूटप्रतोलीशतमण्डितम्  ॥ शिव्प्_७।१,२।१०च्द्।  
महार्हमणिचित्राभिर्लेलिहानमिवाम्बरम्  ॥ शिव्प्_७।१,२।११अब्।  
महाभवनकोटीभिरनेकाभिरलङ्कृतम्  ॥ शिव्प्_७।१,२।११च्द्।  
तस्मिन्निवसति ब्रह्मा सभ्यैः सार्धं प्रजापतिः  ॥ शिव्प्_७।१,२।१२अब्।  
तत्र गत्वा महात्मानं साक्षाल्लोकपितामहम्  ॥ शिव्प्_७।१,२।१२च्द्।  
दद्दशुर्मुनयो देवा देवर्षिगणसेवितम्  ॥ शिव्प्_७।१,२।१३अब्।  
शुद्धचामीकरप्रख्यं सर्वाभरणभूषितम्  ॥ शिव्प्_७।१,२।१३च्द्।  
प्रसन्नवदनं सौम्यं पद्मपत्रायतेक्षणम्  ॥ शिव्प्_७।१,२।१४अब्।  
दिव्यकान्तिसमायुक्तं दिव्यगन्धानुलेपनम्  ॥ शिव्प्_७।१,२।१४च्द्।  
दिव्यशुक्लाम्बरधरं दिव्यमालाविभूषितम्  ॥ शिव्प्_७।१,२।१५अब्।  
सुरासुरेन्द्रयोगीन्द्रवन्द्यमानपदाम्बुजम्  ॥ शिव्प्_७।१,२।१५च्द्।  
सर्वलक्षणयुक्ताङ्ग्या लब्धचामरहस्तया  ॥ शिव्प्_७।१,२।१६अब्।  
भ्राजमानं सरस्वत्या प्रभयेव दिवाकरम्  ॥ शिव्प्_७।१,२।१६च्द्।  
तं दृष्ट्वा मुनयस्सर्वे प्रसन्नवदनेक्षणाः  ॥ शिव्प्_७।१,२।१७अब्।  
शिरस्यञ्जलिमाधाय तुष्टुवुस्सुरपुङ्गवम्  ॥ शिव्प्_७।१,२।१७च्द्।  
मुनय ऊचुः  
नमस्त्रिमूर्तये तुभ्यं सर्गस्थित्यन्तहेतवे  ॥ शिव्प्_७।१,२।१८अब्।  
पुरुषाय पुराणाय ब्रह्मणे परमात्मने  ॥ शिव्प्_७।१,२।१८च्द्।  
नमः प्रधानदेहाय प्रधानक्षोभकारिणे  ॥ शिव्प्_७।१,२।१९अब्।  
त्रयोविंशतिभेदेन विकृतायाविकारिणे  ॥ शिव्प्_७।१,२।१९च्द्।  
नमो ब्रह्माण्डदेहाय ब्रह्माण्डोदरवर्तिने  ॥ शिव्प्_७।१,२।२०अब्।  
तत्र संसिद्धकार्याय संसिद्धकरणाय च  ॥ शिव्प्_७।१,२।२०च्द्।  
नमोस्तु सर्वलोकाय सर्वलोकविधायिने  ॥ शिव्प्_७।१,२।२१अब्।  
सर्वात्मदेहसंयोग वियोगविधिहेतवे  ॥ शिव्प्_७।१,२।२१च्द्।  
त्वयैव निखिलं सृष्टं संहृतं पालितं जगत्  ॥ शिव्प्_७।१,२।२२अब्।  
तथापि मायया नाथ न विद्मस्त्वां पितामह  ॥ शिव्प्_७।१,२।२२च्द्।  
सूत उवाच  
एवं ब्रह्मा महाभागैर्महर्षिभिरभिष्टुतः  ॥ शिव्प्_७।१,२।२३अब्।  
प्राह गम्भीरया वाचा मुनीन् प्रह्लादयन्निव  ॥ शिव्प्_७।१,२।२३च्द्।  
ब्रह्मोवाच  
ऋषयो हे महाभागा महासत्त्वा महौजसः  ॥ शिव्प्_७।१,२।२४अब्।  
किमर्थं सहितास्सर्वे यूयमत्र समागताः  ॥ शिव्प्_७।१,२।२४च्द्।  
तमेवंवादिनं देवं ब्रह्माणं ब्रह्मवित्तमाः  ॥ शिव्प्_७।१,२।२५अब्।  
वाग्भिर्विनयगर्भाभिस्सर्वे प्राञ्जलयो  ऽब्रुवन्  ॥ शिव्प्_७।१,२।२५च्द्।  
मुनय ऊचुः  
भगवन्नन्धकारेण महता वयमावृताः  ॥ शिव्प्_७।१,२।२६अब्।  
खिन्ना विवदमानाश्च न पश्यामो  ऽत्र यत्परम्  ॥ शिव्प्_७।१,२।२६च्द्।  
त्वं हि सर्वजगद्धाता सर्वकारणकारणम्  ॥ शिव्प्_७।१,२।२७अब्।  
त्वया ह्यविदितं नाथ नेह किञ्चन विद्यते  ॥ शिव्प्_७।१,२।२७च्द्।  
कः पुमान् सर्वसत्त्वेभ्यः पुराणः पुरुषः परः  ॥ शिव्प्_७।१,२।२८अब्।  
विशुद्धः परिपूर्णश्च शाश्वतः परमेश्वरः  ॥ शिव्प्_७।१,२।२८च्द्।  
केनैव चित्रकृत्येन प्रथमं सृज्यते जगत्  ॥ शिव्प्_७।१,२।२९अब्।  
तत्त्वं वद महाप्राज्ञ स्वसन्देहापनुत्तये  ॥ शिव्प्_७।१,२।२९च्द्।  
एवं पृष्टस्तदा ब्रह्मा विस्मयस्मेरवीक्षणः  ॥ शिव्प्_७।१,२।३०अब्।  
देवानां दानवानां च मुनीनामपि सन्निधौ  ॥ शिव्प्_७।१,२।३०च्द्।  
उत्थाय सुचिरं ध्यात्वा रुद्र इत्युद्धरन् गिरिम्  ॥ शिव्प्_७।१,२।३१अब्।  
आनन्दक्लिन्नसर्वाङ्गः कृताञ्जलिरभाषत  ॥ शिव्प्_७।१,२।३१च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे मुनिप्रस्ताववर्णनं नाम द्वितीयो  ऽध्यायः  
  
छप्तेर् ३  
ब्रहमोवाच  
यतो वाचो निवर्तन्ते अप्राप्य मनसा सह  ॥ शिव्प्_७।१,३।१अब्।  
आनन्दं यस्य वै विद्वान्न बिभेति कुतश्चन  ॥ शिव्प्_७।१,३।१च्द्।  
यस्मात्सर्वमिदं ब्रह्मविष्णुरुद्रेन्द्रपूर्वकम्  ॥ शिव्प्_७।१,३।२अब्।  
सह भूतेन्द्रियैः सर्वैः प्रथमं सम्प्रसूयते  ॥ शिव्प्_७।१,३।२च्द्।  
कारणानां च यो धाता ध्याता परमकारणम्  ॥ शिव्प्_७।१,३।३अब्।  
न सम्प्रसूयते  ऽन्यस्मात्कुतश्चन कदाचन  ॥ शिव्प्_७।१,३।३च्द्।  
सर्वैश्वर्येण सम्पन्नो नाम्ना सर्वेश्वरः स्वयम्  ॥ शिव्प्_७।१,३।४अब्।  
सर्वैर्मुमुक्षुभिर्ध्येयश्शम्भुराकाशमध्यगः  ॥ शिव्प्_७।१,३।४च्द्।  
यो  ऽग्रे मां विदधे पुत्रं ज्ञानं च प्रहिणोति मे  ॥ शिव्प्_७।१,३।५अब्।  
तत्प्रसादान्मयालब्धं प्राजापत्यमिदं पदम्  ॥ शिव्प्_७।१,३।५च्द्।  
ईशो वृक्ष इव स्तब्धो य एको दिवि तिष्ठति  ॥ शिव्प्_७।१,३।६अब्।  
येनेदमखिलं पूर्णं पुरुषेण महात्मना  ॥ शिव्प्_७।१,३।६च्द्।  
५०४अ  
  
एको बहूनां जन्तूनां निष्क्रियाणां च सक्रियः  ॥ शिव्प्_७।१,३।७अब्।  
य एको बहुधा बीजं करोति स महेश्वरः  ॥ शिव्प्_७।१,३।७च्द्।  
जीवैरेभिरिमांल्लोकान्सर्वानीशो य ईशते १  ॥ शिव्प्_७।१,३।८अब्।  
य एको भागवान्रुद्रो न द्वितीयो  ऽस्ति कश्चन  ॥ शिव्प्_७।१,३।८च्द्।  
सदा जनानां हृदये सन्निविष्टो  ऽपि यः परैः  ॥ शिव्प्_७।१,३।९अब्।  
अलक्ष्यो लक्षयन्विश्वमधितिष्ठति सर्वदा  ॥ शिव्प्_७।१,३।९च्द्।  
यस्तु कालात्प्रमुक्तानि कारणान्यखिलान्यपि  ॥ शिव्प्_७।१,३।१०अब्।  
अनन्तशक्तिरेवैको भगवानधितिष्ठति  ॥ शिव्प्_७।१,३।१०च्द्।  
न यस्य दिवसो रात्रिर्न समानो न चाधिकः  ॥ शिव्प्_७।१,३।११अब्।  
स्वभाविकी पराशक्तिर्नित्या ज्ञानक्रिये अपि  ॥ शिव्प्_७।१,३।११च्द्।  
यदिदं क्षरमव्यक्तं यदप्यमृतमक्षरम्  ॥ शिव्प्_७।१,३।१२अब्।  
तावुभावक्षरात्मानावेको देवः स्वयं हरः  ॥ शिव्प्_७।१,३।१२च्द्।  
ईशते तदभिध्यानाद्योजनासत्त्वभावनः  ॥ शिव्प्_७।१,३।१३अब्।  
भूयो ह्यस्य पशोरन्ते विश्वमाया निवर्तते  ॥ शिव्प्_७।१,३।१३च्द्।  
यस्मिन्न भासते विद्युन्न सूर्यो न च चन्द्रमाः  ॥ शिव्प्_७।१,३।१४अब्।  
यस्य भासा विभातीदमित्येषा शाश्वती श्रुतिः  ॥ शिव्प्_७।१,३।१४च्द्।  
एको देवो महादेवो विज्ञेयस्तु महेश्वरः  ॥ शिव्प्_७।१,३।१५अब्।  
न तस्य परमं किञ्चित्पदं समधिगम्यते  ॥ शिव्प्_७।१,३।१५च्द्।  
अयमादिरनाद्यन्तस्स्वभावादेव निर्मलः  ॥ शिव्प्_७।१,३।१६अब्।  
स्वतन्त्रः परिपूर्णश्च स्वेच्छाधीनश्चराचरः  ॥ शिव्प्_७।१,३।१६च्द्।  
अप्राकृतवपुः श्रीमांल्लक्ष्यलक्षणवर्जितः  ॥ शिव्प्_७।१,३।१७अब्।  
अयं मुक्तो मोचकश्च ह्यकालः कालचोदकः  ॥ शिव्प्_७।१,३।१७च्द्।  
सर्वोपरिकृतावासस्सर्वावासश्च सर्ववित्  ॥ शिव्प्_७।१,३।१८अब्।  
षड्विधाध्वमयस्यास्य सर्वस्य जगतः पतिः  ॥ शिव्प्_७।१,३।१८च्द्।  
उत्तरोत्तरभूतानामुत्तरश्च निरुत्तरः  ॥ शिव्प्_७।१,३।१९अब्।  
अनन्तानन्तसन्दोहमकरन्दमधुव्रतः  ॥ शिव्प्_७।१,३।१९च्द्।  
अखण्डजगदण्डानां पिण्डीकरणपण्डितः  ॥ शिव्प्_७।१,३।२०अब्।  
औदार्यवीर्यगाम्भीर्यमाधुर्यमकरालयः  ॥ शिव्प्_७।१,३।२०च्द्।  
नैवास्य सदृशं वस्तु नाधिकं चापि किञ्चन  ॥ शिव्प्_७।१,३।२१अब्।  
अतुलः सर्वभूतानां राजराजश्च तिष्ठति  ॥ शिव्प्_७।१,३।२१च्द्।  
अनेन चित्रकृत्येन प्रथमं सृज्यते जगत्  ॥ शिव्प्_७।१,३।२२अब्।  
अन्तकाले पुनश्चेदं तस्मिन्प्रलयमेष्यते  ॥ शिव्प्_७।१,३।२२च्द्।  
अस्य भूतानि वश्यानि अयं सर्वनियोजकः  ॥ शिव्प्_७।१,३।२३अब्।  
अयं तु परया भक्त्या दृश्यते नान्यथा क्वचित्  ॥ शिव्प्_७।१,३।२३च्द्।  
व्रतानि सर्वदानानि तपांसि नियमास्तथा  ॥ शिव्प्_७।१,३।२४अब्।  
कथितानि पुरा सद्भिर्भावार्थं नात्र संशयः  ॥ शिव्प्_७।१,३।२४च्द्।  
हरिश्चाहं च रुद्रश्च तथान्ये च सुरासुराः  ॥ शिव्प्_७।१,३।२५अब्।  
तपोभिरुग्रैरद्यापि तस्य दर्शनकाङ्क्षिणः  ॥ शिव्प्_७।१,३।२५च्द्।  
अदृश्यः पतितैर्मूढैर्दुर्जनैरपि कुत्सितैः  ॥ शिव्प्_७।१,३।२६अब्।  
भक्तैरन्तर्बहिश्चापि पूज्यः सम्भाष्य एव च  ॥ शिव्प्_७।१,३।२६च्द्।  
तदिदं त्रिविधं रूपं स्थूलं सूक्ष्मं ततः परम्  ॥ शिव्प्_७।१,३।२७अब्।  
अस्मदाद्यमरैर्दृश्यं स्थूलं सूक्ष्मं तु योगिभिः  ॥ शिव्प्_७।१,३।२७च्द्।  
  
१ शपो लुगभाव आर्ष  
५०४ब्  
  
ततः परं तु यन्नित्यं ज्ञानमानन्दमव्ययम्  ॥ शिव्प्_७।१,३।२८अब्।  
तन्निष्ठैस्तत्परैर्भक्तैर्दृश्यं तद्व्रतमाश्रितैः  ॥ शिव्प्_७।१,३।२८च्द्।  
बहुनात्र किमुक्तेन गुह्याद्गुह्यतरं परम्  ॥ शिव्प्_७।१,३।२९अब्।  
शिवे भक्तिर्न सन्देहस्तया युक्तो विमुच्यते  ॥ शिव्प्_७।१,३।२९च्द्।  
प्रसादादेव सा भक्तिः प्रसादो भक्तिसम्भवः  ॥ शिव्प्_७।१,३।३०अब्।  
यथा चाङ्कुरतो बीजं बीजतो वा यथाङ्कुरः  ॥ शिव्प्_७।१,३।३०च्द्।  
प्रसादपूर्विका एव पशोस्सर्वत्र सिद्धयः  ॥ शिव्प्_७।१,३।३१अब्।  
स एव साधनैरन्ते सर्वैरपि च साध्यते  ॥ शिव्प्_७।१,३।३१च्द्।  
प्रसादसाधनं धर्मस्स च वेदेन दर्शितः  ॥ शिव्प्_७।१,३।३२अब्।  
तदभ्यासवशात्साम्यं पूर्वयोः पुण्यपापयोः  ॥ शिव्प्_७।१,३।३२च्द्।  
साम्यात्प्रसादसम्पर्को धर्मस्यातिशयस्ततः  ॥ शिव्प्_७।१,३।३३अब्।  
धर्मातिशयमासाद्य पशोः पापपरिक्षयः  ॥ शिव्प्_७।१,३।३३च्द्।  
एवं प्रक्षीणपापस्य बहुभिर्जन्मभिः क्रमात्  ॥ शिव्प्_७।१,३।३४अब्।  
साम्बे सर्वेश्वरे भक्तिर्ज्ञानपूर्वा प्रजायते  ॥ शिव्प्_७।१,३।३४च्द्।  
भावानुगुणमीशस्य प्रसादो व्यतिरिच्यते  ॥ शिव्प्_७।१,३।३५अब्।  
प्रसादात्कर्मसन्त्यागः फलतो न स्वरूपतः  ॥ शिव्प्_७।१,३।३५च्द्।  
तस्मात्कर्मफलत्यागाच्छिवधर्मान्वयः शुभः  ॥ शिव्प्_७।१,३।३६अब्।  
स च गुर्वनपेक्षश्च तदपेक्ष इति द्विधा  ॥ शिव्प्_७।१,३।३६च्द्।  
तत्रानपेक्षात्सापेक्षो मुख्यः शतगुणाधिकः  ॥ शिव्प्_७।१,३।३७अब्।  
शिवधर्मान्वयस्यास्य शिवज्ञानसमन्वयः  ॥ शिव्प्_७।१,३।३७च्द्।  
ज्ञनान्वयवशात्पुंसः संसारे दोषदर्शनम्  ॥ शिव्प्_७।१,३।३८अब्।  
ततो विषयवैराग्यं वैराग्याद्भावसाधनम्  ॥ शिव्प्_७।१,३।३८च्द्।  
भावसिद्ध्युपपन्नस्य ध्याने निष्ठा न कर्मणि  ॥ शिव्प्_७।१,३।३९अब्।  
ज्ञानध्यानाभियुक्तस्य पुंसो योगः प्रवर्तते  ॥ शिव्प्_७।१,३।३९च्द्।  
योगेन तु परा भक्तिः प्रसादस्तदनन्तरम्  ॥ शिव्प्_७।१,३।४०अब्।  
प्रसादान्मुच्यते जन्तुर्मुक्तः शिवसमो भवेत्  ॥ शिव्प्_७।१,३।४०च्द्।  
अनुग्रहप्रकारस्य क्रमो  ऽयमविवक्षितः  ॥ शिव्प्_७।१,३।४१अब्।  
यादृशी योग्यता पुंसस्तस्य तादृगनुग्रहः  ॥ शिव्प्_७।१,३।४१च्द्।  
गर्भस्थो मुच्यते कश्चिज्जायमानस्तथापरः  ॥ शिव्प्_७।१,३।४२अब्।  
बालो वा तरुणो वाथ वृद्धो वा मुच्यते परः  ॥ शिव्प्_७।१,३।४२च्द्।  
तिर्यग्योनिगतः कश्चिन्मुच्यते नारको  ऽपरः  ॥ शिव्प्_७।१,३।४३अब्।  
अपरस्तु पदं प्राप्तो मुच्यते स्वपदक्षये  ॥ शिव्प्_७।१,३।४३च्द्।  
कश्चित्क्षीणपदो भूत्वा पुनरावर्त्य मुच्यते  ॥ शिव्प्_७।१,३।४४अब्।  
कश्चिदध्वगतस्तस्मिन् स्थित्वास्थित्वा विमुच्यते  ॥ शिव्प्_७।१,३।४४च्द्।  
तस्मान्नैकप्रकारेण नराणां मुक्तिरिष्यते  ॥ शिव्प्_७।१,३।४५अब्।  
ज्ञानभावानुरूपेण प्रसादेनैव निर्वृतिः  ॥ शिव्प्_७।१,३।४५च्द्।  
तस्मादस्य प्रसादार्थं वाङ्मनोदोषवर्जिताः  ॥ शिव्प्_७।१,३।४६अब्।  
ध्यायन्तश्शिवमेवैकं सदारतनयाग्नयः  ॥ शिव्प्_७।१,३।४६च्द्।  
तन्निष्ठास्तत्परास्सर्वे तद्युक्तास्तदुपाश्रयाः  ॥ शिव्प्_७।१,३।४७अब्।  
सर्वक्रियाः प्रकुर्वाणास्तमेव मनसागताः  ॥ शिव्प्_७।१,३।४७च्द्।  
दीर्घसूत्रसमारब्धं दिव्यवर्षसहस्रकम्  ॥ शिव्प्_७।१,३।४८अब्।  
सत्रान्ते मन्त्रयोगेन वायुस्तत्र गमिष्यति  ॥ शिव्प्_७।१,३।४८च्द्।  
स एव भवतः श्रेयः सोपायं कथयिष्यति  ॥ शिव्प्_७।१,३।४९अब्।  
५०५अ  
  
ततो वाराणसी पुण्या पुरी परमशोभना  ॥ शिव्प्_७।१,३।४९च्द्।  
गन्तव्या यत्र विश्वेशो देव्या सह पिनाकधृक्  ॥ शिव्प्_७।१,३।५०अब्।  
सदा विहरति श्रीमान् भक्तानुग्रहकारणात्  ॥ शिव्प्_७।१,३।५०च्द्।  
तत्राश्चर्यं महद्दृष्ट्वा मत्समीपं गमिष्यथ  ॥ शिव्प्_७।१,३।५१अब्।  
ततो वः कथयिष्यामि मोक्षोपाय द्विजोत्तमाः  ॥ शिव्प्_७।१,३।५१च्द्।  
येनैकजन्मना मुक्तिर्युष्मत्करतले स्थिता  ॥ शिव्प्_७।१,३।५२अब्।  
अनेकजन्मसंसारबन्धनिर्मोक्षकारिणी  ॥ शिव्प्_७।१,३।५२च्द्।  
एतन्मनोमयं चक्रं मया सृष्टं विसृज्यते  ॥ शिव्प्_७।१,३।५३अब्।  
यत्रास्य शीर्यते नेमिः स देशस्तपसश्शुभः  ॥ शिव्प्_७।१,३।५३च्द्।  
इत्युक्त्वा सूर्यसङ्काशं चक्रं दृष्ट्वा मनोमयम्  ॥ शिव्प्_७।१,३।५४अब्।  
प्रणिपत्य महादेवं विससर्ज पितामहः  ॥ शिव्प्_७।१,३।५४च्द्।  
ते  ऽपि हृष्टतरा विप्राः प्रणम्य जगतां प्रभुम्  ॥ शिव्प्_७।१,३।५५अब्।  
प्रययुस्तस्य चक्रस्य यत्र नेमिरशीर्यत  ॥ शिव्प्_७।१,३।५५च्द्।  
चक्रं तदपि सङ्क्षिप्तं श्लक्ष्णं चारुशिलातले  ॥ शिव्प्_७।१,३।५६अब्।  
विमलस्वादुपानीये निजपात वने क्वचित्  ॥ शिव्प्_७।१,३।५६च्द्।  
तद्वनं तेन विख्यातं नैमिषं मुनिपूजितम्  ॥ शिव्प्_७।१,३।५७अब्।  
अनेकयक्षगन्धर्वविद्याधरसमाकुलम्  ॥ शिव्प्_७।१,३।५७च्द्।  
अष्टादश समुद्रस्य द्वीपानश्नन्पुरूरवाः  ॥ शिव्प्_७।१,३।५८अब्।  
विलासवशमुर्वश्या यातो दैवेन चोदितः  ॥ शिव्प्_७।१,३।५८च्द्।  
अक्रमेण हरन्मोहाद्यज्ञवाटं हिरण्मयम्  ॥ शिव्प्_७।१,३।५९अब्।  
मुनिभिर्यत्र सङ्क्रुद्धैः कुशवज्रैर्निपातितः  ॥ शिव्प्_७।१,३।५९च्द्।  
विश्वं सिसृक्षमाणा वै यत्र विश्वसृजः पुरा  ॥ शिव्प्_७।१,३।६०अब्।  
सत्रमारेभिरे दिव्यं ब्रह्मज्ञा गार्हपत्यगाः  ॥ शिव्प्_७।१,३।६०च्द्।  
ऋषिभिर्यत्र विद्वद्भिः शब्दार्थन्यायकोविदैः  ॥ शिव्प्_७।१,३।६१अब्।  
शक्तिप्रज्ञाक्रियायोगैर्विधिरासीदनुष्ठितः  ॥ शिव्प्_७।१,३।६१च्द्।  
यत्र वेदविदो नित्यं वेदवादबहिष्कृतान्  ॥ शिव्प्_७।१,३।६२अब्।  
वादजल्पबलैर्घ्नन्ति वचोभिरतिवादिनः  ॥ शिव्प्_७।१,३।६२च्द्।  
स्फटिकमयमहीभृत्पादजाभ्यश्शिलाभ्यः प्रसरदमृतकल्पस्स्वच्छपानीयरम्यम्  ॥ शिव्प्_७।१,३।६३अब्।  
अतिरसफलवृक्षप्रायमव्यालसत्त्वं तपस उचितमासीन्नैमिषं तन्मुनीनाम्  ॥ शिव्प्_७।१,३।६३च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे नैमिषोपाख्यानं नाम तृतीयो  ऽध्यायः  
  
छप्तेर् ४  
सूत उवाच  
तस्मिन्देशे महाभागा मुनयश्शंसितव्रताः  ॥ शिव्प्_७।१,४।१अब्।  
अर्चयन्तो महादेवं सत्रमारेभिरे तदा  ॥ शिव्प्_७।१,४।१च्द्।  
तच्च सत्रं प्रववृते सर्वाश्चर्यं महर्षिणाम् १  ॥ शिव्प्_७।१,४।२अब्।  
विश्वं सिसृक्षमाणानां पुरा विश्वसृजामिव  ॥ शिव्प्_७।१,४।२च्द्।  
अथ काले गते सत्रे समाप्ते भूरिदक्षिणे  ॥ शिव्प्_७।१,४।३अब्।  
पितामहनियोगेन वायुस्तत्रागमत्स्वयम्  ॥ शिव्प्_७।१,४।३च्द्।  
शिष्यस्स्वयम्भुवो देवस्सर्वप्रत्यक्षदृग्वशी  ॥ शिव्प्_७।१,४।४अब्।  
आज्ञायां मरुतो यस्य संस्थितास्सप्तसप्तकाः  ॥ शिव्प्_७।१,४।४च्द्।  
  
१ दीर्घाभाव आर्षः  
  
५०५ब्  
  
प्रेरयञ्छश्वदङ्गानि प्राणाद्याभिः स्ववृत्तिभिः  ॥ शिव्प्_७।१,४।५अब्।  
सर्वभूतशरीराणां कुरुते यश्च धारणम्  ॥ शिव्प्_७।१,४।५च्द्।  
अणिमादिभिरष्टाभिरैश्वर्यैश्च समन्वितः  ॥ शिव्प्_७।१,४।६अब्।  
तिर्यक्कालादिभिर्मेध्यैर्भुवनानि बिभर्ति यः  ॥ शिव्प्_७।१,४।६च्द्।  
आकाशयोनिर्द्विगुणः स्पर्शशब्दसमन्वयात्  ॥ शिव्प्_७।१,४।७अब्।  
तेजसां प्रकृतिश्चेति यमाहुस्तत्त्वचिन्तकाः  ॥ शिव्प्_७।१,४।७च्द्।  
तमाश्रमगतं दृष्ट्वा मुनयो दीर्घसत्रिणः  ॥ शिव्प्_७।१,४।८अब्।  
पितामहवचः स्मृत्वा प्रहर्षमतुलं ययुः  ॥ शिव्प्_७।१,४।८च्द्।  
अभ्युत्थाय ततस्सर्वे प्रणम्याम्बरसम्भवम्  ॥ शिव्प्_७।१,४।९अब्।  
चामीकरमयं तस्मै विष्टरं समकल्पयन्  ॥ शिव्प्_७।१,४।९च्द्।  
सोपि तत्र समासीनो मुनिभिस्सम्यगर्चितः  ॥ शिव्प्_७।१,४।१०अब्।  
प्रतिनन्द्य च तान् सर्वान् पप्रच्छ कुशलं ततः  ॥ शिव्प्_७।१,४।१०च्द्।  
वायुरुवाच  
अत्र वः कुशलं विप्राः कच्चिद्वृत्ते महाक्रतौ  ॥ शिव्प्_७।१,४।११अब्।  
कच्चिद्यज्ञहनो दैत्या न बाधेरन्सुरद्विषः  ॥ शिव्प्_७।१,४।११च्द्।  
प्रायश्चित्तं दुरिष्टं वा न कच्चित्समजायत  ॥ शिव्प्_७।१,४।१२अब्।  
स्तोत्रशस्त्रगृहैर्देवान् पित्ःन् पित्र्यैश्च कर्मभिः  ॥ शिव्प्_७।१,४।१२च्द्।  
कच्चिदभ्यर्च्य युष्माभिर्विधिरासीत्स्वनुष्ठितः  ॥ शिव्प्_७।१,४।१३अब्।  
निवृत्ते च महासत्रे पश्चात्किं वश्चिकीर्षितम्  ॥ शिव्प्_७।१,४।१३च्द्।  
इत्युक्ता मुनयः सर्वे वायुना शिवभाविना  ॥ शिव्प्_७।१,४।१४अब्।  
प्रहृष्टमनसः पूताः प्रत्यूचुर्विनयान्विताः  ॥ शिव्प्_७।१,४।१४च्द्।  
मुनय ऊचुः  
अद्य नः कुशलं सर्वमद्य साधु भवेत्तपः  ॥ शिव्प्_७।१,४।१५अब्।  
अस्मच्छ्रेयोभिवृद्ध्यर्थं भवानत्रागतो यतः  ॥ शिव्प्_७।१,४।१५च्द्।  
शृणु चेदं पुरावृत्तं तमसाक्रान्तमानसैः  ॥ शिव्प्_७।१,४।१६अब्।  
उपासितः पुरास्माभिर्विज्ञानार्थं प्रजापतिः  ॥ शिव्प्_७।१,४।१६च्द्।  
सोप्यस्माननुगृह्याह शरण्यश्शरणागतान्  ॥ शिव्प्_७।१,४।१७अब्।  
सर्वस्मादधिको रुद्रो विप्राः परमकारणम्  ॥ शिव्प्_७।१,४।१७च्द्।  
तमप्रतर्क्यं याथात्म्यं भक्तिमानेव पश्यति  ॥ शिव्प्_७।१,४।१८अब्।  
भक्तिश्चास्य प्रसादेन प्रसादादेव निर्वृतिः  ॥ शिव्प्_७।१,४।१८च्द्।  
तस्मादस्य प्रसादार्थं नैमिषे सत्रयोगतः  ॥ शिव्प्_७।१,४।१९अब्।  
यजध्वं दीर्घसत्रेण रुद्रं परमकारणम्  ॥ शिव्प्_७।१,४।१९च्द्।  
तत्प्रसादेन सत्रान्ते वायुस्तत्रागमिष्यति  ॥ शिव्प्_७।१,४।२०अब्।  
तन्मुखाज्ज्ञानलाभो वस्तत्र श्रेयो भविष्यति  ॥ शिव्प्_७।१,४।२०च्द्।  
इत्यादिश्य वयं सर्वे प्रेषिता परमेष्ठिना  ॥ शिव्प्_७।१,४।२१अब्।  
अस्मिन्देशे महाभाग तवागमनकाङ्क्षिणः  ॥ शिव्प्_७।१,४।२१च्द्।  
दीर्घसत्रं समासीना दिव्यवर्षसहस्रकम्  ॥ शिव्प्_७।१,४।२२अब्।  
अतस्तवागमादन्यत्प्रार्थ्यं नो नास्ति किञ्चन  ॥ शिव्प्_७।१,४।२२च्द्।  
इत्याकर्ण्य पुरावृत्तमृषीणां दीर्घसत्रिणाम्  ॥ शिव्प्_७।१,४।२३अब्।  
वायुः प्रीतमना भूत्वा तत्रासीन्मुनिसंवृतः  ॥ शिव्प्_७।१,४।२३च्द्।  
ततस्तैर्मुनिभिः पृष्टस्तेषां भावविवृद्धये  ॥ शिव्प्_७।१,४।२४अब्।  
सर्गादि शार्वमैश्वर्यं समासाद वदद्विभुः  ॥ शिव्प्_७।१,४।२४च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे वायुसमागमो नाम चतुर्थो  ऽध्यायः  
५०६अ  
  
  
छप्तेर् ५  
सूत उवाच  
तत्र पूर्वं महाभागा नैमिषारण्यवासिनः  ॥ शिव्प्_७।१,५।१अब्।  
प्रणिपत्य यथान्यायं पप्रच्छुः पवनं प्रभुम्  ॥ शिव्प्_७।१,५।१च्द्।  
नैमिषीया ऊचुः  
भवान् कथमनुप्राप्तो ज्ञानमीश्वरगोचरम्  ॥ शिव्प्_७।१,५।२अब्।  
कथं च शिवभावस्ते ब्रह्मणो  ऽव्यक्तजन्मनः  ॥ शिव्प्_७।१,५।२च्द्।  
वायुरुवाच  
एकोनविंशतिः कल्पो विज्ञेयः श्वेतलोहितः  ॥ शिव्प्_७।१,५।३अब्।  
तस्मिन्कल्पे चतुर्वक्त्रस्स्रष्टुकामो  ऽतपत्तपः  ॥ शिव्प्_७।१,५।३च्द्।  
तपसा तेन तीव्रेण तुष्टस्तस्य पिता स्वयम्  ॥ शिव्प्_७।१,५।४अब्।  
दिव्यं कौमारमास्थाय रूपं रूपवतां वरः  ॥ शिव्प्_७।१,५।४च्द्।  
श्वेतो नाम मुनिर्भूत्वा दिव्यां वाचमुदीरयन्  ॥ शिव्प्_७।१,५।५अब्।  
दर्शनं प्रददौ तस्मै देवदेवो महेश्वरः  ॥ शिव्प्_७।१,५।५च्द्।  
तं दृष्ट्वा पितरं ब्रह्मा ब्रह्मणो  ऽधिपतिं पतिम्  ॥ शिव्प्_७।१,५।६अब्।  
प्रणम्य परमज्ञानं गायत्र्या सह लब्धवान्  ॥ शिव्प्_७।१,५।६च्द्।  
ततस्स लब्धविज्ञानो विश्वकर्मा चतुर्मुखः  ॥ शिव्प्_७।१,५।७अब्।  
असृजत्सर्वभूतानि स्थावराणि चराणि च  ॥ शिव्प्_७।१,५।७च्द्।  
यतश्श्रुत्वामृतं लब्धं ब्रह्मणा परमेश्वरात्  ॥ शिव्प्_७।१,५।८अब्।  
ततस्तद्वदनादेव मया लब्धं तपोबलात्  ॥ शिव्प्_७।१,५।८च्द्।  
मुनय ऊचुः  
किं तज्ज्ञानं त्वया लब्धं तथ्यात्तथ्यन्तरं शुभम्  ॥ शिव्प्_७।१,५।९अब्।  
यत्र कृत्वा परां निष्ठां पुरुषस्सुखमृच्छति  ॥ शिव्प्_७।१,५।९च्द्।  
वयुरुवाच  
पशुपाशपतिज्ञानं यल्लब्धं तु मया पुरा  ॥ शिव्प्_७।१,५।१०अब्।  
तत्र निष्ठा परा कार्या पुरुषेण सुखार्थिना  ॥ शिव्प्_७।१,५।१०च्द्।  
अज्ञानप्रभवं दुःखं ज्ञानेनैव निवर्तते  ॥ शिव्प्_७।१,५।११अब्।  
ज्ञानं वस्तुपरिच्छेदो वस्तु च द्विविधं स्मृतम्  ॥ शिव्प्_७।१,५।११च्द्।  
अजडं च जडं चैव नियन्तृ च तयोरपि  ॥ शिव्प्_७।१,५।१२अब्।  
पशुः पाशः पतिश्चेति कथ्यते तत्त्रयं क्रमात्  ॥ शिव्प्_७।१,५।१२च्द्।  
अक्षरं च क्षरं चैव क्षराक्षरपरं तथा  ॥ शिव्प्_७।१,५।१३अब्।  
तदेतत्त्रितयं भूम्ना कथ्यते तत्त्ववेदिभिः  ॥ शिव्प्_७।१,५।१३च्द्।  
अक्षरं पशुरित्युक्तः क्षरं पाश उदाहृतः  ॥ शिव्प्_७।१,५।१४अब्।  
क्षराक्षरपरं यत्तत्पतिरित्यभिधीयते  ॥ शिव्प्_७।१,५।१४च्द्।  
मुनय ऊचुः  
किं तदक्षरमित्युक्तं किं च क्षरमुदाहृतम्  ॥ शिव्प्_७।१,५।१५अब्।  
तयोश्च परमं किं वा तदेतद् ब्रूहि मारुत  ॥ शिव्प्_७।१,५।१५च्द्।  
वायुरुवाच  
प्रकृतिः क्षरमित्युक्तं पुरुषो  ऽक्षर उच्यते  ॥ शिव्प्_७।१,५।१६अब्।  
ताविमौ प्रेरयत्यन्यस्स परा परमेश्वरः  ॥ शिव्प्_७।१,५।१६च्द्।  
मुनय ऊचुः  
कैषा प्रकृतिरित्युक्ता क एष पुरुषो मतः  ॥ शिव्प्_७।१,५।१७अब्।  
अनयोः केन सम्बन्धः कोयं प्रेरक ईश्वरः  ॥ शिव्प्_७।१,५।१७च्द्।  
वायुरुवाच  
माया प्रकृतिरुद्दिष्टा पुरुषो मायया वृतः  ॥ शिव्प्_७।१,५।१८अब्।  
सम्बन्धो मूलकर्मभ्यां शिवः प्रेरक ईश्वरः  ॥ शिव्प्_७।१,५।१८च्द्।  
मुनय ऊचुः  
केयं माया समा ख्याता किंरूपो मायया वृतः  ॥ शिव्प्_७।१,५।१९अब्।  
मूलं कीदृक् कुतो वास्य किं शिवत्वं कुतश्शिवः  ॥ शिव्प्_७।१,५।१९च्द्।  
वायुरुवाच  
माया माहेश्वरी शक्तिश्चिद्रूपो मायया वृतः  ॥ शिव्प्_७।१,५।२०अब्।  
५०६ब्  
  
मलश्चिच्छादको नैजो विशुद्धिश्शिवता स्वतः  ॥ शिव्प्_७।१,५।२०च्द्।  
मुनय ऊचुः  
आवृणोति कथं माया व्यापिनं केन हेतुना  ॥ शिव्प्_७।१,५।२१अब्।  
किमर्थं चावृतिः पुंसः केन वा विनिवर्तते  ॥ शिव्प्_७।१,५।२१च्द्।  
वायुरुवाच  
आवृतिर्व्यपिनो  ऽपि स्याद्व्यापि यस्मात्कलाद्यपि  ॥ शिव्प्_७।१,५।२२अब्।  
हेतुः कर्मैव भोगार्थं निवर्तेत मलक्षयात्  ॥ शिव्प्_७।१,५।२२च्द्।  
मुनय ऊचुः  
कलादि कथ्यते किं तत्कर्म वा किमुदाहृतम्  ॥ शिव्प्_७।१,५।२३अब्।  
तत्किमादि किमन्तं वा किं फलं वा किमाश्रयम्  ॥ शिव्प्_७।१,५।२३च्द्।  
कस्य भोगेन किं भोग्यं किं वा तद्भोगसाधनम्  ॥ शिव्प्_७।१,५।२४अब्।  
मलक्षयस्य को हेतुः कीदृक् क्षीणमलः पुमान्  ॥ शिव्प्_७।१,५।२४च्द्।  
वायुरुवाच  
कला विद्या च रागश्च कालो नियतिरेव च  ॥ शिव्प्_७।१,५।२५अब्।  
कलादयस्समाख्याता यो भोक्ता पुरुषो भवेत्  ॥ शिव्प्_७।१,५।२५च्द्।  
पुण्यपापात्मकं कर्म सुखदुःखफलं तु यत्  ॥ शिव्प्_७।१,५।२६अब्।  
अनादिमलभोगान्तमज्ञानात्मसमाश्रयम्  ॥ शिव्प्_७।१,५।२६च्द्।  
भोगः कर्मविनाशाय भोगमव्यक्तमुच्यते  ॥ शिव्प्_७।१,५।२७अब्।  
बाह्यान्तःकरणद्वारं शरीरं भोगसाधनम्  ॥ शिव्प्_७।१,५।२७च्द्।  
भावातिशयलब्धेन प्रसादेन मलक्षयः  ॥ शिव्प्_७।१,५।२८अब्।  
क्षीणे चात्ममले तस्मिन् पुमाञ्च्छिवसमो भवेत्  ॥ शिव्प्_७।१,५।२८च्द्।  
मुनय ऊचुः  
कलादिपञ्चतत्त्वानां किं कर्म पृथगुच्यते  ॥ शिव्प्_७।१,५।२९अब्।  
भोक्तेति पुरुषश्चेति येनात्मा व्यपदिश्यते  ॥ शिव्प्_७।१,५।२९च्द्।  
किमात्मकं तदव्यक्तं केनाकारेण भुज्यते  ॥ शिव्प्_७।१,५।३०अब्।  
किं तस्य शरणं भुक्तौ शरीरं च किमुच्यते  ॥ शिव्प्_७।१,५।३०च्द्।  
वायुरुवाच  
दिक्क्रियाव्यञ्जका विद्या कालो रागः प्रवर्तकः  ॥ शिव्प्_७।१,५।३१अब्।  
कालो  ऽवच्छेदकस्तत्र नियतिस्तु नियामिका  ॥ शिव्प्_७।१,५।३१च्द्।  
अव्यक्तं कारणं यत्तत्त्रिगुणं प्रभवाप्ययम्  ॥ शिव्प्_७।१,५।३२अब्।  
प्रधानं प्रकृतिश्चेति यदाहुस्तत्त्वचिन्तकाः  ॥ शिव्प्_७।१,५।३२च्द्।  
कलातस्तदभिव्यक्तमनभिव्यक्तलक्षणम्  ॥ शिव्प्_७।१,५।३३अब्।  
सुखदुःखविमोहात्मा भुज्यते गुणवांस्त्रिधा  ॥ शिव्प्_७।१,५।३३च्द्।  
सत्त्वं रजस्तम इति गुणाः प्रकृतिसम्भवाः  ॥ शिव्प्_७।१,५।३४अब्।  
प्रकृतौ सूक्ष्मरूपेण तिले तैलमिव स्थिताः  ॥ शिव्प्_७।१,५।३४च्द्।  
सुखं च सुखहेतुश्च समासात्सात्त्विकं स्मृतम्  ॥ शिव्प्_७।१,५।३५अब्।  
राजसं तद्विपर्यासात्स्तम्भमोहौ तु तामसौ  ॥ शिव्प्_७।१,५।३५च्द्।  
सात्त्विक्यूर्ध्वगतिः प्रोक्ता तामसी स्यादधोगतिः  ॥ शिव्प्_७।१,५।३६अब्।  
मध्यमा तु गतिर्या सा राजसी परिपठ्यते  ॥ शिव्प्_७।१,५।३६च्द्।  
तन्मात्रापञ्चकं चैव भूतपञ्चकमेव च  ॥ शिव्प्_७।१,५।३७अब्।  
ज्ञानेन्द्रियाणि पञ्चैक्यं पञ्च कर्मेन्द्रियाणि च  ॥ शिव्प्_७।१,५।३७च्द्।  
प्रधानबुद्ध्यहङ्कारमनांसि च चतुष्टयम्  ॥ शिव्प्_७।१,५।३८अब्।  
समासादेवमव्यक्तं सविकारमुदाहृतम्  ॥ शिव्प्_७।१,५।३८च्द्।  
तत्कारणदशापन्नमव्यक्तमिति कथ्यते  ॥ शिव्प्_७।१,५।३९अब्।  
व्यक्तं कार्यदशापन्नं शरीरादिघटादिवत्  ॥ शिव्प्_७।१,५।३९च्द्।  
५०७अ  
  
यथा घटादिकं कार्यं मृदादेर्नातिभिद्यते  ॥ शिव्प्_७।१,५।४०अब्।  
शरीरादि तथा व्यक्तमव्यक्तान्नातिभिद्यते  ॥ शिव्प्_७।१,५।४०च्द्।  
तस्मादव्यक्तमेवैक्यकारणं करणानि च  ॥ शिव्प्_७।१,५।४१अब्।  
शरीरं च तदाधारं तद्भोग्यं चापि नेतरत्  ॥ शिव्प्_७।१,५।४१च्द्।  
मुनय ऊचुः  
बुद्धीन्द्रियशरीरेभ्यो व्यतिरेकस्य कस्यचित्  ॥ शिव्प्_७।१,५।४२अब्।  
आत्मशब्दाभिधेयस्य वस्तुतो  ऽपि कुतः स्थितिः  ॥ शिव्प्_७।१,५।४२च्द्।  
वायुरुवाच  
बुद्धीन्द्रियशरीरेभ्यो व्यतिरेको विभोर्ध्रुवम्  ॥ शिव्प्_७।१,५।४३अब्।  
अस्त्येव कश्चिदात्मेति हेतुस्तत्र सुदुर्गमः  ॥ शिव्प्_७।१,५।४३च्द्।  
बुद्धीन्द्रियशरीराणां नात्मता सद्भिरिष्यते  ॥ शिव्प्_७।१,५।४४अब्।  
स्मृतेरनियतज्ञानादयावद्देहवेदनात्  ॥ शिव्प्_७।१,५।४४च्द्।  
अतः स्मर्तानुभूतानामशेषज्ञेयगोचरः  ॥ शिव्प्_७।१,५।४५अब्।  
अन्तर्यामीति वेदेषु वेदान्तेषु च गीयते  ॥ शिव्प्_७।१,५।४५च्द्।  
सर्वं तत्र स सर्वत्र व्याप्य तिष्ठति शाश्वतः  ॥ शिव्प्_७।१,५।४६अब्।  
तथापि क्वापि केनापि व्यक्तमेष न दृश्यते  ॥ शिव्प्_७।१,५।४६च्द्।  
नैवायं चक्षुषा ग्राह्यो नापरैरिन्द्रियैरपि  ॥ शिव्प्_७।१,५।४७अब्।  
मनसैव प्रदीप्तेन महानात्मावसीयते १  ॥ शिव्प्_७।१,५।४७च्द्।  
न च स्त्री न पुमानेष नैव चापि नपुंसकः  ॥ शिव्प्_७।१,५।४८अब्।  
नैवोर्ध्वं नापि तिर्यक् नाधस्तान्न कुतश्चन  ॥ शिव्प्_७।१,५।४८च्द्।  
अशरीरं शरीरेषु चलेषु स्थाणुमव्ययम्  ॥ शिव्प्_७।१,५।४९अब्।  
सदा पश्यति तं धीरो नरः प्रत्यवमर्शनात्  ॥ शिव्प्_७।१,५।४९च्द्।  
किमत्र बहुनोक्तेन पुरुषो देहतः पृथक्  ॥ शिव्प्_७।१,५।५०अब्।  
अपृथग्ये तु पश्यन्ति ह्यसम्यक्तेषु दर्शनम्  ॥ शिव्प्_७।१,५।५०च्द्।  
यच्छरीरमिदं प्रोक्तं पुरुषस्य ततः परम्  ॥ शिव्प्_७।१,५।५१अब्।  
अशुद्धमवशं दुःखमध्रुवं न च विद्यते  ॥ शिव्प्_७।१,५।५१च्द्।  
विपदां वीजभूतेन पुरुषस्तेन संयुतः  ॥ शिव्प्_७।१,५।५२अब्।  
सुखी दुःखी च मूढश्च भवति स्वेन कर्मणा  ॥ शिव्प्_७।१,५।५२च्द्।  
अद्भिराप्लवितं क्षेत्रं जनयत्यङ्कुरं यथा  ॥ शिव्प्_७।१,५।५३अब्।  
आज्ञानात्प्लावितं कर्म देहं जनयते तथा  ॥ शिव्प्_७।१,५।५३च्द्।  
अत्यन्तमसुखावासास्स्मृताश्चैकान्तमृत्यवः  ॥ शिव्प्_७।१,५।५४अब्।  
अनागता अतीताश्च तनवो  ऽस्य सहस्रशः  ॥ शिव्प्_७।१,५।५४च्द्।  
आगत्यागत्य शीर्णेषु शरीरेषु शरीरिणः  ॥ शिव्प्_७।१,५।५५अब्।  
अत्यन्तवसतिः क्वापि न केनापि च लभ्यते  ॥ शिव्प्_७।१,५।५५च्द्।  
छादितश्च वियुक्तश्च शरीरैरेषु लक्ष्यते  ॥ शिव्प्_७।१,५।५६अब्।  
चन्द्रबिम्बवदाकाशे तरलैरभ्रसञ्चयैः  ॥ शिव्प्_७।१,५।५६च्द्।  
अनेकदेहभेदेन भिन्ना वृत्तिरिहात्मनः  ॥ शिव्प्_७।१,५।५७अब्।  
अष्टापदपरिक्षेपे ह्यक्षमुद्रेव लक्ष्यते  ॥ शिव्प्_७।१,५।५७च्द्।  
नैवास्य भविता कश्चिन्नासौ भवति कस्यचित्  ॥ शिव्प्_७।१,५।५८अब्।  
पथि सङ्गम एवायं दारैः पुत्रैश्च बन्धुभिः  ॥ शिव्प्_७।१,५।५८च्द्।  
यथा काष्ठं च काष्ठं च समेयातां महोदधौ  ॥ शिव्प्_७।१,५।५९अब्।  
समेत्य च व्यपेयातां तद्वद्भूतसमागमः  ॥ शिव्प्_७।१,५।५९च्द्।  
स पश्यति शरीरं तच्छरीरं तन्न पश्यति  ॥ शिव्प्_७।१,५।६०अब्।  
तौ पश्यति परः कश्चित्तावुभौ तं न पश्यतः  ॥ शिव्प्_७।१,५।६०च्द्।  
  
१ निश्चीयते  
  
५०७ब्  
  
ब्रह्माद्याः स्थावरान्तश्च पशवः परिकीर्तिताः  ॥ शिव्प्_७।१,५।६१अब्।  
पशूनामेव सर्वेषां प्रोक्तमेतन्निदर्शनम्  ॥ शिव्प्_७।१,५।६१च्द्।  
स एष बध्यते पाशैः सुखदुःखाशनः पशुः  ॥ शिव्प्_७।१,५।६२अब्।  
लीलासाधनभूतो य ईश्वरस्येति सूरयः  ॥ शिव्प्_७।१,५।६२च्द्।  
अज्ञो जन्तुरनीशो  ऽयमात्मनस्सुखदुःखयोः  ॥ शिव्प्_७।१,५।६३अब्।  
ईश्वरप्रेरितो गच्छेत्स्वर्गं वा श्वभ्रमेव वा  ॥ शिव्प्_७।१,५।६३च्द्।  
सूत उवाच  
इत्याकर्ण्यानिलवचो मुनयः प्रीतमानसाः  ॥ शिव्प्_७।१,५।६४अब्।  
प्रोचुः प्रणम्य तं वायुं शैवागमविचक्षणम्  ॥ शिव्प्_७।१,५।६४च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे शिवतत्त्वज्ञानवर्णनं नाम पञ्चमो  ऽध्यायः  
  
छप्तेर् ६  
मुनय ऊचुः  
यो  ऽयं पशुरिति प्रोक्तो यश्च पाश उदाहृतः  ॥ शिव्प्_७।१,६।१अब्।  
अभ्यां विलक्षणः कश्चित्कोयमस्ति तयोः पतिः  ॥ शिव्प्_७।१,६।१च्द्।  
वायुरुवाच  
अस्ति कश्चिदपर्यन्तरमणीयगुणाश्रयः  ॥ शिव्प्_७।१,६।२अब्।  
पतिर्विश्वस्य निर्माता पशुपाशविमोचनः  ॥ शिव्प्_७।१,६।२च्द्।  
अभावे तस्य विश्वस्य सृष्टिरेषा कथं भवेत्  ॥ शिव्प्_७।१,६।३अब्।  
अचेतनत्वादज्ञानादनयोः पशुपाशयोः  ॥ शिव्प्_७।१,६।३च्द्।  
प्रधानपरमाण्वादि यावत्किञ्चिदचेतनम्  ॥ शिव्प्_७।१,६।४अब्।  
तत्कर्तृकं स्वयं दृष्टं बुद्धिमत्कारणं विना  ॥ शिव्प्_७।१,६।४च्द्।  
जगच्च कर्तृसापेक्षं कार्यं सावयवं यतः  ॥ शिव्प्_७।१,६।५अब्।  
तस्मात्कार्यस्य कर्तृत्वं पत्युर्न पशुपाशयोः  ॥ शिव्प्_७।१,६।५च्द्।  
पशोरपि च कर्तृत्वं पत्युः प्रेरणपूर्वकम्  ॥ शिव्प्_७।१,६।६अब्।  
अयथाकरणज्ञानमन्धस्य गमनं यथा  ॥ शिव्प्_७।१,६।६च्द्।  
आत्मानं च पृथङ्मत्वा प्रेरितारं ततः पृथक्  ॥ शिव्प्_७।१,६।७अब्।  
असौ जुष्टस्ततस्तेन ह्यमृतत्वाय कल्पते  ॥ शिव्प्_७।१,६।७च्द्।  
पशोः पाशस्य पत्युश्च तत्त्वतो  ऽस्ति पदं परम्  ॥ शिव्प्_७।१,६।८अब्।  
ब्रह्मवित्तद्विदित्वैव योनिमुक्तो भविष्यति  ॥ शिव्प्_७।१,६।८च्द्।  
संयुक्तमेतद्द्वितयं क्षरमक्षरमेव च  ॥ शिव्प्_७।१,६।९अब्।  
व्यक्ताव्यक्तं बिभर्तीशो विश्वं विश्वविमोचकः  ॥ शिव्प्_७।१,६।९च्द्।  
भोक्ता भोग्यं प्रेरयिता मन्तव्यं त्रिविधं स्मृतम्  ॥ शिव्प्_७।१,६।१०अब्।  
नातः परं विजानद्भिर्वेदितव्यं हि किञ्चनः  ॥ शिव्प्_७।१,६।१०च्द्।  
तिलेषु वा यथा तैलं दध्नि वा सर्पिरर्पितम्  ॥ शिव्प्_७।१,६।११अब्।  
यथापः स्रोतसि व्याप्ता यथारण्यां हुताशनः  ॥ शिव्प्_७।१,६।११च्द्।  
एवमेव महात्मानमात्मन्यात्मविलक्षणम्  ॥ शिव्प्_७।१,६।१२अब्।  
सत्येन तपसा चैव नित्ययुक्तो  ऽनुपश्यति  ॥ शिव्प्_७।१,६।१२च्द्।  
य एको जालवानीश ईशानीभिस्स्वशक्तिभिः  ॥ शिव्प्_७।१,६।१३अब्।  
सर्वांल्लोकानिमान् कृत्वा एक एव स ईशते १  ॥ शिव्प्_७।१,६।१३च्द्।  
एक एव तदा रुद्रो न द्वितीयो  ऽस्ति कश्चन  ॥ शिव्प्_७।१,६।१४अब्।  
संसृज्य विश्वभुवनं गोप्ता ते सञ्चुकोच यः  ॥ शिव्प्_७।१,६।१४च्द्।  
  
१ शब्लुगभाव आर्ष  
  
५०८अ  
  
विश्वतश्चक्षुरेवायमुतायं विश्वतोमुखः  ॥ शिव्प्_७।१,६।१५अब्।  
तथैव विश्वतोबाहुविश्वतः पादसंयुतः  ॥ शिव्प्_७।१,६।१५च्द्।  
द्यावाभूमी च जनयन् देव एको महेश्वरः  ॥ शिव्प्_७।१,६।१६अब्।  
स एव सर्वदेवानां प्रभवश्चोद्भवस्तथा  ॥ शिव्प्_७।१,६।१६च्द्।  
हिरण्यगर्भं देवानां प्रथमं जनयेदयम्  ॥ शिव्प्_७।१,६।१७अब्।  
विश्वस्मादधिको रुद्रो महर्षिरिति हि श्रुतिः  ॥ शिव्प्_७।१,६।१७च्द्।  
वेदाहमेतं पुरुषं महान्तममृतं ध्रुवम्  ॥ शिव्प्_७।१,६।१८अब्।  
आदित्यवर्णं तमसः परस्तात्संस्थितं प्रभुम्  ॥ शिव्प्_७।१,६।१८च्द्।  
अस्मान्नास्ति परं किञ्चिदपरं परमात्मनः  ॥ शिव्प्_७।१,६।१९अब्।  
नाणीयो  ऽस्ति न च ज्यायस्तेन पूर्णमिदं जगत्  ॥ शिव्प्_७।१,६।१९च्द्।  
सर्वाननशिरोग्रीवः सर्वभूतगुहाशयः  ॥ शिव्प्_७।१,६।२०अब्।  
सर्वव्यापी च भगवांस्तस्मात्सर्वगतश्शिवः  ॥ शिव्प्_७।१,६।२०च्द्।  
सर्वतः पाणिपादो  ऽयं सर्वतो  ऽक्षिशिरोमुखः  ॥ शिव्प्_७।१,६।२१अब्।  
सर्वतः श्रुतिमांल्लोके सर्वमावृत्य तिष्ठति  ॥ शिव्प्_७।१,६।२१च्द्।  
सर्वेन्द्रियगुणाभासस्सर्वेन्द्रियविवर्जितः  ॥ शिव्प्_७।१,६।२२अब्।  
सर्वस्य प्रभुरीशानः सर्वस्य शरणं सुहृत्  ॥ शिव्प्_७।१,६।२२च्द्।  
अचक्षुरपि यः पश्यत्यकर्णो  ऽपि शृणोति यः  ॥ शिव्प्_७।१,६।२३अब्।  
सर्वं वेत्ति न वेत्तास्य तमाहुः पुरुषं परम्  ॥ शिव्प्_७।१,६।२३च्द्।  
अणोरणीयान्महतो महीयानयमव्ययः  ॥ शिव्प्_७।१,६।२४अब्।  
गुहायां निहितश्चापि जन्तोरस्य महेश्वरः  ॥ शिव्प्_७।१,६।२४च्द्।  
तमक्रतुं क्रतुप्रायं महिमातिशयान्वितम्  ॥ शिव्प्_७।१,६।२५अब्।  
धातुः प्रसादादीशानं वीतशोकः प्रपश्यति  ॥ शिव्प्_७।१,६।२५च्द्।  
वेदाहमेनमजरं पुराणं सर्वगं विभुम्  ॥ शिव्प्_७।१,६।२६अब्।  
निरोधं जन्मनो यस्य वदन्ति ब्रह्मवादिनः  ॥ शिव्प्_७।१,६।२६च्द्।  
एको  ऽपि त्रीनिमांल्लोकान् बहुधा शक्तियोगतः  ॥ शिव्प्_७।१,६।२७अब्।  
विदधाति विचेत्यन्ते १ विश्वमादौ महेश्वरः  ॥ शिव्प्_७।१,६।२७च्द्।  
विश्वधात्रीत्यजाख्या च शैवी चित्रा कृतिः परा  ॥ शिव्प्_७।१,६।२८अब्।  
तामजां लोहितां शुक्लां कृष्णामेकां त्वजः प्रजाम्  ॥ शिव्प्_७।१,६।२८च्द्।  
जनित्रीमनुशेते  ऽन्योजुषमाणस्स्वरूपिणीम्  ॥ शिव्प्_७।१,६।२९अब्।  
तामेवाजामजो  ऽन्यस्तु भक्तभोगा जहाति च  ॥ शिव्प्_७।१,६।२९च्द्।  
द्वौ सुपर्णौ च सयुजौ समानं वृक्षमास्थितौ  ॥ शिव्प्_७।१,६।३०अब्।  
एको  ऽत्ति पिप्पलं स्वादु परो  ऽनश्नन् प्रपश्यति  ॥ शिव्प्_७।१,६।३०च्द्।  
वृक्षेस्मिन् पुरुषो मग्नो गुह्यमानश्च शोचति  ॥ शिव्प्_७।१,६।३१अब्।  
जुष्टमन्यं यदा पश्येदीशं परमकारणम्  ॥ शिव्प्_७।१,६।३१च्द्।  
तदास्य महिमानं च वीतशोकस्सुखी भवेत्  ॥ शिव्प्_७।१,६।३२अब्।  
छन्दांसि यज्ञाः ऋतवो यद्भूतं भव्यमेव च  ॥ शिव्प्_७।१,६।३२च्द्।  
मायी विश्वं सृजत्यस्मिन्निविष्टो मायया परः  ॥ शिव्प्_७।१,६।३३अब्।  
मायां तु प्रकृतिं विद्यान्मायिनं तु महेश्वरम्  ॥ शिव्प्_७।१,६।३३च्द्।  
तस्यास्त्ववयवैरेव व्याप्तं सर्वमिदं जगत्  ॥ शिव्प्_७।१,६।३४अब्।  
सूक्ष्मातिसूक्ष्ममीशानं कललस्यापि मध्यतः  ॥ शिव्प्_७।१,६।३४च्द्।  
  
१ विचेतोति प्रयोगस्त्वार्षत्वेन, ऽव्यत्ययो बहुलम्ऽ इति स्मरणेन साधुः  
५०८ब्  
  
स्रष्टारमपि विश्वस्य वेष्टितारं च तस्य तु  ॥ शिव्प्_७।१,६।३५अब्।  
शिवमेवेश्वरं ज्ञात्वा शान्तिमत्यन्तमृच्छति  ॥ शिव्प्_७।१,६।३५च्द्।  
स एव कालो गोप्ता च विश्वस्याधिपतिः प्रभुः  ॥ शिव्प्_७।१,६।३६अब्।  
तं विश्वाधिपतिं ज्ञात्वा मृत्युपाशात्प्रमुच्यते  ॥ शिव्प्_७।१,६।३६च्द्।  
घृतात्परं मण्डमिव सूक्ष्मं ज्ञात्वा स्थितं प्रभुम्  ॥ शिव्प्_७।१,६।३७अब्।  
सर्वभूतेषु गूढं च सर्वपापैः प्रमुच्यते  ॥ शिव्प्_७।१,६।३७च्द्।  
एष एव परो देवो विश्वकर्मा महेश्वरः  ॥ शिव्प्_७।१,६।३८अब्।  
हृदये सन्निविष्टं तं ज्ञात्वैवामृतमश्नुते  ॥ शिव्प्_७।१,६।३८च्द्।  
यदा समस्तं न दिवा न रात्रिर्न सदप्यसत्  ॥ शिव्प्_७।१,६।३९अब्।  
केवलश्शिव एवैको यतः प्रज्ञा पुरातनी  ॥ शिव्प्_७।१,६।३९च्द्।  
नैनमूर्ध्वं न तिर्यक्च न मध्यं पर्यजिग्रहत्  ॥ शिव्प्_७।१,६।४०अब्।  
न तस्य प्रतिमा चास्ति यस्य नाम महद्यशः  ॥ शिव्प्_७।१,६।४०च्द्।  
अजातमिममेवैके बुद्धा जन्मनि भीरवः  ॥ शिव्प्_७।१,६।४१अब्।  
रुद्रस्यास्य प्रपद्यन्ते रक्षार्थं दक्षिणं सुखम्  ॥ शिव्प्_७।१,६।४१च्द्।  
द्वे अक्षरे ब्रह्मपरे त्वनन्ते समुदाहृते  ॥ शिव्प्_७।१,६।४२अब्।  
विद्याविद्ये समाख्याते निहिते यत्र गूढवत्  ॥ शिव्प्_७।१,६।४२च्द्।  
क्षरं त्वविद्या ह्यमृतं विद्येति परिगीयते  ॥ शिव्प्_७।१,६।४३अब्।  
ते उभे ईशते यस्तु सो  ऽन्यः खलु महेश्वरः  ॥ शिव्प्_७।१,६।४३च्द्।  
एकैकं बहुधा जालं विकुर्वन्नेकवच्च यः  ॥ शिव्प्_७।१,६।४४अब्।  
सर्वाधिपत्यं कुरुते सृष्ट्वा सर्वान् प्रतापवान्  ॥ शिव्प्_७।१,६।४४च्द्।  
दिश ऊर्ध्वमधस्तिर्यक् भासयन् भ्राजते स्वयम्  ॥ शिव्प्_७।१,६।४५अब्।  
यो निःस्वभावादप्येको वरेण्यस्त्वधितिष्ठति  ॥ शिव्प्_७।१,६।४५च्द्।  
स्वभाववाचकान् सर्वान् वाच्यांश्च परिणामयन्  ॥ शिव्प्_७।१,६।४६अब्।  
गुणांश्च भोग्यभोक्तृत्वे तद्विश्वमधितिष्ठति  ॥ शिव्प्_७।१,६।४६च्द्।  
ते वै गुह्योपणिषदि गूढं ब्रह्म परात्परम्  ॥ शिव्प्_७।१,६।४७अब्।  
ब्रह्मयोनिं जगत्पूर्वं विदुर्देवा महर्षयः  ॥ शिव्प्_७।१,६।४७च्द्।  
भावग्राह्यमनीहाख्यं भावाभावकरं शिवम्  ॥ शिव्प्_७।१,६।४८अब्।  
कलासर्गकरं देवं ये विदुस्ते जहुस्तनुम्  ॥ शिव्प्_७।१,६।४८च्द्।  
स्वभावमेके मन्यन्ते कालमेके विमोहिताः  ॥ शिव्प्_७।१,६।४९अब्।  
देवस्य महिमा ह्येष येनेदं भ्राम्यते जगत्  ॥ शिव्प्_७।१,६।४९च्द्।  
येनेदमावृतं नित्यं कालकालात्मना यतः  ॥ शिव्प्_७।१,६।५०अब्।  
तेनेरितमिदं कर्म भूतैः सह विवर्तते  ॥ शिव्प्_७।१,६।५०च्द्।  
तत्कर्म भूयशः कृत्वा विनिवृत्य च भूयशः  ॥ शिव्प्_७।१,६।५१अब्।  
तत्त्वस्य सह तत्त्वेन योगं चापि समेत्य वै  ॥ शिव्प्_७।१,६।५१च्द्।  
अष्टाभिश्च त्रिभिश्चैवं द्वाभ्यां चैकेन वा पुनः  ॥ शिव्प्_७।१,६।५२अब्।  
कालेनात्मगुणैश्चापि कृत्स्नमेव जगत् स्वयम्  ॥ शिव्प्_७।१,६।५२च्द्।  
गुणैरारभ्य कर्माणि स्वभावादीनि योजयेत्  ॥ शिव्प्_७।१,६।५३अब्।  
तेषामभावे नाशः स्यात्कृतस्यापि च कर्मणः  ॥ शिव्प्_७।१,६।५३च्द्।  
कर्मक्षये पुनश्चान्यत्ततो याति स तत्त्वतः  ॥ शिव्प्_७।१,६।५४अब्।  
स एवादिस्स्वयं योगनिमित्तं भोक्तृभोगयोः  ॥ शिव्प्_७।१,६।५४च्द्।  
परस्त्रिकालादकलस्स एव परमेश्वरः  ॥ शिव्प्_७।१,६।५५अब्।  
सर्ववित् त्रिगुणाधीशो ब्रह्मसाक्षात्परात्परः  ॥ शिव्प्_७।१,६।५५च्द्।  
तं विश्वरूपमभवं भवमीड्यं प्रजापतिम्  ॥ शिव्प्_७।१,६।५६अब्।  
५०९अ  
देवदेवं जगत्पूज्यं स्वचित्तस्थमुपास्महे  ॥ शिव्प्_७।१,६।५६च्द्।  
कालादिभिः परो यस्मात्प्रपञ्चः परिवर्तते  ॥ शिव्प्_७।१,६।५७अब्।  
धर्मावहं पापनुदं भोगेशं विश्वधाम च  ॥ शिव्प्_७।१,६।५७च्द्।  
तमीश्वराणां परमं महेश्वरं तं देवतानां परमं च दैवतम्  ॥ शिव्प्_७।१,६।५८अब्।  
पतिं पतीनां परमं परस्ताद्विदाम देवं भुवनेश्वरेश्वरम्  ॥ शिव्प्_७।१,६।५८च्द्।  
न तस्य विद्येत कार्यं कारणं च न विद्यते  ॥ शिव्प्_७।१,६।५९अब्।  
न तत्समो  ऽधिकश्चापि क्वचिज्जगति दृश्यते  ॥ शिव्प्_७।१,६।५९च्द्।  
परास्य विविधा शक्तिः श्रुतौ स्वाभाविकी श्रुता  ॥ शिव्प्_७।१,६।६०अब्।  
ज्ञानं बलं क्रिया चैव याभ्यो विश्वमिदं कृतम्  ॥ शिव्प्_७।१,६।६०च्द्।  
तस्यास्ति पतिः कश्चिन्नैव लिङ्गं न चेशिता  ॥ शिव्प्_७।१,६।६१अब्।  
कारणं कारणानां च स तेषामधिपाधिपः  ॥ शिव्प्_७।१,६।६१च्द्।  
न चास्य जनिता कश्चिन्न च जन्म कुतश्चन  ॥ शिव्प्_७।१,६।६२अब्।  
न जन्महेतवस्तद्वन्मलमायादिसञ्ज्ञकाः  ॥ शिव्प्_७।१,६।६२च्द्।  
स एकस्सर्वभूतेषु गूढो व्याप्तश्च विश्वतः  ॥ शिव्प्_७।१,६।६३अब्।  
सर्वभूतान्तरात्मा च धर्माध्यक्षस्स कथ्यते  ॥ शिव्प्_७।१,६।६३च्द्।  
सर्वभूताधिवासश्च साक्षी चेता च निर्गुणः  ॥ शिव्प्_७।१,६।६४अब्।  
एको वशी निष्क्रियाणां बहूनां विवशात्मनाम्  ॥ शिव्प्_७।१,६।६४च्द्।  
नित्यानामप्यसौ नित्यश्चेतनानां च चेतनः  ॥ शिव्प्_७।१,६।६५अब्।  
एको बहूनां चाकामः कामानीशः प्रयच्छति  ॥ शिव्प्_७।१,६।६५च्द्।  
साङ्ख्ययोगाधिगम्यं यत्कारणं जगतां पतिम्  ॥ शिव्प्_७।१,६।६६अब्।  
ज्ञात्वा देवं पशुः पाशैस्सर्वैरेव विमुच्यते  ॥ शिव्प्_७।१,६।६६च्द्।  
विश्वकृद्विश्ववित्स्वात्मयोनिज्ञः कालकृद्गुणी  ॥ शिव्प्_७।१,६।६७अब्।  
प्रधानः क्षेत्रज्ञपतिर्गुणेशः पाशमोचकः  ॥ शिव्प्_७।१,६।६७च्द्।  
ब्रह्माणं विदधे पूर्वं वेदांश्चोपादिशत्स्वयम्  ॥ शिव्प्_७।१,६।६८अब्।  
यो देवस्तमहं बुद्ध्वा स्वात्मबुद्धिप्रसादतः  ॥ शिव्प्_७।१,६।६८च्द्।  
मुमुक्षुरस्मात्संसारात्प्रपद्ये शरणं शिवम्  ॥ शिव्प्_७।१,६।६९अब्।  
निष्फलं निष्क्रियं शान्तं निरवद्यं निरञ्जनम्  ॥ शिव्प्_७।१,६।६९च्द्।  
अमृतस्य परं सेतुं दग्धेन्धनमिवानिलम्  ॥ शिव्प्_७।१,६।७०अब्।  
यदा चर्मवदाकाशं वेष्टयिष्यन्ति मानवाः  ॥ शिव्प्_७।१,६।७०च्द्।  
तदा शिवमविज्ञाय दुःखस्यान्तो भविष्यति  ॥ शिव्प्_७।१,६।७१अब्।  
तपःप्रभावाद्देवस्य प्रसादाच्च महर्षयः  ॥ शिव्प्_७।१,६।७२अब्।  
अत्याश्रमोचितज्ञानं पवित्रं पापनाशनम्  ॥ शिव्प्_७।१,६।७२च्द्।  
वेदान्ते परमं गुह्यं पुराकल्पप्रचोदितम्  ॥ शिव्प्_७।१,६।७३अब्।  
ब्रह्मणो वदनाल्लब्धं मयेदं भाग्यगौरवात्  ॥ शिव्प्_७।१,६।७३च्द्।  
नाप्रशान्ताय दातव्यमेतज्ज्ञानमनुत्तमम्  ॥ शिव्प्_७।१,६।७४अब्।  
न पुत्रायाशुवृत्ताय नाशिष्याय च सर्वथा  ॥ शिव्प्_७।१,६।७४च्द्।  
यस्य देवे पराभक्तिर्यथा देवे तथा गुरौ  ॥ शिव्प्_७।१,६।७५अब्।  
तस्यैते कथिताह्यर्थाः प्रकाशन्ते महात्मनः  ॥ शिव्प्_७।१,६।७५च्द्।  
अतश्च सङ्क्षेपमिदं शृणुध्वं शिवः परस्तात्प्रकृतेश्च पुंसः  ॥ शिव्प्_७।१,६।७६अब्।  
स सर्गकाले च करोति सर्वं संहारकाले पुनराददाति  ॥ शिव्प्_७।१,६।७६च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे शिवतत्त्ववर्णनं नाम षष्ठो  ऽध्यायः  
५०९ब्  
  
  
छप्तेर् ७  
मुनय ऊचुः  
कालादुत्पद्यते सर्वं कालदेव विपद्यते  ॥ शिव्प्_७।१,७।१अब्।  
न कालनिरपेक्षं हि क्वचित्किञ्चन विद्यते  ॥ शिव्प्_७।१,७।१च्द्।  
यदास्यान्तर्गतं विश्वं शश्वत्संसारमण्डलम्  ॥ शिव्प्_७।१,७।२अब्।  
सर्गसंहृतिमुद्राभ्यां चक्रवत्परिवर्तते  ॥ शिव्प्_७।१,७।२च्द्।  
ब्रह्मा हरिश्च रुद्रश्च तथान्ये च सुरासुराः  ॥ शिव्प्_७।१,७।३अब्।  
यत्कृतां नियतिं प्राप्य प्रभवो नातिवर्तितुम्  ॥ शिव्प्_७।१,७।३च्द्।  
भूतभव्यभविष्याद्यैर्विभज्य जरयन् प्रजाः  ॥ शिव्प्_७।१,७।४अब्।  
अतिप्रभुरिति स्वैरं वर्तते  ऽतिभयङ्करः  ॥ शिव्प्_७।१,७।४च्द्।  
क एष भगवान् कालः कस्य वा वशवर्त्ययम्  ॥ शिव्प्_७।१,७।५अब्।  
क एवास्य वशे न स्यात्कथयैतद्विचक्षण  ॥ शिव्प्_७।१,७।५च्द्।  
वायुरुवाच  
कालकाष्ठानिमेषादिकलाकलितविग्रहम्  ॥ शिव्प्_७।१,७।६अब्।  
कालात्मेति समाख्यातं तेजो माहेश्वरं परम्  ॥ शिव्प्_७।१,७।६च्द्।  
यदलङ्घ्यमशेषस्य स्थावरस्य चरस्य च  ॥ शिव्प्_७।१,७।७अब्।  
नियोगरूपमीशस्य बलं विश्वनियामकम्  ॥ शिव्प्_७।१,७।७च्द्।  
तस्यांशांशमयी मुक्तिः कालात्मनि महात्मनि  ॥ शिव्प्_७।१,७।८अब्।  
ततो निष्क्रम्य सङ्क्रान्ता विसृष्टाग्रेरिवायसी  ॥ शिव्प्_७।१,७।८च्द्।  
तस्मात्कालवशे विश्वं न स विश्ववशे स्थितः  ॥ शिव्प्_७।१,७।९अब्।  
शिवस्य तु वशे कालो न कालस्य वशे शिवः  ॥ शिव्प्_७।१,७।९च्द्।  
यतो  ऽप्रतिहतं शार्वं तेजः काले प्रतिष्ठितम्  ॥ शिव्प्_७।१,७।१०अब्।  
महती तेन कालस्य मर्यादा हि दुरत्यया  ॥ शिव्प्_७।१,७।१०च्द्।  
कालं प्रज्ञाविशेषेण को  ऽतिवर्तितुमर्हति  ॥ शिव्प्_७।१,७।११अब्।  
कालेन तु कृतं कर्म न कश्चिदतिवर्तते  ॥ शिव्प्_७।१,७।११च्द्।  
एकच्छत्रां महीं कृत्स्नां ये पराक्रम्य शासति  ॥ शिव्प्_७।१,७।१२अब्।  
ते  ऽपि नैवातिवर्तन्ते कालवेलामिवाब्धयः  ॥ शिव्प्_७।१,७।१२च्द्।  
ये निगृह्येन्द्रियग्रामं जयन्ति सकलं जगत्  ॥ शिव्प्_७।१,७।१३अब्।  
न जयन्त्यपि ते कालं कालो जयति तानपि  ॥ शिव्प्_७।१,७।१३च्द्।  
आयुर्वेदविदो वैद्यास्त्वनुष्ठितरसायनाः  ॥ शिव्प्_७।१,७।१४अब्।  
न मृत्युमतिवर्तन्ते कालो हि दुरतिक्रमः  ॥ शिव्प्_७।१,७।१४च्द्।  
श्रिया रूपेण शीलेन बलेन च कुलेन च  ॥ शिव्प्_७।१,७।१५अब्।  
अन्यच्चिन्तयते जन्तुः कालो  ऽन्यत्कुरुते बलात्  ॥ शिव्प्_७।१,७।१५च्द्।  
अप्रियैश्च प्रियैश्चैव ह्यचिन्तितगमागमैः  ॥ शिव्प्_७।१,७।१६अब्।  
संयोजयति भूतानि वियोजयति चेश्वरः  ॥ शिव्प्_७।१,७।१६च्द्।  
यदैव दुःखितः कश्चित्तदैव सुखितः परः  ॥ शिव्प्_७।१,७।१७अब्।  
दुर्विज्ञेयस्वभावस्य कालास्याहो विचित्रता  ॥ शिव्प्_७।१,७।१७च्द्।  
यो युवा स भवेद्वृद्धो यो बलीयान्स दुर्बलः  ॥ शिव्प्_७।१,७।१८अब्।  
यः श्रीमान्सो  ऽपि निःश्रीकः कालश्चित्रगतिर्द्विजा  ॥ शिव्प्_७।१,७।१८च्द्।  
नाभिजात्यं न वै शीलं न बलं न च नैपुणम्  ॥ शिव्प्_७।१,७।१९अब्।  
भवेत्कार्याय पर्याप्तं कालश्च ह्यनिरोधकः  ॥ शिव्प्_७।१,७।१९च्द्।  
ये सनाथाश्च दातारो गीतवाद्यैरुपस्थिताः  ॥ शिव्प्_७।१,७।२०अब्।  
ये चानाथाः परान्नादाः कालस्तेषु समक्रियः  ॥ शिव्प्_७।१,७।२०च्द्।  
फलन्त्यकाले न रसायनानि सम्यक्प्रयुक्तान्यपि चौषधानि  ॥ शिव्प्_७।१,७।२१अब्।  
तान्येव कालेन समाहृतानि सिद्धिं प्रयान्त्याशु सुखं दिशन्ति  ॥ शिव्प्_७।१,७।२१च्द्।  
५१०अ  
  
नाकालतो  ऽयं म्रियते जायते वा नाकालतः पुष्टिमग्र्यामुपैति  ॥ शिव्प्_७।१,७।२२अब्।  
नाकालतः सुखितं दुःखितं वा नाकालिकं वस्तु समस्ति किञ्चित्  ॥ शिव्प्_७।१,७।२२च्द्।  
कालेन शीतः प्रतिवाति वातःकालेन वृष्टिर्जलदानुपैति  ॥ शिव्प्_७।१,७।२३अब्।  
कालेन चोष्मा प्रशमं प्रयाति कालेन सर्वं सफलत्वमेति  ॥ शिव्प्_७।१,७।२३च्द्।  
कालश्च सर्वस्य भवस्य हेतुः कालेन सस्यानि भवन्ति नित्यम्  ॥ शिव्प्_७।१,७।२४अब्।  
कालेन सस्यानि लयं प्रयान्ति कालेन सञ्जीवति जीवलोकः  ॥ शिव्प्_७।१,७।२४च्द्।  
इत्थं कालात्मनस्तत्त्वं यो विजानाति तत्त्वतः  ॥ शिव्प्_७।१,७।२५अब्।  
कालात्मानमतिक्रम्य कालातीतं स पश्यति  ॥ शिव्प्_७।१,७।२५च्द्।  
न यस्य कालो न च बन्धमुक्ती न यः पुमान्न प्रकृतिर्न विश्वम्  ॥ शिव्प्_७।१,७।२६अब्।  
विचित्ररूपाय शिवाय तस्मै नमःपरस्मै परमेश्वराय  ॥ शिव्प्_७।१,७।२६च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे कालमहिमवर्णनं नाम सप्तमो  ऽध्यायः  
  
छप्तेर् ८  
ऋषय ऊचुः  
केन मानेन कालेस्मिन्नायुस्सङ्ख्या प्रकल्प्यते  ॥ शिव्प्_७।१,८।१अब्।  
सङ्ख्यारूपस्य कालस्य कः पुनः परमो  ऽवधिः  ॥ शिव्प्_७।१,८।१च्द्।  
वायुरुवाच  
आयुषो  ऽत्र निमेषाख्यमाद्यमानं प्रचक्षते  ॥ शिव्प्_७।१,८।२अब्।  
सङ्ख्यारूपस्य कालस्य शान्त्त्वतीतकलावधि  ॥ शिव्प्_७।१,८।२च्द्।  
अक्षिपक्ष्मपरिक्षेपो निमेषः परिकल्पितः  ॥ शिव्प्_७।१,८।३अब्।  
तादृशानां निमेषाणां काष्ठा दश च पञ्च च  ॥ शिव्प्_७।१,८।३च्द्।  
काष्ठांस्त्रिंशत्कला नाम कलांस्त्रिंशन्मुहूर्तकः  ॥ शिव्प्_७।१,८।४अब्।  
मुहूर्तानामपि त्रिंशदहोरात्रं प्रचक्षते  ॥ शिव्प्_७।१,८।४च्द्।  
त्रिंशत्सङ्ख्यैरहोरात्रैर्मासः पक्षद्वयात्मकः  ॥ शिव्प्_७।१,८।५अब्।  
ज्ञेयं पित्र्यमहोरात्रं मासः कृष्णसितात्मकः  ॥ शिव्प्_७।१,८।६अब्।  
मासैस्तैरयनं षड्भिर्वर्षं द्वे चायनं मतम्  ॥ शिव्प्_७।१,८।७अब्।  
लौकिकेनैव मानेन अब्दो यो मानुषः स्मृतः  ॥ शिव्प्_७।१,८।७च्द्।  
एतद्दिव्यमहोरात्रमिति शास्त्रस्य निश्चयः  ॥ शिव्प्_७।१,८।८अब्।  
दक्षिणं चायनं रात्रिस्तथोदगयनं दिनम्  ॥ शिव्प्_७।१,८।८च्द्।  
मासस्त्रिंशदहोरात्रैर्दिव्यो मानुषवत्स्मृतः  ॥ शिव्प्_७।१,८।९अब्।  
संवत्सरो  ऽपि देवानां मासैर्द्वादशभिस्तथा  ॥ शिव्प्_७।१,८।९च्द्।  
त्रीणि वर्षशतान्येव षष्टिवर्षयुतान्यपि  ॥ शिव्प्_७।१,८।१०अब्।  
दिव्यस्संवत्सरो ज्ञेयो मानुषेण प्रकीर्तितः  ॥ शिव्प्_७।१,८।१०च्द्।  
दिव्येनैव प्रमाणेन युगसङ्ख्या प्रवर्तते  ॥ शिव्प्_७।१,८।११अब्।  
चत्वारि भारते वर्षे युगानि कवयो विदुः  ॥ शिव्प्_७।१,८।११च्द्।  
पूर्वं कृतयुगं नाम ततस्त्रेता विधीयते  ॥ शिव्प्_७।१,८।१२अब्।  
द्वापरं च कलिश्चैव युगान्येतानि कृत्स्नशः  ॥ शिव्प्_७।१,८।१२च्द्।  
चत्वारि तु सहस्राणि वर्षाणां तत्कृतं युगम्  ॥ शिव्प्_७।१,८।१३अब्।  
तस्य तावच्छतीसन्ध्या सन्ध्यांशश्च तथाविधः  ॥ शिव्प्_७।१,८।१३च्द्।  
इतरेषु ससन्ध्येषु ससन्ध्यांशेषु च त्रिषु  ॥ शिव्प्_७।१,८।१४अब्।  
एकापायेन वर्तन्ते सहस्राणि शतानि च  ॥ शिव्प्_७।१,८।१४च्द्।  
एतद्द्वादशसाहस्रं साधिकं च चतुर्युगम्  ॥ शिव्प्_७।१,८।१५अब्।  
चतुर्युगसहस्रं यत्सङ्कल्प इति कथ्यते  ॥ शिव्प्_७।१,८।१५च्द्।  
चतुर्युगैकसप्तत्या मनोरन्तरमुच्यते  ॥ शिव्प्_७।१,८।१६अब्।  
कल्पे चतुर्दशैकस्मिन्मनूनां परिवृत्तयः  ॥ शिव्प्_७।१,८।१६च्द्।  
एतेन क्रमयोगेन कल्पमन्वन्तराणि च  ॥ शिव्प्_७।१,८।१७अब्।  
सप्रजानि व्यतीतानि शतशो  ऽथ सहस्रशः  ॥ शिव्प्_७।१,८।१७च्द्।  
अज्ञेयत्वाच्च सर्वेषामसङ्ख्येयतया पुनः  ॥ शिव्प्_७।१,८।१८अब्।  
शक्यो नैवानुपूर्व्याद्वै तेषां वक्तुं सुविस्तरः  ॥ शिव्प्_७।१,८।१८च्द्।  
कल्पो नाम दिवा प्रोक्तो ब्रह्मणो  ऽव्यक्तजन्मनः  ॥ शिव्प्_७।१,८।१९अब्।  
कल्पानां वै सहस्रं च ब्राह्मं वर्षमिहोच्यते  ॥ शिव्प्_७।१,८।१९च्द्।  
वर्षाणामष्टसाहस्रं यच्च तद्ब्रह्मणो युगम्  ॥ शिव्प्_७।१,८।२०अब्।  
सवनं युगसाहस्रं ब्रह्मणः पद्मजन्मनः  ॥ शिव्प्_७।१,८।२०च्द्।  
सवनानां सहस्रं च त्रिगुणं त्रिवृतं तथा  ॥ शिव्प्_७।१,८।२१अब्।  
कल्प्यते सकलः कालो ब्रह्मणः परमेष्ठिनः  ॥ शिव्प्_७।१,८।२१च्द्।  
तस्य वै दिवसे यान्ति चतुर्दश पुरन्दराः  ॥ शिव्प्_७।१,८।२२अब्।  
शतानि मासे चत्वारि विंशत्या सहितानि च  ॥ शिव्प्_७।१,८।२२च्द्।  
अब्दे पञ्च सहस्राणि चत्वारिंशद्युतानि च  ॥ शिव्प्_७।१,८।२३अब्।  
चत्वारिंशत्सहस्राणि पञ्च लक्षाणि चायुषि  ॥ शिव्प्_७।१,८।२३च्द्।  
ब्रह्मा विष्णोर्दिने चैको विष्णू रुद्रदिने तथा  ॥ शिव्प्_७।१,८।२४अब्।  
ईश्वरस्य दिने रुद्रस्सदाख्यस्य तथेश्वरः  ॥ शिव्प्_७।१,८।२४च्द्।  
साक्षाच्छिवस्य तत्सङ्ख्यस्तथा सो  ऽपि सदाशिवः  ॥ शिव्प्_७।१,८।२५अब्।  
चत्वारिंशत्सहस्राणि पञ्चलक्षाणि चायुषि  ॥ शिव्प्_७।१,८।२५च्द्।  
तस्मिन्साक्षाच्छिवेनैष कालात्मा सम्प्रवर्तते  ॥ शिव्प्_७।१,८।२६*१अब्।  
यत्तत्सृष्टेस्समाख्यातं कालान्तरमिह द्विजाः  ॥ शिव्प्_७।१,८।२६*१च्द्।  
एतत्कालान्तरं ज्ञेयमहर्वै पारमेश्वरम्  ॥ शिव्प्_७।१,८।२६*२अब्।  
रात्रिश्च तावती ज्ञेया परमेशस्य कृत्स्नशः  ॥ शिव्प्_७।१,८।२६*२च्द्।  
अहस्तस्य तु या सृष्टी रात्रिश्च प्रलयः स्मृतः  ॥ शिव्प्_७।१,८।२७अब्।  
अहर्न विद्यते तस्य न रात्रिरिति धारयेत्  ॥ शिव्प्_७।१,८।२७च्द्।  
एषोपचारः क्रियते लोकानां हितकाम्यया  ॥ शिव्प्_७।१,८।२८अब्।  
प्रजाः प्रजानां पतयो मूर्तयश्च सुरासुराः  ॥ शिव्प्_७।१,८।२८च्द्।  
इन्द्रियाणीन्द्रियार्थाश्च महाभूतानि पञ्च च  ॥ शिव्प्_७।१,८।२९अब्।  
तन्मात्राण्यथ भूतादिर्बुद्धिश्च सह दैवतः  ॥ शिव्प्_७।१,८।२९च्द्।  
अहस्तिष्ठन्ति सर्वाणि पारमेशस्य धीमतः  ॥ शिव्प्_७।१,८।३०अब्।  
अहरन्ते प्रलीयन्ते रात्र्यन्ते विश्वसम्भवः  ॥ शिव्प्_७।१,८।३०च्द्।  
यो विश्वात्मा कर्मकालस्वभावाद्यर्थे शक्तिर्यस्य नोल्लङ्घनीया  ॥ शिव्प्_७।१,८।३१अब्।  
यस्यैवाज्ञाधीनमेतत्समस्तं नमस्तस्मै महते शङ्कराय  ॥ शिव्प्_७।१,८।३१च्द्।  
  
इति श्रीशिवमहापुराणे सप्तम्यां वायवीयसंहितायां पूर्वभागे कालप्रभावे त्रिदेवायुर्वर्णनं नामाष्टमो  ऽध्यायः  
  
छप्तेर् ९  
मुनय ऊचुः  
कथं जगदिदं कृत्स्नं विधाय च निधाय च  ॥ शिव्प्_७।१,९।१अब्।  
आज्ञया परमां क्रीडां करोति परमेश्वरः  ॥ शिव्प्_७।१,९।१च्द्।  
किं तत्प्रथमसम्भूतं केनेदमखिलं ततम्  ॥ शिव्प्_७।१,९।२अब्।  
केना वा पुनरेवेदं ग्रस्यते पृथुकुक्षिणा  ॥ शिव्प्_७।१,९।२च्द्।  
वायुरुवाच  
शक्तिः प्रथमसम्भूता शान्त्यतीतपदोत्तरा  ॥ शिव्प्_७।१,९।३अब्।  
ततो माया ततो  ऽव्यक्तं शिवाच्छक्तिमतः प्रभोः  ॥ शिव्प्_७।१,९।३च्द्।  
५११अ  
  
शान्त्यतीतपदं शक्तेस्ततः शान्तिपदक्रमात्  ॥ शिव्प्_७।१,९।४अब्।  
ततो विद्यापदं तस्मात्प्रतिष्ठापदसम्भवः  ॥ शिव्प्_७।१,९।४च्द्।  
निवृत्तिपदमुत्पन्नं प्रतिष्ठापदतः क्रमात्  ॥ शिव्प्_७।१,९।५अब्।  
एवमुक्ता समासेन सृष्टिरीश्वरचोदिता  ॥ शिव्प्_७।१,९।५च्द्।  
आनुलोम्यात्तथैतेषां प्रतिलोम्येन संहृतिः  ॥ शिव्प्_७।१,९।६अब्।  
अस्मात्पञ्चपदोद्दिष्टात्परस्स्रष्टा समिष्यते  ॥ शिव्प्_७।१,९।६च्द्।  
कलाभिः पञ्चभिर्व्याप्तं तस्माद्विश्वमिदं जगत्  ॥ शिव्प्_७।१,९।७अब्।  
अव्यक्तं कारणं यत्तदात्मना समनुष्ठितम्  ॥ शिव्प्_७।१,९।७च्द्।  
महदादिविशेषान्तं सृजतीत्यपि सम्मतम्  ॥ शिव्प्_७।१,९।८अब्।  
किं तु तत्रापि कर्तृत्वं नाव्यक्तस्य न चात्मनः  ॥ शिव्प्_७।१,९।८च्द्।  
अचेतनत्वात्प्रकृतेरज्ञत्वात्पुरुषस्य च  ॥ शिव्प्_७।१,९।९अब्।  
प्रधानपरमाण्वादि यावत्किञ्चिदचेतनम्  ॥ शिव्प्_७।१,९।९च्द्।  
तत्कर्तृकं स्वयं दृष्टं बुद्धिमत्कारणं विना  ॥ शिव्प्_७।१,९।१०अब्।  
जगच्च कर्तृसापेक्षं कार्यं सावयवं यतः  ॥ शिव्प्_७।१,९।१०च्द्।  
तस्माच्छक्तस्स्वतन्त्रो यः सर्वशक्तिश्च सर्ववित्  ॥ शिव्प्_७।१,९।११अब्।  
अनादिनिधनश्चायं महदैश्वर्यसंयुतः  ॥ शिव्प्_७।१,९।११च्द्।  
स एव जगतः कर्ता महादेवो महेश्वराः  ॥ शिव्प्_७।१,९।१२अब्।  
पाता हर्ता च सर्वस्य ततः पृथगनन्वयः  ॥ शिव्प्_७।१,९।१२च्द्।  
परिणामः प्रधानस्य प्रवृत्तिः पुरुषस्य च  ॥ शिव्प्_७।१,९।१३अब्।  
सर्वं सत्यव्रतस्यैव शासनेन प्रवर्तते  ॥ शिव्प्_७।१,९।१३च्द्।  
इतीयं शाश्वती निष्ठा सतां मनसि वर्तते  ॥ शिव्प्_७।१,९।१४अब्।  
न चैनं पक्षमाश्रित्य वर्तते स्वल्पचेतनः  ॥ शिव्प्_७।१,९।१४च्द्।  
यावदादिसमारम्भो यावद्यः प्रलयो महान्  ॥ शिव्प्_७।१,९।१५अब्।  
तावदप्येति सकलं ब्रह्मणः शारदां शतम्  ॥ शिव्प्_७।१,९।१५च्द्।  
परमित्यायुषो नाम ब्रह्मणो  ऽव्यक्तजन्मनः  ॥ शिव्प्_७।१,९।१६अब्।  
तत्पराख्यं तदर्धं च परार्धमभिधीयते  ॥ शिव्प्_७।१,९।१६च्द्।  
परार्धद्वयकालान्ते प्रलये समुपस्थिते  ॥ शिव्प्_७।१,९।१७अब्।  
अव्यक्तमात्मनः कार्यमादायात्मनि तिष्ठति  ॥ शिव्प्_७।१,९।१७च्द्।  
आत्मन्यवस्थिते  ऽव्यक्ते विकारे प्रतिसंहृते  ॥ शिव्प्_७।१,९।१८अब्।  
साधर्म्येणाधितिष्ठेते प्रधानपुरुषावुभौ  ॥ शिव्प्_७।१,९।१८च्द्।  
तमः सत्त्वगुणावेतौ समत्वेन व्यवस्थितौ  ॥ शिव्प्_७।१,९।१९अब्।  
अनुद्रिक्तावनन्तौ तावोतप्रोतौ परस्परम्  ॥ शिव्प्_७।१,९।१९च्द्।  
गुणसाम्ये तदा तस्मिन्नविभागे तमोदये  ॥ शिव्प्_७।१,९।२०अब्।  
शान्तवातैकनीरे च न प्राज्ञायत किञ्चन  ॥ शिव्प्_७।१,९।२०च्द्।  
अप्रज्ञाते जगत्यस्मिन्नेक एव महेश्वरः  ॥ शिव्प्_७।१,९।२१अब्।  
उपास्य रजनीं कृत्स्नां परां माहेश्वरीं ततः  ॥ शिव्प्_७।१,९।२१च्द्।  
प्रभातायां तु शर्वर्यां प्रधानपुरुषावुभौ  ॥ शिव्प्_७।१,९।२२अब्।  
प्रविश्य क्षोभयामास मायायोगान्महेश्वरः  ॥ शिव्प्_७।१,९।२२च्द्।  
ततः पुनरशेषाणां भूतानां प्रभवाप्ययात्  ॥ शिव्प्_७।१,९।२३अब्।  
अव्यक्तादभवत्सृष्टिराज्ञया परमेष्ठिनः  ॥ शिव्प्_७।१,९।२३च्द्।  
विश्वोत्तरोत्तरविचित्रमनोरथस्य यस्यैकशक्तिशकले सकलस्समाप्तः  ॥ शिव्प्_७।१,९।२४अब्।  
आत्मानमध्वपतिमध्वविदो वदन्ति तस्मै नमः सकललोकविलक्षणाय  ॥ शिव्प्_७।१,९।२४च्द्।  
  
  
इति श्रीशिवमहापुराणे सप्तम्यां वायवीयसंहितायां पूर्वभागे सृष्टिपालनप्रलयकर्तृत्ववर्णनं नाम नवमो  ऽध्यायः  
  
छप्तेर् १०  
वायुरुवाच  
पुरुषाधिष्ठितात्पूर्वमव्यक्तादीश्वराज्ञया  ॥ शिव्प्_७।१,१०।१अब्।  
बुद्ध्यादयो विशेषान्ता विकाराश्चाभवन् क्रमात्  ॥ शिव्प्_७।१,१०।१च्द्।  
ततस्तेभ्यो विकारेभ्यो रुद्रो विष्णुः पितामहः  ॥ शिव्प्_७।१,१०।२अब्।  
कारणत्वेन सर्वेषां त्रयो देवाः प्रजज्ञिरे  ॥ शिव्प्_७।१,१०।२च्द्।  
सर्वतो भुवनव्याप्तिशक्तिमव्याहतां क्वचित्  ॥ शिव्प्_७।१,१०।३अब्।  
ज्ञानमप्रतिमं शश्वदैश्वर्यं चाणिमादिकम्  ॥ शिव्प्_७।१,१०।३च्द्।  
सृष्टिस्थितिलयाख्येषु कर्मसु त्रिषु हेतुताम्  ॥ शिव्प्_७।१,१०।४अब्।  
प्रभुत्वेन सहैतेषां प्रसीदति महेश्वरः  ॥ शिव्प्_७।१,१०।४च्द्।  
कल्पान्तरे पुनस्तेषामस्पर्धा बुद्धिमोहिनाम्  ॥ शिव्प्_७।१,१०।५अब्।  
सर्गरक्षालयाचारं प्रत्येकं प्रददौ च सः  ॥ शिव्प्_७।१,१०।५च्द्।  
एते परस्परोत्पन्ना धारयन्ति परस्परम्  ॥ शिव्प्_७।१,१०।६अब्।  
परस्परेण वर्धन्ते परस्परमनुव्रताः  ॥ शिव्प्_७।१,१०।६च्द्।  
क्वचिद्ब्रह्मा क्वचिद्विष्णुः क्वचिद्रुद्रः प्रशस्यते  ॥ शिव्प्_७।१,१०।७अब्।  
नानेन तेषामाधिक्यमैश्वर्यं चातिरिच्यते  ॥ शिव्प्_७।१,१०।७च्द्।  
मूर्खा निन्दन्ति तान्वाग्भिः संरम्भाभिनिवेशिनः  ॥ शिव्प्_७।१,१०।८अब्।  
यातुधाना भवन्त्येव पिशाचाश्च न संशयः  ॥ शिव्प्_७।१,१०।८च्द्।  
देवो गुणत्रयातीतश्चतुर्व्यूहो महेश्वरः  ॥ शिव्प्_७।१,१०।९अब्।  
सकलस्सकलाधारशक्तेरुत्पत्तिकारणम्  ॥ शिव्प्_७।१,१०।९च्द्।  
सोयमात्मा त्रयस्यास्य प्रकृतेः पुरुषस्य च  ॥ शिव्प्_७।१,१०।१०अब्।  
लीलाकृतजगत्सृष्टिरीश्वरत्वे व्यवस्थितः  ॥ शिव्प्_७।१,१०।१०च्द्।  
यस्सर्वस्मात्परो नित्यो निष्कलः परमेश्वरः  ॥ शिव्प्_७।१,१०।११अब्।  
स एव च तदाधारस्तदात्मा तदधिष्ठितः  ॥ शिव्प्_७।१,१०।११च्द्।  
तस्मान्महेश्वरश्चैव प्रकृतिः पुरुषस्तथा  ॥ शिव्प्_७।१,१०।१२अब्।  
सदाशिवभवो विष्णुर्ब्रह्मा सर्वशिवात्मकम्  ॥ शिव्प्_७।१,१०।१२च्द्।  
प्रधानात्प्रथमं जज्ञे वृद्धिः ख्यातिर्मतिर्महान्  ॥ शिव्प्_७।१,१०।१३अब्।  
महत्तत्त्वस्य सङ्क्षोभादहङ्कारस्त्रिधा  ऽभवत्  ॥ शिव्प्_७।१,१०।१३च्द्।  
अहङ्कारश्च भूतानि तन्मात्रानीन्द्रियाणि च  ॥ शिव्प्_७।१,१०।१४अब्।  
वैकारिकादहङ्कारात्सत्त्वोद्रिक्तात्तु सात्त्विकः  ॥ शिव्प्_७।१,१०।१४च्द्।  
वैकारिकः स सर्गस्तु युगपत्सम्प्रवर्तते  ॥ शिव्प्_७।१,१०।१५अब्।  
बुद्धीन्द्रियाणि पञ्चैव पञ्चकर्मेन्द्रियाणि च  ॥ शिव्प्_७।१,१०।१५च्द्।  
एकादशं मनस्तत्र स्वगुणेनोभयात्मकम्  ॥ शिव्प्_७।१,१०।१६अब्।  
तमोयुक्तादहङ्काराद्भूततन्मात्रसम्भवः  ॥ शिव्प्_७।१,१०।१६च्द्।  
भूतानामादिभूतत्वाद्भूतादिः कथ्यते तु सः  ॥ शिव्प्_७।१,१०।१७अब्।  
भूतादेश्शब्दमात्रं स्यात्तत्र चाकाशसम्भवः  ॥ शिव्प्_७।१,१०।१७च्द्।  
आकाशात्स्पर्श उत्पन्नः स्पर्शाद्वायुसमुद्भवः  ॥ शिव्प्_७।१,१०।१८अब्।  
वायो रूपं ततस्तेजस्तेजसो रससम्भवः  ॥ शिव्प्_७।१,१०।१८च्द्।  
रसादापस्समुत्पन्नास्तेभ्यो गन्धसमुद्भवः  ॥ शिव्प्_७।१,१०।१९अब्।  
गन्धाच्च पृथिवी जाता भूतेभ्योन्यच्चराचरम्  ॥ शिव्प्_७।१,१०।१९च्द्।  
पुरुषाधिष्ठितत्वाच्च अव्यक्तानुग्रहेण च  ॥ शिव्प्_७।१,१०।२०अब्।  
महदादिविशेषान्ता ह्यण्डमुत्पादयन्ति ते  ॥ शिव्प्_७।१,१०।२०च्द्।  
५१२अ  
तत्र कार्यं च करणं संसिद्धं ब्रह्मणो यदा  ॥ शिव्प्_७।१,१०।२१अब्।  
तदण्डे सुप्रवृद्धो  ऽभूत् क्षेत्रज्ञो ब्रह्मसञ्ज्ञितः  ॥ शिव्प्_७।१,१०।२१च्द्।  
स वै शरीरी प्रथमः स वै पुरुष उच्यते  ॥ शिव्प्_७।१,१०।२२अब्।  
आदिकर्ता स भूतानां ब्रह्माग्रे समवर्तत  ॥ शिव्प्_७।१,१०।२२च्द्।  
तस्येश्वरस्य प्रतिमा ज्ञानवैराग्यलक्षणा  ॥ शिव्प्_७।१,१०।२३अब्।  
धर्मैश्वर्यकरी बुद्धिर्ब्राह्मी यज्ञे  ऽभिमानिनः  ॥ शिव्प्_७।१,१०।२३च्द्।  
अव्यक्ताज्जायते तस्य मनसा यद्यदीप्सितम्  ॥ शिव्प्_७।१,१०।२४अब्।  
वशी विकृत्वात्त्रैगुण्यात्सापेक्षत्वात्स्वभावतः  ॥ शिव्प्_७।१,१०।२४च्द्।  
त्रिधा विभज्य चात्मानं त्रैलोक्ये सम्प्रवर्तते  ॥ शिव्प्_७।१,१०।२५अब्।  
सृजते ग्रसते चैव वीक्षते च त्रिभिस्स्वयम्  ॥ शिव्प्_७।१,१०।२५च्द्।  
चतुर्मुखस्तु ब्रह्मत्वे कालत्वे चान्तकस्स्मृतः  ॥ शिव्प्_७।१,१०।२६अब्।  
सहस्रमूर्धा पुरुषस्तिस्रोवस्थास्स्वयम्भुवः  ॥ शिव्प्_७।१,१०।२६च्द्।  
सत्त्वं रजश्च ब्रह्मा च कालत्वे च तमो रजः  ॥ शिव्प्_७।१,१०।२७अब्।  
विष्णुत्वे केवलं सत्त्वं गुणवृद्धिस्त्रिधा विभौ  ॥ शिव्प्_७।१,१०।२७च्द्।  
ब्रह्मत्वे सृजते लोकान् कालत्वे सङ्क्षिपत्यपि  ॥ शिव्प्_७।१,१०।२८अब्।  
पुरुषत्वे  ऽत्युदासीनः कर्म च त्रिविधं विभोः  ॥ शिव्प्_७।१,१०।२८च्द्।  
एवं त्रिधा विभिन्नत्वाद्ब्रह्मा त्रिगुण उच्यते  ॥ शिव्प्_७।१,१०।२९अब्।  
चतुर्धा प्रविभक्तत्वाच्चातुर्व्यूहः प्रकीर्तितः  ॥ शिव्प्_७।१,१०।२९च्द्।  
आदित्वादादिदेवो  ऽसावजातत्वादजः स्मृतः  ॥ शिव्प्_७।१,१०।३०अब्।  
पाति यस्मात्प्रजाः सर्वाः प्रजापतिरिति स्मृतः  ॥ शिव्प्_७।१,१०।३०च्द्।  
हिरण्मयस्तु यो मेरुस्तस्योल्बं सुमहात्मनः  ॥ शिव्प्_७।१,१०।३१अब्।  
गर्भोदकं समुद्राश्च जरायुश्चा ऽपि पर्वताः  ॥ शिव्प्_७।१,१०।३१च्द्।  
तस्मिन्नण्डे त्विमे लोका अन्तर्विश्वमिदं जगत्  ॥ शिव्प्_७।१,१०।३२अब्।  
चन्द्रादित्यौ सनक्षत्रौ सग्रहौ सह वायुना  ॥ शिव्प्_७।१,१०।३२च्द्।  
अद्भिर्दशगुणाभिस्तु बाह्यतोण्डं समावृतम्  ॥ शिव्प्_७।१,१०।३३अब्।  
आपो दशगुणेनैव तेजसा बहिरावृताः  ॥ शिव्प्_७।१,१०।३३च्द्।  
तेजो दशगुणेनैव वायुना बहिरावृतम्  ॥ शिव्प्_७।१,१०।३४अब्।  
आकाशेनावृतो वायुः खं च भूतादिनावृतम्  ॥ शिव्प्_७।१,१०।३४च्द्।  
भूतादिर्महता तद्वदव्यक्तेनावृतो महान्  ॥ शिव्प्_७।१,१०।३५अब्।  
एतैरावरणैरण्डं सप्तभिर्बहिरावृतम्  ॥ शिव्प्_७।१,१०।३५च्द्।  
एतदावृत्त्य चान्योन्यमष्टौ प्रकृतयः स्थिताः  ॥ शिव्प्_७।१,१०।३६अब्।  
सृष्टिपालनविध्वंसकर्मकर्त्र्यो द्विजोत्तमाः  ॥ शिव्प्_७।१,१०।३६च्द्।  
एवं परस्परोत्पन्ना धारयन्ति परस्परम्  ॥ शिव्प्_७।१,१०।३७अब्।  
आधाराधेयभावेन विकारास्तु विकारिषु  ॥ शिव्प्_७।१,१०।३७च्द्।  
कूर्म्ॐगानि यथा पूर्वं प्रसार्य विनियच्छति  ॥ शिव्प्_७।१,१०।३८अब्।  
विकारांश्च तथा  ऽव्यक्तं सृष्ट्वा भूयो नियच्छति  ॥ शिव्प्_७।१,१०।३८च्द्।  
अव्यक्तप्रभवं सर्वमानुलोम्येन जायते  ॥ शिव्प्_७।१,१०।३९अब्।  
प्राप्ते प्रलयकाले तु प्रतिलोम्येनुलीयते  ॥ शिव्प्_७।१,१०।३९च्द्।  
गुणाः कालवशादेव भवन्ति विषमाः समाः  ॥ शिव्प्_७।१,१०।४०अब्।  
गुणसाम्ये लयो ज्ञेयो वैषम्ये सृष्टिरुच्यते  ॥ शिव्प्_७।१,१०।४०च्द्।  
तदिदं ब्रह्मणो योनिरेतदण्डं घनं महत्  ॥ शिव्प्_७।१,१०।४१अब्।  
ब्रह्मणः क्षेत्रमुद्दिष्टं ब्रह्मा क्षेत्रज्ञ उच्यते  ॥ शिव्प्_७।१,१०।४१च्द्।  
इतीदृशानामण्डानां कोट्यो ज्ञेयाः सहस्रशः  ॥ शिव्प्_७।१,१०।४२अब्।  
सर्वगत्वात्प्रधानस्य तिर्यगूर्ध्वमधः स्थिताः  ॥ शिव्प्_७।१,१०।४२च्द्।  
५१२ब्  
  
तत्र तत्र चतुर्वक्त्रा ब्रह्माणो हरयो भवाः  ॥ शिव्प्_७।१,१०।४३अब्।  
सृष्टा प्रधानेन तथा लब्ध्वा शम्भोस्तु सन्निधिम्  ॥ शिव्प्_७।१,१०।४३च्द्।  
महेश्वरः परोव्यक्तादण्डमव्यक्तसम्भवम्  ॥ शिव्प्_७।१,१०।४४अब्।  
अण्डाज्जज्ञे विभुर्ब्रह्मा लोकास्तेन कृतास्त्विमे  ॥ शिव्प्_७।१,१०।४४च्द्।  
अबुद्धिपूर्वः कथितो मयैष प्रधानसर्गः प्रथमः प्रवृतः  ॥ शिव्प्_७।१,१०।४५अब्।  
आत्यन्तिकश्च प्रलयोन्तकाले लीलाकृतः केवलमीश्वरस्य  ॥ शिव्प्_७।१,१०।४५च्द्।  
यत्तत्स्मृतं कारणमप्रमेयं ब्रह्मा प्रधानं प्रकृतेः प्रसूतिः  ॥ शिव्प्_७।१,१०।४६अब्।  
अनादिमध्यान्तमनन्तवीर्यं शुक्लं सुरक्तं पुरुषेण युक्तम्  ॥ शिव्प्_७।१,१०।४६च्द्।  
उत्पादकत्वाद्रजसोतिरेकाल्लोकस्य सन्तानविवृद्धिहेतून्  ॥ शिव्प्_७।१,१०।४७अब्।  
अष्टौ विकारानपि चादिकाले सृष्ट्वा समश्नाति तथान्तकाले  ॥ शिव्प्_७।१,१०।४७च्द्।  
प्रकृत्यवस्थापितकारणानां या च स्थितिर्या च पुनः प्रवृत्तिः  ॥ शिव्प्_७।१,१०।४८अब्।  
तत्सर्वमप्राकृतवैभवस्य सङ्कल्पमात्रेण महेश्वरस्य  ॥ शिव्प्_७।१,१०।४८च्द्।  
  
इति श्रीशिवमहापुराणे सप्तम्यां वायवीयसंहितायां ब्रह्माण्डस्थितिवर्णनं नाम दशमो  ऽध्यायः  
  
छप्तेर् ११  
मुनय ऊचुः  
मन्वन्तराणि सर्वाणि कल्पभेदांश्च सर्वशः  ॥ शिव्प्_७।१,११।१अब्।  
तेष्वेवान्तरसर्गं च प्रतिसर्गं च नो वद  ॥ शिव्प्_७।१,११।१च्द्।  
वायुरुवाच  
कालसङ्ख्याविवृत्तस्य परार्धो ब्रह्मणस्स्मृतः  ॥ शिव्प्_७।१,११।२अब्।  
तावांश्चैवास्य कालोन्यस्तस्यान्ते प्रतिसृज्यते  ॥ शिव्प्_७।१,११।२च्द्।  
दिवसे दिवसे तस्य ब्रह्मणः पूर्वजन्मनः  ॥ शिव्प्_७।१,११।३अब्।  
चतुर्दशमहाभागा मनूनां परिवृत्तयः  ॥ शिव्प्_७।१,११।३च्द्।  
अनादित्वादनन्तत्वादज्ञेयत्वाच्च कृत्स्नशः  ॥ शिव्प्_७।१,११।४अब्।  
मन्वन्तराणि कल्पाश्च न शक्या वचनात्पृथक्  ॥ शिव्प्_७।१,११।४च्द्।  
उक्तेष्वपि च सर्वेषु शृण्वतां वो वचो मम  ॥ शिव्प्_७।१,११।५अब्।  
किमिहास्ति फलं तस्मान्न पृथक् वक्तुमुत्सहे  ॥ शिव्प्_७।१,११।५च्द्।  
य एव खलु कल्पेषु कल्पः सम्प्रति वर्तते  ॥ शिव्प्_७।१,११।६अब्।  
तत्र सङ्क्षिप्य वर्तन्ते सृष्टयः प्रतिसृष्टयः  ॥ शिव्प्_७।१,११।६च्द्।  
यस्त्वयं वर्तते कल्पो वाराहो नाम नामतः  ॥ शिव्प्_७।१,११।७अब्।  
अस्मिन्नपि द्विजश्रेष्ठा मनवस्तु चतुर्दश  ॥ शिव्प्_७।१,११।७च्द्।  
स्वायम्भुवादयस्सप्त सप्त सावर्णिकादयः  ॥ शिव्प्_७।१,११।८अब्।  
तेषु वैवस्वतो नाम सप्तमो वर्तते मनुः  ॥ शिव्प्_७।१,११।८च्द्।  
मन्वन्तरेषु सर्वेषु सर्गसंहारवृत्तयः  ॥ शिव्प्_७।१,११।९अब्।  
प्रायः समाभवन्तीति तर्कः कार्यो विजानता  ॥ शिव्प्_७।१,११।९च्द्।  
पूर्वकल्पे परावृत्ते प्रवृत्ते कालमारुते  ॥ शिव्प्_७।१,११।१०अब्।  
समुन्मूलितमूलेषु वृक्षेषु च वनेषु च  ॥ शिव्प्_७।१,११।१०च्द्।  
जगन्ति तृणवक्त्रीणि देवे दहति पावके  ॥ शिव्प्_७।१,११।११अब्।  
वृष्ट्या भुवि निषिक्तायां विवेलेष्वर्णवेषु च  ॥ शिव्प्_७।१,११।११च्द्।  
दिक्षु सर्वासु मग्नासु वारिपूरे महीयसि  ॥ शिव्प्_७।१,११।१२अब्।  
तदद्भिश्चटुलाक्षेपैस्तरङ्गभुजमण्डलैः  ॥ शिव्प्_७।१,११।१२च्द्।  
प्रारब्धचण्डनृत्येषु ततः प्रलयवारिषु  ॥ शिव्प्_७।१,११।१३अब्।  
ब्रह्मा नारायणो भूत्वा सुष्वाप सलिले सुखम्  ॥ शिव्प्_७।१,११।१३च्द्।  
५१३अ  
  
इमं चोदाहरन्मन्त्रं श्लोकं नारायणं प्रति  ॥ शिव्प्_७।१,११।१४अब्।  
तं शृणुध्वं मुनिश्रेष्ठास्तदर्थं चाक्षराश्रयम्  ॥ शिव्प्_७।१,११।१४च्द्।  
आपो नारा इति प्रोक्ता आपो वै नरसूनवः  ॥ शिव्प्_७।१,११।१५अब्।  
अयनं तस्य ता यस्मात्तेन नारायणः स्मृतः  ॥ शिव्प्_७।१,११।१५च्द्।  
शिवयोगमयीं निद्रां कुर्वन्तं त्रिदशेश्वरम्  ॥ शिव्प्_७।१,११।१६अब्।  
बद्धाञ्जलि पुटास्सिद्धा जनलोकनिवासिनः  ॥ शिव्प्_७।१,११।१६च्द्।  
स्तोत्रैः प्रबोधयामासुः प्रभातसमये सुराः  ॥ शिव्प्_७।१,११।१७अब्।  
यथा सृष्ट्यादिसमये ईश्वरं श्रुतयः पुरा  ॥ शिव्प्_७।१,११।१७च्द्।  
ततः प्रबुद्ध उत्थाय शयनात्तोयमध्यगात्  ॥ शिव्प्_७।१,११।१८अब्।  
उदैक्षत दिशः सर्वा योगनिद्रालसेक्षणः  ॥ शिव्प्_७।१,११।१८च्द्।  
नापश्यत्स तदा किञ्चित्स्वात्मनो व्यतिरेकि यत्  ॥ शिव्प्_७।१,११।१९अब्।  
सविस्मय इवासीनः परां चिन्तामुपागमत्  ॥ शिव्प्_७।१,११।१९च्द्।  
क्व सा भगवती या तु मनोज्ञा महती मही  ॥ शिव्प्_७।१,११।२०अब्।  
नानाविधमहाशैलनदीनगरकानना  ॥ शिव्प्_७।१,११।२०च्द्।  
एवं सञ्चिन्तयन्ब्रह्मा बुबुधे नैव भूस्थितिम्  ॥ शिव्प्_७।१,११।२१अब्।  
तदा सस्मार पितरं भगवन्तं त्रिलोचनम्  ॥ शिव्प्_७।१,११।२१च्द्।  
स्मरणाद्देवदेवस्य भवस्यामिततेजसः  ॥ शिव्प्_७।१,११।२२अब्।  
ज्ञातवान्सलिले मग्नां धरणीं धरणीपतिः  ॥ शिव्प्_७।१,११।२२च्द्।  
ततो भूमेस्समुद्धारं कर्तुकामः प्रजापतिः  ॥ शिव्प्_७।१,११।२३अब्।  
जलक्रीडोचितं दिव्यं वाराहं रूपमस्मरत्  ॥ शिव्प्_७।१,११।२३च्द्।  
महापर्वतवर्ष्माणं महाजलदनिःस्वनम्  ॥ शिव्प्_७।१,११।२४अब्।  
नीलमेघप्रतीकाशं दीप्तशब्दं भयानकम्  ॥ शिव्प्_७।१,११।२४च्द्।  
पीनवृत्तघनस्कन्धपीनोन्नतकटीतटम्  ॥ शिव्प्_७।१,११।२५अब्।  
ह्रस्ववृत्तोरुजङ्घाग्रं सुतीक्ष्णपुरमण्डलम्  ॥ शिव्प्_७।१,११।२५च्द्।  
पद्मरागमणिप्रख्यं वृत्तभीषणलोचनम्  ॥ शिव्प्_७।१,११।२६अब्।  
वृत्तदीर्घमहागात्रं स्तब्धकर्णस्थलोज्ज्वलम्  ॥ शिव्प्_७।१,११।२६च्द्।  
उदीर्णोच्छ्वासनिश्वासघूर्णितप्रलयार्णवम्  ॥ शिव्प्_७।१,११।२७अब्।  
विस्फुरत्सुसटाच्छन्नकपोलस्कन्धबन्धुरम्  ॥ शिव्प्_७।१,११।२७च्द्।  
मणिभिर्भूषणैश्चित्रैर्महारत्नैःपरिष्कृतम्  ॥ शिव्प्_७।१,११।२८अब्।  
विराजमानं विद्युद्भिर्मेघसङ्घमिवोन्नतम्  ॥ शिव्प्_७।१,११।२८च्द्।  
आस्थाय विपुलं रूपं वाराहममितं विधिः  ॥ शिव्प्_७।१,११।२९अब्।  
पृथिव्युद्धरणार्थाय प्रविवेश रसातलम्  ॥ शिव्प्_७।१,११।२९च्द्।  
स तदा शुशुभे  ऽतीव सूकरो गिरिसन्निभः  ॥ शिव्प्_७।१,११।३०अब्।  
लिङ्गाकृतेर्महेशस्य पादमूलं गतो यथा  ॥ शिव्प्_७।१,११।३०च्द्।  
ततस्स सलिले मग्नां पृथिवीं पृथिवीन्धरः  ॥ शिव्प्_७।१,११।३१अब्।  
उद्धृत्यालिङ्ग्य दंष्ट्राभ्यामुन्ममज्ज रसातलात्  ॥ शिव्प्_७।१,११।३१च्द्।  
तं दृष्ट्वा मुनयस्सिद्धा जनलोकनिवासिनः  ॥ शिव्प्_७।१,११।३२अब्।  
मुमुदुर्ननृतुर्मूर्ध्नि तस्य पुष्पैरवाकिरन्  ॥ शिव्प्_७।१,११।३२च्द्।  
वपुर्महावराहस्य शुशुभे पुष्पसंवृतम्  ॥ शिव्प्_७।१,११।३३अब्।  
पतद्भिरिव खद्योतैः प्राशुरञ्जनपर्वतः  ॥ शिव्प्_७।१,११।३३च्द्।  
ततः संस्थानमानीय वराहो महतीं महीम्  ॥ शिव्प्_७।१,११।३४अब्।  
स्वमेव रूपमास्थाय स्थापयामास वै विभुः  ॥ शिव्प्_७।१,११।३४च्द्।  
पृथिवीं च समीकृत्य पृथिव्यां स्थापयन्गिरीन्  ॥ शिव्प्_७।१,११।३५अब्।  
५१३ब्  
  
भूराद्यांश्चतुरो लोकान् कल्पयामास पूर्ववत्  ॥ शिव्प्_७।१,११।३५च्द्।  
इति सह महतीं महीं महीध्रैः प्रलयमहाजलधेरधःस्थमध्यात्  ॥ शिव्प्_७।१,११।३६अब्।  
उपरि च विनिवेश्य विश्वकर्मा चरमचरं च जगत्ससर्ज भूयः  ॥ शिव्प्_७।१,११।३६च्द्।  
  
इति श्रीशिवमहापुराणे सप्तम्यां वा-- पू-- सृष्ट्यादिवर्णनं नामैकादशो  ऽध्यायः  
  
छप्तेर् १२  
वायुरुवाच  
सर्गं चिन्तयतस्तस्य तदा वै बुद्धिपूर्वकम्  ॥ शिव्प्_७।१,१२।१अब्।  
प्रध्यानकाले मोहस्तु प्रादुर्भूतस्तमोमयः  ॥ शिव्प्_७।१,१२।१च्द्।  
तमोमोहो महामोहस्तामिस्रश्चान्धसञ्ज्ञितः  ॥ शिव्प्_७।१,१२।२अब्।  
अविद्या पञ्चमी चैषा प्रादुर्भूता महात्मनः  ॥ शिव्प्_७।१,१२।२च्द्।  
पञ्चधा  ऽवस्थितः सर्गो ध्यायतस्त्वभिमानिनः  ॥ शिव्प्_७।१,१२।३अब्।  
सर्वतस्तमसातीव बीजकुम्भवदावृतः  ॥ शिव्प्_७।१,१२।३च्द्।  
बहिरन्तश्चाप्रकाशः स्तब्धो निःसञ्ज्ञ एव च  ॥ शिव्प्_७।१,१२।४अब्।  
तस्मात्तेषां वृता बुद्धिर्मुखानि करणानि च  ॥ शिव्प्_७।१,१२।४च्द्।  
तस्मात्ते संवृतात्मानो नगा मुख्याः प्रकीर्तिताः  ॥ शिव्प्_७।१,१२।५अब्।  
तं दृष्ट्वा ऽसाधकं ब्रह्मा प्रथमं सर्गमीदृशम्  ॥ शिव्प्_७।१,१२।५च्द्।  
अप्रसन्नमना भूत्वा द्वितीयं सो  ऽभ्यमन्यत  ॥ शिव्प्_७।१,१२।६अब्।  
तस्याभिधायतः सर्गं तिर्यक्स्रोतो  ऽभ्यवर्तत  ॥ शिव्प्_७।१,१२।६च्द्।  
अन्तःप्रकाशास्तिर्यञ्च आवृताश्च बहिः पुनः  ॥ शिव्प्_७।१,१२।७अब्।  
पश्वात्मानस्ततो जाता उत्पथग्राहिणश्च ते  ॥ शिव्प्_७।१,१२।७च्द्।  
तमप्यसाधकं ज्ञात्वा सर्गमन्यममन्यत  ॥ शिव्प्_७।१,१२।८अब्।  
तदोर्ध्वस्रोतसो वृत्तो देवसर्गस्तु सात्त्विकः  ॥ शिव्प्_७।१,१२।८च्द्।  
ते सुखप्रीतिबहुला बहिरन्तश्च नावृताः  ॥ शिव्प्_७।१,१२।९अब्।  
प्रकाशा बहिरन्तश्चस्वभावादेव सञ्ज्ञिताः  ॥ शिव्प्_७।१,१२।९च्द्।  
ततो  ऽभिध्यायतोव्यक्तादर्वाक्स्रोतस्तु साधकः  ॥ शिव्प्_७।१,१२।१०अब्।  
मनुष्यनामा सञ्जातः सर्गो दुःखसमुत्कटः  ॥ शिव्प्_७।१,१२।१०च्द्।  
प्रकाशाबहिरन्तस्ते तमोद्रिक्ता रजो  ऽधिकाः  ॥ शिव्प्_७।१,१२।११अब्।  
पञ्चमोनुग्रहः सर्गश्चतुर्धा संव्यवस्थितः  ॥ शिव्प्_७।१,१२।११च्द्।  
विपर्ययेण शक्त्या च तुष्ट्यासिद्ध्या तथैव च  ॥ शिव्प्_७।१,१२।१२अब्।  
ते  ऽपरिग्राहिणः सर्वे संविभागरताः पुनः  ॥ शिव्प्_७।१,१२।१२च्द्।  
खादनाश्चाप्यशीलाश्च भूताद्याः परिकीर्तिताः  ॥ शिव्प्_७।१,१२।१३अब्।  
प्रथमो महतः सर्गो ब्रह्मणः परमेष्ठिनः  ॥ शिव्प्_७।१,१२।१३च्द्।  
तन्मात्राणां द्वितीयस्तु भूतसर्गः स उच्यते  ॥ शिव्प्_७।१,१२।१४अब्।  
वैकारिकस्तृतीयस्तु सर्ग ऐन्द्रियकः स्मृतः  ॥ शिव्प्_७।१,१२।१४च्द्।  
इत्येष प्रकृतेः सर्गः सम्भृतो  ऽबुद्धिपूर्वकः  ॥ शिव्प्_७।१,१२।१५अब्।  
मुख्यसर्गश्चतुर्थस्तु मुख्या वै स्थावराः स्मृताः  ॥ शिव्प्_७।१,१२।१५च्द्।  
तिर्यक्स्रोतस्तु यः प्रोक्तस्तिर्यग्योनिः स पञ्चमः  ॥ शिव्प्_७।१,१२।१६अब्।  
तदूर्ध्वस्रोतसः षष्ठो देवसर्गस्तु स स्मृतः  ॥ शिव्प्_७।१,१२।१६च्द्।  
ततो  ऽर्वाक् स्रोतसां सर्गः सप्तमः स तु मानुषः  ॥ शिव्प्_७।१,१२।१७अब्।  
अष्टमो  ऽनुग्रहः सर्गः कौमारो नवमः स्मृतः  ॥ शिव्प्_७।१,१२।१७च्द्।  
प्राकृताश्च त्रयः पूर्वे सर्गास्ते  ऽबुद्धिपूर्वकाः  ॥ शिव्प्_७।१,१२।१८अब्।  
५१४अ  
  
बुद्धिपूर्वं प्रवर्तन्ते मुख्याद्याः पञ्च वैकृताः  ॥ शिव्प्_७।१,१२।१८च्द्।  
अग्रे ससर्ज वै ब्रह्मा मानसानात्मनः समान्  ॥ शिव्प्_७।१,१२।१९अब्।  
सनन्दं सनकञ्चैव विद्वांसञ्च सनातनम्  ॥ शिव्प्_७।१,१२।१९च्द्।  
ऋभुं सनत्कुमारञ्च पूर्वमेव प्रजापतिः  ॥ शिव्प्_७।१,१२।२०अब्।  
सर्वे ते योगिनो ज्ञेया वीतरागा विमत्सराः  ॥ शिव्प्_७।१,१२।२०च्द्।  
इश्वरासक्तमनसो न चक्रुः सृष्टये मतिम्  ॥ शिव्प्_७।१,१२।२१अब्।  
तेषु सृष्ट्यनपेक्षेषु गतेषु सनकादिषु  ॥ शिव्प्_७।१,१२।२१च्द्।  
स्रष्टुकामः पुनर्ब्रह्मा तताप परमं तपः  ॥ शिव्प्_७।१,१२।२२अब्।  
तस्यैवं तप्यमानस्य न किञ्चित्समवर्तत  ॥ शिव्प्_७।१,१२।२२च्द्।  
ततो दीर्घेण कालेन दुःखात्क्रोधो व्यजायत  ॥ शिव्प्_७।१,१२।२३अब्।  
क्रोधाविष्टस्य नेत्राभ्यां प्रापतन्नश्रुबिन्दवः  ॥ शिव्प्_७।१,१२।२३च्द्।  
ततस्तेभ्यो  ऽश्रुबिन्दुभ्यो भूताः प्रेतास्तदाभवन्  ॥ शिव्प्_७।१,१२।२४अब्।  
सर्वांस्तानश्रुजान्दृष्ट्वा ब्रह्मात्मानमनिन्दत  ॥ शिव्प्_७।१,१२।२४च्द्।  
तस्य तीव्रा  ऽभवन्मूर्छा क्रोधामर्षसमुद्भवा  ॥ शिव्प्_७।१,१२।२५अब्।  
मूर्छितस्तु जहौ प्राणान्क्रोधाविष्टः प्रजापतिः  ॥ शिव्प्_७।१,१२।२५च्द्।  
ततः प्राणेश्वरो रुद्रो भगवान्नीललोहितः  ॥ शिव्प्_७।१,१२।२६अब्।  
प्रसादमतुलं कर्तुं प्रादुरासीत्प्रभोर्मुखात्  ॥ शिव्प्_७।१,१२।२६च्द्।  
दशधा चैकधा चक्रे स्वात्मानं प्रभुरीश्वरः  ॥ शिव्प्_७।१,१२।२७अब्।  
ते तेनोक्ता महात्मानो दशधा चैकधा कृताः  ॥ शिव्प्_७।१,१२।२७च्द्।  
यूयं सृष्टा मया वत्सा लोकानुग्रहकारणात्  ॥ शिव्प्_७।१,१२।२८अब्।  
तस्मात्सर्वस्य लोकस्य स्थापनाय हिताय च  ॥ शिव्प्_७।१,१२।२८च्द्।  
प्रजासन्तानहेतोश्च प्रयतध्वमतन्द्रिताः  ॥ शिव्प्_७।१,१२।२९अब्।  
एवमुक्ताश्च रुरुदुर्दुद्रुवुश्च समन्ततः  ॥ शिव्प्_७।१,१२।२९च्द्।  
रोदनाद्द्रावणाच्चैव ते रुद्रा नामतः स्मृताः  ॥ शिव्प्_७।१,१२।३०अब्।  
ये रुद्रास्ते खलु प्राणा ये प्राणास्ते महात्मकाः  ॥ शिव्प्_७।१,१२।३०च्द्।  
ततो मृतस्य देवस्य ब्रह्मणः परमेष्ठिनः  ॥ शिव्प्_७।१,१२।३१अब्।  
घृणी ददौ पुनः प्राणान्ब्रह्मपुत्रो महेश्वरः  ॥ शिव्प्_७।१,१२।३१च्द्।  
प्रहृष्टवदनो रुद्रः प्राणप्रत्यागमाद्विभोः  ॥ शिव्प्_७।१,१२।३२अब्।  
अभ्यभाषत विश्वेशो ब्रह्माणं परमं वचः  ॥ शिव्प्_७।१,१२।३२च्द्।  
माभैर्माभैर्महाभाग विरिञ्च जगतां गुरो  ॥ शिव्प्_७।१,१२।३३अब्।  
मया ते प्राणिताः प्राणाः सुखमुत्तिष्ठ सुव्रत  ॥ शिव्प्_७।१,१२।३३च्द्।  
स्वप्नानुभूतमिव तच्छ्रुत्वा वाक्यं मनोहरम्  ॥ शिव्प्_७।१,१२।३४अब्।  
हरं निरीक्ष्य शनकैर्नेत्रैः फुल्लाम्बुजप्रभैः  ॥ शिव्प्_७।१,१२।३४च्द्।  
तथा प्रत्यागतप्राणः स्निग्धगम्भीरया गिरा  ॥ शिव्प्_७।१,१२।३५अब्।  
उवाच वचनं ब्रह्मा तमुद्दिश्य कृताञ्जलिः  ॥ शिव्प्_७।१,१२।३५च्द्।  
त्वं हि दर्शनमात्रेण चानन्दयसि मे मनः  ॥ शिव्प्_७।१,१२।३६अब्।  
को भवान् विश्वमूर्त्या वा स्थित एकादशात्मकः  ॥ शिव्प्_७।१,१२।३६च्द्।  
तस्य तद्वचनं श्रुत्वा व्याजहार महेश्वरः  ॥ शिव्प्_७।१,१२।३७अब्।  
स्पृशन् काराभ्यां ब्रह्माणं सुसुखाभ्यां सुरेश्वरः  ॥ शिव्प्_७।१,१२।३७च्द्।  
मां विद्धि परमात्मानं तव पुत्रत्वमागतम्  ॥ शिव्प्_७।१,१२।३८अब्।  
एते चैकादश रुद्रास्त्वां सुरक्षितुमागताः  ॥ शिव्प्_७।१,१२।३८च्द्।  
तस्मात्तीव्रामिमाम्मूर्छां विधूय मदनुग्रहात्  ॥ शिव्प्_७।१,१२।३९अब्।  
प्रबुद्धस्व यथापूर्वं प्रजा वै स्रष्टुमर्हसि  ॥ शिव्प्_७।१,१२।३९च्द्।  
५१४ब्  
  
एवं भगवता प्रोक्तो ब्रह्मा प्रीतमना ह्यभूत्  ॥ शिव्प्_७।१,१२।४०अब्।  
नानाष्टकेन विश्वात्मा तुष्टाव परमेश्वरम्  ॥ शिव्प्_७।१,१२।४०च्द्।  
ब्रह्मोवाच  
नमस्ते भगवन् रुद्र भास्करामिततेजसे  ॥ शिव्प्_७।१,१२।४१अब्।  
नमो भवाय देवाय रसायाम्बुमयात्मने  ॥ शिव्प्_७।१,१२।४१च्द्।  
शर्वाय क्षितिरूपाय नन्दीसुरभये नमः  ॥ शिव्प्_७।१,१२।४१एड़्।  
ईशाय वसवे तुभ्यं नमस्स्पर्शमयात्मने  ॥ शिव्प्_७।१,१२।४२अब्।  
पशूनां पतये चैव पावकायातितेजसे  ॥ शिव्प्_७।१,१२।४२च्द्।  
भीमाय व्योमरूपाय शब्दमात्राय ते नमः  ॥ शिव्प्_७।१,१२।४२एड़्।  
उग्रायोग्रस्वरूपाय यजमानात्मने नमः  ॥ शिव्प्_७।१,१२।४३अब्।  
महादेवाय सोमाय नमोस्त्वमृतमूर्तये  ॥ शिव्प्_७।१,१२।४३च्द्।  
एवं स्तुत्वा महादेवं ब्रह्मा लोकपितामहः  ॥ शिव्प्_७।१,१२।४४अब्।  
प्रार्थयामास विश्वेशं गिरा प्रणतिपूर्वया  ॥ शिव्प्_७।१,१२।४४च्द्।  
भगवन् भूतभव्येश मम पुत्र महेश्वर  ॥ शिव्प्_७।१,१२।४५अब्।  
सृष्टिहेतोस्त्वमुत्पन्नो ममाङ्गे  ऽनङ्गनाशनः  ॥ शिव्प्_७।१,१२।४५च्द्।  
तस्मान्महति कार्येस्मिन् व्यापृतस्य जगत्प्रभो  ॥ शिव्प्_७।१,१२।४६अब्।  
सहायं कुरु सर्वत्र स्रष्टुमर्हसि स प्रजाः  ॥ शिव्प्_७।१,१२।४६च्द्।  
तेनैषां पावितो देवो रुद्रस्त्रिपुरमर्दनः  ॥ शिव्प्_७।१,१२।४७अब्।  
बाढमित्येव तां वाणीं प्रतिजग्राह शङ्करः  ॥ शिव्प्_७।१,१२।४७च्द्।  
ततस्स भगवान् ब्रह्मा हृष्टं तमभिनन्द्य च  ॥ शिव्प्_७।१,१२।४८अब्।  
स्रष्टुं तेनाभ्यनुज्ञातस्तथान्याश्चासृजत्प्रजाः  ॥ शिव्प्_७।१,१२।४८च्द्।  
मरीचिभृग्वङ्गिरसः पुलस्त्यं पुलहं क्रतुम्  ॥ शिव्प्_७।१,१२।४९अब्।  
दक्षमत्रिं वसिष्ठं च सो  ऽसृजन्मनसैव च  ॥ शिव्प्_७।१,१२।४९च्द्।  
पुरस्तादसृजद्ब्रह्मा धर्मं सङ्कल्पमेव च  ॥ शिव्प्_७।१,१२।४९एड़्।  
इत्येते ब्रह्मणः पुत्रा द्वादशादौ प्रकीर्तिताः  ॥ शिव्प्_७।१,१२।५०अब्।  
सह रुद्रेण सम्भूताः पुराणा गृहमेधिनः  ॥ शिव्प्_७।१,१२।५०च्द्।  
तेषां द्वादश वंशाः स्युर्दिव्या देवगणान्विताः  ॥ शिव्प्_७।१,१२।५१अब्।  
प्रजावन्तः क्रियावन्तो महर्षिभिरलङ्कृताः  ॥ शिव्प्_७।१,१२।५१च्द्।  
अथ देवासुरपित्ःन् मनुष्यांश्च चतुष्टयम्  ॥ शिव्प्_७।१,१२।५२अब्।  
सह रुद्रेण सिसृक्षुरम्भस्येतानि वै विधिः  ॥ शिव्प्_७।१,१२।५२च्द्।  
स सृष्ट्यर्थं समाधाय ब्रह्मात्मानमयूयुजत्  ॥ शिव्प्_७।१,१२।५३अब्।  
मुखादजनयद्देवान् पित्ःंश्चैवोपपक्षतः  ॥ शिव्प्_७।१,१२।५३च्द्।  
जघनादसुरान् सर्वान् प्रजनादपि मानुषान्  ॥ शिव्प्_७।१,१२।५४अब्।  
अवस्करे क्षुधाविष्टा राक्षसास्तस्य जज्ञिरे  ॥ शिव्प्_७।१,१२।५४च्द्।  
पुत्रास्तमोरजःप्राया बलिनस्ते निशाचराः  ॥ शिव्प्_७।१,१२।५५अब्।  
सर्पा यक्षास्तथा भूता गन्धर्वाः सम्प्रजज्ञिरे  ॥ शिव्प्_७।१,१२।५५च्द्।  
वयांसि पक्षतः सृष्टाः पक्षिणो वक्षसो  ऽसृजत्  ॥ शिव्प्_७।१,१२।५६अब्।  
मुखतोजांस्तथा पार्श्वादुरगांश्च विनिर्ममे  ॥ शिव्प्_७।१,१२।५६च्द्।  
पद्भ्यां चाश्वान्समातङ्गान् शरभान् गवयान् मृगान्  ॥ शिव्प्_७।१,१२।५७अब्।  
उष्ट्रानश्वतरांश्चैव न्यङ्कूनन्याश्च जातयः १  ॥ शिव्प्_७।१,१२।५७च्द्।  
औषध्यः फलमूलानि रोमभ्यस्तस्य जज्ञिरे  ॥ शिव्प्_७।१,१२।५८अब्।  
गायत्रीं च ऋचं चैव त्रिवृत्साम रथन्तरम्  ॥ शिव्प्_७।१,१२।५८च्द्।  
अग्निष्टोमं च यज्ञानां निर्ममे प्रथमान्मुखात्  ॥ शिव्प्_७।१,१२।५९अब्।  
यजूंषि त्रैष्टुभं छन्दःस्तोमं पञ्चदशं तथा  ॥ शिव्प्_७।१,१२।५९च्द्।  
  
१ प्रथमार्षो  
  
५१५अ  
  
बृहत्साम तथोक्थं च दक्षिणादसृजन्मुखात्  ॥ शिव्प्_७।१,१२।६०अब्।  
सामानि जगतीछन्दः स्तोमं सप्तदशं तथा  ॥ शिव्प्_७।१,१२।६०च्द्।  
वैरूप्यमतिरात्रं च पश्चिमादसृजन् मुखात्  ॥ शिव्प्_७।१,१२।६१अब्।  
एकविंशमथर्वाणमाप्तोर्यामाणमेव च  ॥ शिव्प्_७।१,१२।६१च्द्।  
अनुष्टुभं स वैराजमुत्तरादसृजन्मुखात्  ॥ शिव्प्_७।१,१२।६२अब्।  
उच्चावचानि भूतानि गात्रेभ्यस्तस्य जज्ञिरे  ॥ शिव्प्_७।१,१२।६२च्द्।  
यक्षाः पिशाचा गन्धर्वास्तथैवाप्सरसां गणाः  ॥ शिव्प्_७।१,१२।६३अब्।  
नरकिन्नररक्षांसि वयःपशुमृगोरगाः  ॥ शिव्प्_७।१,१२।६३च्द्।  
अव्ययं चैव यदिदं स्थाणुस्थावरजङ्गमम्  ॥ शिव्प्_७।१,१२।६४अब्।  
तेषां वै यानि कर्माणि प्राक्सृष्टानि प्रपेदिरे  ॥ शिव्प्_७।१,१२।६४च्द्।  
तान्येव ते प्रपद्यन्ते सृज्यमानाः पुनः पुनः  ॥ शिव्प्_७।१,१२।६५अब्।  
हिंस्राहिंस्रे मृदुक्रूरे धर्माधर्मावृतानृते  ॥ शिव्प्_७।१,१२।६५च्द्।  
तद्भाविताः प्रपद्यन्ते तस्मात्तत्तस्य रोचते  ॥ शिव्प्_७।१,१२।६६अब्।  
महाभूतेषु नानात्वमिन्द्रियार्थेषु मुक्तिषु  ॥ शिव्प्_७।१,१२।६६च्द्।  
विनियोगं च भूतानां धातैव व्यदधत्स्वयम्  ॥ शिव्प्_७।१,१२।६७अब्।  
नाम रूपं च भूतानां प्राकृतानां प्रपञ्चनम्  ॥ शिव्प्_७।१,१२।६७च्द्।  
वेदशब्देभ्य एवादौ निर्ममे  ऽसौ पितामहः  ॥ शिव्प्_७।१,१२।६८अब्।  
आर्षाणि चैव नामानि याश्च वेदेषु वृत्तयः  ॥ शिव्प्_७।१,१२।६८च्द्।  
शर्वर्यन्ते प्रसूतानां तान्येवैभ्यो ददावजः  ॥ शिव्प्_७।१,१२।६९अब्।  
यथर्तावृतुलिङ्गानि नानारूपाणि पर्यये  ॥ शिव्प्_७।१,१२।६९च्द्।  
दृश्यन्ते तानि तान्येव तथा भावा युगादिषु  ॥ शिव्प्_७।१,१२।७०अब्।  
इत्येष करणोद्भूतो लोकसर्गस्स्वयम्भुवः  ॥ शिव्प्_७।१,१२।७०च्द्।  
महदाद्योविशेषान्तो विकारः प्रकृतेः स्वयम्  ॥ शिव्प्_७।१,१२।७१अब्।  
चन्द्रसूर्यप्रभाजुष्टो ग्रहनक्षत्रमण्डितः  ॥ शिव्प्_७।१,१२।७१च्द्।  
नदीभिश्च समुद्रैश्च पर्वतैश्च स मण्डितः  ॥ शिव्प्_७।१,१२।७२अब्।  
परैश्च विविधैरम्यैस्स्फीतैर्जनपदैस्तथा  ॥ शिव्प्_७।१,१२।७२च्द्।  
तस्मिन् ब्रह्मवने  ऽव्यक्तो ब्रह्मा चरति सर्ववित्  ॥ शिव्प्_७।१,१२।७३अब्।  
अव्यक्तबीजप्रभव ईश्वरानुग्रहे स्थितः  ॥ शिव्प्_७।१,१२।७३च्द्।  
बुद्धिस्कन्धमहाशाख इन्द्रियान्तरकोटरः  ॥ शिव्प्_७।१,१२।७४अब्।  
महाभूतप्रमाणश्च विशेषामलपल्लवः  ॥ शिव्प्_७।१,१२।७४च्द्।  
धर्माधर्मसुपुष्पाढ्यः सुखदुःखफलोदयः  ॥ शिव्प्_७।१,१२।७५अब्।  
आजीव्यः सर्वभूतानां ब्रह्मवृक्षः सनातनः  ॥ शिव्प्_७।१,१२।७५च्द्।  
द्यां मूर्धानं तस्य विप्रा वदन्ति खं वै नाभिं चन्द्रसूर्यौ च नेत्रे  ॥ शिव्प्_७।१,१२।७६अब्।  
दिशः श्रोत्रे चरणौ च क्षितिं च सो  ऽचिन्त्यात्मा सर्वभूतप्रणेता  ॥ शिव्प्_७।१,१२।७६च्द्।  
वक्त्रात्तस्य ब्रह्मणास्सम्प्रसूतास्तद्वक्षसः क्षत्रियाः पूर्वभागात्  ॥ शिव्प्_७।१,१२।७७अब्।  
वैश्या उरुभ्यां तस्य पद्भ्यां च शूद्राः सर्वे वर्णा गात्रतः सम्प्रसूताः  ॥ शिव्प्_७।१,१२।७७च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे सृष्टिवर्णनं नाम द्वादशो  ऽध्यायः  
  
छप्तेर् १३  
ऋषय ऊचुः  
भवता कथिता सृष्टिर्भवस्य परमात्मनः  ॥ शिव्प्_७।१,१३।१अब्।  
चतुर्मुखमुखात्तस्य संशयो नः प्रजायते  ॥ शिव्प्_७।१,१३।१च्द्।  
देवश्रेष्ठो विरूपाक्षो दीप्तश्शूलधरो हरः  ॥ शिव्प्_७।१,१३।२अब्।  
कालात्मा भगवान् रुद्रः कपर्दी नीललोहितः  ॥ शिव्प्_७।१,१३।२च्द्।  
सब्रह्मकमिमं लोकं सविष्णुमपि पावकम्  ॥ शिव्प्_७।१,१३।३अब्।  
५१५ब्  
  
यः संहरति सङ्क्रुद्धो युगान्ते समुपस्थिते  ॥ शिव्प्_७।१,१३।३च्द्।  
यस्य ब्रह्मा च विष्णुश्च प्रणामं कुरुतो भयात्  ॥ शिव्प्_७।१,१३।४अब्।  
लोकसङ्कोचकस्यास्य यस्य तौ वशवर्तिनौ  ॥ शिव्प्_७।१,१३।४च्द्।  
यो  ऽयं देवः स्वकादङ्गाद्ब्रह्मविष्णू पुरासृजत्  ॥ शिव्प्_७।१,१३।५अब्।  
स एव हि तयोर्नित्यं योगक्षेमकरः प्रभुः  ॥ शिव्प्_७।१,१३।५च्द्।  
स कथं भगवान् रुद्र आदिदेवः पुरातनः  ॥ शिव्प्_७।१,१३।६अब्।  
पुत्रत्वमगमच्छम्भुर्ब्रह्मणो  ऽव्यक्तजन्मनः  ॥ शिव्प्_७।१,१३।६च्द्।  
प्रजापतिश्च विष्णुश्च रुद्रस्यैतौ परस्परम्  ॥ शिव्प्_७।१,१३।७अब्।  
सृष्टौ परस्परस्याङ्गादिति प्रागपि शुश्रुम  ॥ शिव्प्_७।१,१३।७च्द्।  
कथं पुनरशेषाणां भूतानां हेतुभूतयोः  ॥ शिव्प्_७।१,१३।८अब्।  
गुणप्रधानभावेन प्रादुर्भावः परस्परात्  ॥ शिव्प्_७।१,१३।८च्द्।  
नापृष्टं भवता किञ्चिन्नाश्रुतं च कथञ्चन  ॥ शिव्प्_७।१,१३।९अब्।  
भगवच्छिष्यभूतेन भवता सकलं स्मृतम्  ॥ शिव्प्_७।१,१३।९च्द्।  
तत्त्वं वद यथा ब्रह्मा मुनीनामवदद्विभुः  ॥ शिव्प्_७।१,१३।१०अब्।  
वयं श्रद्धालवस्तात श्रोतुमीश्वरसद्यशः  ॥ शिव्प्_७।१,१३।१०च्द्।  
वायुरुवाच  
स्थाने पृष्टमिदं विप्रा भवद्भिः प्रश्नकोविदैः  ॥ शिव्प्_७।१,१३।११अब्।  
इदमेव पुरा पृष्टो मम प्राह पितामहः  ॥ शिव्प्_७।१,१३।११च्द्।  
तदहं सम्प्रवक्ष्यामि यथा रुद्रसमुद्भवः  ॥ शिव्प्_७।१,१३।१२अब्।  
यथा च पुनरुत्पत्तिर्ब्रह्मविष्ण्वोः परस्परम्  ॥ शिव्प्_७।१,१३।१२च्द्।  
त्रयस्ते कारणात्मानो जतास्साक्षान्महेश्वरात्  ॥ शिव्प्_७।१,१३।१३अब्।  
चराचरस्य विश्वस्य सर्गस्थित्यन्तहेतवः  ॥ शिव्प्_७।१,१३।१३च्द्।  
परमैश्वर्यसंयुक्ताः परमेश्वरभाविताः  ॥ शिव्प्_७।१,१३।१४अब्।  
तच्छक्त्याधिष्ठिता नित्यं तत्कार्यकरणक्षमाः  ॥ शिव्प्_७।१,१३।१४च्द्।  
पित्रा नियमिताः पूर्वं त्रयोपि त्रिषु कर्मसु  ॥ शिव्प्_७।१,१३।१५अब्।  
ब्रह्मा सर्गे हरिस्त्राणे रुद्रः संहरणे तथा  ॥ शिव्प्_७।१,१३।१५च्द्।  
तथाप्यन्योन्यमात्सर्यादन्योन्यातिशयाशिनः  ॥ शिव्प्_७।१,१३।१६अब्।  
तपसा तोषयित्वा स्वं पितरं परमेश्वरम्  ॥ शिव्प्_७।१,१३।१६च्द्।  
लब्ध्वा सर्वात्मना तस्य प्रसादात्परमेष्ठिनः  ॥ शिव्प्_७।१,१३।१७अब्।  
ब्रह्मनारायणौ पूर्वं रुद्रः कल्पान्तरे  ऽसृजत्  ॥ शिव्प्_७।१,१३।१७च्द्।  
कल्पान्तरे पुनर्ब्रह्मा रुद्रविष्णू जगन्मयः  ॥ शिव्प्_७।१,१३।१८अब्।  
विष्णुश्च भगवान्रुद्रं ब्रह्माणमसृजत्पुनः  ॥ शिव्प्_७।१,१३।१८च्द्।  
नारायणं पुनर्ब्रह्मा ब्रह्माणमसृजत्पुनः  ॥ शिव्प्_७।१,१३।१९अब्।  
एवं कल्पेषु कल्पेषु ब्रह्मविष्णुमहेश्वराः  ॥ शिव्प्_७।१,१३।१९च्द्।  
परस्परेण जायन्ते परस्परहितैषिणः  ॥ शिव्प्_७।१,१३।२०अब्।  
तत्तत्कल्पान्तवृत्तान्तमधिकृत्य महर्षिभिः  ॥ शिव्प्_७।१,१३।२०च्द्।  
प्रभावः कथ्यते तेषां परस्परसमुद्भवात्  ॥ शिव्प्_७।१,१३।२१अब्।  
शृणु तेषां कथां चित्रां पुण्यां पापप्रमोचिनीम्  ॥ शिव्प्_७।१,१३।२१च्द्।  
कल्पे तत्पुरुषे वृत्तां ब्रह्मणः परमेष्ठिनः  ॥ शिव्प्_७।१,१३।२२अब्।  
पुरा नारायणो नाम कल्पे वै मेघवाहने  ॥ शिव्प्_७।१,१३।२२च्द्।  
दिव्यं वर्षसहस्रं तु मेघो भूत्वावहद्धराम्  ॥ शिव्प्_७।१,१३।२३अब्।  
तस्य भावं समालक्ष्य विष्णोर्विश्वजगद्गुरुः  ॥ शिव्प्_७।१,१३।२३च्द्।  
सर्वस्सर्वात्मभावेन प्रददौ शक्तिमव्ययाम्  ॥ शिव्प्_७।१,१३।२४अब्।  
शक्तिं लब्ध्वा तु सर्वात्मा शिवात्सर्वेश्वरात्तदा  ॥ शिव्प्_७।१,१३।२४च्द्।  
ससर्ज भगावन् विष्णुर्विश्वं विश्वसृजा सह  ॥ शिव्प्_७।१,१३।२५अब्।  
५१६अ  
  
विष्णोस्तद्वैभवं दृष्ट्वा सृष्टस्तेन पितामहः  ॥ शिव्प्_७।१,१३।२५च्द्।  
ईर्ष्यया परया ग्रस्तः प्रहसन्निदमब्रवीत्  ॥ शिव्प्_७।१,१३।२६अब्।  
गच्छ विष्णो मया ज्ञातं तव सर्गस्य कारणम्  ॥ शिव्प्_७।१,१३।२६च्द्।  
आवयोरधिकश्चास्ति स रुद्रो नात्र संशयः  ॥ शिव्प्_७।१,१३।२६एड़्।  
तस्य देवाधिदेवस्य प्रसादात्परमेष्ठिनः  ॥ शिव्प्_७।१,१३।२७अब्।  
स्रष्टा त्वं भगवानाद्यः पालकः परमार्थतः  ॥ शिव्प्_७।१,१३।२७च्द्।  
अहं च तपसाराध्य रुद्रं त्रिदशनायकम्  ॥ शिव्प्_७।१,१३।२८अब्।  
त्वया सह जगत्सर्वं स्रक्ष्याम्यत्र न संशयः  ॥ शिव्प्_७।१,१३।२८च्द्।  
एवं विष्णुमुपालभ्य भगवानब्जसम्भवः  ॥ शिव्प्_७।१,१३।२९अब्।  
एवं विज्ञापयामास तपसा प्राप्य शङ्करम्  ॥ शिव्प्_७।१,१३।२९च्द्।  
भगवन् देवदेवेश विश्वेश्वर महेश्वर  ॥ शिव्प्_७।१,१३।३०अब्।  
तव वामाङ्गजो विष्णुर्दक्षिणाङ्गभवो ह्यहम्  ॥ शिव्प्_७।१,१३।३०च्द्।  
मया सह जगत्सर्वं तथाप्यसृजदच्युतः  ॥ शिव्प्_७।१,१३।३१अब्।  
स मत्सरादुपालब्धस्त्वदाश्रयबलान्मया  ॥ शिव्प्_७।१,१३।३१च्द्।  
मद्भावान्नाधिकस्तेति भावस्त्वयि महेश्वरे  ॥ शिव्प्_७।१,१३।३२अब्।  
त्वत्त एव समुत्पत्तिरावयोस्सदृशी यतः  ॥ शिव्प्_७।१,१३।३२च्द्।  
तस्य भक्त्या यथापूर्वं प्रसादं कृतवानसि  ॥ शिव्प्_७।१,१३।३३अब्।  
तथा ममापि तत्सर्वं दातुमर्हसि शङ्कर  ॥ शिव्प्_७।१,१३।३३च्द्।  
इति विज्ञापितस्तेन भगवान् भगनेत्रहा  ॥ शिव्प्_७।१,१३।३४अब्।  
न्यायेन वै ददौ सर्वं तस्यापि स घृणानिधिः  ॥ शिव्प्_७।१,१३।३४च्द्।  
लब्ध्वैवमीश्वरादेव ब्रह्मा सर्वात्मतां क्षणात्  ॥ शिव्प्_७।१,१३।३५अब्।  
त्वरमाणोथ सङ्गम्य ददर्श पुरुषोत्तमम्  ॥ शिव्प्_७।१,१३।३५च्द्।  
क्षीरार्णवालये शुभ्रे विमाने सूर्यसन्निभे  ॥ शिव्प्_७।१,१३।३६अब्।  
हेमरत्नान्विते दिव्ये मनसा तेन निर्मिते  ॥ शिव्प्_७।१,१३।३६च्द्।  
अनन्तभोगशय्यायां शयानं पङ्कजेक्षणम्  ॥ शिव्प्_७।१,१३।३७अब्।  
चतुर्भुजमुदाराङ्गं सर्वाभरणभूषितम्  ॥ शिव्प्_७।१,१३।३७च्द्।  
शङ्खचक्रधरं सौम्यं चन्द्रबिम्बसमाननम्  ॥ शिव्प्_७।१,१३।३८अब्।  
श्रीवत्सवक्षसं देवं प्रसन्नमधुरस्मितम्  ॥ शिव्प्_७।१,१३।३८च्द्।  
धरामृदुकराम्भोजस्पर्शरक्तपदाम्बुजम्  ॥ शिव्प्_७।१,१३।३९अब्।  
क्षीरार्णवामृतमिव शयानं योगनिद्रया  ॥ शिव्प्_७।१,१३।३९च्द्।  
तमसा कालरुद्राख्यं रजसा कनकाण्डजम्  ॥ शिव्प्_७।१,१३।४०अब्।  
सत्त्वेन सर्वगं विष्णुं निर्गुणत्वे महेश्वरम्  ॥ शिव्प्_७।१,१३।४०च्द्।  
तं दृष्ट्वा पुरुषं ब्रह्मा प्रगल्भमिदमब्रवीत्  ॥ शिव्प्_७।१,१३।४१अब्।  
ग्रसामि त्वामहं विष्णो त्वमात्मानं यथा पुरा  ॥ शिव्प्_७।१,१३।४१च्द्।  
तस्य तद्वचनं श्रुत्वा प्रतिबुद्ध्य पितामहम्  ॥ शिव्प्_७।१,१३।४२अब्।  
उदैक्षत महाबाहुस्स्मितमीषच्चकार च  ॥ शिव्प्_७।१,१३।४२च्द्।  
तस्मिन्नवसरे विष्णुर्ग्रस्तस्तेन महात्मना  ॥ शिव्प्_७।१,१३।४३अब्।  
सृष्टश्च ब्रह्मणा सद्यो भ्रुवोर्मध्यादयत्नतः  ॥ शिव्प्_७।१,१३।४३च्द्।  
तस्मिन्नवसरे साक्षाद्भगवानिन्दुभूषणः  ॥ शिव्प्_७।१,१३।४४अब्।  
शक्तिं तयोरपि द्रष्टुमरूपो रूपमास्थितः  ॥ शिव्प्_७।१,१३।४४च्द्।  
प्रसादमतुलं कर्तुं पुरा दत्तवरस्तयोः  ॥ शिव्प्_७।१,१३।४५अब्।  
आगच्छत्तत्र यत्रेमौ ब्रह्मनारायणौ स्थितौ  ॥ शिव्प्_७।१,१३।४५च्द्।  
अथ तुष्टुवतुर्देवं प्रीतौ भीतौ च कौतुकात्  ॥ शिव्प्_७।१,१३।४६अब्।  
प्रणेमतुश्च बहुशो बहुमानेन दूरतः  ॥ शिव्प्_७।१,१३।४६च्द्।  
५१६ब्  
  
भवोपि भगवानेतावनुगृह्य पिनाकधृक्  ॥ शिव्प्_७।१,१३।४७अब्।  
सादरं पश्यतोरेव तयोरन्तरधीयत  ॥ शिव्प्_७।१,१३।४७च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे ब्रह्मविष्णुसृष्टिकथनं नाम त्रयोदशो  ऽध्यायः  
  
छप्तेर् १४  
वायुरुवाच  
प्रतिकल्पं प्रवक्ष्यामि रुद्राविर्भावकारणम्  ॥ शिव्प्_७।१,१४।१अब्।  
यतो विच्छिन्नसन्ताना ब्रह्मसृष्टिः प्रवर्तते  ॥ शिव्प्_७।१,१४।१च्द्।  
कल्पेकल्पे प्रजाः सृष्ट्वा ब्रह्मा ब्रह्माण्डसम्भवः  ॥ शिव्प्_७।१,१४।२अब्।  
अवृद्धिहेतोर्भूतानां मुमोह भृशदुःखितः  ॥ शिव्प्_७।१,१४।२च्द्।  
तस्य दुःखप्रशान्त्यर्थं प्रजानां च विवृद्धये  ॥ शिव्प्_७।१,१४।३अब्।  
तत्तत्कल्पेषु कालात्मा रुद्रो रुद्रगणाधिपः  ॥ शिव्प्_७।१,१४।३च्द्।  
निर्दिष्टः पममेशेन महेशो नीललोहितः  ॥ शिव्प्_७।१,१४।४अब्।  
पुत्रो भूत्वानुगृह्णाति ब्रह्माणं ब्रह्मणोनुजः  ॥ शिव्प्_७।१,१४।४च्द्।  
स एव भगवानीशस्तेजोराशिरनामयः  ॥ शिव्प्_७।१,१४।५अब्।  
अनादिनिधनोधाता भूतसङ्कोचको विभुः  ॥ शिव्प्_७।१,१४।५च्द्।  
परमैश्वर्यसंयुक्तः परमेश्वरभावितः  ॥ शिव्प्_७।१,१४।६अब्।  
तच्छक्त्याधिष्ठितश्शश्वत्तच्चिह्नैरपि चिह्नितः  ॥ शिव्प्_७।१,१४।६च्द्।  
तन्नामनामा तद्रूपस्तत्कार्यकरणक्षमः  ॥ शिव्प्_७।१,१४।७अब्।  
तत्तुल्यव्यवहारश्च तदाज्ञापरिपालकः  ॥ शिव्प्_७।१,१४।७च्द्।  
सहस्रादित्यसङ्काशश्चन्द्रावयवभूषणः  ॥ शिव्प्_७।१,१४।८अब्।  
भुजङ्गहारकेयूरवलयो मुञ्जमेखलः  ॥ शिव्प्_७।१,१४।८च्द्।  
जलन्धरविरिञ्चेन्द्रकपालशकलोज्ज्वलः  ॥ शिव्प्_७।१,१४।९अब्।  
गङ्गातुङ्गतरङ्गार्धपिङ्गलाननमूर्धजः  ॥ शिव्प्_७।१,१४।९च्द्।  
भग्नदंष्ट्राङ्कुराक्रान्तप्रान्तकान्तधराधरः  ॥ शिव्प्_७।१,१४।१०अब्।  
सव्यश्रवणपार्श्वान्तमण्डलीकृतकुण्डलः  ॥ शिव्प्_७।१,१४।१०च्द्।  
महावृषभनिर्याणो महाजलदनिःस्वनः  ॥ शिव्प्_७।१,१४।११अब्।  
महानलसमप्रख्यो महाबलपराक्रमः  ॥ शिव्प्_७।१,१४।११च्द्।  
एवं घोरमहारूपो ब्रह्मपुत्रीं महेश्वरः  ॥ शिव्प्_७।१,१४।१२अब्।  
विज्ञानं ब्रह्मणे दत्त्वा सर्गे सहकरोति च  ॥ शिव्प्_७।१,१४।१२च्द्।  
तस्माद्रुद्रप्रसादेन प्रतिकल्पं प्रजापतेः  ॥ शिव्प्_७।१,१४।१३अब्।  
प्रवाहरूपतो नित्या प्रजासृष्टिः प्रवर्तते  ॥ शिव्प्_७।१,१४।१३च्द्।  
कदाचित्प्रार्थितः स्रष्टुं ब्रह्मणा नीललोहितः  ॥ शिव्प्_७।१,१४।१४अब्।  
स्वात्मना सदृशान् सर्वान् ससर्ज मनसा विभुः  ॥ शिव्प्_७।१,१४।१४च्द्।  
कपर्दिनो निरातङ्कान्नीलग्रीवांस्त्रिलोचनान्  ॥ शिव्प्_७।१,१४।१५अब्।  
जरामरणनिर्मुक्तान् दीप्तशूलवरायुधान्  ॥ शिव्प्_७।१,१४।१५च्द्।  
तैस्तु सञ्च्छादितं सर्वं चतुर्दशविधं जगत्  ॥ शिव्प्_७।१,१४।१६अब्।  
तान्दृष्टा विविधान्रुद्रान् रुद्रमाह पितामहः  ॥ शिव्प्_७।१,१४।१६च्द्।  
नमस्ते देवदेवेश मास्राक्षीरीदृशीः प्रजाः  ॥ शिव्प्_७।१,१४।१७अब्।  
अन्याः सृज त्वं भद्रं ते प्रजा मृत्युसमन्विताः  ॥ शिव्प्_७।१,१४।१७च्द्।  
इत्युक्तः प्रहसन्प्राह ब्रह्माणं परमेश्वरः  ॥ शिव्प्_७।१,१४।१८अब्।  
नास्ति मे तादृशस्सर्गस्सृज त्वमशुभाः प्रजाः  ॥ शिव्प्_७।१,१४।१८च्द्।  
ये त्विमे मनसा सृष्टा महात्मानो महाबलाः  ॥ शिव्प्_७।१,१४।१९अब्।  
चरिष्यन्ति मया सार्धं सर्व एव हि याज्ञिकाः  ॥ शिव्प्_७।१,१४।१९च्द्।  
इत्युक्त्वा विश्वकर्माणं विश्वभूतेश्वरो हरः  ॥ शिव्प्_७।१,१४।२०अब्।  
सह रुद्रैः प्रजासर्गान्निवृत्तात्मा व्यतिष्ठत  ॥ शिव्प्_७।१,१४।२०च्द्।  
ततः प्रभृति देवो  ऽसौ न प्रसूते प्रजाः शुभाः  ॥ शिव्प्_७।१,१४।२१अब्।  
५१७अ  
  
ऊर्ध्वरेताः स्थितः स्थाणुर्यावदाभूतसम्प्लवम्  ॥ शिव्प्_७।१,१४।२१च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे रुद्राविर्भाववर्णनं नाम चतुर्दशो  ऽध्यायः  
  
छप्तेर् १५  
वायुरुवाच  
यदा पुनः प्रजाः सृष्टा न व्यवर्धन्त वेधसः  ॥ शिव्प्_७।१,१५।१अब्।  
तदा मैथुनजां सृष्टिं ब्रह्मा कर्तुममन्यत  ॥ शिव्प्_७।१,१५।१च्द्।  
न निर्गतं पुरा यस्मान्नारीणां कुलमीश्वरात्  ॥ शिव्प्_७।१,१५।२अब्।  
तेन मैथुनजां सृष्टिं न शशाक पितामहः  ॥ शिव्प्_७।१,१५।२च्द्।  
ततस्स विदधे बुद्धिमर्थनिश्चयगामिनीम्  ॥ शिव्प्_७।१,१५।३अब्।  
प्रजानमेव वृद्ध्यर्थं प्रष्टव्यः परमेश्वर  ॥ शिव्प्_७।१,१५।३च्द्।  
प्रसादेन विना तस्य न वर्धेरन्निमाः प्रजाः  ॥ शिव्प्_७।१,१५।४अब्।  
एवं सञ्चिन्त्य विश्वात्मा तपः कर्तुं प्रचक्रमे  ॥ शिव्प्_७।१,१५।४च्द्।  
तदाद्या परमा शक्तिरनन्ता लोकभाविनी  ॥ शिव्प्_७।१,१५।५अब्।  
आद्या सूक्ष्मतरा शुद्धा भावगम्या मनोहरा  ॥ शिव्प्_७।१,१५।५च्द्।  
निर्गुणा निष्प्रपञ्चा च निष्कला निरुपप्लवा  ॥ शिव्प्_७।१,१५।६अब्।  
निरन्तरतरा नित्या नित्यमीश्वरपार्श्वगा  ॥ शिव्प्_७।१,१५।६च्द्।  
तया परमया शक्त्या भगवन्तं त्रियम्बकम्  ॥ शिव्प्_७।१,१५।७अब्।  
सञ्चिन्त्य हृदये ब्रह्मा तताप परमं तपः  ॥ शिव्प्_७।१,१५।७च्द्।  
तीव्रेण तपसा तस्य युक्तस्य परमेष्ठिनः  ॥ शिव्प्_७।१,१५।८अब्।  
अचिरेणैव कालेन पिता सम्प्रतुतोष ह  ॥ शिव्प्_७।१,१५।८च्द्।  
ततः केनचिदंशेन मूर्तिमाविश्य कामपि  ॥ शिव्प्_७।१,१५।९अब्।  
अर्धनारीश्वरो भूत्वा ययौ देवस्स्वयं हरः  ॥ शिव्प्_७।१,१५।९च्द्।  
तं दृष्ट्वा परमं देवं तमसः परमव्ययम्  ॥ शिव्प्_७।१,१५।१०अब्।  
अद्वितीयमनिर्देश्यमदृश्यमकृतात्मभिः  ॥ शिव्प्_७।१,१५।१०च्द्।  
सर्वलोकविधातारं सर्वलोकेश्वरेश्वरम्  ॥ शिव्प्_७।१,१५।११अब्।  
सर्वलोकविधायिन्या शक्त्या परमया युतम्  ॥ शिव्प्_७।१,१५।११च्द्।  
अप्रतर्क्यमनाभासममेयमजरं ध्रुवम्  ॥ शिव्प्_७।१,१५।१२अब्।  
अचलं निर्गुणं शान्तमनन्तमहिमास्पदम्  ॥ शिव्प्_७।१,१५।१२च्द्।  
सर्वगं सर्वदं सर्वसदसद्व्यक्तिवर्जितम्  ॥ शिव्प्_७।१,१५।१३अब्।  
सर्वोपमाननिर्मुक्तं शरण्यं शाश्वतं शिवम्  ॥ शिव्प्_७।१,१५।१३च्द्।  
प्रणम्य दण्डवद्ब्रह्मा समुत्थाय कृताञ्जलिः  ॥ शिव्प्_७।१,१५।१४अब्।  
श्रद्धाविनयसम्पन्नैः श्राव्यैः संस्करसंयुतैः  ॥ शिव्प्_७।१,१५।१४च्द्।  
यथार्थयुक्तसर्वार्थैर्वेदार्थपरिबृंहितैः  ॥ शिव्प्_७।१,१५।१५अब्।  
तुष्टाव देवं देवीं च सूक्तैः सूक्ष्मार्थगोचरैः  ॥ शिव्प्_७।१,१५।१५च्द्।  
ब्रह्मोवाच  
जय देव महादेव जयेश्वर महेश्वर  ॥ शिव्प्_७।१,१५।१६अब्।  
जय सर्वगुण श्रेष्ठ जय सर्वसुराधिप  ॥ शिव्प्_७।१,१५।१६च्द्।  
जय प्रकृति कल्याणि जय प्रकृतिनायिके  ॥ शिव्प्_७।१,१५।१७अब्।  
जय प्रकृतिदूरे त्वं जय प्रकृतिसुन्दरि  ॥ शिव्प्_७।१,१५।१७च्द्।  
जयामोघमहामाय जयामोघ मनोरथ  ॥ शिव्प्_७।१,१५।१८अब्।  
जयामोघमहालील जयामोघमहाबल  ॥ शिव्प्_७।१,१५।१८च्द्।  
जय विश्वजगन्मातर्जय विश्वजगन्मये  ॥ शिव्प्_७।१,१५।१९अब्।  
जय विश्वजगद्धात्रि जय विश्वजगत्सखि  ॥ शिव्प्_७।१,१५।१९च्द्।  
जय शाश्वतिकैश्वर्ये जय शाश्वतिकालय  ॥ शिव्प्_७।१,१५।२०अब्।  
जय शाश्वतिकाकार जय शाश्वतिकानुग  ॥ शिव्प्_७।१,१५।२०च्द्।  
जयात्मत्रयनिर्मात्रि जयात्मत्रयपालिनि  ॥ शिव्प्_७।१,१५।२१अब्।  
५१७ब्  
  
जयात्मत्रयसंहर्त्रि जयात्मत्रयनायिके  ॥ शिव्प्_७।१,१५।२१च्द्।  
जयावलोकनायत्तजगत्कारणबृंहण  ॥ शिव्प्_७।१,१५।२२अब्।  
जयोपेक्षाकटाक्षोत्थहुतभुग्भुक्तभौतिक  ॥ शिव्प्_७।१,१५।२२च्द्।  
जय देवाद्यविज्ञेये स्वात्मसूक्ष्मदृशोज्ज्वले  ॥ शिव्प्_७।१,१५।२३अब्।  
जय स्थूलात्मशक्त्येशेजय व्याप्तचराचरे  ॥ शिव्प्_७।१,१५।२३च्द्।  
जय नामैकविन्यस्तविश्वतत्त्वसमुच्चय  ॥ शिव्प्_७।१,१५।२४अब्।  
जयासुरशिरोनिष्ठश्रेष्ठानुगकदम्बक  ॥ शिव्प्_७।१,१५।२४च्द्।  
जयोपाश्रितसंरक्षासंविधानपटीयसि  ॥ शिव्प्_७।१,१५।२५अब्।  
जयोन्मूलितसंसारविषवृक्षाङ्कुरोद्गमे  ॥ शिव्प्_७।१,१५।२५च्द्।  
जय प्रादेशिकैश्वर्यवीर्यशौर्यविजृम्भण  ॥ शिव्प्_७।१,१५।२६अब्।  
जय विश्वबहिर्भूत निरस्तपरवैभव  ॥ शिव्प्_७।१,१५।२६च्द्।  
जय प्रणीतपञ्चार्थप्रयोगपरमामृत  ॥ शिव्प्_७।१,१५।२७अब्।  
जय पञ्चार्थविज्ञानसुधास्तोत्रस्वरूपिणि  ॥ शिव्प्_७।१,१५।२७च्द्।  
जयति घोरसंसारमहारोगभिषग्वर  ॥ शिव्प्_७।१,१५।२८अब्।  
जयानादिमलाज्ञानतमःपटलचन्द्रिके  ॥ शिव्प्_७।१,१५।२८च्द्।  
जय त्रिपुरकालाग्ने जय त्रिपुरभैरवि  ॥ शिव्प्_७।१,१५।२९अब्।  
जय त्रिगुणनिर्मुक्ते जय त्रिगुणमर्दिनि  ॥ शिव्प्_७।१,१५।२९च्द्।  
जय प्रथमसर्वज्ञ जय सर्वप्रबोधिक  ॥ शिव्प्_७।१,१५।३०अब्।  
जय प्रचुरदिव्याङ्ग जय प्रार्थितदायिनि  ॥ शिव्प्_७।१,१५।३०च्द्।  
क्व देव ते परं धाम क्व च तुच्छं च नो वचः  ॥ शिव्प्_७।१,१५।३१अब्।  
तथापि भगवन् भक्त्या प्रलपन्तं क्षमस्व माम्  ॥ शिव्प्_७।१,१५।३१च्द्।  
विज्ञाप्यैवंविधैः सूक्तैर्विश्वकर्मा चतुर्मुखः  ॥ शिव्प्_७।१,१५।३२अब्।  
नमश्चकार रुद्राय रद्राण्यै च मुहुर्मुहुः  ॥ शिव्प्_७।१,१५।३२च्द्।  
इदं स्तोत्रवरं पुण्यं ब्रह्मणा समुदीरितम्  ॥ शिव्प्_७।१,१५।३३अब्।  
अर्धनारीश्वरं नाम शिवयोर्हर्षवर्धनम्  ॥ शिव्प्_७।१,१५।३३च्द्।  
य इदं कीर्तयेद्भक्त्या यस्य कस्यापि शिक्षया  ॥ शिव्प्_७।१,१५।३४अब्।  
स तत्फलमवाप्नोति शिवयोः प्रीतिकारणात्  ॥ शिव्प्_७।१,१५।३४च्द्।  
सकलभुवनभूतभावनाभ्यां जननविनाशविहीनविग्रहाभ्याम्  ॥ शिव्प्_७।१,१५।३५अब्।  
नरवरयुवतीवपुर्धराभ्यां सततमहं प्रणतोस्मि शङ्कराभ्याम्  ॥ शिव्प्_७।१,१५।३५च्द्।  
  
इति श्रीशिवमहापुराणे सप्तम्यां वायवीयसंहितायां पू-- शिवशिवास्तुतिवर्णनं नाम पञ्चदशो  ऽध्यायः  
  
छप्तेर् १६  
वायुरुवाच  
अथ देवो महादेवो महाजलदनादया  ॥ शिव्प्_७।१,१६।१अब्।  
वाचा मधुरगम्भीरशिवदश्लक्ष्णवर्णया  ॥ शिव्प्_७।१,१६।१च्द्।  
अर्थसम्पन्नपदया राजलक्षणयुक्तया  ॥ शिव्प्_७।१,१६।२अब्।  
अशेषविषयारम्भरक्षाविमलदक्षया  ॥ शिव्प्_७।१,१६।२च्द्।  
मनोहरतरोदारमधुरस्मितपूर्वया  ॥ शिव्प्_७।१,१६।३अब्।  
सम्बभाषे सुसम्पीतो विश्वकर्माणमीश्वरः  ॥ शिव्प्_७।१,१६।३च्द्।  
ईश्वर उवाच  
वत्स वत्स महाभाग मम पुत्र पितामह  ॥ शिव्प्_७।१,१६।४अब्।  
ज्ञातमेव मया सर्वं तव वाक्यस्य गौरवम्  ॥ शिव्प्_७।१,१६।४च्द्।  
प्रजानामेव बृद्ध्यर्थं तपस्तप्तं त्वयाधुना  ॥ शिव्प्_७।१,१६।५अब्।  
तपसा  ऽनेन तुष्टोस्मि ददामि च तवेप्सितम्  ॥ शिव्प्_७।१,१६।५च्द्।  
इत्युक्त्वा परमोदारं स्वभावमधुरं वचः  ॥ शिव्प्_७।१,१६।६अब्।  
ससर्ज वपुषो भागाद्देवीं देववरो हरः  ॥ शिव्प्_७।१,१६।६च्द्।  
यामाहुर्ब्रह्मविद्वांसो देवीं दिव्यगुणान्विताम्  ॥ शिव्प्_७।१,१६।७अब्।  
परस्य परमां शक्तिं भवस्य परमात्मनः  ॥ शिव्प्_७।१,१६।७च्द्।  
५१८अ  
  
यस्यां न खलु विद्यन्ते जन्म मृत्युजरादयः  ॥ शिव्प्_७।१,१६।८अब्।  
या भवानी भवस्याङ्गात्समाविरभवत्किल  ॥ शिव्प्_७।१,१६।८च्द्।  
यस्या वाचो निवर्तन्ते मनसा चेन्द्रियैः सह  ॥ शिव्प्_७।१,१६।९अब्।  
सा भर्तुर्वपुषो भागाज्जातेव समदृश्यत  ॥ शिव्प्_७।१,१६।९च्द्।  
या सा जगदिदं कृत्स्नं महिम्ना व्याप्य तिष्ठति  ॥ शिव्प्_७।१,१६।१०अब्।  
शरीरिणीव स देवी विचित्रं समलक्ष्यत  ॥ शिव्प्_७।१,१६।१०च्द्।  
सर्वं जगदिदं चैषा सम्मोहयति मायया  ॥ शिव्प्_७।१,१६।११अब्।  
ईश्वरात्सैव जाताभूदजाता परमार्थतः  ॥ शिव्प्_७।१,१६।११च्द्।  
न यस्या परमो भावः सुराणामपि गोचरः  ॥ शिव्प्_७।१,१६।१२अब्।  
विश्वामरेश्वरी चैव विभक्ता भर्तुरङ्गतः  ॥ शिव्प्_७।१,१६।१२च्द्।  
तां दृष्ट्वा परमेशानीं सर्वलोकमहेश्वरीम्  ॥ शिव्प्_७।१,१६।१३अब्।  
सर्वज्ञां सर्वगां सूक्ष्मां सदसद्व्यक्तिवर्जिताम्  ॥ शिव्प्_७।१,१६।१३च्द्।  
परमां निखिलं भासा भासयन्तीमिदं जगत्  ॥ शिव्प्_७।१,१६।१४अब्।  
प्रणिपत्य महादेवीं प्रार्थयामास वै विराट्  ॥ शिव्प्_७।१,१६।१४च्द्।  
ब्रह्मोवाच  
देवि देवेन सृष्टो  ऽहमादौ सर्वजगन्मयि  ॥ शिव्प्_७।१,१६।१५अब्।  
प्रजासर्गे नियुक्तश्च सृजामि सकलं जगत्  ॥ शिव्प्_७।१,१६।१५च्द्।  
मनसा निर्मिताः सर्वे देवि देवादयो मया  ॥ शिव्प्_७।१,१६।१६अब्।  
न वृद्धिमुपगच्छन्ति सृज्यमानाः पुनः पुनः  ॥ शिव्प्_७।१,१६।१६च्द्।  
मिथुनप्रभवामेव कृत्वा सृष्टिमतः परम्  ॥ शिव्प्_७।१,१६।१७अब्।  
संवर्धयितुमिच्छामि सर्वा एव मम प्रजाः  ॥ शिव्प्_७।१,१६।१७च्द्।  
न निर्गतं पुरा त्वत्तो नारीणां कुलमव्ययम्  ॥ शिव्प्_७।१,१६।१८अब्।  
तेन नारीकुलं स्रष्टुं शक्तिर्मम न विद्यते  ॥ शिव्प्_७।१,१६।१८च्द्।  
सर्वासामेव शक्तीनां त्वत्तः खलु समुद्भवः  ॥ शिव्प्_७।१,१६।१९अब्।  
तस्मात्सर्वत्र सर्वेषां सर्वशक्तिप्रदायिनीम्  ॥ शिव्प्_७।१,१६।१९च्द्।  
त्वामेव वरदां मायां प्रार्थयामि सुरेश्वरीम्  ॥ शिव्प्_७।१,१६।२०अब्।  
चराचरविवृद्ध्यर्थमंशेनैकेन सर्वगे  ॥ शिव्प्_७।१,१६।२०च्द्।  
दक्षस्य मम पुत्रस्य पुत्री भव भवार्दिनि  ॥ शिव्प्_७।१,१६।२१अब्।  
एवं सा याचिता देवी ब्रह्मणा ब्रह्मयोनिना  ॥ शिव्प्_७।१,१६।२१च्द्।  
शक्तिमेकां भ्रुवोर्मध्यात्ससर्जात्मसमप्रभाम्  ॥ शिव्प्_७।१,१६।२२अब्।  
तामाह प्रहसन्प्रेक्ष्य देवदेववरो हरः  ॥ शिव्प्_७।१,१६।२२च्द्।  
ब्रह्माणं तपसाराध्य कुरु तस्य यथेप्सितम्  ॥ शिव्प्_७।१,१६।२३अब्।  
तामाज्ञां परमेशस्य शिरसा प्रतिगृह्य सा  ॥ शिव्प्_७।१,१६।२३च्द्।  
ब्रह्मणो वचनाद्देवी दक्षस्य दुहिताभवत्  ॥ शिव्प्_७।१,१६।२४अब्।  
दत्त्वैवमतुलां शक्तिं ब्रह्मणे ब्रह्मरूपिणीम्  ॥ शिव्प्_७।१,१६।२४च्द्।  
विवेश देहं देवस्य देवश्चान्तरधीयत  ॥ शिव्प्_७।१,१६।२५अब्।  
तदा प्रभृति लोके  ऽस्मिन् स्त्रियां भोगः प्रतिष्ठितः  ॥ शिव्प्_७।१,१६।२५च्द्।  
प्रजासृष्टिश्च विप्रेन्द्रा मैथुनेन प्रवर्तते  ॥ शिव्प्_७।१,१६।२६अब्।  
ब्रह्मापि प्राप सानन्दं सन्तोषं मुनिपुङ्गवाः  ॥ शिव्प्_७।१,१६।२६च्द्।  
एतद्वस्सर्वमाख्यातं देव्याः शक्तिसमुद्भवम्  ॥ शिव्प्_७।१,१६।२७अब्।  
पुण्यवृद्धिकरं श्राव्यं भूतसर्गानुपङ्गतः  ॥ शिव्प्_७।१,१६।२७च्द्।  
य इदं कीर्तयेन्नित्यं देव्याः शक्तिसमुद्भवम्  ॥ शिव्प्_७।१,१६।२८अब्।  
पुण्यं सर्वमवाप्नोति पुत्रांश्च लभते शुभान्  ॥ शिव्प्_७।१,१६।२८च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे देवीशक्त्युद्भवो नाम षोडशो  ऽध्यायः  
५१८ब्  
  
  
छप्तेर् १७  
वायुरुवाच  
एवं लब्ध्वा परां शक्तिमीश्वरादेव शाश्वतीम्  ॥ शिव्प्_७।१,१७।१अब्।  
मैथुनप्रभवां सृष्टिं कर्तृकामः प्रजापतिः  ॥ शिव्प्_७।१,१७।१च्द्।  
स्वयमप्यद्भुतो नारी चार्धेन पुरुषो  ऽभवत्  ॥ शिव्प्_७।१,१७।२अब्।  
यार्धेन नारी सा तस्माच्छतरूपा व्यजायत  ॥ शिव्प्_७।१,१७।२च्द्।  
विराजमसृजद्ब्रह्मा सो  ऽर्धन पुरुषो  ऽभवत्  ॥ शिव्प्_७।१,१७।३अब्।  
स वै स्वायम्भुवः पूर्वं पुरुषो मनुरुच्यते  ॥ शिव्प्_७।१,१७।३च्द्।  
सा देवी शतरूपा तु तपः कृत्वा सुदुश्चरम्  ॥ शिव्प्_७।१,१७।४अब्।  
भर्तारं दीप्तयशसं मनुमेवान्वपद्यत  ॥ शिव्प्_७।१,१७।४च्द्।  
तस्मात्तु शतरूपा सा पुत्रद्वयमसूयत  ॥ शिव्प्_७।१,१७।५अब्।  
प्रियव्रतोत्तानपादौ पुत्रौ पुत्रवतां वरौ  ॥ शिव्प्_७।१,१७।५च्द्।  
कन्ये द्वे च महाभागे याभ्यां जातास्त्विमाः प्रजाः  ॥ शिव्प्_७।१,१७।६अब्।  
आकूतिरेका विज्ञेया प्रसूतिरपरा स्मृता  ॥ शिव्प्_७।१,१७।६च्द्।  
स्वायम्भुवः प्रसूतिं च ददौ दक्षाय तां प्रभुः  ॥ शिव्प्_७।१,१७।७अब्।  
रुचेः प्रजापतिश्चैव चाकूतिं समपादयत्  ॥ शिव्प्_७।१,१७।७च्द्।  
आकूत्यां मिथुनं जज्ञे मानसस्य रुचेः शुभम्  ॥ शिव्प्_७।१,१७।८अब्।  
यज्ञश्च दक्षिणा चैव याभ्यां संवर्तितं जगत्  ॥ शिव्प्_७।१,१७।८च्द्।  
स्वायम्भुवसुतायां तु प्रसूत्यां लोकमातरः १  ॥ शिव्प्_७।१,१७।९अब्।  
चतस्रो विंशतिः कन्या दक्षस्त्वजनयत्प्रभुः  ॥ शिव्प्_७।१,१७।९च्द्।  
श्रद्धा लक्ष्मीर्धृतिः पुष्टिस्तुष्टिर्मेधा क्रिया तथा  ॥ शिव्प्_७।१,१७।१०अब्।  
बुद्धिर्लज्जा वपुः शान्तिस्सिद्धिः कीर्तिस्त्रयोदशी  ॥ शिव्प्_७।१,१७।१०च्द्।  
पत्न्यर्थं प्रतिजग्राह धर्मो दाक्षायणीः प्रभुः  ॥ शिव्प्_७।१,१७।११अब्।  
ताभ्यः शिष्टा यवीयस्य एकादश सुलोचनाः  ॥ शिव्प्_७।१,१७।११च्द्।  
ख्यातिः सत्यर्थसम्भूतिः स्मृतिः प्रीतिः क्षमा तथा  ॥ शिव्प्_७।१,१७।१२अब्।  
सन्नतिश्चानसूया च ऊर्जा स्वाहा स्वधा तथा  ॥ शिव्प्_७।१,१७।१२च्द्।  
भृगुश्शर्वो मरीचिश्च अङ्गिराः पुलहः क्रतुः  ॥ शिव्प्_७।१,१७।१३अब्।  
पुलस्त्यो  ऽत्रिर्विशिष्ठश्च पावकः पितरस्तथा  ॥ शिव्प्_७।१,१७।१३च्द्।  
ख्यात्याद्या जगृहुः कन्यामुनयो मुनिसत्तमाः  ॥ शिव्प्_७।१,१७।१४अब्।  
कामाद्यास्तु यश्ॐता ये ते त्रयोदश सूनवः  ॥ शिव्प्_७।१,१७।१४च्द्।  
धर्मस्य जज्ञिरे तास्तु श्रद्धाद्यास्सुसुखोत्तराः  ॥ शिव्प्_७।१,१७।१५अब्।  
दुःखोत्तराश्च हिंसायामधर्मस्य च सन्ततौ  ॥ शिव्प्_७।१,१७।१५च्द्।  
निकृत्यादय उत्पन्नाःपुत्राश्च धर्मलक्षणाः  ॥ शिव्प्_७।१,१७।१६अब्।  
नैषां भार्याश्च पुत्रा वा सर्वे त्वनियमाः स्मृताः  ॥ शिव्प्_७।१,१७।१६च्द्।  
स एष तामसस्सर्गो जज्ञे धर्मनियामकः  ॥ शिव्प्_७।१,१७।१७अब्।  
या सा दक्षस्य दुहिता रुद्रस्य दयिता सती  ॥ शिव्प्_७।१,१७।१७च्द्।  
भर्तृनिन्दाप्रसङ्गेन त्यक्त्वा दाक्षायिणीं तनुम्  ॥ शिव्प्_७।१,१७।१८अब्।  
दक्षं च दक्षभार्यां च विनिन्द्य सह बन्धुभिः  ॥ शिव्प्_७।१,१७।१८च्द्।  
सा मेनायामाविरभूत्पुत्री हिमवतो गिरेः  ॥ शिव्प्_७।१,१७।१९अब्।  
  
१ प्रथमार्षी  
  
५१९अ  
  
रुद्रस्तु तां सतीं दृष्ट्वा रुद्रांस्त्वात्मसमप्रभान्  ॥ शिव्प्_७।१,१७।१९च्द्।  
यथासृजदसङ्ख्यातांस्तथा कथितमेव च  ॥ शिव्प्_७।१,१७।२०अब्।  
भृगोः ख्यात्यां समुत्पन्ना लक्ष्मीर्नारायणप्रिया  ॥ शिव्प्_७।१,१७।२०च्द्।  
देवौ धातृविधातारौ मन्वन्तरविधारिणौ  ॥ शिव्प्_७।१,१७।२१अब्।  
तयोर्वै पुत्रपौत्राद्याश्शतशो  ऽथ सहस्रशः  ॥ शिव्प्_७।१,१७।२१च्द्।  
स्वायम्भुवे  ऽन्तरे नीताः सर्वे ते भार्गवा मताः  ॥ शिव्प्_७।१,१७।२२अब्।  
मरीचेरपि सम्भूतिः पौर्णमासमसूयत  ॥ शिव्प्_७।१,१७।२२च्द्।  
कन्याचतुष्टयं चैव महीयांसस्तदन्वयाः  ॥ शिव्प्_७।१,१७।२३अब्।  
येषां वंशे समुत्पन्नो बहुपुत्रस्य कश्यपः  ॥ शिव्प्_७।१,१७।२३च्द्।  
स्मृतिश्चाङ्गिरसः पत्नी जनयामास वै सुतौ  ॥ शिव्प्_७।१,१७।२४अब्।  
आग्नीध्रं शरभञ्चैव तथा कन्याचतुष्टयम्  ॥ शिव्प्_७।१,१७।२४च्द्।  
तदीयाः पुत्रपौत्राश्च येतीतास्ते सहस्रशः  ॥ शिव्प्_७।१,१७।२५अब्।  
प्रीत्यां पुलस्त्यभार्यायां दन्तोग्निरभवत्सुतः  ॥ शिव्प्_७।१,१७।२५च्द्।  
पूर्वजन्मनि योगस्त्यस्स्मृतः स्वायम्भुवे  ऽन्तरे  ॥ शिव्प्_७।१,१७।२५एड़्।  
तत्सन्ततीया बहवः पौलस्त्या इति विश्रुताः  ॥ शिव्प्_७।१,१७।२६अब्।  
क्षमा तु सुषुवे पुत्रान्पुलहस्य प्रजापतेः  ॥ शिव्प्_७।१,१७।२६च्द्।  
कर्दमश्च सुरिश्चैव सहिष्णुश्चेति ते त्रयः  ॥ शिव्प्_७।१,१७।२७अब्।  
त्रेताग्निवर्चसस्सर्वे येषां वंशः प्रतिष्ठितः  ॥ शिव्प्_७।१,१७।२७च्द्।  
क्रतोः क्रतुसमान्भार्या सन्नतिस्सुषुवे सुतान्  ॥ शिव्प्_७।१,१७।२८अब्।  
नैषां भार्याश्च पुत्राश्च सर्वे ते ह्यूर्ध्वरेतसः  ॥ शिव्प्_७।१,१७।२८च्द्।  
षष्टिस्तानि सहस्राणि वालखिल्या इति स्मृताः  ॥ शिव्प्_७।१,१७।२९अब्।  
अनूरोरग्रतो यान्ति परिवार्य दिवाकरम्  ॥ शिव्प्_७।१,१७।२९च्द्।  
अत्रेर्भार्यानुसूया च पञ्चात्रेयानसूयत  ॥ शिव्प्_७।१,१७।३०अब्।  
कन्यकां च श्रुतिं नाम माता शङ्खपदस्य च  ॥ शिव्प्_७।१,१७।३०च्द्।  
सत्यनेत्रश्च हव्यश्च आपोमूर्तिश्शनैश्चरः  ॥ शिव्प्_७।१,१७।३१अब्।  
सोमश्च पञ्चमस्त्वेते पञ्चात्रेयाः प्रकीर्तिताः  ॥ शिव्प्_७।१,१७।३१च्द्।  
तेषां पुत्राश्च पौत्राश्च ह्यात्रेयाणां महात्मनाम्  ॥ शिव्प्_७।१,१७।३२अब्।  
स्वायम्भुवे  ऽन्तरे  ऽतीताः शतशो  ऽथ सहस्रशः  ॥ शिव्प्_७।१,१७।३२च्द्।  
ऊर्जायां तु वसिष्ठस्य पुत्रा वै सप्त जज्ञिरे  ॥ शिव्प्_७।१,१७।३३अब्।  
ज्यायसी च स्वसा तेषां पुण्डरीका सुमध्यमा  ॥ शिव्प्_७।१,१७।३३च्द्।  
रजो गात्रोर्ध्वबाहू च सवनश्चानयश्च यः  ॥ शिव्प्_७।१,१७।३४अब्।  
सुतपाश्शुक्र इत्येते सप्त सप्तर्षयः स्मृताः  ॥ शिव्प्_७।१,१७।३४च्द्।  
गोत्राणि नामभिस्तेषां वासिष्ठानां महात्मनाम्  ॥ शिव्प्_७।१,१७।३५अब्।  
स्वायम्भुवे  ऽन्तरे  ऽतीतान्यर्बुदानि शतानि च  ॥ शिव्प्_७।१,१७।३५च्द्।  
इत्येष ऋषिसर्गस्तु सानुबन्धः प्रकीर्तितः  ॥ शिव्प्_७।१,१७।३६अब्।  
समासाद्विस्तराद्वक्तुमशक्यो  ऽयमिति द्विजाः  ॥ शिव्प्_७।१,१७।३६च्द्।  
यो  ऽसौ रुद्रात्मको बह्निब्रह्मणो मानसस्सुतः  ॥ शिव्प्_७।१,१७।३७अब्।  
स्वाहा तस्य प्रिया लेभे पुत्रांस्त्रीनमितौजसः  ॥ शिव्प्_७।१,१७।३७च्द्।  
पावकः पवमानश्च शुचिरित्येष ते त्रयः  ॥ शिव्प्_७।१,१७।३८अब्।  
निर्मन्थ्यः पवमानस्स्याद्वैद्युतः पावकस्स्मृतः  ॥ शिव्प्_७।१,१७।३८च्द्।  
सूर्ये तपति यश्चासौ शुचिः सौर उदाहृतः  ॥ शिव्प्_७।१,१७।३९अब्।  
हव्यवाहः कव्यवाहः सहरक्षा इति त्रयः  ॥ शिव्प्_७।१,१७।३९च्द्।  
त्रयाणां क्रमशः पुत्रा देवपितृसुराश्च ते  ॥ शिव्प्_७।१,१७।४०अब्।  
५१९ब्  
  
एतेषां पुत्रपौत्राश्च चत्वारिंशन्नवैव ते  ॥ शिव्प्_७।१,१७।४०च्द्।  
काम्यनैमित्तिकाजस्रकर्मसु त्रिषु संस्थिताः  ॥ शिव्प्_७।१,१७।४१अब्।  
सर्वे तपस्विनो ज्ञेयाः सर्वे व्रतभृतस्तथा  ॥ शिव्प्_७।१,१७।४१च्द्।  
सर्वे रुद्रात्मकश्चैव सर्वे रुद्रपरायणाः  ॥ शिव्प्_७।१,१७।४२अब्।  
तस्मादग्निमुखे यत्तद्धुतं स्यादेव केनचित्  ॥ शिव्प्_७।१,१७।४२च्द्।  
तत्सर्वं रुद्रमुद्दिश्य दत्तं स्यान्नात्र संशयः  ॥ शिव्प्_७।१,१७।४३अब्।  
इत्येवं निश्चयोग्नीनामनुक्रान्तो यथातथम्  ॥ शिव्प्_७।१,१७।४३च्द्।  
नातिविस्तरतो विप्राः पित्ःन्वक्ष्याम्यतः परम्  ॥ शिव्प्_७।१,१७।४४अब्।  
यस्मात्षडृतवस्तेषां स्थानं स्थानाभिमानिनाम्  ॥ शिव्प्_७।१,१७।४४च्द्।  
ऋतवः पितरस्तस्मादित्येषा वैदिकी श्रुतिः  ॥ शिव्प्_७।१,१७।४५अब्।  
युष्मादृतुषु सर्वे हि जायन्ते स्थास्नुजङ्गमा  ॥ शिव्प्_७।१,१७।४५च्द्।  
तस्मादेते पितर आर्तवा इति च श्रुतम्  ॥ शिव्प्_७।१,१७।४६अब्।  
एवं पित्ःणामेतेषामृतुकालाभिमानिनाम्  ॥ शिव्प्_७।१,१७।४६च्द्।  
आत्मैश्वर्या महात्मानस्तिष्ठन्तीहाब्भ्रसङ्गमात्  ॥ शिव्प्_७।१,१७।४७अब्।  
आग्निष्वात्ता बर्हिषदः पितरो द्विविधाः स्मृताः  ॥ शिव्प्_७।१,१७।४७च्द्।  
अयज्वानश्च यज्वानः क्रमात्ते मृहमेधिनः  ॥ शिव्प्_७।१,१७।४८अब्।  
स्वधासूत पितृभ्यश्च द्वे कन्ये लोकविश्रुते  ॥ शिव्प्_७।१,१७।४८च्द्।  
मेनां च धरणीं चैव याभ्यां विश्वमिदं धृतम्  ॥ शिव्प्_७।१,१७।४९अब्।  
अग्निष्वात्तसुता मेना धरणी बर्हिषत्सुता  ॥ शिव्प्_७।१,१७।४९च्द्।  
मेना हिमवतः पत्नी मैनाकं क्रौञ्चमेव च  ॥ शिव्प्_७।१,१७।५०अब्।  
गौरीं गङ्गां च सुषुवे भवाङ्गाश्लेषपावनीम्  ॥ शिव्प्_७।१,१७।५०च्द्।  
मेरोस्तु धरणी पत्नी दिव्यौषधिसमन्वितम्  ॥ शिव्प्_७।१,१७।५१अब्।  
मन्दरं सुषुवे पुत्रं चित्रिसुन्दरकन्धरम्  ॥ शिव्प्_७।१,१७।५१च्द्।  
स एव मन्दरः श्रीमान्मेरुपुत्रस्तपोबलात्  ॥ शिव्प्_७।१,१७।५२अब्।  
साक्षाच्छ्रीकण्ठनाथस्य शिवस्यावसथं गतः  ॥ शिव्प्_७।१,१७।५२च्द्।  
सासूता धरणी भूयस्त्रिंशत्कन्याश्च विश्रुताः  ॥ शिव्प्_७।१,१७।५३अब्।  
वेलां च नियतिं चैव तृतीयामपि चायतिम्  ॥ शिव्प्_७।१,१७।५३च्द्।  
आयतिर्नियतिश्चैव पत्न्यौ द्वे भृगुपुत्रयोः  ॥ शिव्प्_७।१,१७।५४अब्।  
स्वायम्भुवे  ऽन्तरे पूर्वं कथितस्ते तदन्वयः  ॥ शिव्प्_७।१,१७।५४च्द्।  
सुषुवे सागराद्वेला कन्यामेकामनिन्दिताम्  ॥ शिव्प्_७।१,१७।५५अब्।  
सवर्णां नाम सामुद्रीं पत्नीं प्राचीनबर्हिषः  ॥ शिव्प्_७।१,१७।५५च्द्।  
सामुद्री सुषुवे पुत्रान्दश प्राचीनबर्हिषः  ॥ शिव्प्_७।१,१७।५६अब्।  
सर्वे प्राचेतसा नाम धनुर्वेदस्य पारगाः  ॥ शिव्प्_७।१,१७।५६च्द्।  
येषां स्वायम्भुवे दक्षः पुत्रत्वमगमत्पुरा  ॥ शिव्प्_७।१,१७।५७अब्।  
त्रियम्बकस्य शापेन चाक्षुषस्यान्तरे मनोः  ॥ शिव्प्_७।१,१७।५७च्द्।  
इत्येते ब्रह्मपुत्राणां धर्मादीनाम्महात्मनाम्  ॥ शिव्प्_७।१,१७।५८अब्।  
नातिसङ्क्षेपतो विप्रा नाति विस्तरतः क्रमात्  ॥ शिव्प्_७।१,१७।५८च्द्।  
वर्णिता वै मया वंशा दिव्या देवगणान्विताः  ॥ शिव्प्_७।१,१७।५९अब्।  
क्रियावन्तः प्रजावन्तो महर्धिभिरलङ्कृताः  ॥ शिव्प्_७।१,१७।५९च्द्।  
प्रजानां सन्निवेशो  ऽयं प्रजापतिसमुद्भवः  ॥ शिव्प्_७।१,१७।६०अब्।  
न हि शक्यः प्रसङ्ख्यातुं वर्षकोटिशतैरपि  ॥ शिव्प्_७।१,१७।६०च्द्।  
राज्ञामपि च यो वंशो द्विधा सो  ऽपि प्रवर्तते  ॥ शिव्प्_७।१,१७।६१अब्।  
सूर्यवंशस्सोमवंश इति पुण्यतमः क्षितौ  ॥ शिव्प्_७।१,१७।६१च्द्।  
५२०अ  
  
इक्ष्वाकुरम्बरीषश्च ययातिर्नाहुषादयः  ॥ शिव्प्_७।१,१७।६२अब्।  
पुण्यश्लोकाः श्रुता ये  ऽत्र ते पि तद्वंशसम्भवाः  ॥ शिव्प्_७।१,१७।६२च्द्।  
अन्ये च राजऋषयो नानावीर्यसमन्विता  ॥ शिव्प्_७।१,१७।६३अब्।  
किं तैः फलमनुत्क्रान्तैरुक्तपूर्वैः पुरातनैः  ॥ शिव्प्_७।१,१७।६३च्द्।  
किं चेश्वरकथा वृत्ता यत्र तत्रान्यकीर्तनम्  ॥ शिव्प्_७।१,१७।६४अब्।  
न सद्भिः सम्मतं मत्वा नोत्सहे बहुभाषितुम्  ॥ शिव्प्_७।१,१७।६४च्द्।  
प्रसङ्गादीश्वरस्यैव प्रभावद्योतनादपि  ॥ शिव्प्_७।१,१७।६५अब्।  
सर्गादयो  ऽपि कथिता इत्यत्र तत्प्रविस्तरैः  ॥ शिव्प्_७।१,१७।६५च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे सृष्टिकथनं नाम सप्तदशो  ऽध्यायः  
  
छप्तेर् १८  
ऋषय ऊचुः  
देवी दक्षस्य तनया त्यक्त्वा दाक्षायणी तनुम्  ॥ शिव्प्_७।१,१८।१अब्।  
कथं हिमवतः पुत्री मेनायामभवत्पुरा  ॥ शिव्प्_७।१,१८।१च्द्।  
कथं च निन्दितो रुद्रो दक्षेण च महात्मना  ॥ शिव्प्_७।१,१८।२अब्।  
निमित्तमपि किं तत्र येन स्यान्निन्दितो भवः  ॥ शिव्प्_७।१,१८।२च्द्।  
उत्पन्नश्च कथं दक्षो अभिशापाद्भवस्य तु  ॥ शिव्प्_७।१,१८।३अब्।  
चाक्षुषस्यान्तरे पूर्वं मनोः प्रब्रूहि मारुत  ॥ शिव्प्_७।१,१८।३च्द्।  
वायुरुवाव  
शृण्वन्तु कथयिष्यामि दक्षस्य लघुचेतसः  ॥ शिव्प्_७।१,१८।४अब्।  
वृत्तं पापात्प्रमादाच्च विश्वामरविदूषणम्  ॥ शिव्प्_७।१,१८।४च्द्।  
पुरा सुरासुराः सर्वे सिद्धाश्च परमर्षयः  ॥ शिव्प्_७।१,१८।५अब्।  
कदाचिद्द्रष्टुमीशानं हिमवच्छिखरं ययुः  ॥ शिव्प्_७।१,१८।५च्द्।  
तदा देवश्च देवी च दिव्यासनगतावुभौ  ॥ शिव्प्_७।१,१८।६अब्।  
दर्शनं ददतुस्तेषां देवादीनां द्विजोत्तमाः  ॥ शिव्प्_७।१,१८।६च्द्।  
तदानीमेव दक्षो  ऽपि गतस्तत्र सहामरैः  ॥ शिव्प्_७।१,१८।७अब्।  
जामातरं हरं द्रष्टुं द्रष्टुं चात्मसुतां सतीम्  ॥ शिव्प्_७।१,१८।७च्द्।  
तदात्मगौरवाद्देवो देव्या दक्षे समागते  ॥ शिव्प्_७।१,१८।८अब्।  
देवादिभ्यो विशेषेण न कदाचिदभूत्स्मृतिः  ॥ शिव्प्_७।१,१८।८च्द्।  
तस्य तस्याः परं भावमज्ञातुश्चापि केवलम्  ॥ शिव्प्_७।१,१८।९अब्।  
पुत्रीत्येवं विमूढस्य तस्यां वैरमजायत  ॥ शिव्प्_७।१,१८।९च्द्।  
ततस्तेनैव वैरेण विधिना च प्रचोदितः  ॥ शिव्प्_७।१,१८।१०अब्।  
नाजुवाह भवं दक्षो दीक्षितस्तामपि द्विषन्  ॥ शिव्प्_७।१,१८।१०च्द्।  
अन्याञ् १जामातरस्सर्वानाहूय स यथाक्रमम्  ॥ शिव्प्_७।१,१८।११अब्।  
शतशः पुष्कलामर्चाञ्चकार च पृथक्पृथक्  ॥ शिव्प्_७।१,१८।११च्द्।  
तथा तान्सङ्गताञ्छ्रुत्वा नारदस्य मुखात्तदा  ॥ शिव्प्_७।१,१८।१२अब्।  
ययौ रुद्राय रुद्राणी विज्ञाप्य भवनं पितुः  ॥ शिव्प्_७।१,१८।१२च्द्।  
अथ सन्निहितं दिव्यं विमानं विश्वतोमुखम्  ॥ शिव्प्_७।१,१८।१३अब्।  
लक्षणाढ्यं सुखारोहमतिमात्रमनोहरम्  ॥ शिव्प्_७।१,१८।१३च्द्।  
तप्तजाम्बूनदप्रख्यं चित्ररत्नपरिष्कृतम्  ॥ शिव्प्_७।१,१८।१४अब्।  
मुक्तामयवितानाग्न्यं स्रग्दामसमलङ्कृतम्  ॥ शिव्प्_७।१,१८।१४च्द्।  
तप्तकञ्चननिर्व्यूहं रत्नस्तम्भशतावृतम्  ॥ शिव्प्_७।१,१८।१५अब्।  
वज्रकल्पितसोपानं विद्रुमस्तम्भतोरणम्  ॥ शिव्प्_७।१,१८।१५च्द्।  
  
१ प्रथमान्तः प्रयोग आर्षः  
  
५२०ब्  
  
पुष्पपट्टपरिस्तीर्णं चित्ररत्नमहासनम्  ॥ शिव्प्_७।१,१८।१६अब्।  
वज्रजालकिरच्छिद्रमच्छिद्रमणिकुट्टिमम्  ॥ शिव्प्_७।१,१८।१६च्द्।  
मणिदण्डमनोज्ञेन महावृषभलक्ष्मणा  ॥ शिव्प्_७।१,१८।१७अब्।  
अलङ्कृतपुरोभागमब्भ्रशुब्भ्रेण केतुना  ॥ शिव्प्_७।१,१८।१७च्द्।  
रत्नकञ्चुकगुप्ताङ्गैश्चित्रवेत्रकपाणिभिः  ॥ शिव्प्_७।१,१८।१८अब्।  
अधिष्ठितमहाद्वारमप्रधृष्यैर्गुणेश्वरैः  ॥ शिव्प्_७।१,१८।१८च्द्।  
मृदङ्गतालगीतादिवेणुवीणाविशारदैः  ॥ शिव्प्_७।१,१८।१९अब्।  
विदग्धवेषभाषैश्च बहुभिः स्त्रीजनैर्वृतम्  ॥ शिव्प्_७।१,१८।१९च्द्।  
आरुरोह महादेवी सह प्रियसखीजनैः  ॥ शिव्प्_७।१,१८।२०अब्।  
चामारव्यञ्जनं तस्या वज्रदण्डमनोहरे  ॥ शिव्प्_७।१,१८।२०च्द्।  
गृहीत्वा रुद्रकन्ये द्वे विवीजतुरुभे शुभे  ॥ शिव्प्_७।१,१८।२१अब्।  
तदाचामरयोर्मध्ये देव्या वदनमाबभौ  ॥ शिव्प्_७।१,१८।२१च्द्।  
अन्योन्यं युध्यतोर्मध्ये हंसयोरिव पङ्कजम्  ॥ शिव्प्_७।१,१८।२२अब्।  
छत्रं शशिनिभं तस्याश्चूडोपरि सुमालिनी  ॥ शिव्प्_७।१,१८।२२च्द्।  
धृतमुक्तापरिक्षिप्तं बभार प्रेमनिर्भरा  ॥ शिव्प्_७।१,१८।२३अब्।  
तच्छत्रमुज्ज्वलं देव्या रुरुचे वदनोपरि  ॥ शिव्प्_७।१,१८।२३च्द्।  
उपर्यमृतभाण्डस्य मण्डलं शशिनो यथा  ॥ शिव्प्_७।१,१८।२४अब्।  
अथ चाग्रे समासीना सुस्मितास्या शुभावती  ॥ शिव्प्_७।१,१८।२४च्द्।  
अक्षद्यूतविनोदेन रमयामास वै सतीम्  ॥ शिव्प्_७।१,१८।२५अब्।  
सुयशाः पादुके देव्याश्शुभे रत्नपरिष्कृते  ॥ शिव्प्_७।१,१८।२५च्द्।  
स्तनयोरन्तरे कृत्वा तदा देवीमसेवतः  ॥ शिव्प्_७।१,१८।२६अब्।  
अन्या काञ्चनचार्वङ्गी दीप्तं जग्राह दर्पणम्  ॥ शिव्प्_७।१,१८।२६च्द्।  
अपरा तालवृन्तं च परा ताम्बूलपेटिकाम्  ॥ शिव्प्_७।१,१८।२७अब्।  
काचित्क्रीडाशुकं चारु करे  ऽकुरुत भामिनी  ॥ शिव्प्_७।१,१८।२७च्द्।  
काचित्तु सुमनोज्ञानि पुष्पाणि सुरभीणि च  ॥ शिव्प्_७।१,१८।२८अब्।  
काचिदाभरणाधारं बभार कमलेक्षणा  ॥ शिव्प्_७।१,१८।२८च्द्।  
काचिच्च पुनरालेपं सुप्रसूतं शुभाञ्जनम्  ॥ शिव्प्_७।१,१८।२९अब्।  
अन्याश्च सदृशास्तास्ता यथास्वमुचितक्रियाः  ॥ शिव्प्_७।१,१८।२९च्द्।  
आवृत्त्या तां महादेवीमसेवन्त समन्ततः  ॥ शिव्प्_७।१,१८।३०अब्।  
अतीव शुशुभे तासामन्तरे परमेश्वरी  ॥ शिव्प्_७।१,१८।३०च्द्।  
तारापरिषदो मध्ये चन्द्रलेखेव शारदी  ॥ शिव्प्_७।१,१८।३१अब्।  
ततः शङ्खसमुत्थस्य नादस्य समनन्तरम्  ॥ शिव्प्_७।१,१८।३१च्द्।  
प्रास्थानिको महानादः पटहः समताड्यत  ॥ शिव्प्_७।१,१८।३२अब्।  
ततो मधुरवाद्यानि सह तालोद्यतैस्स्वनैः  ॥ शिव्प्_७।१,१८।३२च्द्।  
अनाहतानि सन्नेदुः काहलानां शतानि च  ॥ शिव्प्_७।१,१८।३३अब्।  
सायुधानां गणेशानां महेशसमतेजसाम्  ॥ शिव्प्_७।१,१८।३३च्द्।  
सहस्राणि शतान्यष्टौ तदानीं पुरतो ययुः  ॥ शिव्प्_७।१,१८।३४अब्।  
तेषां मध्ये वृषारूढो गजारूढो यथा गुरुः  ॥ शिव्प्_७।१,१८।३४च्द्।  
जगाम गणपः श्रीमान् सोमनन्दीश्वरार्चितः  ॥ शिव्प्_७।१,१८।३५अब्।  
देवदुन्दुभयो नेदुर्दिवि दिव्यसुखा घनाः  ॥ शिव्प्_७।१,१८।३५च्द्।  
ननृतुर्मुनयस्सर्वे मुमुदुः सिद्धयोगिनः  ॥ शिव्प्_७।१,१८।३६अब्।  
ससृजुः पुष्पवृष्टिं च वितानोपरि वारिदाः  ॥ शिव्प्_७।१,१८।३६च्द्।  
तदा देवगणैश्चान्यैः पथि सर्वत्र सङ्गता  ॥ शिव्प्_७।१,१८।३७अब्।  
क्षणादिव पितुर्गेहं प्रविवेश महेश्वरी  ॥ शिव्प्_७।१,१८।३७च्द्।  
तां दृष्ट्वा कुपितो दक्षश्चात्मनः क्षयकारणात्  ॥ शिव्प्_७।१,१८।३८अब्।  
तस्या यवीयसीभ्यो  ऽपि चक्रे पूजाम सत्कृताम्  ॥ शिव्प्_७।१,१८।३८च्द्।  
५२१अ  
  
तदा शशिमुखी देवी पितरं सदसि स्थितम्  ॥ शिव्प्_७।१,१८।३९अब्।  
अम्बिका युक्तमव्यग्रमुवाचाकृपणं वचः  ॥ शिव्प्_७।१,१८।३९च्द्।  
देव्युवाच  
ब्रह्मादयः पिशाचान्ता यस्याज्ञावशवर्तिनः  ॥ शिव्प्_७।१,१८।४०अब्।  
स देवस्साम्प्रतं तात विधिना नार्चितः किल  ॥ शिव्प्_७।१,१८।४०च्द्।  
तदास्तां मम ज्यायस्याः पुत्र्याः पूजां किमीदृशीम्  ॥ शिव्प्_७।१,१८।४१अब्।  
असत्कृतामवज्ञाय कृतवानसि गर्हितम्  ॥ शिव्प्_७।१,१८।४१च्द्।  
एवमुक्तो  ऽब्रवीदेनां दक्षः क्रोधादमर्षितः  ॥ शिव्प्_७।१,१८।४२अब्।  
त्वत्तः श्रेष्ठा विशिष्टाश्च पूज्या बालाः सुता मम  ॥ शिव्प्_७।१,१८।४२च्द्।  
तासां तु ये च भर्तारस्ते मे बहुमता मुदा  ॥ शिव्प्_७।१,१८।४३अब्।  
गुनैश्चाप्यधिकास्सर्वैर्भर्तुस्ते त्र्यम्बकादपि  ॥ शिव्प्_७।१,१८।४३च्द्।  
स्तब्धात्मा तामसश्शर्वस्त्वमिमं समुपाश्रिता  ॥ शिव्प्_७।१,१८।४४अब्।  
तेन त्वामवमन्ये  ऽहं प्रतिकूलो हि मे भवः  ॥ शिव्प्_७।१,१८।४४च्द्।  
तथोक्ता पितरं दक्षं क्रुद्धा देवी तमब्रवीत्  ॥ शिव्प्_७।१,१८।४५अब्।  
शृण्वतामेव सर्वेषां ये यज्ञसदसि स्थिताः  ॥ शिव्प्_७।१,१८।४५च्द्।  
अकस्मान्मम भर्तारमजाताशेषदूषणम्  ॥ शिव्प्_७।१,१८।४६अब्।  
वाचा दूषयसे दक्ष साक्षाल्लोकमहेश्वरम्  ॥ शिव्प्_७।१,१८।४६च्द्।  
विद्याचौरो गुरुद्रोही वेदेश्वरविदूषकः  ॥ शिव्प्_७।१,१८।४७अब्।  
त एते बहुपाप्मानस्सर्वे दण्ड्या इति श्रुतिः  ॥ शिव्प्_७।१,१८।४७च्द्।  
तस्मादत्युत्कटस्यास्य पापस्य सदृशो भृशम्  ॥ शिव्प्_७।१,१८।४८अब्।  
सहसा दारुणो दण्डस्तव दैवाद्भविष्यति  ॥ शिव्प्_७।१,१८।४८च्द्।  
त्वया न पूजितो यस्माद्देवदेवस्त्रियम्बकः  ॥ शिव्प्_७।१,१८।४९अब्।  
तस्मात्तव कुलं दुष्टं नष्टमित्यवधारय  ॥ शिव्प्_७।१,१८।४९च्द्।  
इत्युक्त्वा पितरं रुष्टा सती सन्त्यक्तसाध्वसा  ॥ शिव्प्_७।१,१८।५०अब्।  
तदीयां च तनुं त्यक्त्वा हिमवन्तं ययौ गिरिम्  ॥ शिव्प्_७।१,१८।५०च्द्।  
स पर्वतपरः श्रीमांल्लब्धपुण्यफलोदयः  ॥ शिव्प्_७।१,१८।५१अब्।  
तदर्थमेव कृतवान् सुचिरं दुश्चरं तपः  ॥ शिव्प्_७।१,१८।५१च्द्।  
तस्मात्तमनुगृह्णाति भूधरेश्वरमीश्वरी  ॥ शिव्प्_७।१,१८।५२अब्।  
स्वेच्छया पितरं चक्रे स्वात्मनो योगमायया  ॥ शिव्प्_७।१,१८।५२च्द्।  
यदा गता सती दक्षं विनिन्द्य भयविह्वला  ॥ शिव्प्_७।१,१८।५३अब्।  
तदा तिरोहिता मन्त्रा विहतश्च ततो  ऽध्वरः  ॥ शिव्प्_७।१,१८।५३च्द्।  
तदुपश्रुत्य गमनं देव्यास्त्रिपुरुमर्दनः  ॥ शिव्प्_७।१,१८।५४अब्।  
दक्षाय च ऋषिभ्यश्च चुकोप च शशाप तान्  ॥ शिव्प्_७।१,१८।५४च्द्।  
यस्मादवमता दक्षमत्कृते  ऽनागसा सती  ॥ शिव्प्_७।१,१८।५५अब्।  
पूजिताश्चेतराः सर्वाः स्वसुता भर्तृभिः सह  ॥ शिव्प्_७।१,१८।५५च्द्।  
वैवस्वते  ऽन्तरे तस्मात्तव जामातरस्त्वमी  ॥ शिव्प्_७।१,१८।५६अब्।  
उत्पत्स्यन्ते समं सर्वे ब्रह्मयज्ञेष्वयोनिजाः  ॥ शिव्प्_७।१,१८।५६च्द्।  
भविता मानुषो राजा चाक्षुषस्य त्वमन्वये  ॥ शिव्प्_७।१,१८।५७अब्।  
प्राचीनबर्हिषः पौत्रः पुत्रश्चापि प्रचेतसः  ॥ शिव्प्_७।१,१८।५७च्द्।  
अहं तत्रापि ते विघ्नमाचरिष्यामि दुर्मते  ॥ शिव्प्_७।१,१८।५८अब्।  
धर्मार्थकामयुक्तेषु कर्मस्वपि पुनः पुनः  ॥ शिव्प्_७।१,१८।५८च्द्।  
तेनैवं व्याहृतो दक्षो रुद्रेणामिततेजसा  ॥ शिव्प्_७।१,१८।५९अब्।  
स्वायम्भुवीं तनुं त्यक्त्वा पपात भुवि दुःखितः  ॥ शिव्प्_७।१,१८।५९च्द्।  
ततः प्राचेतसो दक्षो जज्ञे वै चाक्षुषे  ऽन्तरे  ॥ शिव्प्_७।१,१८।६०अब्।  
प्राचीनबर्हिषः पौत्रः पुत्रश्चैव प्रचेतसाम्  ॥ शिव्प्_७।१,१८।६०च्द्।  
५२१ब्  
  
भृग्वादयो  ऽपि जाता वै मनोर्वैवस्वतस्य तु  ॥ शिव्प्_७।१,१८।६१अब्।  
अन्तरे ब्रह्मणो यज्ञे वारुणीं बिभ्रतस्तनुम्  ॥ शिव्प्_७।१,१८।६१च्द्।  
तदा दक्षस्य धर्मार्थं यज्ञे तस्य दुरात्मनः  ॥ शिव्प्_७।१,१८।६२अब्।  
महेशः कृतवान्विघ्नं मना ववस्वते सति  ॥ शिव्प्_७।१,१८।६२च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे सतीदेहत्यागो नामाष्टादशो  ऽध्यायः  
छप्तेर् १९  
ऋषय ऊचुः  
कथं दक्षस्य धर्मार्थं प्रवृत्तस्य दुरात्मनः  ॥ शिव्प्_७।१,१९।१अब्।  
महेशः कृतवान् विघ्नमेतदिच्छाम वेदितुम्  ॥ शिव्प्_७।१,१९।१च्द्।  
वायुरुवाच  
विश्वस्य जगतो मातुरपि देव्यास्तपोबलात्  ॥ शिव्प्_७।१,१९।२अब्।  
पितृभावमुपागम्य मुदिते हिमवद्गिरौ  ॥ शिव्प्_७।१,१९।२च्द्।  
देवे  ऽपि तत्कृतोद्वाहे हिमवच्छिखरालये  ॥ शिव्प्_७।१,१९।३अब्।  
सङ्कीडति तया सार्धं काले बहुतरे गते  ॥ शिव्प्_७।१,१९।३च्द्।  
वैवस्वते  ऽन्तरे प्राप्ते दक्षः प्राचेतसः स्वयम्  ॥ शिव्प्_७।१,१९।४अब्।  
अश्वमेधेन यज्ञेन यक्ष्यमाणो  ऽन्वपद्यत  ॥ शिव्प्_७।१,१९।४च्द्।  
ततो हिमवतः पृष्ठे दक्षो वै यज्ञमाहरत्  ॥ शिव्प्_७।१,१९।५अब्।  
गङ्गाद्वारे शुभे देशे ऋषिसिद्धनिषेविते  ॥ शिव्प्_७।१,१९।५च्द्।  
तस्य तस्मिन्मखेदेवाः सर्वे शक्र पुरोगमाः  ॥ शिव्प्_७।१,१९।६अब्।  
गमनाय समागम्य बुद्धिमापेदिरे तदा  ॥ शिव्प्_७।१,१९।६च्द्।  
आदित्या वसवो रुद्रास्साध्यास्सह मरुद्गणैः  ॥ शिव्प्_७।१,१९।७अब्।  
ऊष्मपाः सोमपाश्चैव आज्यपा धूमपास्तथा  ॥ शिव्प्_७।१,१९।७च्द्।  
अश्विनौ पितरश्चैव तथा चान्ये महर्षयः  ॥ शिव्प्_७।१,१९।८अब्।  
विष्णुना सहिताः सर्वे स्वागता यज्ञभागिनः  ॥ शिव्प्_७।१,१९।८च्द्।  
दृष्ट्वा देवकुलं सर्वमीश्वरेण विनागतम्  ॥ शिव्प्_७।१,१९।९अब्।  
दधीचो मन्युनाविष्टो दक्षमेवमभाषत  ॥ शिव्प्_७।१,१९।९च्द्।  
दधीच उवाच  
अप्रपूज्ये चैव पूजा पूज्यानां चाप्य पूजने  ॥ शिव्प्_७।१,१९।१०अब्।  
नरः पापमवाप्नोति महद्वै नात्र संशयः  ॥ शिव्प्_७।१,१९।१०च्द्।  
असतां सम्मतिर्यत्र सतामवमतिस्तथा  ॥ शिव्प्_७।१,१९।११अब्।  
दण्डो देवकृतस्तत्र सद्यः पतति दारुणः  ॥ शिव्प्_७।१,१९।११च्द्।  
एवमुक्त्वा तु विप्रर्षिः पुनर्दक्षमभाषत  ॥ शिव्प्_७।१,१९।१२अब्।  
पूज्यं तु पशुभर्तारं कस्मान्नार्चयसे प्रभुम्  ॥ शिव्प्_७।१,१९।१२च्द्।  
दक्ष उवाच  
सन्ति मे बहवो रुद्राः शूलहस्ताः कपर्दिनः  ॥ शिव्प्_७।१,१९।१३अब्।  
एकादशावस्थिता ये नान्यं वेद्मि महेश्वरम्  ॥ शिव्प्_७।१,१९।१३च्द्।  
दधीच उवाच  
किमेभिरमरैरन्यैः पूजितैरध्वरे फलम्  ॥ शिव्प्_७।१,१९।१४अब्।  
राजा चेदध्वरस्यास्य न रुद्रः पूज्यते त्वया  ॥ शिव्प्_७।१,१९।१४च्द्।  
ब्रह्मविष्णुमहेशानां स्रष्टा यः प्रभुरव्ययः  ॥ शिव्प्_७।१,१९।१५अब्।  
ब्रह्मादयः पिशाचान्ता यस्य कैङ्कर्यवादिनः  ॥ शिव्प्_७।१,१९।१५च्द्।  
प्रकृतीनां परश्चैव पुरुषस्य च यः परः  ॥ शिव्प्_७।१,१९।१६अब्।  
चिन्त्यते योगविद्वद्भि ऋषिभिस्तत्त्वदर्शिभिः  ॥ शिव्प्_७।१,१९।१६च्द्।  
अक्षरं परमं ब्रह्म ह्यसच्च सदसच्च यत्  ॥ शिव्प्_७।१,१९।१७अब्।  
अनादिमध्यनिधनमप्रतर्क्यं सनातनम्  ॥ शिव्प्_७।१,१९।१७च्द्।  
यः स्रष्टा चैव संहर्ता भर्ता चैव महेश्वरः  ॥ शिव्प्_७।१,१९।१८अब्।  
५२२अ  
  
तस्मादन्यं न पश्यामि शङ्करात्मानमध्वरे  ॥ शिव्प्_७।१,१९।१८च्द्।  
दक्ष उवाच  
एतन्मखेशस्य सुवर्णपात्रे हविः समस्तं विधिमन्त्रपूतम्  ॥ शिव्प्_७।१,१९।१९अब्।  
विष्णोर्नयाम्यप्रतिमस्य भागं प्रभोर्विभज्यावहनीयमद्य  ॥ शिव्प्_७।१,१९।१९च्द्।  
दधीच उवाच  
यस्मान्नाराधितो रुद्रस्सर्वदेवेश्वरेश्वरः  ॥ शिव्प्_७।१,१९।२०अब्।  
तस्माद्दक्ष तवाशेषो यज्ञो  ऽयं न भविष्यति  ॥ शिव्प्_७।१,१९।२०च्द्।  
इत्युक्त्वा वचनं क्रुद्धो दधीचो मुनिसत्तमः  ॥ शिव्प्_७।१,१९।२१अब्।  
निर्गम्य च ततो देशाज्जगाम स्वकमाश्रमम्  ॥ शिव्प्_७।१,१९।२१च्द्।  
निर्गते  ऽपि मुनौ तस्मिन्देवा दक्षं न तत्यजुः  ॥ शिव्प्_७।१,१९।२२अब्।  
अवश्यमनुभावित्वादनर्थस्य तु भाविनः  ॥ शिव्प्_७।१,१९।२२च्द्।  
एतस्मिन्नेव काले तु ज्ञात्वैतत्सर्वमीश्वरात्  ॥ शिव्प्_७।१,१९।२३अब्।  
दग्धुं दक्षाध्वरं विप्रा देवी देवमचोदयत्  ॥ शिव्प्_७।१,१९।२३च्द्।  
देव्या सञ्चोदितो देवो दक्षाध्वरजिघांसया  ॥ शिव्प्_७।१,१९।२४अब्।  
ससर्ज सहसा वीरं वीरभद्रं गणेश्वरम्  ॥ शिव्प्_७।१,१९।२४च्द्।  
सहस्रवदनं देवं सहस्रकमलेक्षणम्  ॥ शिव्प्_७।१,१९।२५अब्।  
सहस्रमुद्गरधरं सहस्रशरपाणिकम्  ॥ शिव्प्_७।१,१९।२५च्द्।  
शूलटङ्कगदाहस्तं दीप्तकार्मुकधारिणम्  ॥ शिव्प्_७।१,१९।२६अब्।  
चक्रवज्रधरं घोरं चन्द्रार्धकृतशेखरम्  ॥ शिव्प्_७।१,१९।२६च्द्।  
कुलिशोद्योतितकरं तडिज्ज्वलितमूर्धजम्  ॥ शिव्प्_७।१,१९।२७अब्।  
दंष्ट्राकरालं बिभ्राणं महावक्त्रं महोदरम्  ॥ शिव्प्_७।१,१९।२७च्द्।  
विद्युज्जिह्वं प्रलम्बोष्ठं मेघसागरनिःस्वनम्  ॥ शिव्प्_७।१,१९।२८अब्।  
वसानं चर्म वैयाघ्रं महद्रुधिरनिस्रवम्  ॥ शिव्प्_७।१,१९।२८च्द्।  
गण्डद्वितयसंसृष्टमण्डलीकृतकुण्डलम्  ॥ शिव्प्_७।१,१९।२९अब्।  
वरामरशिरोमालावलीकलितशेखरम्  ॥ शिव्प्_७।१,१९।२९च्द्।  
रणन्नूपुरकेयूरमहाकनकभूषितम्  ॥ शिव्प्_७।१,१९।३०अब्।  
रत्नसञ्चयसन्दीप्तं तारहारावृतोरसम्  ॥ शिव्प्_७।१,१९।३०च्द्।  
महाशरभशार्दूलसिंहैः सदृशविक्रमम्  ॥ शिव्प्_७।१,१९।३१अब्।  
प्रशस्तमत्तमातङ्गसमानगमनालसम्  ॥ शिव्प्_७।१,१९।३१च्द्।  
शङ्खचामरकुन्देन्दुमृणालसदृशप्रभम्  ॥ शिव्प्_७।१,१९।३२अब्।  
सतुषारमिवाद्रीन्द्रं साक्षाज्जङ्गमतां गतम्  ॥ शिव्प्_७।१,१९।३२च्द्।  
ज्वालामालापरिक्षिप्तं दीप्तमौक्तिकभूषणम्  ॥ शिव्प्_७।१,१९।३३अब्।  
तेजसा चैव दीव्यन्तं युगान्त इव पावकम्  ॥ शिव्प्_७।१,१९।३३च्द्।  
स जानुभ्यां महीं गत्वा प्रणतः प्राञ्जलिस्ततः  ॥ शिव्प्_७।१,१९।३४अब्।  
पार्श्वतो देवदेवस्य पर्यतिष्ठद्गणेश्वरः  ॥ शिव्प्_७।१,१९।३४च्द्।  
मन्युना चासृजद्भद्रां भद्रकालीं महेश्वरीम्  ॥ शिव्प्_७।१,१९।३५अब्।  
आत्मनः कर्मसाक्षित्वे तेन गन्तुं सहैव तु  ॥ शिव्प्_७।१,१९।३५च्द्।  
तं दृष्ट्वावस्थितं वीरभद्रं कालाग्निसन्निभम्  ॥ शिव्प्_७।१,१९।३६अब्।  
भद्रया सहितं प्राह भद्रमस्त्विति शङ्करः  ॥ शिव्प्_७।१,१९।३६च्द्।  
स च विज्ञापयामास सह देव्या महेश्वरम्  ॥ शिव्प्_७।१,१९।३७अब्।  
आज्ञापय महादेव किं कार्यं करवाण्यहम्  ॥ शिव्प्_७।१,१९।३७च्द्।  
ततस्त्रिपुरहा प्राह हैमवत्याः प्रियेच्छया  ॥ शिव्प्_७।१,१९।३८अब्।  
वीरभद्रं महाबाहुं वाचा विपुलनादया  ॥ शिव्प्_७।१,१९।३८च्द्।  
देवदेव उवाच  
प्राचेतसस्य दक्षस्य यज्ञं सद्यो विनाशय  ॥ शिव्प्_७।१,१९।३९अब्।  
भद्रकाल्या सहासि त्वमेतत्कृत्यं गणेश्वर  ॥ शिव्प्_७।१,१९।३९च्द्।  
५२२ब्  
  
अहमप्यनया सार्धं रैभ्याश्रमसपीपतः  ॥ शिव्प्_७।१,१९।४०अब्।  
स्थित्वा वीक्षे गणेशान विक्रमं तव दुःसहम्  ॥ शिव्प्_७।१,१९।४०च्द्।  
वृक्षा कनखले ये तु गङ्गाद्वारसमीपगाः  ॥ शिव्प्_७।१,१९।४१अब्।  
सुवर्णशृङ्गस्य गिरेर्मेरुमन्दरसन्निभाः  ॥ शिव्प्_७।१,१९।४१च्द्।  
तस्मिन्प्रदेशे दक्षस्य युज्ञः सम्प्रति वर्तते  ॥ शिव्प्_७।१,१९।४२अब्।  
सहसा तस्य यज्ञस्य विघातं कुरु मा चिरम्  ॥ शिव्प्_७।१,१९।४२च्द्।  
इत्युक्ते सति देवेन देवी हिमगिरीन्द्रजा  ॥ शिव्प्_७।१,१९।४३अब्।  
भद्रं भद्रं च सम्प्रेक्ष्य वत्सं धेनुरिवौरसम्  ॥ शिव्प्_७।१,१९।४३च्द्।  
आलिङ्ग्य च समाघ्राय मूर्ध्नि षड्वदनं यथा  ॥ शिव्प्_७।१,१९।४४अब्।  
सस्मिता वचनं प्राह मधुरं मधुरं स्वयम्  ॥ शिव्प्_७।१,१९।४४च्द्।  
देव्युवाच  
वत्स भद्र महाभाग महाबलपराक्रम  ॥ शिव्प्_७।१,१९।४५अब्।  
मत्प्रियार्थं त्वमुत्पन्नो मम मन्युं प्रमार्जक  ॥ शिव्प्_७।१,१९।४५च्द्।  
यज्ञेश्वरमनाहूय यज्ञकर्मरतो  ऽभवत्  ॥ शिव्प्_७।१,१९।४६अब्।  
दक्षं वैरेण तं तस्माद्भिन्धि यज्ञं गणेश्वर  ॥ शिव्प्_७।१,१९।४६च्द्।  
यज्ञलक्ष्मीमलक्ष्मीं त्वं भद्र कृत्वा ममाज्ञया  ॥ शिव्प्_७।१,१९।४७अब्।  
यजमानं च तं हत्वा वत्स हिंसय भद्रया  ॥ शिव्प्_७।१,१९।४७च्द्।  
अशेषामिव तामाज्ञां शिवयोश्चित्रकृत्ययोः  ॥ शिव्प्_७।१,१९।४८अब्।  
मूर्ध्नि कृत्वा नमस्कृत्य भद्रो गन्तुं प्रचक्रमे  ॥ शिव्प्_७।१,१९।४८च्द्।  
अथैष भगवान्क्रुद्धः प्रेतावासकृतालयः  ॥ शिव्प्_७।१,१९।४९अब्।  
वीरभद्रो महादेवो देव्या मन्युप्रमार्जकः  ॥ शिव्प्_७।१,१९।४९च्द्।  
ससर्ज रोमकूपेभ्यो रोमजाख्यान्गणेश्वरान्  ॥ शिव्प्_७।१,१९।५०अब्।  
दक्षिणाद्भुजदेशात्तु शतकोटिगविश्वरान्  ॥ शिव्प्_७।१,१९।५०च्द्।  
पादात्तथोरुदेशाच्च पृष्ठात्पार्श्वान्मुखाद्गलात्  ॥ शिव्प्_७।१,१९।५१अब्।  
गुह्याद्गुल्फाच्छिरोमध्यात्कण्ठादास्यात्तथोदरात्  ॥ शिव्प्_७।१,१९।५१च्द्।  
तदा गणेश्वरैर्भद्रैर्भद्रतुल्यपराक्रमैः  ॥ शिव्प्_७।१,१९।५२अब्।  
सञ्छादितमभूत्सर्वं साकाशविवरं जगत्  ॥ शिव्प्_७।१,१९।५२च्द्।  
सर्वे सहस्रहस्तास्ते सहस्रायुधपाणयः  ॥ शिव्प्_७।१,१९।५३अब्।  
रुद्रस्यानुचरास्सर्वे सर्वे रुद्रसमप्रभाः  ॥ शिव्प्_७।१,१९।५३च्द्।  
शूलशक्तिगदाहस्ताष्टङ्कोपलशिलाधराः  ॥ शिव्प्_७।१,१९।५४अब्।  
कालाग्निरुद्रसदृशास्त्रिनेत्राश्च जटाधराः  ॥ शिव्प्_७।१,१९।५४च्द्।  
निपेतुर्भृशमाकाशे शतशस्सिंहवाहनाः  ॥ शिव्प्_७।१,१९।५५अब्।  
विनेदुश्च महानादाञ्जलदा इव भद्रजाः  ॥ शिव्प्_७।१,१९।५५च्द्।  
तैर्भद्रैर्भगवान्मद्रस्तथा परिवृतो बभौ  ॥ शिव्प्_७।१,१९।५६अब्।  
कालानलशतैर्युक्तो यथान्ते कालभैरवः  ॥ शिव्प्_७।१,१९।५६च्द्।  
तेषां मध्ये समारुह्य वृषेन्द्रं वृषभध्वजः  ॥ शिव्प्_७।१,१९।५७अब्।  
जगाम भगवान्भद्रश्शुभमभ्रं यथा भवः  ॥ शिव्प्_७।१,१९।५७च्द्।  
तस्मिन्वृषभमारूढे भद्रे तु भसितप्रभः  ॥ शिव्प्_७।१,१९।५८अब्।  
बभार मौक्तिकं छत्रं गृहीतसितचामरः  ॥ शिव्प्_७।१,१९।५८च्द्।  
स तदा शुशुभे पार्श्वे भद्रस्य भसितप्रभः  ॥ शिव्प्_७।१,१९।५९अब्।  
भगवानिव शैलेन्द्रः पार्श्वे विश्वजगद्गुरोः  ॥ शिव्प्_७।१,१९।५९च्द्।  
सो  ऽपि तेन बभौ भद्रः श्वेतचामरपाणिना  ॥ शिव्प्_७।१,१९।६०अब्।  
बालसोमेन सौम्येन यथा शूलवरायुधः  ॥ शिव्प्_७।१,१९।६०च्द्।  
दध्मौ शङ्खं सितं भद्रं भद्रस्य पुरतः शुभम्  ॥ शिव्प्_७।१,१९।६१अब्।  
भानुकम्पो महातेजा हेमरत्नैरलङ्कृतः  ॥ शिव्प्_७।१,१९।६१च्द्।  
देवदुन्दुभयो नेदुर्दिव्यसङ्कुलनिःस्वनाः  ॥ शिव्प्_७।१,१९।६२अब्।  
५२३अ  
  
ववृषुश्शतशो मूर्ध्नि पुष्पवर्षं बलाहकाः  ॥ शिव्प्_७।१,१९।६२च्द्।  
फुल्लानां मधुगर्भाणां पुष्पाणां गन्धबन्धवः  ॥ शिव्प्_७।१,१९।६३अब्।  
मार्गानुकूलसंवाहा वबुश्च पथि मारुताः  ॥ शिव्प्_७।१,१९।६३च्द्।  
ततो गणेश्वराः सर्वे मत्ता युद्धबलोद्धताः  ॥ शिव्प्_७।१,१९।६४अब्।  
ननृतुर्मुमुदुर् १नेदुर्जहसुर्जगदुर्जगुः  ॥ शिव्प्_७।१,१९।६४च्द्।  
तदा भद्रगणान्तःस्थो बभौ भद्रः स भद्रया  ॥ शिव्प्_७।१,१९।६५अब्।  
यथा रुद्रगणान्तः स्थस्त्र्यम्बक्ॐबिकया सह  ॥ शिव्प्_७।१,१९।६५च्द्।  
तत्क्षणादेव दक्षस्य यज्ञवाटं रण्मयम्  ॥ शिव्प्_७।१,१९।६६अब्।  
प्रविवेश महाबाहुर्वीरभद्रो महानुगः  ॥ शिव्प्_७।१,१९।६६च्द्।  
ततस्तु दक्षप्रतिपादितस्य क्रतुप्रधानस्य गणप्रधानः  ॥ शिव्प्_७।१,१९।६७अब्।  
प्रयोगभूमिं प्रविवेश भद्रो रुद्रो यथान्ते भुवनं दिधक्षुः  ॥ शिव्प्_७।१,१९।६७च्द्।  
इति श्रीशिवमहापुराणे सप्तम्यां वायवीयसंहितायां पूर्वखण्डे वीरभद्रोत्पत्तिवर्णनं नामैकोनविंशो  ऽध्यायः  
  
छप्तेर् २०  
वायुरुवाच  
ततो विष्णुप्रधानानां सुराणाममितौजसाम्  ॥ शिव्प्_७।१,२०।१अब्।  
ददर्श च महत्सत्रं चित्रध्वजपरिच्छदम्  ॥ शिव्प्_७।१,२०।१च्द्।  
सुदर्भऋतुसंस्तीर्णं सुसमिद्धहुताशनम्  ॥ शिव्प्_७।१,२०।२अब्।  
काञ्चनैर्यज्ञभाण्डैश्च भ्राजिष्णुभिरलङ्कृतम्  ॥ शिव्प्_७।१,२०।२च्द्।  
ऋषिभिर्यज्ञपटुभिर्यथावत्कर्मकर्तृभिः  ॥ शिव्प्_७।१,२०।३अब्।  
विधिना वेददृष्टेन स्वनुष्ठितबहुक्रमम्  ॥ शिव्प्_७।१,२०।३च्द्।  
देवाङ्गनासहस्राढ्यमप्सरोगणसेवितम्  ॥ शिव्प्_७।१,२०।४अब्।  
वेणुवीणारवैर्जुष्टं वेदघोषैश्च बृंहितम्  ॥ शिव्प्_७।१,२०।४च्द्।  
दृष्ट्वा दक्षाध्वरे वीरो वीरभद्रः प्रतापवान्  ॥ शिव्प्_७।१,२०।५अब्।  
सिंहनादं तदा चक्रे गम्भीरो जलदो यथा  ॥ शिव्प्_७।१,२०।५च्द्।  
ततः किलकिलाशब्द आकाशं पूरयन्निव  ॥ शिव्प्_७।१,२०।६अब्।  
गणेश्वरैः कृतो जज्ञे महान्न्यक्कृतसागरः  ॥ शिव्प्_७।१,२०।६च्द्।  
तेन शब्देन महताः ग्रस्ता सर्वेदिवौकसः  ॥ शिव्प्_७।१,२०।७अब्।  
दुद्रुवुः परितो भीताः स्रस्तवस्त्रविभूषणाः  ॥ शिव्प्_७।१,२०।७च्द्।  
किंस्विद्भग्नो महामेरुः किंस्वित्सन्दीर्यते मही  ॥ शिव्प्_७।१,२०।८अब्।  
किमिदं किमिदं वेति जजल्पुस्त्रिदशा भृशम्  ॥ शिव्प्_७।१,२०।८च्द्।  
मृगेन्द्राणां यथा नादं गजेन्द्रा गहने वने  ॥ शिव्प्_७।१,२०।९अब्।  
श्रुत्वा तथाविधं केचित्तत्यजुर्जीवितं भयात्  ॥ शिव्प्_७।१,२०।९च्द्।  
पर्वताश्च व्यशीर्यन्त चकम्पे च वसुन्धरा  ॥ शिव्प्_७।१,२०।१०अब्।  
मरुतश्च व्यघूर्णन्त चुक्षुभे मकरालयः  ॥ शिव्प्_७।१,२०।१०च्द्।  
अग्नयो नैव दीप्यन्ते न च दीप्यति भास्करः  ॥ शिव्प्_७।१,२०।११अब्।  
ग्रहाश्च न प्रकाशन्ते नक्षत्राणि च तारकाः  ॥ शिव्प्_७।१,२०।११च्द्।  
एतस्मिन्नेव काले तु यज्ञवाटं तदुज्ज्वलम्  ॥ शिव्प्_७।१,२०।१२अब्।  
सम्प्राप भगवान्भद्रो भद्रैश्च सह भद्रया  ॥ शिव्प्_७।१,२०।१२च्द्।  
तं दृष्ट्वा भीतभीतो  ऽपि दक्षो दृढ इव स्थितः  ॥ शिव्प्_७।१,२०।१३अब्।  
क्रुद्धवद्वचनं प्राह को भवान् किमिहेच्छसि  ॥ शिव्प्_७।१,२०।१३च्द्।  
तस्य तद्वचनं श्रुत्वा दक्षस्य च दुरात्मनः  ॥ शिव्प्_७।१,२०।१४अब्।  
वीरभद्रो महातेजा मेघसम्भीरनिस्स्वनः  ॥ शिव्प्_७।१,२०।१४च्द्।  
  
१ परस्मैपदमार्षम्  
  
५२३ब्  
  
स्मयन्निव तमालोक्य दक्षं देवाश्च ऋत्विजः  ॥ शिव्प्_७।१,२०।१५अब्।  
अर्थगर्भमसम्भ्रान्तमवोचदुचितं वचः  ॥ शिव्प्_७।१,२०।१५च्द्।  
वीरभद्र उवाच  
वयं ह्यनुचराः सर्वे शर्वस्यामिततेजसः  ॥ शिव्प्_७।१,२०।१६अब्।  
भागाभिलिप्सया प्राप्ता भागो नस्सम्प्रदीयताम्  ॥ शिव्प्_७।१,२०।१६च्द्।  
अथ चेदध्वरे  ऽस्माकं न भागः परिकल्पितः  ॥ शिव्प्_७।१,२०।१७अब्।  
कथ्यतां कारणं तत्र युध्यतां वा मयामरैः  ॥ शिव्प्_७।१,२०।१७च्द्।  
इत्युक्तास्ते गणेन्द्रेण देवा दक्षपुरोगमाः  ॥ शिव्प्_७।१,२०।१८अब्।  
ऊचुर्मन्त्राः प्रमाणं नो न वयं प्रभवस्त्विति  ॥ शिव्प्_७।१,२०।१८च्द्।  
मन्त्रा ऊचुस्सुरा यूयं मोहोपहतचेतसः  ॥ शिव्प्_७।१,२०।१९अब्।  
येन प्रथमभागार्हं न यजध्वं महेश्वरम्  ॥ शिव्प्_७।१,२०।१९च्द्।  
मन्त्रोक्ता अपि ते देवाः सर्वे सम्मूढचेतसः  ॥ शिव्प्_७।१,२०।२०अब्।  
भद्राय न ददुर्भागं तत्प्रहाणमभीप्सवः  ॥ शिव्प्_७।१,२०।२०च्द्।  
यदा तथ्यं च पथ्यं च स्ववाक्यं तद्वृथा  ऽभवत्  ॥ शिव्प्_७।१,२०।२१अब्।  
तदा ततो ययुर्मन्दा ब्रह्मलोकं सनातनम्  ॥ शिव्प्_७।१,२०।२१च्द्।  
अथोवाच गणाध्यक्षो देवान्विष्णुपुरोगमान्  ॥ शिव्प्_७।१,२०।२२अब्।  
मन्त्राः प्रमाणं न कृता युष्माभिर्बलगर्वितैः  ॥ शिव्प्_७।१,२०।२२च्द्।  
यस्मादस्मिन् मखे देवैरित्थं वयमसत्कृताः  ॥ शिव्प्_७।१,२०।२३अब्।  
तस्माद्वो जीवितैस्सार्धमपनेष्यामि गर्वितम्  ॥ शिव्प्_७।१,२०।२३च्द्।  
इत्युक्त्वा भगवान् क्रुद्धो व्यदहन्नेत्रवह्निना  ॥ शिव्प्_७।१,२०।२४अब्।  
यक्षवाटं महाकूटं यथातिस्रः पुरो हरः  ॥ शिव्प्_७।१,२०।२४च्द्।  
ततो गणेश्वरास्सर्वे पर्वतोदग्रविग्रहाः  ॥ शिव्प्_७।१,२०।२५अब्।  
यूपानुत्पाट्य होत्ःणां कण्ठेष्वाबध्य रज्जुभिः  ॥ शिव्प्_७।१,२०।२५च्द्।  
यज्ञपात्राणि चित्राणि भित्त्वा सञ्चूर्ण्य वारिणि  ॥ शिव्प्_७।१,२०।२६अब्।  
गृहीत्वा चैव यज्ञाङ्गं गङ्गास्रोतसि चिक्षिपुः  ॥ शिव्प्_७।१,२०।२६च्द्।  
तत्र दिव्यान्नपानानां राशयः पर्वतोपमाः  ॥ शिव्प्_७।१,२०।२७अब्।  
क्षीरनद्यो  ऽमृतस्रावाः सुस्निग्धदधिकर्दमाः  ॥ शिव्प्_७।१,२०।२७च्द्।  
उच्चावचानि मांसानि भक्ष्याणि सुरभीणि च  ॥ शिव्प्_७।१,२०।२८अब्।  
रसवन्ति च पानानि लेह्यचोष्याणि तानि वै  ॥ शिव्प्_७।१,२०।२८च्द्।  
वीरास्तद्भुजते वक्त्रैर्विलुम्पन्ति क्षिपन्ति च  ॥ शिव्प्_७।१,२०।२९अब्।  
वज्रैश्चक्रैर्महाशूलैश्शक्तिभिः पाशपट्टिशैः  ॥ शिव्प्_७।१,२०।२९च्द्।  
मुसलैरसिभिष्टङ्कैर्भिधिपालैः परश्वधैः  ॥ शिव्प्_७।१,२०।३०अब्।  
उद्धतांस्त्रिदशान्सर्वांल्लोकपालपुरस्सरान्  ॥ शिव्प्_७।१,२०।३०च्द्।  
बिभिदुर्बलिनो वीरा वीरभद्राङ्गसम्भवाः  ॥ शिव्प्_७।१,२०।३१अब्।  
छिन्धि भिन्धि क्षिप क्षिप्रं मार्यतां दार्यतामिति  ॥ शिव्प्_७।१,२०।३१च्द्।  
हरस्व प्रहरस्वेति पाटयोत्पाटयेति च  ॥ शिव्प्_७।१,२०।३२अब्।  
संरम्भप्रभवाः क्रूराश्शब्दाः श्रवणशङ्कवः  ॥ शिव्प्_७।१,२०।३२च्द्।  
यत्रतत्र गणेशानां जज्ञिरे समरोचिताः  ॥ शिव्प्_७।१,२०।३३अब्।  
विवृत्तनयनाः केचिद्दष्टदंष्ट्रोष्ठतालवः  ॥ शिव्प्_७।१,२०।३३च्द्।  
आश्रमस्थान्समाकृष्य मारयन्ति तपोधनात्  ॥ शिव्प्_७।१,२०।३४अब्।  
स्रुवानपहरन्तश्च क्षिपन्तोग्निं जलेषु च  ॥ शिव्प्_७।१,२०।३४च्द्।  
कलशानपि भिन्दन्तश्छिन्दन्तो मणिवेदिकाः  ॥ शिव्प्_७।१,२०।३५अब्।  
गायन्तश्च नदन्तश्च हसन्तश्च मुहुर्मुहुः  ॥ शिव्प्_७।१,२०।३५च्द्।  
रक्तासवं पिबन्तश्च ननृतुर्गणपुङ्गवाः  ॥ शिव्प्_७।१,२०।३६अब्।  
५२४अ  
  
निर्मथ्य सेन्द्रानमरान् गणेन्द्रान्वृषेन्द्रनागेन्द्रमृगेन्द्रसाराः  ॥ शिव्प्_७।१,२०।३६च्द्।  
चक्रुर्बहून्यप्रतिमभावाः सहर्षरोमाणि विचेष्टितानि  ॥ शिव्प्_७।१,२०।३७अब्।  
नन्दन्ति केचित्प्रहरन्ति केचिद्धावन्ति केचित्प्रलपन्ति केचित्  ॥ शिव्प्_७।१,२०।३७च्द्।  
नृत्यन्ति केचिद्विहसन्ति केचिद्वल्गन्ति केचित्प्रमथा बलेन  ॥ शिव्प्_७।१,२०।३८अब्।  
केचिज्जिघृक्षन्ति घनान्स तोयान्केचिद्ग्रहीतुं रविमुत्पतन्ति  ॥ शिव्प्_७।१,२०।३९अब्।  
केचित्प्रसर्तुं पवनेन सार्धमिच्छन्ति भीमाः प्रमथा वियत्स्थाः  ॥ शिव्प्_७।१,२०।३९च्द्।  
आक्षिप्य केचिच्च वरायुधानि महा भुजङ्गानिव वैनतेयाः  ॥ शिव्प्_७।१,२०।४०अब्।  
भ्रमन्ति देवानपि विद्रवन्तः खमण्डले पर्वतकूटकल्पाः  ॥ शिव्प्_७।१,२०।४०च्द्।  
उत्पाट्य चोत्पाट्यगृहाणि केचित्सजालवातायनवेदिकानि  ॥ शिव्प्_७।१,२०।४१अब्।  
विक्षिप्य विक्षिप्य जलस्य मध्ये कालाम्बुदाभाः प्रमथा निनेदुः  ॥ शिव्प्_७।१,२०।४१च्द्।  
उद्वर्तितद्वारकपाटकुड्यं विध्वस्तशालावलभीगवाक्षम्  ॥ शिव्प्_७।१,२०।४२अब्।  
अहो बताभज्यत यज्ञवाटमनाथवद्वाक्यमिवायथार्थम्  ॥ शिव्प्_७।१,२०।४२च्द्।  
हा नाथ तातेति पितुः सुतेति भ्रतर्ममाम्बेति च मातुलेति  ॥ शिव्प्_७।१,२०।४३अब्।  
उत्पाट्यमानेषु गृहेषु नार्यो ह्यानाथशब्दान्बहुशः प्रचक्रुः  ॥ शिव्प्_७।१,२०।४३च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे यज्ञविध्वंसनो नाम विंशो  ऽध्यायः  
  
छप्तेर् २१  
वायुरुवाच  
ततस्त्रिदशमुख्यास्ते विष्णुशक्रपुरोगमाः  ॥ शिव्प्_७।१,२१।१अब्।  
सर्वे भयपरित्रस्तादुद्रुवुर्भयविह्वलाः  ॥ शिव्प्_७।१,२१।१च्द्।  
निजैरदूषितैरङ्गैर्दृष्ट्वा देवानुपद्रुतान्  ॥ शिव्प्_७।१,२१।२अब्।  
दण्ड्यानदण्डितान्मत्वा चुकोप गणपुङ्गवः  ॥ शिव्प्_७।१,२१।२च्द्।  
ततस्त्रिशूलमादाय शर्वशक्तिनिबर्हणम्  ॥ शिव्प्_७।१,२१।३अब्।  
ऊर्ध्वदृष्टिर्महाबाहुर्मुखाज्ज्वालाः समुत्सृजन्  ॥ शिव्प्_७।१,२१।३च्द्।  
अमरानपि दुद्राव द्विरदानिव केसरी  ॥ शिव्प्_७।१,२१।४अब्।  
तानभिद्रवतस्तस्य गमनं सुमनोहरम्  ॥ शिव्प्_७।१,२१।४च्द्।  
वाराणस्येव मत्तस्य जगाम प्रेक्षणीयताम्  ॥ शिव्प्_७।१,२१।५अब्।  
ततस्तत्क्षोभयामास महत्सुरबलं बली  ॥ शिव्प्_७।१,२१।५च्द्।  
महासरोवरं यद्वन्मत्तो वारणयूथपः  ॥ शिव्प्_७।१,२१।६अब्।  
विकुर्वन्बहुधावर्णान्नीलपाण्डुरलोहितान्  ॥ शिव्प्_७।१,२१।६च्द्।  
विभ्रद्व्याघ्राजिनं वासो हेमप्रवरतारकम्  ॥ शिव्प्_७।१,२१।७अब्।  
छिन्दन्भिन्दन्नुद १क्लिन्दन्दारयन्प्रमथन्नपि  ॥ शिव्प्_७।१,२१।७च्द्।  
व्यचरद्देवसङ्घेषु भद्रो  ऽग्निरिव कक्षगः  ॥ शिव्प्_७।१,२१।८अब्।  
तत्र तत्र महावेगाच्चरन्तं शूलधारिणम्  ॥ शिव्प्_७।१,२१।८च्द्।  
तमेकं त्रिदशाः सर्वे सहस्रमिव मेनिरे  ॥ शिव्प्_७।१,२१।९अब्।  
भद्रकाली च सङ्क्रुद्धा युद्धवृद्धमदोद्धता  ॥ शिव्प्_७।१,२१।९च्द्।  
मुक्तज्वालेन शूलेन निर्बिभेद रणे सुरान्  ॥ शिव्प्_७।१,२१।१०अब्।  
स तया रुरुचे भद्रो रुद्रकोपसमुद्भवः  ॥ शिव्प्_७।१,२१।१०च्द्।  
प्रभयेव युगान्ताग्निश्चलया धूमधूम्रया  ॥ शिव्प्_७।१,२१।११अब्।  
भद्रकाली तदायुद्धे विद्रुतत्रिदशाबभौ  ॥ शिव्प्_७।१,२१।११च्द्।  
  
१ नलोप आर्षः  
  
५२४ब्  
  
कल्पे शेषानलज्वालादग्धाविश्वजगद्यथा  ॥ शिव्प्_७।१,२१।१२अब्।  
तदा सवाजिनं सूर्यं रुद्रान्रुद्रगणाग्रणीः  ॥ शिव्प्_७।१,२१।१२च्द्।  
भद्रो मूर्ध्नि जघानाशु वामपादेन लीलया  ॥ शिव्प्_७।१,२१।१३अब्।  
असिभिः पावकं भद्रः पट्टिशैस्तु यमं यमी  ॥ शिव्प्_७।१,२१।१३च्द्।  
रुद्रान्दृढेन शूलेन मुद्गरैर्वरुणं दृढैः  ॥ शिव्प्_७।१,२१।१४अब्।  
परिघैर्निरृतिं वायुं टङ्कैष्टङ्कधरः स्वयम्  ॥ शिव्प्_७।१,२१।१४च्द्।  
निर्बिभेद रणे वीरो लीलयैव गणेश्वरः  ॥ शिव्प्_७।१,२१।१५अब्।  
सर्वान्देवगणान्सद्यो मुनीञ्छम्भोर्विरोधिनः  ॥ शिव्प्_७।१,२१।१५च्द्।  
ततो देवः सरस्वत्या नासिकाग्रं सुशोभनम्  ॥ शिव्प्_७।१,२१।१६अब्।  
चिच्छेद करजाग्रेण देवमातुस्तथैव च  ॥ शिव्प्_७।१,२१।१६च्द्।  
चिच्छेद च कुठारेण बाहुदण्डं विभावसोः  ॥ शिव्प्_७।१,२१।१७अब्।  
अग्रतो द्व्यङ्गुलां जिह्वां मातुर्देव्या लुलाव च  ॥ शिव्प्_७।१,२१।१७च्द्।  
स्वाहादेव्यास्तथा देवो दक्षिणं नासिकापुटम्  ॥ शिव्प्_७।१,२१।१८अब्।  
चकर्त करजाग्रेण वामं च स्तनचूचुकम्  ॥ शिव्प्_७।१,२१।१८च्द्।  
भगस्य विपुले नेत्रे शतपत्रसमप्रभे  ॥ शिव्प्_७।१,२१।१९अब्।  
प्रसह्योत्पाटयामास भद्रः परमवेगवान्  ॥ शिव्प्_७।१,२१।१९च्द्।  
पूष्णो दशनरेखां च दीप्तां मुक्तावलीमिव  ॥ शिव्प्_७।१,२१।२०अब्।  
जघान धनुषः कोट्या स तेनास्पष्टवागभूत्  ॥ शिव्प्_७।१,२१।२०च्द्।  
ततश्चन्द्रमसं देवः पादाङ्गुष्ठेन लीलया  ॥ शिव्प्_७।१,२१।२१अब्।  
क्षणं कृमिवदाक्रम्य घर्षयामास भूतले  ॥ शिव्प्_७।१,२१।२१च्द्।  
शिरश्चिच्छेद दक्षस्य भद्रः परमकोपतः  ॥ शिव्प्_७।१,२१।२२अब्।  
क्रोशन्त्यामेव वैरिण्यां भद्रकाल्यै ददौ च तत्  ॥ शिव्प्_७।१,२१।२२च्द्।  
तत्प्रहृष्टा समादाय शिरस्तालफलोपमम्  ॥ शिव्प्_७।१,२१।२३अब्।  
सा देवी कण्डुकक्रीडां चकार समराङ्गणे  ॥ शिव्प्_७।१,२१।२३च्द्।  
ततो दक्षस्य यज्ञस्त्री कुशीला भर्तृभिर्यथा  ॥ शिव्प्_७।१,२१।२४अब्।  
पादाभ्यां चैव हस्ताभ्यां हन्यते स्म गणेश्वरैः  ॥ शिव्प्_७।१,२१।२४च्द्।  
अरिष्टनेमिने सोमं धर्मं चैव प्रजापतिम्  ॥ शिव्प्_७।१,२१।२५अब्।  
बहुपुत्रं चाङ्गिरसं कृशाश्वं कश्यपं तथा  ॥ शिव्प्_७।१,२१।२५च्द्।  
गले प्रगृह्य बलिनो गणपाः सिंहविक्रमाः  ॥ शिव्प्_७।१,२१।२६अब्।  
भर्त्सयन्तो भृशं वाग्भिर्निर्जघ्नुर्मूर्ध्नि मुष्टिभिः  ॥ शिव्प्_७।१,२१।२६च्द्।  
धर्षिता भूतवेतालैर्दारास्सुतपरिग्रहाः  ॥ शिव्प्_७।१,२१।२७अब्।  
यथा कलियुगे जारैर्बलेन कुलयोषितः  ॥ शिव्प्_७।१,२१।२७च्द्।  
तच्च विध्वस्तकलशं भग्नयूपं गतोत्सवम्  ॥ शिव्प्_७।१,२१।२८अब्।  
प्रदीपितमहाशालं प्रभिन्नद्वारतोरणम्  ॥ शिव्प्_७।१,२१।२८च्द्।  
उत्पाटितसुरानीकं हन्यमानं तपोधनम्  ॥ शिव्प्_७।१,२१।२९अब्।  
प्रशान्तब्रह्मनिर्घोषं प्रक्षीणजनसञ्चयम्  ॥ शिव्प्_७।१,२१।२९च्द्।  
क्रन्दमानातुरस्त्रीकं हताशेषपरिच्छदम्  ॥ शिव्प्_७।१,२१।३०अब्।  
शून्यारण्यनिभं जज्ञे यज्ञवाटं तदार्दितम्  ॥ शिव्प्_७।१,२१।३०च्द्।  
शूलवेगप्ररुग्णाश्च भिन्नबाहूरुवक्षसः  ॥ शिव्प्_७।१,२१।३१अब्।  
विनिकृत्तोत्तमाङ्गाश्च पेतुरुर्व्यां सुरोत्तमाः  ॥ शिव्प्_७।१,२१।३१च्द्।  
हतेषु तेषु देवेषु पतितेषुः सहस्रशः  ॥ शिव्प्_७।१,२१।३२अब्।  
प्रविवेश गणेशानः क्षणादाहवनीयकम्  ॥ शिव्प्_७।१,२१।३२च्द्।  
प्रविष्टमथ तं दृष्ट्वा भद्रं कालाग्निसन्निभम्  ॥ शिव्प्_७।१,२१।३३अब्।  
दुद्राव मरणाद्भीतो यज्ञो मृगवपुर्धरः  ॥ शिव्प्_७।१,२१।३३च्द्।  
स विस्फार्य महच्चापं दृढज्याघोषणभीषणम्  ॥ शिव्प्_७।१,२१।३४अब्।  
५२५अ  
  
भद्रस्तमभिदुद्राव विक्षिपन्नेव सायकान्  ॥ शिव्प्_७।१,२१।३४च्द्।  
आकर्णपूर्णमाकृष्टं धनुरम्बुदसन्निभम्  ॥ शिव्प्_७।१,२१।३५अब्।  
नादयामास च ज्यां द्यां खं च भूमिं च सर्वशः  ॥ शिव्प्_७।१,२१।३५च्द्।  
तमुपश्रित्य सन्नादं हतो  ऽस्मीत्येव विह्वलम्  ॥ शिव्प्_७।१,२१।३६अब्।  
शरणार्धेन वक्रेण स वीरो  ऽध्वरपूरुषम्  ॥ शिव्प्_७।१,२१।३६च्द्।  
महाभयस्खलत्पादं वेपन्तं विगतत्विषम्  ॥ शिव्प्_७।१,२१।३७अब्।  
मृगरूपेण धावन्तं विशिरस्कं तदाकरोत्  ॥ शिव्प्_७।१,२१।३७च्द्।  
तमीदृशमवज्ञातं दृष्ट्वा वै सूर्यसम्भवम्  ॥ शिव्प्_७।१,२१।३८अब्।  
विष्णुः परमसङ्क्रुद्धो युद्धायाभवदुद्यतः  ॥ शिव्प्_७।१,२१।३८च्द्।  
तमुवाह महावेगात्स्कन्धेन नतसन्धिना  ॥ शिव्प्_७।१,२१।३९अब्।  
सर्वेषां वयसां राजा गरुडः पन्नगाशनः  ॥ शिव्प्_७।१,२१।३९च्द्।  
देवाश्च हतशिष्टा ये देवराजपुरोगमाः  ॥ शिव्प्_७।१,२१।४०अब्।  
प्रचक्रुस्तस्य साहाय्यं प्राणांस्त्यक्तुमिवोद्यताः  ॥ शिव्प्_७।१,२१।४०च्द्।  
विष्णुना सहितान्देवान्मृगेन्द्रः क्रोष्टुकानिव  ॥ शिव्प्_७।१,२१।४१अब्।  
दृष्ट्वा जहास भूतेन्द्रो मृगेन्द्र इव विव्यथः  ॥ शिव्प्_७।१,२१।४१च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे देवदण्डवर्णनं नामैकविंशो  ऽध्यायः  
  
छप्तेर् २२  
तस्मिन्नवसरे व्योम्नि समाविरभवद्रथः  ॥ शिव्प्_७।१,२२।१अब्।  
सहस्रसूर्यसङ्काशश्चारुचीरवृषध्वजः  ॥ शिव्प्_७।१,२२।१च्द्।  
अश्वरत्नद्वयोदारो रथचक्रचतुष्टयः  ॥ शिव्प्_७।१,२२।२अब्।  
सञ्चितानेकदिव्यास्त्रशस्त्ररत्नपरिष्कृतः  ॥ शिव्प्_७।१,२२।२च्द्।  
तस्यापि रथवर्यस्य स्यात्स एव हि सारथिः  ॥ शिव्प्_७।१,२२।३अब्।  
यथा च त्रैपुरे युद्धे पूर्वं शार्वरथे स्थितः  ॥ शिव्प्_७।१,२२।३च्द्।  
स तं रथवरं ब्रह्मा शासनादेव शूलिनः  ॥ शिव्प्_७।१,२२।४अब्।  
हरेस्समीपमानीय कृताञ्जलिरभाषत  ॥ शिव्प्_७।१,२२।४च्द्।  
भगवन्भद्र भद्राङ्ग भगवानिन्दुभूषणः  ॥ शिव्प्_७।१,२२।५अब्।  
आज्ञापयति वीरस्त्वां रथमारोढुमव्ययः  ॥ शिव्प्_७।१,२२।५च्द्।  
रेभ्याश्रमसमीपस्थस्त्र्यम्बको  ऽम्बिकया सह  ॥ शिव्प्_७।१,२२।६अब्।  
सम्पश्यते महाबाहो दुस्सहं ते पराक्रमम्  ॥ शिव्प्_७।१,२२।६च्द्।  
तस्य तद्वचनं श्रुत्वा स वीरो गणकुञ्जरः  ॥ शिव्प्_७।१,२२।७अब्।  
आरुरोह रथं दिव्यमनुगृह्य पितामहम्  ॥ शिव्प्_७।१,२२।७च्द्।  
तथा रथवरे तस्मिन्स्थिते ब्रह्मणि सारथौ  ॥ शिव्प्_७।१,२२।८अब्।  
भद्रस्य ववृधे लक्ष्मी रुद्रस्येव पुरद्विषः  ॥ शिव्प्_७।१,२२।८च्द्।  
ततः शङ्खवरं दीप्तं पूर्णचन्द्रसमप्रभम्  ॥ शिव्प्_७।१,२२।९अब्।  
प्रदध्मौ वदने कृत्वा भानुकम्पो महाबलः  ॥ शिव्प्_७।१,२२।९च्द्।  
तस्य शङ्खस्य तं नादं भिन्नसारससन्निभम्  ॥ शिव्प्_७।१,२२।१०अब्।  
श्रुत्वा भयेन देवानां जज्वाल जठरानलः  ॥ शिव्प्_७।१,२२।१०च्द्।  
यक्षविद्याधराहीन्द्रैः सिद्धैर्युद्धदिदृक्षुभिः  ॥ शिव्प्_७।१,२२।११अब्।  
क्षणेन निबडीभूताः साकाशविवरा दिशाः  ॥ शिव्प्_७।१,२२।११च्द्।  
ततः शार्ङ्गेण चापाङ्कात्स नारायणनीरदः  ॥ शिव्प्_७।१,२२।१२अब्।  
महता बाणवर्षेण तुतोद गणगोवृषम्  ॥ शिव्प्_७।१,२२।१२च्द्।  
तं दृष्ट्वा विष्णुमायान्तं शतधा बाणवर्षिणम्  ॥ शिव्प्_७।१,२२।१३अब्।  
स चाददे धनुर्जैत्रं भद्रो बाणसहस्रमुक्  ॥ शिव्प्_७।१,२२।१३च्द्।  
समादाय च तद्दिव्यं धनुस्समरभैरवम्  ॥ शिव्प्_७।१,२२।१४अब्।  
शनैर्विस्फारयामास मेरुं धनुरिवेश्वरः  ॥ शिव्प्_७।१,२२।१४च्द्।  
तस्य विस्फार्यमाणस्य धनुषो  ऽभून्महास्वनः  ॥ शिव्प्_७।१,२२।१५अब्।  
तेन स्वनेन महता पृथिवीं समकम्पयत्  ॥ शिव्प्_७।१,२२।१५च्द्।  
ततः शरवरं घोरं दीप्तमाशीविषोपमम्  ॥ शिव्प्_७।१,२२।१६अब्।  
जग्राह गणपः श्रीमान्स्वयमुग्रपराक्रमः  ॥ शिव्प्_७।१,२२।१६च्द्।  
बाणोद्धारे भुजो ह्यस्य तूणीवदनसङ्गतः  ॥ शिव्प्_७।१,२२।१७अब्।  
प्रत्यदृश्यत वल्मीकं विवेक्षुरिव पन्नगः  ॥ शिव्प्_७।१,२२।१७च्द्।  
समुद्धृतः करे तस्य तत्क्षणं रुरुचे शरेः  ॥ शिव्प्_७।१,२२।१८अब्।  
महाभुजङ्गसन्दष्टो यथा बालभुजङ्गमः  ॥ शिव्प्_७।१,२२।१८च्द्।  
शरेण घनतीव्रेण भद्रो रुद्रपराक्रमः  ॥ शिव्प्_७।१,२२।१९अब्।  
विव्याध कुपितो गाढं ललाटे विष्णुमव्ययम्  ॥ शिव्प्_७।१,२२।१९च्द्।  
ललाटे  ऽभिहितो विष्णुः पूर्वमेवावमानितः  ॥ शिव्प्_७।१,२२।२०अब्।  
चुकोप गणपेन्द्राय मृगेन्द्रायेव गोवृषः  ॥ शिव्प्_७।१,२२।२०च्द्।  
ततस्त्वशनिकल्पेन क्रूरास्येन महेषुणा  ॥ शिव्प्_७।१,२२।२१अब्।  
विव्याध गणराजस्य भुजे भुजगसन्निभे  ॥ शिव्प्_७।१,२२।२१च्द्।  
सो  ऽपि तस्य भुजे भूयः सूर्यायुतसमप्रभम्  ॥ शिव्प्_७।१,२२।२२अब्।  
विससर्ज शरं वेगाद्वीरभद्रो महाबलः  ॥ शिव्प्_७।१,२२।२२च्द्।  
स च विष्णुः पुनर्भद्रं भद्रो विष्णुं तथा पुनः  ॥ शिव्प्_७।१,२२।२३अब्।  
स च तं स च तं विप्राश्शरैस्तावनुजघ्नतुः  ॥ शिव्प्_७।१,२२।२३च्द्।  
तयोः परस्परं वेगाच्छरानाशु विमुञ्चतोः  ॥ शिव्प्_७।१,२२।२४अब्।  
द्वयोस्समभवद्युद्धं तुमुलं रोमहर्षणम्  ॥ शिव्प्_७।१,२२।२४च्द्।  
तद्दृष्ट्वा तुमुलं युद्धं तयोरेव परस्परम्  ॥ शिव्प्_७।१,२२।२५अब्।  
हाहाकारो महानासीदाकाशे खेचरेरितः  ॥ शिव्प्_७।१,२२।२५च्द्।  
ततस्त्वनलतुण्डेन शरेणादित्यवर्चसा  ॥ शिव्प्_७।१,२२।२६अब्।  
विव्याध सुदृढं भद्रो विष्णोर्महति वक्षसि  ॥ शिव्प्_७।१,२२।२६च्द्।  
स तु तीव्रप्रपातेन शरेण दृढमाहतः  ॥ शिव्प्_७।१,२२।२७अब्।  
महतीं रुजमासाद्य निपपात विमोहितः  ॥ शिव्प्_७।१,२२।२७च्द्।  
पुनः क्षणादिवोत्थाय लब्धसञ्ज्ञस्तदा हरिः  ॥ शिव्प्_७।१,२२।२८अब्।  
सर्वाण्यपि च दिव्यास्त्राण्यथैनं प्रत्यवासृजत्  ॥ शिव्प्_७।१,२२।२८च्द्।  
स च विष्णुर्धनुर्मुक्तान्सर्वाञ्छर्वचमूपतिः  ॥ शिव्प्_७।१,२२।२९अब्।  
सहसा वारयामास घोरैः प्रतिशरैः शरान्  ॥ शिव्प्_७।१,२२।२९च्द्।  
ततो विष्णुस्स्वनामाङ्कं बाणमव्याहतं क्वचित्  ॥ शिव्प्_७।१,२२।३०अब्।  
ससर्ज क्रोधरक्ता क्षस्तमुद्दिश्य गणेश्वरम्  ॥ शिव्प्_७।१,२२।३०च्द्।  
तं बाणं बाणवर्येण भद्रो भद्राह्वयेण तु  ॥ शिव्प्_७।१,२२।३०एड़्।  
अप्राप्तमेव भगवाञ्चिच्छेद शतधा पथि  ॥ शिव्प्_७।१,२२।३१अब्।  
अथैकेनेषुणा शार्ङ्गं द्वाभ्यां पक्षौ गरुत्मतः  ॥ शिव्प्_७।१,२२।३१च्द्।  
निमेषादेव चिच्छेद तदद्भुतमिवाभवत्  ॥ शिव्प्_७।१,२२।३२अब्।  
ततो योगबलाद्विष्णुर्देहाद्देवान्सुदारुणान्  ॥ शिव्प्_७।१,२२।३२च्द्।  
शङ्खचक्रगदाहस्तान् विससर्ज सहस्रशः  ॥ शिव्प्_७।१,२२।३३अब्।  
सर्वांस्तान्क्षणमात्रेण त्रैपुरानिव शङ्करः  ॥ शिव्प्_७।१,२२।३३च्द्।  
निर्ददाह महाबाहुर्नेत्रसृष्टेन वह्निना  ॥ शिव्प्_७।१,२२।३४अब्।  
ततः क्रुद्धतरो विष्णुश्चक्रमुद्यम्य सत्वरः  ॥ शिव्प्_७।१,२२।३४च्द्।  
तस्मिन्वीरो समुत्स्रष्टुं तदानीमुद्यतो  ऽभवत्  ॥ शिव्प्_७।१,२२।३५अब्।  
तं दृष्ट्वा चक्रमुद्यम्य पुरतः समुपस्थितम्  ॥ शिव्प्_७।१,२२।३५च्द्।  
स्मयन्निव गणेशानो व्यष्टम्भयदयत्नतः  ॥ शिव्प्_७।१,२२।३६अब्।  
स्तम्भिताङ्गस्तु तच्चक्रं घोरमप्रतिमं क्वचित्  ॥ शिव्प्_७।१,२२।३६च्द्।  
इच्छन्नपि समुत्स्रष्टुं न विष्णुरभवत्क्षमः  ॥ शिव्प्_७।१,२२।३७अब्।  
श्वसन्निवैकमुद्धृत्य बाहुं चक्रसमन्वितम्  ॥ शिव्प्_७।१,२२।३७च्द्।  
अतिष्ठदलसो भूत्वा पाषाण इव निश्चलः  ॥ शिव्प्_७।१,२२।३८अब्।  
विशरीरो यथाजीवो विशृङ्गो वा यथा वृषः  ॥ शिव्प्_७।१,२२।३८च्द्।  
विदंष्ट्रश्च यथा सिंहस्तथा विष्णुरवस्थितः  ॥ शिव्प्_७।१,२२।३९अब्।  
तं दृष्ट्वा दुर्दशापन्नं विष्णुमिन्द्रादयः सुराः  ॥ शिव्प्_७।१,२२।३९च्द्।  
समुन्नद्धा गणेन्द्रेण मृगेन्द्रेणेव गोवृषाः  ॥ शिव्प्_७।१,२२।३९एड़्।  
प्रगृहीतायुधा यौद्धुङ्क्रुद्धाः समुपतस्थिरे  ॥ शिव्प्_७।१,२२।४०अब्।  
तान्दृष्ट्वा समरे भद्रःक्षुद्रानिव हरिर्मृगान्  ॥ शिव्प्_७।१,२२।४०च्द्।  
साक्षाद्रुद्रतनुर्वीरो वरवीरगणावृतः  ॥ शिव्प्_७।१,२२।४१अब्।  
अट्टहासेन घोरेण व्यष्टं भयदनिन्दितः  ॥ शिव्प्_७।१,२२।४१च्द्।  
तथा शतमखस्यापि सवज्रो दक्षिणः करः  ॥ शिव्प्_७।१,२२।४२अब्।  
सिसृक्षोरेव उद्वज्रश्चित्रीकृत इवाभवत्  ॥ शिव्प्_७।१,२२।४२च्द्।  
अन्येषामपि सर्वेषां सरक्ता अपि बाहवः  ॥ शिव्प्_७।१,२२।४३अब्।  
अलसानामिवारम्भास्तादृशाः प्रतियान्त्युत  ॥ शिव्प्_७।१,२२।४३च्द्।  
एवं भगवता तेन व्याहताशेषवैभवात्  ॥ शिव्प्_७।१,२२।४४अब्।  
अमराः समरे तस्य पुरतः स्थातुमक्षमाः  ॥ शिव्प्_७।१,२२।४४च्द्।  
स्तब्धैरवयवैरेव दुद्रुवुर्भयविह्वलाः  ॥ शिव्प्_७।१,२२।४५अब्।  
स्थितिं च चक्रिरे युद्धे वीरतेजोभयाकुलाः  ॥ शिव्प्_७।१,२२।४५च्द्।  
विद्रुतांस्त्रिदशान्वीरान्वीरभद्रो महाभुजः  ॥ शिव्प्_७।१,२२।४६अब्।  
विव्याध निशितैर्बाणैर्मघो वर्षैरिवाचलान्  ॥ शिव्प्_७।१,२२।४६च्द्।  
बहवस्तस्य वीरस्य बाहवः परिघोपमाः  ॥ शिव्प्_७।१,२२।४७अब्।  
शस्त्रैश्चकाशिरे दीप्तैः साग्निज्वाला इवोरगाः  ॥ शिव्प्_७।१,२२।४७च्द्।  
अस्त्रशस्त्राण्यनेकानिसवीरो विसृजन्बभौ  ॥ शिव्प्_७।१,२२।४८अब्।  
विसृजन्सर्वभूतानि यथादौ विश्वसम्भवः  ॥ शिव्प्_७।१,२२।४८च्द्।  
यथा रश्मिभिरादित्यः प्रच्छादयति मेदिनीम्  ॥ शिव्प्_७।१,२२।४९अब्।  
तथा वीरः क्षणादेव शरैः प्राच्छादयद्दिशः  ॥ शिव्प्_७।१,२२।४९च्द्।  
खमण्डले गणेन्द्रस्य शराः कनकभूषिताः  ॥ शिव्प्_७।१,२२।५०अब्।  
उत्पतन्तस्तडिद्रूपैरुपमानपदं ययुः  ॥ शिव्प्_७।१,२२।५०च्द्।  
महान्तस्ते सुरगणान् मण्डूकानिवडुण्डुभाः  ॥ शिव्प्_७।१,२२।५१अब्।  
प्राणैर्वियोजयामासुः पपुश्च रुधिरासवम्  ॥ शिव्प्_७।१,२२।५१च्द्।  
निकृत्तबाहवः केचित्केचिल्लूनवराननाः  ॥ शिव्प्_७।१,२२।५२अब्।  
पार्श्वे विदारिताः केचिन्निपेतुरमरा भुवि  ॥ शिव्प्_७।१,२२।५२च्द्।  
विशिखोन्मथितैर्गात्रैर्बहुभिश्छिन्नसन्धिभिः  ॥ शिव्प्_७।१,२२।५३अब्।  
विवृत्तनयनाः केचिन्निपेतुर्भूतले मृताः  ॥ शिव्प्_७।१,२२।५३च्द्।  
गां प्रवेष्टुमिवेच्छन्तः खं गन्तुमिव लिप्सवः  ॥ शिव्प्_७।१,२२।५३एड़्।  
अलब्धात्मनिरोधानां व्यलीयन्तः परस्परम्  ॥ शिव्प्_७।१,२२।५४अब्।  
भूमौ केचित्प्रविविशुः पर्वतानां गुहाः परे  ॥ शिव्प्_७।१,२२।५४च्द्।  
अपरे जग्मुराकाशं परे च विविशुर्जलम्  ॥ शिव्प्_७।१,२२।५५अब्।  
तथा सञ्छिन्नसर्वाङ्गैस्स वीरस्त्रिदशैर्बभौ  ॥ शिव्प्_७।१,२२।५५च्द्।  
परिग्रस्तप्रजावर्गो भगवानिव भैरवः  ॥ शिव्प्_७।१,२२।५६अब्।  
दग्धत्रिपुरसंव्यूहस्त्रिपुरारिर्यथाभवत्  ॥ शिव्प्_७।१,२२।५६च्द्।  
एवं देवबलं सर्वं दीनं बीभत्सदर्शनम्  ॥ शिव्प्_७।१,२२।५७अब्।  
गणेश्वरसमुत्पन्नं कृपणं वपुराददे  ॥ शिव्प्_७।१,२२।५७च्द्।  
तदा त्रिदशवीराणामसृक्सलिलवाहिनी  ॥ शिव्प्_७।१,२२।५८अब्।  
५२६ब्  
  
प्रावर्तत नदी घोरा प्राणिनां भयशंसिनी  ॥ शिव्प्_७।१,२२।५८च्द्।  
रुधिरेण परिक्लिन्ना यज्ञभूमिस्तदा बभौ  ॥ शिव्प्_७।१,२२।५९अब्।  
रक्तार्द्रवसना श्यामा हतशुम्भेव कैशिकी  ॥ शिव्प्_७।१,२२।५९च्द्।  
तस्मिन्महति संवृत्ते समरे भृशदारुणे  ॥ शिव्प्_७।१,२२।६०अब्।  
भयेनेव परित्रस्ता प्रचचाल वसुन्धरा  ॥ शिव्प्_७।१,२२।६०च्द्।  
महोर्मिकलिलावर्तश्चुक्षुभे च महोदधिः  ॥ शिव्प्_७।१,२२।६१अब्।  
पेतुश्चोल्का महोत्पाताः शाखाश्च मुमुचुर्द्रुमाः  ॥ शिव्प्_७।१,२२।६१च्द्।  
अप्रसन्ना दिशः सर्वाः पवनश्चाशिवो ववौ  ॥ शिव्प्_७।१,२२।६२अब्।  
अहो विधिविपर्यासस्त्वश्वमेधोयमध्वरः  ॥ शिव्प्_७।१,२२।६२च्द्।  
यजमानस्स्वयं दक्षौ ब्रह्मपुत्रप्रजापतिः  ॥ शिव्प्_७।१,२२।६२एड़्।  
धर्मादयस्सदस्याश्च रक्षिता गरुडध्वजः  ॥ शिव्प्_७।१,२२।६३अब्।  
भागांश्च प्रतिगृह्णन्ति साक्षादिन्द्रादयः सुराः  ॥ शिव्प्_७।१,२२।६३च्द्।  
तथापि यजमानस्य यज्ञस्य च सहर्त्विजः  ॥ शिव्प्_७।१,२२।६४अब्।  
सद्य एव शिरश्छेदस्साधु सम्पद्यते फलम्  ॥ शिव्प्_७।१,२२।६४च्द्।  
तस्मान्नावेदनिर्दिष्टं न चेश्वरबहिष्कृतम्  ॥ शिव्प्_७।१,२२।६५अब्।  
नासत्परिगृहीतं च कर्म कुर्यात्कदाचन  ॥ शिव्प्_७।१,२२। ६५च्द्।  
कृत्वापि सुमहत्पुण्यमिष्ट्वा यज्ञशतैरपि  ॥ शिव्प्_७।१,२२।६६अब्।  
न तत्फलमवाप्नोति भक्तिहीनो महेश्वरे  ॥ शिव्प्_७।१,२२।६६च्द्।  
कृत्वापि सुमहत्पापं भक्त्या यजति यश्शिवम्  ॥ शिव्प्_७।१,२२।६७अब्।  
मुच्यते पातकैः सर्वैर्नात्र कार्या विचारणा  ॥ शिव्प्_७।१,२२।६७च्द्।  
बहुनात्र किमुक्तेन वृथा दानं वृथा तपः  ॥ शिव्प्_७।१,२२।६८अब्।  
वृथा यज्ञो वृथा होमः शिवनिन्दारतस्य तु  ॥ शिव्प्_७।१,२२।६८च्द्।  
ततः सनारायणकास्सरुद्राः सलोकपालास्समरे सुरौघाः  ॥ शिव्प्_७।१,२२।६९अब्।  
गणेन्द्रचापच्युतबाणविद्धाः प्रदुद्रुवुर्गाढरुजाभिभूताः  ॥ शिव्प्_७।१,२२।६९च्द्।  
चेलुः क्वचित्केचन शीर्णकेशाः सेदुः क्वचित्केचन दीर्घगात्राः  ॥ शिव्प्_७।१,२२।७०अब्।  
पेतुः क्वचित्केचन भिन्नवक्त्रा नेशुः क्वचित्केचन देववीराः  ॥ शिव्प्_७।१,२२।७०च्द्।  
केचिच्च तत्र त्रिदशा विपन्ना विस्रस्तवस्त्राभरणास्त्रशस्त्राः  ॥ शिव्प्_७।१,२२।७१अब्।  
निपेतुरुद्भासितदीनमुद्रा मदं च दर्पं च बलं च हित्वा  ॥ शिव्प्_७।१,२२।७१च्द्।  
सस्मुत्पथप्रस्थितमप्रधृष्यो विक्षिप्य दक्षाध्वरमक्षतास्त्रैः  ॥ शिव्प्_७।१,२२।७२अब्।  
बभौ गणेशस्स गणेश्वराणां मध्ये स्थितः सिंह इवर्षभाणाम्  ॥ शिव्प्_७।१,२२।७२च्द्।  
  
इति श्रीशिवमहापुराणे सप्तम्यां वायवीयसंहितायां पूर्खण्डे दक्षयज्ञविध्वंसवर्णनं नाम द्वाविंशो  ऽध्यायः  
  
छप्तेर् २३  
वायुरुवाच  
इति सञ्छिन्नभिन्नाङ्गा देवा विष्णुपुरोगमाः  ॥ शिव्प्_७।१,२३।१अब्।  
क्षणात्कष्टां दशामेत्य त्रेसुः स्तोकावशेषिता  ॥ शिव्प्_७।१,२३।१च्द्।  
त्रस्तांस्तान्समरे वीरान् देवानन्यांश्च वै गणाः  ॥ शिव्प्_७।१,२३।२अब्।  
प्रमथाः परमक्रुद्धा वीरभद्रप्रणोदिताः  ॥ शिव्प्_७।१,२३।२च्द्।  
प्रगृह्य च तथा दोषं निगडैरायसैर्दृढैः  ॥ शिव्प्_७।१,२३।३अब्।  
बबन्धुः पाणिपादेषु कन्धरेषूदरेषु च  ॥ शिव्प्_७।१,२३।३च्द्।  
तस्मिन्नवसरे ब्रह्मा भद्रमद्रीन्द्रजानुतम्  ॥ शिव्प्_७।१,२३।४अब्।  
सारथ्याल्लब्धवात्सल्यः प्रार्थयन् प्रणतो  ऽब्रवीत्  ॥ शिव्प्_७।१,२३।४च्द्।  
५२७अ  
  
अलं क्रोधेन भगवन्नष्टाश्चैते दिवौकसः  ॥ शिव्प्_७।१,२३।५अब्।  
प्रसीद क्षम्यतां सर्वं रोमजैस्सह सुव्रत  ॥ शिव्प्_७।१,२३।५च्द्।  
एवं विज्ञापितस्तेन ब्रह्मणा परमेष्ठिना  ॥ शिव्प्_७।१,२३।६अब्।  
शमं जगाम सम्प्रीतो गणपस्तस्य गौरवात्  ॥ शिव्प्_७।१,२३।६च्द्।  
देवाश्च लब्धावसरा देवदेवस्य मन्त्रिणः  ॥ शिव्प्_७।१,२३।७अब्।  
धारयन्तो  ऽञ्जलीन्मूर्ध्नि तुष्टुवुर्विविधैः स्तवैः  ॥ शिव्प्_७।१,२३।७च्द्।  
देवा ऊचुः  
नमः शिवाय शान्ताय यज्ञहन्त्रे त्रिशूलिने  ॥ शिव्प्_७।१,२३। ८अब्।  
रुद्रभद्राय रुद्राणां पतये रुद्रभूतये  ॥ शिव्प्_७।१,२३।८च्द्।  
कालाग्निरुद्ररूपाय कालकामाङ्गहारिणे  ॥ शिव्प्_७।१,२३।९अब्।  
देवतानां शिरोहन्त्रे दक्षस्य च दुरात्मनः  ॥ शिव्प्_७।१,२३।९च्द्।  
संसर्गादस्य पापस्य दक्षस्याक्लिष्टकर्मणः  ॥ शिव्प्_७।१,२३।१०अब्।  
शासिताः समरे वीर त्वया वयमनिन्दिता  ॥ शिव्प्_७।१,२३।१०च्द्।  
दग्धाश्चामी वयं सर्वे त्वत्तो भीताश्च भो प्रभो  ॥ शिव्प्_७।१,२३।११अब्।  
त्वमेव गतिरस्माकं त्राहि नश्शरणागतान्  ॥ शिव्प्_७।१,२३।११च्द्।  
वायुरुवाच  
तुष्टस्त्वेवं स्तुतो देवान् विसृज्य निगडात्प्रभुः  ॥ शिव्प्_७।१,२३।१२अब्।  
आनयद्देवदेवस्य समीपममरानिह  ॥ शिव्प्_७।१,२३।१२च्द्।  
देवोपि तत्र भगवानन्तरिक्षे स्थितः प्रभुः  ॥ शिव्प्_७।१,२३।१३अब्।  
सगणः सर्वगः शर्वस्सर्वलोकमहेश्वरः  ॥ शिव्प्_७।१,२३।१३च्द्।  
तं दृष्ट्वा परमेशानं देवा विष्णुपुरोगमाः  ॥ शिव्प्_७।१,२३।१४अब्।  
प्रीता अपि च भीताश्च नमश्चक्रुर्महेश्वरम्  ॥ शिव्प्_७।१,२३।१४च्द्।  
दृष्ट्वा तानमरान्भीतान्प्रणतार्तिहरो हरः  ॥ शिव्प्_७।१,२३।१५अब्।  
इदमाह महादेवः प्रहसन् प्रेक्ष्य पार्वतीम्  ॥ शिव्प्_७।१,२३।१५च्द्।  
महादेव उवाच  
माभैष्ट त्रिदशास्सर्वे यूयं वै मामिकाः प्रजाः  ॥ शिव्प्_७।१,२३।१६अब्।  
अनुग्रहार्थमेवेह धृतो दण्डः कृपालुना  ॥ शिव्प्_७।१,२३।१६च्द्।  
भवतां निर्जराणां हि क्षान्तो  ऽस्माभिर्व्यतिक्रमः  ॥ शिव्प्_७।१,२३।१७अब्।  
क्रुद्धेष्वस्मासु युष्माकं न स्थितिर्न च जीवितम्  ॥ शिव्प्_७।१,२३।१७च्द्।  
वायुरुवाच  
इत्युक्तास्त्रिदशास्सर्वे शर्वेणामिततेजसा  ॥ शिव्प्_७।१,२३।१८अब्।  
सद्यो विगतसन्देहा ननृतुर्विबुधा मुदा  ॥ शिव्प्_७।१,२३।१८च्द्।  
प्रसन्नमनसो भूत्वानन्दविह्वलमानसाः  ॥ शिव्प्_७।१,२३।१९अब्।  
स्तुतिमारेभिरे कर्तुं शङ्करस्य दिवौकसः  ॥ शिव्प्_७।१,२३।१९च्द्।  
देवा ऊचुः  
त्वमेव देवाखिललोककर्ता पाता च हर्ता परमेश्वरो  ऽसि  ॥ शिव्प्_७।१,२३।२०अब्।  
कविष्णुरुद्राख्यस्वरूपभेदै रजस्तमस्सत्त्वधृतात्ममूर्ते  ॥ शिव्प्_७।१,२३।२०च्द्।  
सर्वमूर्ते नमस्ते  ऽस्तु विश्वभावन पावन  ॥ शिव्प्_७।१,२३।२१अब्।  
अमूर्ते भक्तहेतोर्हि गृहीताकृतिसौख्यद  ॥ शिव्प्_७।१,२३।२१च्द्।  
चन्द्रो  ऽगदो हि देवेश कृपातस्तव शङ्कर  ॥ शिव्प्_७।१,२३।२२अब्।  
निमज्जनान्मृतः प्राप सुखं मिहिरजाजलिः  ॥ शिव्प्_७।१,२३।२२च्द्।  
सीमन्तिनी हतधवा तव पूजनतः प्रभो  ॥ शिव्प्_७।१,२३।२३अब्।  
सौभाग्यमतुलं प्राप सोमवारव्रतात्सुतान्  ॥ शिव्प्_७।१,२३।२३च्द्।  
श्रीकराय ददौ देवः स्वीयं पदमनुत्तमम्  ॥ शिव्प्_७।१,२३।२४अब्।  
सुदर्शनमरक्षस्त्वं नृपमण्डलभीतितः  ॥ शिव्प्_७।१,२३।२४च्द्।  
मेदुरं तारयामास सदारं च घृणानिधिः  ॥ शिव्प्_७।१,२३।२५अब्।  
शारदां विधवां चक्रे सधवां क्रियया भवान्  ॥ शिव्प्_७।१,२३।२५च्द्।  
भद्रायुषो विपत्तिं च विच्छिद्य त्वमदाः सुखम्  ॥ शिव्प्_७।१,२३।२६अब्।  
५२७ब्  
  
सौमिनी भवबन्धाद्वै मुक्ता  ऽभूत्तव सेवनात्  ॥ शिव्प्_७।१,२३।२६च्द्।  
विष्णुरुवाच  
त्वं शम्भो कहरीशाश्च रजस्सत्त्वतमोगुणैः  ॥ शिव्प्_७।१,२३।२७अब्।  
कर्ता पाता तथा हर्ता जनानुग्रहकाङ्क्षया  ॥ शिव्प्_७।१,२३।२७च्द्।  
सर्वगर्वापहारी च सर्वतेजोविलासकः  ॥ शिव्प्_७।१,२३।२८अब्।  
सर्वविद्यादिगूढश्च सर्वानुग्रहकारकः  ॥ शिव्प्_७।१,२३।२८च्द्।  
त्वत्तः सर्वं च त्वं सर्वं त्वयि सर्वं गिरीश्वर  ॥ शिव्प्_७।१,२३।२९अब्।  
त्राहि त्राहि पुनस्त्राहि कृपां कुरु ममोपरि  ॥ शिव्प्_७।१,२३।२९च्द्।  
अथास्मिन्नन्तरे ब्रह्मा प्रणिपत्य कृताञ्जलिः  ॥ शिव्प्_७।१,२३।३०अब्।  
एवं त्ववसरं प्राप्य व्यज्ञापयत शूलिने  ॥ शिव्प्_७।१,२३।३०च्द्।  
ब्रह्मोवाच  
जय देव महादेव प्रणतार्तिविभञ्जन  ॥ शिव्प्_७।१,२३।३१अब्।  
ईदृशेष्वपराधेषु को  ऽन्यस्त्वत्तः प्रसीदति  ॥ शिव्प्_७।१,२३।३१च्द्।  
लब्धमानो भविष्यन्ति ये पुरा निहिता मृधे  ॥ शिव्प्_७।१,२३।३२अब्।  
प्रत्यापत्तिर्न कस्य स्यात्प्रसन्ने परमेश्वरे  ॥ शिव्प्_७।१,२३।३२च्द्।  
यदिदं देवदेवानां कृतमन्तुषु दूषणम्  ॥ शिव्प्_७।१,२३।३३अब्।  
तदिदं भूषणं मन्येत अङ्गीकारगौरवात्  ॥ शिव्प्_७।१,२३।३३च्द्।  
इति विज्ञाप्यमानस्तु ब्रह्मणा परमेष्ठिना  ॥ शिव्प्_७।१,२३।३४अब्।  
विलोक्य वदनं देव्या देवदेवस्स्मयन्निव  ॥ शिव्प्_७।१,२३।३४च्द्।  
पुत्रभूतस्य वात्सल्याद्ब्रह्मणः पद्मजन्मनः  ॥ शिव्प्_७।१,२३।३५अब्।  
देवादीनां यथापूर्वमङ्गानि प्रददौ प्रभुः  ॥ शिव्प्_७।१,२३।३५च्द्।  
प्रथमाद्यैश्च या देव्यो दण्डिता देवमातरः  ॥ शिव्प्_७।१,२३।३६अब्।  
तासामपि यथापूर्वाण्यङ्गानि गिरिशो ददौ  ॥ शिव्प्_७।१,२३।३६च्द्।  
दक्षस्य भगवानेव स्वयं ब्रह्मा पितामहः  ॥ शिव्प्_७।१,२३।३७अब्।  
तत्पापानुगुणं चक्रे जरच्छागमुखं मुखम्  ॥ शिव्प्_७।१,२३।३७च्द्।  
सो  ऽपि सञ्ज्ञां ततो लब्ध्वा स दृष्ट्वा जीवितः सुधी  ॥ शिव्प्_७।१,२३।३८अब्।  
भीतः कृताञ्जलिः शम्भुं तुष्टाव प्रलपन्बहु  ॥ शिव्प्_७।१,२३।३८च्द्।  
दक्ष उवाच  
जय देव जगन्नाथ लोकानुग्रहकारक  ॥ शिव्प्_७।१,२३।३९अब्।  
कृपां कुरु महेशानापराधं मे क्षमस्व ह  ॥ शिव्प्_७।१,२३।३९च्द्।  
कर्ता भर्ता च हर्ता च त्वमेव जगतां प्रभो  ॥ शिव्प्_७।१,२३।४०अब्।  
मया ज्ञातं विशेषेण विष्ण्वादिसकलेश्वरः  ॥ शिव्प्_७।१,२३।४०च्द्।  
त्वयैव विततं सर्वं व्याप्तं सृष्टं न नाशितम्  ॥ शिव्प्_७।१,२३।४१अब्।  
न हि त्वदधिकाः केचिदीशास्ते  ऽच्युतकादयः  ॥ शिव्प्_७।१,२३।४१च्द्।  
वायुरुवाच  
तं तथा व्याकुलं भीतं प्रलपन्तं कृतागसम्  ॥ शिव्प्_७।१,२३।४२अब्।  
स्मयन्निवावदत्प्रेक्ष्य मा भैरिति १ घृणानिधिः  ॥ शिव्प्_७।१,२३।४२च्द्।  
तथोक्त्वा ब्रह्मणस्तस्य पितुः प्रियचिकीर्षया  ॥ शिव्प्_७।१,२३।४३अब्।  
गाणपत्यं ददौ तस्मै दक्षायाक्षयमीश्वरः  ॥ शिव्प्_७।१,२३।४३च्द्।  
ततो ब्रह्मादयो देवा अभिवन्द्य कृत २अञ्जलिः  ॥ शिव्प्_७।१,२३।४४अब्।  
तुष्टुवुः प्रश्रया वाचा शङ्करं गिरिजाधिपम्  ॥ शिव्प्_७।१,२३।४४च्द्।  
ब्रह्मादय ऊचुः  
जय शङ्कर देवेश दीनानाथ महाप्रभो  ॥ शिव्प्_७।१,२३।४५अब्।  
  
१ सिज्लोप आर्षः  
२ एकवचनमार्षम्  
  
५२८अ  
  
कृपां कुरु महेशानापराधं नो क्षमस्व वै  ॥ शिव्प्_७।१,२३।४५च्द्।  
मखपाल मखाधीश मखविध्वंसकारक  ॥ शिव्प्_७।१,२३।४६अब्।  
कृपां कुरु मशानापराधं नः क्षमस्व वै  ॥ शिव्प्_७।१,२३।४६च्द्।  
देवदेव परेशान भक्तप्राणप्रपोषक  ॥ शिव्प्_७।१,२३।४७अब्।  
दुष्टदण्डप्रद स्वामिन्कृपां कुरु नमो  ऽस्तु ते  ॥ शिव्प्_७।१,२३।४७च्द्।  
त्वं प्रभो गर्वहर्ता वै दुष्टानां त्वामजानताम्  ॥ शिव्प्_७।१,२३।४८अब्।  
रक्षको हि विशेषेण सतां त्वत्सक्तचेतसाम्  ॥ शिव्प्_७।१,२३।४८च्द्।  
अद्भुतं चरितं ते हि निश्चितं कृपया तव  ॥ शिव्प्_७।१,२३।४९अब्।  
सर्वापराधः क्षन्तव्यो विभवो दीनवत्सलाः  ॥ शिव्प्_७।१,२३।४९च्द्।  
वायुरुवाच  
इति स्तुतो महादेवो ब्रह्माद्यैरमरैः प्रभुः  ॥ शिव्प्_७।१,२३।५०अब्।  
स भक्तवत्सलस्स्वामी तुतोष करुणोदधिः  ॥ शिव्प्_७।१,२३।५०च्द्।  
चकारानुग्रहं तेषां ब्रह्मादीनां दिवौकसाम्  ॥ शिव्प्_७।१,२३।५१अब्।  
ददौ नरांश्च सुप्रीत्या शङ्करो दीनवत्सलः  ॥ शिव्प्_७।१,२३।५१च्द्।  
स च ततस्त्रिदशाञ्छरणागतान् परमकारुणिकः परमेश्वरः  ॥ शिव्प्_७।१,२३।५२अब्।  
अनुगतस्मितलक्षणया गिरा शमितसर्वभयः समभाषत  ॥ शिव्प्_७।१,२३।५२च्द्।  
शिव उवाच  
यदिदमाग इहाचरितं सुरैर्विधिनियोगवशादिव यन्त्रितैः  ॥ शिव्प्_७।१,२३।५३अब्।  
शरणमेव गतानवलोक्य वस्तदखिलं किल विस्मृतमेव नः  ॥ शिव्प्_७।१,२३।५३च्द्।  
तदिह यूयमपि प्रकृतं मनस्यविगणय्य विमर्दमपत्रपाः  ॥ शिव्प्_७।१,२३।५४अब्।  
हरिविरिञ्चिसुरेन्द्रमुखास्सुखं व्रजत देवपुरं प्रति सम्प्रति  ॥ शिव्प्_७।१,२३।५४च्द्।  
इति सुरानभिधाय सुरेश्वरो निकृतदक्षकृतक्रतुरक्रतुः  ॥ शिव्प्_७।१,२३।५५अब्।  
सगिरिजानुचरस्सपरिच्छदः स्थित इवाम्बरतोन्तरधाद्धरः  ॥ शिव्प्_७।१,२३।५५च्द्।  
अथ सुरा अपि ते विगतव्यथाः कथितभद्रसुभद्रपराक्रमाः  ॥ शिव्प्_७।१,२३।५६अब्।  
सपदि खेन सुखेन यथासुखं ययुरनेकमुखाः मघवन्मुखाः  ॥ शिव्प्_७।१,२३।५६च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे गिरिशानुनयो नाम त्रयोविंशो  ऽध्यायः  
  
छप्तेर् २४  
ऋषय ऊचुः  
अन्तर्धानगतो देव्या सह सानुचरो हरः  ॥ शिव्प्_७।१,२४।१अब्।  
क्व यातः कुत्र वासः किं कृत्वा विरराम ह  ॥ शिव्प्_७।१,२४।१च्द्।  
वायुरुवाच  
महीधरवरः श्रीमान् मन्दरश्चित्रकन्दरः  ॥ शिव्प्_७।१,२४।२अब्।  
दयितो देवदेवस्य निवासस्तपसो  ऽभवत्  ॥ शिव्प्_७।१,२४।२च्द्।  
तपो महत्कृतं तेन वोढुं स्वशिरसा शिवौ  ॥ शिव्प्_७।१,२४।३अब्।  
चिरेण लब्धं तत्पादपङ्कजस्पर्शजं सुखम्  ॥ शिव्प्_७।१,२४।३च्द्।  
तस्य शैलस्य सौन्दर्यं सहस्रवदनैरपि  ॥ शिव्प्_७।१,२४।४अब्।  
न शक्यं विस्तराद्वक्तुं वर्षकोटिशतैरपि  ॥ शिव्प्_७।१,२४।४च्द्।  
शक्यमप्यस्य सौन्दर्यं न वर्णयितुमुत्सहे  ॥ शिव्प्_७।१,२४।५अब्।  
पर्वतान्तरसौन्दर्यं साधारणविधारणात्  ॥ शिव्प्_७।१,२४।५च्द्।  
इदन्तु शक्यते वक्तुमस्मिन्पर्वतसुन्दरे  ॥ शिव्प्_७।१,२४।६अब्।  
ऋद्ध्या कयापि सौन्दर्यमीश्वरावासयोग्यता  ॥ शिव्प्_७।१,२४।६च्द्।  
अत एव हि देवेन देव्याः प्रियचिकीर्षया  ॥ शिव्प्_७।१,२४।७अब्।  
अतीव रमणीयोयं गिरिरन्तःपुरीकृतः  ॥ शिव्प्_७।१,२४।७च्द्।  
५२८ब्  
  
मेखलाभूमयस्तस्य विमलोपलपादपाः  ॥ शिव्प्_७।१,२४।८अब्।  
शिवयोर्नित्यसान्निध्यान्न्यक्कुर्वन्त्यखिलञ्जगत्  ॥ शिव्प्_७।१,२४।८च्द्।  
पितृभ्यां जगतो नित्यं स्नानपानोपयोगतः  ॥ शिव्प्_७।१,२४।९अब्।  
अवाप्तपुण्यसंस्कारः प्रसरद्भिरितस्ततः  ॥ शिव्प्_७।१,२४।९च्द्।  
लघुशीतलसंस्पर्शैरच्छाच्छैर्निर्झराम्बुभिः  ॥ शिव्प्_७।१,२४।१०अब्।  
अधिराज्येन चाद्रीणामद्रीरेषो  ऽभिषिच्यते  ॥ शिव्प्_७।१,२४।१०च्द्।  
निशासु शिखरप्रान्तर्वर्तिना स शिलोच्चयः  ॥ शिव्प्_७।१,२४।११अब्।  
चन्द्रेणाचल साम्राज्यच्छत्रेणेव विराजते  ॥ शिव्प्_७।१,२४।११च्द्।  
स शैलश्चञ्चलीभूतैर्बालैश्चामरयोषिताम्  ॥ शिव्प्_७।१,२४।१२अब्।  
सर्वपर्वतसाम्राज्यचामरैरिव वीज्यते  ॥ शिव्प्_७।१,२४।१२च्द्।  
प्रातरभ्युदिते भानौ भूधरो रत्नभूषितः  ॥ शिव्प्_७।१,२४।१३अब्।  
दर्पणे देहसौभाग्यं द्रष्टुकाम इव स्थितः  ॥ शिव्प्_७।१,२४।१३च्द्।  
कूजद्विहङ्गवाचालैर्वातोद्धृतलताभुजैः  ॥ शिव्प्_७।१,२४।१४अब्।  
विमुक्तपुष्पैः सततं व्यालम्बिमृदुपल्लवैः  ॥ शिव्प्_७।१,२४।१४च्द्।  
लताप्रतानजटिलैस्तरुभिस्तपसैरिव  ॥ शिव्प्_७।१,२४।१५अब्।  
जयाशिषा सहाभ्यर्च्य निषेव्यत इवाद्रिराट्  ॥ शिव्प्_७।१,२४।१५च्द्।  
अधोमुखैरूर्ध्वमुखैश्शृङ्गैस्तिर्यङ्मुखैस्तथा  ॥ शिव्प्_७।१,२४।१६अब्।  
प्रपतन्निव पाताले भूपृष्ठादुत्पतन्निव  ॥ शिव्प्_७।१,२४।१६च्द्।  
परीतः सर्वतो दिक्षु भ्रमन्निव विहायसि  ॥ शिव्प्_७।१,२४।१७अब्।  
पश्यन्निव जगत्सर्वं नृत्यन्निव निरन्तरम्  ॥ शिव्प्_७।१,२४।१७च्द्।  
गुहामुखैः प्रतिदिनं व्यात्तास्यो विपुलोदरैः  ॥ शिव्प्_७।१,२४।१८अब्।  
अजीर्णलावण्यतया जृम्भमाण इवाचलः  ॥ शिव्प्_७।१,२४।१८च्द्।  
ग्रसन्निव जगत्सर्वं पिबन्निव पयोनिधिम्  ॥ शिव्प्_७।१,२४।१९अब्।  
वमन्निव तमोन्तस्थं माद्यन्निव खमम्बुदैः  ॥ शिव्प्_७।१,२४।१९च्द्।  
निवास भूमयस्तास्ता दर्पणप्रतिमोदराः  ॥ शिव्प्_७।१,२४।२०अब्।  
तिरस्कृतातपास्स्निग्धाश्रमच्छायामहीरुहाः  ॥ शिव्प्_७।१,२४।२०च्द्।  
सरित्सरस्तडागादिसम्पर्कशिशिरानिलाः  ॥ शिव्प्_७।१,२४।२१अब्।  
तत्र तत्र निषण्णाभ्यां शिवाभ्यां सफलीकृताः  ॥ शिव्प्_७।१,२४।२१च्द्।  
तमिमं सर्वतः श्रेष्ठं स्मृत्वा साम्बस्त्रियम्बकः  ॥ शिव्प्_७।१,२४।२२अब्।  
रैभ्याश्रमसमीपस्थश्चान्तर्धानं गतो ययौ  ॥ शिव्प्_७।१,२४।२२च्द्।  
तत्रोद्यानमनुप्राप्य देव्या सह महेश्वरः  ॥ शिव्प्_७।१,२४।२३अब्।  
रराम रमणीयासु देव्यान्तःपुरभूमिषु  ॥ शिव्प्_७।१,२४।२३च्द्।  
तथा गतेषु कालेषु प्रवृद्धासु प्रजासु च  ॥ शिव्प्_७।१,२४।२४अब्।  
दैत्यौ शुम्भनिशुम्भाख्यौ भ्रातरौ सम्बभूवतुः  ॥ शिव्प्_७।१,२४।२४च्द्।  
ताभ्यां तपो बलाद्दत्तं ब्रह्मणा परमेष्टिना  ॥ शिव्प्_७।१,२४।२५अब्।  
अवध्यत्वं जगत्यस्मिन्पुरुषैरखिलैरपि  ॥ शिव्प्_७।१,२४।२५च्द्।  
अयोनिजा तु या कन्या ह्यम्बिकांशसमुद्भवा  ॥ शिव्प्_७।१,२४।२६अब्।  
अजातपुंस्पर्शरतिरविलङ्घ्यपराक्रमा  ॥ शिव्प्_७।१,२४।२६च्द्।  
तया तु नौ वधः सङ्ख्ये तस्यां कामाभिभूतयोः  ॥ शिव्प्_७।१,२४।२७अब्।  
इति चाभ्यर्थितो ब्रह्मा ताभ्याम्प्राह तथास्त्विति  ॥ शिव्प्_७।१,२४।२७च्द्।  
ततः प्रभृति शक्रादीन्विजित्य समरे सुरान्  ॥ शिव्प्_७।१,२४।२८अब्।  
निःस्वाध्यायवषट्कारं जगच्चक्रतुरक्रमात्  ॥ शिव्प्_७।१,२४।२८च्द्।  
तयोर्वधाय देवेशं ब्रह्माभ्यर्थितवान्पुनः  ॥ शिव्प्_७।१,२४।२९अब्।  
विनिन्द्यापि रहस्यं वां क्रोधयित्वा यथा तथा  ॥ शिव्प्_७।१,२४।२९च्द्।  
५२९अ  
  
तद्वर्णकोशजां शक्तिमकामां कन्यकात्मिकाम्  ॥ शिव्प्_७।१,२४।३०अब्।  
निशुम्भशुम्भयोर्हन्त्रीं सुरेभ्यो दातुमर्हसि  ॥ शिव्प्_७।१,२४।३०च्द्।  
एवमभ्यर्थितो धात्रा भगवान्नीललोहितः  ॥ शिव्प्_७।१,२४।३१अब्।  
कालीत्याह रहस्यं वां निन्दयन्निव सस्मितः  ॥ शिव्प्_७।१,२४।३१च्द्।  
ततः क्रुद्धा तदा देवी सुवर्णा वर्णकारणात्  ॥ शिव्प्_७।१,२४।३२अब्।  
स्मयन्ती चाह भर्तारमसमाधेयया गिरा  ॥ शिव्प्_७।१,२४।३२च्द्।  
देव्युवाच  
ईदृशो मम वर्णेस्मिन्न रतिर्भवतो  ऽस्ति चेत्  ॥ शिव्प्_७।१,२४।३३अब्।  
एवावन्तं चिरं कालं कथमेषा नियम्यते  ॥ शिव्प्_७।१,२४।३३च्द्।  
अरत्या वर्तमानो  ऽपि कथं च रमसे मया  ॥ शिव्प्_७।१,२४।३४अब्।  
न ह्यशक्यं जगत्यस्मिन्नीश्वरस्य जगत्प्रभोः  ॥ शिव्प्_७।१,२४।३४च्द्।  
स्वात्मारामस्य भवतो रतिर्न सुखसाधनम्  ॥ शिव्प्_७।१,२४।३५अब्।  
इति हेतोः स्मरो यस्मात्प्रसभं भस्मसात्कृतः  ॥ शिव्प्_७।१,२४।३५च्द्।  
या च नाभिमता भर्तुरपि सर्वाङ्गसुन्दरी  ॥ शिव्प्_७।१,२४।३६अब्।  
सा वृथैव हि जायेत सर्वैरपि गुणान्तरैः  ॥ शिव्प्_७।१,२४।३६च्द्।  
भर्तुर्भोगैकशेषो हि सर्ग एवैष योषिताम्  ॥ शिव्प्_७।१,२४।३७अब्।  
तथासत्यन्यथाभूता नारी कुत्रोपयुज्यते  ॥ शिव्प्_७।१,२४।३७च्द्।  
तस्माद्वर्णमिमं त्यक्त्वा त्वया रहसि निन्दितम्  ॥ शिव्प्_७।१,२४।३८अब्।  
वर्णान्तरं भजिष्ये वा न भजिष्यामि वा स्वयम्  ॥ शिव्प्_७।१,२४।३८च्द्।  
इत्युक्त्वोत्थाय शयनाद्देवी साचष्ट गद्गदम्  ॥ शिव्प्_७।१,२४।३९अब्।  
ययाचे  ऽनुमतिं भर्तुस्तपसे कृतनिश्चया  ॥ शिव्प्_७।१,२४।३९च्द्।  
तथा प्रणयभङ्गेन भीतो भूतपतिः स्वयम्  ॥ शिव्प्_७।१,२४।४०अब्।  
पादयोः प्रणमन्नेव भवानीं प्रत्यभाषत  ॥ शिव्प्_७।१,२४।४०च्द्।  
ईश्वर उवाच  
अजानती च क्रीडोक्तिं प्रिये किं कुपितासि मे  ॥ शिव्प्_७।१,२४।४१अब्।  
रतिः कुतो वा जायेत त्वत्तश्चेदरतिर्मम  ॥ शिव्प्_७।१,२४।४१च्द्।  
माता त्वमस्य जगतः पिताहमधिपस्तथा  ॥ शिव्प्_७।१,२४।४२अब्।  
कथं तदुत्पपद्येत त्वत्तो नाभिरतिर्मम  ॥ शिव्प्_७।१,२४।४२च्द्।  
आवयोरभिकामो  ऽपि किमसौ कामकारितः  ॥ शिव्प्_७।१,२४।४३अब्।  
यतः कामसमुत्पत्तिः प्रागेव जगदुद्भवः  ॥ शिव्प्_७।१,२४।४३च्द्।  
पृथग्जनानां रतये कामात्मा कल्पितो मया  ॥ शिव्प्_७।१,२४।४४अब्।  
ततः कथमुपालब्धः कामदाहादहं त्वया  ॥ शिव्प्_७।१,२४।४४च्द्।  
मां वै त्रिदशसामान्यं मन्यमानो मनोभवः  ॥ शिव्प्_७।१,२४।४५अब्।  
मनाक्परिभवं कुर्वन्मया वै भस्मसात्कृतः  ॥ शिव्प्_७।१,२४।४५च्द्।  
विहारोप्यावयोरस्य जगतस्त्राणकारणात्  ॥ शिव्प्_७।१,२४।४६अब्।  
ततस्तदर्थं त्वय्यद्य क्रीडोक्तिं कृतवाहनम्  ॥ शिव्प्_७।१,२४।४६च्द्।  
स चायमचिरादर्थस्तवैवाविष्करिष्यते  ॥ शिव्प्_७।१,२४।४७अब्।  
क्रोधस्य जनकं वाक्यं हृदि कृत्वेदमब्रवीत्  ॥ शिव्प्_७।१,२४।४७च्द्।  
देव्युवाच  
श्रुतपूर्वं हि भगवंस्तव चाटु वचो मया  ॥ शिव्प्_७।१,२४।४८अब्।  
येनैवमतिधीराहमपि प्रागभिवञ्चिता  ॥ शिव्प्_७।१,२४।४८च्द्।  
प्राणानप्यप्रिया भर्तुर्नारी या न परित्यजेत्  ॥ शिव्प्_७।१,२४।४९अब्।  
कुलाङ्गना शुभा सद्भिः कुत्सितैव हि गम्यते  ॥ शिव्प्_७।१,२४।४९च्द्।  
भूयसी च तवाप्रीतिरगौरमिति मे वपुः  ॥ शिव्प्_७।१,२४।५०अब्।  
क्रीडोक्तिरपि कालीति घटते कथमन्यथा  ॥ शिव्प्_७।१,२४।५०च्द्।  
सद्भिर्विगर्हितं तस्मात्तव कार्ष्ण्यमसम्मतम्  ॥ शिव्प्_७।१,२४।५१अब्।  
५२९ब्  
  
अनुत्सृज्य तपोयोगात्स्थातुमेवेह नोत्सहे  ॥ शिव्प्_७।१,२४।५१च्द्।  
शिव उवाच  
स यद्येवंविधतापस्ते तपसा किं प्रयोजनम्  ॥ शिव्प्_७।१,२४।५२अब्।  
ममेच्छया स्वेच्छया वा वर्णान्तरवती भव  ॥ शिव्प्_७।१,२४।५२च्द्।  
देव्युवाच  
नेच्छामि भवतो वर्णं स्वयं वा कर्तुमन्यथा  ॥ शिव्प्_७।१,२४।५३अब्।  
ब्रह्माणं तपसाराध्य क्षिप्रं गौरी भवाम्यहम्  ॥ शिव्प्_७।१,२४।५३च्द्।  
ईश्वर उवाच  
मत्प्रसादात्पुरा ब्रह्मा ब्रह्मत्वं प्राप्तवान्पुरा  ॥ शिव्प्_७।१,२४।५४अब्।  
तमाहूय महादेवि तपसा किं करिष्यसि  ॥ शिव्प्_७।१,२४।५४च्द्।  
देव्युवाच  
त्वत्तो लब्धपदा एव सर्वे ब्रह्मादयः सुराः  ॥ शिव्प्_७।१,२४।५५अब्।  
तथाप्याराध्य तपसा ब्रह्माणं त्वन्नियोगतः  ॥ शिव्प्_७।१,२४।५५च्द्।  
पुरा किल सती नाम्ना दक्षस्य दुहिता  ऽभवम्  ॥ शिव्प्_७।१,२४।५६अब्।  
जगतां पतिमेवं त्वां पतिं प्राप्तवती तथा  ॥ शिव्प्_७।१,२४।५६च्द्।  
एवमद्यापि तपसा तोषयित्वा द्विजं विधिम्  ॥ शिव्प्_७।१,२४।५७अब्।  
गौरी भवितुमिच्छामि को दोषः कथ्यतामिह  ॥ शिव्प्_७।१,२४।५७च्द्।  
एवमुक्तो महादेव्या वामदेवः स्मयन्निव  ॥ शिव्प्_७।१,२४।५८अब्।  
न तां निर्बन्धयामास देवकार्यचिकीर्षया  ॥ शिव्प्_७।१,२४।५८च्द्।  
इति श्रीशिवमहापुराणे सप्तम्यां वायवीयसंहितायां पूर्वखण्डे शिवमन्दरगिरिनिवासक्रीडोक्तवर्णनं नाम चतुर्विंशो  ऽध्यायः  
  
छप्तेर् २५  
वायुरुवाच  
ततः प्रदक्षिणीकृत्य पतिमम्बा पतिव्रता  ॥ शिव्प्_७।१,२५।१अब्।  
नियम्य च वियोगार्तिं जगाम हिमवद्गिरिम्  ॥ शिव्प्_७।१,२५।१च्द्।  
तपःकृतवती पूर्वं देशे यस्मिन्सखीजनैः  ॥ शिव्प्_७।१,२५।२अब्।  
तमेव देशमवृनोत्तपसे प्रणयात्पुनः  ॥ शिव्प्_७।१,२५।२च्द्।  
ततः स्वपितरं दृष्ट्वा मातरं च तयोर्गृहे  ॥ शिव्प्_७।१,२५।३अब्।  
प्रणम्य वृत्तं विज्ञाप्य ताभ्यां चानुमता सती  ॥ शिव्प्_७।१,२५।३च्द्।  
पुनस्तपोवनं गत्वा भूषणानि विसृज्य च  ॥ शिव्प्_७।१,२५।४अब्।  
स्नात्वा तपस्विनो वेषं कृत्वा परमपावनम्  ॥ शिव्प्_७।१,२५।४च्द्।  
सङ्कल्प्य च महातीव्रं तपः परमदुश्चरम्  ॥ शिव्प्_७।१,२५।५अब्।  
सदा मनसि सन्धाय भर्तुश्चरणपङ्कजम्  ॥ शिव्प्_७।१,२५।५च्द्।  
तमेव क्षणिके लिङ्गे ध्यात्वा बाह्यविधानतः  ॥ शिव्प्_७।१,२५।६अब्।  
त्रिसन्ध्यमभ्यर्चयन्ती वन्यैः पुष्पैः फलादिभिः  ॥ शिव्प्_७।१,२५।६च्द्।  
स एव ब्रह्मणो मूर्तिमास्थाय तपसः फलम्  ॥ शिव्प्_७।१,२५।७अब्।  
प्रदास्यति ममेत्येवं नित्यं कृत्वा  ऽकरोत्तपः  ॥ शिव्प्_७।१,२५।७च्द्।  
तथा तपश्चरन्तीं तां काले बहुतिथे गते  ॥ शिव्प्_७।१,२५।८अब्।  
दृष्टः कश्चिन्महाव्याघ्रो दुष्टभावादुपागमत्  ॥ शिव्प्_७।१,२५।८च्द्।  
तथैवोपगतस्यापि तस्यातीवदुरात्मनः  ॥ शिव्प्_७।१,२५।९अब्।  
गात्रं चित्रार्पितमिव स्तब्धं तस्यास्सकाशतः  ॥ शिव्प्_७।१,२५।९च्द्।  
तं दृष्ट्वापि तथा व्याघ्रं दुष्टभावादुपागतम्  ॥ शिव्प्_७।१,२५।१०अब्।  
न पृथग्जनवद्देवी स्वभावेन विविच्यते  ॥ शिव्प्_७।१,२५।१०च्द्।  
स तु विष्टब्धसर्वाङ्गो बुभुक्षापरिपीडितः  ॥ शिव्प्_७।१,२५।११अब्।  
ममामिषं ततो नान्यदिति मत्वा निरन्तरम्  ॥ शिव्प्_७।१,२५।११च्द्।  
निरीक्ष्यमाणः सततं देवीमेव तदा  ऽनिशम्  ॥ शिव्प्_७।१,२५।१२अब्।  
अतिष्ठदग्रतस्तस्या उपासनमिवाचरत्  ॥ शिव्प्_७।१,२५।१२च्द्।  
५३०अ  
  
देव्याश्च हृदये नित्यं ममैवायमुपासकः  ॥ शिव्प्_७।१,२५।१३अब्।  
त्राता च दुष्टसत्त्वेभ्य इति प्रववृते कृपा  ॥ शिव्प्_७।१,२५।१३च्द्।  
तस्या एव कृपा योगात्सद्योनष्टमलत्रयः  ॥ शिव्प्_७।१,२५।१४अब्।  
बभूव सहसा व्याघ्रो देवीं च बुबुधे तदा  ॥ शिव्प्_७।१,२५।१४च्द्।  
न्यवर्तत बुभुक्षा च तस्याङ्गस्तम्भनं तथा  ॥ शिव्प्_७।१,२५।१५अब्।  
दौरात्म्यं जन्मसिद्धं च तृप्तिश्च समजायत  ॥ शिव्प्_७।१,२५।१५च्द्।  
तदा परमभावेन ज्ञात्वा कार्तार्थ्यमात्मनः  ॥ शिव्प्_७।१,२५।१६अब्।  
सद्योपासक एवैष सिषेवे परमेश्वरीम्  ॥ शिव्प्_७।१,२५।१६च्द्।  
दुष्टानामपि सत्त्वानां तथान्येषान्दुरात्मनाम्  ॥ शिव्प्_७।१,२५।१७अब्।  
स एव द्रावको भूत्वा विचचार तपोवने  ॥ शिव्प्_७।१,२५।१७च्द्।  
तपश्च ववृधे देव्यास्तीव्रं तीव्रतरात्मकम्  ॥ शिव्प्_७।१,२५।१८अब्।  
देवाश्च दैत्यनिर्बन्धाद्ब्रह्माणं शरणं गताः  ॥ शिव्प्_७।१,२५।१८च्द्।  
चक्रुर्निवेदनं देवाः स्वदुःखस्यारिपीडनात्  ॥ शिव्प्_७।१,२५।१९अब्।  
यथा च ददतुः शुम्भनिशुम्भौ वरसम्मदात्  ॥ शिव्प्_७।१,२५।१९च्द्।  
सो  ऽपि श्रुत्वा विधिर्दुःखं सुराणां कृपयान्वितः  ॥ शिव्प्_७।१,२५।२०अब्।  
आसीद्दैत्यवधायैव स्मृत्वा हेत्वाश्रयां कथाम्  ॥ शिव्प्_७।१,२५।२०च्द्।  
सामरः प्रार्थितो ब्रह्मा ययौ देव्यास्तपोवनम्  ॥ शिव्प्_७।१,२५।२१अब्।  
संस्मरन्मनसा देवदुःखमोक्षं स्वयत्नतः  ॥ शिव्प्_७।१,२५।२१च्द्।  
ददर्श च सुरश्रेष्ठः श्रेष्ठे तपसि निष्ठिताम्  ॥ शिव्प्_७।१,२५।२२अब्।  
प्रतिष्ठामिव विश्वस्य भवानीं परमेश्वरीम्  ॥ शिव्प्_७।१,२५।२२च्द्।  
ननाम चास्य जगतो मातरं स्वस्य वै हरेः  ॥ शिव्प्_७।१,२५।२३अब्।  
रुद्रस्य च पितुर्भार्यामार्यामद्रीश्वरात्मजाम्  ॥ शिव्प्_७।१,२५।२३च्द्।  
ब्रह्माणमागतं दृष्ट्वा देवी देवगणैः सह  ॥ शिव्प्_७।१,२५।२४अब्।  
अर्घ्यं तदर्हं दत्त्वा  ऽस्मै स्वागताद्यैरुपाचरत्  ॥ शिव्प्_७।१,२५।२४च्द्।  
तां च प्रत्युपचारोक्तिं पुरस्कृत्याभिनन्द्य च  ॥ शिव्प्_७।१,२५।२५अब्।  
पप्रच्छ तपसो हेतुमजानन्निव पद्मजः  ॥ शिव्प्_७।१,२५।२५च्द्।  
ब्रह्मोवाच  
तीव्रेण तपसानेन देव्या किमिह साध्यते  ॥ शिव्प्_७।१,२५।२६अब्।  
तपःफलानां सर्वेषां त्वदधीना हि सिद्धयः  ॥ शिव्प्_७।१,२५।२६च्द्।  
यश्चैव जगतां भर्ता तमेव परमेश्वरम्  ॥ शिव्प्_७।१,२५।२७अब्।  
भर्तारमात्मना प्राप्य प्राप्तञ्च तपसः फलम्  ॥ शिव्प्_७।१,२५।२७च्द्।  
अथवा सर्वमेवैतत्क्रीडाविलसितं तव  ॥ शिव्प्_७।१,२५।२८अब्।  
इदन्तु चित्रं देवस्य विरहं सहसे कथम्  ॥ शिव्प्_७।१,२५।२८च्द्।  
देव्युवाच  
सर्गादौ भवतो देवादुत्पत्तिः श्रूयते यदा  ॥ शिव्प्_७।१,२५।२९अब्।  
तदा प्रजानां प्रथमस्त्वं मे प्रथमजः सुतः  ॥ शिव्प्_७।१,२५।२९च्द्।  
यदा पुनः प्रजावृद्ध्यै ललाटाद्भवतो भवः  ॥ शिव्प्_७।१,२५।३०अब्।  
उत्पन्नो  ऽभूत्तदा त्वं मे गुरुः श्वशुरभावतः  ॥ शिव्प्_७।१,२५।३०च्द्।  
यदा भवद्गिरीन्द्रस्ते पुत्रो मम पिता स्वयम्  ॥ शिव्प्_७।१,२५।३१अब्।  
तदा पितामहस्त्वं मे जातो लोकपितामह  ॥ शिव्प्_७।१,२५।३१च्द्।  
तदीदृशस्य भवतो लोकयात्राविधायिनः  ॥ शिव्प्_७।१,२५।३२अब्।  
वृत्तवन्तःपुरे भर्ता कथयिष्ये कथं पुनः  ॥ शिव्प्_७।१,२५।३२च्द्।  
किमत्र बहुना देहे यश्चायं मम कालिमा  ॥ शिव्प्_७।१,२५।३३अब्।  
त्यक्त्वा सत्त्वविधानेन गौरी भवितुमुत्सहे  ॥ शिव्प्_७।१,२५।३३च्द्।  
५३०ब्  
  
ब्रह्मोवाच  
एतावता किमर्थेन तीव्रं देवि तपः कृतम्  ॥ शिव्प्_७।१,२५।३४अब्।  
स्वेच्छैव किमपर्याप्ता क्रीडेयं हि तवेदृशी  ॥ शिव्प्_७।१,२५।३४च्द्।  
क्रीडा  ऽपि च जगन्मातस्तव लोकहिताय वै  ॥ शिव्प्_७।१,२५।३५अब्।  
अतो ममेष्टमनया फलं किमपि साध्यताम्  ॥ शिव्प्_७।१,२५।३५च्द्।  
निशुम्भशुम्भनामानौ दैत्यौ दत्तवरौ मया  ॥ शिव्प्_७।१,२५।३६अब्।  
दृप्तौ देवान्प्रबाधेते त्वत्तो लब्धस्तयोर्वधः  ॥ शिव्प्_७।१,२५।३६च्द्।  
अलं विलम्बनेनात्र त्वं क्षणेन स्थिरा भव  ॥ शिव्प्_७।१,२५।३७अब्।  
शक्तिर्विसृज्यमाना  ऽद्य तयोर्मृत्युर्भविष्यति  ॥ शिव्प्_७।१,२५।३७च्द्।  
ब्राह्मणाभ्यर्थिता चैव देवी गिरिवरात्मजा  ॥ शिव्प्_७।१,२५।३८अब्।  
त्वक्कोशं सहसोत्सृज्य गौरी सा समजायत  ॥ शिव्प्_७।१,२५।३८च्द्।  
सा त्वक्कोशात्मनोत्सृष्टा कौशिकी नाम नामतः  ॥ शिव्प्_७।१,२५।३९अब्।  
काली कालाम्बुदप्रख्या कन्यका समपद्यत  ॥ शिव्प्_७।१,२५।३९च्द्।  
सा तु मायात्मिका शक्तिर्योगनिद्रा च वैष्णवी  ॥ शिव्प्_७।१,२५।४०अब्।  
शङ्खचक्रत्रिशूलादिसायुधाष्टमहाभुजा  ॥ शिव्प्_७।१,२५।४०च्द्।  
सौम्या घोरा च मिश्रा च त्रिनेत्रा चन्द्रशेखरा  ॥ शिव्प्_७।१,२५।४१अब्।  
अजातपुंस्पर्शरतिरधृष्या चातिसुन्दरी  ॥ शिव्प्_७।१,२५।४१च्द्।  
दत्ता च ब्रह्मणे देव्या शक्तिरेषा सनातनी  ॥ शिव्प्_७।१,२५।४२अब्।  
निशुम्भस्य च शुम्भस्य निहन्त्री दैत्यसिंहयोः  ॥ शिव्प्_७।१,२५।४२च्द्।  
ब्रह्मणापि प्रहृष्टेन तस्यै परमशक्तये  ॥ शिव्प्_७।१,२५।४३अब्।  
प्रबलः केसरी दत्तो वाहनत्वे समागतः  ॥ शिव्प्_७।१,२५।४३च्द्।  
विन्ध्ये च वसतिं तस्याः पूजामासवपूर्वकैः  ॥ शिव्प्_७।१,२५।४४अब्।  
मांसैर्मत्स्यैरपूपैश्च निर्वर्त्यासौ समादिशत्  ॥ शिव्प्_७।१,२५।४४च्द्।  
सा चैव सम्मता शक्तिर्ब्रह्मणो विश्वकर्मणः  ॥ शिव्प्_७।१,२५।४५अब्।  
प्रणम्य मातरं गौरीं ब्रह्माणं चानुपूर्वशः  ॥ शिव्प्_७।१,२५।४५च्द्।  
शक्तिभिश्चापि तुल्याभिः स्वात्मजाभिरनेकशः  ॥ शिव्प्_७।१,२५।४६अब्।  
परीता प्रययौ विन्ध्यं दैत्येन्द्रौ हन्तुमुद्यता  ॥ शिव्प्_७।१,२५।४६च्द्।  
निहतौ च तया तत्र समरे दैत्यपुङ्गवौ  ॥ शिव्प्_७।१,२५।४७अब्।  
तद्बाणैः कामबाणैश्च च्छिन्नभिन्नाङ्गमानसौ  ॥ शिव्प्_७।१,२५।४७च्द्।  
तद्युद्धविस्तरश्चात्र न कृतो  ऽन्यत्र वर्णनात्  ॥ शिव्प्_७।१,२५।४८अब्।  
ऊहनीयं परस्माच्च प्रस्तुतं वर्णयामि वः  ॥ शिव्प्_७।१,२५।४८च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे देवीगौरत्वभवनं नाम पञ्चविंशो  ऽध्यायः  
  
छप्तेर् २६  
वायुरुवाच  
उत्पाद्य कौशिकीं गौरी ब्रह्मणे प्रतिपाद्य ताम्  ॥ शिव्प्_७।१,२६।१अब्।  
तस्य प्रत्युपकाराय पितामहमथाब्रवीत्  ॥ शिव्प्_७।१,२६।१च्द्।  
देव्युवाच  
दृष्टः किमेष भवता शार्दूलो मदुपाश्रयः  ॥ शिव्प्_७।१,२६।२अब्।  
अनेन दुष्टसत्त्वेभ्यो रक्षितं मत्तपोवनम्  ॥ शिव्प्_७।१,२६।२च्द्।  
मय्यर्पितमना एष भजते मामनन्यधीः  ॥ शिव्प्_७।१,२६।३अब्।  
अस्य संरक्षणादन्यत्प्रियं मम न विद्यते  ॥ शिव्प्_७।१,२६।३च्द्।  
भवितव्यमनेनातो ममान्तःपुरचारिणा  ॥ शिव्प्_७।१,२६।४अब्।  
गणेश्वरपदं चास्मै प्रीत्या दास्यति शङ्करः  ॥ शिव्प्_७।१,२६।४च्द्।  
एनमग्रेसरं कृत्वा सखीभिर्गन्तुमुत्सहे  ॥ शिव्प्_७।१,२६।५अब्।  
प्रदीयतामनुज्ञा मे प्रजानां पतिना १ त्वया  ॥ शिव्प्_७।१,२६।५च्द्।  
  
१ धित्वमार्षम्  
  
५३१अ  
  
इत्युक्तः प्रहसन्ब्रह्मा देवीम्मुग्धामिव स्मयन्  ॥ शिव्प्_७।१,२६।६अब्।  
तस्य तीव्रैः पुरावृत्तैर्दौरात्म्यं समवर्णयत् १  ॥ शिव्प्_७।१,२६।६च्द्।  
ब्रह्मोवाच  
पशौ देवि मृगाः क्रूराः क्व च ते  ऽनुग्रहः शुभः  ॥ शिव्प्_७।१,२६।७अब्।  
आशीविषमुखे साक्षादमृतं किं निषिच्यते  ॥ शिव्प्_७।१,२६।७च्द्।  
व्याघ्रमात्रेण सन्नेष दुष्टः को  ऽपि निशाचरः  ॥ शिव्प्_७।१,२६।८अब्।  
अनेन भक्षिता गावो ब्राह्मणाश्च तपोधनाः  ॥ शिव्प्_७।१,२६।८च्द्।  
तर्पयंस्तान्यथाकामं कामरूपी चरत्यसौ  ॥ शिव्प्_७।१,२६।९अब्।  
अवश्यं खलु भोक्तव्यं फलं पापस्य कर्मणः  ॥ शिव्प्_७।१,२६।९च्द्।  
अतः किं कृपया कृत्यमीदृशेषु दुरात्मसु  ॥ शिव्प्_७।१,२६।१०अब्।  
अनेन देव्याः किं कृत्यं प्रकृत्या कलुषात्मना  ॥ शिव्प्_७।१,२६।१०च्द्।  
देव्युवाच  
यदुक्तं भवता सर्वं तथ्यमस्त्वयमीदृशः  ॥ शिव्प्_७।१,२६।११अब्।  
तथापि मां प्रपन्नो  ऽभून्न त्याज्यो मामुपाश्रितः  ॥ शिव्प्_७।१,२६।११च्द्।  
ब्रह्मोवाच  
अस्य भक्तिमविज्ञाय प्राग्वृत्तं ते निवेदितम्  ॥ शिव्प्_७।१,२६।१२अब्।  
भक्तिश्चेदस्य किं पापैर्न ते भक्तः प्रणश्यति  ॥ शिव्प्_७।१,२६।१२च्द्।  
पुण्यकर्मापि किं कुर्यात्त्वदीयाज्ञानपेक्षया  ॥ शिव्प्_७।१,२६।१३अब्।  
अजा प्रज्ञा पुराणी च त्वमेव परमेश्वरी  ॥ शिव्प्_७।१,२६।१३च्द्।  
त्वदधीना हि सर्वेषां बन्धमोक्षव्यवस्थितिः  ॥ शिव्प्_७।१,२६।१४अब्।  
त्वदृते परमा शक्तिः संसिद्धिः कस्य कर्मणा  ॥ शिव्प्_७।१,२६।१४च्द्।  
त्वमेव विविधा शक्तिः भवानामथ वा स्वयम्  ॥ शिव्प्_७।१,२६।१५अब्।  
अशक्तः कर्मकरणे कर्ता वा किं करिष्यति  ॥ शिव्प्_७।१,२६।१५च्द्।  
विष्णोश्च मम चान्येषां देवदानवरक्षसाम्  ॥ शिव्प्_७।१,२६।१६अब्।  
तत्तदैश्वर्यसम्प्राप्त्यै तवैवाज्ञा हि कारणम्  ॥ शिव्प्_७।१,२६।१६च्द्।  
अतीताः खल्वसङ्ख्याता ब्रह्माणो हरयो भवाः  ॥ शिव्प्_७।१,२६।१७अब्।  
अनागतास्त्वसङ्ख्यातास्त्वदाज्ञानुविधायिनः  ॥ शिव्प्_७।१,२६।१७च्द्।  
त्वामनाराध्य देवेशि पुरुषार्थचतुष्टयम्  ॥ शिव्प्_७।१,२६।१८अब्।  
लब्धुं न शक्यमस्माभिरपि सर्वैः सुरोत्तमैः  ॥ शिव्प्_७।१,२६।१८च्द्।  
व्यत्यासो  ऽपि भवेत्सद्यो ब्रह्मत्वस्थावरत्वयोः  ॥ शिव्प्_७।१,२६।१९अब्।  
सुकृतं दुष्कृतं चापि त्वयेव स्थापितं यतः  ॥ शिव्प्_७।१,२६।१९च्द्।  
त्वं हि सर्वजगद्भर्तुश्शिवस्य परमात्मनः  ॥ शिव्प्_७।१,२६।२०अब्।  
अनादिमध्यनिधना शक्तिराद्या सनातनी  ॥ शिव्प्_७।१,२६।२०च्द्।  
समस्तलोकयात्रार्थं मूर्तिमाविश्य कामपि  ॥ शिव्प्_७।१,२६।२१अब्।  
क्रीडसे २ विविधैर्भावैः कस्त्वां जानाति तत्त्वतः  ॥ शिव्प्_७।१,२६।२१च्द्।  
अतो दुष्कृतकर्मापि व्याघ्रो  ऽयं त्वदनुग्रहात्  ॥ शिव्प्_७।१,२६।२२अब्।  
प्राप्नोतु परमां सिद्धिमत्र कः प्रतिबन्धकः  ॥ शिव्प्_७।१,२६।२२च्द्।  
इत्यात्मनः परं भावं स्मारयित्वानुरूपतः  ॥ शिव्प्_७।१,२६।२३अब्।  
ब्रह्मणाभ्यर्थिता गौरी तपसो  ऽपि न्यवर्तत  ॥ शिव्प्_७।१,२६।२३च्द्।  
ततो देवीमनुज्ञाप्य ब्रह्मण्यन्तर्हिते सति  ॥ शिव्प्_७।१,२६।२४अब्।  
देवीं च मातरं दृष्ट्वा मेनां हिमवता सह  ॥ शिव्प्_७।१,२६।२४च्द्।  
प्रणम्याश्वास्य बहुधा पितरौ विरहासहौ  ॥ शिव्प्_७।१,२६।२५अब्।  
  
१ परस्मैपदमार्षम्  
२ आत्मनेपदमार्षम्  
  
५३१ब्  
  
तपः प्रणयिनो देवी तपोवनमहीरुहान्  ॥ शिव्प्_७।१,२६।२५च्द्।  
विप्रयोगशुचेवाग्रे पुष्पबाष्पं विमुञ्चतः  ॥ शिव्प्_७।१,२६।२६अब्।  
तत्तुच्छाखासमारूढविहगो दीरितै रुतैः  ॥ शिव्प्_७।१,२६।२६च्द्।  
व्याकुलं बहुधा दीनं विलापमिव कुर्वतः  ॥ शिव्प्_७।१,२६।२७अब्।  
सखीभ्यः कथयन्त्येवं सत्त्वरा भर्तृदर्शने  ॥ शिव्प्_७।१,२६।२७च्द्।  
पुरस्कृत्य च तं व्याघ्रं स्नेहात्पुत्रमिवौरसम्  ॥ शिव्प्_७।१,२६।२८अब्।  
देहस्य प्रभया चैव दीपयन्ती दिशो दश  ॥ शिव्प्_७।१,२६।२८च्द्।  
प्रययौ मन्दरं गौरी यत्र भर्ता महेश्वरः  ॥ शिव्प्_७।१,२६।२९अब्।  
सर्वेषां जगतां धाता कर्ता पाता विनाशकृत्  ॥ शिव्प्_७।१,२६।२९च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे व्याघ्रगतिवर्णनं नाम षड्विंशो  ऽध्यायः  
  
छप्तेर् २७  
ऋषय ऊचुः  
कृत्वा गौरं वपुर्दिव्यं देवी गिरिवरात्मजा  ॥ शिव्प्_७।१,२७।१अब्।  
कथं ददर्श भर्तारं प्रविष्टा मन्दितं सती  ॥ शिव्प्_७।१,२७।१च्द्।  
प्रवेशसमये तस्या भवनद्वारगोचरैः  ॥ शिव्प्_७।१,२७।२अब्।  
गणेशैः किं कृतं देवस्तान्दृष्ट्वा किन्तदा  ऽकरोत्  ॥ शिव्प्_७।१,२७।२च्द्।  
वायुरुवाच  
प्रवक्तुमञ्जसा  ऽशक्यः तादृशः परमो रसः  ॥ शिव्प्_७।१,२७।३अब्।  
येन प्रणयगर्भेण भावो भाववतां हृतः  ॥ शिव्प्_७।१,२७।३च्द्।  
द्वास्थैस्ससम्भ्रमैरेव देवो देव्यागमोत्सुकः  ॥ शिव्प्_७।१,२७।४अब्।  
शङ्कमाना प्रविष्टान्तस्तञ्च सा समपश्यत  ॥ शिव्प्_७।१,२७।४च्द्।  
तैस्तैः प्रणयभावैश्च भवनान्तरवर्तिभिः  ॥ शिव्प्_७।१,२७।५अब्।  
गणेन्द्रैर्वन्दिता वाचा प्रणनाम त्रियम्बकम्  ॥ शिव्प्_७।१,२७।५च्द्।  
प्रणम्य नोत्थिता यावत्तावत्तां परमेश्वरः  ॥ शिव्प्_७।१,२७।६अब्।  
प्रगृह्य दोर्भ्यामाश्लिष्य परितः परया मुदा  ॥ शिव्प्_७।१,२७।६च्द्।  
स्वाङ्के धर्तुं प्रवृत्तो  ऽपि सा पर्यङ्के न्यषीदत  ॥ शिव्प्_७।१,२७।७अब्।  
पर्यङ्कतो बलाद्देवीं सोङ्कमारोप्य सुस्मिताम्  ॥ शिव्प्_७।१,२७।७च्द्।  
सस्मितो विवृतैर्नेत्रैस्तद्वक्त्रं प्रपिबन्निव  ॥ शिव्प्_७।१,२७।८अब्।  
तया सम्भाषणायेशः पूर्वभाषितमब्रवीत्  ॥ शिव्प्_७।१,२७।८च्द्।  
देवदेव उवाच  
सा दशा च व्यतीता किं तव सर्वाङ्गसुन्दरि  ॥ शिव्प्_७।१,२७।९अब्।  
यस्यामनुनयोपायः को  ऽपि कोपान्न लभ्यते  ॥ शिव्प्_७।१,२७।९च्द्।  
स्वेच्छयापि न कालीति नान्यवर्णवतीति च  ॥ शिव्प्_७।१,२७।१०अब्।  
त्वत्स्वभावाहृतं चित्तं सुभ्रु चिन्तावहं मम  ॥ शिव्प्_७।१,२७।१०च्द्।  
विस्मृतः परमो भावः कथं स्वेच्छाङ्गयोगतः  ॥ शिव्प्_७।१,२७।११अब्।  
न सम्भवन्ति ये तत्र चित्तकालुष्यहेतवः  ॥ शिव्प्_७।१,२७।११च्द्।  
पृथग्जनवदन्योन्यं विप्रियस्यापि कारणम्  ॥ शिव्प्_७।१,२७।१२अब्।  
आवयोरपि यद्यस्ति नास्त्येवैतच्चराचरम्  ॥ शिव्प्_७।१,२७।१२च्द्।  
अहमग्निशिरोनिष्ठस्त्वं सोमशिरसि स्थिता  ॥ शिव्प्_७।१,२७।१३अब्।  
अग्नीषोमात्मकं विश्वमावाभ्यां समधिष्ठितम्  ॥ शिव्प्_७।१,२७।१३च्द्।  
जगद्धिताय चरतोः स्वेच्छाधृतशरीरयोः  ॥ शिव्प्_७।१,२७।१४अब्।  
आवयोर्विप्रयोगे हि स्यान्निरालम्बनं जगत्  ॥ शिव्प्_७।१,२७।१४च्द्।  
अस्ति हेत्वन्तरं चात्र शास्त्रयुक्तिविनिश्चितम्  ॥ शिव्प्_७।१,२७।१५अब्।  
वागर्थमिव मे वैतज्जगत्स्थावरजङ्गमम्  ॥ शिव्प्_७।१,२७।१५च्द्।  
त्वं हि वागमृतं साक्षादहमर्थामृतं परम्  ॥ शिव्प्_७।१,२७।१६अब्।  
द्वयमप्यमृतं कस्माद्वियुक्तमुपपद्यते  ॥ शिव्प्_७।१,२७।१६च्द्।  
५३२अ  
  
विद्याप्रत्यायिका त्वं मे वेद्यो  ऽहं प्रत्ययात्तव  ॥ शिव्प्_७।१,२७।१७अब्।  
विद्यावेद्यात्मनोरेव विश्लेषः कथमावयोः  ॥ शिव्प्_७।१,२७।१७च्द्।  
न कर्मणा सृजामीदं जगत्प्रतिसृजामि च  ॥ शिव्प्_७।१,२७।१८अब्।  
सर्वस्याज्ञैकलभ्यत्वादाज्ञात्वं हि गरीयसी  ॥ शिव्प्_७।१,२७।१८च्द्।  
आज्ञैकसारमैश्वर्यं यस्मात्स्वातन्त्र्यलक्षणम्  ॥ शिव्प्_७।१,२७।१९अब्।  
आज्ञया विप्रयुक्तस्य चैश्वर्यं मम कीदृशम्  ॥ शिव्प्_७।१,२७।१९च्द्।  
न कदाचिदवस्थानमावयोर्विप्रयुक्तयोः  ॥ शिव्प्_७।१,२७।२०अब्।  
देवानां कार्यमुद्दिश्य लीलोक्तिं कृतवानहम्  ॥ शिव्प्_७।१,२७।२०च्द्।  
त्वयाप्यविदितं नास्ति कथं कुपितवत्यसि  ॥ शिव्प्_७।१,२७।२१अब्।  
ततस्त्रिलोकरक्षार्थे कोपो मय्यपि ते कृतः  ॥ शिव्प्_७।१,२७।२१च्द्।  
यदनर्थाय भूतानां न तदस्ति खलु त्वयि  ॥ शिव्प्_७।१,२७।२२अब्।  
इति प्रियंवदे साक्षादीश्वरे परमेश्वरे  ॥ शिव्प्_७।१,२७।२२च्द्।  
शृङ्गारभावसाराणां जन्मभूमिरकृत्रिमा  ॥ शिव्प्_७।१,२७।२३अब्।  
स्वभर्त्रा ललितन्तथ्यमुक्तं मत्वा स्मितोत्तरम्  ॥ शिव्प्_७।१,२७।२३च्द्।  
लज्जया न किमप्यूचे कौशिकी वर्णनात्परम्  ॥ शिव्प्_७।१,२७।२४अब्।  
तदेव वर्णयाम्यद्य शृणु देव्याश्च वर्णनम्  ॥ शिव्प्_७।१,२७।२४च्द्।  
देव्युवाच  
किं देवेन न सा दृष्टा या सृष्टा कौशिकी मया  ॥ शिव्प्_७।१,२७।२५अब्।  
तादृशी कन्यका लोके न भूता न भविष्यति  ॥ शिव्प्_७।१,२७।२५च्द्।  
तस्या वीर्यं बलं विन्ध्यनिलयं विजयं तथा  ॥ शिव्प्_७।१,२७।२६अब्।  
शुम्भस्य च निशुम्भस्य मारणे च रणे तयोः  ॥ शिव्प्_७।१,२७।२६च्द्।  
प्रत्यक्षफलदानं च लोकाय भजते सदा  ॥ शिव्प्_७।१,२७।२७अब्।  
लोकानां रक्षणं शश्वद्ब्रह्मा विज्ञापयिष्यति  ॥ शिव्प्_७।१,२७।२७च्द्।  
इति सम्भाषमाणाया देव्या एवाज्ञया तदा  ॥ शिव्प्_७।१,२७।२८अब्।  
व्याघ्रः सख्या समानीय पुरो  ऽवस्थापितस्तदा  ॥ शिव्प्_७।१,२७।२८च्द्।  
तं प्रेक्ष्याह पुनर्देवी देवानीतमुपायतम्  ॥ शिव्प्_७।१,२७।२९अब्।  
व्याघ्रं पश्य न चानेन सदृशो मदुपासकः  ॥ शिव्प्_७।१,२७।२९च्द्।  
अनेन दुष्टसङ्घेभ्यो रक्षितं मत्तपोवनम्  ॥ शिव्प्_७।१,२७।३०अब्।  
अतीव मम भक्तश्च विश्रब्धश्च स्वरक्षणात्  ॥ शिव्प्_७।१,२७।३०च्द्।  
स्वदेशं च परित्यज्य प्रसादार्थं समागतः  ॥ शिव्प्_७।१,२७।३१अब्।  
यदि प्रीतिरभून्मत्तः परां प्रीतिं करोषि मे  ॥ शिव्प्_७।१,२७।३१च्द्।  
नित्यमन्तःपुरद्वारि नियोगान्नन्दिनः स्वयम्  ॥ शिव्प्_७।१,२७।३२अब्।  
रक्षिभिस्सह तच्चिह्नैर्वर्ततामयमीश्वर  ॥ शिव्प्_७।१,२७।३२च्द्।  
वायुरुवाच  
मधुरं प्रणयोदर्कं श्रुत्वा देव्याः शुभं वचः  ॥ शिव्प्_७।१,२७।३३अब्।  
प्रीतो  ऽस्मीत्याह तं देवस्स चादृश्यत तत्क्षणात्  ॥ शिव्प्_७।१,२७।३३च्द्।  
बिभ्रद्वेत्रलतां हैमीं रत्नचित्रं च कञ्चुकम्  ॥ शिव्प्_७।१,२७।३४अब्।  
छुरिकामुरगप्रख्यां गणेशो रक्षवेषधृक्  ॥ शिव्प्_७।१,२७।३४च्द्।  
यस्मात्सोमो महादेवो नन्दी चानेन नन्दितः  ॥ शिव्प्_७।१,२७।३५अब्।  
सोमनन्दीति विख्यातस्तस्मादेष समाख्यया  ॥ शिव्प्_७।१,२७।३५च्द्।  
इत्थं देव्याः प्रियं कृत्वा देवश्चर्धेन्दुभूषणः  ॥ शिव्प्_७।१,२७।३६अब्।  
भूषयामास तन्दिव्यैर्भूषणै रत्नभूषितैः  ॥ शिव्प्_७।१,२७।३६च्द्।  
ततस्स गौरीं गिरिशो गिरीन्द्रजां सगौरवां सर्वमनोहरां हरः  ॥ शिव्प्_७।१,२७।३७अब्।  
पर्यङ्कमारोप्य वराङ्गभूषणैर्विभूषयामास शशाङ्कभूषणः  ॥ शिव्प्_७।१,२७।३७च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे सप्तविंशो  ऽध्यायः  
  
छप्तेर् २८  
ऋषय ऊचुः  
देवीं समादधानेन देवेनेदं किमीरितम्  ॥ शिव्प्_७।१,२८।१अब्।  
अग्निषोमात्मकं विश्वं वागर्थात्मकमित्यपि  ॥ शिव्प्_७।१,२८।१च्द्।  
आज्ञैकसारमैश्वर्यमाज्ञा त्वमिति चोदितम्  ॥ शिव्प्_७।१,२८।२अब्।  
तदिदं श्रोतुमिच्छामो यथावदनुपूर्वशः  ॥ शिव्प्_७।१,२८।२च्द्।  
वायुरुवाच  
अग्निरित्युच्यते रौद्री घोरा या तैजसी तनुः  ॥ शिव्प्_७।१,२८।३अब्।  
सोमः शाक्तो  ऽमृतमयः शक्तेः शान्तिकरी तनुः  ॥ शिव्प्_७।१,२८।३च्द्।  
अमृतं यत्प्रतिष्ठा सा तेजो विद्या कला स्वयम्  ॥ शिव्प्_७।१,२८।४अब्।  
भूतसूक्ष्मेषु सर्वेषु त एव रसतेजसी  ॥ शिव्प्_७।१,२८।४च्द्।  
द्विविधा तेजसो वृत्तिसूर्यात्मा चानलात्मिका  ॥ शिव्प्_७।१,२८।५अब्।  
तथैव रसवृत्तिश्च सोमात्मा च जलात्मिका  ॥ शिव्प्_७।१,२८।५च्द्।  
विद्युदादिमयन्तेजो मधुरादिमयो रसः  ॥ शिव्प्_७।१,२८।६अब्।  
तेजोरसविभेदैस्तु धृतमेतच्चराचरम्  ॥ शिव्प्_७।१,२८।६च्द्।  
अग्नेरमृतनिष्पत्तिरमृतेनाग्निरेधते  ॥ शिव्प्_७।१,२८।७अब्।  
अत एव हि विक्रान्तमग्नीषोमं जगद्धितम्  ॥ शिव्प्_७।१,२८।७च्द्।  
हविषे सस्यसम्पत्तिर्वृष्टिः सस्याभिवृद्धये  ॥ शिव्प्_७।१,२८।८अब्।  
वृष्टेरेव हविस्तस्मादग्नीषोमधृतं जगत्  ॥ शिव्प्_७।१,२८।८च्द्।  
अग्निरूर्ध्वं ज्वलत्येष यावत्सौम्यं परामृतम्  ॥ शिव्प्_७।१,२८।९अब्।  
यावदग्न्यास्पदं सौम्यममृतं च स्रवत्यधः  ॥ शिव्प्_७।१,२८।९च्द्।  
अत एव हि कालाग्निरधस्ताच्छक्तिरूर्ध्वतः  ॥ शिव्प्_७।१,२८।१०अब्।  
यावदादहनं चोर्ध्वमधश्चाप्लावनं भवेत्  ॥ शिव्प्_७।१,२८।१०च्द्।  
आधारशक्त्यैव धृतः कालाग्निरयमूर्ध्वगः  ॥ शिव्प्_७।१,२८।११अब्।  
तथैव निम्नगः सोमश्शिवशक्तिपदास्पदः  ॥ शिव्प्_७।१,२८।११च्द्।  
शिवश्चोर्ध्वमधश्शक्तिरूर्ध्वं शक्तिरधः शिवः  ॥ शिव्प्_७।१,२८।१२अब्।  
तदित्थं शिवशक्तिभ्यान्नाव्याप्तमिह किञ्चन  ॥ शिव्प्_७।१,२८।१२च्द्।  
असकृच्चाग्निना दग्धं जगद्यद्भस्मसात्कृतम्  ॥ शिव्प्_७।१,२८।१३अब्।  
अग्नेर्वीर्यमिदं चाहुस्तद्वीर्यं भस्म यत्ततः  ॥ शिव्प्_७।१,२८।१३च्द्।  
यश्चेत्थं भस्मसद्भावं ज्ञात्वा स्नाति च भस्मना  ॥ शिव्प्_७।१,२८।१४अब्।  
अग्निरित्यादिभिर्मन्त्रैर्बद्धः पाशात्प्रमुच्यते  ॥ शिव्प्_७।१,२८।१४च्द्।  
अग्नेर्वीर्यं तु यद्भस्म सोमेनाप्लावितम्पुनः  ॥ शिव्प्_७।१,२८।१५अब्।  
अयोगयुक्त्या प्रकृतेरधिकाराय कल्पते  ॥ शिव्प्_७।१,२८।१५च्द्।  
योगयुक्त्या तु तद्भस्म प्लाव्यमानं समन्ततः  ॥ शिव्प्_७।१,२८।१६अब्।  
शाक्तेनामृतवर्षेण चाधिकारान्निवर्तयेत्  ॥ शिव्प्_७।१,२८।१६च्द्।  
अतो मृत्युञ्जयायेत्थममृतप्लावनं सदा  ॥ शिव्प्_७।१,२८।१७अब्।  
शिवशक्त्यमृतस्पर्शे लब्धं येन कुतो मृतिः  ॥ शिव्प्_७।१,२८।१७च्द्।  
यो वेद दहनं गुह्यं प्लावनं च यथोदितम्  ॥ शिव्प्_७।१,२८।१८अब्।  
अग्नीषोमपदं हित्वा न स भूयो  ऽभिजायते  ॥ शिव्प्_७।१,२८।१८च्द्।  
शिवाग्निना तनुं दग्ध्वा शक्तिसौम्या मृतेन यः  ॥ शिव्प्_७।१,२८।१९अब्।  
प्लावयेद्योगमार्गेण सो  ऽमृतत्वाय कल्पते  ॥ शिव्प्_७।१,२८।१९च्द्।  
हृदि कृत्वेममर्थं वै देवेन समुदाहृतम्  ॥ शिव्प्_७।१,२८।२०अब्।  
अग्नीषोमात्मकं विश्वं जगदित्यनुरूपतः  ॥ शिव्प्_७।१,२८।२०च्द्।  
५३३अ  
  
  
इति श्रीशिवमहापुराणे सप्तम्यां वायवीयसंहितायां पूर्वखण्डे भस्मतत्त्ववर्णनं नामाष्टाविंशो  ऽध्यायः  
  
छप्तेर् २९  
वायुरुवाच  
निवेदयामि जगतो वागर्थात्म्यं कृतं यथा  ॥ शिव्प्_७।१,२९।१अब्।  
षडध्ववेदनं सम्यक् समासान्न तु विस्तरात्  ॥ शिव्प्_७।१,२९।१च्द्।  
नास्ति कश्चिदशब्दार्थो नापि शब्दो निरर्थकः  ॥ शिव्प्_७।१,२९।२अब्।  
ततो हि समये शब्दस्सर्वस्सर्वार्थबोधकः  ॥ शिव्प्_७।१,२९।२च्द्।  
प्रकृतेः परिणामो  ऽयं द्विधा शब्दार्थभावना  ॥ शिव्प्_७।१,२९।३अब्।  
तामाहुः प्राकृतीं मूर्तिं शिवयोः परमात्मनोः  ॥ शिव्प्_७।१,२९।३च्द्।  
शब्दात्मिका विभूतिर्या सा त्रिधा कथ्यते बुधैः  ॥ शिव्प्_७।१,२९।४अब्।  
स्थूला सूक्ष्मा परा चेति स्थूला या श्रुतिगोचरा  ॥ शिव्प्_७।१,२९।४च्द्।  
सूक्ष्मा चिन्तामयी प्रोक्ता चिन्तया रहिता परा  ॥ शिव्प्_७।१,२९।५अब्।  
या शक्तिः सा परा शक्तिश्शिवतत्त्वसमाश्रया  ॥ शिव्प्_७।१,२९।५च्द्।  
ज्ञानशक्तिसमायोगादिच्छोपोद्बलिका तथा  ॥ शिव्प्_७।१,२९।६अब्।  
सर्वशक्तिसमष्ट्यात्मा शक्तितत्त्वसमाख्यया  ॥ शिव्प्_७।१,२९।६च्द्।  
समस्तकार्यजातस्य मूलप्रकृतितां गता  ॥ शिव्प्_७।१,२९।७अब्।  
सैव कुण्डलिनी माया शुद्धाध्वपरमा सती  ॥ शिव्प्_७।१,२९।७च्द्।  
सा विभागस्वरूपैव षडध्वात्मा विजृम्भते  ॥ शिव्प्_७।१,२९।८अब्।  
तत्र शब्दास्त्रयो  ऽध्वानस्त्रयश्चार्थाः समीरिताः  ॥ शिव्प्_७।१,२९।८च्द्।  
सर्वेषामपि वै पुंसां नैजशुद्ध्यनुरूपतः  ॥ शिव्प्_७।१,२९।९अब्।  
लयभोगाधिकारास्स्युस्सर्वतत्त्वविभागतः  ॥ शिव्प्_७।१,२९।९च्द्।  
कलाभिस्तानि तत्त्वानि व्याप्तान्येव यथातथम्  ॥ शिव्प्_७।१,२९।१०अब्।  
परस्याः प्रकृतेरादौ पञ्चधा परिणामतः  ॥ शिव्प्_७।१,२९।१०च्द्।  
कलाश्च ता निवृत्त्याद्याः पर्याप्ता इति निश्चयः  ॥ शिव्प्_७।१,२९।११अब्।  
मन्त्राध्वा च पदाध्वा च वर्णाध्वा चेति शब्दतः  ॥ शिव्प्_७।१,२९।११च्द्।  
भुवनाध्वा च तत्त्वाध्वा कलाध्वा चार्थतः क्रमात्  ॥ शिव्प्_७।१,२९।१२अब्।  
अत्रान्योन्यं च सर्वेषां व्याप्यव्यापकतोच्यते  ॥ शिव्प्_७।१,२९।१२च्द्।  
मन्त्राः सर्वैः पदैर्व्याप्ता वाक्यभावात्पदानि च  ॥ शिव्प्_७।१,२९।१३अब्।  
वर्णैर्वर्णसमूहं हि पदमाहुर्विपश्चितः  ॥ शिव्प्_७।१,२९।१३च्द्।  
वर्णास्तु भुवनैर्व्याप्तास्तेषां तेषूपलम्भनात्  ॥ शिव्प्_७।१,२९।१४अब्।  
भुवनान्यपि तत्त्वौघैरुत्पत्त्यान्तर्बहिष्क्रमात्  ॥ शिव्प्_७।१,२९।१४च्द्।  
व्याप्तानि कारणैस्तत्त्वैरारब्धत्वादनेकशः  ॥ शिव्प्_७।१,२९।१५अब्।  
अन्तरादुत्थितानीह भुवनानि तु कानिचित्  ॥ शिव्प्_७।१,२९।१५च्द्।  
पौराणिकानि चान्यानि विज्ञेयानि शिवागमे  ॥ शिव्प्_७।१,२९।१६अब्।  
साङ्ख्ययोगप्रसिद्धानि तत्त्वान्यपि च कानिचित्  ॥ शिव्प्_७।१,२९।१६च्द्।  
शिवशास्त्रप्रसिद्धानि ततोन्यान्यपि कृत्स्नशः  ॥ शिव्प्_७।१,२९।१७अब्।  
कलाभिस्तानि तत्त्वानि व्याप्तान्येव यथातथम्  ॥ शिव्प्_७।१,२९।१७च्द्।  
परस्याः प्रकृतेरादौ पञ्चधा परिणामतः  ॥ शिव्प्_७।१,२९।१८अब्।  
कलाश्च ता निवृत्त्याद्या व्याप्ताः पञ्च यथोत्तरम्  ॥ शिव्प्_७।१,२९।१८च्द्।  
व्यापिकातः परा शक्तिरविभक्ता षडध्वनाम्  ॥ शिव्प्_७।१,२९।१९अब्।  
परप्रकृतिभावस्य तत्सत्त्वाच्छिवतत्त्वतः  ॥ शिव्प्_७।१,२९।१९च्द्।  
शक्त्यादि च पृथिव्यन्तं शिवतत्त्वसमुद्भवम्  ॥ शिव्प्_७।१,२९।२०अब्।  
व्याप्तमेकेन तेनैव मृदा कुम्भादिकं यथा  ॥ शिव्प्_७।१,२९।२०च्द्।  
शैवं तत्परमं धाम यत्प्राप्यं षड्भिरध्वभिः  ॥ शिव्प्_७।१,२९।२१अब्।  
५३३ब्  
  
व्यापिका  ऽव्यापिका शक्तिः पञ्चतत्त्वविशोधनात्  ॥ शिव्प्_७।१,२९।२१च्द्।  
निवृत्त्या रुद्रपर्यन्तं स्थितिरण्डस्य शोध्यते  ॥ शिव्प्_७।१,२९।२२अब्।  
प्रतिष्ठया तदूर्ध्वं तु यावदव्यक्तगोचरम्  ॥ शिव्प्_७।१,२९।२२च्द्।  
तदूर्ध्वं विद्यया मध्ये यावद्विश्वेश्वरावधि  ॥ शिव्प्_७।१,२९।२३अब्।  
शान्त्या तदूर्ध्वं मध्वान्ते विशुद्धिः शान्त्यतीतया  ॥ शिव्प्_७।१,२९।२३च्द्।  
यामाहुः परमं व्योम परप्रकृतियोगतः  ॥ शिव्प्_७।१,२९।२४अब्।  
एतानि पञ्चतत्त्वानि यैर्व्याप्तमखिलं जगत्  ॥ शिव्प्_७।१,२९।२४च्द्।  
तत्रैव सर्वमेवेदं द्रष्टव्यं खलु साधकैः  ॥ शिव्प्_७।१,२९।२५अब्।  
अध्वव्याप्तिमविज्ञाय शुद्धिं यः कर्तुमिच्छति  ॥ शिव्प्_७।१,२९।२५च्द्।  
स विप्रलम्भकः शुद्धेर्नालम्प्रापयितुं फलम्  ॥ शिव्प्_७।१,२९।२६अब्।  
वृथा परिश्रमस्तस्य निरयायैव केवलम्  ॥ शिव्प्_७।१,२९।२६च्द्।  
शक्तिपातसमायोगादृते तत्त्वानि तत्त्वतः  ॥ शिव्प्_७।१,२९।२७अब्।  
तद्व्याप्तिस्तद्विवृद्धिश्च ज्ञातुमेवं न शक्यते  ॥ शिव्प्_७।१,२९।२७च्द्।  
शक्तिराज्ञा परा शैवी चिद्रूपा मरमेश्वरी  ॥ शिव्प्_७।१,२९।२८अब्।  
शिवो  ऽधितिष्ठत्यखिलं यया कारणभूतया  ॥ शिव्प्_७।१,२९।२८च्द्।  
नात्मनो नैव मायैषा न विकारो विचारतः  ॥ शिव्प्_७।१,२९।२९अब्।  
न बन्धो नापि मुक्तिश्च बन्धमुक्तिविधायिनी  ॥ शिव्प्_७।१,२९।२९च्द्।  
सर्वैश्वर्यपराकाष्टा शिवस्य व्यभिचारिणी  ॥ शिव्प्_७।१,२९।३०अब्।  
समानधर्मिणी तस्य तैस्तैर्भावैर्विशेषतः  ॥ शिव्प्_७।१,२९।३०च्द्।  
स तयैव गृही सापि तेनैव गृहिणी सदा  ॥ शिव्प्_७।१,२९।३१अब्।  
तयोरपत्यं यत्कार्यं परप्रकृतिजं जगत्  ॥ शिव्प्_७।१,२९।३१च्द्।  
स कर्ता कारणं सेति तयोर्भेदो व्यवस्थितः  ॥ शिव्प्_७।१,२९।३२अब्।  
एक एव शिवः साक्षाद्द्विधा  ऽसौ समवस्थितः  ॥ शिव्प्_७।१,२९।३२च्द्।  
स्त्रीपुंसभावेन तयोर्भेद इत्यपि केचन  ॥ शिव्प्_७।१,२९।३३अब्।  
अपरे तु परा शक्तिः शिवस्य समवायिनी  ॥ शिव्प्_७।१,२९।३३च्द्।  
प्रभेव भानोश्चिद्रूपा भिन्नैवेति व्यवस्थितः  ॥ शिव्प्_७।१,२९।३४अब्।  
तस्माच्छिवः परो हेतुस्तस्याज्ञा परमेश्वरी  ॥ शिव्प्_७।१,२९।३४च्द्।  
तयैव प्रेरिता शैवी मूलप्रकृतिरव्यया  ॥ शिव्प्_७।१,२९।३५अब्।  
महामाया च माया च प्रकृतिस्त्रिगुणेति च  ॥ शिव्प्_७।१,२९।३५च्द्।  
त्रिविधा कार्यवेधेन सा प्रसूते षडध्वनः  ॥ शिव्प्_७।१,२९।३६अब्।  
स वागर्थमयश्चाध्वा षड्विधो निखिलं जगत्  ॥ शिव्प्_७।१,२९।३६च्द्।  
अस्यैव विस्तरं प्राहुः शास्त्रजातमशेषतः  ॥ शिव्प्_७।१,२९।३७अब्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे वागर्थकतत्त्ववर्णनं नामैकोनत्रिंशो  ऽध्यायः  
  
छप्तेर् ३०  
ऋषय ऊचुः  
चरितानि विचित्राणि गृह्याणि गहनानि च  ॥ शिव्प्_७।१,३०।१अब्।  
दुर्विज्ञेयानि देवैश्च मोहयन्ति मनांसि नः  ॥ शिव्प्_७।१,३०।१च्द्।  
शिवयोस्तत्त्वसम्बन्धे न दोष उपलभ्यते  ॥ शिव्प्_७।१,३०।२अब्।  
चरितैः प्राकृतो भावस्तयोरपि विभाव्यते  ॥ शिव्प्_७।१,३०।२च्द्।  
ब्रह्मादयो  ऽपि लोकानां सृष्टिस्थित्यन्तहेतवः  ॥ शिव्प्_७।१,३०।३अब्।  
निग्रहानुग्रहौ प्राप्य शिवस्य वशवर्तिनः  ॥ शिव्प्_७।१,३०।३च्द्।  
शिवः पुनर्न कस्यापि निग्रहानुग्रहास्पदम्  ॥ शिव्प्_७।१,३०।४अब्।  
अतो  ऽनायत्तमैश्वर्यं तस्यैवेति विनिश्चितम्  ॥ शिव्प्_७।१,३०।४च्द्।  
५३४अ  
  
यद्येवमीदृशैश्वर्यं तत्तु स्वातन्त्र्यलक्षणम्  ॥ शिव्प्_७।१,३०।५अब्।  
स्वभावसिद्धं चैतस्य मूर्तिमत्तास्पदं भवेत्  ॥ शिव्प्_७।१,३०।५च्द्।  
न मूर्तिश्च स्वतन्त्रस्य घटते मूलहेतुना  ॥ शिव्प्_७।१,३०।६अब्।  
मूर्तेरपि च कार्यत्वात्तत्सिद्धिः स्यादहैतुकी  ॥ शिव्प्_७।१,३०।६च्द्।  
सर्वत्र परमो भावो  ऽपरमश्चान्य उच्यते  ॥ शिव्प्_७।१,३०।७अब्।  
परमापरमौ भावौ कथमेकत्र सङ्गतौ  ॥ शिव्प्_७।१,३०।७च्द्।  
निष्फलो हि स्वभावो  ऽस्य परमः परमात्मनः  ॥ शिव्प्_७।१,३०।८अब्।  
स एव सकलः कस्मात्स्वभावो ह्यविपर्ययः  ॥ शिव्प्_७।१,३०।८च्द्।  
स्वभावो विपरीतश्चेत्स्वतन्त्रः स्वेच्छया यदि  ॥ शिव्प्_७।१,३०।९अब्।  
न करोति किमीशानो नित्यानित्यविपर्ययम्  ॥ शिव्प्_७।१,३०।९च्द्।  
मूर्तात्मा सकलः कश्चित्स चान्यो निष्फलः शिवः  ॥ शिव्प्_७।१,३०।१०अब्।  
शिवेनाधिष्ठितश्चेति सर्वत्र लघु कथ्यते  ॥ शिव्प्_७।१,३०।१०च्द्।  
मूर्त्यात्मैव तदा मूर्तिः शिवस्यास्य भवेदिति  ॥ शिव्प्_७।१,३०।११अब्।  
तस्य मूर्तौ मूर्तिमतोः पारतन्त्र्यं हि निश्चितम्  ॥ शिव्प्_७।१,३०।११च्द्।  
अन्यथा निरपेक्षेण मूर्तिः स्वीक्रियते कथम्  ॥ शिव्प्_७।१,३०।१२अब्।  
मूर्तिस्वीकरणं तस्मान्मूर्तौ साध्यफलेप्सया  ॥ शिव्प्_७।१,३०।१२च्द्।  
न हि स्वेच्छाशरीरत्वं स्वातन्त्र्यायोपपद्यते  ॥ शिव्प्_७।१,३०।१३अब्।  
स्वेच्छैव तादृशी पुंसां यस्मात्कर्मानुसारिणी  ॥ शिव्प्_७।१,३०।१३च्द्।  
स्वीकर्तुं स्वेच्छया देहं हातुं च प्रभवन्त्युत  ॥ शिव्प्_७।१,३०।१४अब्।  
ब्रह्मादयः पिशाचान्ताः किं ते कर्मातिवर्तिनः  ॥ शिव्प्_७।१,३०।१४च्द्।  
इच्छया देहनिर्माणमिन्द्रजालोपमं विदुः  ॥ शिव्प्_७।१,३०।१५अब्।  
अणिमादिगुणैश्वर्यवशीकारानतिक्रमात्  ॥ शिव्प्_७।१,३०।१५च्द्।  
विश्वरूपं दधद्विष्णुर्दधीचेन महर्षिणा  ॥ शिव्प्_७।१,३०।१६अब्।  
युध्यता समुपालब्धस्तद्रूपं दधता स्वयम्  ॥ शिव्प्_७।१,३०।१६च्द्।  
सर्वस्मादधिकस्यापि शिवस्य परमात्मनः  ॥ शिव्प्_७।१,३०।१७अब्।  
शरीरवत्तयान्यात्मसाधर्म्यं प्रतिभाति नः  ॥ शिव्प्_७।१,३०।१७च्द्।  
सर्वानुग्राहकं प्राहुश्शिवं परमकारणम्  ॥ शिव्प्_७।१,३०।१८अब्।  
स निर्गृह्णाति देवानां सर्वानुग्राहकः कथम्  ॥ शिव्प्_७।१,३०।१८च्द्।  
चिच्छेद बहुशो देवो ब्रह्मणः पञ्चमं शिरः  ॥ शिव्प्_७।१,३०।१९अब्।  
शिवनिन्दां प्रकुर्वन्तं पुत्रेति कुमतेर्हठात्  ॥ शिव्प्_७।१,३०।१९च्द्।  
विष्णोरपि नृसिंहस्य रभसा शरभाकृतिः  ॥ शिव्प्_७।१,३०।२०अब्।  
बिभेद पद्भ्यामाक्रम्य हृदयं नखरैः खरैः  ॥ शिव्प्_७।१,३०।२०च्द्।  
देवस्त्रीषु च देवेषु दक्षस्याध्वरकारणात्  ॥ शिव्प्_७।१,३०।२१अब्।  
वीरेण वीरभद्रेण न हि कश्चिददण्डितः  ॥ शिव्प्_७।१,३०।२१च्द्।  
पुरत्रयं च सस्त्रीकं सदैत्यं सह बालकैः  ॥ शिव्प्_७।१,३०।२२अब्।  
क्षणेनैकेन देवेन नेत्राग्नेरिन्धनीकृतम्  ॥ शिव्प्_७।१,३०।२२च्द्।  
प्रजानां रतिहेतुश्च कामो रतिपतिस्स्वयम्  ॥ शिव्प्_७।१,३०।२३अब्।  
क्रोशतामेव देवानां हुतो नेत्रहुताशने  ॥ शिव्प्_७।१,३०।२३च्द्।  
गावश्च कश्चिद्दुग्धौघं स्रवन्त्यो मूर्ध्नि खेचराः  ॥ शिव्प्_७।१,३०।२४अब्।  
सरुषा प्रेक्ष्य देवेन तत्क्षणे भस्मसात्कृतः  ॥ शिव्प्_७।१,३०।२४च्द्।  
जलन्धरासुरो दीर्णश्चक्रीकृत्य जलं पदा  ॥ शिव्प्_७।१,३०।२५अब्।  
बद्ध्वानन्तेन यो विष्णुं चिक्षेप शतयोजनम्  ॥ शिव्प्_७।१,३०।२५च्द्।  
तमेव जलसन्धायी शूलेनैव जघान सः  ॥ शिव्प्_७।१,३०।२६अब्।  
तच्चक्रं तपसा लब्ध्वा लब्धवीर्यो हरिस्सदा  ॥ शिव्प्_७।१,३०।२६च्द्।  
५३४ब्  
  
जिघांसतां सुरारीणां कुलं निर्घृणचेतसाम्  ॥ शिव्प्_७।१,३०।२७अब्।  
त्रिशूलेनान्धकस्योरः शिखिनैवोपतापितम्  ॥ शिव्प्_७।१,३०।२७च्द्।  
कण्ठात्कालाङ्गनां सृष्ट्वा दारको  ऽपि निपातितः  ॥ शिव्प्_७।१,३०।२८अब्।  
कौशिकीं जनयित्वा तु गौर्यास्त्वक्कोशगोचराम्  ॥ शिव्प्_७।१,३०।२८च्द्।  
शुम्भस्सह निशुम्भेन प्रापितो मरणं रणे  ॥ शिव्प्_७।१,३०।२९अब्।  
श्रुतं च महदाख्यानं स्कान्दे स्कन्दसमाश्रयम्  ॥ शिव्प्_७।१,३०।२९च्द्।  
वधार्थे तारकाख्यस्य दैत्येन्द्रस्येन्द्रविद्विषः  ॥ शिव्प्_७।१,३०।३०अब्।  
ब्रह्मणाभ्यर्थितो देवो मन्दरान्तःपुरं गतः  ॥ शिव्प्_७।१,३०।३०च्द्।  
विहृत्य सुचिरं देव्या विहारा  ऽतिप्रसङ्गतः  ॥ शिव्प्_७।१,३०।३१अब्।  
रसां रसातलं नीतामिव कृत्वाभिधां ततः  ॥ शिव्प्_७।१,३०।३१च्द्।  
देवीं च वञ्चयंस्तस्यां स्ववीर्यमतिदुर्वहम्  ॥ शिव्प्_७।१,३०।३२अब्।  
अविसृज्य विसृज्याग्नौ हविः पूतमिवामृतम्  ॥ शिव्प्_७।१,३०।३२च्द्।  
गङ्गादिष्वपि निक्षिप्य वह्निद्वारा तदंशतः  ॥ शिव्प्_७।१,३०।३३अब्।  
तत्समाहृत्य शनकैस्तोकंस्तोकमितस्ततः  ॥ शिव्प्_७।१,३०।३३च्द्।  
स्वाहया कृत्तिकारूपात्स्वभर्त्रा रममाणया  ॥ शिव्प्_७।१,३०।३४अब्।  
सुवर्णीभूतया न्यस्तं मेरौ शरवणे क्वचित्  ॥ शिव्प्_७।१,३०।३४च्द्।  
सन्दीपयित्वा कालेन तस्य भासा दिशो दश  ॥ शिव्प्_७।१,३०।३५अब्।  
रञ्जयित्वा गिरीन्सर्वान्काञ्चनीकृत्य मेरुणा  ॥ शिव्प्_७।१,३०।३५च्द्।  
ततश्चिरेण कालेन सञ्जाते तत्र तेजसि  ॥ शिव्प्_७।१,३०।३६अब्।  
कुमारे सुकुमाराङ्गे कुमाराणां निदर्शने  ॥ शिव्प्_७।१,३०।३६च्द्।  
तच्छैशवं स्वरूपं च तस्य दृष्ट्वा मनोहरम्  ॥ शिव्प्_७।१,३०।३७अब्।  
सह देवसुरैर्लोकैर्विस्मिते च विमोहिते  ॥ शिव्प्_७।१,३०।३७च्द्।  
देवो  ऽपि स्वयमायातः पुत्रदर्शनलालसः  ॥ शिव्प्_७।१,३०।३८अब्।  
सह देव्याङ्कमारोप्य ततो  ऽस्य स्मेरमाननम्  ॥ शिव्प्_७।१,३०।३८च्द्।  
पीतामृतमिव स्नेहविवशेनान्तरात्मना  ॥ शिव्प्_७।१,३०।३९अब्।  
देवेष्वपि च पश्यत्सु वीतरागैस्तपस्विभिः  ॥ शिव्प्_७।१,३०।३९च्द्।  
स्वस्य वक्षःस्थले स्वैरं नर्तयित्वा कुमारकम्  ॥ शिव्प्_७।१,३०।४०अब्।  
अनुभूय च तत्क्रीडां सम्भाव्य च परस्परम्  ॥ शिव्प्_७।१,३०।४०च्द्।  
स्तन्यमाज्ञापयन्देव्याः पाययित्वामृतोपमम्  ॥ शिव्प्_७।१,३०।४१अब्।  
तवावतारो जगतां हितायेत्यनुशास्य च  ॥ शिव्प्_७।१,३०।४१च्द्।  
स्वयन्देवश्च देवी च न तृप्तिमुपजग्मतुः  ॥ शिव्प्_७।१,३०।४२अब्।  
ततः शक्रेण सन्धाय बिभ्यता तारकासुरात्  ॥ शिव्प्_७।१,३०।४२च्द्।  
कारयित्वाभिषेकं च सेनापत्ये दिवौकसाम्  ॥ शिव्प्_७।१,३०।४३अब्।  
पुत्रमन्तरतः कृत्वा देवेन त्रिपुरद्विषा  ॥ शिव्प्_७।१,३०।४३च्द्।  
स्वयमन्तर्हितेनैव स्कन्दमिन्द्रादिरक्षितम्  ॥ शिव्प्_७।१,३०।४४अब्।  
तच्छक्त्या क्रौञ्चभेदिन्या युधि कालाग्निकल्पया  ॥ शिव्प्_७।१,३०।४४च्द्।  
छेदितं तारकस्यापि शिरश्शक्रभिया सह  ॥ शिव्प्_७।१,३०।४५अब्।  
स्तुतिं चक्रुर्विशेषेण हरिधातृमुखाः सुराः  ॥ शिव्प्_७।१,३०।४५च्द्।  
तथा रक्षोधिपः साक्षाद्रावणो बलगर्वितः  ॥ शिव्प्_७।१,३०।४६अब्।  
उद्धरन्स्वभुजैर्दीर्घैः कैलासं गिरिमात्मनः  ॥ शिव्प्_७।१,३०।४६च्द्।  
तदागो  ऽसहमानस्य देवदेवस्य शूलिनः  ॥ शिव्प्_७।१,३०।४७अब्।  
पदाङ्गुष्ठपरिस्पन्दान्ममज्ज मृदितो भुवि  ॥ शिव्प्_७।१,३०।४७च्द्।  
बटोः केनचिदर्थेन स्वाश्रितस्य गतायुषः  ॥ शिव्प्_७।१,३०।४८अब्।  
५३५अ  
  
त्वरयागत्य देवेन पादान्तं गमितोन्तकः  ॥ शिव्प्_७।१,३०।४८च्द्।  
स्ववाहनमविज्ञाय वृषेन्द्रं वडवानलः  ॥ शिव्प्_७।१,३०।४९अब्।  
सगलग्रहमानीतस्ततो  ऽस्त्येकोदकं जगत्  ॥ शिव्प्_७।१,३०।४९च्द्।  
अलोकविदितैस्तैस्तैर्वृत्तैरानन्दसुन्दरैः  ॥ शिव्प्_७।१,३०।५०अब्।  
अङ्गहारस्वसेनेदमसकृच्चालितं जगत्  ॥ शिव्प्_७।१,३०।५०च्द्।  
शान्त एव सदा सर्वमनुगृह्णाति चेच्छिवः  ॥ शिव्प्_७।१,३०।५१अब्।  
सर्वाणि पूरयेदेव कथं शक्तेन मोचयेत्  ॥ शिव्प्_७।१,३०।५१च्द्।  
अनादिकर्म वैचित्र्यमपि नात्र नियामकम्  ॥ शिव्प्_७।१,३०।५२अब्।  
कारणं खलु कर्मापि भवेदीश्वरकारितम्  ॥ शिव्प्_७।१,३०।५२च्द्।  
किमत्र बहुनोक्तेन नास्तिक्यं हेतुकारकम्  ॥ शिव्प्_७।१,३०।५३अब्।  
यथा ह्याशु निवर्तेत तथा कथय मारुत  ॥ शिव्प्_७।१,३०।५३च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे शिवतत्त्वप्रश्नो नाम त्रिंशो  ऽध्यायः  
  
छप्तेर् ३१  
वायुरुवाच  
स्थने संशयितं विप्रा भवद्भिर्हेतुचोदितैः  ॥ शिव्प्_७।१,३१।१अब्।  
जिज्ञासा हि न नास्तिक्यं साधयेत्साधुबुद्धिषु  ॥ शिव्प्_७।१,३१।१च्द्।  
प्रमणमत्र वक्ष्यामि सताम्मोहनिवर्तकम्  ॥ शिव्प्_७।१,३१।२अब्।  
असतां त्वन्यथाभावः प्रसादेन विना प्रभोः  ॥ शिव्प्_७।१,३१।२च्द्।  
शिवस्य परिपूर्णस्य परानुग्रहमन्तरा  ॥ शिव्प्_७।१,३१।३अब्।  
न किञ्चिदपि कर्तव्यमिति साधु विनिश्चितम्  ॥ शिव्प्_७।१,३१।३च्द्।  
स्वभाव एव पर्याप्तः परानुग्रहकर्मणि  ॥ शिव्प्_७।१,३१।४अब्।  
अन्यथा निस्स्वभवेन न किमप्यनुगृह्यते  ॥ शिव्प्_७।१,३१।४च्द्।  
परं सर्वमनुग्राह्यं पशुपाशात्मकं जगत्  ॥ शिव्प्_७।१,३१।५अब्।  
परस्यानुग्रहार्थं तु पत्युराज्ञासमन्वयः  ॥ शिव्प्_७।१,३१।५च्द्।  
पतिराज्ञापकः सर्वमनुगृह्णाति सर्वदा  ॥ शिव्प्_७।१,३१।६अब्।  
तदर्थमर्थस्वीकारे परतन्त्रः कथं शिवः  ॥ शिव्प्_७।१,३१।६च्द्।  
अनुग्राह्यनपेक्षो  ऽस्ति न हि कश्चिदनुग्रहः  ॥ शिव्प्_७।१,३१।७अब्।  
अतः स्वातन्त्र्यशब्दार्थाननपेक्षत्वलक्षणः  ॥ शिव्प्_७।१,३१।७च्द्।  
एतत्पुनरनुग्राह्यं परतन्त्रं तदिष्यते  ॥ शिव्प्_७।१,३१।८अब्।  
अनुग्रहादृते तस्य भुक्तिमुक्त्योरनन्वयात्  ॥ शिव्प्_७।१,३१।८च्द्।  
मूर्तात्मनो  ऽप्यनुग्राह्या शिवाज्ञाननिवर्तनात्  ॥ शिव्प्_७।१,३१।९अब्।  
अज्ञानाधिष्ठितं शम्भोर्न किञ्चिदिह विद्यते  ॥ शिव्प्_७।१,३१।९च्द्।  
येनोपलभ्यते  ऽस्माभिस्सकलेनापि निष्कलः  ॥ शिव्प्_७।१,३१।१०अब्।  
स मूर्त्यात्मा शिवः शैवमूर्तिरित्युपचर्यते  ॥ शिव्प्_७।१,३१।१०च्द्।  
न ह्यसौ निष्कलः साक्षाच्छिवः परमकारणम्  ॥ शिव्प्_७।१,३१।११अब्।  
साकारेणानुभावेन केनाप्यनुपलक्षितः  ॥ शिव्प्_७।१,३१।११च्द्।  
प्रमाणगम्यतामात्रं तत्स्वभावोपपादकम्  ॥ शिव्प्_७।१,३१।१२अब्।  
न तावतात्रोपेक्षाधीरुपलक्षणमन्तरा  ॥ शिव्प्_७।१,३१।१२च्द्।  
आत्मोपमोल्वणं साक्षान्मूर्तिरेव हि काचन  ॥ शिव्प्_७।१,३१।१३अब्।  
शिवस्य मूर्तिर्मूर्त्यात्मा परस्तस्योपलक्षणम्  ॥ शिव्प्_७।१,३१।१३च्द्।  
यथा काष्ठेष्वनारूढो न वह्निरुपलभ्यते  ॥ शिव्प्_७।१,३१।१४अब्।  
एवं शिवो  ऽपि मूर्त्यात्मन्यनारूढ इति स्थितिः  ॥ शिव्प्_७।१,३१।१४च्द्।  
यथाग्निमानयेत्युक्ते ज्वलत्काष्ठादृते स्वयम्  ॥ शिव्प्_७।१,३१।१५अब्।  
नाग्निरानीयते तद्वत्पूज्यो मूर्त्यात्मना शिवः  ॥ शिव्प्_७।१,३१।१५च्द्।  
अत एव हि पूजादौ मूर्त्यात्मपरिकल्पनम्  ॥ शिव्प्_७।१,३१।१६अब्।  
मूर्त्यात्मनि कृतं साक्षाच्छिव एव कृतं यतः  ॥ शिव्प्_७।१,३१।१६च्द्।  
लिङ्गादावपि तत्कृत्यमर्चायां च विशेषतः  ॥ शिव्प्_७।१,३१।१७अब्।  
तत्तन्मूर्त्यात्मभावेन शिवो  ऽस्माभिरुपास्यते  ॥ शिव्प्_७।१,३१।१७च्द्।  
यथानुगृह्यते सो  ऽपि मूर्त्यात्मा पारमेष्ठिना  ॥ शिव्प्_७।१,३१।१८अब्।  
तथा मूर्त्यात्मनिष्ठेन शिवेन पशवो वयम्  ॥ शिव्प्_७।१,३१।१८च्द्।  
लोकानुग्रहणायैव शिवेन परमेष्ठिना  ॥ शिव्प्_७।१,३१।१९अब्।  
सदाशिवादयस्सर्वे मूर्त्यात्मनो  ऽप्यधिष्ठिताः  ॥ शिव्प्_७।१,३१।१९च्द्।  
आत्मनामेव भोगाय मोक्षाय च विशेषतः  ॥ शिव्प्_७।१,३१।२०अब्।  
तत्त्वातत्त्वस्वरूपेषु मूर्त्यात्मसु शिवान्वयः  ॥ शिव्प्_७।१,३१।२०च्द्।  
भोगः कर्मविपाकात्मा सुखदुःखात्मको मतः  ॥ शिव्प्_७।१,३१।२१अब्।  
न च कर्म शिवो  ऽस्तीति तस्य भोगः किमात्मकः  ॥ शिव्प्_७।१,३१।२१च्द्।  
सर्वं शिवो  ऽनुगृह्णाति न निगृह्णाति किञ्चन  ॥ शिव्प्_७।१,३१।२२अब्।  
निगृह्णतां तु ये दोषाश्शिवे तेषामसम्भवात्  ॥ शिव्प्_७।१,३१।२२च्द्।  
ये पुनर्निग्रहाः केचिद्ब्रह्मादिषु निदर्शिताः  ॥ शिव्प्_७।१,३१।२३अब्।  
ते  ऽपि लोकहितायैव कृताः श्रीकण्ठमूर्तिना  ॥ शिव्प्_७।१,३१।२३च्द्।  
ब्रह्माण्डस्याधिपत्यं हि श्रीकण्ठस्य न संशयः  ॥ शिव्प्_७।१,३१।२४अब्।  
श्रीकण्ठाख्यां शिवो मूर्तिं क्रीडतीमधितिष्ठति  ॥ शिव्प्_७।१,३१।२४च्द्।  
सदोषा एव देवाद्या निगृहीता यथोदितम्  ॥ शिव्प्_७।१,३१।२५अब्।  
ततस्तेपि विपाप्मानः प्रजाश्चापि गतज्वराः  ॥ शिव्प्_७।१,३१।२५च्द्।  
निग्रहो  ऽपि स्वरूपेण विदुषां न जुगुप्सितः  ॥ शिव्प्_७।१,३१।२६अब्।  
अत एव हि दण्ड्येषु दण्डो राज्ञां प्रशस्यते  ॥ शिव्प्_७।१,३१।२६च्द्।  
यत्सिद्धिरीश्वरत्वेन कार्यवर्गस्य कृत्स्नशः  ॥ शिव्प्_७।१,३१।२७अब्।  
न स चेदीशतां कुर्याज्जगतः कथमीश्वरः  ॥ शिव्प्_७।१,३१।२७च्द्।  
ईशेच्छा च विधातृत्वं विधेराज्ञापनं परम्  ॥ शिव्प्_७।१,३१।२८अब्।  
आज्ञावश्यमिदं कुर्यान्न कुर्यादिति शासनम्  ॥ शिव्प्_७।१,३१।२८च्द्।  
तच्छासनानुवर्तित्वं साधुभावस्य लक्षणम्  ॥ शिव्प्_७।१,३१।२९अब्।  
विपरीतसमाधोः स्यान्न सर्वं तत्तु दृश्यते  ॥ शिव्प्_७।१,३१।२९च्द्।  
साधु संरक्षणीयं चेद्विनिवर्त्यमसाधु यत्  ॥ शिव्प्_७।१,३१।३०अब्।  
निवर्तते च सामादेरन्ते दण्डो हि साधनम्  ॥ शिव्प्_७।१,३१।३०च्द्।  
हितार्थलक्षणं चेदं दण्डान्तमनुशासनम्  ॥ शिव्प्_७।१,३१।३१अब्।  
अतो यद्विपरीतं तदहितं सम्प्रचक्षते  ॥ शिव्प्_७।१,३१।३१च्द्।  
हिते सदा निषण्णानामीश्वरस्य निदर्शनम्  ॥ शिव्प्_७।१,३१।३२अब्।  
स कथं दुष्यते सद्भिरसतामेव निग्रहात्  ॥ शिव्प्_७।१,३१।३२च्द्।  
अयुक्तकारिणो लोके गर्हणीयाविवेकिता  ॥ शिव्प्_७।१,३१।३३अब्।  
यदुद्वेजयते लोकन्तदयुक्तं प्रचक्षते  ॥ शिव्प्_७।१,३१।३३च्द्।  
सर्वो  ऽपि निग्रहो लोके न च विद्वेषपूर्वकः  ॥ शिव्प्_७।१,३१।३४अब्।  
न हि द्वेष्टि पिता पुत्रं यो निगृह्याति शिक्षयेत्  ॥ शिव्प्_७।१,३१।३४च्द्।  
माध्यस्थेनापि निग्राह्यान्यो निगृह्णाति मार्गतः  ॥ शिव्प्_७।१,३१।३५अब्।  
तस्याप्यवश्यं यत्किञ्चिन्नैर्घृण्यमनुवर्तते  ॥ शिव्प्_७।१,३१।३५च्द्।  
अन्यथा न हिनस्त्येव सदोषानप्यसौ परान्  ॥ शिव्प्_७।१,३१।३६अब्।  
हिनस्ति चायमप्यज्ञान्परं माध्यस्थ्यमाचरन्  ॥ शिव्प्_७।१,३१।३६च्द्।  
तस्माद्दुःखात्मिकां हिंसां कुर्वाणो यः सनिर्घृणः  ॥ शिव्प्_७।१,३१।३७अब्।  
५३६अ  
  
इति निर्बन्धयन्त्येके नियमो नेति चापरे  ॥ शिव्प्_७।१,३१।३७च्द्।  
निदानज्ञस्य भिषजो रुग्णो हिंसां प्रयुञ्जतः  ॥ शिव्प्_७।१,३१।३८अब्।  
न किञ्चिदपि नैर्घृण्यं घृणैवात्र प्रयोजिका  ॥ शिव्प्_७।१,३१।३८च्द्।  
घृणापि न गुणायैव हिंस्रेषु प्रतियोगिषु  ॥ शिव्प्_७।१,३१।३९अब्।  
तादृशेषु घृणी भ्रान्त्या घृणान्तरितनिर्घृणः  ॥ शिव्प्_७।१,३१।३९च्द्।  
उपेक्षापीह दोषाह रक्ष्येषु प्रतियोगिषु  ॥ शिव्प्_७।१,३१।४०अब्।  
शक्तौ सत्यामुपेक्षातो रक्ष्यस्सद्यो विपद्यते  ॥ शिव्प्_७।१,३१।४०च्द्।  
सर्पस्या  ऽ ऽस्यगतम्पश्यन्यस्तु रक्ष्यमुपेक्षते  ॥ शिव्प्_७।१,३१।४१अब्।  
दोषाभासान्समुत्प्रेक्ष्य फलतः सो  ऽपि निर्घृणः  ॥ शिव्प्_७।१,३१।४१च्द्।  
तस्माद् घृणा गुणायैव सर्वथेति न सम्मतम्  ॥ शिव्प्_७।१,३१।४२अब्।  
सम्मतं प्राप्तकामित्वं सर्वं त्वन्यदसम्मतम्  ॥ शिव्प्_७।१,३१।४२च्द्।  
मूर्त्यात्मस्वपि रागाद्या दोषाः सन्त्येव वस्तुतः  ॥ शिव्प्_७।१,३१।४३अब्।  
तथापि तेषामेवैते न शिवस्य तु सर्वथा  ॥ शिव्प्_७।१,३१।४३च्द्।  
अग्नावपि समाविष्टं ताम्रं खलु सकालिकम्  ॥ शिव्प्_७।१,३१।४३एड़्।  
इति नाग्निरसौ दुष्येत्ताम्रसंसर्गकारणात्  ॥ शिव्प्_७।१,३१।४४अब्।  
नाग्नेरशुचिसंसर्गादशुचित्वमपेक्षते  ॥ शिव्प्_७।१,३१।४४च्द्।  
अशुचेस्त्वग्निसंयोगाच्छुचित्वमपि जायते  ॥ शिव्प्_७।१,३१।४५अब्।  
एवं शोध्यात्मसंसर्गान्न ह्यशुद्धः शिवो भवेत्  ॥ शिव्प्_७।१,३१।४५च्द्।  
शिवसंसर्गतस्त्वेष शोध्यात्मैव हि शुध्यति  ॥ शिव्प्_७।१,३१।४६अब्।  
अयस्यग्नौ समाविष्टे दाहो  ऽग्नेरेव नायसः  ॥ शिव्प्_७।१,३१।४६च्द्।  
मूर्तात्मन्येवमैश्वर्यमीश्वरस्यैव नात्मनाम्  ॥ शिव्प्_७।१,३१।४७अब्।  
न हि काष्ठं ज्वलत्यूर्ध्वमग्निरेव ज्वलत्यसौ  ॥ शिव्प्_७।१,३१।४७च्द्।  
काष्ठस्याङ्गारता नाग्नेरेवमत्रापि योज्यताम्  ॥ शिव्प्_७।१,३१।४८अब्।  
अत एव जगत्यस्मिन्काष्ठपाषाणमृत्स्वपि  ॥ शिव्प्_७।१,३१।४८च्द्।  
शिवावेशवशादेव शिवत्वमुपचर्यते  ॥ शिव्प्_७।१,३१।४९अब्।  
मैत्र्यादयो गुणा गौणास्तस्मात्ते भिन्नवृत्तयः  ॥ शिव्प्_७।१,३१।४९च्द्।  
तैर्गुणैरुपरक्तानां दोषाय च गुणाय च  ॥ शिव्प्_७।१,३१।५०अब्।  
यत्तु गौणमगौणं च तत्सर्वमनुगृह्णतः  ॥ शिव्प्_७।१,३१।५०च्द्।  
न गुणाय न दोषाय शिवस्य गुणवृत्तयः  ॥ शिव्प्_७।१,३१।५०एड़्।  
न चानुग्रहशब्दार्थं गौणमाहुर्विपश्चितः  ॥ शिव्प्_७।१,३१।५१अब्।  
संसारमोचनं किं तु शैवमाज्ञामयं हितम्  ॥ शिव्प्_७।१,३१।५१च्द्।  
हितं तदाज्ञाकरणं यद्धितं तदनुग्रहः  ॥ शिव्प्_७।१,३१।५२अब्।  
सर्वं हिते नियुञ्जावः सर्वानुग्रहकारकः  ॥ शिव्प्_७।१,३१।५२च्द्।  
यस्तूपकारशब्दार्थस्तमप्याहुरनुग्रहम्  ॥ शिव्प्_७।१,३१।५३अब्।  
तस्यापि हितरूपत्वाच्छिवः सर्वोपकारकः  ॥ शिव्प्_७।१,३१।५३च्द्।  
हिते सदा नियुक्तं तु सर्वं चिदचिदात्मकम्  ॥ शिव्प्_७।१,३१।५४अब्।  
स्वभावप्रतिबन्धं तत्समं न लभते हितम्  ॥ शिव्प्_७।१,३१।५४च्द्।  
यथा विकासयत्येव रविः पद्मानि भानुभिः  ॥ शिव्प्_७।१,३१।५५अब्।  
समं न विकसन्त्येव स्वस्वभावानुरोधतः  ॥ शिव्प्_७।१,३१।५५च्द्।  
स्वभावो  ऽपि हि भावानां भाविनो  ऽर्थस्य कारणम्  ॥ शिव्प्_७।१,३१।५६अब्।  
न हि स्वभावो नश्यन्तमर्थं कर्तृषु साधयेत्  ॥ शिव्प्_७।१,३१।५६च्द्।  
सुवर्णमेव नाङ्गारं द्रावयत्यग्निसङ्गमः  ॥ शिव्प्_७।१,३१।५७अब्।  
एवं पक्वमलानेव मोचयेन्न शिवपरान्  ॥ शिव्प्_७।१,३१।५७च्द्।  
५३६ब्  
  
यद्यथा भवितुं योग्यं तत्तथा न भवेत्स्वयम्  ॥ शिव्प्_७।१,३१।५८अब्।  
विना भावनया कर्ता स्वतन्त्रस्सन्ततो भवेत्  ॥ शिव्प्_७।१,३१।५८च्द्।  
स्वभावविमलो यद्वत्सर्वानुग्राहकश्शिवः  ॥ शिव्प्_७।१,३१।५९अब्।  
स्वभावमलिनास्तद्वदात्मनो जीवसञ्ज्ञिताः  ॥ शिव्प्_७।१,३१।५९च्द्।  
अन्यथा संसरन्त्येते नियमान्न शिवः कथम्  ॥ शिव्प्_७।१,३१।६०अब्।  
कर्ममायानुबन्धोस्य संसारः कथ्यते बुधैः  ॥ शिव्प्_७।१,३१।६०च्द्।  
अनुबन्धो  ऽयमस्यैव न शिवस्येति हेतुमान्  ॥ शिव्प्_७।१,३१।६१अब्।  
स हेतुरात्मनामेव निजो नागन्तुको मलः  ॥ शिव्प्_७।१,३१।६१च्द्।  
आगन्तुकत्वे कस्यापि भाव्यं केनापि हेतुना  ॥ शिव्प्_७।१,३१।६२अब्।  
यो  ऽयं हेतुरसावेकस्त्वविचित्रस्वभावतः  ॥ शिव्प्_७।१,३१।६२च्द्।  
आत्मतायाः समत्वे  ऽपि बद्धा मुक्ताः परे यतः  ॥ शिव्प्_७।१,३१।६३अब्।  
बद्धेष्वेव पुनः केचिल्लयभोगाधिकारतः  ॥ शिव्प्_७।१,३१।६३च्द्।  
ज्ञानैश्वर्यादिवैषम्यं भजन्ते सोत्तराधराः  ॥ शिव्प्_७।१,३१।६४अब्।  
केचिन्मूर्त्यात्मतां यान्ति केचिदासन्नगोचराः  ॥ शिव्प्_७।१,३१।६४च्द्।  
मूर्त्यात्मसु शिवाः केचिदध्वनां मूर्धसु स्थिताः  ॥ शिव्प्_७।१,३१।६५अब्।  
मध्ये महेश्वरा रुद्रास्त्वर्वाचीनपदे स्थिताः  ॥ शिव्प्_७।१,३१।६५च्द्।  
आसन्ने  ऽपि च मायायाः परस्मात्कारणात्त्रयम्  ॥ शिव्प्_७।१,३१।६६अब्।  
तत्राप्यात्मा स्थितो  ऽधस्तादन्तरात्मा च मध्यतः  ॥ शिव्प्_७।१,३१।६६च्द्।  
परस्तात्परमात्मेति ब्रह्मविष्णुमहेश्वराः  ॥ शिव्प्_७।१,३१।६७अब्।  
वर्तन्ते वसवः केचित्परमात्मपदाश्रयाः  ॥ शिव्प्_७।१,३१।६७च्द्।  
अन्तरात्मपदे केचित्केचिदात्मपदे तथा  ॥ शिव्प्_७।१,३१।६८अब्।  
शान्त्यतीतपदे शैवाः शान्ते माहेश्वरे ततः  ॥ शिव्प्_७।१,३१।६८च्द्।  
विद्यायान्तु यथा रौद्राः प्रतिष्ठायां तु वैष्णवाः  ॥ शिव्प्_७।१,३१।६९अब्।  
निवृत्तौ च तथात्मानो ब्रह्मा ब्रह्माङ्गयोनयः  ॥ शिव्प्_७।१,३१।६९च्द्।  
देवयोन्यष्टकं मुख्यं मानुष्यमथ मध्यमम्  ॥ शिव्प्_७।१,३१।७०अब्।  
पक्ष्यादयो  ऽधमाः पञ्चयोनयस्ताश्चतुर्दश  ॥ शिव्प्_७।१,३१।७०च्द्।  
उत्तराधरभावो  ऽपि ज्ञेयस्संसारिणो मलः  ॥ शिव्प्_७।१,३१।७१अब्।  
यथामभावो मुक्तस्य पूर्वं पश्चात्तु पक्वता  ॥ शिव्प्_७।१,३१।७१च्द्।  
मलो  ऽप्यामश्च पक्वश्च भवेत्संसारकारणम्  ॥ शिव्प्_७।१,३१।७२अब्।  
आमे त्वधरता पुंसां पक्वे तूत्तरता क्रमात्  ॥ शिव्प्_७।१,३१।७२च्द्।  
पश्वात्मानस्त्रिधाभिन्ना एकद्वित्रिमलाः क्रमात्  ॥ शिव्प्_७।१,३१।७३अब्।  
अत्रोत्तरा एकमला द्विमला मध्यमा मताः  ॥ शिव्प्_७।१,३१।७३च्द्।  
त्रिमलास्त्वधमा ज्ञेया यथोत्तरमधिष्ठिताः  ॥ शिव्प्_७।१,३१।७३एड़्।  
त्रिमलानधितिष्ठन्ति द्विमलैकमलाः क्रमात्  ॥ शिव्प्_७।१,३१।७४अब्।  
इत्थमौपाधिको भेदो विश्वस्य परिकल्पितः  ॥ शिव्प्_७।१,३१।७४च्द्।  
एकद्वित्रिमलान्सर्वाञ्छिव एको  ऽधितिष्ठति  ॥ शिव्प्_७।१,३१।७५अब्।  
अशिवात्मकमप्येतच्छिवेनाधिष्ठितं यथा  ॥ शिव्प्_७।१,३१।७५च्द्।  
अरुद्रात्मकमित्येवं रुद्रैर्जगदधिष्ठितम्  ॥ शिव्प्_७।१,३१।७६अब्।  
अण्डान्ता हि महाभूमिश्शतरुद्राद्यधिष्ठिता  ॥ शिव्प्_७।१,३१।७६च्द्।  
मायान्तमन्तरिक्षं तु ह्यमरेशादिभिः क्रमात्  ॥ शिव्प्_७।१,३१।७७अब्।  
अङ्गुष्ठमात्रपर्यन्तैस्समन्तात्सन्ततं ततम्  ॥ शिव्प्_७।१,३१।७७च्द्।  
महामायावसाना द्यौर्वाय्वाद्यैर्भुवनाधिपैः  ॥ शिव्प्_७।१,३१।७८अब्।  
५३७अ  
  
अनाश्रितान्तैरध्वान्तर्वर्तिभिस्समधिष्ठिताः  ॥ शिव्प्_७।१,३१।७८च्द्।  
ते हि साक्षाद्दिविषदस्त्वन्तरिक्षसदस्तथा  ॥ शिव्प्_७।१,३१।७९अब्।  
पृथिवीपद इत्येवं देवा देवव्रतैः स्तुता  ॥ शिव्प्_७।१,३१।७९च्द्।  
एवन्त्रिभिर्मलैरामैः पक्वैरेव पृथक्पृथक्  ॥ शिव्प्_७।१,३१।८०अब्।  
निदानभूतैस्संसाररोगः पुंसां प्रवर्तते  ॥ शिव्प्_७।१,३१।८०च्द्।  
अस्य रोगस्य भैषज्यं ज्ञानमेव न चापरम्  ॥ शिव्प्_७।१,३१।८१अब्।  
भिषगाज्ञापकः शम्भुश्शिवः परमकारणम्  ॥ शिव्प्_७।१,३१।८१च्द्।  
अदुःखेना  ऽपि शक्तो  ऽसौ पशून्मोचयितुं शिवः  ॥ शिव्प्_७।१,३१।८२अब्।  
कथं दुःखं करोतीति नात्र कार्या विचारणा  ॥ शिव्प्_७।१,३१।८२च्द्।  
दुःखमेव हि सर्वो  ऽपि संसार इति निश्चितम्  ॥ शिव्प्_७।१,३१।८३अब्।  
कथं दुःखमदुःखं स्यात्स्वभावो ह्यविपर्ययः  ॥ शिव्प्_७।१,३१।८३च्द्।  
न हि रोगी ह्यरोगी स्याद्भिषग्भैषज्यकारणात्  ॥ शिव्प्_७।१,३१।८४अब्।  
रोगार्तं तु भिषग्रोगाद्भैषजैस्सुखमुद्धरेत्  ॥ शिव्प्_७।१,३१।८४च्द्।  
एवं स्वभावमलिनान्स्वभावाद्दुःखिनः पशून्  ॥ शिव्प्_७।१,३१।८५अब्।  
स्वाज्ञौषधविधानेन दुःखान्मोचयते शिवः  ॥ शिव्प्_७।१,३१।८५च्द्।  
न भिषक्कारणं रोगे शिवः संसारकारणम्  ॥ शिव्प्_७।१,३१।८६अब्।  
इत्येतदपि वैषम्यं न दोषायास्य कल्पते  ॥ शिव्प्_७।१,३१।८६च्द्।  
दुःखे स्वभावसंसिद्धे कथन्तत्कारणं शिवः  ॥ शिव्प्_७।१,३१।८७अब्।  
स्वाभाविको मलः पुंसां स हि संसारयत्यमून्  ॥ शिव्प्_७।१,३१।८७च्द्।  
संसारकारणं यत्तु मलं मायाद्यचेतनम्  ॥ शिव्प्_७।१,३१।८८अब्।  
तत्स्वयं न प्रवर्तेत शिवसान्निध्यमन्तरा  ॥ शिव्प्_७।१,३१।८८च्द्।  
यथा मणिरयस्कान्तस्सान्निध्यादुपकारकः  ॥ शिव्प्_७।१,३१।८९अब्।  
अयसश्चलतस्तद्वच्छिवो  ऽप्यस्येति सूरयः  ॥ शिव्प्_७।१,३१।८९च्द्।  
न निवर्तयितुं शक्यं सान्निध्यं सदकारणम्  ॥ शिव्प्_७।१,३१।९०अब्।  
अधिष्ठाता ततो नित्यमज्ञातो जगतश्शिवः  ॥ शिव्प्_७।१,३१।९०च्द्।  
न शिवेन विना किञ्चित्प्रवृत्तमिह विद्यते  ॥ शिव्प्_७।१,३१।९१अब्।  
तत्प्रेरितमिदं सर्वं तथापि न स मुह्यति  ॥ शिव्प्_७।१,३१।९१च्द्।  
शक्तिराज्ञात्मिका तस्य नियन्त्री विश्वतोमुखी  ॥ शिव्प्_७।१,३१।९२अब्।  
तया ततमिदं शश्वत्तथापि स न दुष्यति  ॥ शिव्प्_७।१,३१।९२च्द्।  
अनिदं प्रथमं सर्वमीशितव्यं स ईश्वरः  ॥ शिव्प्_७।१,३१।९३अब्।  
ईशनाच्च तदीयाज्ञा तथापि स न दुष्यति  ॥ शिव्प्_७।१,३१।९३च्द्।  
यो  ऽन्यथा मन्यते मोहात्स विनष्यति दुर्मतिः  ॥ शिव्प्_७।१,३१।९४अब्।  
तच्छक्तिवैभवादेव तथापि स न दुष्यति  ॥ शिव्प्_७।१,३१।९४च्द्।  
एतस्मिन्नन्तरे व्योम्नः श्रुताः वागरीरिणी  ॥ शिव्प्_७।१,३१।९५अब्।  
सत्यमोममृतं सौम्यमित्याविरभवत्स्फुटम्  ॥ शिव्प्_७।१,३१।९५च्द्।  
ततो हृष्टतराः सर्वे विनष्टाशेषसंशयाः  ॥ शिव्प्_७।१,३१।९६अब्।  
मुनयो विस्मयाविष्टाः प्रेणेमुः पवनं प्रभुम्  ॥ शिव्प्_७।१,३१।९६च्द्।  
तथा विगतसन्देहान्कृत्वापि पवनो मुनीन्  ॥ शिव्प्_७।१,३१।९७अब्।  
नैते प्रतिष्ठितज्ञाना इति मत्वैवमब्रवीत्  ॥ शिव्प्_७।१,३१।९७च्द्।  
वायुरुवाच्व  
परोक्षमपरोक्षं च द्विविधं ज्ञानमिष्यते  ॥ शिव्प्_७।१,३१।९८अब्।  
परोक्षमस्थिरं प्राहुरपरोक्षं तु सुस्थिरम्  ॥ शिव्प्_७।१,३१।९८च्द्।  
हेतूपदेशगम्यं यत्तत्परोक्षं प्रचक्षते  ॥ शिव्प्_७।१,३१।९९अब्।  
५३७ब्  
  
अपरोक्षं पुनः श्रेष्ठादनुष्ठानाद्भविष्यति  ॥ शिव्प्_७।१,३१।९९च्द्।  
नापरोक्षादृते मोक्ष इति कृत्वा विनिश्चयम्  ॥ शिव्प्_७।१,३१।१००अब्।  
श्रेष्ठानुष्ठानसिद्ध्यर्थं प्रयतध्वमतन्द्रिताः  ॥ शिव्प्_७।१,३१।१००च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे ज्ञानोपदेशो नामैकत्रिंशो  ऽध्यायः  
  
छप्तेर् ३२  
ऋषय ऊचुः  
किं तच्छ्रेष्टमनुष्ठानं मोक्षो येनपरोक्षितः  ॥ शिव्प्_७।१,३२।१अब्।  
तत्तस्य साधनं चाद्य वक्तुमर्हसि मारुत  ॥ शिव्प्_७।१,३२।१च्द्।  
वायुरुवाच  
शैवो हि परमो धर्मः श्रेष्ठानुष्ठानशब्दितः  ॥ शिव्प्_७।१,३२।२अब्।  
यत्रापरोक्षो लक्ष्येत साक्षान्मोक्षप्रदः शिवः  ॥ शिव्प्_७।१,३२।२च्द्।  
स तु पञ्चविधो ज्ञेयः पञ्चभिः पर्वभिः क्रमात्  ॥ शिव्प्_७।१,३२।३अब्।  
क्रियातपोजपध्यानज्ञानात्मभिरनुत्तरैः  ॥ शिव्प्_७।१,३२।३च्द्।  
तैरेव सोत्तरैस्सिद्धो धर्मस्तु परमो मतः  ॥ शिव्प्_७।१,३२।४अब्।  
परोक्षमपरोक्षं च ज्ञानं यत्र च मोक्षदम्  ॥ शिव्प्_७।१,३२।४च्द्।  
परमो  ऽपरमश्चोभौ धर्मौ हि श्रुतिचोदितौ  ॥ शिव्प्_७।१,३२।५अब्।  
धर्मशब्दाभिधेयेर्थे प्रमाणं श्रुतिरेव नः  ॥ शिव्प्_७।१,३२।५च्द्।  
परमो योगपर्यन्तो धर्मः श्रुतिशिरोगतः  ॥ शिव्प्_७।१,३२।६अब्।  
धर्मस्त्वपरमस्तद्वदधः श्रुतिमुखोत्थितः  ॥ शिव्प्_७।१,३२।६च्द्।  
अपश्वात्माधिकारत्वाद्यो धरमः परमो मतः  ॥ शिव्प्_७।१,३२।७अब्।  
साधारणस्ततो  ऽन्यस्तु सर्वेषामधिकारतः  ॥ शिव्प्_७।१,३२।७च्द्।  
स चायं परमो धर्मः परधर्मस्य साधनम्  ॥ शिव्प्_७।१,३२।८अब्।  
धर्मशास्त्रादिभिस्सम्यक् साङ्ग एवोपबृंहितः  ॥ शिव्प्_७।१,३२।८च्द्।  
शैवो यः परमो धर्मः श्रेष्ठानुष्ठानशब्दितः  ॥ शिव्प्_७।१,३२।९अब्।  
इतिहासपुराणाभ्यां कथञ्चिदुपबृंहितः  ॥ शिव्प्_७।१,३२।९च्द्।  
शैवागमैस्तु सम्पन्नः सहाङ्गोपांविस्तरः  ॥ शिव्प्_७।१,३२।१०अब्।  
तत्संस्काराधिकारैश्च सम्यगेवोपबृंहितः  ॥ शिव्प्_७।१,३२।१०च्द्।  
शैवागमो हि द्विविधः श्रौतो  ऽश्रौतश्च संस्कृतः  ॥ शिव्प्_७।१,३२।११अब्।  
श्रुतिसारमयः श्रौतस्स्वतन्त्र इतरो मतः  ॥ शिव्प्_७।१,३२।११च्द्।  
स्वतन्त्रो दशधा पूर्वं तथाष्टादशधा पुनः  ॥ शिव्प्_७।१,३२।१२अब्।  
कामिकादिसमाख्याभिस्सिद्धः सिद्धान्तसञ्ज्ञितः  ॥ शिव्प्_७।१,३२।१२च्द्।  
श्रुतिसारमयो यस्तु शतकोटिप्रविस्तरः  ॥ शिव्प्_७।१,३२।१३अब्।  
परं पाशुपतं यत्र व्रतं ज्ञानं च कथ्यते  ॥ शिव्प्_७।१,३२।१३च्द्।  
युगावर्तेषु शिष्येत योगाचार्यस्वरूपिणा  ॥ शिव्प्_७।१,३२।१४अब्।  
तत्रतत्रावतीर्णेन शिवेनैव प्रवर्त्यते  ॥ शिव्प्_७।१,३२।१४च्द्।  
सङ्क्षिप्यास्य प्रवक्तारश्चत्वारः परमर्षय  ॥ शिव्प्_७।१,३२।१५अब्।  
रुरुर्दधीचो  ऽगस्त्यश्च उपमन्युर्महायशाः  ॥ शिव्प्_७।१,३२।१५च्द्।  
ते च पाशुपता ज्ञेयास्संहितानां प्रवर्तकाः  ॥ शिव्प्_७।१,३२।१६अब्।  
तत्सन्ततीया गुरवः शतशो  ऽथ सहस्रशः  ॥ शिव्प्_७।१,३२।१६च्द्।  
तत्रोक्तः परमो धर्मश्चर्याद्यात्मा चतुर्विधः  ॥ शिव्प्_७।१,३२।१७अब्।  
तेषु पाशुपतो योगः शिवं प्रत्यक्षयेद्दृढम्  ॥ शिव्प्_७।१,३२।१७च्द्।  
तस्माच्छ्रेष्ठमनुष्ठानं योगः पाशुपतो मतः  ॥ शिव्प्_७।१,३२।१८अब्।  
तत्राप्युपायको युक्तो ब्रह्मणा स तु कथ्यते  ॥ शिव्प्_७।१,३२।१८च्द्।  
नामाष्टकमयो योगश्शिवेन परिकल्पितः  ॥ शिव्प्_७।१,३२।१९अब्।  
तेन योगेन सहसा शैवी प्रज्ञा प्रजायते  ॥ शिव्प्_७।१,३२।१९च्द्।  
प्रज्ञया परमं ज्ञानमचिराल्लभते स्थिरम्  ॥ शिव्प्_७।१,३२।२०अब्।  
५३८अ  
  
प्रसीदति शिवस्तस्य यस्य ज्ञानं प्रतिष्ठितम्  ॥ शिव्प्_७।१,३२।२०च्द्।  
प्रसादात्परमो योगो यः शिवं चापरोक्षयेत्  ॥ शिव्प्_७।१,३२।२१अब्।  
शिवापरोक्षात्संसारकारणेन वियुज्यते  ॥ शिव्प्_७।१,३२।२१च्द्।  
ततः स्यान्मुक्तसंसारो मुक्तः शिवसमो भवेत्  ॥ शिव्प्_७।१,३२।२२अब्।  
ब्रह्मप्रोक्त इत्युपायः स एव पृथगुच्यते  ॥ शिव्प्_७।१,३२।२२च्द्।  
शिवो महेश्वरश्चैव रुद्रो विष्णुः पितामहः  ॥ शिव्प्_७।१,३२।२३अब्।  
संसारवैद्यः सर्वज्ञः परमात्मेति मुख्यतः  ॥ शिव्प्_७।१,३२।२३च्द्।  
नामाष्टकमिदं मुख्यं शिवस्य प्रतिपादकम्  ॥ शिव्प्_७।१,३२।२४अब्।  
आद्यन्तु पञ्चकं ज्ञेयं शान्त्यतीताद्यनुक्रमात्  ॥ शिव्प्_७।१,३२।२४च्द्।  
सञ्ज्ञा सदाशिवादीनां पञ्चोपाधिपरिग्रहात्  ॥ शिव्प्_७।१,३२।२५अब्।  
उपाधिविनिवृत्तौ तु यथास्वं विनिवर्तते  ॥ शिव्प्_७।१,३२।२५च्द्।  
पदमेव हि तन्नित्यमनित्याः पदिनः स्मृताः  ॥ शिव्प्_७।१,३२।२६अब्।  
पदानां प्रतिकृत्तौ तु मुच्यन्ते पदिनो यतः  ॥ शिव्प्_७।१,३२।२६च्द्।  
परिवृत्त्यन्तरे भूयस्तत्पदप्राप्तिरुच्यते  ॥ शिव्प्_७।१,३२।२७अब्।  
आत्मान्तराभिधानं स्याद्यदाद्यं नाम पञ्चकम्  ॥ शिव्प्_७।१,३२।२७च्द्।  
अन्यत्तु त्रितयं नाम्नामुपादानादियोगतः  ॥ शिव्प्_७।१,३२।२८अब्।  
त्रिविधोपाधिवचनाच्छिव एवानुवर्तते  ॥ शिव्प्_७।१,३२।२८च्द्।  
अनादिमलसंश्लेषः प्रागभावात्स्वभावतः  ॥ शिव्प्_७।१,३२।२९अब्।  
अत्यन्तं परिशुद्धात्मेत्यतो  ऽयं शिव उच्यते  ॥ शिव्प्_७।१,३२।२९च्द्।  
अथवाशेषकल्याणगुणैकधन ईश्वरः  ॥ शिव्प्_७।१,३२।३०अब्।  
शिव इत्युच्यते सद्भिश्शिवतत्त्वार्थवादिभिः  ॥ शिव्प्_७।१,३२।३०च्द्।  
त्रयोविंशतितत्त्वेभ्यः प्रकृतिर्हि परा मता  ॥ शिव्प्_७।१,३२।३१अब्।  
प्रकृतेस्तु परं प्राहुः पुरुषं पञ्चविंशकम्  ॥ शिव्प्_७।१,३२।३१च्द्।  
यं वेदादौ स्वरं प्राहुर्वाच्यवाचकभावतः  ॥ शिव्प्_७।१,३२।३२अब्।  
वेदैकवेद्ययाथात्म्याद्वेदान्ते च प्रतिष्ठितः  ॥ शिव्प्_७।१,३२।३२च्द्।  
तस्य प्रकृतिलीनस्य यः परस्स महेश्वरः  ॥ शिव्प्_७।१,३२।३३अब्।  
तदधीनप्रवृत्तित्वात्प्रकृतेः पुरुषस्य च  ॥ शिव्प्_७।१,३२।३३च्द्।  
अथवा त्रिगुणं तत्त्वमुपेयमिदमव्ययम्  ॥ शिव्प्_७।१,३२।३४अब्।  
मायान्तु प्रकृतिं विद्यान्मायिनं तु महेश्वरम्  ॥ शिव्प्_७।१,३२।३४च्द्।  
मायाविक्षोभको  ऽनन्तो महेश्वरसमन्वयात्  ॥ शिव्प्_७।१,३२।३५अब्।  
कालात्मा परमात्मादिः स्थूलः सूक्ष्मः प्रकीर्तितः  ॥ शिव्प्_७।१,३२।३५च्द्।  
रुद्दुःखं दुःखहेतुर्वा तद्रावयति नः प्रभुः  ॥ शिव्प्_७।१,३२।३६अब्।  
रुद्र इत्युच्यते सद्भिः शिवः परमकारणम्  ॥ शिव्प्_७।१,३२।३६च्द्।  
तत्त्वादिभूतपर्यन्तं शरीरादिष्वतन्द्रितः  ॥ शिव्प्_७।१,३२।३७अब्।  
व्याप्याधितिष्ठति शिवस्ततो रुद्र इतस्ततः  ॥ शिव्प्_७।१,३२।३७च्द्।  
जगतः पितृभूतानां शिवो मूर्त्यात्मनामपि  ॥ शिव्प्_७।१,३२।३८अब्।  
पितृभावेन सर्वेषां पितामह उदीरितः  ॥ शिव्प्_७।१,३२।३८च्द्।  
निदानज्ञो यथा वैद्यो रोगस्य विनिवर्तकः  ॥ शिव्प्_७।१,३२।३९अब्।  
उपायैर्भेषजैस्तद्वल्लयभोगाधिकारतः  ॥ शिव्प्_७।१,३२।३९च्द्।  
संसारस्येश्वरो नित्यं समूलस्य निवर्तकः  ॥ शिव्प्_७।१,३२।४०अब्।  
संसारवैद्य इत्युक्तः सर्वतत्त्वार्थवेदिभिः  ॥ शिव्प्_७।१,३२।४०च्द्।  
दशार्थज्ञानसिद्ध्यर्थमिन्द्रियेष्वेषु सत्स्वपि  ॥ शिव्प्_७।१,३२।४१अब्।  
त्रिकालभाविनो भावान्स्थूलान्सूक्ष्मानशेषतः  ॥ शिव्प्_७।१,३२।४१च्द्।  
अणवो नैव जानन्ति माययैव मलावृताः  ॥ शिव्प्_७।१,३२।४२अब्।  
असत्स्वपि च सर्वेषु सर्वार्थज्ञानहेतुषु  ॥ शिव्प्_७।१,३२।४२च्द्।  
५३८ब्  
  
यद्यथावस्थितं वस्तु तत्तथैव सदाशिवः  ॥ शिव्प्_७।१,३२।४३अब्।  
अयत्नेनैव जानाति तस्मात्सर्वज्ञ उच्यते  ॥ शिव्प्_७।१,३२।४३च्द्।  
सर्वात्मा परमैरेभिर्गुणैर्नित्यसमन्वयात्  ॥ शिव्प्_७।१,३२।४४अब्।  
स्वस्मात्परात्मविरहात्परमात्मा शिवः स्वयम्  ॥ शिव्प्_७।१,३२।४४च्द्।  
नामाष्टकमिदं चैव लब्ध्वाचार्यप्रसादतः  ॥ शिव्प्_७।१,३२।४५अब्।  
निवृत्त्यादिकलाग्रन्थिं शिवाद्यैः पञ्चनामभिः  ॥ शिव्प्_७।१,३२।४५च्द्।  
यथास्वं क्रमशश्छित्वा शोधयित्वा यथागुणम्  ॥ शिव्प्_७।१,३२।४६अब्।  
गुणितैरेव सोद्धातैरनिरुद्धैरथापि वा  ॥ शिव्प्_७।१,३२।४६च्द्।  
हृत्कण्ठतालुभ्रूमध्यब्रह्मरन्ध्रसमन्विताम्  ॥ शिव्प्_७।१,३२।४७अब्।  
छित्त्वा पर्यष्टकाकारं स्वात्मानं च सुषुम्णया  ॥ शिव्प्_७।१,३२।४७च्द्।  
द्वादशान्तःस्थितस्येन्दोर्नीत्वोपरि शिवौजसि  ॥ शिव्प्_७।१,३२।४८अब्।  
संहृत्यं वदनं पश्चाद्यथासंस्करणं लयात्  ॥ शिव्प्_७।१,३२।४८च्द्।  
शाक्तेनामृतवर्षेण संसिक्तायां तनौ पुनः  ॥ शिव्प्_७।१,३२।४९अब्।  
अवतार्य स्वमात्मानममृतात्माकृतिं हृदि  ॥ शिव्प्_७।१,३२।४९च्द्।  
द्वादशान्तःस्थितस्येन्दोः परस्ताच्छ्वेतपङ्कजे  ॥ शिव्प्_७।१,३२।५०अब्।  
समासीनं महादेवं शङ्करम्भक्तवत्सलम्  ॥ शिव्प्_७।१,३२।५०च्द्।  
अर्धनारीश्वरं देवं निर्मलं मधुराकृतिम्  ॥ शिव्प्_७।१,३२।५१अब्।  
शुद्धस्फटिकसङ्काशं प्रसन्नं शीतलद्युतिम्  ॥ शिव्प्_७।१,३२।५१च्द्।  
ध्यात्वा हि मानसे देवं स्वस्थचित्तो  ऽथ मानवः  ॥ शिव्प्_७।१,३२।५२अब्।  
शिवनामाष्टकेनैव भावपुष्पैस्समर्चयेत्  ॥ शिव्प्_७।१,३२।५२च्द्।  
अभ्यर्चनान्ते तु पुनः प्राणानायम्य मानवः  ॥ शिव्प्_७।१,३२।५३अब्।  
सम्यक्चित्तं समाधाय शार्वं नामाष्टकं जपेत्  ॥ शिव्प्_७।१,३२।५३च्द्।  
नाभौ चाष्टाहुतीर्हुत्वा पूर्णाहुत्या नमस्ततः  ॥ शिव्प्_७।१,३२।५४अब्।  
अष्टपुष्पप्रदानेन कृत्वाभ्यर्चनमन्तिमम्  ॥ शिव्प्_७।१,३२।५४च्द्।  
निवेदयेत्स्वमात्मानं चुलुकोदकवर्त्मना  ॥ शिव्प्_७।१,३२।५५अब्।  
एवं कृत्वा चिरादेव ज्ञानं पाशुपतं शुभम्  ॥ शिव्प्_७।१,३२।५५च्द्।  
लभते तत्प्रतिष्ठां च वृत्तं चानुत्तमं तथा  ॥ शिव्प्_७।१,३२।५६अब्।  
योगं च परमं लब्ध्वा मुच्यते नात्र संशयः  ॥ शिव्प्_७।१,३२।५६च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे श्रेष्ठानुष्ठानवर्णनं नाम द्वात्रिंशो  ऽध्यायः  
  
छप्तेर् ३३  
ऋषय ऊचुः  
भगवञ्छ्रोतुमिच्छामो व्रतं पाशुपतं परम्  ॥ शिव्प्_७।१,३३।१अब्।  
ब्रह्मादयो  ऽपि यत्कृत्वा सर्वे पाशुपताः स्मृताः  ॥ शिव्प्_७।१,३३।१च्द्।  
वायुरुवाच  
रहस्यं वः प्रवक्ष्यामि सर्वपापनिकृन्तनम्  ॥ शिव्प्_७।१,३३।२अब्।  
व्रतं पाशुपतं श्रौतमथर्वशिरसि श्रुतम्  ॥ शिव्प्_७।१,३३।२च्द्।  
कालश्चैत्री पौर्णमासी देशः शिवपरिग्रहः  ॥ शिव्प्_७।१,३३।३अब्।  
क्षेत्रारामाद्यरण्यं वा प्रशस्तश्शुभलक्षणः  ॥ शिव्प्_७।१,३३।३च्द्।  
तत्र पूर्वं त्रयोदश्यां सुस्नातः सुकृताह्निकः  ॥ शिव्प्_७।१,३३।४अब्।  
अनुज्ञाप्य स्वमाचार्यं सम्पूज्य प्रणिपत्य च  ॥ शिव्प्_७।१,३३।४च्द्।  
पूजां वैशेषिकीं कृत्वा शुक्लाम्बरधरः स्वयम्  ॥ शिव्प्_७।१,३३।५अब्।  
शुक्लयज्ञोपवीती च शुक्लमाल्यानुलेपनः  ॥ शिव्प्_७।१,३३।५च्द्।  
दर्भासने समासीनो दर्भमुष्टिं प्रगृह्य च  ॥ शिव्प्_७।१,३३।६अब्।  
५३९अ  
  
प्राणायामत्रयं कृत्वा प्राङ्मुखो वाप्युदङ्मुखः  ॥ शिव्प्_७।१,३३।६च्द्।  
ध्यात्वा देवं च देवीं च तद्विज्ञापनवर्त्मना  ॥ शिव्प्_७।१,३३।६एड़्।  
व्रतमेतत्करोमीति भवेत्सङ्कल्प्य दीक्षितः  ॥ शिव्प्_७।१,३३।७अब्।  
यावच्छरीरपातं वा द्वादशाब्दमथापि वा  ॥ शिव्प्_७।१,३३।७च्द्।  
तदर्धं वा तदर्धं वा मासद्वादशकं तु वा  ॥ शिव्प्_७।१,३३।८अब्।  
तदर्धं वा तदर्धं वा मासमेकमथापि वा  ॥ शिव्प्_७।१,३३।८च्द्।  
दिनद्वादशकं वा  ऽथ दिनषट्कमथापि वा  ॥ शिव्प्_७।१,३३।९अब्।  
तदर्धं दिनमेकं वा व्रतसङ्कल्पनावधि  ॥ शिव्प्_७।१,३३।९च्द्।  
अग्निमाधाय विधिवद्विरजाहोमकारणात्  ॥ शिव्प्_७।१,३३।१०अब्।  
हुत्वाज्येन समिद्भिश्च चरुणा च यथाक्रमम्  ॥ शिव्प्_७।१,३३।१०च्द्।  
पूर्णामापूर्य तां भूयस्तत्त्वानां शुद्धिमुद्दिशन्  ॥ शिव्प्_७।१,३३।११अब्।  
जुहुयान्मूलमन्त्रेण तैरेव समिदादिभिः  ॥ शिव्प्_७।१,३३।११च्द्।  
तत्त्वान्येतानि मद्देहे शुद्ध्यन्ताम् १इत्यनुस्मरन्  ॥ शिव्प्_७।१,३३।१२अब्।  
पञ्चभूतानि तन्मात्राः पञ्चकर्मेन्द्रियाणि च  ॥ शिव्प्_७।१,३३।१२च्द्।  
ज्ञानकर्मविभेदेन पञ्चकर्मविभागशः  ॥ शिव्प्_७।१,३३।१३अब्।  
त्वगादिधातवस्सप्त पञ्च प्राणादिवायवः  ॥ शिव्प्_७।१,३३।१३च्द्।  
मनोबुद्धिरहं ख्यातिर्गुणाः प्रकृतिपूरुषौ  ॥ शिव्प्_७।१,३३।१४अब्।  
रागो विद्याकले चैव नियतिः काल एव च  ॥ शिव्प्_७।१,३३।१४च्द्।  
माया च शुद्धिविद्या च महेश्वरसदाशिवौ  ॥ शिव्प्_७।१,३३।१५अब्।  
शक्तिश्च शिवतत्त्वं च तत्त्वानि क्रमशो विदुः  ॥ शिव्प्_७।१,३३।१५च्द्।  
मन्त्रैस्तु विरजैर्हुत्वा होतासौ विरजा भवेत्  ॥ शिव्प्_७।१,३३।१६अब्।  
शिवानुग्रहमासाद्य ज्ञानवान्स हि जायते  ॥ शिव्प्_७।१,३३।१६च्द्।  
अथ गोमयमादाय पिण्डीकृत्याभिमन्त्र्य च  ॥ शिव्प्_७।१,३३।१७अब्।  
विन्यस्याग्नौ च सम्प्रोक्ष्य दिने तस्मिन्हविष्यभुक्  ॥ शिव्प्_७।१,३३।१७च्द्।  
प्रभाते तु चतुर्दश्यां कृत्वा सर्वं पुरोदितम्  ॥ शिव्प्_७।१,३३।१८अब्।  
दिने तस्मिन्निराहारः कालं शेषं समापयेत्  ॥ शिव्प्_७।१,३३।१८च्द्।  
प्रातः पर्वणि चाप्येवं कृत्वा होमा वसानतः  ॥ शिव्प्_७।१,३३।१९अब्।  
उपसंहृत्य रुद्राग्निं गृह्णीयाद्भस्म यत्नतः  ॥ शिव्प्_७।१,३३।१९च्द्।  
ततश्च जटिलो मुण्डी शिखैकजट एव वा  ॥ शिव्प्_७।१,३३।२०अब्।  
भूत्वा स्नात्वा ततो वीतलज्जश्चेत्स्याद्दिगम्बरः  ॥ शिव्प्_७।१,३३।२०च्द्।  
अपि काषायवसनश्चर्मचीराम्बरो  ऽथ वा  ॥ शिव्प्_७।१,३३।२१अब्।  
एकाम्बरो वल्कली वा भवेद्दण्डी च मेखली  ॥ शिव्प्_७।१,३३।२१च्द्।  
प्रक्षाल्य चरणौ पश्चाद्द्विराचम्यात्मनस्तनुम्  ॥ शिव्प्_७।१,३३।२२अब्।  
सङ्कुलीकृत्य तद्भस्म विरजानलसम्भवम्  ॥ शिव्प्_७।१,३३।२२च्द्।  
अग्निरित्यादिभिर्मन्त्रैः षड्भिराथर्वणैः क्रमात्  ॥ शिव्प्_७।१,३३।२३अब्।  
विभृज्याङ्गानि मूर्धादिचरणान्तानि तैस्स्पृशेत्  ॥ शिव्प्_७।१,३३।२३च्द्।  
ततस्तेन क्रमेणैव समुद्धृत्य च भस्मना  ॥ शिव्प्_७।१,३३।२४अब्।  
सर्वाङ्गोद्धूलनं कुर्यात्प्रणवेन शिवेन वा  ॥ शिव्प्_७।१,३३।२४च्द्।  
ततस्त्रिपुण्ड्रं रचयेत्त्रियायुषसमाह्वयम्  ॥ शिव्प्_७।१,३३।२५अब्।  
शिवभावं समागम्य शिवयोगमथाचरेत्  ॥ शिव्प्_७।१,३३।२५च्द्।  
कुर्यात्स्त्रिसन्ध्यमप्येवमेतत्पाशुपतं व्रतम्  ॥ शिव्प्_७।१,३३।२६अब्।  
भुक्तिमुक्तिप्रदं चैतत्पशुत्वं विनिवर्तयेत्  ॥ शिव्प्_७।१,३३।२६च्द्।  
तत्पशुत्वं परित्यज्य कृत्वा पाशुपतं व्रतम्  ॥ शिव्प्_७।१,३३।२७अब्।  
पूजनीयो महादेवो लिङ्गमूर्तिस्सनातनः  ॥ शिव्प्_७।१,३३।२७च्द्।  
पद्ममष्टदलं हैमं नवरत्नैरलङ्कृतम्  ॥ शिव्प्_७।१,३३।२८अब्।  
कर्णिकाकेशरोपेतमासनं परिकल्पयेत्  ॥ शिव्प्_७।१,३३।२८च्द्।  
विभवे तदभावे तु रक्तं सितमथापि वा  ॥ शिव्प्_७।१,३३।२९अब्।  
पद्मं तस्याप्यभावे तु केवलं भावनामयम्  ॥ शिव्प्_७।१,३३।२९च्द्।  
तत्पद्मकर्णिकामध्ये कृत्वा लिङ्गं कनीयसम्  ॥ शिव्प्_७।१,३३।३०अब्।  
स्फीटिकं पीठिकोपेतं पूजयेद्विधिवत्क्रमात्  ॥ शिव्प्_७।१,३३।३०च्द्।  
प्रतिष्ठाप्य विधानेन तल्लिङ्गं कृतशोधनम्  ॥ शिव्प्_७।१,३३।३१अब्।  
परिकल्प्यासनं मूर्तिं पञ्चवक्त्रप्रकारतः  ॥ शिव्प्_७।१,३३।३१च्द्।  
पञ्चगव्यादिभिः पूर्णैर्यथाविभवसम्भृतैः  ॥ शिव्प्_७।१,३३।३२अब्।  
स्नापयेत्कलशैः पूर्णैरष्टापदसमुद्भवैः  ॥ शिव्प्_७।१,३३।३२च्द्।  
गन्धद्रव्यैस्सकर्पूरैश्चन्दनाद्यैस्सकुङ्कुमैः  ॥ शिव्प्_७।१,३३।३३अब्।  
सवेदिकं समालिप्य लिङ्गं भूषणभूषितम्  ॥ शिव्प्_७।१,३३।३३च्द्।  
बिल्वपत्रैश्च पद्मैश्च रक्तैः श्वेतैस्तथोत्पलैः  ॥ शिव्प्_७।१,३३।३४अब्।  
नीलोत्पलैस्तथान्यैश्च पुष्पैस्तैस्तैस्सुगन्धिभिः  ॥ शिव्प्_७।१,३३।३४च्द्।  
पुण्यैः प्रशस्तैः पत्रैश्च चित्रैर्दूर्वाक्षतादिभिः  ॥ शिव्प्_७।१,३३।३५अब्।  
समभ्यर्च्य यथालाभं महापूजाविधानतः  ॥ शिव्प्_७।१,३३।३५च्द्।  
धूपं दीपं तथा चापि नैवेद्यं च समादिशेत्  ॥ शिव्प्_७।१,३३।३६अब्।  
निवेदयित्वा विभवे कल्याणं च समाचरेत्  ॥ शिव्प्_७।१,३३।३६च्द्।  
इष्टानि च विशिष्टानि न्यायेनोपार्जितानि च  ॥ शिव्प्_७।१,३३।३७अब्।  
सर्वद्रव्याणि देयानि व्रते तस्मिन्विशेषतः  ॥ शिव्प्_७।१,३३।३७च्द्।  
श्रीपत्रोत्पलपद्मानां सङ्ख्या साहस्रिकी मता  ॥ शिव्प्_७।१,३३।३८अब्।  
प्रत्येकमपरा सङ्ख्या शतमष्टोत्तरं द्विजाः  ॥ शिव्प्_७।१,३३।३८च्द्।  
तत्रापि च विशेषेण न त्यजेद्बिल्वपत्रकम्  ॥ शिव्प्_७।१,३३।३९अब्।  
हैममेकं परं प्राहुः पद्मं पद्मसहस्रकात्  ॥ शिव्प्_७।१,३३।३९च्द्।  
नीलोत्पलादिष्वप्येतत्समानं बिल्बपत्रकैः  ॥ शिव्प्_७।१,३३।४०अब्।  
पुष्पान्तरे न नियमो यथालाभं निवेदयेत्  ॥ शिव्प्_७।१,३३।४०च्द्।  
अष्टाङ्गमर्घ्यमुत्कृष्टं धूपालेपौ विशेषतः  ॥ शिव्प्_७।१,३३।४१अब्।  
चन्दनं वामदेवाख्ये हरितालं च पौरुषे  ॥ शिव्प्_७।१,३३।४१च्द्।  
ईशाने भसितं केचिदालेपनमितीदृशाम्  ॥ शिव्प्_७।१,३३।४२अब्।  
न धूपमिति मन्यन्ते धूपान्तरविधानतः  ॥ शिव्प्_७।१,३३।४२च्द्।  
सितागुरुमघोराख्ये मुखे कृष्णागुरुं पुनः  ॥ शिव्प्_७।१,३३।४२एड़्।  
पौरुषे गुग्गुलं सव्ये सौम्ये सौगन्धिकं मुखे  ॥ शिव्प्_७।१,३३।४३अब्।  
ईशाने  ऽपि ह्युशीरादि देयाद्धूपं विशेषतः  ॥ शिव्प्_७।१,३३।४३च्द्।  
शर्करामधुकर्पूरकपिलाघृतसंयुतम्  ॥ शिव्प्_७।१,३३।४४अब्।  
चन्दनागुरुकाष्ठाद्यं सामान्यं सम्प्रचक्षते  ॥ शिव्प्_७।१,३३।४४च्द्।  
कर्पूरवर्तिराज्याढ्या देया दीपावलिस्ततः  ॥ शिव्प्_७।१,३३।४५अब्।  
अर्घ्यमाचमनं देयं प्रतिवक्त्रमतः परम्  ॥ शिव्प्_७।१,३३।४५च्द्।  
प्रथमावरणे पूज्यो क्रमाद्धेरम्बषण्मुखौ  ॥ शिव्प्_७।१,३३।४६अब्।  
ब्रह्माङ्गानि ततश्चैव प्रथमावरणेर्चिते  ॥ शिव्प्_७।१,३३।४६च्द्।  
द्वितीयावरणे पूज्या विघ्नेशाश्चक्रवर्तिनः  ॥ शिव्प्_७।१,३३।४७अब्।  
तृतीयावरणे पूज्या भवाद्या अष्टमूर्तयः  ॥ शिव्प्_७।१,३३।४७च्द्।  
५४०अ  
  
महादेवादयस्तत्र तथैकादशमूर्तयः  ॥ शिव्प्_७।१,३३।४८अब्।  
चतुर्थावरणे पूज्याः सर्व एव गणेश्वराः  ॥ शिव्प्_७।१,३३।४८च्द्।  
बहिरेव तु पद्मस्य पञ्चमावरणे क्रमात्  ॥ शिव्प्_७।१,३३।४९अब्।  
दशदिक्पतयः पूज्याः सास्त्राः सानुचरास्तथा  ॥ शिव्प्_७।१,३३।४९च्द्।  
ब्रह्मणो मानसाः पुत्राः सर्वे  ऽपि ज्योतिषां गणाः  ॥ शिव्प्_७।१,३३।५०अब्।  
सर्वा देव्यश्च देवाश्च सर्वे सर्वे च खेचराः  ॥ शिव्प्_७।१,३३।५०च्द्।  
पातालवासिनश्चान्ये सर्वे मुनिगणा अपि  ॥ शिव्प्_७।१,३३।५१अब्।  
योगिनो हि सखास्सर्वे पतङ्गा मातरस्तथा  ॥ शिव्प्_७।१,३३।५१च्द्।  
क्षेत्रपालाश्च सगणाः सर्वं चैतच्चराचरम्  ॥ शिव्प्_७।१,३३।५२अब्।  
पूजनीयं शिवप्रीत्या मत्त्वा शम्भुविभूतिमत्  ॥ शिव्प्_७।१,३३।५२च्द्।  
अथावरणपूजान्ते सम्पूज्य परमेश्वरम्  ॥ शिव्प्_७।१,३३।५३अब्।  
साज्यं सव्यं जनं हृद्यं हविर्भक्त्या निवेदयेत्  ॥ शिव्प्_७।१,३३।५३च्द्।  
मुखवासादिकं दत्त्वा ताम्बूलं सोपदंशकम्  ॥ शिव्प्_७।१,३३।५४अब्।  
अलङ्कृत्य च भूयो  ऽपि नानापुष्पविभूषणैः  ॥ शिव्प्_७।१,३३।५४च्द्।  
नीराजनान्ते विस्तीर्य पूजाशेषं समापयेत्  ॥ शिव्प्_७।१,३३।५५अब्।  
चषकं सोपकारं च शयनं च समर्पयेत्  ॥ शिव्प्_७।१,३३।५५च्द्।  
चन्द्रसङ्काशहारं च शयनीयं समर्पयेत्  ॥ शिव्प्_७।१,३३।५६अब्।  
आद्यं नृपोचितं हृद्यं तत्सर्वमनुरूपतः  ॥ शिव्प्_७।१,३३।५६च्द्।  
कृत्वा च कारयित्वा च हित्वा च प्रतिपूजनम्  ॥ शिव्प्_७।१,३३।५७अब्।  
स्तोत्रं व्यपोहनं जप्त्वा विद्यां पञ्चाक्षरीं जपेत्  ॥ शिव्प्_७।१,३३।५७च्द्।  
प्रदक्षिणां प्रणामं च कृत्वात्मानं समर्पयेत्  ॥ शिव्प्_७।१,३३।५८अब्।  
ततः पुरस्ताद्देवस्य गुरुविप्रौ च पूजयेत्  ॥ शिव्प्_७।१,३३।५८च्द्।  
दत्त्वार्घ्यमष्टौ पुष्पाणि देवमुद्वास्य लिङ्गतः  ॥ शिव्प्_७।१,३३।५९अब्।  
अग्नेश्चाग्निं सुसंयम्य ह्युद्वास्य च तमप्युत  ॥ शिव्प्_७।१,३३।५९च्द्।  
प्रत्यहं च जनस्त्वेवं कुर्यात्सेवां पुरोदिताम्  ॥ शिव्प्_७।१,३३।६०अब्।  
ततस्तत्साम्बुजं लिङ्गं सर्वोपकरणान्वितम्  ॥ शिव्प्_७।१,३३।६०च्द्।  
समर्पयेत्स्वगुरवे स्थापयेद्वा शिवालये  ॥ शिव्प्_७।१,३३।६१अब्।  
सम्पूज्य च गुरून्विप्रान्व्रतिनश्च विशेषतः  ॥ शिव्प्_७।१,३३।६१च्द्।  
भक्तान्द्विजांश्च शक्तश्चेद्दीनानाथांश्च तोषयेत्  ॥ शिव्प्_७।१,३३।६२अब्।  
स्वयं चानशने शक्तः फलमूलाशने  ऽथ वा  ॥ शिव्प्_७।१,३३।६२च्द्।  
पयोव्रतो वा भिक्षाशी भवेदेकाशनस्तथा  ॥ शिव्प्_७।१,३३।६३अब्।  
नक्तं युक्ताशनो नित्यं भूशय्यानिरतः शुचिः  ॥ शिव्प्_७।१,३३।६३च्द्।  
भस्मशायी तृणेशायी चीराजिनधृतो  ऽथवा  ॥ शिव्प्_७।१,३३।६४अब्।  
ब्रह्मचर्यव्रतो नित्यं व्रतमेतत्समाचरेत्  ॥ शिव्प्_७।१,३३।६४च्द्।  
अर्कवारे तथार्द्रायां पञ्चदश्यां च पक्षयोः  ॥ शिव्प्_७।१,३३।६५अब्।  
अष्टम्यां च चतुर्दश्यां शक्तस्तूपवसेदपि  ॥ शिव्प्_७।१,३३।६५च्द्।  
पाखण्डिपतितोदक्यास्सूतकान्त्यजपूर्वकान्  ॥ शिव्प्_७।१,३३।६६अब्।  
वर्जयेत्सर्वयत्नेन मनसा कर्मणा गिरा  ॥ शिव्प्_७।१,३३।६६च्द्।  
क्षमदानदयासत्याहिंसाशीलः सदा भवेत्  ॥ शिव्प्_७।१,३३।६७अब्।  
सन्तुष्टश्च प्रशान्तश्च जपध्यानरतस्तथा  ॥ शिव्प्_७।१,३३।६७च्द्।  
कुर्यात्त्रिषवणस्नानं भस्मस्नानमथापि वा  ॥ शिव्प्_७।१,३३।६८अब्।  
पूजां वैशेषिकीं चैव मनसा वचसा गिरा  ॥ शिव्प्_७।१,३३।६८च्द्।  
बहुनात्र किमुक्तेन नाचरेदशिवं व्रती  ॥ शिव्प्_७।१,३३।६९अब्।  
प्रमादात्तु तथाचारे निरूप्य गुरुलाघवे  ॥ शिव्प्_७।१,३३।६९च्द्।  
५४०ब्  
  
उचितां निष्कृतिं कुर्यात्पूजाहोमजपादिभिः  ॥ शिव्प्_७।१,३३।७०अब्।  
आसमाप्तेर्व्रतस्यैवमाचरेन्न प्रमादतः  ॥ शिव्प्_७।१,३३।७०च्द्।  
गोदानं च वृषोत्सर्गं कुर्यात्पूजां च सम्पदा  ॥ शिव्प्_७।१,३३।७१अब्।  
भक्तश्च शिवप्रीत्यर्थं सर्वकामविवर्जितः  ॥ शिव्प्_७।१,३३।७१च्द्।  
सामान्यमेतत्कथितं व्रतस्यास्य समासतः  ॥ शिव्प्_७।१,३३।७२अब्।  
प्रतिमासं विशेषं च प्रवदामि यथाश्रुतम्  ॥ शिव्प्_७।१,३३।७२च्द्।  
वैशाखे वज्रलिङ्गं तु ज्येष्ठे मारकतं शुभम्  ॥ शिव्प्_७।१,३३।७३अब्।  
आषाढे मौक्तिकं विद्याच्छ्रावणे नीलनिर्मितम्  ॥ शिव्प्_७।१,३३।७३च्द्।  
मासे भाद्रपदे चैव पद्मरागमयं परम्  ॥ शिव्प्_७।१,३३।७४अब्।  
आश्विने मासि विद्याद्वै लिङ्गं गोमेदकं वरम्  ॥ शिव्प्_७।१,३३।७४च्द्।  
कार्तिक्यां वैद्रुमं लिङ्गं वैदूर्यं मार्गशीर्षके  ॥ शिव्प्_७।१,३३।७५अब्।  
पुष्परागमयं पौषे माघे द्युमणिजन्तथा  ॥ शिव्प्_७।१,३३।७५च्द्।  
फाल्गुणे चन्द्रकान्तोत्थं चैत्रे तद्व्यत्ययो  ऽथवा  ॥ शिव्प्_७।१,३३।७६अब्।  
सर्वमासेषु रत्नानामलाभे हैममेव वा  ॥ शिव्प्_७।१,३३।७६च्द्।  
हैमाभावे राजतं वा ताम्रजं शैलजन्तथा  ॥ शिव्प्_७।१,३३।७७अब्।  
मृन्मयं वा यथालाभं जातुषं चान्यदेव वा  ॥ शिव्प्_७।१,३३।७७च्द्।  
सर्वगन्धमयं वाथ लिङ्गं कुर्याद्यथारुचि  ॥ शिव्प्_७।१,३३।७८अब्।  
व्रतावसानसमये समाचरितनित्यकः  ॥ शिव्प्_७।१,३३।७८च्द्।  
कृत्वा वैशेषिकीं पूजां हुत्वा चैव यथा पुरा  ॥ शिव्प्_७।१,३३।७९अब्।  
सम्पूज्य च तथाचार्यं व्रतिनश्च विशेषतः  ॥ शिव्प्_७।१,३३।७९च्द्।  
देशिकेनाप्यनुज्ञातः प्राङ्मुखो वाप्युदङ्मुखः  ॥ शिव्प्_७।१,३३।८०अब्।  
दर्भासनो दर्भपाणिः प्राणापानौ नियम्य च  ॥ शिव्प्_७।१,३३।८०च्द्।  
जपित्वा शक्तितो मूलं ध्यात्वा साम्बं त्रियम्बकम्  ॥ शिव्प्_७।१,३३।८१अब्।  
अनुज्ञाप्य यथापूर्वं नमस्कृत्य कृताञ्जलिः  ॥ शिव्प्_७।१,३३।८१च्द्।  
समुत्सृजामि भगवन्व्रतमेतत्त्वदाज्ञया  ॥ शिव्प्_७।१,३३।८२अब्।  
इत्युक्त्वा लिङ्गमूलस्थान्दर्भानुत्तरतस्त्यजेत्  ॥ शिव्प्_७।१,३३।८२च्द्।  
ततो दण्डजटाचीरमेखला अपि चोत्सृजेत्  ॥ शिव्प्_७।१,३३।८३अब्।  
पुनराचम्य विधिवत्पञ्चाक्षरमुदीरयेत्  ॥ शिव्प्_७।१,३३।८३च्द्।  
यः कृत्वात्यन्तिकीं दीक्षामादेहान्तमनाकुलः  ॥ शिव्प्_७।१,३३।८४अब्।  
व्रतमेतत्प्रकुर्वीत स तु वै नैष्ठिकः स्मृतः  ॥ शिव्प्_७।१,३३।८४च्द्।  
सो  ऽत्याश्रमी च विज्ञेयो महापाशुपतस्तथा  ॥ शिव्प्_७।१,३३।८५अब्।  
स एव तपतां श्रेष्ठ स एव च महाव्रती  ॥ शिव्प्_७।१,३३।८५च्द्।  
न तेन सदृशः कश्चित्कृतकृत्यो मुमुक्षुषु  ॥ शिव्प्_७।१,३३।८६अब्।  
यो यतिर्नैष्ठिको जातस्तमाहुर्नैष्ठिकोत्तमम्  ॥ शिव्प्_७।१,३३।८६च्द्।  
यो  ऽन्वहं द्वादशाहं वा व्रतमेतत्समाचरेत्  ॥ शिव्प्_७।१,३३।८७अब्।  
सो  ऽपि नैष्ठिकतुल्यः स्यात्तीव्रव्रतसमन्वयात्  ॥ शिव्प्_७।१,३३।८७च्द्।  
घृताक्तो यश्चरेदेतद्व्रतं व्रतपरायणः  ॥ शिव्प्_७।१,३३।८८अब्।  
द्वित्रैकदिवसं वापि स च कश्चन नैष्ठिकः  ॥ शिव्प्_७।१,३३।८८च्द्।  
कृत्यमित्येव निष्कामो यश्चरेद्व्रतमुत्तमम्  ॥ शिव्प्_७।१,३३।८९अब्।  
शिवार्पितात्मा सततं न तेन सदृशः क्वचित्  ॥ शिव्प्_७।१,३३।८९च्द्।  
भस्मच्छन्नो द्विजो विद्वान्महापातकसम्भवैः  ॥ शिव्प्_७।१,३३।९०अब्।  
पापैस्सुदारुणैस्सद्यो मुच्यते नात्र संशयः  ॥ शिव्प्_७।१,३३।९०च्द्।  
रुद्राग्निर्यत्परं वीर्यन्तद्भस्म परिकीर्तितम्  ॥ शिव्प्_७।१,३३।९१अब्।  
तस्मात्सर्वेषु कालेषु वीर्यवान्भस्मसंयुतः  ॥ शिव्प्_७।१,३३।९१च्द्।  
५४१अ  
  
भस्मनिष्ठस्य नश्यन्ति देषा भस्माग्निसङ्गमात्  ॥ शिव्प्_७।१,३३।९२अब्।  
भस्मस्नानविशुद्धात्मा भस्मनिष्ठ इति स्मृतः  ॥ शिव्प्_७।१,३३।९२च्द्।  
भस्मना दिग्धसर्वाङ्गो भस्मदीप्तत्रिपुण्ड्रकः  ॥ शिव्प्_७।१,३३।९३अब्।  
भस्मस्नायी च पुरुषो भस्मनिष्ठ इति स्मृतः  ॥ शिव्प्_७।१,३३।९३च्द्।  
भूतप्रेतपिशासाश्च रोगाश्चातीव दुस्सहाः  ॥ शिव्प्_७।१,३३।९४अब्।  
भस्मनिष्ठस्य सान्निध्याद्विद्रवन्ति न संशयः  ॥ शिव्प्_७।१,३३।९४च्द्।  
भासनाद्भासितं प्रोक्तं भस्म कल्मषभक्षणात्  ॥ शिव्प्_७।१,३३।९५अब्।  
भूतिभूतिकरी चैव रक्षा रक्षाकरी परम्  ॥ शिव्प्_७।१,३३।९५च्द्।  
किमन्यदिह वक्तव्यं भस्ममाहात्म्यकारणम्  ॥ शिव्प्_७।१,३३।९६अब्।  
व्रती च भस्मना स्नातस्स्वयं देवो महेश्वरः  ॥ शिव्प्_७।१,३३।९६च्द्।  
परमास्त्रं च शैवानां भस्मैतत्पारमेश्वरम्  ॥ शिव्प्_७।१,३३।९७अब्।  
धौम्याग्रजस्य तपसि व्यापदो यन्निवारिताः  ॥ शिव्प्_७।१,३३।९७च्द्।  
तस्मात्सर्वप्रयत्नेन कृत्वा पाशुपतव्रतम्  ॥ शिव्प्_७।१,३३।९८अब्।  
धनवद्भस्म सङ्गृह्य भस्मस्नानरतो भवेत्  ॥ शिव्प्_७।१,३३।९८च्द्।  
  
इति श्रीशिवमहापुराणे सप्तम्यां वायवीयसंहितायां पूर्वखण्डे पशुपतिव्रतविधानवर्णनं नाम त्रयस्त्रिंशो  ऽध्यायः  
  
छप्तेर् ३४  
ऋषय ऊचुः  
धौम्याग्रजेन शुशुना क्षीरार्थं हि तपः कृतम्  ॥ शिव्प्_७।१,३४।१अब्।  
तस्मात् क्षीरार्णवो दत्तस्तस्मै देवेन शूलिना  ॥ शिव्प्_७।१,३४।१च्द्।  
स कथं शिशुको लेभे शिवशास्त्रप्रवक्तृताम्  ॥ शिव्प्_७।१,३४।२अब्।  
कथं वा शिवसद्भावं ज्ञात्वा तपसि निष्ठितः  ॥ शिव्प्_७।१,३४।२च्द्।  
कथं च लब्धविज्ञानस्तपश्चरणपर्वणि  ॥ शिव्प्_७।१,३४।३अब्।  
रुद्राग्नेर्यत्परं वीर्यं लभे भस्म स्वरक्षकम्  ॥ शिव्प्_७।१,३४।३च्द्।  
वायुरुवाच  
न ह्येष शिशुकः कश्चित्प्राकृतः कृतवांस्तपः  ॥ शिव्प्_७।१,३४।४अब्।  
मुनिवर्यस्य तनयो व्याघ्रपादस्य धीमतः  ॥ शिव्प्_७।१,३४।४च्द्।  
जन्मान्तरेण संसिद्धः केनापि खलु हेतुना  ॥ शिव्प्_७।१,३४।५अब्।  
स्वपदप्रच्युतो दिष्ट्या प्राप्तो मुनिकुमारताम्  ॥ शिव्प्_७।१,३४।५च्द्।  
महादेवप्रसादस्य भाग्यापन्नस्य भाविनः  ॥ शिव्प्_७।१,३४।६अब्।  
दुग्धाभिलाषप्रभवद्वारतामगमत्तपः  ॥ शिव्प्_७।१,३४।६च्द्।  
अतः सर्वगणेशत्वं कुमारत्वं च शाश्वतम्  ॥ शिव्प्_७।१,३४।७अब्।  
सह दुग्धाब्धिना तस्मै प्रददौ शङ्करः स्वयम्  ॥ शिव्प्_७।१,३४।७च्द्।  
तस्य ज्ञानागमोप्यस्य प्रसादादेव शाङ्करात्  ॥ शिव्प्_७।१,३४।८अब्।  
कौमारं हि परं साक्षाज्ज्ञानं शक्तिमयं विदुः  ॥ शिव्प्_७।१,३४।८च्द्।  
शिवशास्त्रप्रवक्तृत्वमपि तस्य हि तत्कृतम्  ॥ शिव्प्_७।१,३४।९अब्।  
कुमारो मुनितो लब्धज्ञानाब्धिरिव नन्दनः  ॥ शिव्प्_७।१,३४।९च्द्।  
दृष्टं तु कारणं तस्य शिवज्ञानसमन्वये  ॥ शिव्प्_७।१,३४।१०अब्।  
स्वमातृवचनं साक्षाच्छोकजं क्षीरकारणात्  ॥ शिव्प्_७।१,३४।१०च्द्।  
कदाचित्क्षीरमत्यल्पं पीतवान्मातुलाश्रमे  ॥ शिव्प्_७।१,३४।११अब्।  
ईर्षयया मातुलसुतं सन्तृप्तक्षीरमुत्तमम्  ॥ शिव्प्_७।१,३४।११च्द्।  
पीत्वा स्थितं यथाकामं दृष्ट्वा वै मातुलात्मजम्  ॥ शिव्प्_७।१,३४।१२अब्।  
उपमन्युर्व्याघ्रपादिः प्रीत्या प्रोवाच मातरम्  ॥ शिव्प्_७।१,३४।१२च्द्।  
उपमन्युरुवाच  
मातर्मातर्महाभागे मम देहि तपस्विनि  ॥ शिव्प्_७।१,३४।१३अब्।  
५४१ब्  
  
गव्यं क्षीरमतिस्वादु नाल्पमुष्णं पिबाम्यहम्  ॥ शिव्प्_७।१,३४।१३च्द्।  
वायुरुवाच  
तच्छ्रुत्वा पुत्रवचनं तन्माता च तपस्विनी  ॥ शिव्प्_७।१,३४।१४अब्।  
व्याघ्रपादस्य महिषी दुःखमापत्तदा च सा  ॥ शिव्प्_७।१,३४।१४च्द्।  
उपलाल्याथ सुप्रीत्या पुत्रमालिङ्ग्य सादरम्  ॥ शिव्प्_७।१,३४।१५अब्।  
दुःखिता विललापाथ स्मृत्वा नैर्धन्यमात्मनः  ॥ शिव्प्_७।१,३४।१५च्द्।  
स्मृत्वास्मृत्वा पुनः क्षीरमुपमन्युस्स बालकः  ॥ शिव्प्_७।१,३४।१६अब्।  
देहि देहीति तामाह रुद्रन्भूयो महाद्युतिः  ॥ शिव्प्_७।१,३४।१६च्द्।  
तद्धठं सा परिज्ञाय द्विजपत्नी तपस्विनी  ॥ शिव्प्_७।१,३४।१७अब्।  
शान्तये तद्धठस्याथ शुभोपायमरीरचत्  ॥ शिव्प्_७।१,३४।१७च्द्।  
उञ्छवृत्त्यार्जितान्बीजान्स्वयं दृष्ट्वा च सा तदा  ॥ शिव्प्_७।१,३४।१८अब्।  
बीजपिष्टमथालोड्य तोयेन कलभाषिणी  ॥ शिव्प्_७।१,३४।१८च्द्।  
एह्येहि मम पुत्रेति सामपूर्वं ततस्सुतम्  ॥ शिव्प्_७।१,३४।१९अब्।  
आलिङ्ग्यादाय दुःखार्ता प्रददौ कृत्रिमं पयः  ॥ शिव्प्_७।१,३४।१९च्द्।  
पीत्वा च कृत्रिमं क्षीरं मात्रां दत्तं स बालकः  ॥ शिव्प्_७।१,३४।२०अब्।  
नैतत्क्षीरमिति प्राह मातरं चातिविह्वलः  ॥ शिव्प्_७।१,३४।२०च्द्।  
दुःखिता सा तदा प्राह सम्प्रेक्ष्याघ्राय मूर्धनि  ॥ शिव्प्_७।१,३४।२१अब्।  
समार्ज्य नेत्र पुत्रस्य कराभ्यां कमलायते  ॥ शिव्प्_७।१,३४।२१च्द्।  
जनन्युवाच  
तटिनी रत्नपूर्णास्तास्स्वर्गपातालगोचराः  ॥ शिव्प्_७।१,३४।२२अब्।  
भाग्यहीना न पश्यन्ति भक्तिहीनाश्च ये शिवे  ॥ शिव्प्_७।१,३४।२२च्द्।  
राज्यं स्वर्गं च मोक्षं च भोजनं क्षीरसम्भवम्  ॥ शिव्प्_७।१,३४।२३अब्।  
न लभन्ते प्रियाण्येषां न तुष्यति यदा शिवः  ॥ शिव्प्_७।१,३४।२३च्द्।  
भवप्रसादजं सर्वं नान्यद्देवप्रसादजम्  ॥ शिव्प्_७।१,३४।२४अब्।  
अन्यदेवेषु निरता दुःखार्ता विभ्रमन्ति च  ॥ शिव्प्_७।१,३४।२४च्द्।  
क्षीरं तत्र कुतो  ऽस्माकं वने निवसतां सदा  ॥ शिव्प्_७।१,३४।२५अब्।  
क्व दुग्धसाधनं वत्स क्व वयं वनवासिनः  ॥ शिव्प्_७।१,३४।२५च्द्।  
कृत्स्नाभावेन दारिद्र्यान्मया ते भाग्यहीनया  ॥ शिव्प्_७।१,३४।२६अब्।  
मिथ्यादुग्धमिदं दत्तम्पिष्टमालोड्य वारिणा  ॥ शिव्प्_७।१,३४।२६च्द्।  
त्वं मातुलगृहे स्वल्पं पीत्वा स्वादु पयः शृतम्  ॥ शिव्प्_७।१,३४।२७अब्।  
ज्ञात्वा स्वादु त्वया पीतं तज्जातीयमनुस्मरन्  ॥ शिव्प्_७।१,३४।२७च्द्।  
दत्तं न पय इत्युक्त्वा रुदन् दुःखीकरोषि माम्  ॥ शिव्प्_७।१,३४।२८अब्।  
प्रसादेन विना शम्भो पयस्तव न विद्यते  ॥ शिव्प्_७।१,३४।२८च्द्।  
पादपङ्कजयोस्तस्य साम्बस्य सगणस्य च  ॥ शिव्प्_७।१,३४।२९अब्।  
भक्त्या समर्पितं यत्तत्कारणं सर्वसम्पदाम्  ॥ शिव्प्_७।१,३४।२९च्द्।  
अधुना वसुदोस्माभिर्महादेवो न पूजितः  ॥ शिव्प्_७।१,३४।३०अब्।  
सकामानां यथाकामं यथोक्तफलदायकः  ॥ शिव्प्_७।१,३४।३०च्द्।  
धनान्युद्दिश्य नास्माभिरितः प्रागर्चितः शिवः  ॥ शिव्प्_७।१,३४।३१अब्।  
अतो दरिद्रास्सञ्जाता वयं तस्मान्न ते पयः  ॥ शिव्प्_७।१,३४।३१च्द्।  
पूर्वजन्मनि यद्दत्तं शिवमुद्दिश्य वै सुतः  ॥ शिव्प्_७।१,३४।३२अब्।  
तदेव लभ्यते नान्यद्विष्णुमुद्दिश्य वा प्रभुम्  ॥ शिव्प्_७।१,३४।३२च्द्।  
वायुरुवाच  
इति मातृवचः श्रुत्वा तथ्यं शोकादिसूचकम्  ॥ शिव्प्_७।१,३४।३३अब्।  
बालो  ऽप्यनुतपन्नन्तः प्रगल्भमिदमब्रवीत्  ॥ शिव्प्_७।१,३४।३३च्द्।  
५४२अ  
  
उपमन्युरुवाच  
शोकेनालमितो मतः साम्बो यद्यस्ति शङ्करः  ॥ शिव्प्_७।१,३४।३४अब्।  
त्यज शोकं महाभागे सर्वं भद्रं भविष्यति  ॥ शिव्प्_७।१,३४।३४च्द्।  
शृणु मातर्वचो मेद्य महादेवो  ऽस्ति चेत्क्वचित्  ॥ शिव्प्_७।१,३४।३५अब्।  
चिराद्वा ह्यचिराद्वापि क्षीरोदं साधयाम्यहम्  ॥ शिव्प्_७।१,३४।३५च्द्।  
वायुरुवाच  
इति श्रुत्वा वचस्तस्य बालकस्य महामतेः  ॥ शिव्प्_७।१,३४।३६अब्।  
प्रय्तुवाच तदा माता सुप्रसन्ना मनस्विनी  ॥ शिव्प्_७।१,३४।३६च्द्।  
मातोवाच  
शुभं विचारितं तात त्वया मत्प्रीतिवर्धनम्  ॥ शिव्प्_७।१,३४।३७अब्।  
विलम्बं मा कथास्त्वं हि भज साम्बं सदाशिवम्  ॥ शिव्प्_७।१,३४।३७च्द्।  
सर्वस्मादधिको  ऽस्त्येव शिवः परमकारणम्  ॥ शिव्प्_७।१,३४।३८अब्।  
तत्कृतं हि जगत्सर्वं ब्रह्माद्यास्तस्य किङ्कराः  ॥ शिव्प्_७।१,३४।३८च्द्।  
तत्प्रसादकृतैश्वर्या दासास्तस्य वयं प्रभोः  ॥ शिव्प्_७।१,३४।३९अब्।  
तं विनान्यं न जानीमश्शङ्करं लोकशङ्करम्  ॥ शिव्प्_७।१,३४।३९च्द्।  
अन्यान्देवान्परित्यज्य कर्मणा मनसा गिरा  ॥ शिव्प्_७।१,३४।४०अब्।  
तमेव साम्बं सगणं भज भावपुरस्सरम्  ॥ शिव्प्_७।१,३४।४०च्द्।  
तस्य देवाधिदेवस्य शिवस्य वरदायिनः  ॥ शिव्प्_७।१,३४।४१अब्।  
साक्षान्नमश्शिवायेति मन्त्रो  ऽयं वाचकः स्मृतः  ॥ शिव्प्_७।१,३४।४१च्द्।  
सप्तकोटिमहामन्त्राः सर्वे सप्रणवाः परे  ॥ शिव्प्_७।१,३४।४२अब्।  
तस्मिन्नेव विलीयन्ते पुनस्तस्माद्विनिर्गताः  ॥ शिव्प्_७।१,३४।४२च्द्।  
सप्रसादाश्च ते मन्त्राः स्वाधिकाराद्यपेक्षया  ॥ शिव्प्_७।१,३४।४३अब्।  
सर्वाधिकारस्त्वेको  ऽयं मन्त्र एवेश्वराज्ञया  ॥ शिव्प्_७।१,३४।४३च्द्।  
यथा निकृष्टानुत्कृष्टान्सर्वानप्यात्मनः शिवः  ॥ शिव्प्_७।१,३४।४४अब्।  
क्षमते रक्षितुं तद्वन्मन्त्रो  ऽयमपि सर्वदा  ॥ शिव्प्_७।१,३४।४४च्द्।  
प्रबलश्च तथा ह्येष मन्त्रो मन्त्रान्तरादपि  ॥ शिव्प्_७।१,३४।४५अब्।  
सर्वरक्षाक्षमो  ऽप्येष नापरः कश्चिदिष्यते  ॥ शिव्प्_७।१,३४।४५च्द्।  
तस्मान्मन्त्रान्तरांस्त्यक्त्वा पञ्चाक्षरपरो भव  ॥ शिव्प्_७।१,३४।४६अब्।  
तस्मिञ्जिह्वान्तरगते न किञ्चिदिह दुर्लभम्  ॥ शिव्प्_७।१,३४।४६च्द्।  
अधोरास्त्रं च शैवानां रक्षाहेतुरनुत्तमम्  ॥ शिव्प्_७।१,३४।४७अब्।  
तच्च तत्प्रभवं मत्वा तत्परो भव नान्यथा  ॥ शिव्प्_७।१,३४।४७च्द्।  
भस्मेदन्तु मया लब्धं पितुरेव तवोत्तमम्  ॥ शिव्प्_७।१,३४।४८अब्।  
विरजानलसंसिद्धं महाव्यापन्निवारणम्  ॥ शिव्प्_७।१,३४।४८च्द्।  
मन्त्रं च ते मया दत्तं गृहाण मदनुज्ञया  ॥ शिव्प्_७।१,३४।४९अब्।  
अनेनैवाशु जप्तेन रक्षा तव भविष्यति  ॥ शिव्प्_७।१,३४।४९च्द्।  
वायुरुवाच  
एवं मात्रा समादिश्य शिवमस्त्वित्युदीर्य च  ॥ शिव्प्_७।१,३४।५०अब्।  
विसृष्टस्तद्वचो मूर्ध्नि कुर्वन्नेव तदा मुनिः  ॥ शिव्प्_७।१,३४।५०च्द्।  
तां प्रणम्यैवमुक्त्वा च तपः कर्तुं प्रचक्रमे  ॥ शिव्प्_७।१,३४।५१अब्।  
तमाह च तदा माता शुभं कुर्वन्तु ते सुराः  ॥ शिव्प्_७।१,३४।५१च्द्।  
अनुज्ञातस्तया तत्र तपस्तेपे स दुश्चरम्  ॥ शिव्प्_७।१,३४।५२अब्।  
हिमवत्पर्वतं प्राप्य वायुभक्षः समाहितः  ॥ शिव्प्_७।१,३४।५२च्द्।  
अष्टेष्टकाभिः प्रसादं कृत्वा लिङ्गं च मृन्मयम्  ॥ शिव्प्_७।१,३४।५३अब्।  
तत्रावाह्य महादेवं साम्बं सगणमव्ययम्  ॥ शिव्प्_७।१,३४।५३च्द्।  
५४२ब्  
  
भक्त्या पञ्चाक्षरेणैव पुत्रैः पुष्पैर्वनोद्भवैः  ॥ शिव्प्_७।१,३४।५४अब्।  
समभ्यर्च्य चिरं कालं चचार परमं तपः  ॥ शिव्प्_७।१,३४।५४च्द्।  
ततस्तपश्चरत्तं तं बालमेकाकिनं कृशम्  ॥ शिव्प्_७।१,३४।५५अब्।  
उपमन्युं द्विजवरं शिवसंसक्तमानसम्  ॥ शिव्प्_७।१,३४।५५च्द्।  
पुरा मरीचिना शप्ताः केचिन्मुनिपिशाचकाः  ॥ शिव्प्_७।१,३४।५६अब्।  
सम्पीड्य राक्षसैर्भावैस्तपसोविघ्नमाचरन्  ॥ शिव्प्_७।१,३४।५६च्द्।  
स च तैः पीड्यमानो  ऽपि तपः कुर्वन्कथञ्चन  ॥ शिव्प्_७।१,३४।५७अब्।  
सदा नमः शिवायेति क्रोशति स्मार्तनादवत्  ॥ शिव्प्_७।१,३४।५७च्द्।  
तन्नादश्रवणादेव तपसो विघ्नकारिणः  ॥ शिव्प्_७।१,३४।५८अब्।  
ते तं बालं समुत्सृज्य मुनयस्समुपाचरन्  ॥ शिव्प्_७।१,३४।५८च्द्।  
तपसा तस्य विप्रस्य चोपमन्योर्महात्मनः  ॥ शिव्प्_७।१,३४।५९अब्।  
चराचरं च मुनयः प्रदीपितमभूज्जगत्  ॥ शिव्प्_७।१,३४।५९च्द्।  
इति श्रीशिवमहापुराणे सप्तम्यां वायवीयसंहितायां पूर्वखण्डे उपमन्युतपोवर्णनं नाम चतुस्त्रिंशो  ऽध्यायः  
  
छप्तेर् ३५  
वायुरुवाच  
अथ सर्वे प्रदीप्ताङ्गा वैकुण्ठं प्रययुर्द्रुतम्  ॥ शिव्प्_७।१,३५।१अब्।  
प्रणम्याहुश्च तत्सर्वं हरये देवसत्तमाः  ॥ शिव्प्_७।१,३५।१च्द्।  
श्रुत्वा तेषां तदा वाक्यं भगवान्पुरुषोत्तमः  ॥ शिव्प्_७।१,३५।२अब्।  
किमिदन्त्विति सञ्चिन्त्य ज्ञात्वा तत्कारणं च सः  ॥ शिव्प्_७।१,३५।२च्द्।  
जगाम मन्दरं तूर्णं महेश्वरदिदृक्षया  ॥ शिव्प्_७।१,३५।३अब्।  
दृष्ट्वा देवं प्रणम्यैवं प्रोवाच सुकृताञ्जलिः  ॥ शिव्प्_७।१,३५।३च्द्।  
विष्णुरुवाच  
भगवन्ब्राह्मणः कश्चिदुपमन्युरिति श्रुतः  ॥ शिव्प्_७।१,३५।४अब्।  
क्षीरार्थमदहत्सर्वं तपसा तन्निवारय  ॥ शिव्प्_७।१,३५।४च्द्।  
वायुरुवाच  
इति श्रुत्वा वचो विष्णोः प्राह देवो महेश्वरः  ॥ शिव्प्_७।१,३५।५अब्।  
शिशुं निवारयिष्यामि तत्त्वं गच्छ स्वमाश्रमम्  ॥ शिव्प्_७।१,३५।५च्द्।  
तच्छ्रुत्वा शम्भुवचनं स विष्णुर्देववल्लभः  ॥ शिव्प्_७।१,३५।६अब्।  
जगामाश्वास्य तान्सर्वान्स्वलोकममरादिकान्  ॥ शिव्प्_७।१,३५।६च्द्।  
एतस्मिन्नन्तरे देवः पिनाकी परमेश्वरः  ॥ शिव्प्_७।१,३५।७अब्।  
शक्रस्य रूपमास्थाय गन्तुं चक्रे मतिं ततः  ॥ शिव्प्_७।१,३५।७च्द्।  
अथ जगाम मुनेस्तु तपोवनं गजवरेण सितेन सदाशिवः  ॥ शिव्प्_७।१,३५।८अब्।  
सह सुरासुरसिद्धमहोरगैरमरराजतनुं स्वयमास्थितः  ॥ शिव्प्_७।१,३५।८च्द्।  
स वारणश्चारु तदा विभुं तं निवीज्य वालव्यजनेन दिव्यम्  ॥ शिव्प्_७।१,३५।९अब्।  
दधार शच्या सहितं सुरेन्द्रं करेण वामेन शितातपत्रम्  ॥ शिव्प्_७।१,३५।९च्द्।  
रराज भगवान्सोमः शक्ररूपी सदाशिवः  ॥ शिव्प्_७।१,३५।१०अब्।  
तेनातपत्रेण यथा चन्द्रबिम्बेन मन्दरः  ॥ शिव्प्_७।१,३५।१०च्द्।  
आस्थायैवं हि शक्रस्य स्वरूपं परमेश्वरः  ॥ शिव्प्_७।१,३५।११अब्।  
जगामानुग्रहं कर्तुमुपमन्योस्तदाश्रमम्  ॥ शिव्प्_७।१,३५।११च्द्।  
तं दृष्ट्वा परमेशानं शक्ररूपधरं शिवम्  ॥ शिव्प्_७।१,३५।१२अब्।  
प्रणम्य शिरसा प्राह महामुनिवरः स्वयम्  ॥ शिव्प्_७।१,३५।१२च्द्।  
उपमन्युरुवाच  
पावितश्चाश्रमस्सो  ऽयं मम देवेश्वर स्वयम्  ॥ शिव्प्_७।१,३५।१३अब्।  
प्राप्तो यत्त्वं जगन्नाथ भगवन्देवसत्तम  ॥ शिव्प्_७।१,३५।१३च्द्।  
वायुरुवाच  
एवमुक्त्वा स्थितं प्रेक्ष्य कृताञ्जलिपुटं द्विजम्  ॥ शिव्प्_७।१,३५।१४अब्।  
५४३अ  
  
प्राह गम्भीरया वाचा शक्ररूपधरो हरः  ॥ शिव्प्_७।१,३५।१४च्द्।  
शक्र उवाच  
तुष्टो  ऽस्मि ते वरं ब्रूहि तपसानेन सुव्रत  ॥ शिव्प्_७।१,३५।१५अब्।  
ददामि चेप्सितान्सर्वान्धौम्याग्रज महामुने  ॥ शिव्प्_७।१,३५।१५च्द्।  
वायुरुवाच  
एवमुक्तस्तदा तेन शक्रेण मुनिपुङ्गवः  ॥ शिव्प्_७।१,३५।१६अब्।  
वारयामि शिवे भक्तिमित्युवाच कृताञ्जलिः  ॥ शिव्प्_७।१,३५।१६च्द्।  
तन्निशम्य हरिः १ प्राह मां न जानासि लेखपम्  ॥ शिव्प्_७।१,३५।१७अब्।  
त्रैलोक्याधिपतिं शक्रं सर्वदेवनमस्कृतम्  ॥ शिव्प्_७।१,३५।१७च्द्।  
मद्भक्तो भव विप्रर्षे मामेवार्चय सर्वदा  ॥ शिव्प्_७।१,३५।१८अब्।  
ददामि सर्वं भद्रं ते त्यज रुद्रं च निर्गुणम्  ॥ शिव्प्_७।१,३५।१८च्द्।  
रुद्रेण निर्गुणेनापि किं ते कार्यं भविष्यति  ॥ शिव्प्_७।१,३५।१९अब्।  
देवपङ्क्तिबहिर्भूतो यः पिशाचत्वमागतः  ॥ शिव्प्_७।१,३५।१९च्द्।  
वायुरुवाच  
तच्छ्रुत्वा प्राह स मुनिर्जपन्पञ्चाक्षरं मनुम्  ॥ शिव्प्_७।१,३५।२०अब्।  
मन्यमानो धर्मविघ्नं प्राह तं कर्तुमागतम्  ॥ शिव्प्_७।१,३५।२०च्द्।  
उपमन्युरुवाच  
त्वयैवं कथितं सर्वं भवनिन्दारतेन वै  ॥ शिव्प्_७।१,३५।२१अब्।  
प्रसङ्गादेव देवस्य निर्गुणत्वं महात्मनः  ॥ शिव्प्_७।१,३५।२१च्द्।  
त्वं न जानामि वै रुद्रं सर्वदेवेश्वरेश्वरम्  ॥ शिव्प्_७।१,३५।२२अब्।  
ब्रह्मविष्णुमहेशानां जनक प्रकृतेः परम्  ॥ शिव्प्_७।१,३५।२२च्द्।  
सदसद्व्यक्तमव्यक्तं यमाहुर्ब्रह्मवादिनः  ॥ शिव्प्_७।१,३५।२३अब्।  
नित्यमेकमनेकं च वरं तस्माद्वृणोम्यहम्  ॥ शिव्प्_७।१,३५।२३च्द्।  
हेतुवादविनिर्मुक्तं साङ्ख्ययोगार्थदम्परम्  ॥ शिव्प्_७।१,३५।२४अब्।  
उपासते यं तत्त्वज्ञा वरं तस्माद्वृणोम्यहम्  ॥ शिव्प्_७।१,३५।२४च्द्।  
नास्ति शम्भोः परं तत्त्वं सर्वकारणकारणात्  ॥ शिव्प्_७।१,३५।२५अब्।  
ब्रह्मविष्ण्वादिदेवानां स्रष्टुर्गुणपराद्विभोः  ॥ शिव्प्_७।१,३५।२५च्द्।  
बहुनात्र किमुक्तेन मयाद्यानुमितं महत्  ॥ शिव्प्_७।१,३५।२६अब्।  
भवान्तरे कृतं पापं श्रुता निन्दा भवस्य चेत्  ॥ शिव्प्_७।१,३५।२६च्द्।  
श्रुत्वा निन्दां भवस्याथ तत्क्षणादेव सन्त्यजेत्  ॥ शिव्प्_७।१,३५।२७अब्।  
स्वदेहं तन्निहत्याशु शिवलोकं स गच्छति  ॥ शिव्प्_७।१,३५।२७च्द्।  
आस्तां तावन्ममेच्छेयं क्षीरं प्रति सुराधम  ॥ शिव्प्_७।१,३५।२८अब्।  
निहत्य त्वां शिवास्त्रेण त्यजाम्येतं कलेवरम्  ॥ शिव्प्_७।१,३५।२८च्द्।  
वायुरुवाच  
एवमुक्त्वोपमन्युस्तं मर्तुं व्यवसितस्स्वयम्  ॥ शिव्प्_७।१,३५।२९अब्।  
क्षीरे वाञ्छामपि त्यक्त्वा निहन्तुं शक्रमुद्यतः  ॥ शिव्प्_७।१,३५।२९च्द्।  
भस्मादाय तदा घोरमघोरास्त्राभिमन्त्रितम्  ॥ शिव्प्_७।१,३५।३०अब्।  
विसृज्य शक्रमुद्दिश्य ननाद स मुनिस्तदा  ॥ शिव्प्_७।१,३५।३०च्द्।  
स्मृत्वा शम्भुपदद्वन्द्वं स्वदेहं दुग्धुमुद्यतः  ॥ शिव्प्_७।१,३५।३१अब्।  
आग्नेयीं धारणां बिभ्रदुपमन्युरवस्थितः  ॥ शिव्प्_७।१,३५।३१च्द्।  
एवं व्यवसिते विप्रे भगवान्भगनेत्रहा  ॥ शिव्प्_७।१,३५।३२अब्।  
वारयामास सौम्येन धारणां तस्य योगिनः  ॥ शिव्प्_७।१,३५।३२च्द्।  
तद्विसृष्टमघोरास्त्रं नन्दीश्वरनियोगतः  ॥ शिव्प्_७।१,३५।३३अब्।  
जगृहे मध्यतः क्षिप्तं नन्दी शङ्करवल्लभः  ॥ शिव्प्_७।१,३५।३३च्द्।  
  
१ इन्द्रः  
  
५४३ब्  
  
स्वं रूपमेव भगवानास्थाय परमेश्वरः  ॥ शिव्प्_७।१,३५।३४अब्।  
दर्शयामास शिप्राय बालेन्दुकृतशेखरम्  ॥ शिव्प्_७।१,३५।३४च्द्।  
क्षीरार्णवसहस्रं च पीयूषार्णवमेव वा  ॥ शिव्प्_७।१,३५।३५अब्।  
दध्यादेरर्णवांश्चैव घृतोदार्णवमेव च  ॥ शिव्प्_७।१,३५।३५च्द्।  
फलार्णवं च बालस्य भक्ष्य भोज्यार्णवं तथा  ॥ शिव्प्_७।१,३५।३६अब्।  
अपूपानां गिरिं चैव दर्शयामास स प्रभुः  ॥ शिव्प्_७।१,३५।३६च्द्।  
एवं स ददृशे देवो देव्या सार्धं वृषोपरि  ॥ शिव्प्_७।१,३५।३७अब्।  
गणेश्वरैस्त्रिशूलाद्यैर्दिव्यास्त्रैरपि संवृतः  ॥ शिव्प्_७।१,३५।३७च्द्।  
दिवि दुन्दुभयो नेदुः पुष्पवृष्टिः पपात च  ॥ शिव्प्_७।१,३५।३८अब्।  
विष्णुब्रह्मेन्द्रप्रमुखैर्देवैश्छन्ना दिशो दश  ॥ शिव्प्_७।१,३५।३८च्द्।  
अथोपमन्युरानन्दसमुद्रोर्मिभिरावृतः  ॥ शिव्प्_७।१,३५।३९अब्।  
पपात दण्डवद्भूमौ भक्तिनम्रेण चेतसा  ॥ शिव्प्_७।१,३५।३९च्द्।  
एतस्मिन्समये तत्र सस्मितो भगवान्भवः  ॥ शिव्प्_७।१,३५।४०अब्।  
एह्येहीति तमाहूय मूर्ध्न्याघ्राय ददौ वरान्  ॥ शिव्प्_७।१,३५।४०च्द्।  
शिव उवाच  
भक्ष्यभोज्यान्यथाकामं बान्धवैर्भुक्ष्व सर्वदा  ॥ शिव्प्_७।१,३५।४१अब्।  
सुखी भव सदा दुःखान्निर्मुक्ता भक्तिमान्मम  ॥ शिव्प्_७।१,३५।४१च्द्।  
उपमन्यो महाभाग तवाम्बैषा हि पार्वती  ॥ शिव्प्_७।१,३५।४२अब्।  
मया पुत्रीकृतो ह्यद्य दत्तः क्षीरोदकार्णवः  ॥ शिव्प्_७।१,३५।४२च्द्।  
मधुनश्चार्णवश्चैव दध्यन्नार्णव एव च  ॥ शिव्प्_७।१,३५।४३अब्।  
आज्यौदनार्णवश्चैव फलाद्यर्णव एव च  ॥ शिव्प्_७।१,३५।४३च्द्।  
अपूपगिरयश्चैव भक्ष्यभोज्यार्णवस्तथा  ॥ शिव्प्_७।१,३५।४४अब्।  
एते दत्ता मया ते हि त्वं गृह्णीष्व महामुने  ॥ शिव्प्_७।१,३५।४४च्द्।  
पिता तव महादेवो माता वै जगदम्बिका  ॥ शिव्प्_७।१,३५।४५अब्।  
अमरत्वं मया दत्तं गाणपत्यं च शाश्वतम्  ॥ शिव्प्_७।१,३५।४५च्द्।  
वरान्वरय सुप्रीत्या मनो  ऽभिलषितान्परान्  ॥ शिव्प्_७।१,३५।४६अब्।  
प्रसन्नो  ऽहं प्रदास्यामि नात्र कार्या विचारणा  ॥ शिव्प्_७।१,३५।४६च्द्।  
वायुरुवाच  
एवमुक्त्वा महादेवः कराभ्यामुपगृह्यतम्  ॥ शिव्प्_७।१,३५।४७अब्।  
मूर्ध्न्याघ्राय सुतस्ते  ऽयमिति देव्यै न्यवेदयत्  ॥ शिव्प्_७।१,३५।४७च्द्।  
देवी च गुहवत्प्रीत्या मूर्ध्नि तस्य कराम्बुजम्  ॥ शिव्प्_७।१,३५।४८अब्।  
विन्यस्य प्रददौ तस्मै कुमारपदमव्ययम्  ॥ शिव्प्_७।१,३५।४८च्द्।  
क्षीराब्धिरपि साकारः क्षीरं स्वादु करे दधत्  ॥ शिव्प्_७।१,३५।४९अब्।  
उपस्थाय ददौ पिण्डीभूतं क्षीरमनश्वरम्  ॥ शिव्प्_७।१,३५।४९च्द्।  
योगैश्वर्यं सदा तुष्टिं ब्रह्मविद्यामनश्वराम्  ॥ शिव्प्_७।१,३५।५०अब्।  
समृद्धिं परमान्तस्मै ददौ सन्तुष्टमानसः  ॥ शिव्प्_७।१,३५।५०च्द्।  
अथ शम्भुः प्रसन्नात्मा दृष्ट्वा तस्य तपोमहः  ॥ शिव्प्_७।१,३५।५१अब्।  
पुनर्ददौ वरं दिव्यं मुनये ह्युपमन्यवे  ॥ शिव्प्_७।१,३५।५१च्द्।  
व्रतं पाशुपतं ज्ञानं व्रतयोगं च तत्त्वतः  ॥ शिव्प्_७।१,३५।५२अब्।  
ददौ तस्मै प्रवक्तृत्वपाटवं सुचिरं परम्  ॥ शिव्प्_७।१,३५।५२च्द्।  
सो  ऽपि लब्ध्वा वरान्दिव्यान्कुमारत्वं च सर्वदा  ॥ शिव्प्_७।१,३५।५३अब्।  
तस्माच्छिवाच्च तस्याश्च शिवाया मुदितो  ऽभवत्  ॥ शिव्प्_७।१,३५।५३च्द्।  
ततः प्रसन्नचेतस्कः सुप्रणम्य कृताञ्जलिः  ॥ शिव्प्_७।१,३५।५४अब्।  
ययाचे स वरं विप्रो देवदेवान्महेश्वरात्  ॥ शिव्प्_७।१,३५।५४च्द्।  
उपमन्युरुवाच  
प्रसीद देवदेवेश प्रसीद परमेश्वर  ॥ शिव्प्_७।१,३५।५५अब्।  
स्वभक्तिन्देहि परमान्दिव्यामव्यभिचारिणीम्  ॥ शिव्प्_७।१,३५।५५च्द्।  
५४४अ  
  
श्रद्धान्देहि महादेव द्वसम्बन्धिषु मे सदा  ॥ शिव्प्_७।१,३५।५६अब्।  
स्वदास्यं परमं स्नेहं सान्निध्यं चैव सर्वदा  ॥ शिव्प्_७।१,३५।५६च्द्।  
एवमुक्त्वा प्रसन्नात्माहर्षगद्गदया गिरा  ॥ शिव्प्_७।१,३५।५७अब्।  
सतुष्टाव महादेवमुपमन्युर्द्विजोत्तमः  ॥ शिव्प्_७।१,३५।५७च्द्।  
उपमन्युरुवाच  
देवदेव महादेव शरणागतवत्सल  ॥ शिव्प्_७।१,३५।५८अब्।  
प्रसीद करुणासिन्धो साम्ब शङ्कर सर्वदा  ॥ शिव्प्_७।१,३५।५८च्द्।  
वायुरुवाच  
एवमुक्तो महादेवः सर्वेषां च वरप्रदः  ॥ शिव्प्_७।१,३५।५९अब्।  
प्रत्युवाच प्रसन्नात्मोपमन्युं मुनिसत्तमम्  ॥ शिव्प्_७।१,३५।५९च्द्।  
शिव उवाच  
वत्सोपमन्यो तुष्टो  ऽस्मि सर्वं दत्तं मया हि ते  ॥ शिव्प्_७।१,३५।६०अब्।  
दृढभक्तो  ऽसि विप्रर्षे मया विज्ञासितो ह्यसि  ॥ शिव्प्_७।१,३५।६०च्द्।  
अजरश्चामरश्चैव भव त्वन्दुःखवर्जितः  ॥ शिव्प्_७।१,३५।६१अब्।  
यशस्वी तेजसा युक्तो दिव्यज्ञानसमन्वितः  ॥ शिव्प्_७।१,३५।६१च्द्।  
अक्षया बान्धवाश्चैव कुलं गोत्रं च ते सदा  ॥ शिव्प्_७।१,३५।६२अब्।  
भविष्यति द्विजश्रेष्ठ मयि भक्तिश्च शाश्वती  ॥ शिव्प्_७।१,३५।६२च्द्।  
सान्निध्यं चाश्रमे नित्यं करिष्यामि द्विजोत्तम  ॥ शिव्प्_७।१,३५।६३अब्।  
उपकण्ठं मम त्वं वै सानन्दं विहरिष्यसि  ॥ शिव्प्_७।१,३५।६३च्द्।  
एवमुक्त्वा स भगवान्सूर्यकोटिसमप्रभः  ॥ शिव्प्_७।१,३५।६४अब्।  
ईशानस्स वरान्दत्त्वा तत्रैवान्तर्दधे हरः  ॥ शिव्प्_७।१,३५।६४च्द्।  
उपमन्युः प्रसन्नात्मा प्राप्य तस्माद्वराद्वरान्  ॥ शिव्प्_७।१,३५।६५अब्।  
जगाम जननीस्थानं सुखं प्रापाधिकं च सः  ॥ शिव्प्_७।१,३५।६५च्द्।  
  
इति श्रीशिवमहापुराणे वैयासिक्यां चतुर्विंशतिसाहस्र्यां संहितायां तदन्तर्गतायां सप्तम्यां वायवीयसंहितायां पूर्वखण्डे उपमन्युचरितवर्णनं नाम पञ्चत्रिंशो  ऽध्यायः  
समाप्तो  ऽयं सप्तम्या वायवीयसंहितायाः पूर्वखण्डः  ॥  
श्रीः   ॥  
५४४ब्  
  
__________________________________________________________  
  
  
  
श्रीगणेशाय नमः   ॥   
श्रीगौरीशङ्कराभ्यां नमः   ॥   
अथ सप्तम्यां वायवीयसंहितायामुत्तरखण्डः प्रारभ्यते   ॥  
  
छप्तेर् १  
ॐ  
नमस्समस्तसंसारचक्रभ्रमणहेतवे  ॥ शिव्प्_७।२,१।१अब्।  
गौरीकुचतटद्वन्द्वकुङ्कुमाङ्कितवक्षसे  ॥ शिव्प्_७।२,१।१च्द्।  
सूत उवाच  
उक्त्वा भगवतो लब्धप्रसादादुपमन्युना  ॥ शिव्प्_७।२,१।२अब्।  
नियमादुत्थितो वायुर्मध्ये प्राप्ते दिवाकरे  ॥ शिव्प्_७।२,१।२च्द्।  
ऋषयश्चापि ते सर्वे नैमिषारण्यवासिनः  ॥ शिव्प्_७।२,१।३अब्।  
अथायमर्थः प्रष्टव्य इति कृत्वा विनिश्चयम्  ॥ शिव्प्_७।२,१।३च्द्।  
कृत्वा यथा स्वकं कृत्यं प्रत्यहं ते यथा पुरा  ॥ शिव्प्_७।२,१।४अब्।  
भगवन्तमुपायान्तं समीक्ष्य समुपाविशन्  ॥ शिव्प्_७।२,१।४च्द्।  
अथासौ नियमस्यान्ते भगवानम्बरोद्भवः  ॥ शिव्प्_७।२,१।५अब्।  
मध्ये मुनिसभायास्तु भेजे कॢप्तं वरासनम्  ॥ शिव्प्_७।२,१।५च्द्।  
सुखासनोपविष्टश्च वायुर्लोकनमस्कृतः  ॥ शिव्प्_७।२,१।६अब्।  
श्रीमद्विभूतिमीशस्य हृदि कृत्वेदमब्रवीत्  ॥ शिव्प्_७।२,१।६च्द्।  
तं प्रपद्ये महादेवं सर्वज्ञमपराजितम्  ॥ शिव्प्_७।२,१।७अब्।  
विभूतिस्सकलं यस्य चराचरमिदं जगत्  ॥ शिव्प्_७।२,१।७च्द्।  
इत्याकर्ण्य शुभां वाणीमृषयः क्षीणकल्मषाः  ॥ शिव्प्_७।२,१।८अब्।  
विभूतिविस्तरं श्रोतुमूचुस्ते परमं वचः  ॥ शिव्प्_७।२,१।८च्द्।  
ऋषय ऊचुः  
उक्तं भगवता वृत्तमुपमन्योर्महात्मनः  ॥ शिव्प्_७।२,१।९अब्।  
क्षीरार्थेनापि तपसा यत्प्राप्तं परमेश्वरात्  ॥ शिव्प्_७।२,१।९च्द्।  
दृष्टो  ऽसौ वासुदेवेन कृष्णेनाक्लिष्टकर्मणा  ॥ शिव्प्_७।२,१।१०अब्।  
धौम्याग्रजस्ततस्तेन कृत्वा पाशुपतं व्रतम्  ॥ शिव्प्_७।२,१।१०च्द्।  
प्राप्तं च परमं ज्ञानमिति प्रागेव शुश्रुम  ॥ शिव्प्_७।२,१।११अब्।  
कथं स लब्धवान् कृष्णो ज्ञानं पाशुपतं परम्  ॥ शिव्प्_७।२,१।११च्द्।  
वायुरुवाच  
स्वेच्छया ह्यवतीर्णोपि वासुदेवस्सनातनः  ॥ शिव्प्_७।२,१।१२अब्।  
निन्दयन्निव मानुष्यं देहशुद्धिं चकार सः  ॥ शिव्प्_७।२,१।१२च्द्।  
पुत्रार्थं हि तपस्तप्तुं गतस्तस्य महामुनेः  ॥ शिव्प्_७।२,१।१३अब्।  
आश्रमं मुनिभिर्दृष्टं दृष्टवांस्तत्र वै मुनिम्  ॥ शिव्प्_७।२,१।१३च्द्।  
भस्मावदातसर्वाङ्गं त्रिपुण्ड्राङ्कितमस्तकम्  ॥ शिव्प्_७।२,१।१४अब्।  
रुद्राक्षमालाभरणं जटामण्डलमण्डितम्  ॥ शिव्प्_७।२,१।१४च्द्।  
तच्छिष्यभूतैर्मुनिभिश्शास्त्रैर्वेदमिवावृतम्  ॥ शिव्प्_७।२,१।१५अब्।  
शिवध्यानरतं शान्तमुपमन्युं महाद्युतिम्  ॥ शिव्प्_७।२,१।१५च्द्।  
नमश्चकार तं दृष्ट्वा हृष्टसर्वतनूरुहः  ॥ शिव्प्_७।२,१।१६अब्।  
बहुमानेन कृष्णो  ऽसौ त्रिः कृत्वा तु प्रदक्षिणाम्  ॥ शिव्प्_७।२,१।१६च्द्।  
स्तुतिं चकार सुप्रीत्या नतस्कन्धः कृताञ्जलिः  ॥ शिव्प्_७।२,१।१६एड़्।  
तस्यावलोकनादेव मुनेः कृष्णस्य धीमतः  ॥ शिव्प्_७।२,१।१७अब्।  
नष्टमासीन्मलं सर्वं मायाजं कार्ममेव च  ॥ शिव्प्_७।२,१।१७च्द्।  
तपःक्षीणमलं कृष्णमुपमन्युर्यथाविधिः  ॥ शिव्प्_७।२,१।१८अब्।  
भस्मनोद्धूल्य तं मन्त्रैरग्निरित्यादिभिः क्रमात्  ॥ शिव्प्_७।२,१।१८च्द्।  
अथ पाशुपतं साक्षाद्व्रतं द्वादशमासिकम्  ॥ शिव्प्_७।२,१।१९अब्।  
कारयित्वा मुनिस्तस्मै प्रददौ ज्ञानमुत्तमम्  ॥ शिव्प्_७।२,१।१९च्द्।  
तदाप्रभृति तं कृष्णं मुनयश्शंसितव्रताः  ॥ शिव्प्_७।२,१।२०अब्।  
दिव्याः पाशुपताः सर्वे परिवृत्योपतस्थिरे  ॥ शिव्प्_७।२,१।२०च्द्।  
ततो गुरुनियोगाद्वै कृष्णः परमशक्तिमान्  ॥ शिव्प्_७।२,१।२१अब्।  
५४५अ  
  
तपश्चकार पुत्रार्थं साम्बमुद्दिश्य शङ्करम्  ॥ शिव्प्_७।२,१।२१च्द्।  
तपसो तेन वर्षान्ते दृष्टो  ऽसौ परमेश्वरः  ॥ शिव्प्_७।२,१।२२अब्।  
श्रिया परमया युक्तस्साम्बश्च सगणश्शिवः  ॥ शिव्प्_७।२,१।२२च्द्।  
वरार्थमाविर्भूतस्य हरस्य सुभगाकृतेः  ॥ शिव्प्_७।२,१।२३अब्।  
स्तुतिं चकार नत्वासौ कृष्णः सम्यक्कृताञ्जलिः  ॥ शिव्प्_७।२,१।२३च्द्।  
साम्बं समगणव्यग्रो लब्धवान्पुत्रमात्मनः  ॥ शिव्प्_७।२,१।२४अब्।  
तपसा तुष्टचित्तेन दत्तं विष्णोश्शिवेन वै  ॥ शिव्प्_७।२,१।२४च्द्।  
यस्मात्साम्बो महादेवः प्रददौ पुत्रमात्मनः  ॥ शिव्प्_७।२,१।२५अब्।  
तस्माज्जाम्बवतीसूनुं साम्बं चक्रे स नामतः  ॥ शिव्प्_७।२,१।२५च्द्।  
तदेतत्कथितं सर्वं कृष्णस्यामितकर्मणः  ॥ शिव्प्_७।२,१।२६अब्।  
महर्षेर्ज्ञानलाभश्च पुत्रलाभश्च शङ्करात्  ॥ शिव्प्_७।२,१।२६च्द्।  
य इदं कीर्तयेन्नित्यं शृणुयाच्छ्रावयेत्तथा  ॥ शिव्प्_७।२,१।२७अब्।  
स विष्णोर्ज्ञानमासाद्य तेनैव सह मोदते  ॥ शिव्प्_७।२,१।२७च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे कृष्णपुत्रप्राप्तिवर्णनं नम प्रथमो  ऽध्यायः   
  
छप्तेर् २  
ऋषय ऊचुः  
किं तत्पाशुपतं ज्ञानं कथं पशुपतिश्शिवः  ॥ शिव्प्_७।२,२।१अब्।  
कथं धौम्याग्रजः पृष्टः कृष्णेनाक्लिष्टकर्मणा  ॥ शिव्प्_७।२,२।१च्द्।  
एतत्सर्वं समाचक्ष्व वायो शङ्करविग्रह  ॥ शिव्प्_७।२,२।२अब्।  
तत्समो न हि वक्तास्ति त्रैलोक्येष्वपरः प्रभुः  ॥ शिव्प्_७।२,२।२च्द्।  
सूत उवाच  
इत्याकर्ण्य वचस्तेषां महर्षीणां प्रभञ्जनः  ॥ शिव्प्_७।२,२।३अब्।  
संस्मृत्य शिवमीशानं प्रवक्तुमुपचक्रमे  ॥ शिव्प्_७।२,२।३च्द्।  
वायुरुवाच  
पुरा साक्षान्महेशेन श्रीकण्ठाख्येन मन्दरे  ॥ शिव्प्_७।२,२।४अब्।  
देव्यै देवेन कथितं ज्ञानं पाशुपतं परम्  ॥ शिव्प्_७।२,२।४च्द्।  
तदेव पृष्टं कृष्णेन विष्णुना विश्वयोनिना  ॥ शिव्प्_७।२,२।५अब्।  
पशुत्वं च सुरादीनां पतित्वं च शिवस्य च  ॥ शिव्प्_७।२,२।५च्द्।  
यथोपदिष्टं कृष्णाय मुनिना ह्युपमन्युना  ॥ शिव्प्_७।२,२।६अब्।  
तथा समासतो वक्ष्ये तच्छृणुध्वमतन्द्रिताः  ॥ शिव्प्_७।२,२।६च्द्।  
पुरोपमन्युमासीनं विष्णुःकृष्णवपुर्धरः  ॥ शिव्प्_७।२,२।७अब्।  
प्रणिपत्य यथान्यायमिदं वचनमब्रवीत्  ॥ शिव्प्_७।२,२।७च्द्।  
श्रीकृष्ण उवाच  
भगवञ्छ्रोतुमिच्छामि देव्यै देवेन भाषितम्  ॥ शिव्प्_७।२,२।८अब्।  
दिव्यं पाशुपतं ज्ञानं विभूतिं वास्य कृत्स्नशः  ॥ शिव्प्_७।२,२।८च्द्।  
कथं पशुपतिर्देवः पशवः के प्रकीर्तिताः  ॥ शिव्प्_७।२,२।९अब्।  
कैः पाशैस्ते निबध्यन्ते विमुच्यन्ते च ते कथम्  ॥ शिव्प्_७।२,२।९च्द्।  
इति सञ्चोदितः श्रीमानुपमन्युर्महात्मना  ॥ शिव्प्_७।२,२।१०अब्।  
प्रणम्य देवं देवीं च प्राह पुष्टो यथा तथा  ॥ शिव्प्_७।२,२।१०च्द्।  
उपमन्युरुवाच  
ब्रह्माद्याः स्थावरान्ताश्च देवदेवस्य शूलिनः  ॥ शिव्प्_७।२,२।११अब्।  
पशवः परिकीर्त्यन्ते संसारवशवर्तिनः  ॥ शिव्प्_७।२,२।११च्द्।  
तेषां पतित्वाद्देवेशः शिवः पशुपतिः स्मृतः  ॥ शिव्प्_७।२,२।१२अब्।  
मलमायादिभिः पाशैः स बध्नाति पशून्पतिः  ॥ शिव्प्_७।२,२।१२च्द्।  
स एव मोचकस्तेषां भक्त्या सम्यगुपासितः  ॥ शिव्प्_७।२,२।१३अब्।  
चतुर्विंशतितत्त्वानि मायाकर्मगुणा अमी  ॥ शिव्प्_७।२,२।१३च्द्।  
विषया इति कथ्यन्ते पाशा जीवनिबन्धनाः  ॥ शिव्प्_७।२,२।१४अब्।  
ब्रह्मादिस्तम्बपर्यन्तान् पशून्बद्ध्वा महेश्वरः  ॥ शिव्प्_७।२,२।१४च्द्।  
५४५ब्  
  
पाशैरेतैः पतिर्देवः कार्यं कारयति स्वकम्  ॥ शिव्प्_७।२,२।१५अब्।  
तस्याज्ञया महेशस्य प्रकृतिः पुरुषोचिताम्  ॥ शिव्प्_७।२,२।१५च्द्।  
बुद्धिं प्रसूते सा बुद्धिरहङ्कारमहङ्कृतिः  ॥ शिव्प्_७।२,२।१६अब्।  
इन्द्रियाणि दशैकं च तन्मात्रापञ्चकं तथा  ॥ शिव्प्_७।२,२।१६च्द्।  
शासनाद्देवदेवस्य शिवस्य शिवदायिनः  ॥ शिव्प्_७।२,२।१७अब्।  
तन्मात्राण्यपि तस्यैव शासनेन महीयसा  ॥ शिव्प्_७।२,२।१७च्द्।  
महाभूतान्यशेषाणि भावयन्त्यनुपूर्वशः  ॥ शिव्प्_७।२,२।१८अब्।  
ब्रह्मादीनां तृणान्तानां देहिनां देहसङ्गतिम्  ॥ शिव्प्_७।२,२।१८च्द्।  
महाभूतान्यशेषाणि जनयन्ति शिवाज्ञया  ॥ शिव्प्_७।२,२।१९अब्।  
अध्यवस्यति वै बुद्धिरहङ्कारोभिमन्यते  ॥ शिव्प्_७।२,२।१९च्द्।  
चित्तं चेतयते चापि मनः सङ्कल्पयत्यपि  ॥ शिव्प्_७।२,२।२०अब्।  
श्रोत्रादीनि च गृह्णन्ति शब्दादीन्विषयान् पृथक्  ॥ शिव्प्_७।२,२।२०च्द्।  
स्वानेव नान्यान्देवस्य दिव्येनाज्ञाबलेन वै  ॥ शिव्प्_७।२,२।२१अब्।  
वागादीन्यपि यान्यासंस्तानि कर्मेन्द्रियाणि च  ॥ शिव्प्_७।२,२।२१च्द्।  
यथा स्वं कर्म कुर्वन्ति नान्यत्किञ्चिच्छिवाज्ञया  ॥ शिव्प्_७।२,२।२२अब्।  
शब्दादयोपि गृह्यन्ते क्रियन्ते वचनादयः  ॥ शिव्प्_७।२,२।२२च्द्।  
अविलङ्घ्या हि सर्वेषामाज्ञा शम्भोर्गरीयसी  ॥ शिव्प्_७।२,२।२३अब्।  
अवकाशमशेषाणां भूतानां सम्प्रयच्छति  ॥ शिव्प्_७।२,२।२३च्द्।  
आकाशः परमेशस्य शासनादेव सर्वगः  ॥ शिव्प्_७।२,२।२४अब्।  
प्राणाद्यैश्च तथा नामभेदैरन्तर्बहिर्जगत्  ॥ शिव्प्_७।२,२।२४च्द्।  
बिभर्ति सर्वं शर्वस्य शासनेन प्रभञ्जनः  ॥ शिव्प्_७।२,२।२५अब्।  
हव्यं वहति देवानां कव्यं कव्याशिनामपि  ॥ शिव्प्_७।२,२।२५च्द्।  
पाकाद्यं च करोत्यग्निः परमेश्वरशासनात्  ॥ शिव्प्_७।२,२।२६अब्।  
सञ्जीवनाद्यं सर्वस्य कुर्वत्यापस्तदाज्ञया  ॥ शिव्प्_७।२,२।२६च्द्।  
विश्वम्भरा जगन्नित्यं धत्ते विश्वेश्वराज्ञया  ॥ शिव्प्_७।२,२।२७अब्।  
देवान्पात्यसुरान् हन्ति त्रिलोकमभिरक्षति  ॥ शिव्प्_७।२,२।२७च्द्।  
आज्ञया तस्य देवेन्द्रः सर्वैर्देवैरलङ्घ्यया  ॥ शिव्प्_७।२,२।२८अब्।  
आधिपत्यमपां नित्यं कुरुते वरुणस्सदा  ॥ शिव्प्_७।२,२।२८च्द्।  
पाशैर्बध्नाति च यथा दण्ड्यांस्तस्यैव शासनात्  ॥ शिव्प्_७।२,२।२९अब्।  
ददाति नित्यं यक्षेन्द्रो द्रविणं द्रविणेश्वरः  ॥ शिव्प्_७।२,२।२९च्द्।  
पुण्यानुरूपं भूतेभ्यः पुरुषस्यानुशासनात्  ॥ शिव्प्_७।२,२।३०अब्।  
करोति सम्पदः शश्वज्ज्ञानं चापि सुमेधसाम्  ॥ शिव्प्_७।२,२।३०च्द्।  
निग्रहं चाप्यसाधूनामीशानश्शिवशासनात्  ॥ शिव्प्_७।२,२।३१अब्।  
धत्ते तु धरणीं मूर्ध्ना शेषः शिवनियोगतः  ॥ शिव्प्_७।२,२।३१च्द्।  
यामाहुस्तामसीं रौद्रीं मूर्तिमन्तकरीं हरेः  ॥ शिव्प्_७।२,२।३२अब्।  
सृजत्यशेषमीशस्य शासनाच्चतुराननः  ॥ शिव्प्_७।२,२।३२च्द्।  
अन्याभिर्मूर्तिभिः स्वाभिः पाति चान्ते निहन्ति च  ॥ शिव्प्_७।२,२।३३अब्।  
विष्णुः पालयते विश्वं कालकालस्य शासनात्  ॥ शिव्प्_७।२,२।३३च्द्।  
सृजते त्रसते चापि स्वकाभिस्तनुभिस्त्रिभिः  ॥ शिव्प्_७।२,२।३४अब्।  
हरत्यन्ते जगत्सर्वं हरस्तस्यैव शासनात्  ॥ शिव्प्_७।२,२।३४च्द्।  
सृजत्यपि च विश्वात्मा त्रिधा भिन्नस्तु रक्षति  ॥ शिव्प्_७।२,२।३५अब्।  
कालः करोति सकलं कालस्संहरति प्रजाः  ॥ शिव्प्_७।२,२।३५च्द्।  
कालः पालयते विश्वं कालकालस्य शासनात्  ॥ शिव्प्_७।२,२।३६अब्।  
५४६अ  
  
त्रिभिरंशैर्जगद्बिभ्रत्तेजोभिर्वृष्टिमादिशन्  ॥ शिव्प्_७।२,२।३६च्द्।  
दिवि वर्षत्यसौ भानुर्देवदेवस्य शासनात्  ॥ शिव्प्_७।२,२।३७अब्।  
पुष्णात्योषधिजातानि भूतान्याह्लादयत्यपि  ॥ शिव्प्_७।२,२।३७च्द्।  
देवैश्च पीयते चन्द्रश्चन्द्रभूषणशासनात्  ॥ शिव्प्_७।२,२।३८अब्।  
आदित्या वसवो रुद्रा अश्विनौ मरुतस्तथा  ॥ शिव्प्_७।२,२।३८च्द्।  
खेचरा ऋषयस्सिद्धा भोगिनो मनुजा मृगाः  ॥ शिव्प्_७।२,२।३९अब्।  
पशवः पक्षिणश्चैव कीटाद्याः स्थावराणि च  ॥ शिव्प्_७।२,२।३९च्द्।  
नद्यस्समुद्रा गिरयः काननानि सरांसि च  ॥ शिव्प्_७।२,२।४०अब्।  
वेदाः साङ्गाश्च शास्त्राणि मन्त्रस्तोममखादयः  ॥ शिव्प्_७।२,२।४०च्द्।  
कालाग्न्यादिशिवान्तानि भुवनानि सहाधिपैः  ॥ शिव्प्_७।२,२।४१अब्।  
ब्रह्माण्डान्यप्यसङ्ख्यानि तेषामावरणानि च  ॥ शिव्प्_७।२,२।४१च्द्।  
वर्तमानान्यतीतानि भविष्यन्त्यपि कृत्स्नशः  ॥ शिव्प्_७।२,२।४२अब्।  
दिशश्च विदिशश्चैव कालभेदाः कलादयः  ॥ शिव्प्_७।२,२।४२च्द्।  
यच्च किञ्चिज्जगत्यस्मिन् दृश्यते श्रूयते  ऽपि वा  ॥ शिव्प्_७।२,२।४३अब्।  
तत्सर्वं शङ्करस्याज्ञा बलेन समधिष्ठितम्  ॥ शिव्प्_७।२,२।४३च्द्।  
आज्ञाबलात्तस्य धरा स्थितेह धराधरा वारिधराः समुद्राः  ॥ शिव्प्_७।२,२।४४अब्।  
ज्योतिर्गणाः शक्रमुखाश्च देवाः स्थिरं चिरं वा चिदचिद्यदस्ति  ॥ शिव्प्_७।२,२।४४च्द्।  
उपमन्युरुवाच  
अत्याश्चर्यमिदं कृष्ण शम्भोरमितकर्मणः  ॥ शिव्प्_७।२,२।४५अब्।  
आज्ञाकृतं शृणुष्वैतच्छ्रुतं श्रुतिमुखे मया  ॥ शिव्प्_७।२,२।४५च्द्।  
पुरा किल सुराः सेन्द्रा विवदन्तः परस्परम्  ॥ शिव्प्_७।२,२।४६अब्।  
असुरान्समरे जित्वा जेताहमहमित्युत  ॥ शिव्प्_७।२,२।४६च्द्।  
तदा महेश्वरस्तेषां मध्यतो वरवेषधृक्  ॥ शिव्प्_७।२,२।४७अब्।  
स्वलक्षणैर्विहीनाङ्गः स्वयं यक्ष इवाभवत्  ॥ शिव्प्_७।२,२।४७च्द्।  
स तानाह सुरानेकं तृणमादाय भूतले  ॥ शिव्प्_७।२,२।४८अब्।  
य एतद्विकृतं कर्तुं क्षमते स तु दैत्यजित्  ॥ शिव्प्_७।२,२।४८च्द्।  
यक्षस्य वचनं श्रुत्वा वज्रपाणिः शचीपतिः  ॥ शिव्प्_७।२,२।४९अब्।  
किञ्चित्क्रुद्धो विहस्यैनं तृणमादातुमुद्यतः  ॥ शिव्प्_७।२,२।४९च्द्।  
न तत्तृणमुपदातुं मनसापि च शक्यते  ॥ शिव्प्_७।२,२।५०अब्।  
यथा तथापि तच्छेत्तुं वज्रं वज्रधरो  ऽसृजत्  ॥ शिव्प्_७।२,२।५०च्द्।  
तद्वज्रं निजवज्रेण संसृष्टमिव सर्वतः  ॥ शिव्प्_७।२,२।५१अब्।  
तृणेनाभिहतं तेन तिर्यगग्रं पपात ह  ॥ शिव्प्_७।२,२।५१च्द्।  
ततश्चान्ये सुसंरब्धा लोकपाला महाबलाः  ॥ शिव्प्_७।२,२।५२अब्।  
ससृजुस्तृणमुद्दिश्य स्वायुधानि सहस्रशः  ॥ शिव्प्_७।२,२।५२च्द्।  
प्रजज्ज्वाल महावह्निः प्रचण्डः पवनो ववौ  ॥ शिव्प्_७।२,२।५३अब्।  
प्रवृद्धो  ऽपाम्पतिर्यद्वत्प्रलये समुपस्थिते  ॥ शिव्प्_७।२,२।५३च्द्।  
एवं देवैस्समारब्धं तृणमुद्दिश्य यत्नतः  ॥ शिव्प्_७।२,२।५४अब्।  
व्यर्थमासीदहो कृष्ण यक्षस्यात्मबलेन वै  ॥ शिव्प्_७।२,२।५४च्द्।  
तदाह यक्षं देवेन्द्रः को भवानित्यमर्षितः  ॥ शिव्प्_७।२,२।५५अब्।  
ततस्स पश्यतामेव तेषामन्तरधादथ  ॥ शिव्प्_७।२,२।५५च्द्।  
तदन्तरे हैमवती देवी दिव्यविभूषणा  ॥ शिव्प्_७।२,२।५६अब्।  
आविरासीन्नभोरङ्गे शोभमाना शुचिस्मिता  ॥ शिव्प्_७।२,२।५६च्द्।  
तां दृष्ट्वा विस्मयाविष्टा देवाः शक्रपुरोगमाः  ॥ शिव्प्_७।२,२।५७अब्।  
५४६ब्  
  
प्रणम्य यक्षं पप्रच्छुः को  ऽसौ यक्षो विलक्षणः  ॥ शिव्प्_७।२,२।५७च्द्।  
सा  ऽब्रवीत्सस्मितं देवी स युष्माकमगोचरः  ॥ शिव्प्_७।२,२।५८अब्।  
तेनेदं भ्रम्यते चक्रं संसाराख्यं चराचरम्  ॥ शिव्प्_७।२,२।५८च्द्।  
तेनादौ क्रियते विश्वं तेन संह्रियते पुनः  ॥ शिव्प्_७।२,२।५९अब्।  
न तन्नियन्ता कश्चित्स्यात्तेन सर्वं नियम्यते  ॥ शिव्प्_७।२,२।५९च्द्।  
इत्युक्त्वा सा महादेवी तत्रैवान्तरधत्त वै  ॥ शिव्प्_७।२,२।६०अब्।  
देवाश्च विस्मिताः सर्वे तां प्रणम्य दिवं ययुः  ॥ शिव्प्_७।२,२।६०च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे द्वितीयो  ऽध्यायः   
  
छप्तेर् ३  
उपमन्युरुवाच  
शृणु कृष्ण महेशस्य शिवस्य परमात्मनः  ॥ शिव्प्_७।२,३।१अब्।  
मूर्त्यात्मभिस्ततं कृत्स्नं जगदेतच्चराचरम्  ॥ शिव्प्_७।२,३।१च्द्।  
स शिवस्सर्वमेवेदं स्वकीयाभिश्च मूर्तिभिः  ॥ शिव्प्_७।२,३।२अब्।  
अधितिष्ठत्यमेयात्मा ह्येतत्सर्वमनुस्मृतम्  ॥ शिव्प्_७।२,३।२च्द्।  
ब्रह्मा विष्णुस्तथा रुद्रो महेशानस्सदाशिवः  ॥ शिव्प्_७।२,३।३अब्।  
मूर्तयस्तस्य विज्ञेया याभिर्विश्वमिदं ततम्  ॥ शिव्प्_७।२,३।३च्द्।  
अथान्याश्चापि तनवः पञ्च ब्रह्मसमाह्वयाः  ॥ शिव्प्_७।२,३।४अब्।  
तनूभिस्ताभिराव्याप्तमिह किञ्चिन्न विद्यते  ॥ शिव्प्_७।२,३।४च्द्।  
ईशानः पुरुषो  ऽघोरो वामः सद्यस्तथैव च  ॥ शिव्प्_७।२,३।५अब्।  
ब्रह्माण्येतानि देवस्य मूर्तयः पञ्च विश्रुताः  ॥ शिव्प्_७।२,३।५च्द्।  
ईशानाख्या तु या तस्य मूर्तिराद्या गरीयसी  ॥ शिव्प्_७।२,३।६अब्।  
भोक्तारं प्रकृतेः साक्षात्क्षेत्रज्ञमधितिष्ठति  ॥ शिव्प्_७।२,३।६च्द्।  
स्थाणोस्तत्पुरुषाख्या या मूर्तिर्मूर्तिमतः प्रभोः  ॥ शिव्प्_७।२,३।७अब्।  
गुणाश्रयात्मकं भोग्यमव्यक्तमधितिष्ठति  ॥ शिव्प्_७।२,३।७च्द्।  
धर्माद्यष्टाङ्गसंयुक्तं बुद्धितत्त्वं पिनाकिनः  ॥ शिव्प्_७।२,३।८अब्।  
अधितिष्ठत्यघोराख्या मूर्तिरत्यन्तपूजिता  ॥ शिव्प्_७।२,३।८च्द्।  
वामदेवाह्वयां मूर्तिं महादेवस्य वेधसः  ॥ शिव्प्_७।२,३।९अब्।  
अहङ्कृतेरधिष्ठात्रीमाहुरागमवेदिनः  ॥ शिव्प्_७।२,३।९च्द्।  
सद्यो जाताह्वयां मूर्तिं शम्भोरमितवर्चसः  ॥ शिव्प्_७।२,३।१०अब्।  
मानसः समधिष्ठात्रीं मतिमन्तः प्रचक्षते  ॥ शिव्प्_७।२,३।१०च्द्।  
श्रोत्रस्य वाचः शब्दस्य विभोर्व्योम्नस्तथैव च  ॥ शिव्प्_७।२,३।११अब्।  
ईश्वरीमीश्वरस्येमामीशाख्यां हि विदुर्बुधाः  ॥ शिव्प्_७।२,३।११च्द्।  
त्वक्पाणिस्पर्शवायूनामीश्वरीं मूर्तिमैश्वरीम्  ॥ शिव्प्_७।२,३।१२अब्।  
पुरुषाख्यं विदुस्सर्वे पुराणार्थविशारदाः  ॥ शिव्प्_७।२,३।१२च्द्।  
चक्षुषश्चरणस्यापि रूपस्याग्नेस्तथैव च  ॥ शिव्प्_७।२,३।१३अब्।  
अघोराख्यामधिष्ठात्रीं मूर्तिमाहुर्मनीषिणः  ॥ शिव्प्_७।२,३।१३च्द्।  
रमनायाश्च पायोश्च रसस्यापां तथैव च  ॥ शिव्प्_७।२,३।१४अब्।  
ईश्वरीं वामदेवाख्यां मूर्तिं तन्निरतां विदुः  ॥ शिव्प्_७।२,३।१४च्द्।  
घ्राणस्य चैवोपस्थस्य गन्धस्य च भुवस्तथा  ॥ शिव्प्_७।२,३।१५अब्।  
सद्यो जाताह्वयां मूर्तिमीश्वरीं सम्प्रचक्षते  ॥ शिव्प्_७।२,३।१५च्द्।  
मूर्तयः पञ्च देवस्य वन्दनीयाः प्रयत्नतः  ॥ शिव्प्_७।२,३।१६अब्।  
श्रेयोर्थिभिर्नरैर्नित्यं श्रेयसामेकहेतवः  ॥ शिव्प्_७।२,३।१६च्द्।  
तस्य देवादिदेवस्य मूर्त्यष्टकमयं जगत्  ॥ शिव्प्_७।२,३।१७अब्।  
तस्मिन्व्याप्य स्थितं विश्वं सूत्रे मणिगणा इव  ॥ शिव्प्_७।२,३।१७च्द्।  
शर्वो भवस्तथा रुद्र उग्रो भीमः पशोः पतिः १  ॥ शिव्प्_७।२,३।१८अब्।  
  
१ अलुक्समास आर्षः  
  
५४७अ  
  
ईशानश्च महादेवो मूर्तयश्चाष्ट विश्रुताः  ॥ शिव्प्_७।२,३।१८च्द्।  
भूम्यम्भोग्निमरुद्व्योमक्षेत्रज्ञार्कनिशाकराः  ॥ शिव्प्_७।२,३।१९अब्।  
अधिष्ठिता महेशस्य शर्वाद्यैरष्टमूर्तिभिः  ॥ शिव्प्_७।२,३।१९च्द्।  
चराचरात्मकं विश्वं धत्ते विश्वम्भरात्मिका  ॥ शिव्प्_७।२,३।२०अब्।  
शार्वीर्शिवाह्वया मूर्तिरिति शास्त्रस्य निश्चयः  ॥ शिव्प्_७।२,३।२०च्द्।  
सञ्जीवनं समस्तस्य जगतस्सलिलात्मिका  ॥ शिव्प्_७।२,३।२१अब्।  
भावीति गीयते मूर्तिभवस्य परमात्मनः  ॥ शिव्प्_७।२,३।२१च्द्।  
बहिरन्तर्गता विश्वं व्याप्य तेजोमयी शुभा  ॥ शिव्प्_७।२,३।२२अब्।  
रौद्री रुद्राव्यया मूर्तिरास्थिता घोररूपिणी  ॥ शिव्प्_७।२,३।२२च्द्।  
स्पन्दयत्यनिलात्मदं बिभर्ति स्पन्दते स्वयम्  ॥ शिव्प्_७।२,३।२३अब्।  
औग्रीति कथ्यते सद्भिर्मूर्तिरुग्रस्य वेधसः  ॥ शिव्प्_७।२,३।२३च्द्।  
सर्वावकाशदा सर्वव्यापिका गगनात्मिका  ॥ शिव्प्_७।२,३।२४अब्।  
मूर्तिर्भीमस्य भीमाख्या भूतवृन्दस्य भेदिका  ॥ शिव्प्_७।२,३।२४च्द्।  
सर्वात्मनामधिष्ठात्री सर्वक्षेत्रनिवासिनी  ॥ शिव्प्_७।२,३।२५अब्।  
मूर्तिः पशुपतेर्ज्ञेया पशुपाशनिकृन्तनी  ॥ शिव्प्_७।२,३।२५च्द्।  
दीपयन्ती जगत्सर्वं दिवाकरसमाह्वया  ॥ शिव्प्_७।२,३।२६अब्।  
ईशानाख्यमहेशस्य मूर्तिर्दिवि विसर्पति  ॥ शिव्प्_७।२,३।२६च्द्।  
आप्याययति यो विश्वममृतांशुर्निशाकरः  ॥ शिव्प्_७।२,३।२७अब्।  
महादेवस्य सा मूर्तिर्महादेवसमाह्वया  ॥ शिव्प्_७।२,३।२७च्द्।  
आत्मा तस्याष्टमी मूर्तिः शिवस्य परमात्मनः  ॥ शिव्प्_७।२,३।२८अब्।  
व्यापिकेतरमूर्तीनां विश्वं तस्माच्छिवात्मकम्  ॥ शिव्प्_७।२,३।२८च्द्।  
वृक्षस्य मूलसेकेन शाखाः पुष्यन्ति वै यथा  ॥ शिव्प्_७।२,३।२९अब्।  
शिवस्य पूजया तद्वत्पुष्यत्यस्य वपुर्जगत्  ॥ शिव्प्_७।२,३।२९च्द्।  
सर्वाभयप्रदानं च सर्वानुग्रहणं तथा  ॥ शिव्प्_७।२,३।३०अब्।  
सर्वोपकारकरणं शिवस्याराधनं विदुः  ॥ शिव्प्_७।२,३।३०च्द्।  
यथेह पुत्रपौत्रादेः प्रीत्या प्रीतो भवेत्पिता  ॥ शिव्प्_७।२,३।३१अब्।  
तथा सर्वस्य सम्प्रीत्या प्रीतो भवति शङ्करः  ॥ शिव्प्_७।२,३।३१च्द्।  
देहिनो यस्य कस्यापि क्रियते यदि निग्रहः  ॥ शिव्प्_७।२,३।३२अब्।  
अनिष्टमष्टमूर्तेस्तत्कृतमेव न संशयः  ॥ शिव्प्_७।२,३।३२च्द्।  
अष्टमूर्त्यात्मना विश्वमधिष्ठाय स्थितं शिवम्  ॥ शिव्प्_७।२,३।३३अब्।  
भजस्व सर्वभावेन रुद्रः परमकारणम्  ॥ शिव्प्_७।२,३।३३च्द्।  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे तृतीयो  ऽध्यायः  
  
छप्तेर् ४  
कृष्ण उवाच  
भगवन्परमेशस्य शर्वस्यामिततेजसः  ॥ शिव्प्_७।२,४।१अब्।  
मूर्तिभिर्विश्वमेवेदं यथा व्याप्तं तथा श्रुतम्  ॥ शिव्प्_७।२,४।१च्द्।  
अथैतज्ज्ञातुमिच्छामि याथात्म्यं पमेशयोः  ॥ शिव्प्_७।२,४।२अब्।  
स्त्रीपुम्भावात्मकं चेदं ताभ्यां कथमधिष्ठितम्  ॥ शिव्प्_७।२,४।२च्द्।  
उपमन्युरुवाच  
श्रीमद्विभूतिं शिवयोर्याथात्म्यं च समासतः  ॥ शिव्प्_७।२,४।३अब्।  
वक्ष्ये तद्विस्तराद्वक्तुं भवेनापि न शक्यते  ॥ शिव्प्_७।२,४।३च्द्।  
शक्तिः साक्षान्महादेवी महादेवश्च शक्तिमान्  ॥ शिव्प्_७।२,४।४अब्।  
तयोर्विभूतिलेशो वै सर्वमेतच्चराचरम्  ॥ शिव्प्_७।२,४।४च्द्।  
वस्तु किञ्चिदचिद्रूपं किञ्चिद्वस्तु चिदात्मकम्  ॥ शिव्प्_७।२,४।५अब्।  
५४७ब्  
  
द्वयं शुद्धमशुद्धं च परं चापरमेव च  ॥ शिव्प्_७।२,४।५च्द्।  
यत्संसरति चिच्चक्रमचिच्चक्रसमन्वितम्  ॥ शिव्प्_७।२,४।६अब्।  
तदेवाशुद्धमपरमितरं तु परं शुभम्  ॥ शिव्प्_७।२,४।६च्द्।  
अपरं च परं चैव द्वयं चिदचिदात्मकम्  ॥ शिव्प्_७।२,४।७अब्।  
शिवस्य च शिवायाश्च स्वाम्यं चैतत्स्वभावतः  ॥ शिव्प्_७।२,४।७च्द्।  
शिवयोर्वै वशे विश्वं न विश्वस्य वशे शिवौ  ॥ शिव्प्_७।२,४।८अब्।  
ईशितव्यमिदं यस्मात्तस्माद्विश्वेश्वरौ शिवौ  ॥ शिव्प्_७।२,४।८च्द्।  
यथा शिवस्तथा देवी यथा देवी तथा शिवः  ॥ शिव्प्_७।२,४।९अब्।  
नानयोरन्तरं विद्याच्चन्द्रचन्द्रिकयोरिव  ॥ शिव्प्_७।२,४।९च्द्।  
चन्द्रो न खलु भात्येष यथा चन्द्रिकया विना  ॥ शिव्प्_७।२,४।१०अब्।  
न भाति विद्यमानो  ऽपि तथा शक्त्या विना शिवः  ॥ शिव्प्_७।२,४।१०च्द्।  
प्रभया हि विनायद्वद्भानुरेष न विद्यते  ॥ शिव्प्_७।२,४।११अब्।  
प्रभा च भानुना तेन सुतरां तदुपाश्रया  ॥ शिव्प्_७।२,४।११च्द्।  
एवं परस्परापेक्षा शक्तिशक्तिमतोः स्थिता  ॥ शिव्प्_७।२,४।१२अब्।  
न शिवेन विना शक्तिर्न शक्त्या च विना शिवः  ॥ शिव्प्_७।२,४।१२च्द्।  
शक्तौयया शिवो नित्यं भक्तौ मुक्तौ च देहिनाम्  ॥ शिव्प्_७।२,४।१३अब्।  
आद्या सैका परा शक्तिश्चिन्मयी शिवसंश्रया  ॥ शिव्प्_७।२,४।१३च्द्।  
यामाहुरखिलेशस्य तैस्तैरनुगुणैर्गुणैः  ॥ शिव्प्_७।२,४।१४अब्।  
समानधर्मिणीमेव शिवस्य परमात्मनः  ॥ शिव्प्_७।२,४।१४च्द्।  
सैका परा च चिद्रूपा शक्तिः प्रसवधर्मिणी  ॥ शिव्प्_७।२,४।१५अब्।  
विभज्य बहुधा विश्वं विदधाति शिवेच्छया  ॥ शिव्प्_७।२,४।१५च्द्।  
सा मूलप्रकृतिर्माया त्रिगुणा च त्रिधा स्मृता  ॥ शिव्प्_७।२,४।१६अब्।  
शिवया च विपर्यस्तं यया ततमिदं जगत्  ॥ शिव्प्_७।२,४।१६च्द्।  
एकधा च द्विधा चैव तथा शतसहस्रधा  ॥ शिव्प्_७।२,४।१७अब्।  
शक्तयः खलु भिद्यन्ते बहुधा व्यवहारतः  ॥ शिव्प्_७।२,४।१७च्द्।  
शिवेच्छया पराशक्तिः शिवतत्त्वैकतां गता  ॥ शिव्प्_७।२,४।१८अब्।  
ततः परिस्फुरत्यादौ सर्गे तैलं तिलादिव  ॥ शिव्प्_७।२,४।१८च्द्।  
ततः क्रियाख्यया शक्त्या शक्तौ शक्तिमदुत्थया  ॥ शिव्प्_७।२,४।१९अब्।  
तस्यां विक्षोभ्यमाणायामादौ नादः समुद्बभौ  ॥ शिव्प्_७।२,४।१९च्द्।  
नादाद्विनिःसृतो बिन्दुर्बिन्दोदेवस्सदाशिवः  ॥ शिव्प्_७।२,४।२०अब्।  
तस्मान्महेश्वरो जातः शुद्धविद्या महेश्वरात्  ॥ शिव्प्_७।२,४।२०च्द्।  
सा वाचामीश्वरी शक्तिर्वागीशाख्या हि शूलिनः  ॥ शिव्प्_७।२,४।२१अब्।  
या सा वर्णस्वरूपेण मातृकेपि विजृम्भते  ॥ शिव्प्_७।२,४।२१च्द्।  
अथानन्तसमावेशान्माया कालमवासृजत्  ॥ शिव्प्_७।२,४।२२अब्।  
नियतिञ्च कलां विद्यां कलातोरागपूरुषौ  ॥ शिव्प्_७।२,४।२२च्द्।  
मायातः पुनरेवाभूदव्यक्तं त्रिगुणात्मकम्  ॥ शिव्प्_७।२,४।२३अब्।  
त्रिगुणाच्च ततो व्यक्ताद्विभक्ताः स्युस्त्रयो गुणाः  ॥ शिव्प्_७।२,४।२३च्द्।  
सत्त्वं रजस्तमश्चेति यैर्व्याप्तमखिलं जगत्  ॥ शिव्प्_७।२,४।२४अब्।  
गुणेभ्यः क्षोभ्यमाणेभ्यो गुणेशाख्यास्त्रिमूर्तयः  ॥ शिव्प्_७।२,४।२४च्द्।  
अभवन्महदादीनि तत्त्वानि च यथाक्रमम्  ॥ शिव्प्_७।२,४।२५अब्।  
तेभ्यस्स्युरण्डपिण्डानि त्वसङ्ख्यानि शिवाज्ञया  ॥ शिव्प्_७।२,४।२५च्द्।  
५४८अ  
  
अधिष्ठितान्यनन्ताद्यैर्विद्येशैश्चक्रवर्तिभिः  ॥ शिव्प्_७।२,४।२५च्द्।  
शरीरान्तरभेदेन शक्तेर्भेदाः प्रकीर्तिताः  ॥ शिव्प्_७।२,४।२६अब्।  
नानारूपास्तु विज्ञेयाः स्थूलसूक्ष्मविभेदतः  ॥ शिव्प्_७।२,४।२६च्द्।  
रुद्रस्य रौद्री सा शक्तिर्विष्णौर्वै वैष्णवी मता  ॥ शिव्प्_७।२,४।२७अब्।  
ब्रह्माणी ब्रह्मणः प्रोक्ता चेन्द्रस्यैन्द्रीति कथ्यते  ॥ शिव्प्_७।२,४।२७च्द्।  
किमत्र बहुनोक्तेन यद्विश्वमिति कीर्तितम्  ॥ शिव्प्_७।२,४।२८अब्।  
शक्यात्मनैव तद्व्याप्तं यथा देहे  ऽन्तरात्मना  ॥ शिव्प्_७।२,४।२८च्द्।  
तस्माच्छक्तिमयं सर्वं जगत्स्थावरजङ्गमम्  ॥ शिव्प्_७।२,४।२९अब्।  
कला या परमा शक्तिः कथिता परमात्मनः  ॥ शिव्प्_७।२,४।२९च्द्।  
एवमेषा परा शक्तिरीश्वरेच्छानुयायिनी  ॥ शिव्प्_७।२,४।३०अब्।  
स्थिरं चरं च यद्विश्वं सृजतीति विनिश्चयः  ॥ शिव्प्_७।२,४।३०च्द्।  
ज्ञानक्रिया चिकीर्षाभिस्तिसृभिस्स्वात्मशक्तिभिः  ॥ शिव्प्_७।२,४।३१अब्।  
शक्तिमानीश्वरः शश्वद्विश्वं व्याप्याधितिष्ठति  ॥ शिव्प्_७।२,४।३१च्द्।  
इदमित्थमिदं नेत्थं भवेदित्येवमात्मिका  ॥ शिव्प्_७।२,४।३२अब्।  
इच्छाशक्तिर्महेशस्य नित्या कार्यनियामिका  ॥ शिव्प्_७।२,४।३२च्द्।  
ज्ञानशक्तिस्तु तत्कार्यं करणं कारणं तथा  ॥ शिव्प्_७।२,४।३३अब्।  
प्रयोजनं च तत्त्वेन बुद्धिरूपाध्यवस्यति  ॥ शिव्प्_७।२,४।३३च्द्।  
यथेप्सितं क्रियाशक्तिर्यथाध्यवसितं जगत्  ॥ शिव्प्_७।२,४।३४अब्।  
कल्पयत्यखिलं कार्यं क्षणात्सङ्कल्परूपिणी  ॥ शिव्प्_७।२,४।३४च्द्।  
यथा शक्तित्रयोत्थानं शक्तिप्रसवधर्मिणी  ॥ शिव्प्_७।२,४।३५अब्।  
शक्त्या परमया नुन्ना प्रसूते सकलं जगत्  ॥ शिव्प्_७।२,४।३५च्द्।  
एवं शक्तिसमायोगाच्छक्तिमानुच्यते शिवः  ॥ शिव्प्_७।२,४।३६अब्।  
शक्तिशक्तिमदुत्थं तु शाक्तं शैवमिदं जगत्  ॥ शिव्प्_७।२,४।३६च्द्।  
यथा न जायते पुत्रः पितरं मातरं विना  ॥ शिव्प्_७।२,४।३७अब्।  
तथा भवं भवानीं च विना नैतच्चराचरम्  ॥ शिव्प्_७।२,४।३७च्द्।  
स्त्रीपुंसप्रभवं विश्वं स्त्रीपुंसात्मकमेव च  ॥ शिव्प्_७।२,४।३७एड़्।  
स्त्रीपुंसयोर्विभूतिश्च स्त्रीपुंसाभ्यामधिष्ठितम्  ॥ शिव्प्_७।२,४।३८अब्।  
परमात्मा शिवः प्रोक्तश्शिवा सा च प्रकीर्तिता  ॥ शिव्प्_७।२,४।३८च्द्।  
शिवस्सदाशिवः प्रोक्तः शिवा सा च मनोन्मनी  ॥ शिव्प्_७।२,४।३९अब्।  
शिवो महेश्वरो ज्ञेयः शिवा मायेति कथ्यते  ॥ शिव्प्_७।२,४।३९च्द्।  
पुरुषः परमेशानः प्रकृतिः परमेश्वरी  ॥ शिव्प्_७।२,४।४०अब्।  
रुद्रो महेश्वरस्साक्षाद्रुद्राणी रुद्रवल्लभा  ॥ शिव्प्_७।२,४।४०च्द्।  
विष्णुर्विश्वेश्वरो देवो लक्ष्मीर्विश्वेश्वरप्रिया  ॥ शिव्प्_७।२,४।४१अब्।  
ब्रह्मा शिवो यदा स्रष्टा ब्रह्माणी ब्रह्मणः प्रिया  ॥ शिव्प्_७।२,४।४१च्द्।  
भास्करो भगवाञ्छम्भुः प्रभा भगवती शिवा  ॥ शिव्प्_७।२,४।४२अब्।  
महेन्द्रो मन्मथारातिः शची शैलेन्द्रकन्यका  ॥ शिव्प्_७।२,४।४२च्द्।  
जातवेदा महादेवः स्वाहा शर्वार्धदेहिनी  ॥ शिव्प्_७।२,४।४३अब्।  
यमस्त्रियम्बको देवस्तत्प्रिया गिरिकन्यका  ॥ शिव्प्_७।२,४।४३च्द्।  
निरृतिर्भगवानीशो नैरृती नगनन्दनी  ॥ शिव्प्_७।२,४।४४अब्।  
वरुणो भगवान्रुद्रो वारुणी भूधरात्मजा  ॥ शिव्प्_७।२,४।४४च्द्।  
बालेन्दुशेखरो वायुः शिवा शिवमनोहरा  ॥ शिव्प्_७।२,४।४५अब्।  
यक्षो यज्ञशिरोहर्ता ऋद्धिर्हिमगिरीन्द्रजा  ॥ शिव्प्_७।२,४।४५च्द्।  
५४८ब्  
  
चन्द्रार्धशेखरश्चन्द्रो रोहिणी रुद्रवल्लभा  ॥ शिव्प्_७।२,४।४६अब्।  
ईशानः परमेशानस्तदार्या परमेश्वरी  ॥ शिव्प्_७।२,४।४६च्द्।  
अनन्तवलयो  ऽनन्तो ह्यनन्तानन्तवल्लभा  ॥ शिव्प्_७।२,४।४७अब्।  
कालाग्निरुद्रः कालारिः काली कालान्तकप्रिया  ॥ शिव्प्_७।२,४।४७च्द्।  
पुरुषाख्यो मनुश्शम्भुः शतरूपा शिवप्रिया  ॥ शिव्प्_७।२,४।४८अब्।  
दक्षस्साक्षान्महादेवः प्रसूतिः परमेश्वरी  ॥ शिव्प्_७।२,४।४८च्द्।  
रुचिर्भवो भवानी च बुधैराकूतिरुच्यते  ॥ शिव्प्_७।२,४।४९अब्।  
भृगुर्भगाक्षिहा देवः ख्यातिस्त्रिनयनप्रिया  ॥ शिव्प्_७।२,४।४९च्द्।  
मरीचिभगवान्रुद्रः सम्भूतिश्शर्ववल्लभा  ॥ शिव्प्_७।२,४।५०अब्।  
गङ्गाधरो  ऽङ्गिरा ज्ञेयः स्मृतिः साक्षादुमा स्मृता  ॥ शिव्प्_७।२,४।५०च्द्।  
पुलस्त्यः शशभृन्मौलिः प्रीतिः कान्ता पिनाकिनः  ॥ शिव्प्_७।२,४।५१अब्।  
पुलहस्त्रिपुरध्वंसी तत्प्रिया तु शिवप्रिया  ॥ शिव्प्_७।२,४।५१च्द्।  
क्रतुध्वंसी क्रतुः प्रोक्तः सन्नतिर्दयिता विभोः  ॥ शिव्प्_७।२,४।५२अब्।  
त्रिनेत्रो  ऽत्रिरुमा साक्षादनसूया स्मृता बुधैः  ॥ शिव्प्_७।२,४।५२च्द्।  
कश्यपः कालहा देवो देवमाता महेश्वरी  ॥ शिव्प्_७।२,४।५३अब्।  
वसिष्ठो मन्मथारातिर्देवी साक्षादरुन्धती  ॥ शिव्प्_७।२,४।५३च्द्।  
शङ्करः पुरुषास्सर्वे स्त्रियस्सर्वा महेश्वरी  ॥ शिव्प्_७।२,४।५४अब्।  
सर्वे स्त्रीपुरुषास्तस्मात्तयोरेव विभूतयः  ॥ शिव्प्_७।२,४।५४च्द्।  
विषयी भगवानीशो विषयः परमेश्वरी  ॥ शिव्प्_७।२,४।५५अब्।  
श्राव्यं सर्वमुमारूपं श्रोता शूलवरायुधः  ॥ शिव्प्_७।२,४।५५च्द्।  
प्रष्टव्यं वस्तुजातं तु धत्ते शङ्करवल्लभा  ॥ शिव्प्_७।२,४।५६अब्।  
प्रष्टा स एव विश्वात्मा बालचन्द्रावतंसकः  ॥ शिव्प्_७।२,४।५६च्द्।  
द्रष्टव्यं वस्तुरूपं तु बिभर्ति वक्तवल्लभा  ॥ शिव्प्_७।२,४।५७अब्।  
द्रष्टा विश्वेश्वरो देवः शशिखण्डशिखामणिः  ॥ शिव्प्_७।२,४।५७च्द्।  
रसजातं महादेवी देवो रसयिता शिवः  ॥ शिव्प्_७।२,४।५८अब्।  
प्रेयजातं च गिरिजा प्रेयांश्चैव गराशनः  ॥ शिव्प्_७।२,४।५८च्द्।  
मन्तव्यवस्तुतां धत्ते सदा देवी महेश्वरी  ॥ शिव्प्_७।२,४।५९अब्।  
मन्ता स एव विश्वात्मा महादेवो महेश्वरः  ॥ शिव्प्_७।२,४।५९च्द्।  
बोद्धव्यवस्तुरूपं तु बिभर्ति भववल्लभा  ॥ शिव्प्_७।२,४।६०अब्।  
देवस्स एव भगवान्बोद्धा मुग्धेन्दुशेखरः  ॥ शिव्प्_७।२,४।६०च्द्।  
प्राणः पिनाकी सर्वेषां प्राणिनां भगवान्प्रभुः  ॥ शिव्प्_७।२,४।६१अब्।  
प्राणस्थितिस्तु सर्वेषामम्बिका चाम्बुरूपिणी  ॥ शिव्प्_७।२,४।६१च्द्।  
बिभर्ति क्षेत्रतां देवी त्रिपुरान्तकवल्लभा  ॥ शिव्प्_७।२,४।६२अब्।  
क्षेत्रज्ञत्वं तदा धत्ते भगवानन्तकान्तकः  ॥ शिव्प्_७।२,४।६२च्द्।  
अहः शूलायुधो देवः शूलपाणिप्रिया निशा  ॥ शिव्प्_७।२,४।६३अब्।  
आकाशः शङ्करो देवः पृथिवी शङ्करप्रिया  ॥ शिव्प्_७।२,४।६३च्द्।  
समुद्रो भगवानीशो वेला शैलेन्द्रकन्यका  ॥ शिव्प्_७।२,४।६४अब्।  
वृक्षो वृषध्वजो देवो लता विश्वेश्वरप्रिया  ॥ शिव्प्_७।२,४।६४च्द्।  
पुंल्लिङ्गमखिलं धत्ते भगवान्पुरशासनः  ॥ शिव्प्_७।२,४।६५अब्।  
स्त्रिलिङ्गं चाखिलं धत्ते देवी देवमनोरमा  ॥ शिव्प्_७।२,४।६५च्द्।  
शब्दजालमशेषं तु धत्ते सर्वस्य वल्लभा  ॥ शिव्प्_७।२,४।६६अब्।  
अर्थस्वरूपमखिलं धत्ते मुग्धेन्दुशेखरः  ॥ शिव्प्_७।२,४।६६च्द्।  
यस्य यस्य पदार्थस्य या या शक्तिरुदाहृता  ॥ शिव्प्_७।२,४।६७अब्।  
सा सा विश्वेश्वरी देवी स स सर्वो महेश्वरः  ॥ शिव्प्_७।२,४।६७च्द्।  
५४९अ  
  
यत्परं यत्पवित्रं च यत्पुण्यं यच्च मङ्गलम्  ॥ शिव्प्_७।२,४।६८अब्।  
तत्तदाह महाभागास्तयोस्तेजोविजृम्भितम्  ॥ शिव्प्_७।२,४।६८च्द्।  
यथा दीपस्य दीप्तस्य शिखा दीपयते गृहम्  ॥ शिव्प्_७।२,४।६९अब्।  
तथा तेजस्तयोरेतद्व्याप्य दीपयते जगत्  ॥ शिव्प्_७।२,४।६९च्द्।  
तृणादिशिवमूर्त्यन्तं विश्वख्यातिशयक्रमः  ॥ शिव्प्_७।२,४।७०अब्।  
सन्निकर्षक्रमवशात्तयोरिति परा श्रुतिः  ॥ शिव्प्_७।२,४।७०च्द्।  
सर्वाकारात्मकावेतौ सर्वश्रेयोविधायिनौ  ॥ शिव्प्_७।२,४।७१अब्।  
पूजनीयौ नमस्कार्यौ चिन्तनीयौ च सर्वदा  ॥ शिव्प्_७।२,४।७१च्द्।  
यथाप्रज्ञमिदं कृष्ण याथात्म्यं परमेशयोः  ॥ शिव्प्_७।२,४।७२अब्।  
कथितं हि मया ते  ऽद्य न तु तावदियत्तया  ॥ शिव्प्_७।२,४।७२च्द्।  
तत्कथं शक्यते वक्तुं याथात्म्यं परमेशयोः  ॥ शिव्प्_७।२,४।७३अब्।  
महतामपि सर्वेषां मनसो  ऽपि बहिर्गतम्  ॥ शिव्प्_७।२,४।७३च्द्।  
अन्तर्गतमनन्यानामीश्वरार्पितचेतसाम्  ॥ शिव्प्_७।२,४।७४अब्।  
अन्येषां बुद्ध्यनारूढमारूढं च यथैव तत्  ॥ शिव्प्_७।२,४।७४च्द्।  
येयमुक्ता विभूतिर्वै प्राकृती सा परा मता  ॥ शिव्प्_७।२,४।७५अब्।  
अप्राकृतां परामन्यां गुह्यां गुह्यविदो विदुः  ॥ शिव्प्_७।२,४।७५च्द्।  
यतो वाचो निवर्तन्ते मनसा चेन्द्रियैस्सह  ॥ शिव्प्_७।२,४।७६अब्।  
अप्राकृती परा चैषा विभूतिः पारमेश्वरी  ॥ शिव्प्_७।२,४।७६च्द्।  
सैवेह परमं धाम सैवेह परमा गतिः  ॥ शिव्प्_७।२,४।७७अब्।  
सैवेह परमा काष्ठा विभूतिः परमेष्ठिनः  ॥ शिव्प्_७।२,४।७७च्द्।  
तां प्राप्तुं प्रयतन्ते  ऽत्र जितश्वासा जितेन्द्रियाः  ॥ शिव्प्_७।२,४।७८अब्।  
गर्भकारा गृहद्वारं निश्छिद्रं घटितुं यथा  ॥ शिव्प्_७।२,४।७८च्द्।  
संसाराशीविषालीढमृतसञ्जीवनौषधम्  ॥ शिव्प्_७।२,४।७९अब्।  
विभूतिं शिवयोर्विद्वान्न बिभेति कुतश्चन  ॥ शिव्प्_७।२,४।७९च्द्।  
यः परामपरां चैव विभूतिं वेत्ति तत्त्वतः  ॥ शिव्प्_७।२,४।८०अब्।  
सो  ऽपरो भूतिमुल्लङ्घ्य परां भूतिं समश्नुते  ॥ शिव्प्_७।२,४।८०च्द्।  
एतत्ते कथितं कृष्ण याथात्म्यं परमात्मनोः  ॥ शिव्प्_७।२,४।८१अब्।  
रहस्यमपि योग्यो  ऽसि भर्गभक्तो भवानिति  ॥ शिव्प्_७।२,४।८१च्द्।  
नाशिष्येभ्यो  ऽप्यशैवेभ्यो नाभक्तेभ्यः कदाचन  ॥ शिव्प्_७।२,४।८२अब्।  
व्याहरेदीशयोर्भूतिमिति वेदानुशासनम्  ॥ शिव्प्_७।२,४।८२च्द्।  
तस्मात्त्वमतिकल्याणपरेभ्यः कथयेन्न हि  ॥ शिव्प्_७।२,४।८३अब्।  
त्वादृशेभ्यो  ऽनुरूपेभ्यः कथयैतन्न चान्यथा  ॥ शिव्प्_७।२,४।८३च्द्।  
विभूतिमेतां शिवयोर्योग्येभ्यो यः प्रदापयेत्  ॥ शिव्प्_७।२,४।८४अब्।  
संसारसागरान्मुक्तः शिवसायुज्यमाप्नुयात्  ॥ शिव्प्_७।२,४।८४च्द्।  
कीर्तनादस्य नश्यन्ति महान्त्यः पापकोटयः  ॥ शिव्प्_७।२,४।८५अब्।  
त्रिश्चतुर्धासमभ्यस्तैर्विनश्यन्ति ततो  ऽधिकाः  ॥ शिव्प्_७।२,४।८५च्द्।  
नश्यन्त्यनिष्टरिपवो वर्धन्ते सुहृदस्तथा  ॥ शिव्प्_७।२,४।८६अब्।  
विद्या च वर्धते शैवी मतिस्सत्ये प्रवर्तते  ॥ शिव्प्_७।२,४।८६च्द्।  
भक्तिः पराः शिवे साम्बे सानुगे सपरिच्छिदे  ॥ शिव्प्_७।२,४।८७अब्।  
यद्यदिष्टतमं चान्यत्तत्तदाप्नोत्यसंशयम्  ॥ शिव्प्_७।२,४।८७च्द्।  
अन्तःशुचिः शिवे भक्तो विस्रब्धः कीर्तयेद्यदि  ॥ शिव्प्_७।२,४।८८अब्।  
प्रबलैः कर्मभिः पूर्वैः फलं चेत्प्रतिबध्यते  ॥ शिव्प्_७।२,४।८८च्द्।  
पुनः पुनः समभ्यस्येत्तस्य नास्तीह दुर्ल्लभम्  ॥ शिव्प्_७।२,४।८८एड़्।  
५४९ब्  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे गौरीशङ्करविभूतियोगो नाम चतुर्थो  ऽध्यायः  
  
छप्तेर् ५  
उपमन्युरुवाच  
विग्रहं देवदेवस्य विश्वमेतच्चराचरम्  ॥ शिव्प्_७।२,५।१अब्।  
तदेवं न विजानन्ति पशवः पाशगौरवात्  ॥ शिव्प्_७।२,५।१च्द्।  
तमेकमेव बहुधा वदन्ति यदुनन्दन  ॥ शिव्प्_७।२,५।२अब्।  
अजानन्तः परं भावमविकल्पं महर्षयः  ॥ शिव्प्_७।२,५।२च्द्।  
अपरं ब्रह्मरूपं च परं ब्रह्मात्मकं तथा  ॥ शिव्प्_७।२,५।३अब्।  
केचिदाहुर्महादेवमनादिनिधनं परम्  ॥ शिव्प्_७।२,५।३च्द्।  
भूतेन्द्रियान्तःकरणप्रधानविषयात्मकम्  ॥ शिव्प्_७।२,५।४अब्।  
अपरं ब्रह्म निर्दिष्टं परं ब्रह्म चिदात्मकम्  ॥ शिव्प्_७।२,५।४च्द्।  
बृहत्त्वाद्बृहणत्वाद्वा ब्रह्म चेत्यभिधीयते  ॥ शिव्प्_७।२,५।५अब्।  
उभे ते ब्रह्मणो रूपे ब्रह्मणो  ऽधिपतेः प्रभोः  ॥ शिव्प्_७।२,५।५च्द्।  
विद्या  ऽविद्यास्वरूपीति कैश्चिदीशो निगद्यते  ॥ शिव्प्_७।२,५।५एड़्।  
विद्यां तु चेतनां प्राहुस्तथाविद्यामचेतनाम्  ॥ शिव्प्_७।२,५।६अब्।  
विद्या  ऽविद्यात्मकं चैव विश्वं विश्वगुरोर्विभोः  ॥ शिव्प्_७।२,५।६च्द्।  
रूपमेव न सन्देहो विश्वं तस्य वशे यतः  ॥ शिव्प्_७।२,५।७अब्।  
भ्रान्तिर्विद्या परा चेति शार्वं रूपं परं विदुः  ॥ शिव्प्_७।२,५।७च्द्।  
अयथाबुद्धिरर्थेषु बहुधा भ्रान्तिरुच्यते  ॥ शिव्प्_७।२,५।८अब्।  
यथार्थाकारसंवित्तिर्विद्येति परिकीर्त्यते  ॥ शिव्प्_७।२,५।८च्द्।  
विकल्परहितं तत्त्वं परमित्यभिधीयते  ॥ शिव्प्_७।२,५।९अब्।  
वैपरीत्यादसच्छब्दः कथ्यते वेदवादिभिः  ॥ शिव्प्_७।२,५।९च्द्।  
तयोः पतित्वात्तु शिवः सदसत्पतिरुच्यते  ॥ शिव्प्_७।२,५।१०अब्।  
क्षराक्षरात्मकं प्राहुः क्षराक्षरपरं परे  ॥ शिव्प्_७।२,५।१०च्द्।  
क्षरस्सर्वाणि भूतानि कूटस्थो  ऽक्षर उच्यते  ॥ शिव्प्_७।२,५।११अब्।  
उभे ते परमेशस्य रूपे तस्य वशे यतः  ॥ शिव्प्_७।२,५।११च्द्।  
तयोः परः शिवः शान्तः क्षराक्षरापरस्स्मृतः  ॥ शिव्प्_७।२,५।१२अब्।  
समष्टिव्यष्ठिरूपं च समष्टिव्यष्टिकारणम्  ॥ शिव्प्_७।२,५।१२च्द्।  
वदन्ति मुनयः केचिच्छिवं परमकारणम्  ॥ शिव्प्_७।२,५।१३अब्।  
समष्टिमाहुरव्यक्तं व्यष्टिं व्यक्तं तथैव च  ॥ शिव्प्_७।२,५।१३च्द्।  
ते रूपे परमेशस्य तदिच्छायाः प्रवर्तनात्  ॥ शिव्प्_७।२,५।१४अब्।  
तयोः कारणभावेन शिवं परमकारणम्  ॥ शिव्प्_७।२,५।१४च्द्।  
कारणार्थविदः प्राहुः समष्टिव्यष्टिकारणम्  ॥ शिव्प्_७।२,५।१५अब्।  
जातिव्यक्तिस्वरूपीति कथ्यते कैश्चिदीश्वरः  ॥ शिव्प्_७।२,५।१५च्द्।  
या पिण्डेप्यनुवर्तेत सा जातिरिति कथ्यते  ॥ शिव्प्_७।२,५।१६अब्।  
व्यक्तिर्व्यावृत्तिरूपं तं पिण्डजातेः समाश्रयम्  ॥ शिव्प्_७।२,५।१६च्द्।  
जातयो व्यक्तयश्चैव तदाज्ञापरिपालिताः  ॥ शिव्प्_७।२,५।१७अब्।  
यतस्ततो महादेवो जातिव्यक्तिवपुः स्मृतः  ॥ शिव्प्_७।२,५।१७च्द्।  
प्रधानपुरुषव्यक्तकालात्मा कथ्यते शिवः  ॥ शिव्प्_७।२,५।१८अब्।  
प्रधानं प्रकृतिं प्राहुःक्षेत्रज्ञं पुरुषं तथा  ॥ शिव्प्_७।२,५।१८च्द्।  
त्रयोविंशतितत्त्वानि व्यक्तमाहुर्मनीषिणः  ॥ शिव्प्_७।२,५।१९अब्।  
कालः कार्यप्रपञ्चस्य परिणामैककारणम्  ॥ शिव्प्_७।२,५।१९च्द्।  
एषामीशो  ऽधिपो धाता प्रवर्तकनिवर्तकः  ॥ शिव्प्_७।२,५।२०अब्।  
आविर्भावतिरोभावहेतुरेकः स्वराडजः  ॥ शिव्प्_७।२,५।२०च्द्।  
तस्मात्प्रधानपुरुषव्यक्तकालस्वरूपवान्  ॥ शिव्प्_७।२,५।२१अब्।  
५५०अ  
  
हेतुर्नेताधिपस्तेषां धाता चोक्ता महेश्वरः  ॥ शिव्प्_७।२,५।२१च्द्।  
विराड्ढिरण्यगर्भात्मा कैश्चिदीशो निगद्यते  ॥ शिव्प्_७।२,५।२२अब्।  
हिरण्यगर्भो लोकानां हेतुर्विश्वात्मको विराट्  ॥ शिव्प्_७।२,५।२२च्द्।  
अन्तर्यामी परश्चेति कथ्यते कविभिश्शिवः  ॥ शिव्प्_७।२,५।२३अब्।  
प्राज्ञस्तैजसविश्वात्मेत्यपरे सम्प्रचक्षते  ॥ शिव्प्_७।२,५।२३च्द्।  
तुरीयमपरे प्राहुः सौम्यमेव परे विदुः  ॥ शिव्प्_७।२,५।२४अब्।  
माता मानं च मेयं च मतिं चाहुरथापरे  ॥ शिव्प्_७।२,५।२४च्द्।  
कर्ता क्रिया च कार्यं च करणं कारणं परे  ॥ शिव्प्_७।२,५।२५अब्।  
जाग्रत्स्वप्नसुषुप्त्यात्मेत्यपरे सम्प्रचक्षते  ॥ शिव्प्_७।२,५।२५च्द्।  
तुरीयमपरे प्राहुस्तुर्यातीतमितीतरे  ॥ शिव्प्_७।२,५।२६अब्।  
तमाहुर्विगुणं केचिद्गुणवन्तं परे विदुः  ॥ शिव्प्_७।२,५।२६च्द्।  
केचित्संसारिणं प्राहुस्तमसंसारिणं परे  ॥ शिव्प्_७।२,५।२७अब्।  
स्वतन्त्रमपरे प्राहुरस्वतन्त्रं परे विदुः  ॥ शिव्प्_७।२,५।२७च्द्।  
घोरमित्यपरे प्राहुः सौम्यमेव परे विदुः  ॥ शिव्प्_७।२,५।२८अब्।  
रागवन्तं परे प्राहुर्वीतरागं तथा परे  ॥ शिव्प्_७।२,५।२८च्द्।  
निष्क्रियं च परे प्राहुः सक्रियं चेतरे जनाः  ॥ शिव्प्_७।२,५।२९अब्।  
निरिन्द्रियं परे प्राहुः सेन्द्रियं च तथापरे  ॥ शिव्प्_७।२,५।२९च्द्।  
ध्रुवमित्यपरे प्राहुस्तमध्रुवामितीरते  ॥ शिव्प्_७।२,५।३०अब्।  
अरूपं केचिदाहुर्वै रूपवन्तं परे विदुः  ॥ शिव्प्_७।२,५।३०च्द्।  
अदृश्यमपरे प्राहुर्दृश्यमित्यपरे विदुः  ॥ शिव्प्_७।२,५।३१अब्।  
वाच्यमित्यपरे प्राहुरवाच्यमिति चापरे  ॥ शिव्प्_७।२,५।३१च्द्।  
शब्दात्मकं परे प्राहुश्शब्दातीतमथापरे  ॥ शिव्प्_७।२,५।३१एड़्।  
केचिच्चिन्तामयं प्राहुश्चिन्तया रहितं परे  ॥ शिव्प्_७।२,५।३२अब्।  
ज्ञानात्मकं परे प्राहुर्विज्ञानमिति चापरे  ॥ शिव्प्_७।२,५।३२च्द्।  
केचिच्ज्ञेयमिति प्राहुरज्ञेयमिति केचन  ॥ शिव्प्_७।२,५।३३अब्।  
परमेके तमेवाहुरपरं च तथा परे  ॥ शिव्प्_७।२,५।३३च्द्।  
एवं विकल्प्यमानं तु याथात्म्यं परमेष्ठिनः  ॥ शिव्प्_७।२,५।३४अब्।  
नाध्यवस्यन्ति मुनयो नानाप्रत्ययकारणात्  ॥ शिव्प्_७।२,५।३४च्द्।  
ये पुनस्सर्वभावेन प्रपन्नाः परमेश्वरम्  ॥ शिव्प्_७।२,५।३५अब्।  
ते हि जानन्त्ययत्नेन शिवं परमकारणम्  ॥ शिव्प्_७।२,५।३५च्द्।  
यावत्पशुर्नैव पश्यत्यनीशं १ पुराणं भुवनस्येशितारम्  ॥ शिव्प्_७।२,५।३६अब्।  
तावद्दुःखे वर्तते बद्धपाशः संसारे  ऽस्मिञ्चक्रनेमिक्रमेण  ॥ शिव्प्_७।२,५।३६च्द्।  
यदा २ पश्यः पश्यते रुक्मवर्णं कर्तारमीशं पुरुषं ब्रह्मयोनिम्  ॥ शिव्प्_७।२,५।३७अब्।  
तदाविद्वान्पुण्यपापे विधूय निरञ्जनः परममुपैति साम्यम्  ॥ शिव्प्_७।२,५।३७च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे पशुपतित्वज्ञानयोगो नाम पञ्चमो  ऽध्यायः  
  
१ नास्तीशो यस्मात्सो  ऽनीश इति बहुव्रीहिः परन्तु क्लिष्टकल्पनापेक्षया यावत्पशुश्चेश्वरं न प्रपश्येदिति पाठे  ऽर्थस्सुगमः  
२ यदा पश्यो वीक्षते रुक्मेति पाठे तु भग्नप्रक्रमस्तस्मादात्मनेपदमार्षमित्येव समाधिः  
५५०ब्  
छप्तेर् ६  
उपमन्युरुवाच  
नशिवस्याणवो बन्धः कार्यो मायेय एव वा  ॥ शिव्प्_७।२,६।१अब्।  
प्राकृतो वाथ बोद्धा वा ह्यहङ्कारात्मकस्तथा  ॥ शिव्प्_७।२,६।१च्द्।  
नैवास्य मानसो बन्धो न चैत्तो नेन्द्रियात्मकः  ॥ शिव्प्_७।२,६।२अब्।  
न च तन्मात्रबन्धो  ऽपि भूतबन्धो न कश्चन  ॥ शिव्प्_७।२,६।२च्द्।  
न च कालः कला चैव न विद्या नियतिस्तथा  ॥ शिव्प्_७।२,६।३अब्।  
न रागो न च विद्वेषः शम्भोरमिततेजसः  ॥ शिव्प्_७।२,६।३च्द्।  
न चास्त्यभिनिवेशो  ऽस्य कुशला  ऽकुशलान्यपि  ॥ शिव्प्_७।२,६।४अब्।  
कर्माणि तद्विपाकश्च सुखदुःखे च तत्फले  ॥ शिव्प्_७।२,६।४च्द्।  
आशयैर्नापि सम्बन्धः संस्कारैः कर्मणामपि  ॥ शिव्प्_७।२,६।५अब्।  
भोगैश्च भोगसंस्कारैः कालत्रितयगोचरैः  ॥ शिव्प्_७।२,६।५च्द्।  
न तस्य कारणं कर्ता नादिरन्तस्तथान्तरम्  ॥ शिव्प्_७।२,६।६अब्।  
न कर्म करणं वापि नाकार्यं कार्यमेव च  ॥ शिव्प्_७।२,६।६च्द्।  
नास्य बन्धुरबन्धुर्वा नियन्ता प्रेरको  ऽपि वा  ॥ शिव्प्_७।२,६।७अब्।  
न पतिर्न गुरुस्त्राता नाधिको न समस्तथा  ॥ शिव्प्_७।२,६।७च्द्।  
न जन्ममरणे तस्य न काङ्क्षितमकाङ्क्षितम्  ॥ शिव्प्_७।२,६।८अब्।  
न विधिर्न निषेधश्च न मुक्तिर्न च बन्धनम्  ॥ शिव्प्_७।२,६।८च्द्।  
नास्ति यद्यदकल्याणं तत्तदस्य कदाचन  ॥ शिव्प्_७।२,६।९अब्।  
कल्याणं सकलं चास्ति परमात्मा शिवो यतः  ॥ शिव्प्_७।२,६।९च्द्।  
स शिवस्सर्वमेवेदमधिष्ठाय स्वशक्तिभिः  ॥ शिव्प्_७।२,६।१०अब्।  
अप्रच्युतस्स्वतो भावः स्थितः स्थाणुरतः स्मृतः  ॥ शिव्प्_७।२,६।१०च्द्।  
शिवेनाधिष्ठितं यस्माज्जगत्स्थावरजङ्गमम्  ॥ शिव्प्_७।२,६।११अब्।  
सर्वरूपः स्मृतश्शर्वस्तथा ज्ञात्वा न मुह्यति  ॥ शिव्प्_७।२,६।११च्द्।  
शर्वो रुद्रो नमस्तस्मै पुरुषः सत्परो महान्  ॥ शिव्प्_७।२,६।१२अब्।  
हिरण्यबाहुर्भगवान्हिरण्यपतिरीश्वरः  ॥ शिव्प्_७।२,६।१२च्द्।  
अम्बिकापतिरीशानः पिनाकी वृषवाहनः  ॥ शिव्प्_७।२,६।१३अब्।  
एको रुद्रः परं ब्रह्म पुरुषः कृष्णपिङ्गलः  ॥ शिव्प्_७।२,६।१३च्द्।  
बालाग्रमात्रो हृन्मध्ये विचिन्त्यो दहरान्तरे  ॥ शिव्प्_७।२,६।१४अब्।  
हिरण्यकेशः पद्माक्षो ह्यरुणस्ताम्र एव च  ॥ शिव्प्_७।२,६।१४च्द्।  
यो  ऽवसर्पत्य सौ देवो नीलग्रीवो हिरण्मयः  ॥ शिव्प्_७।२,६।१५अब्।  
सौम्यो घोरस्तथा मिश्रश्चाक्षारश्चामृतो  ऽव्ययः  ॥ शिव्प्_७।२,६।१५च्द्।  
स पुंविशेषः परमो भगवानन्तकान्तकः  ॥ शिव्प्_७।२,६।१६अब्।  
चेतनचेतनोन्मुक्तः प्रपञ्चाच्च परात्परः  ॥ शिव्प्_७।२,६।१६च्द्।  
शिवेनातिशयत्वेन ज्ञानैश्वर्ये विलोकिते  ॥ शिव्प्_७।२,६।१७अब्।  
लोकेशातिशयत्वेन स्थितं प्राहुर्मनीषिणः  ॥ शिव्प्_७।२,६।१७च्द्।  
प्रतिसर्गप्रसूतानां ब्रह्मणां शास्त्रविस्तरम्  ॥ शिव्प्_७।२,६।१८अब्।  
उपदेष्टा स एवादौ कालावच्छेदवर्तिनाम्  ॥ शिव्प्_७।२,६।१८च्द्।  
कालावच्छेदयुक्तानां गुरूणामप्यसौ गुरुः  ॥ शिव्प्_७।२,६।१९अब्।  
सर्वेषामेव सर्वेशः कालावच्छेदवर्जितः  ॥ शिव्प्_७।२,६।१९च्द्।  
शुद्धा स्वाभाविकी तस्य शक्तिस्सर्वातिशायिनी  ॥ शिव्प्_७।२,६।२०अब्।  
ज्ञानमप्रतिमं नित्यं वपुरत्यन्तनिर्मितम्  ॥ शिव्प्_७।२,६।२०च्द्।  
ऐश्वर्यमप्रतिद्वन्द्वं सुखमात्यन्तिकं बलम्  ॥ शिव्प्_७।२,६।२१अब्।  
तेजःप्रभावो वीर्यं च क्षमा कारुण्यमेव च  ॥ शिव्प्_७।२,६।२१च्द्।  
परिपूर्णस्य सर्गाद्यैर्नात्मनो  ऽस्ति प्रयोजनम्  ॥ शिव्प्_७।२,६।२२अब्।  
परानुग्रह एवास्य फलं सर्वस्य कर्मणः  ॥ शिव्प्_७।२,६।२२च्द्।  
५५१अ  
  
प्रणवो वाचकस्तस्य शिवस्य परमात्मनः  ॥ शिव्प्_७।२,६।२३अब्।  
शिवरुद्रादिशब्दानां प्रणवो हि परस्स्मृतः  ॥ शिव्प्_७।२,६।२३च्द्।  
शम्भो प्रणववाच्यस्य भवनात्तज्जपादपि  ॥ शिव्प्_७।२,६।२४अब्।  
या सिद्धिस्सा परा प्राप्या भवत्येव न संशयः  ॥ शिव्प्_७।२,६।२४च्द्।  
तस्मादेकाक्षरं देवमाहुरागमपारगाः  ॥ शिव्प्_७।२,६।२५अब्।  
वाच्यवाचकयोरैक्यं मन्यमाना मनस्विनः  ॥ शिव्प्_७।२,६।२५च्द्।  
अस्य मात्राः समाख्याताश्चतस्रो वेदमूर्धनि  ॥ शिव्प्_७।२,६।२६अब्।  
अकारश्चाप्युकारश्च मकारो नाद इत्यपि  ॥ शिव्प्_७।२,६।२६च्द्।  
अकारं बह्वृचं प्राहुरुकारो यजुरुच्यते  ॥ शिव्प्_७।२,६।२७अब्।  
मकारः सामनादोस्य श्रुतिराथर्वणी स्मृताः  ॥ शिव्प्_७।२,६।२७च्द्।  
अकारश्च महाबीजं रजः स्रष्टा चतुर्मुखः  ॥ शिव्प्_७।२,६।२८अब्।  
उकारः प्रकृतिर्योनिः सत्त्वं पालयिता हरिः  ॥ शिव्प्_७।२,६।२८च्द्।  
मकारः पुरुषो बीजं तमः संहारको हरः  ॥ शिव्प्_७।२,६।२९अब्।  
नादः परः पुमानीशो निर्गुणो निष्क्रियः शिवः  ॥ शिव्प्_७।२,६।२९च्द्।  
सर्वं तिसृभिरेवेदं मात्राभिर्निखिलं त्रिधा  ॥ शिव्प्_७।२,६।३०अब्।  
अभिधाय शिवात्मानं बोधयत्यर्धमात्रया  ॥ शिव्प्_७।२,६।३०च्द्।  
यस्मात्परं नापरमस्ति किञ्चिद्यस्मान्नाणीयो न ज्यायो  ऽस्ति किञ्चित्  ॥ शिव्प्_७।२,६।३१अब्।  
वृक्ष इव स्तब्धो दिवि तिष्ठत्येकस्तेनेदं पूर्णं पुरुषेण सर्वम्  ॥ शिव्प्_७।२,६।३१च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिवतत्त्ववर्णनं नाम षष्ठो  ऽध्यायः  
  
छप्तेर् ७  
उपमन्युरुवच  
शक्तिस्स्वाभविकी तस्य विद्या विश्वविलक्षणा  ॥ शिव्प्_७।२,७।१अब्।  
एकानेकस्य रूपेण भाति भानोरिव प्रभा  ॥ शिव्प्_७।२,७।१च्द्।  
अनन्ताः शक्तयो यस्या इच्छाज्ञानक्रियादयः  ॥ शिव्प्_७।२,७।२अब्।  
मायाद्याश्चाभवन्वह्नोर्विस्फुलिङ्गा यथा तथा  ॥ शिव्प्_७।२,७।२च्द्।  
सदाशिवेश्वराद्या हि विद्या  ऽविद्येश्वरादयः  ॥ शिव्प्_७।२,७।३अब्।  
अभवन्पुरुषाश्चास्याः प्रकृतिश्च परात्परा  ॥ शिव्प्_७।२,७।३च्द्।  
महदादिविशेषान्तास्त्वजाद्याश्चापि मूर्तयः  ॥ शिव्प्_७।२,७।४अब्।  
यच्चान्यदस्ति तत्सर्वं तस्याः कार्यं न संशयः  ॥ शिव्प्_७।२,७।४च्द्।  
सा शक्तिस्सर्वगा सूक्ष्मा प्रबोधानन्दरूपिणी  ॥ शिव्प्_७।२,७।५अब्।  
शक्तिमानुच्यते देवश्शिवश्शीतांशुभूषणः  ॥ शिव्प्_७।२,७।५च्द्।  
वेद्यश्शिवश्शिवा विद्या प्रज्ञा चैव श्रुतिः स्मृतिः  ॥ शिव्प्_७।२,७।६अब्।  
धृतिरेषा स्थितिर्निष्ठा ज्ञानेच्छाकर्मशक्तयः  ॥ शिव्प्_७।२,७।६च्द्।  
आज्ञा चैव परं ब्रह्म द्वे विद्ये च परापरे  ॥ शिव्प्_७।२,७।७अब्।  
शुद्धविद्या शुद्धकला सर्वं शक्तिकृतं यतः  ॥ शिव्प्_७।२,७।७च्द्।  
माया च प्रकृतिर्जीवो विकारो विकृतिस्तथा  ॥ शिव्प्_७।२,७।८अब्।  
असच्च सच्च यत्किञ्चित्तया सर्वमिदं ततम्  ॥ शिव्प्_७।२,७।८च्द्।  
सा देवी मायया सर्वं ब्रह्माण्डं सचराचरम्  ॥ शिव्प्_७।२,७।९अब्।  
मोहयत्यप्रयत्नेन मोचयत्यपि लीलया  ॥ शिव्प्_७।२,७।९च्द्।  
अनया सह सर्वेशः सप्तविंशप्रकारया  ॥ शिव्प्_७।२,७।१०अब्।  
विश्वं व्याप्य स्थितस्तस्मान्मुक्तिरत्र प्रवर्तते  ॥ शिव्प्_७।२,७।१०च्द्।  
मुमुक्षवः पुरा केचिन्मुनयो ब्रह्मवादिनः  ॥ शिव्प्_७।२,७।११अब्।  
संशयाविष्टमनसो विस्मृशन्ति यथातथम्  ॥ शिव्प्_७।२,७।११च्द्।  
५५१ब्  
  
किं कारणं कुतो जाता जीवामः केन वा वयम्  ॥ शिव्प्_७।२,७।१२अब्।  
कुत्रास्माकं सम्प्रतिष्ठा केन वाधिष्ठिता वयम्  ॥ शिव्प्_७।२,७।१२च्द्।  
केन वर्तामहे शश्वत्सुखेष्वन्येषु चानिशम्  ॥ शिव्प्_७।२,७।१३अब्।  
अविलङ्घ्या च विश्वस्य व्यवस्था केन वा कृता  ॥ शिव्प्_७।२,७।१३च्द्।  
कालस्य भावो नियतिर्यदृच्छा नात्र युज्यते  ॥ शिव्प्_७।२,७।१४अब्।  
भूतानि योनिः पुरुषो योगी चैषां परो  ऽथ वा  ॥ शिव्प्_७।२,७।१४च्द्।  
अचेतनत्वात्कालादेश्चेतनत्वेपि चात्मनः  ॥ शिव्प्_७।२,७।१५अब्।  
सुखदुःखानि भूतत्वादनीशत्वाद्विचार्यते  ॥ शिव्प्_७।२,७।१५च्द्।  
तद्ध्यानयोगानुगतां प्रपश्यञ्छक्तिमैश्वरीम्  ॥ शिव्प्_७।२,७।१६अब्।  
पाशविच्छेदिकां साक्षान्निगूढां स्वगुणैर्भृशम्  ॥ शिव्प्_७।२,७।१६च्द्।  
तया विच्छिन्नपाशास्ते सर्वकारणकारणम्  ॥ शिव्प्_७।२,७।१७अब्।  
शक्तिमन्तं महादेवमपश्यन्दिव्यचक्षुषा  ॥ शिव्प्_७।२,७।१७च्द्।  
यः कारणान्यशेषाणि कालात्मसहितानि च  ॥ शिव्प्_७।२,७।१८अब्।  
अप्रमेयो  ऽनया शक्त्या सकलं यो  ऽधितिष्ठति  ॥ शिव्प्_७।२,७।१८च्द्।  
ततः प्रसादयोगेन योगेन परमेण च  ॥ शिव्प्_७।२,७।१९अब्।  
दृष्टेन भक्तियोगेन दिव्यः गतिमवाप्नुयुः  ॥ शिव्प्_७।२,७।१९च्द्।  
तस्मात्सह तथा शक्त्या हृदि पश्यन्ति ये शिवम्  ॥ शिव्प्_७।२,७।२०अब्।  
तेषां शाश्वतिकी शान्तिर्नैतरेषामिति श्रुतिः  ॥ शिव्प्_७।२,७।२०च्द्।  
न हि शक्तिमतश्शक्त्या विप्रयोगो  ऽस्ति जातुचित्  ॥ शिव्प्_७।२,७।२१अब्।  
तस्माच्छक्तेः शक्तिमतस्तादात्म्यान्निर्वृतिर्द्वयोः  ॥ शिव्प्_७।२,७।२१च्द्।  
क्रमो विवक्षितो नूनं विमुक्तौ ज्ञानकर्मणोः  ॥ शिव्प्_७।२,७।२२अब्।  
प्रसादे सति सा मूर्तिर्यस्मात्करतले स्थिता  ॥ शिव्प्_७।२,७।२२च्द्।  
देवो वा दानवो वापि पशुर्वा विहगो  ऽपि वा  ॥ शिव्प्_७।२,७।२३अब्।  
कीरो वाथ कृमिर्वापि मुच्यते तत्प्रसादतः  ॥ शिव्प्_७।२,७।२३च्द्।  
गर्भस्थो जायमानो वा बालो वा तरुणो।पि वा  ॥ शिव्प्_७।२,७।२४अब्।  
वृद्धो वा म्रियमाणो वा स्वर्गस्थो वाथ नारकी  ॥ शिव्प्_७।२,७।२४च्द्।  
पतितो वापि धर्मात्मा पण्डितो मूढ एव वा  ॥ शिव्प्_७।२,७।२५अब्।  
प्रसादे तत्क्षणादेव मुच्यते नात्र संशयः  ॥ शिव्प्_७।२,७।२५च्द्।  
अयोग्यानां च कारुण्याद्भक्तानां परमेश्वरः  ॥ शिव्प्_७।२,७।२६अब्।  
प्रसीदति न सन्देहो विगृह्य विविधान्मलान्  ॥ शिव्प्_७।२,७।२६च्द्।  
प्रसदादेव सा भक्तिः प्रसादो भक्तिसम्भवः  ॥ शिव्प्_७।२,७।२७अब्।  
अवस्थाभेदमुत्प्रेक्ष्य विद्वांस्तत्र न मुह्यति  ॥ शिव्प्_७।२,७।२७च्द्।  
प्रसादपूर्विका येयं भुक्तिमुक्तिविधायिनी  ॥ शिव्प्_७।२,७।२८अब्।  
नैव सा शक्यते प्राप्तुं नरैरेकेन जन्मना  ॥ शिव्प्_७।२,७।२८च्द्।  
अनेकजन्मसिद्धानां श्रौतस्मार्तानुवर्तिनाम्  ॥ शिव्प्_७।२,७।२९अब्।  
विरक्तानां प्रबुद्धानां प्रसीदति महेश्वरः  ॥ शिव्प्_७।२,७।२९च्द्।  
प्रसन्ने सति देवेश पशौ तस्मिन्प्रवर्तते  ॥ शिव्प्_७।२,७।३०अब्।  
अस्ति नाथो ममेत्यल्पा भक्तिर्बुद्धिपुरस्सरा  ॥ शिव्प्_७।२,७।३०च्द्।  
तपसा विविधैश्शैवैर्धर्मैस्संयुज्यते नरः  ॥ शिव्प्_७।२,७।३१अब्।  
तत्र योगे तदभ्यासस्ततो भक्तिः परा भवेत्  ॥ शिव्प्_७।२,७।३१च्द्।  
परया च तया भक्त्या प्रसादो लभ्यते परः  ॥ शिव्प्_७।२,७।३२अब्।  
प्रसादात्सर्वपाशेभ्यो मुक्तिर्मुक्तस्य निर्वृतिः  ॥ शिव्प्_७।२,७।३२च्द्।  
५५२अ  
  
अल्पभावो  ऽपि यो मर्त्यस्सो  ऽपि जन्मत्रयात्परम्  ॥ शिव्प्_७।२,७।३३अब्।  
नयोनियन्त्रपीडायै भवेन्नैवात्र संशयः  ॥ शिव्प्_७।२,७।३३च्द्।  
साङ्गा  ऽनङ्गा च या सेवा सा भक्तिरिति कथ्यते  ॥ शिव्प्_७।२,७।३४अब्।  
सा पुनर्भिद्यते त्रेधा मनोवाक्कायसाधनैः  ॥ शिव्प्_७।२,७।३४च्द्।  
शिवरूपादिचिन्ता या सा सेवा मानसी स्मृता  ॥ शिव्प्_७।२,७।३५अब्।  
जपादिर्वाचिकी सेवा कर्मपूजादि कायिकी  ॥ शिव्प्_७।२,७।३५च्द्।  
सेयं त्रिसाधना सेवा शिवधर्मश्च कथ्यते  ॥ शिव्प्_७।२,७।३६अब्।  
स तु पञ्चविधः प्रोक्तः शिवेन परमात्मना  ॥ शिव्प्_७।२,७।३६च्द्।  
तपः कर्म जपो ध्यानं ज्ञानं चेति समासतः  ॥ शिव्प्_७।२,७।३७अब्।  
कर्मलिङ्गार्चनाद्यं च तपश्चान्द्रायणादिकम्  ॥ शिव्प्_७।२,७।३७च्द्।  
जपस्त्रिधा शिवाभ्यासश्चिन्ता ध्यानं शिवस्य तु  ॥ शिव्प्_७।२,७।३८अब्।  
शिवागमोक्तं यज्ज्ञानं तदत्र ज्ञानमुच्यते  ॥ शिव्प्_७।२,७।३८च्द्।  
श्रीकण्ठेन शिवेनोक्तं शिवायै च शिवागमः  ॥ शिव्प्_७।२,७।३९अब्।  
शिवाश्रितानां कारुण्याच्छ्रेयसामेकसाधनम्  ॥ शिव्प्_७।२,७।३९च्द्।  
तस्माद्विवर्धयेद्भक्तिं शिवे परमकारणे  ॥ शिव्प्_७।२,७।४०अब्।  
त्यजेच्च विषयासङ्गं श्रेयो  ऽर्थी मतिमान्नरः  ॥ शिव्प्_७।२,७।४०च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिवतत्त्वकथनं नाम सप्तमो  ऽध्यायः  
  
छप्तेर् ८  
कृष्ण उवाच  
भगवञ्छ्रोतुमिच्छामि शिवेन परिभाषितम्  ॥ शिव्प्_७।२,८।१अब्।  
वेदसारे शिवज्ञानं स्वाश्रितानां विमुक्तये  ॥ शिव्प्_७।२,८।१च्द्।  
अभक्तानामबुद्धीनामयुक्तानामगोचरम्  ॥ शिव्प्_७।२,८।२अब्।  
अर्थैर्दशर्धैः संयुक्तं गूढमप्राज्ञनिन्दितम्  ॥ शिव्प्_७।२,८।२च्द्।  
वर्णाश्रमकृतैर्धर्मैर्विपरीतं क्वचित्समम्  ॥ शिव्प्_७।२,८।३अब्।  
वेदात्षडङ्गादुद्धृत्य साङ्ख्याद्योगाच्च कृत्स्नशः  ॥ शिव्प्_७।२,८।३च्द्।  
शतकोटिप्रमाणेन विस्तीर्णं ग्रन्थसङ्ख्यया  ॥ शिव्प्_७।२,८।४अब्।  
कथितं परमेशेन तत्र पूजा कथं प्रभोः  ॥ शिव्प्_७।२,८।४च्द्।  
कस्याधिकारः पूजादौ ज्ञानयोगादयः कथम्  ॥ शिव्प्_७।२,८।५अब्।  
तत्सर्वं विस्तरादेव वक्तुमर्हसि सुव्रत  ॥ शिव्प्_७।२,८।५च्द्।  
उपमन्युरुवाच  
शैवं सङ्क्षिप्य वेदोक्तं शिवेन परिभाषितम्  ॥ शिव्प्_७।२,८।६अब्।  
स्तुतिनिन्दादिरहितं सद्यः प्रत्ययकारणम्  ॥ शिव्प्_७।२,८।६च्द्।  
गुरुप्रसादजं दिव्यमनायासेन मुक्तिदम्  ॥ शिव्प्_७।२,८।७अब्।  
कथयिष्ये समासेन तस्य शक्यो न विस्तरः  ॥ शिव्प्_७।२,८।७च्द्।  
सिसृक्षया पुराव्यक्ताच्छिवः स्थाणुर्महेश्वरः  ॥ शिव्प्_७।२,८।८अब्।  
सत्कार्यकारणोपेतस्स्वयमाविरभूत्प्रभुः  ॥ शिव्प्_७।२,८।८च्द्।  
जनयामास च तदा ऋषिर्विश्वाधिकः प्रभुः  ॥ शिव्प्_७।२,८।९अब्।  
देवानां प्रथमं देवं ब्रह्माणं ब्रह्मणस्पतिम्  ॥ शिव्प्_७।२,८।९च्द्।  
ब्रह्मापि पितरं देवं जायमानं न्यवैक्षत  ॥ शिव्प्_७।२,८।१०अब्।  
तं जायमानं जनको देवः प्रापश्यदाज्ञया  ॥ शिव्प्_७।२,८।१०च्द्।  
दृष्टो रुद्रेण देवो  ऽसावसृजद्विश्वमीश्वरः  ॥ शिव्प्_७।२,८।११अब्।  
वर्णाश्रमव्यवस्थां च चकार स पृथक्पृथक्  ॥ शिव्प्_७।२,८।११च्द्।  
सोमं ससर्ज यज्ञार्थे सोमाद्द्यौस्समजायत  ॥ शिव्प्_७।२,८।१२अब्।  
धरा च वह्निः सूर्यश्च यज्ञो विष्णुश्शचीपतिः  ॥ शिव्प्_७।२,८।१२च्द्।  
५५२ब्  
  
ते चान्ये च सुरा रुद्रं रुद्राध्यायेन तुष्टुवुः  ॥ शिव्प्_७।२,८।१३अब्।  
प्रसन्नवदनस्तस्थौ देवानामग्रतः प्रभुः  ॥ शिव्प्_७।२,८।१३च्द्।  
अपहृत्य स्वलीलार्थं तेषां ज्ञानं महेश्वरः  ॥ शिव्प्_७।२,८।१४अब्।  
तमपृच्छंस्ततो देवाः को भवानिति मोहिताः  ॥ शिव्प्_७।२,८।१४च्द्।  
सो  ऽब्रवीद्भगवान्रुद्रो ह्यहमेकः पुरातनः  ॥ शिव्प्_७।२,८।१५अब्।  
आसं प्रथममेवाहं वर्तामि १ च सुरोत्तमाः  ॥ शिव्प्_७।२,८।१५च्द्।  
भविष्यामि च मत्तोन्यो व्यतिरिक्तो न कश्चन  ॥ शिव्प्_७।२,८।१६अब्।  
अहमेव जगत्सर्वं तर्पयामि स्वतेजसा  ॥ शिव्प्_७।२,८।१६च्द्।  
मत्तो  ऽधिकः समो नास्ति मां यो वेद स मुच्यते  ॥ शिव्प्_७।२,८।१७अब्।  
इत्युक्त्वा भगवान्रुद्रस्तत्रैवान्तरधत्त स  ॥ शिव्प्_७।२,८।१७च्द्।  
अपश्यन्तस्तमीशानं स्तुवन्तश्चैव सामभिः  ॥ शिव्प्_७।२,८।१७एड़्।  
व्रतं पाशुपतं कृत्वा त्वथर्वशिरसि स्थितम्  ॥ शिव्प्_७।२,८।१८अब्।  
भस्मसञ्छन्नसर्वाङ्गा बभूवुरमरास्तदा  ॥ शिव्प्_७।२,८।१८च्द्।  
अथ तेषां प्रसादार्थं पशूनां पतिरीश्वरः  ॥ शिव्प्_७।२,८।१९अब्।  
सगणश्चोमया सार्धं सान्निध्यमकरोत्प्रभुः  ॥ शिव्प्_७।२,८।२०अब्।  
यं विनिद्रा जितश्वासा योगिनो दग्धकिल्बिषाः  ॥ शिव्प्_७।२,८।२०च्द्।  
हृदि पश्यन्ति तं देवं ददृशुर्देवपुङ्गवाः  ॥ शिव्प्_७।२,८।२१अब्।  
यामाहुः परमां शक्तिमीश्वरेच्छानुवर्तिनीम्  ॥ शिव्प्_७।२,८।२१च्द्।  
तामपश्यन्महेशस्य वामतो वामलोचनाम्  ॥ शिव्प्_७।२,८।२२अब्।  
ये विनिर्धूतसंसाराः प्राप्ताः शैवं परं पदम्  ॥ शिव्प्_७।२,८।२२च्द्।  
नित्यसिद्धाश्च ये वान्यं ते च दृष्टा गणेश्वराः  ॥ शिव्प्_७।२,८।२३अब्।  
अथ तं तुष्टुवुर्देवा देव्या सह महेश्वरम्  ॥ शिव्प्_७।२,८।२३च्द्।  
स्तोत्रैर्माहेश्वरैर्दिव्यैः श्रोतैः पौराणिकैरपि  ॥ शिव्प्_७।२,८।२४अब्।  
देवो  ऽपि देवानालोक्य घृणया वृषभध्वजः  ॥ शिव्प्_७।२,८।२४च्द्।  
तुष्टो  ऽस्मीत्याह सुप्रीतस्स्वभावमधुरां गिरम्  ॥ शिव्प्_७।२,८।२५अब्।  
अथ सुप्रीतमनसं प्रणिपत्य वृषध्वजम्  ॥ शिव्प्_७।२,८।२५च्द्।  
अर्थमहत्तमं देवाः पप्रच्छुरिममादरात्  ॥ शिव्प्_७।२,८।२५एड़्।  
देवा ऊचुः  
भगवन्केन मार्गेण पूजनीयो  ऽसि भूतले  ॥ शिव्प्_७।२,८।२६अब्।  
कस्याधिकारः पूजायां वक्तुमर्हसि तत्त्वतः  ॥ शिव्प्_७।२,८।२६च्द्।  
ततः सस्मितमालोक्य देवीं देववरोहरः  ॥ शिव्प्_७।२,८।२७अब्।  
स्वरूपं दर्शयामास घोरं सूर्यात्मकं परम्  ॥ शिव्प्_७।२,८।२७च्द्।  
सर्वैश्वर्यगुणोपेतं सर्वतेजोमयं परम्  ॥ शिव्प्_७।२,८।२८अब्।  
शक्तिभिर्मूर्तिभिश्चाङ्गैर्ग्रहैर्देवैश्च संवृतम्  ॥ शिव्प्_७।२,८।२८च्द्।  
अष्टबाहुं चतुर्वक्त्रमर्धनारीकमद्भुतम्  ॥ शिव्प्_७।२,८।२९अब्।  
दृष्ट्वैवमद्भुताकारं देवा विष्णुपुरोगमाः  ॥ शिव्प्_७।२,८।२९च्द्।  
बुद्ध्वा दिवाकरं देवं देवीं चैव निशाकरम्  ॥ शिव्प्_७।२,८।३०अब्।  
पञ्चभूतानि शेषाणि तन्मयं च चराचरम्  ॥ शिव्प्_७।२,८।३०च्द्।  
एवमुक्त्वा नमश्चक्रुस्तस्मै चार्घ्यं प्रदाय वै  ॥ शिव्प्_७।२,८३१अब्।  
सिन्दूरवर्णाय सुमण्डलाय सुवर्णवर्णाभरणाय तुभ्यम्  ॥ शिव्प्_७।२,८।३२अब्।  
पद्माभनेत्राय सपङ्कजाय ब्रह्मेन्द्रनारायणकारणाय  ॥ शिव्प्_७।२,८।३२च्द्।  
सुरत्नपूर्णं ससुवर्णतोयं सुकुङ्कुमाद्यं सकुशं सपुष्पम्  ॥ शिव्प्_७।२,८।३३अब्।  
प्रदत्तमादाय सहेमपात्रं प्रशस्तमर्घ्यं भगवन्प्रसीद  ॥ शिव्प्_७।२,८।३३च्द्।  
नमश्शिवाय शान्ताय सगणायादिहेतवे  ॥ शिव्प्_७।२,८।३४अब्।  
  
१ परस्मैपदमार्षम्   
  
रुद्राय विष्णवे तुभ्यं ब्रह्मणे सूर्यमूर्तये  ॥ शिव्प्_७।२,८।३४च्द्।  
यश्शिवं मण्डले सौरे सम्पूज्यैव समाहितः  ॥ शिव्प्_७।२,८।३५अब्।  
प्रातर्मध्याह्नसायाह्ने प्रदद्यादर्घ्यमुत्तमम्  ॥ शिव्प्_७।२,८।३५च्द्।  
प्रणमेद्वा पठेदेताञ्छ्लोकाञ्छ्रुतिमुखानिमान्  ॥ शिव्प्_७।२,८।३६अब्।  
न तस्य दुर्ल्लभं किञ्चिद्भक्तश्चेन्मुच्यते दृढम्  ॥ शिव्प्_७।२,८।३६च्द्।  
तस्मादभ्यर्चयेनित्यं शिवमादित्यरूपिणम्  ॥ शिव्प्_७।२,८।३७अब्।  
धर्मकामार्थमुक्त्यर्थं मनसा कर्मणा गिरा  ॥ शिव्प्_७।२,८।३७च्द्।  
अथ देवान्समालोक्य मण्डलस्थो महेश्वरः  ॥ शिव्प्_७।२,८।३८अब्।  
सर्वागमोत्तरं दत्त्वा शास्त्रमन्तरधाद्धरः  ॥ शिव्प्_७।२,८।३८च्द्।  
तत्र पूजाधिकारो  ऽयं ब्रह्मक्षत्रविशामिति  ॥ शिव्प्_७।२,८।३९अब्।  
ज्ञात्वा प्रणम्य देवेशं देवा जग्मुर्यथागतम्  ॥ शिव्प्_७।२,८।३९च्द्।  
अथ कालेन महता तस्मिञ्छास्त्रे तिरोहिते  ॥ शिव्प्_७।२,८।४०अब्।  
भर्तारं परिपप्रच्छ तदङ्कस्था महेश्वरी  ॥ शिव्प्_७।२,८।४०च्द्।  
तया स चोदितो देवो देव्या चन्द्रविभूषणः  ॥ शिव्प्_७।२,८।४१अब्।  
अवदत्करमुद्धृत्य शास्त्रं सर्वागमोत्तरम्  ॥ शिव्प्_७।२,८।४१च्द्।  
प्रवर्तितं च तल्लोके नियोगात्परमेष्ठिनः  ॥ शिव्प्_७।२,८।४२अब्।  
मयागस्त्येन गुरुणा दधीचेन महर्षिणा  ॥ शिव्प्_७।२,८।४२च्द्।  
स्वयमप्यवतीर्योर्व्यां युगावर्तेषु शूलधृक्  ॥ शिव्प्_७।२,८।४३अब्।  
स्वाश्रितानां विमुक्त्यर्थं कुरुते ज्ञानसन्ततिम्  ॥ शिव्प्_७।२,८।४३च्द्।  
ऋभुस्सत्यो भार्गवश्च ह्यङ्गिराः सविता द्विजाः  ॥ शिव्प्_७।२,८।४४अब्।  
मृत्युः शतक्रतुर्धीमान्वसिष्ठो मुनिपुङ्गवः  ॥ शिव्प्_७।२,८।४४च्द्।  
सारस्वतस्त्रिधामा च त्रिवृतो मुनिपुङ्गवः  ॥ शिव्प्_७।२,८।४५अब्।  
शततेजास्स्वयं धर्मो नारायण इति श्रुतः  ॥ शिव्प्_७।२,८।४५च्द्।  
स्वरक्षश्चारुणिर्धीमांस्तथा चैव कृतञ्जयः  ॥ शिव्प्_७।२,८।४६अब्।  
कृतञ्जयो भरद्वाजो गौतमः कविरुत्तमः  ॥ शिव्प्_७।२,८।४६च्द्।  
वाचःस्रवा मुनिस्साक्षात्तथा सूक्ष्मायणिः शुचिः  ॥ शिव्प्_७।२,८।४७अब्।  
तृणबिन्दुर्मुनिः कृष्णः शक्तिः शाक्तेय उत्तरः  ॥ शिव्प्_७।२,८।४७च्द्।  
जातूकर्ण्यो हरिस्साक्षात्कृष्णद्वैपायनो मुनिः  ॥ शिव्प्_७।२,८।४८अब्।  
व्यासावताराञ्छृण्वन्तु कल्पयोगेश्वरान्क्रमात्  ॥ शिव्प्_७।२,८।४८च्द्।  
लैङ्गे व्यासावतारा हि द्वापरां तेषु सुव्रताः  ॥ शिव्प्_७।२,८।४९अब्।  
योगाचार्यावताराश्च तथा शिष्येषु शूलिनः  ॥ शिव्प्_७।२,८।४९च्द्।  
तत्र तत्र विभोः शिष्याश्चत्वारः स्युर्महौजसः  ॥ शिव्प्_७।२,८।५०अब्।  
शिष्यास्तेषां प्रशिष्याश्च शतशो  ऽथ सहस्रशः  ॥ शिव्प्_७।२,८।५०च्द्।  
तेषां सम्भावनाल्लोके शैवाज्ञाकरणादिभिः  ॥ शिव्प्_७।२,८।५१अब्।  
भाग्यवन्तो विमुच्यन्ते भक्त्या चात्यन्तभाविताः  ॥ शिव्प्_७।२,८।५१च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिवतत्त्वज्ञाने व्यासावतारवर्णनं नामाष्टमो  ऽध्यायः  
  
छप्तेर् ९  
कृष्ण उवाच  
युगावर्तेषु सर्वेषु योगाचार्यच्छलेन तु  ॥ शिव्प्_७।२,९।१अब्।  
अवतारान्हि शर्वस्य शिष्यांश्च भगवन्वद  ॥ शिव्प्_७।२,९।१च्द्।  
उपमन्युरुवाच  
श्वेतः सुतारो मदनः सुहोत्रः कङ्क एव च  ॥ शिव्प्_७।२,९।२अब्।  
लौगाक्षिश्च महामायो जैगीषव्यस्तथैव च  ॥ शिव्प्_७।२,९।२च्द्।  
दधिवाहश्च ऋषभो मुनिरुग्रो  ऽत्रिरेव च  ॥ शिव्प्_७।२,९।३अब्।  
५५३ब्  
  
सुपालको गौतमश्च तथा वेदशिरा मुनिः  ॥ शिव्प्_७।२,९।३च्द्।  
गोकर्णश्च गुहावासी शिखण्डी चापरः स्मृतः  ॥ शिव्प्_७।२,९।४अब्।  
जटामाली चाट्टहासो दारुको लाङ्गुली तथा  ॥ शिव्प्_७।२,९।४च्द्।  
महाकालश्च शूली च डण्डी मुण्डीश एव च  ॥ शिव्प्_७।२,९।५अब्।  
सविष्णुस्सोमशर्मा च लकुलीश्वर एव च  ॥ शिव्प्_७।२,९।५च्द्।  
एते वाराह कल्पे  ऽस्मिन्सप्तमस्यान्तरो मनोः  ॥ शिव्प्_७।२,९।६अब्।  
अष्टाविंशतिसङ्ख्याता योगाचार्या युगक्रमात्  ॥ शिव्प्_७।२,९।६च्द्।  
शिष्याः प्रत्येकमेतेषां चत्वारश्शान्तचेतसः  ॥ शिव्प्_७।२,९।७अब्।  
श्वेतादयश्च रुष्यान्तांस्तान्ब्रवीमि यथाक्रमम्  ॥ शिव्प्_७।२,९।७च्द्।  
श्वेतश्श्वेतशिखश्चैव श्वेताश्वः श्वेतलोहितः  ॥ शिव्प्_७।२,९।८अब्।  
दुन्दुभिश्शतरूपश्च ऋचीकः केतुमांस्तथा  ॥ शिव्प्_७।२,९।८च्द्।  
विकोशश्च विकेशश्च विपाशः पाशनाशनः  ॥ शिव्प्_७।२,९।९अब्।  
सुमुखो दुर्मुखश्चैव दुर्गमो दुरतिक्रमः  ॥ शिव्प्_७।२,९।९च्द्।  
सनत्कुमारस्सनकः सनन्दश्च सनातनः  ॥ शिव्प्_७।२,९।१०अब्।  
सुधामा विरजाश्चैव शङ्खश्चाण्डज एव च  ॥ शिव्प्_७।२,९।१०च्द्।  
सारस्वतश्च मेघश्च मेघवाहस्सुवाहकः  ॥ शिव्प्_७।२,९।११अब्।  
कपिलश्चासुरिः पञ्चशिखो बाष्कल एव च  ॥ शिव्प्_७।२,९।११च्द्।  
पराशराश्च गर्गश्च भार्गवश्चाङ्गिरास्तथा  ॥ शिव्प्_७।२,९।१२अब्।  
बलबन्धुर्निरामित्राः केतुशृङ्गस्तपोधनः  ॥ शिव्प्_७।२,९।१२च्द्।  
लम्बोदरश्च लम्बश्च लम्बात्मा लम्बकेशकः  ॥ शिव्प्_७।२,९।१३अब्।  
सर्वज्ञस्समबुद्धिश्च साध्यसिद्धिस्तथैव च  ॥ शिव्प्_७।२,९।१३च्द्।  
सुधामा कश्यपश्चैव वसिष्ठो विरजास्तथा  ॥ शिव्प्_७।२,९।१४अब्।  
अत्रिरुग्रो गुरुश्रेष्ठः श्रवनोथ श्रविष्टकः  ॥ शिव्प्_७।२,९।१४च्द्।  
कुणिश्च कुणिबाहुश्च कुशरीरः कुनेत्रकः  ॥ शिव्प्_७।२,९।१५अब्।  
काश्यपो ह्युशनाश्चैव च्यवनश्च बृहस्पतिः  ॥ शिव्प्_७।२,९।१५च्द्।  
उतथ्यो वामदेवश्च महाकालो महा  ऽनिलः  ॥ शिव्प्_७।२,९।१६अब्।  
वाचःश्रवाः सुवीरश्च श्यावकश्च यतीश्वरः  ॥ शिव्प्_७।२,९।१६च्द्।  
हिरण्यनाभः कौशल्यो लोकाक्षिः कुथुमिस्तथा  ॥ शिव्प्_७।२,९।१७अब्।  
सुमन्तुर्जैमिनिश्चैव कुबन्धः कुशकन्धरः  ॥ शिव्प्_७।२,९।१७च्द्।  
प्लक्षो दार्भायणिश्चैव केतुमान्गौतमस्तथा  ॥ शिव्प्_७।२,९।१८अब्।  
भल्लवी मधुपिङ्गश्च श्वेतकेतुस्तथैव च  ॥ शिव्प्_७।२,९।१८च्द्।  
उशिजो बृहदश्वश्च देवलः कविरेव च  ॥ शिव्प्_७।२,९।१९अब्।  
शालिहोत्रः सुवेषश्च युवनाश्वः शरद्वसुः  ॥ शिव्प्_७।२,९।१९च्द्।  
अक्षपादः कणादश्च उलूको वत्स एव च  ॥ शिव्प्_७।२,९।२०अब्।  
कुलिकश्चैव गर्गश्च मित्रको रुष्य एव च  ॥ शिव्प्_७।२,९।२०च्द्।  
एते शिष्या महेशस्य योगाचार्यस्वरूपिणः  ॥ शिव्प्_७।२,९।२१अब्।  
सङ्ख्या च शतमेतेषां सह द्वादशसङ्ख्यया  ॥ शिव्प्_७।२,९।२१च्द्।  
सर्वे पाशुपताः सिद्धा भस्मोद्धूलितविग्रहाः  ॥ शिव्प्_७।२,९।२२अब्।  
सर्वशास्त्रार्थतत्त्वज्ञा वेदवेदाङ्गपारगाः  ॥ शिव्प्_७।२,९।२२च्द्।  
शिवाश्रमरतास्सर्वे शिवज्ञानपरायणाः  ॥ शिव्प्_७।२,९।२३अब्।  
सर्वे सङ्गविनिर्मुक्ताः शिवैकासक्तचेतसः  ॥ शिव्प्_७।२,९।२३च्द्।  
सर्वद्वन्द्वसहा धीराः सर्वभूतहिते रताः  ॥ शिव्प्_७।२,९।२४अब्।  
ऋजवो मृदवः स्वस्था जितक्रोधा जितेन्द्रियाः  ॥ शिव्प्_७।२,९।२४च्द्।  
रुद्राक्षमालाभरणास्त्रिपुण्ड्राङ्कितमस्तकाः  ॥ शिव्प्_७।२,९।२५अब्।  
शिखाजटास्सर्वजटा अजटा मुण्डशीर्षकाः  ॥ शिव्प्_७।२,९।२५च्द्।  
फलमूलाशनप्रायाः प्राणायामपरायणाः  ॥ शिव्प्_७।२,९।२६अब्।  
५५४अ  
  
शिवाभिमानसम्पन्नाः शिवध्यानैकतत्पराः  ॥ शिव्प्_७।२,९।२६च्द्।  
समुन्मथितसंसारविषवृक्षाङ्कुरोद्गमाः  ॥ शिव्प्_७।२,९।२७अब्।  
प्रयातुमेव सन्नद्धाः परं शिवपुरं प्रति  ॥ शिव्प्_७।२,९।२७च्द्।  
सदेशिकानिमान्मत्वा नित्यं यश्शिवमर्चयेत्  ॥ शिव्प्_७।२,९।२८अब्।  
स याति शिवसायुज्यं नात्र कार्या विचारणा  ॥ शिव्प्_७।२,९।२८च्द्।  
  
ॐ इति श्रीशिवमहापु-- सप्तम्यां वायवीयसंहितायामुत्तरखण्डे शिवस्य योगावतारवर्णनं नाम नवमो  ऽध्यायः  
  
छप्तेर् १०  
कृष्ण उवाच  
भगवन्सर्वयोगीन्द्र गणेश्वर मुनीश्वर  ॥ शिव्प्_७।२,१०।१अब्।  
षडाननसमप्रख्य सर्वज्ञाननिधे गुरो  ॥ शिव्प्_७।२,१०।१च्द्।  
प्रायस्त्वमवतीर्योर्व्यां पाशविच्छित्तये नृणाम्  ॥ शिव्प्_७।२,१०।२अब्।  
महर्षिवपुरास्थाय स्थितो  ऽसि परमेश्वर  ॥ शिव्प्_७।२,१०।२च्द्।  
अन्यथा हि जगत्यस्मिन् देवो वा दानवो  ऽपि वा  ॥ शिव्प्_७।२,१०।३अब्।  
त्वत्तोन्यः परमं भावं को जानीयाच्छिवात्मकम्  ॥ शिव्प्_७।२,१०।३च्द्।  
तस्मात्तव मुखोद्गीर्णं साक्षादिव पिनाकिनः  ॥ शिव्प्_७।२,१०।४अब्।  
शिवज्ञानामृतं पीत्वा न मे तृप्तमभून्मनः  ॥ शिव्प्_७।२,१०।४च्द्।  
साक्षात्सर्वजगत्कर्तुर्भर्तुरङ्कं समाश्रिता  ॥ शिव्प्_७।२,१०।५अब्।  
भगवन्किन्नु पप्रच्छ भर्तारं परमेश्वरी  ॥ शिव्प्_७।२,१०।५च्द्।  
उपमन्युरुवाच  
स्थाने पृष्टं त्वया कृष्ण तद्वक्ष्यामि यथातथम्  ॥ शिव्प्_७।२,१०।६अब्।  
भवभक्तस्य युक्तस्य तव कल्याणचेतसः  ॥ शिव्प्_७।२,१०।६च्द्।  
महीधरवरे दिव्ये मन्दरे चारुकन्दरे  ॥ शिव्प्_७।२,१०।७अब्।  
देव्या सह महादेवो दिव्यो ध्यानगतो  ऽभवत्  ॥ शिव्प्_७।२,१०।७च्द्।  
तदा देव्याः प्रियसखी सुस्मितास्या शुभावती  ॥ शिव्प्_७।२,१०।८अब्।  
फुल्लान्यतिमनोज्ञानि पुष्पाणि समुदाहरत्  ॥ शिव्प्_७।२,१०।८च्द्।  
ततः स्वमङ्कमारोप्य देवीं देववरोरहः  ॥ शिव्प्_७।२,१०।९अब्।  
अलङ्कृत्य च तैः पुष्पैरास्ते हृष्टतरः स्वयम्  ॥ शिव्प्_७।२,१०।९च्द्।  
अथान्तःपुरचारिण्यो देव्यो दिव्यविभूषणाः  ॥ शिव्प्_७।२,१०।१०अब्।  
अन्तरङ्गा गणेन्द्राश्च सर्वलोकमहेश्वरीम्  ॥ शिव्प्_७।२,१०।१०च्द्।  
भर्तारं परिपूर्णं च सर्वलोकमहेश्वरम्  ॥ शिव्प्_७।२,१०।११अब्।  
चामरासक्तहस्ताश्च देवीं देवं सिषेविरे  ॥ शिव्प्_७।२,१०।११च्द्।  
ततः प्रियाः कथा वृत्ता विनोदाय महेशयोः  ॥ शिव्प्_७।२,१०।१२अब्।  
त्राणाय च नृणां लोके ये शिवं शरणं गताः  ॥ शिव्प्_७।२,१०।१२च्द्।  
तदावसरमालोक्य सर्वलोकमहेश्वरी  ॥ शिव्प्_७।२,१०।१३अब्।  
भर्तारं परिपप्रच्छ सर्वलोकमहेश्वरम्  ॥ शिव्प्_७।२,१०।१३च्द्।  
देव्युवाच  
केन वश्यो महादेवो मर्त्यानां मन्दचेतसाम्  ॥ शिव्प्_७।२,१०।१४अब्।  
आत्मतत्त्वाद्यशक्तानामात्मनामकृतात्मनाम्  ॥ शिव्प्_७।२,१०।१४च्द्।  
ईश्वर उवाच  
न कर्मणा न तपसा न जपैर्नासनादिभिः  ॥ शिव्प्_७।२,१०।१५अब्।  
न ज्ञानेन न चान्येन वश्यो  ऽहं श्रद्धया विना  ॥ शिव्प्_७।२,१०।१५च्द्।  
श्रद्धा मय्यस्ति चेत्पुंसां येन केनापि हेतुना  ॥ शिव्प्_७।२,१०।१६अब्।  
वश्यः स्पृश्यश्च दृश्यश्च पूज्यस्सम्भाष्य एव च  ॥ शिव्प्_७।२,१०।१६च्द्।  
साध्या तस्मान्मयि शद्धा मां वशीकर्तुमिच्छता  ॥ शिव्प्_७।२,१०।१७अब्।  
श्रद्धा हेतुस्स्वधर्मस्य रक्षणं वर्णिनामिह  ॥ शिव्प्_७।२,१०।१७च्द्।  
स्ववर्णाश्रमधर्मेण वर्तते यस्तु मानवः  ॥ शिव्प्_७।२,१०।१८अब्।  
तस्यैव भवति श्रद्धा मयि नान्यस्य कस्यचित्  ॥ शिव्प्_७।२,१०।१८च्द्।  
५५४ब्  
  
आम्नायसिद्धमखिलं धर्ममाश्रमिणामिह  ॥ शिव्प्_७।२,१०।१९अब्।  
ब्रह्मणा कथितं पूर्वं ममैवाज्ञापुरस्सरम्  ॥ शिव्प्_७।२,१०।१९च्द्।  
स तु पैतामहो धर्मो बहुवित्तक्रियान्वितः  ॥ शिव्प्_७।२,१०।२०अब्।  
नात्यन्त फलभूयिष्ठः क्लेशाया ससमन्वितः  ॥ शिव्प्_७।२,१०।२०च्द्।  
तेन धर्मेण महतां श्रद्धां प्राप्य सुदुर्ल्लभाम्  ॥ शिव्प्_७।२,१०।२०एड़्।  
वर्णिनो ये प्रपद्यन्ते मामनन्यसमाश्रयाः  ॥ शिव्प्_७।२,१०।२१अब्।  
तेषां सुखेन मार्गेण धर्मकामार्थमुक्तयः  ॥ शिव्प्_७।२,१०।२१च्द्।  
वर्णाश्रमसमाचारो मया भूयः प्रकल्पितः  ॥ शिव्प्_७।२,१०।२२अब्।  
तस्मिन्भक्तिमतामेव मदीयानां तु वर्णिनाम्  ॥ शिव्प्_७।२,१०।२२च्द्।  
अधिकारो न चान्येषामित्याज्ञा नैष्ठिकी मम  ॥ शिव्प्_७।२,१०।२३अब्।  
तदाज्ञप्तेन मार्गेण वर्णिनो मदुपाश्रयाः  ॥ शिव्प्_७।२,१०।२३च्द्।  
मलमायादिपाशेभ्यो विमुक्ता मत्प्रसादतः  ॥ शिव्प्_७।२,१०।२४अब्।  
परं मदीयमासाद्य पुनरावृत्तिदुर्लभम्  ॥ शिव्प्_७।२,१०।२४च्द्।  
परमं मम साधर्म्यं प्राप्य निर्वृतिमाययुः  ॥ शिव्प्_७।२,१०।२४एड़्।  
तस्माल्लब्ध्वाप्यलब्ध्वा वा वर्णधर्मं मयेरितम्  ॥ शिव्प्_७।२,१०।२५अब्।  
आश्रित्य मम भक्तश्चेत्स्वात्मनात्मानमुद्धरेत्  ॥ शिव्प्_७।२,१०।२५च्द्।  
अलब्धलाभ एवैष कोटिकोटिगुणाधिकः  ॥ शिव्प्_७।२,१०।२६अब्।  
तस्मान्मे मुखतो लब्धं वर्णधर्मं समाचरेत्  ॥ शिव्प्_७।२,१०।२६च्द्।  
ममावतारा हि शुभे योगाचार्यच्छलेन तु  ॥ शिव्प्_७।२,१०।२७अब्।  
सर्वान्तरेषु सन्त्यार्ये सन्ततिश्च सहस्रशः  ॥ शिव्प्_७।२,१०।२७च्द्।  
अयुक्तानामबुद्धीनामभक्तानां सुरेश्वरि  ॥ शिव्प्_७।२,१०।२८अब्।  
दुर्लभं सन्ततिज्ञानं ततो यत्नात्समाश्रयेत्  ॥ शिव्प्_७।२,१०।२८च्द्।  
सा हानिस्तन्महच्छिद्रं स मोहस्सान्धमूकता  ॥ शिव्प्_७।२,१०।२९अब्।  
यदन्यत्र श्रमं कुर्यान्मोक्षमार्गबहिष्कृतः  ॥ शिव्प्_७।२,१०।२९च्द्।  
ज्ञानं क्रिया च चर्या च योगश्चेति सुरेश्वरि  ॥ शिव्प्_७।२,१०।३०अब्।  
चतुष्पादः समाख्यातो मम धर्मस्सनातनः  ॥ शिव्प्_७।२,१०।३०च्द्।  
पशुपाशपतिज्ञानं ज्ञानमित्यभिधीयते  ॥ शिव्प्_७।२,१०।३१अब्।  
षडध्वशुद्धिर्विधिना गुर्वधीना क्रियोच्यते  ॥ शिव्प्_७।२,१०।३१च्द्।  
वर्णाश्रमप्रयुक्तस्य मयैव विहितस्य च  ॥ शिव्प्_७।२,१०।३२अब्।  
ममार्चनादिधर्मस्य चर्या चर्येति कथ्यते  ॥ शिव्प्_७।२,१०।३२च्द्।  
मदुक्तेनैव मार्गेण मय्यवस्थितचेतसः  ॥ शिव्प्_७।२,१०।३३अब्।  
वृत्त्यन्तरनिरोधो यो योग इत्यभिधीयते  ॥ शिव्प्_७।२,१०।३३च्द्।  
अश्वमेधगणाच्छ्रेष्ठं देवि चित्तप्रसाधनम्  ॥ शिव्प्_७।२,१०।३४अब्।  
मुक्तिदं च तथा ह्येतद्दुष्प्राप्यं विषयैषिणाम्  ॥ शिव्प्_७।२,१०।३४च्द्।  
विजितेन्द्रियवर्गस्य यमेन नियमेन च  ॥ शिव्प्_७।२,१०।३५अब्।  
पूर्वपापहरो योगो विरक्तस्यैव कथ्यते  ॥ शिव्प्_७।२,१०।३५च्द्।  
वैराग्याज्जायते ज्ञानं ज्ञानाद्योगः प्रवर्तते  ॥ शिव्प्_७।२,१०।३६अब्।  
योगज्ञः पतितो वापि मुच्यते नात्र संशयः  ॥ शिव्प्_७।२,१०।३७अब्।  
दया कार्याथ सततमहिंसा ज्ञानसङ्ग्रहः  ॥ शिव्प्_७।२,१०।३७च्द्।  
सत्यमस्तेयमास्तिक्यं श्रद्धा चेन्द्रियनिग्रहः  ॥ शिव्प्_७।२,१०।३८अब्।  
अध्यापनं चाध्ययनं यजनं याजनं तथा  ॥ शिव्प्_७।२,१०।३८च्द्।  
ध्यानमीश्वरभावश्च सततं ज्ञानशीलता  ॥ शिव्प्_७।२,१०।३९अब्।  
य एवं वर्तते विप्रो ज्ञानयोगस्य सिद्धये  ॥ शिव्प्_७।२,१०।३९च्द्।  
अचिरादेव विज्ञानं लब्ध्वा योगं च विन्दति  ॥ शिव्प्_७।२,१०।४०अब्।  
५५५अ  
  
दग्ध्वा देहमिमं ज्ञानी क्षणाज्ज्ञानाग्निना प्रिये  ॥ शिव्प्_७।२,१०।४०च्द्।  
प्रसादान्मम योगज्ञः कर्मबन्धं प्रहास्यति  ॥ शिव्प्_७।२,१०।४१अब्।  
पुण्यःपुण्यात्मकं कर्ममुक्तेस्तत्प्रतिबन्धकम्  ॥ शिव्प्_७।२,१०।४१च्द्।  
तस्मान्नियोगतो योगी पुण्यापुण्यं विवर्जयेत्  ॥ शिव्प्_७।२,१०।४१एड़्।  
फलकामनया कर्मकरणात्प्रतिबध्यते  ॥ शिव्प्_७।२,१०।४२अब्।  
न कर्ममात्रकरणात्तस्मात्कर्मफलं त्यजेत्  ॥ शिव्प्_७।२,१०।४२च्द्।  
प्रथमं कर्मयज्ञेन बहिः सम्पूज्य मां प्रिये  ॥ शिव्प्_७।२,१०।४३अब्।  
ज्ञानयोगरतो भूत्वा पश्चाद्योगं समभ्यसेत्  ॥ शिव्प्_७।२,१०।४३च्द्।  
विदिते मम याथात्म्ये कर्मयज्ञेन देहिनः  ॥ शिव्प्_७।२,१०।४४अब्।  
न यजन्ति हि मां युक्ताः समलोष्टाश्मकाञ्चनाः  ॥ शिव्प्_७।२,१०।४४च्द्।  
नित्ययुक्तो मुनिः श्रेष्ठो मद्भक्तश्च समाहितः  ॥ शिव्प्_७।२,१०।४५अब्।  
ज्ञानयोगरतो योगी मम सायुज्यमाप्नुयात्  ॥ शिव्प्_७।२,१०।४५च्द्।  
अथाविरक्तचित्ता ये वर्णिनो मदुपाश्रिताः  ॥ शिव्प्_७।२,१०।४६अब्।  
ज्ञानचर्याक्रियास्वेव ते  ऽधिकुर्युस्तदर्हकाः  ॥ शिव्प्_७।२,१०।४६च्द्।  
द्विधा मत्पूजनं ज्ञेयं बाह्यमाभ्यन्तरं तथा  ॥ शिव्प्_७।२,१०।४७अब्।  
वाङ्मनःकायभेदाच्च त्रिधा मद्भजनं विदुः  ॥ शिव्प्_७।२,१०।४७च्द्।  
तपः कर्म जपो ध्यानं ज्ञानं वेत्यनुपूर्वशः  ॥ शिव्प्_७।२,१०।४८अब्।  
पञ्चधा कथ्यते सद्भिस्तदेव भजनं पुनः  ॥ शिव्प्_७।२,१०।४८च्द्।  
अन्यात्मविदितं बाह्यमस्मदभ्यर्चनादिकम्  ॥ शिव्प्_७।२,१०।४९अब्।  
तदेव तु स्वसंवेद्यमाभ्यन्तरमुदाहृतम्  ॥ शिव्प्_७।२,१०।४९च्द्।  
मनोमत्प्रवणं चित्तं न मनोमात्रमुच्यते  ॥ शिव्प्_७।२,१०।५०अब्।  
मन्नामनिरता वाणी वाङ्मता खलु नेतरा  ॥ शिव्प्_७।२,१०।५०च्द्।  
लिङ्गैर्मच्छासनादिष्टैस्त्रिपुण्ड्रादिभिरङ्कितः  ॥ शिव्प्_७।२,१०।५१अब्।  
ममोपचारनिरतः कायः कायो न चेतरः  ॥ शिव्प्_७।२,१०।५१च्द्।  
मदर्चाकर्म विज्ञेयं बाह्ये यागादिनोच्यते  ॥ शिव्प्_७।२,१०।५२अब्।  
मदर्थे देहसंशोषस्तपः कृच्छ्रादि नो मतम्  ॥ शिव्प्_७।२,१०।५२च्द्।  
जपः पञ्चाक्षराभ्यासः प्रणवाभ्यास एव च  ॥ शिव्प्_७।२,१०।५३अब्।  
रुद्राध्यायादिकाभ्यासो न वेदाध्ययनादिकम्  ॥ शिव्प्_७।२,१०।५३च्द्।  
ध्यानम्मद्रूपचिन्ताद्यं नात्माद्यर्थसमाधयः  ॥ शिव्प्_७।२,१०।५४अब्।  
ममागमार्थविज्ञानं ज्ञानं नान्यार्थवेदनम्  ॥ शिव्प्_७।२,१०।५४च्द्।  
बाह्ये वाभ्यन्तरे वाथ यत्र स्यान्मनसो रतिः  ॥ शिव्प्_७।२,१०।५५अब्।  
प्राग्वासनावशाद्देवि तत्त्वनिष्ठां समाचरेत्  ॥ शिव्प्_७।२,१०।५५च्द्।  
बाह्यादाभ्यन्तरं श्रेष्ठं भवेच्छतगुणाधिकम्  ॥ शिव्प्_७।२,१०।५६अब्।  
असङ्करत्वाद्दोषाणां दृष्टानामप्यसम्भवात्  ॥ शिव्प्_७।२,१०।५६च्द्।  
शौचमाभ्यन्तरं विद्यान्न बाह्यं शौचमुच्यते  ॥ शिव्प्_७।२,१०।५७अब्।  
अन्तः शौचविमुक्तात्मा शुचिरप्यशुचिर्यतः  ॥ शिव्प्_७।२,१०।५७च्द्।  
बाह्यमाभ्यंर्तरं चैव भजनं भवपूर्वकम्  ॥ शिव्प्_७।२,१०।५८अब्।  
न भावरहितं देवि विप्रलम्भैककारणम्  ॥ शिव्प्_७।२,१०।५८च्द्।  
कृतकृत्यस्य पूतस्य मम किं क्रियते नरैः  ॥ शिव्प्_७।२,१०।५९अब्।  
बहिर्वाभ्यन्तरं वाथ मया भावो हि गृह्यते  ॥ शिव्प्_७।२,१०।५९च्द्।  
भावैकात्मा क्रिया देवि मम धर्मस्सनातनः  ॥ शिव्प्_७।२,१०।६०अब्।  
मनसा कर्मणा वाचा ह्यनपेक्ष्य फलं क्वचित्  ॥ शिव्प्_७।२,१०।६०च्द्।  
फलोद्देशेन देवेशि लघुर्मम समाश्रयः  ॥ शिव्प्_७।२,१०।६१अब्।  
फलार्थी तदभावे मां परित्यक्तुं क्षमो यतः  ॥ शिव्प्_७।२,१०।६१च्द्।  
५५५ब्  
  
फलार्थिनो  ऽपि यस्यैव मयि चित्तं प्रतिष्ठितम्  ॥ शिव्प्_७।२,१०।६२अब्।  
भावानुरूपफलदस्तस्याप्यहमनिन्दिते  ॥ शिव्प्_७।२,१०।६२च्द्।  
फलानपेक्षया येषां मनो मत्प्रवणं भवेत्  ॥ शिव्प्_७।२,१०।६३अब्।  
प्रार्थयेयुः फलं पश्चाद्भक्तास्ते  ऽपि मम प्रियाः  ॥ शिव्प्_७।२,१०।६३च्द्।  
प्राक् संस्कारवशादेव ये विचिन्त्य फलाफले  ॥ शिव्प्_७।२,१०।६४अब्।  
विवशा मां प्रपद्यन्ते मम प्रियतमा मताः  ॥ शिव्प्_७।२,१०।६४च्द्।  
मल्लाभान्न परो लाभस्तेषामस्ति यथातथम्  ॥ शिव्प्_७।२,१०।६५अब्।  
ममापि लाभस्तल्लाभान्नापरः परमेश्वरि  ॥ शिव्प्_७।२,१०।६५च्द्।  
मदनुग्रहतस्तेषां भावो मयि समर्पितः  ॥ शिव्प्_७।२,१०।६६अब्।  
फलं परमनिर्वाणं प्रयच्छति बलादिव  ॥ शिव्प्_७।२,१०।६६च्द्।  
महात्मनामनन्यानां मयि सन्न्यस्तचेतसाम्  ॥ शिव्प्_७।२,१०।६७अब्।  
अष्टधा लक्षणं प्राहुर्मम धर्माधिकारिणाम्  ॥ शिव्प्_७।२,१०।६७च्द्।  
मद्भक्तजनवात्सल्यं पूजायां चानुमोदनम्  ॥ शिव्प्_७।२,१०।६८अब्।  
स्वयमभ्यर्चनं चैव मदर्थे चाङ्गचेष्टितम्  ॥ शिव्प्_७।२,१०।६८च्द्।  
मत्कथाश्रवणे भक्तिः स्वरनेत्राङ्गविक्रियाः  ॥ शिव्प्_७।२,१०।६९अब्।  
ममानुस्मरणं नित्यं यश्च मामुपजीवति  ॥ शिव्प्_७।२,१०।६९च्द्।  
एवमष्टविधं चिह्नं यस्मिन् म्लेच्छे  ऽपि वर्तते  ॥ शिव्प्_७।२,१०।७०अब्।  
स विप्रेन्द्रो मुनिः श्रीमान्स यतिस्स च पण्डितः  ॥ शिव्प्_७।२,१०।७०च्द्।  
न मे प्रियश्चतुर्वेदी मद्भक्तो श्वपचो  ऽपि यः  ॥ शिव्प्_७।२,१०।७१अब्।  
तस्मै देयं ततो ग्राह्यं स च पूज्यो यथा ह्यहम्  ॥ शिव्प्_७।२,१०।७१च्द्।  
पत्रं पुष्पं फलं तोयं यो मे भक्त्या प्रयच्छति  ॥ शिव्प्_७।२,१०।७२अब्।  
तस्याहं न प्रणश्यामि स च मे न प्रणश्यति  ॥ शिव्प्_७।२,१०।७२च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिवभक्तिवर्णनं नाम दशमो  ऽध्यायः  
  
छप्तेर् ११  
ईश्वर उवाच  
अथ वक्ष्यामि देवेशि भक्तानामधिकारिणाम्  ॥ शिव्प्_७।२,११।१अब्।  
विदुषां द्विजमुख्यानां वर्णधर्मसमासतः  ॥ शिव्प्_७।२,११।१च्द्।  
त्रिः स्नानं चाग्निकार्यं च लिङ्गार्चनमनुक्रमम्  ॥ शिव्प्_७।२,११।२अब्।  
दानमीश्ररभावश्च दया सर्वत्र सर्वदा  ॥ शिव्प्_७।२,११।२च्द्।  
सत्यं सन्तोषमास्तिक्यमहिंसा सर्वजन्तुषु  ॥ शिव्प्_७।२,११।३अब्।  
ह्रीश्रद्धाध्ययनं योगस्सदाध्यापनमेव च  ॥ शिव्प्_७।२,११।३च्द्।  
व्याख्यानं ब्रह्मचर्यं च श्रवणं च तपः क्षमा  ॥ शिव्प्_७।२,११।४अब्।  
शौचं शिखोपवीतं च उष्णीषं चोत्तरीयकम्  ॥ शिव्प्_७।२,११।४च्द्।  
निषिद्धासेवनं चैव भस्मरुद्राक्षधारणम्  ॥ शिव्प्_७।२,११।५अब्।  
पर्वण्यभ्यर्चनं देवि चतुर्दश्यां विशेषतः  ॥ शिव्प्_७।२,११।५च्द्।  
पानं च ब्रह्मकूर्चस्य मासि मासि यथाविधि  ॥ शिव्प्_७।२,११।६अब्।  
अभ्यर्चनं विशेषेण तेनैव स्नाप्य मां प्रिये  ॥ शिव्प्_७।२,११।६च्द्।  
सर्वक्रियान्न सन्त्यागः श्रद्धान्नस्य च वर्जनम्  ॥ शिव्प्_७।२,११।७अब्।  
तथा पर्युषितान्नस्य यावकस्य विशेषतः  ॥ शिव्प्_७।२,११।७च्द्।  
मद्यस्य मद्यगन्धस्य नैवेद्यस्य च वर्जनम्  ॥ शिव्प्_७।२,११।८अब्।  
सामान्यं सर्ववर्णानां ब्राह्मणानां विशेषतः  ॥ शिव्प्_७।२,११।८च्द्।  
क्षमा शान्तिश्च सन्तोषस्सत्यमस्तेयमेव च  ॥ शिव्प्_७।२,११।९अब्।  
ब्रह्मचर्यं मम ज्ञानं वैराग्यं भस्मसेवनम्  ॥ शिव्प्_७।२,११।९च्द्।  
५५६अ  
  
सर्वसङ्गनिवृत्तिश्च दशैतानि विशेषतः  ॥ शिव्प्_७।२,११।१०अब्।  
लिङ्गानि योगिनां भूयो दिवा भिक्षाशनं तथा  ॥ शिव्प्_७।२,११।१०च्द्।  
वानप्रस्थाश्रमस्थानां समानमिदमिष्यते  ॥ शिव्प्_७।२,११।११अब्।  
रात्रौ न भोजनं कार्यं सर्वेषां ब्रह्मचारिणाम्  ॥ शिव्प्_७।२,११।११च्द्।  
अध्यापनं याजनं च क्षत्रियस्याप्रतिग्रहः  ॥ शिव्प्_७।२,११।१२अब्।  
वैश्यस्य च विशेषेण मया नात्र विधीयते  ॥ शिव्प्_७।२,११।१२च्द्।  
रक्षणं सर्ववर्णानां युद्धे शत्रुवधस्तथा  ॥ शिव्प्_७।२,११।१३अब्।  
दुष्टपक्षिमृगाणां च दुष्टानां शातनं नृणाम्  ॥ शिव्प्_७।२,११।१३च्द्।  
अविश्वासश्च सर्वत्र विश्वासो मम योगिषु  ॥ शिव्प्_७।२,११।१४अब्।  
स्त्रीसंसर्गश्च कालेषु चमूरक्षणमेव च  ॥ शिव्प्_७।२,११।१४च्द्।  
सदा सञ्चारितैश्चारैर्लोकवृत्तान्तवेदनम्  ॥ शिव्प्_७।२,११।१५अब्।  
सदास्त्रधारणं चैव भस्मकञ्चुकधारणम्  ॥ शिव्प्_७।२,११।१५च्द्।  
राज्ञां ममाश्रमस्थानामेष धर्मस्य सङ्ग्रहः  ॥ शिव्प्_७।२,११।१६अब्।  
गोरक्षणं च वाणिज्यं कृषिर्वैश्यस्य कथ्यते  ॥ शिव्प्_७।२,११।१६च्द्।  
शुश्रूषेतरवर्णानां धर्मः शूद्रस्य कथ्यते  ॥ शिव्प्_७।२,११।१७अब्।  
उद्यानकरणं चैव मम क्षेत्रसमाश्रयः  ॥ शिव्प्_७।२,११।१७च्द्।  
धर्मपत्न्यास्तु गमनं गृहस्थस्य विधीयते  ॥ शिव्प्_७।२,११।१८अब्।  
ब्रह्मचर्यं वनस्थानां यतीनां ब्रह्मचारिणाम्  ॥ शिव्प्_७।२,११।१८च्द्।  
स्त्रीणां तु भर्तृशुश्रूषा धर्मो नान्यस्सनातनः  ॥ शिव्प्_७।२,११।१९अब्।  
ममार्चनं च कल्याणि नियोगो भर्तुरस्ति चेत्  ॥ शिव्प्_७।२,११।१९च्द्।  
या नारी भर्तृशुश्रूषां विहाय व्रततत्परा  ॥ शिव्प्_७।२,११।२०अब्।  
सा नारी नरकं याति नात्र कार्या विचारणा  ॥ शिव्प्_७।२,११।२०च्द्।  
अथ भर्तृविहीनाया वक्ष्ये धर्मं सनातनम्  ॥ शिव्प्_७।२,११।२१अब्।  
व्रतं दानं तपः शौचं भूशय्यानक्तभोजनम्  ॥ शिव्प्_७।२,११।२१च्द्।  
ब्रह्मचर्यं सदा स्नानं भस्मना सलिलेन वा  ॥ शिव्प्_७।२,११।२२अब्।  
शान्तिर्मौनं क्षमा नित्यं संविभागो यथाविधि  ॥ शिव्प्_७।२,११।२२च्द्।  
अष्टाभ्यां च चतुर्दश्यां पौर्णमास्यां विशेषतः  ॥ शिव्प्_७।२,११।२३अब्।  
एकादश्यां च विधिवदुपवासोममार्चनम्  ॥ शिव्प्_७।२,११।२३च्द्।  
इति सङ्क्षेपतः प्रोक्तो मयाश्रमनिषेविणाम्  ॥ शिव्प्_७।२,११।२४अब्।  
ब्रह्मक्षत्रविशां देवि यतीनां ब्रह्मचारिणाम्  ॥ शिव्प्_७।२,११।२४च्द्।  
तथैव वानप्रस्थानां गृहस्थानां च सुन्दरि  ॥ शिव्प्_७।२,११।२५अब्।  
शूद्राणामथ नारीणां धर्म एष सनातनः  ॥ शिव्प्_७।२,११।२५च्द्।  
ध्येयस्त्वयाहं देवेशि सदा जाप्यः षडक्षरः  ॥ शिव्प्_७।२,११।२६अब्।  
वेदोक्तमखिलं धर्ममिति धर्मार्थसङ्ग्रहः  ॥ शिव्प्_७।२,११।२६च्द्।  
अथ ये मानवा लोके स्वेच्छया धृतविग्रहाः  ॥ शिव्प्_७।२,११।२७अब्।  
भावातिशयसम्पन्नाः पूर्वसंस्कारसंयुताः  ॥ शिव्प्_७।२,११।२७च्द्।  
विरक्ता वानुरक्ता वा स्त्र्यादीनां विषयेष्वपि  ॥ शिव्प्_७।२,११।२८अब्।  
पापैर्न ते विलिम्पन्ते १ पद्मपत्रमिवाम्भसा  ॥ शिव्प्_७।२,११।२८च्द्।  
तेषां ममात्मविज्ञानं विशुद्धानां विवेकिनाम्  ॥ शिव्प्_७।२,११।२९अब्।  
मत्प्रसादाद्विशुद्धानां दुःखमाश्रमरक्षणात्  ॥ शिव्प्_७।२,११।२९च्द्।  
नास्ति कृत्यमकृत्यं च समाधिर्वा परायणम्  ॥ शिव्प्_७।२,११।३०अब्।  
न विधिर्न निषेधश्च तेषां मम यथा तथा  ॥ शिव्प्_७।२,११।३०च्द्।  
  
१ आत्मनेपदमार्षम्  
  
५५६ब्  
  
तथेह परिपूर्णस्य साध्यं मम न विद्यते  ॥ शिव्प्_७।२,११।३१अब्।  
तथैव कृतकृत्यानां तेषामपि न संशयः  ॥ शिव्प्_७।२,११।३१च्द्।  
मद्भक्तानां हितार्थाय मानुषं भावमाश्रिताः  ॥ शिव्प्_७।२,११।३२अब्।  
रुद्रलोकात्परिभ्रष्टास्ते रुद्रा नात्र संशयः  ॥ शिव्प्_७।२,११।३२च्द्।  
ममानुशासनं यद्वद्ब्रह्मादीनां प्रवर्तकम्  ॥ शिव्प्_७।२,११।३३अब्।  
तथा नराणामन्येषां तन्नियोगः प्रवर्तकः  ॥ शिव्प्_७।२,११।३३च्द्।  
ममाज्ञाधारभावेन सद्भावातिशयेन च  ॥ शिव्प्_७।२,११।३४अब्।  
तदालोकनमात्रेण सर्वपापक्षयो भवेत्  ॥ शिव्प्_७।२,११।३४च्द्।  
प्रत्ययाश्च प्रवर्तन्ते प्रशस्तफलसूचकाः  ॥ शिव्प्_७।२,११।३५अब्।  
मयि भाववतां पुंसां प्रागदृष्टार्थगोचराः  ॥ शिव्प्_७।२,११।३५च्द्।  
कम्पस्वेदो  ऽश्रुपातश्च कण्ठे च स्वरविक्रिया  ॥ शिव्प्_७।२,११।३६अब्।  
आनन्दाद्युपलब्धिश्च भवेदाकस्मिकी मुहुः  ॥ शिव्प्_७।२,११।३६च्द्।  
स तैर्व्यस्तैस्समस्तैर्वा लिङ्गैरव्यभिचारिभिः  ॥ शिव्प्_७।२,११।३७अब्।  
मन्दमध्योत्तमैर्भावैर्विज्ञेयास्ते नरोत्तमाः  ॥ शिव्प्_७।२,११।३७च्द्।  
यथायोग्निसमावेशान्नायो भवति केवलम्  ॥ शिव्प्_७।२,११।३८अब्।  
स तथैव मम सान्निध्यान्न ते केवलमानुषाः  ॥ शिव्प्_७।२,११।३८च्द्।  
हस्तपादादिसाधर्म्याद्रुद्रान्मर्त्यवपुर्धरान्  ॥ शिव्प्_७।२,११।३९अब्।  
प्राकृतानिव मन्वानो नावजानीत पण्डितः  ॥ शिव्प्_७।२,११।३९च्द्।  
अवज्ञानं कृतं तेषु नरैर्व्यामूढचेतनैः  ॥ शिव्प्_७।२,११।४०अब्।  
आयुः श्रियं कुलं शीलं हित्वा निरयमावहेत्  ॥ शिव्प्_७।२,११।४०च्द्।  
ब्रह्मविष्णुसुरेशानामपि तूलायते पदम्  ॥ शिव्प्_७।२,११।४१अब्।  
मत्तोन्यदनपेक्षाणामुद्धृतानां महात्मनाम्  ॥ शिव्प्_७।२,११।४१च्द्।  
अशुद्धं बौद्धमैश्वर्यं प्राकृतं पौरुषं तथा  ॥ शिव्प्_७।२,११।४२अब्।  
गुणेशानामतस्त्याज्यं गुणातीतपदैषिणाम्  ॥ शिव्प्_७।२,११।४२च्द्।  
अथ किं बहुनोक्तेन श्रेयः प्राप्त्यैकसाधनम्  ॥ शिव्प्_७।२,११।४३अब्।  
मयि चित्तसमासङ्गो येन केनापि हेतुना  ॥ शिव्प्_७।२,११।४३च्द्।  
उपमन्युरुवाच  
इत्थं श्रीकण्ठनाथेन शिवेन परमात्मना  ॥ शिव्प्_७।२,११।४४अब्।  
हिताय जगतामुक्तो ज्ञानसारार्थसङ्ग्रहः  ॥ शिव्प्_७।२,११।४४च्द्।  
विज्ञानसङ्ग्रहस्यास्य वेदशास्त्राणि कृत्स्नशः  ॥ शिव्प्_७।२,११।४५अब्।  
सेतिहासपुराणानि विद्या व्याख्यानविस्तरः  ॥ शिव्प्_७।२,११।४५च्द्।  
ज्ञानं ज्ञेयमनुष्ठेयमधिकारो  ऽथ साधनम्  ॥ शिव्प्_७।२,११।४६अब्।  
साध्यं चेति षडर्थानां सङ्ग्रहत्वेष सङ्ग्रहः  ॥ शिव्प्_७।२,११।४६च्द्।  
गुरोरधिकृतं ज्ञानं ज्ञेयं पाशः पशुः पतिः  ॥ शिव्प्_७।२,११।४७अब्।  
लिङ्गार्चनाद्यनुष्ठेयं भक्तस्त्वधिकृतो  ऽपि यः  ॥ शिव्प्_७।२,११।४७च्द्।  
साधनं शिवमन्त्राद्यं साध्यं शिवसमानता  ॥ शिव्प्_७।२,११।४८अब्।  
षडर्थसङ्ग्रहस्यास्य ज्ञानात्सर्वज्ञतोच्यते  ॥ शिव्प्_७।२,११।४८च्द्।  
प्रथमं कर्म यज्ञादेर्भक्त्या वित्तानुसारतः  ॥ शिव्प्_७।२,११।४९अब्।  
बाह्येभ्यर्च्य शिवं पश्चादन्तर्यागरतो भवेत्  ॥ शिव्प्_७।२,११।४९च्द्।  
रतिरभ्यन्तरे यस्य न बाह्ये पुण्यगौरवात्  ॥ शिव्प्_७।२,११।५०अब्।  
न कर्म करणीयं हि बहिस्तस्य महात्मनाः  ॥ शिव्प्_७।२,११।५०च्द्।  
ज्ञानामृतेन तृप्तस्य भक्त्या शैवशिवात्मनः  ॥ शिव्प्_७।२,११।५१अब्।  
नान्तर्न च बहिः कृष्ण कृत्यमस्ति कदाचन  ॥ शिव्प्_७।२,११।५१च्द्।  
तस्मात्क्रमेण सन्त्यज्य बाह्यमाभ्यन्तरं तथा  ॥ शिव्प्_७।२,११।५२अब्।  
ज्ञानेन ज्ञेयमालोक्याज्ञानं चापि परित्यजेत्  ॥ शिव्प्_७।२,११।५२च्द्।  
नैकाग्रं चेच्छिवे चित्तं किं कृतेनापि कर्मणा  ॥ शिव्प्_७।२,११।५३अब्।  
५५७अ  
  
एकाग्रमेव चेच्चित्तं किं कृतेनापि कर्मणा  ॥ शिव्प्_७।२,११।५३च्द्।  
तस्मात्कर्माण्यकृत्वा वा कृत्वा वान्तर्बहिःक्रमात्  ॥ शिव्प्_७।२,११।५४अब्।  
येन केनाप्युपायेन शिवे चित्तं निवेशयेत्  ॥ शिव्प्_७।२,११।५४च्द्।  
शिवे निविष्टचित्तानां प्रतिष्ठितधियां सताम्  ॥ शिव्प्_७।२,११।५५अब्।  
परत्रेह च सर्वत्र निर्वृतिः परमा भवेत्  ॥ शिव्प्_७।२,११।५५च्द्।  
इहोन्नमः शिवायेति मन्त्रेणानेन सिद्धयः  ॥ शिव्प्_७।२,११।५६अब्।  
स तस्मादधिगन्तव्यः परावरविभूतये  ॥ शिव्प्_७।२,११।५६च्द्।  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिवज्ञानवर्णनं नामैकादशो  ऽध्यायः  
  
छप्तेर् १२  
श्रीकृष्ण उवाच  
महर्षिवर सर्वज्ञ सर्वज्ञानमहोदधे  ॥ शिव्प्_७।२,१२।१अब्।  
पञ्चाक्षरस्य माहात्म्यं श्रोतुमिच्छामि तत्त्वतः  ॥ शिव्प्_७।२,१२।१च्द्।  
उपमन्युरुवाच  
पञ्चाक्षरस्य माहात्म्यं वर्षकोटिशतैरपि  ॥ शिव्प्_७।२,१२।२अब्।  
अशक्यं विस्तराद्वक्तुं तस्मात्सङ्क्षेपतः शृणु  ॥ शिव्प्_७।२,१२।२च्द्।  
वेदे शिवागमे चायमुभयत्र षडक्षरेः  ॥ शिव्प्_७।२,१२।३अब्।  
सर्वेषां शिवभक्तानामशेषार्थसाधकः  ॥ शिव्प्_७।२,१२।३च्द्।  
तदल्पाक्षरमर्थाढ्यं वेदसारं विमुक्तिदम्  ॥ शिव्प्_७।२,१२।४अब्।  
आज्ञासिद्धमसन्दिग्धं वाक्यमेतच्छिवात्मकम्  ॥ शिव्प्_७।२,१२।४च्द्।  
नानासिद्धियुतं दिव्यं लोकचित्तानुरञ्जकम्  ॥ शिव्प्_७।२,१२।५अब्।  
सुनिश्चितार्थं गम्भीरं वाक्यं तत्पारमेश्वरम्  ॥ शिव्प्_७।२,१२।५च्द्।  
मन्त्रं सुखमुकोच्चार्यमशेषार्थप्रसिद्धये  ॥ शिव्प्_७।२,१२।६अब्।  
प्राहोन्नमः शिवायेति सर्वज्ञस्सर्वदेहिनाम्  ॥ शिव्प्_७।२,१२।६च्द्।  
तद्बीजं सर्वविद्यानां मन्त्रमाद्यं षडक्षरम्  ॥ शिव्प्_७।२,१२।७अब्।  
अतिसूक्ष्मं महार्थं च ज्ञेयं तद्वटबीजवत्  ॥ शिव्प्_७।२,१२।७च्द्।  
देवो गुणत्रयातीतः सर्वज्ञः सर्वकृत्प्रभुः  ॥ शिव्प्_७।२,१२।८अब्।  
ओमित्येकाक्षरे मन्त्रे स्थितः सर्वगतः शिवः  ॥ शिव्प्_७।२,१२।८च्द्।  
इशानाद्यानि सूक्ष्माणि ब्रह्माण्येकाक्षराणि तु  ॥ शिव्प्_७।२,१२।९अब्।  
मन्त्रे नमश्शिवायेति संस्थितानि यथाक्रमम्  ॥ शिव्प्_७।२,१२।९च्द्।  
मन्त्रे षडक्षरे सूक्ष्मे पञ्चब्रह्मतनुः शिवः  ॥ शिव्प्_७।२,१२।९एड़्।  
वाच्यवाचकभावेन स्थितः साक्षात्स्वभावतः  ॥ शिव्प्_७।२,१२।१०अब्।  
वाच्यश्शिवोप्रमेयत्वान्मन्त्रस्तद्वाचकस्स्मृतः  ॥ शिव्प्_७।२,१२।१०च्द्।  
वाच्यवाचकभावो  ऽयमनादिसंस्थितस्तयोः  ॥ शिव्प्_७।२,१२।११अब्।  
यथा  ऽनादिप्रवृत्तोयं घोरसंसारसागरः  ॥ शिव्प्_७।२,१२।११च्द्।  
शिवो  ऽपि हि तथानादिसंसारान्मोचकः स्थितः  ॥ शिव्प्_७।२,१२।१२अब्।  
व्याधीनां भेषजं यद्वत्प्रतिपक्षः स्वभावतः  ॥ शिव्प्_७।२,१२।१२च्द्।  
तद्वत्संसारदोषाणां प्रतिपक्षः शिवस्स्मृतः  ॥ शिव्प्_७।२,१२।१३अब्।  
असत्यस्मिन् जगन्नाथे तमोभूतमिदं भवेत्  ॥ शिव्प्_७।२,१२।१३च्द्।  
अचेतनत्वात्प्रकृतेरज्ञत्वात्पुरषस्य च  ॥ शिव्प्_७।२,१२।१४अब्।  
प्रधानपरमाण्वादि यावत्किञ्चिदचेतनम्  ॥ शिव्प्_७।२,१२।१४च्द्।  
न तत्कर्तृ स्वयं दृष्टं बुद्धिमत्कारणं विना  ॥ शिव्प्_७।२,१२।१५अब्।  
धर्माधर्मोपदेशश्च बन्धमोक्षौ विचारणात्  ॥ शिव्प्_७।२,१२।१५च्द्।  
न सर्वज्ञं विना पुंसामादिसर्गः प्रसिद्ध्यति  ॥ शिव्प्_७।२,१२।१६अब्।  
वैद्यं विना निरानन्दाः क्लिश्यन्ते रोगिणो यथा  ॥ शिव्प्_७।२,१२।१६च्द्।  
५५७ब्  
  
तस्मादनादिः सर्वज्ञः परिपूर्णस्सदाशिवः  ॥ शिव्प्_७।२,१२।१७अब्।  
अस्ति नाथः परित्राता पुंसां संसारसागरात्  ॥ शिव्प्_७।२,१२।१७च्द्।  
आदिमध्यान्तनिर्मुक्तस्स्वभावविमलः प्रभुः  ॥ शिव्प्_७।२,१२।१८अब्।  
सर्वज्ञः परिपूर्णश्च शिवो ज्ञेयश्शिवागमे  ॥ शिव्प्_७।२,१२।१८च्द्।  
तस्याभिधानमन्त्रो  ऽयमभिधेयश्च स स्मृतः  ॥ शिव्प्_७।२,१२।१९अब्।  
अभिधानाभिधेयत्वान्मन्त्रस्सिद्धः परश्शिवः  ॥ शिव्प्_७।२,१२।१९च्द्।  
एतावत्तु शिवज्ञानमेतावत्परमं पदम्  ॥ शिव्प्_७।२,१२।२०अब्।  
यद्ॐनमश्शिवायेति शिववाक्यं षडक्षरम्  ॥ शिव्प्_७।२,१२।२०च्द्।  
विधिवाक्यमिदं शैवं नार्थवादं शिवात्मकम्  ॥ शिव्प्_७।२,१२।२१अब्।  
यस्सर्वज्ञस्सुसम्पूर्णः स्वभावविमलः शिवः  ॥ शिव्प्_७।२,१२।२१च्द्।  
लोकानुग्रहकर्ता च स मृषार्थं कथं वदेत्  ॥ शिव्प्_७।२,१२।२२अब्।  
यद्यथावस्थितं वस्तु गुणदोषैः स्वभावतः  ॥ शिव्प्_७।२,१२।२२च्द्।  
यावत्फलं च तत्पूर्णं सर्वज्ञस्तु यथा वदेत्  ॥ शिव्प्_७।२,१२।२३अब्।  
रागाज्ञानादिभिर्दोषैर्ग्रस्तत्वादनृतं वदेत्  ॥ शिव्प्_७।२,१२।२३च्द्।  
ते चेश्वरे न विद्येते ब्रूयात्स कथमन्यथा  ॥ शिव्प्_७।२,१२।२४अब्।  
अज्ञाताशेषदोषेण सर्वज्ञेय शिवेन यत्  ॥ शिव्प्_७।२,१२।२४च्द्।  
प्रणीतममलं वाक्यं तत्प्रमाणं न संशयः  ॥ शिव्प्_७।२,१२।२४एड़्।  
तस्मादीश्वरवाक्यानि श्रद्धेयानि विपश्चिता  ॥ शिव्प्_७।२,१२।२५अब्।  
यथार्थपुण्यपापेषु तदश्रद्धो व्रजत्यधः  ॥ शिव्प्_७।२,१२।२५च्द्।  
स्वर्गापवर्गसिद्ध्यर्थं भाषितं यत्सुशोभनम्  ॥ शिव्प्_७।२,१२।२६अब्।  
वाक्यं मुनिवरैः शान्तैस्तद्विज्ञेयं सुभाषितम्  ॥ शिव्प्_७।२,१२।२६च्द्।  
रागद्वेषानृतक्रोधकामतृष्णानुसारि यत्  ॥ शिव्प्_७।२,१२।२७अब्।  
वाक्यं निरयहेतुत्वात्तद्दुर्भाषितमुच्यते  ॥ शिव्प्_७।२,१२।२७च्द्।  
संस्कृतेनापि किं तेन मृदुना ललितेन वा  ॥ शिव्प्_७।२,१२।२८अब्।  
अविद्यारागवाक्येन संसारक्लेशहेतुना  ॥ शिव्प्_७।२,१२।२८च्द्।  
यच्छ्रुत्वा जायते श्रेयो रागादीनां च संशयः  ॥ शिव्प्_७।२,१२।२९अब्।  
विरूपमपि तद्वाक्यं विज्ञेयमिति शोभनम्  ॥ शिव्प्_७।२,१२।२९च्द्।  
बहुत्वेपि हि मन्त्राणां सर्वज्ञेन शिवेन यः  ॥ शिव्प्_७।२,१२।३०अब्।  
प्रणीतो विमलो मन्त्रो न तेन सदृशः क्वचित्  ॥ शिव्प्_७।२,१२।३०च्द्।  
साङ्गानि वेदशास्त्राणि संस्थितानि षडक्षरे  ॥ शिव्प्_७।२,१२।३१अब्।  
न तेन सदृशस्तस्मान्मन्त्रो  ऽप्यस्त्यपरः क्वचित्  ॥ शिव्प्_७।२,१२।३१च्द्।  
सप्तकोटिमहामन्त्रैरुपमन्त्रैरनेकधा  ॥ शिव्प्_७।२,१२।३२अब्।  
मन्त्रः षडक्षरो भिन्नस्सूत्रं वृत्यात्मना यथा  ॥ शिव्प्_७।२,१२।३२च्द्।  
शिवज्ञानानि यावन्ति विद्यास्थानापि यानि च  ॥ शिव्प्_७।२,१२।३३अब्।  
षडक्षरस्य सूत्रस्य तानि भाष्यं समासतः  ॥ शिव्प्_७।२,१२।३३च्द्।  
किं तस्य बहुभिर्मन्त्रैश्शास्त्रैर्वा बहुविस्तरैः  ॥ शिव्प्_७।२,१२।३४अब्।  
यस्योन्नमः शिवायेति मन्त्रो  ऽयं हृदि संस्थितः  ॥ शिव्प्_७।२,१२।३४च्द्।  
तेनाधीतं श्रुतं तेन कृतं सर्वमनुष्ठितम्  ॥ शिव्प्_७।२,१२।३५अब्।  
येनोन्नमश्शिवायेति मन्त्राभ्यासः स्थिरीकृतः  ॥ शिव्प्_७।२,१२।३५च्द्।  
नमस्कारादिसंयुक्तं शिवायेत्यक्षरत्रयम्  ॥ शिव्प्_७।२,१२।३६अब्।  
जिह्वाग्रे वर्तते यस्य सफलं तस्य जीवितम्  ॥ शिव्प्_७।२,१२।३६च्द्।  
अन्त्यजो वाधमो वापि मूर्खो वा पण्डितो  ऽपि वा  ॥ शिव्प्_७।२,१२।३७अब्।  
पञ्चाक्षरजपे निष्ठो मुच्यते पापपञ्जरात्  ॥ शिव्प्_७।२,१२।३७च्द्।  
इत्युक्तं परमेशेन देव्या पृष्टेन शूलिना  ॥ शिव्प्_७।२,१२।३८अब्।  
हिताय सर्वमर्त्यानां द्विजानां तु विशेषतः  ॥ शिव्प्_७।२,१२।३८च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे पञ्चाक्षरमाहात्म्यवर्णनं नाम द्वादशो  ऽध्यायः  
  
छप्तेर् १३  
देव्युवाच  
कलौ कलुषिते काले दुर्जये दुरतिक्रमे  ॥ शिव्प्_७।२,१३।१अब्।  
अपुण्यतमसाच्छन्ने लोके धर्मपराङ्मुखे  ॥ शिव्प्_७।२,१३।१च्द्।  
क्षीणे वर्णाश्रमाचारे सङ्कटे समुपस्थिते  ॥ शिव्प्_७।२,१३।२अब्।  
सर्वाधिकारे सन्दिग्धे निश्चिते वापि पर्यये  ॥ शिव्प्_७।२,१३।२च्द्।  
तदोपदेशे विहते गुरुशिष्यक्रमे गते  ॥ शिव्प्_७।२,१३।३अब्।  
केनोपायेन मुच्यन्ते भक्तास्तव महेश्वर  ॥ शिव्प्_७।२,१३।३च्द्।  
ईश्वर उवाच  
आश्रित्य परमां विद्यां हृद्यां पञ्चाक्षरीं मम  ॥ शिव्प्_७।२,१३।४अब्।  
भक्त्या च भावितात्मानो मुच्यन्ते कलिजा नराः  ॥ शिव्प्_७।२,१३।४च्द्।  
मनोवाक्कायजैर्दोषैर्वक्तुं स्मर्तुमगोचरैः  ॥ शिव्प्_७।२,१३।५अब्।  
दूषितानां कृतघ्नानां निन्दकानां छलात्मनाम्  ॥ शिव्प्_७।२,१३।५च्द्।  
लुब्धानां वक्रमनसामपि मत्प्रवणात्मनाम्  ॥ शिव्प्_७।२,१३।६अब्।  
मम पञ्चाक्षरी विद्या संसारभयतारिणी  ॥ शिव्प्_७।२,१३।६च्द्।  
मयैवमसकृद्देवि प्रतिज्ञातं धरातले  ॥ शिव्प्_७।२,१३।७अब्।  
पतितो  ऽपि विमुच्येत मद्भक्तो विद्ययानया  ॥ शिव्प्_७।२,१३।७च्द्।  
देव्युवाच  
कर्मायोग्यो भवेन्मर्त्यः पतितो यदि सर्वथा  ॥ शिव्प्_७।२,१३।८अब्।  
कर्मायोगेन यत्कर्म कृतं च नरकाय हि  ॥ शिव्प्_७।२,१३।८च्द्।  
ततः कथं विमुच्येत पतितो विद्यया  ऽनया  ॥ शिव्प्_७।२,१३।८एड़्।  
ईश्वर उवाच  
तथ्यमेतत्त्वया प्रोक्तं तथा हि शृणु सुन्दरि  ॥ शिव्प्_७।२,१३।९अब्।  
रहस्यमिति मत्वैतद्गोपितं यन्मया पुरा  ॥ शिव्प्_७।२,१३।९च्द्।  
समन्त्रकं मां पतितः पूजयेद्यदि मोहितः  ॥ शिव्प्_७।२,१३।१०अब्।  
नारकी स्यान्न सन्देहो मम पञ्चाक्षरं विना  ॥ शिव्प्_७।२,१३।१०च्द्।  
अब्भक्षा वायुभक्षाश्च ये चान्ये व्रतकर्शिताः  ॥ शिव्प्_७।२,१३।११अब्।  
तेषामेतैर्व्रतैर्नास्ति मम लोकसमागमः  ॥ शिव्प्_७।२,१३।११च्द्।  
भक्त्या पञ्चाक्षरेणैव यो हि मां सकृदर्चयेत्  ॥ शिव्प्_७।२,१३।१२अब्।  
सो  ऽपि गच्छेन्मम स्थानं मन्त्रस्यास्यैव गौरवात्  ॥ शिव्प्_७।२,१३।१२च्द्।  
तस्मात्तपांसि यज्ञाश्च व्रतानि नियमास्तथा  ॥ शिव्प्_७।२,१३।१३अब्।  
पञ्चाक्षरार्चनस्यैते कोट्यंशेनापि नो समः  ॥ शिव्प्_७।२,१३।१३च्द्।  
बद्धो वाप्यथ मुक्तो वा पाशात्पञ्चाक्षरेण यः  ॥ शिव्प्_७।२,१३।१४अब्।  
पूजयेन्मां स मुच्येत नात्र कार्या विचारणा  ॥ शिव्प्_७।२,१३।१४च्द्।  
अरुद्रो वा सरुद्रो वा सकृत्पञ्चाक्षरेण यः  ॥ शिव्प्_७।२,१३।१५अब्।  
पूजयेत्पतितो वापि मूढो वा मुच्यते नरः  ॥ शिव्प्_७।२,१३।१५च्द्।  
षडक्षरेण वा देवि तथा पञ्चाक्षरेण वा  ॥ शिव्प्_७।२,१३।१६अब्।  
स ब्रह्माङ्गेन मां भक्त्या पूजयेद्यदि मुच्यते  ॥ शिव्प्_७।२,१३।१६च्द्।  
पतितो  ऽपतितो वापि मन्त्रेणानेन पूजयेत्  ॥ शिव्प्_७।२,१३।१७अब्।  
मम भक्तो जितक्रोधो सलब्धो  ऽलब्ध एव वा  ॥ शिव्प्_७।२,१३।१७च्द्।  
अलब्धालब्ध एवेह कोटिकोटिगुणाधिकः  ॥ शिव्प्_७।२,१३।१८अब्।  
तस्माल्लब्ध्वैव मां देवि मन्त्रेणानेन पूजयेत्  ॥ शिव्प्_७।२,१३।१८च्द्।  
लब्ध्वा सम्पूजयेद्यस्तु मैत्र्यादिगुणसंयुतः  ॥ शिव्प्_७।२,१३।१९अब्।  
ब्रह्मचर्यरतो भक्त्या मत्सादृश्यमवाप्नुयात्  ॥ शिव्प्_७।२,१३।१९च्द्।  
५५८ब्  
  
किमत्र बहुनोक्तेन भक्तास्सर्वेधिकारिणः  ॥ शिव्प्_७।२,१३।२०अब्।  
मम पञ्चाक्षरे मन्त्रे तस्माच्छ्रेष्ठतरो हि सः  ॥ शिव्प्_७।२,१३।२०च्द्।  
पञ्चाक्षरप्रभावेण लोकवेदमहर्षयः  ॥ शिव्प्_७।२,१३।२१अब्।  
तिष्ठन्ति शाश्वता धर्मा देवास्सर्वमिदं जगत्  ॥ शिव्प्_७।२,१३।२१च्द्।  
प्रलये समनुप्राप्ते नष्टे स्थावरजङ्गमे  ॥ शिव्प्_७।२,१३।२२अब्।  
सर्वं प्रकृतिमापन्नं तत्र संलयमेष्यति  ॥ शिव्प्_७।२,१३।२२च्द्।  
एको  ऽहं संस्थितो देवि न द्वितीयो  ऽस्ति कुत्रचित्  ॥ शिव्प्_७।२,१३।२३अब्।  
तदा वेदाश्च शास्त्राणि सर्वे पञ्चाक्षरे स्थिताः  ॥ शिव्प्_७।२,१३।२३च्द्।  
ते नाशं नैव सम्प्राप्ता मच्छक्त्या ह्यनुपालिताः  ॥ शिव्प्_७।२,१३।२४अब्।  
ततस्सृष्टिरभून्मत्तः प्रकृत्यात्मप्रभेदतः  ॥ शिव्प्_७।२,१३।२४च्द्।  
गुणमूर्त्यात्मनां चैव ततोवान्तरसंहृतिः  ॥ शिव्प्_७।२,१३।२५अब्।  
तदा नारायणश्शेते देवो मायामयीं तनुम्  ॥ शिव्प्_७।२,१३।२५च्द्।  
आस्थाय भोगिपर्यङ्कशयने तोयमध्यगः  ॥ शिव्प्_७।२,१३।२६अब्।  
तन्नाभिपङ्कजाज्जातः पञ्चवक्त्रः पितामहः  ॥ शिव्प्_७।२,१३।२६च्द्।  
सिसृक्षमाणो लोकांस्त्रीन्न सक्तो ह्यसहायवान्  ॥ शिव्प्_७।२,१३।२७अब्।  
मुनीन्दश ससर्जादौ मानसानमितौजसः  ॥ शिव्प्_७।२,१३।२७च्द्।  
तेषां सिद्धिविवृद्ध्यर्थं मां प्रोवाच पितामहः  ॥ शिव्प्_७।२,१३।२८अब्।  
मत्पुत्राणां महादेव शक्तिं देहि महेश्वर  ॥ शिव्प्_७।२,१३।२८च्द्।  
इत्येवं प्रार्थितस्तेन पञ्चवक्त्रधरो ह्यहम्  ॥ शिव्प्_७।२,१३।२९अब्।  
पञ्चाक्षराणि क्रमशः प्रोक्तवान्पद्मयोनये  ॥ शिव्प्_७।२,१३।२९च्द्।  
स पञ्चवदनैस्तानि गृह्णंल्लोकपितामहः  ॥ शिव्प्_७।२,१३।३०अब्।  
वाच्यवाचकभावेन ज्ञातवान्मां महेश्वरम्  ॥ शिव्प्_७।२,१३।३०च्द्।  
ज्ञात्वा प्रयोगं विविधं सिद्धमन्त्रः प्रजापतिः  ॥ शिव्प्_७।२,१३।३१अब्।  
पुत्रेभ्यः प्रददौ मन्त्रं मन्त्रार्थं च यथातथम्  ॥ शिव्प्_७।२,१३।३१च्द्।  
ते च लब्ध्वा मन्त्ररत्नं साक्षाल्लोकपितामहात्  ॥ शिव्प्_७।२,१३।३२अब्।  
तदाज्ञप्तेन मार्गेण मदाराधनकाङ्क्षिणः  ॥ शिव्प्_७।२,१३।३२च्द्।  
मेरोस्तु शिखरे रम्ये मुञ्जवान्नाम पर्वतः  ॥ शिव्प्_७।२,१३।३३अब्।  
मत्प्रियः सततं श्रीमान्मद्भक्तै रक्षितस्सदा  ॥ शिव्प्_७।२,१३।३३च्द्।  
तस्याभ्याशे तपस्तीव्रं लोकं स्रष्टुं समुत्सुकाः  ॥ शिव्प्_७।२,१३।३४अब्।  
दिव्यं वर्षसहस्रं तु वायुभक्षास्समाचरन्  ॥ शिव्प्_७।२,१३।३४च्द्।  
तेषां भक्तिमहं दृष्ट्वा सद्यः प्रत्यक्षतामियाम्  ॥ शिव्प्_७।२,१३।३५अब्।  
ऋषिं छन्दश्च कीलं च बीजशक्तिं च दैवतम्  ॥ शिव्प्_७।२,१३।३५च्द्।  
न्यासं षडङ्गं दिग्बन्धं विनियोगमशेषतः  ॥ शिव्प्_७।२,१३।३६अब्।  
प्रोक्तवानहमार्याणां जगत्सृष्टिविवृद्धये  ॥ शिव्प्_७।२,१३।३६च्द्।  
ततस्ते मन्त्रमाहात्म्यादृषयस्तपसेधिताः  ॥ शिव्प्_७।२,१३।३७अब्।  
सृष्टिं वितन्वते सम्यक्सदेवासुरमानुषीम्  ॥ शिव्प्_७।२,१३।३७च्द्।  
अस्याः परमविद्यायास्स्वरूपमधुनोच्यते  ॥ शिव्प्_७।२,१३।३८अब्।  
आदौ नमः प्रयोक्तव्यं शिवाय तु ततः परम्  ॥ शिव्प्_७।२,१३।३८च्द्।  
सैषा पञ्चाक्षरी विद्या सर्वश्रुतिशिरोगता  ॥ शिव्प्_७।२,१३।३९अब्।  
सर्वजातस्य सर्वस्य बीजभूता सनातनी  ॥ शिव्प्_७।२,१३।३९च्द्।  
प्रथमं मन्मुखोद्गीर्णा सा ममैवास्ति वाचिका  ॥ शिव्प्_७।२,१३।४०अब्।  
तप्तचामीकरप्रख्या पीनोन्नतपयोधरा  ॥ शिव्प्_७।२,१३।४०च्द्।  
चतुर्भुजा त्रिनयना बालेन्दुकृतशेखरा  ॥ शिव्प्_७।२,१३।४१अब्।  
पद्मोत्पलकरा सौम्या वरदाभयपाणिका  ॥ शिव्प्_७।२,१३।४१च्द्।  
सर्वलक्षणसम्पन्ना सर्वाभरणभूषिता  ॥ शिव्प्_७।२,१३।४२अब्।  
सितपद्मासनासीना नीलकुञ्चितमूर्धजा  ॥ शिव्प्_७।२,१३।४२च्द्।  
५५९अ  
अस्याः पञ्चविधा वर्णाः प्रस्फुरद्रश्मिमण्डलाः  ॥ शिव्प्_७।२,१३।४३अब्।  
पीतः कृष्णस्तथा धूम्रः स्वर्णाभो रक्त एव च  ॥ शिव्प्_७।२,१३।४३च्द्।  
पृथक्प्रयोज्या यद्येते बिन्दुनादविभूषिताः  ॥ शिव्प्_७।२,१३।४४अब्।  
अर्धचन्द्रनिभो बिन्दुर्नादो दीपशिखाकृतिः  ॥ शिव्प्_७।२,१३।४४च्द्।  
बीजं द्वितीयं बीजेषु मन्त्रस्यास्य वरानने  ॥ शिव्प्_७।२,१३।४५अब्।  
दीर्घपूर्वं तुरीयस्य पञ्चमं शक्तिमादिशेत्  ॥ शिव्प्_७।२,१३।४५च्द्।  
वामदेवो नाम ऋषिः पङ्क्तिश्छन्द उदाहृतम्  ॥ शिव्प्_७।२,१३।४६अब्।  
देवता शिव एवाहं मन्त्रस्यास्य वरानने  ॥ शिव्प्_७।२,१३।४६च्द्।  
गौतमो  ऽत्रिर्वरारोहे विश्वामित्रस्तथाङ्गिराः  ॥ शिव्प्_७।२,१३।४७अब्।  
भरद्वाजश्च वर्णानां क्रमशश्चर्षयः स्मृताः  ॥ शिव्प्_७।२,१३।४७च्द्।  
गायत्र्यनुष्टुप् त्रिष्टुप् च छन्दांसि बृहती विराट्  ॥ शिव्प्_७।२,१३।४८अब्।  
इन्द्रो रुद्रो हरिर्ब्रह्मा स्कन्दस्तेषां च देवताः  ॥ शिव्प्_७।२,१३।४८च्द्।  
मम पञ्चमुखान्याहुः स्थाने तेषां वरानने  ॥ शिव्प्_७।२,१३।४९अब्।  
पूर्वादेश्चोर्ध्वपर्यन्तं नकारादि यथाक्रमम्  ॥ शिव्प्_७।२,१३।४९च्द्।  
अदात्तः प्रथमो वर्णश्चतुर्थश्च द्वितीयकः  ॥ शिव्प्_७।२,१३।५०अब्।  
पञ्चमः स्वरितश्चैव तृतीयो निहतः स्मृतः  ॥ शिव्प्_७।२,१३।५०च्द्।  
मूलविद्या शिवं शैवं सूत्रं पञ्चाक्षरं तथा  ॥ शिव्प्_७।२,१३।५१अब्।  
नामान्यस्य विजानीयाच्छैवं मे हृदयं महत्  ॥ शिव्प्_७।२,१३।५१च्द्।  
नकारश्शिर उच्येत मकारस्तु शिखोच्यते  ॥ शिव्प्_७।२,१३।५२अब्।  
शिकारः कवचं तद्वद्वकारो नेत्रमुच्यते  ॥ शिव्प्_७।२,१३।५२च्द्।  
यकारो  ऽस्त्रं नमस्स्वाहा वषट् हुंवौषडित्यपि  ॥ शिव्प्_७।२,१३।५३अब्।  
फडित्यपि च वर्णानामन्ते  ऽङ्गत्वं यदा तदा  ॥ शिव्प्_७।२,१३।५३च्द्।  
तत्रापि मूलमन्त्रो  ऽयं किञ्चिद्भेदसमन्वयात्  ॥ शिव्प्_७।२,१३।५४अब्।  
तत्रापि पञ्चमो वर्णो द्वादशस्वरभूषितः  ॥ शिव्प्_७।२,१३।५४च्द्।  
तास्मादनेन मन्त्रेण मनोवाक्कायभेदतः  ॥ शिव्प्_७।२,१३।५५अब्।  
आवयोरर्चनं कुर्याज्जपहोमादिकं तथा  ॥ शिव्प्_७।२,१३।५५च्द्।  
यथाप्रज्ञं यथाकालं यथाशास्त्रं यथामति  ॥ शिव्प्_७।२,१३।५६अब्।  
यथाशक्ति यथासम्पद्यथायोगं यथारति  ॥ शिव्प्_७।२,१३।५६च्द्।  
यदा कदापि वा भक्त्या यत्र कुत्रापि वा कृता  ॥ शिव्प्_७।२,१३।५७अब्।  
येन केनापि वा देवि पूजा मुक्तिं नयिष्यते  ॥ शिव्प्_७।२,१३।५७च्द्।  
मय्यासक्तेन मनसा यत्कृतं मम सुन्दरि  ॥ शिव्प्_७।२,१३।५८अब्।  
मत्प्रियं च शिवं चैव क्रमेणाप्यक्रमेण वा  ॥ शिव्प्_७।२,१३।५८च्द्।  
तथापि मम भक्ता ये नात्यन्तविवशाः पुनः  ॥ शिव्प्_७।२,१३।५९अब्।  
तेषां सर्वेषु शास्त्रेषु मयेव नियमः कृतः  ॥ शिव्प्_७।२,१३।५९च्द्।  
तत्रादौ सम्प्रवक्ष्यामि मन्त्रसङ्ग्रहणं शुभम्  ॥ शिव्प्_७।२,१३।६०अब्।  
यं विना निष्फलं जाप्यं येन वा सफलं भवेत्  ॥ शिव्प्_७।२,१३।६०च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे पञ्चाक्षरमाहात्म्यवर्णनं नाम त्रयोदशो  ऽध्यायः  
  
छप्तेर् १४  
ईश्वर उवाच  
आज्ञाहीनं क्रियाहीनं श्रद्धाहीनं वरानने  ॥ शिव्प्_७।२,१४।१अब्।  
आज्ञार्थं दक्षिणाहीनं सदा जप्तं च निष्फलम्  ॥ शिव्प्_७।२,१४।१च्द्।  
आज्ञासिद्धं क्रियासिद्धं श्रद्धासिद्धं ममात्मकम्  ॥ शिव्प्_७।२,१४।२अब्।  
एवं चेद्दक्षिणायुक्तं मन्त्रसिद्धिर्महत्फलम्  ॥ शिव्प्_७।२,१४।२च्द्।  
५५९ब्  
  
उपगम्य गुरुं विप्रमाचार्यं तत्त्ववेदिनम्  ॥ शिव्प्_७।२,१४।३अब्।  
जापितं सद्गुणोपेतं ध्यानयोगपरायणम्  ॥ शिव्प्_७।२,१४।३च्द्।  
तोषयेत्तं प्रयत्नेन भावशुद्धिसमन्वितः  ॥ शिव्प्_७।२,१४।४अब्।  
वाचा च मनसा चैव कायेन द्रविणेन च  ॥ शिव्प्_७।२,१४।४च्द्।  
आचार्यं पूजयेद्विप्रः सर्वदातिप्रयत्नतः  ॥ शिव्प्_७।२,१४।५अब्।  
हस्त्यश्वरथरत्नानि क्षेत्राणि च गृहाणि च  ॥ शिव्प्_७।२,१४।५च्द्।  
भूषणानि च वासांसि धान्यानि च धनानि च  ॥ शिव्प्_७।२,१४।६अब्।  
एतानि गुरवे दद्याद्भक्त्या च विभवे सति  ॥ शिव्प्_७।२,१४।६च्द्।  
वित्तशाठ्यं न कुर्वीत यदीच्छेत्सिद्धिमात्मनः  ॥ शिव्प्_७।२,१४।७अब्।  
पश्चान्निवेद्य स्वात्मानं गुरवे सपरिच्छदम्  ॥ शिव्प्_७।२,१४।७च्द्।  
एवं सम्पूज्य विधिवद्यथाशक्तित्ववञ्चयन्  ॥ शिव्प्_७।२,१४।८अब्।  
आददीत गुरोर्मन्त्रं ज्ञानं चैव क्रमेण तु  ॥ शिव्प्_७।२,१४।८च्द्।  
एवं तुष्टो गुरुः शिष्यं पूजकं वत्सरोषितम्  ॥ शिव्प्_७।२,१४।९अब्।  
शुश्रूषुमनहङ्कारं स्नातं शुचिमुपोषितम्  ॥ शिव्प्_७।२,१४।९च्द्।  
स्नापयित्वा विशुद्ध्यर्थं पूर्णकुम्भघृतेन वै  ॥ शिव्प्_७।२,१४।१०अब्।  
जलेन मन्त्रशुद्धेन पुण्यद्रव्ययुतेन च  ॥ शिव्प्_७।२,१४।१०च्द्।  
अलङ्कृत्य सुवेषं च गन्धस्रग्वस्त्रभूषणैः  ॥ शिव्प्_७।२,१४।११अब्।  
पुण्याहं वाचयित्वा च ब्राह्मणानभिपूज्य च  ॥ शिव्प्_७।२,१४।११च्द्।  
समुद्रतीरे नद्यां च गोष्ठे देवालये  ऽपि वा  ॥ शिव्प्_७।२,१४।१२अब्।  
शुचौ देशे गृहे वापि काले सिद्धिकरे तिथौ  ॥ शिव्प्_७।२,१४।१२च्द्।  
नक्षत्रे शुभयोगे च सर्वदोषविवर्जिते  ॥ शिव्प्_७।२,१४।१३अब्।  
अनुगृह्य ततो दद्याज्ज्ञानं मम यथाविधि  ॥ शिव्प्_७।२,१४।१३च्द्।  
स्वरेणोच्चारयेत्सम्यगेकान्ते  ऽतिप्रसन्नधीः  ॥ शिव्प्_७।२,१४।१४अब्।  
उच्चार्योच्चारयित्वा तमावयोर्मन्त्रमुत्तमम्  ॥ शिव्प्_७।२,१४।१४च्द्।  
शिवं चास्तु शुभं चास्तु शोभनो  ऽस्तु प्रियो  ऽस्त्विति  ॥ शिव्प्_७।२,१४।१५अब्।  
एवं दद्याद्गुरुर्मन्त्रमाज्ञां चैव ततः परम्  ॥ शिव्प्_७।२,१४।१५च्द्।  
एवं लब्ध्वा गुरोर्मन्त्रमाज्ञां चैव समाहितः  ॥ शिव्प्_७।२,१४।१६अब्।  
सङ्कल्प्य च जपेन्नित्यं पुरश्चरणपूर्वकम्  ॥ शिव्प्_७।२,१४।१६च्द्।  
यावज्जीवं जपेन्नित्यमष्टोत्तरसहस्रकम्  ॥ शिव्प्_७।२,१४।१७अब्।  
अनन्यस्तत्परो भूत्वा स याति परमां गतिम्  ॥ शिव्प्_७।२,१४।१७च्द्।  
जपेदक्षरलक्षं वै चतुर्गुणितमादरात्  ॥ शिव्प्_७।२,१४।१८अब्।  
नक्ताशी संयमी यस्स पौरश्चरणिकः स्मृतः  ॥ शिव्प्_७।२,१४।१८च्द्।  
यः पुरश्चरणं कृत्वा नित्यजापी भवेत्पुनः  ॥ शिव्प्_७।२,१४।१९अब्।  
तस्य नास्ति समो लोके स सिद्धः सिद्धदो भवेत्  ॥ शिव्प्_७।२,१४।१९च्द्।  
स्नानं कृत्वा शुचौ देशे बद्ध्वा रुचिरमानसम्  ॥ शिव्प्_७।२,१४।२०अब्।  
त्वया मां हृदि सञ्चिन्त्य सञ्चिन्त्य स्वगुरुं ततः  ॥ शिव्प्_७।२,१४।२०च्द्।  
उदङ्मुखः प्राङ्मुखो वा मौनी चैकाग्रमानसः  ॥ शिव्प्_७।२,१४।२१अब्।  
विशोध्य पञ्चतत्त्वानि दहनप्लावनादिभिः  ॥ शिव्प्_७।२,१४।२१च्द्।  
मन्त्रन्यासादिकं कृत्वा सफलीकृतविग्रहः  ॥ शिव्प्_७।२,१४।२२अब्।  
आवयोर्विग्रहौ ध्यायन्प्राणापानौ नियम्य च  ॥ शिव्प्_७।२,१४।२२च्द्।  
विद्यास्थानं स्वकं रूपमृषिञ्छन्दो  ऽधिदैवतम्  ॥ शिव्प्_७।२,१४।२३अब्।  
बीजं शक्तिं तथा वाक्यं स्मृत्वा पञ्चाक्षरीं जपेत्  ॥ शिव्प्_७।२,१४।२३च्द्।  
उत्तमं मानसं जाप्यमुपांशुं चैवमध्यमम्  ॥ शिव्प्_७।२,१४।२४अब्।  
अधमं वाचिकं प्राहुरागमार्थविशारदाः  ॥ शिव्प्_७।२,१४।२४च्द्।  
५६०अ  
  
उत्तमं रुद्रदैवत्यं मध्यमं विष्णुदैवतम्  ॥ शिव्प्_७।२,१४।२५अब्।  
अधमं ब्रह्मदैवत्यमित्याहुरनुपूर्वशः  ॥ शिव्प्_७।२,१४।२५च्द्।  
यदुच्चनीचस्वरितैःस्पष्टास्पष्टपदाक्षरैः  ॥ शिव्प्_७।२,१४।२६अब्।  
मन्त्रमुच्चारयेद्वाचा वाचिको  ऽयं जपस्स्मृतः  ॥ शिव्प्_७।२,१४।२६च्द्।  
जिह्वामात्रपरिस्पन्दादीषदुच्चारितो  ऽपि वा  ॥ शिव्प्_७।२,१४।२७अब्।  
अपरैरश्रुतः किञ्चिच्छ्रुतो वोपांशुरुच्यते  ॥ शिव्प्_७।२,१४।२७च्द्।  
धिया यदक्षरश्रेण्या वर्णाद्वर्णं पदात्पदम्  ॥ शिव्प्_७।२,१४।२८अब्।  
शब्दार्थचिन्तनं भूयः कथ्यते मानसो जपः  ॥ शिव्प्_७।२,१४।२८च्द्।  
वाचिकस्त्वेक एव स्यादुपांशुः शतमुच्यते  ॥ शिव्प्_७।२,१४।२९अब्।  
साहस्रं मानसः प्रोक्तः सगर्भस्तु शताधिकः  ॥ शिव्प्_७।२,१४।२९च्द्।  
प्राणायामसमायुक्तस्सगर्भो जप उच्यते  ॥ शिव्प्_७।२,१४।३०अब्।  
आद्यन्तयोरगर्भो  ऽपि प्राणायामः प्रशस्यते  ॥ शिव्प्_७।२,१४।३०च्द्।  
चत्वारिंशत्समावृत्तीः प्राणानायम्य संस्मरेत्  ॥ शिव्प्_७।२,१४।३१अब्।  
मन्त्रं मन्त्रार्थविद्धीमानशक्तः शक्तितो जपेत्  ॥ शिव्प्_७।२,१४।३१च्द्।  
पञ्चकं त्रिकमेकं वा प्राणायामं समाचरेत्  ॥ शिव्प्_७।२,१४।३२अब्।  
अगर्भं वा सगर्भं वा सगर्भस्तत्र शस्यते  ॥ शिव्प्_७।२,१४।३२च्द्।  
सगर्भादपि साहस्रं सध्यानो जप उच्यते  ॥ शिव्प्_७।२,१४।३३अब्।  
एषु पञ्चविधेष्वेकः कर्तव्यः शक्तितो जपः  ॥ शिव्प्_७।२,१४।३३च्द्।  
अङ्गुल्या जपसङ्ख्यानमेकमेवमुदाहृतम्  ॥ शिव्प्_७।२,१४।३४अब्।  
रेखयाष्टगुणं विद्यात्पुत्रजीवैर्दशाधिकम्  ॥ शिव्प्_७।२,१४।३४च्द्।  
शतं स्याच्छङ्खमणिभिः प्रवालैस्तु सहस्रकम्  ॥ शिव्प्_७।२,१४।३५अब्।  
स्फटिकैर्दशसाहस्रं मौक्तिकैर्लक्षमुच्यते  ॥ शिव्प्_७।२,१४।३५च्द्।  
पद्माक्षैर्दशलक्षन्तु सौवर्णैः कोटिरुच्यते  ॥ शिव्प्_७।२,१४।३६अब्।  
कुशग्रन्थ्या च रुद्राक्षैरनन्तगुणितं भवेत्  ॥ शिव्प्_७।२,१४।३६च्द्।  
त्रिंशदक्षैः कृता माला धनदा जपकर्मणि  ॥ शिव्प्_७।२,१४।३७अब्।  
सप्तविंशतिसङ्ख्यातैरक्षैः पुष्टिप्रदा भवेत्  ॥ शिव्प्_७।२,१४।३७च्द्।  
पञ्चविंशतिसङ्ख्यातैः कृता मुक्तिं प्रयच्छति  ॥ शिव्प्_७।२,१४।३८अब्।  
अक्षैस्तु पञ्चदशभिरभिचारफलप्रदा  ॥ शिव्प्_७।२,१४।३८च्द्।  
अङ्गुष्ठं मोक्षदं विद्यात्तर्जनीं शत्रुनाशिनीम्  ॥ शिव्प्_७।२,१४।३९अब्।  
मध्यमां धनदां शान्तिं करोत्येषा ह्यनामिका  ॥ शिव्प्_७।२,१४।३९च्द्।  
अष्टोत्तरशतं माला तत्र स्यादुत्तमोत्तमा  ॥ शिव्प्_७।२,१४।४०अब्।  
शतसङ्ख्योत्तमा माला पञ्चाशद्भिस्तु मध्यमा  ॥ शिव्प्_७।२,१४।४०च्द्।  
चतुः पञ्चाशदक्षैस्तु हृच्छ्रेष्ठा हि प्रकीर्तिता  ॥ शिव्प्_७।२,१४।४१अब्।  
इत्येवं मालया कुर्याज्जपं कस्मै न दर्शयेत्  ॥ शिव्प्_७।२,१४।४१च्द्।  
कनिष्ठा क्षरिणी प्रोक्ता जपकर्मणि शोभना  ॥ शिव्प्_७।२,१४।४२अब्।  
अङ्गुष्ठेन जपेज्जप्यमन्यैरङ्गुलिभिस्सह  ॥ शिव्प्_७।२,१४।४२च्द्।  
अङ्गुष्ठेन विना जप्यं कृतं तदफलं यतः  ॥ शिव्प्_७।२,१४।४३अब्।  
गृहे जपं समं विद्याद्गोष्ठे शतगुणं विदुः  ॥ शिव्प्_७।२,१४।४३च्द्।  
पुण्यारण्ये तथारामे सहस्रगुणमुच्यते  ॥ शिव्प्_७।२,१४।४४अब्।  
अयुतं पर्वते पुण्ये नद्यां लक्षमुदाहृतम्  ॥ शिव्प्_७।२,१४।४४च्द्।  
कोटिं देवालये प्राहुरनन्तं मम सन्निधौ  ॥ शिव्प्_७।२,१४।४५अब्।  
सूर्यस्याग्नेर्गुरोरिन्दोर्दीपस्य च जलस्य च  ॥ शिव्प्_७।२,१४।४५च्द्।  
विप्राणां च गवां चैव सन्निधौ शस्यते जपः  ॥ शिव्प्_७।२,१४।४६अब्।  
५६०ब्  
  
तत्पूर्वाभिमुखं वश्यं दक्षिणं चाभिचारिकम्  ॥ शिव्प्_७।२,१४।४६च्द्।  
पश्चिमं धनदं विद्यादौत्तरं शातिदं भवेत्  ॥ शिव्प्_७।२,१४।४७अब्।  
सूर्याग्निविप्रदेवानां गुरूणामपि सन्निधौ  ॥ शिव्प्_७।२,१४।४७च्द्।  
अन्येषां च प्रसक्तानां मन्त्रं न विमुखो जपेत्  ॥ शिव्प्_७।२,१४।४८अब्।  
उष्णीषी कुञ्चुकी नम्रो मुक्तकेशो गलावृतः  ॥ शिव्प्_७।२,१४।४८च्द्।  
अपवित्रकरो  ऽशुद्धो विलपन्न जपेत्क्वचित्  ॥ शिव्प्_७।२,१४।४९अब्।  
क्रोधं मदं क्षुतं त्रीणि निष्ठीवनविजृम्भणे  ॥ शिव्प्_७।२,१४।४९च्द्।  
दर्शनं च श्वनीचानां वर्जयेज्जपकर्मणि  ॥ शिव्प्_७।२,१४।५०अब्।  
आचमेत्सम्भवे तेषां स्मरेद्वा मां त्वया सह  ॥ शिव्प्_७।२,१४।५०च्द्।  
ज्योतींषि च प्रपश्येद्वा कुर्याद्वा प्राणसंयमम्  ॥ शिव्प्_७।२,१४।५१अब्।  
अनासनः शयाने वा गच्छन्नुत्थित एव वा  ॥ शिव्प्_७।२,१४।५१च्द्।  
रथ्यायामशिवे स्थाने न जपेत्तिमिरान्तरे  ॥ शिव्प्_७।२,१४।५२अब्।  
प्रसार्य न जपेत्पादौ कुक्कुटासन एव वा  ॥ शिव्प्_७।२,१४।५२च्द्।  
यानशय्याधिरूढो वा चिन्ताव्याकुलितो  ऽथ वा  ॥ शिव्प्_७।२,१४।५३अब्।  
शक्तश्चेत्सर्वमेवैतदशक्तः शक्तितो जपेत्  ॥ शिव्प्_७।२,१४।५३च्द्।  
किमत्र बहुनोक्तेन समासेन वचः शृणु  ॥ शिव्प्_७।२,१४।५४अब्।  
सदाचारो जपञ्छुद्धं ध्यायन्भद्रं समश्नुते  ॥ शिव्प्_७।२,१४।५४च्द्।  
आचारः परमो धर्म आचारः परमं धनं  ॥ शिव्प्_७।२,१४।५५अब्।  
आचारः परमा विद्या आचारः परमा गतिः  ॥ शिव्प्_७।२,१४।५५च्द्।  
आचारहीनः पुरुषो लोके भवति निन्दितः  ॥ शिव्प्_७।२,१४।५६अब्।  
परत्र च सुखी न स्यात्तस्मादाचारवान्भवेत्  ॥ शिव्प्_७।२,१४।५६च्द्।  
यस्य यद्विहितं कर्म वेदे शास्त्रे च वैदिकैः  ॥ शिव्प्_७।२,१४।५७अब्।  
तस्य तेन समाचारः सदाचारो न चेतरः  ॥ शिव्प्_७।२,१४।५७च्द्।  
सद्भिराचरितत्वाच्च सदाचारः स उच्यते  ॥ शिव्प्_७।२,१४।५८अब्।  
सदाचारस्य तस्याहुरास्तिक्यं मूलकारणम्  ॥ शिव्प्_७।२,१४।५८च्द्।  
आस्तिकश्चेत्प्रमादाद्यैः सदाचारादविच्युतः  ॥ शिव्प्_७।२,१४।५९अब्।  
न दुष्यति नरो नित्यं तस्मादास्तिकतां व्रजेत्  ॥ शिव्प्_७।२,१४।५९च्द्।  
यथेहास्ति सुखं दुःखं सुकृतैर्दुष्कृतैरपि  ॥ शिव्प्_७।२,१४।६०अब्।  
तथा परत्र चास्तीति मतिरास्तिक्यमुच्यते  ॥ शिव्प्_७।२,१४।६०च्द्।  
रहस्यमन्यद्वक्ष्यामि गोपनीयमिदं प्रिये  ॥ शिव्प्_७।२,१४।६१अब्।  
न वाच्यं यस्य कस्यापि नास्तिकस्याथ वा पशोः  ॥ शिव्प्_७।२,१४।६१च्द्।  
सदाचारविहीनस्य पतितस्यान्त्यजस्य च  ॥ शिव्प्_७।२,१४।६२अब्।  
पञ्चाक्षरात्परं नास्ति परित्राणं कलौ युगे  ॥ शिव्प्_७।२,१४।६२च्द्।  
गच्छतस्तिष्ठतो वापि स्वेच्छया कर्म कुर्वतः  ॥ शिव्प्_७।२,१४।६३अब्।  
अशुचेर्वा शुचेर्वापि मन्त्रो  ऽयन्न च निष्फलः  ॥ शिव्प्_७।२,१४।६३च्द्।  
अनाचारवतां पुंसामविशुद्धषडध्वनाम्  ॥ शिव्प्_७।२,१४।६४अब्।  
अनादिष्टो  ऽपि गुरुणा मन्त्रो  ऽयं न च निष्फलः  ॥ शिव्प्_७।२,१४।६४च्द्।  
अन्त्यजस्यापि मूर्खस्य मूढस्य पतितस्य च  ॥ शिव्प्_७।२,१४।६५अब्।  
निर्मर्यादस्य नीचस्य मन्त्रो  ऽयं न च निष्फलः  ॥ शिव्प्_७।२,१४।६५च्द्।  
सर्वावस्थां गतस्यापि मयि भक्तिमतः परम्  ॥ शिव्प्_७।२,१४।६६अब्।  
सिध्यत्येव न सन्देहो नापरस्य तु कस्यचित्  ॥ शिव्प्_७।२,१४।६६च्द्।  
न लग्नतिथिनक्षत्रवारयोगादयः प्रिये  ॥ शिव्प्_७।२,१४।६७अब्।  
अस्यात्यन्तमवेक्ष्याः स्युर्नैष सप्तस्सदोदितः  ॥ शिव्प्_७।२,१४।६७च्द्।  
५६१अ  
  
न कदाचिन्न कस्यापि रिपुरेष महामनुः  ॥ शिव्प्_७।२,१४।६८अब्।  
सुसिद्धो वापि सिद्धो वा साध्यो वापि भविष्यति  ॥ शिव्प्_७।२,१४।६८च्द्।  
सिद्धेन गुरुणादिष्टस्सुसिद्ध इति कथ्यते  ॥ शिव्प्_७।२,१४।६९अब्।  
असिद्धेनापि वा दत्तस्सिद्धसाध्यस्तु केवलः  ॥ शिव्प्_७।२,१४।६९च्द्।  
असाधितस्साधितो वा सिध्यत्वेन न संशयः  ॥ शिव्प्_७।२,१४।७०अब्।  
श्रद्धातिशययुक्तस्य मयि मन्त्रे तथा गुरौ  ॥ शिव्प्_७।२,१४।७०च्द्।  
तस्मान्मन्त्रान्तरांस्त्यक्त्वा सापायान् १अधिकारतः  ॥ शिव्प्_७।२,१४।७१अब्।  
आश्रमेत्परमां विद्यां साक्षात्पञ्चाक्षरीं बुधः  ॥ शिव्प्_७।२,१४।७१च्द्।  
मन्त्रान्तरेषु सिद्धेषु मन्त्र एष न सिध्यति  ॥ शिव्प्_७।२,१४।७२अब्।  
सिद्धे त्वस्मिन्महामन्त्रे ते च सिद्धा भवन्त्युत  ॥ शिव्प्_७।२,१४।७२च्द्।  
यथा देवेष्वलब्धो  ऽस्मि लब्धेष्वपि महेश्वरि  ॥ शिव्प्_७।२,१४।७३अब्।  
मयि लब्धे तु ते लब्धा मन्त्रेष्वेषु समो विधिः  ॥ शिव्प्_७।२,१४।७३च्द्।  
ये दोषास्सर्वमन्त्राणां न ते  ऽस्मिन्सम्भवन्त्यपि  ॥ शिव्प्_७।२,१४।७४अब्।  
अस्य मन्त्रस्य जात्यादीननपेक्ष्य प्रवर्तनात्  ॥ शिव्प्_७।२,१४।७४च्द्।  
तथापि नैव क्षुद्रेषु फलेषु प्रति योगिषु  ॥ शिव्प्_७।२,१४।७५अब्।  
सहसा विनियुञ्जीत तस्मादेष महाबलः  ॥ शिव्प्_७।२,१४।७५च्द्।  
उपमन्युरुवाच  
एवं साक्षान्महादेव्यै महादेवेन शूलिना  ॥ शिव्प्_७।२,१४।७६अब्।  
हिता य जगतामुक्तः पञ्चाक्षरविधिर्यथा  ॥ शिव्प्_७।२,१४।७६च्द्।  
य इदं कीर्तयेद्भक्त्या शृणुयाद्वा समाहितः  ॥ शिव्प्_७।२,१४।७७अब्।  
सर्वपापविनिर्मुक्तः प्रयाति परमां गतिम्  ॥ शिव्प्_७।२,१४।७७च्द्।  
  
१ नाशयुक्तानित्यर्थः  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे पञ्चाक्षरमहिमवर्णनं नाम चतुर्दशोध्यायः  
  
  
छप्तेर् १५  
श्रीकृष्ण उवाच  
भगवान्मन्त्रमाहात्म्यं भवता कथितं प्रभो  ॥ शिव्प्_७।२,१५।१अब्।  
तत्प्रयोगविधानं च साक्षाच्छ्रुतिसमं यथा  ॥ शिव्प्_७।२,१५।१च्द्।  
इदानीं श्रोतुमिच्छामि शिवसंस्कारमुत्तमम्  ॥ शिव्प्_७।२,१५।२अब्।  
मन्त्रसङ्ग्रहणे किञ्चित्सूचितन्न तु विस्मृतम्  ॥ शिव्प्_७।२,१५।२च्द्।  
उपमन्युरुवाच  
हन्त ते कथयिष्यामि सर्वपापविशोधनम्  ॥ शिव्प्_७।२,१५।३अब्।  
संस्कारं परमं पुण्यं शिवेन पतिभाषितम्  ॥ शिव्प्_७।२,१५।३च्द्।  
सम्यक् कृताधिकारः स्यात्पूजादिषु नरो यतः  ॥ शिव्प्_७।२,१५।४अब्।  
संस्कारः कथ्यते तेन षडध्वपरिशोधनम्  ॥ शिव्प्_७।२,१५।४च्द्।  
दीयते येन विज्ञानं क्षीयते पाशबन्धनम्  ॥ शिव्प्_७।२,१५।५अब्।  
तस्मात्संस्कार एवायं दीक्षेत्यपि च कथ्यते  ॥ शिव्प्_७।२,१५।५च्द्।  
शाम्भवी चैव शाक्ती च मान्त्री चैव शिवागमे  ॥ शिव्प्_७।२,१५।६अब्।  
दीक्षोपदिश्यते त्रेधा शिवेन परमात्मना  ॥ शिव्प्_७।२,१५।६च्द्।  
गुरोरालोकमात्रेण स्पर्शात्सम्भाषणादपि  ॥ शिव्प्_७।२,१५।७अब्।  
सद्यस्सञ्ज्ञा भवेज्जन्तोः पाशोपक्षयकारिणी  ॥ शिव्प्_७।२,१५।७च्द्।  
सा दीक्षा शाम्भवी प्रोक्ता सा पुनर्भिद्यते द्विधा  ॥ शिव्प्_७।२,१५।८अब्।  
तीव्रा तीव्रतरा चेति पाशो पक्षयभेदतः  ॥ शिव्प्_७।२,१५।८च्द्।  
यया स्यान्निर्वृतिः सद्यस्सैव तीव्रतरा मता  ॥ शिव्प्_७।२,१५।९अब्।  
५६१ब्  
  
तीव्रा तु जीवतोत्यन्तं पुंसः पापविशोधिका  ॥ शिव्प्_७।२,१५।९च्द्।  
शक्ती ज्ञानवती दीक्षा शिष्यदेहं प्रविश्य तु  ॥ शिव्प्_७।२,१५।१०अब्।  
गुरुणा योगमार्गेण क्रियते ज्ञानचक्षुषा  ॥ शिव्प्_७।२,१५।१०च्द्।  
मान्त्री क्रियावती दीक्षा कुण्डमण्डलपूर्विका  ॥ शिव्प्_७।२,१५।११अब्।  
मन्दमन्दतरोद्देशात्कर्तव्या गुरुणा बहिः  ॥ शिव्प्_७।२,१५।११च्द्।  
शक्तिपातानुसारेण शिष्यो  ऽनुग्रहमर्हति  ॥ शिव्प्_७।२,१५।१२अब्।  
शैवधर्मानुसारस्य तन्मूलत्वात्समासतः  ॥ शिव्प्_७।२,१५।१२च्द्।  
यत्र शक्तिर्न पतिता तत्र शुद्धिर्न जायते  ॥ शिव्प्_७।२,१५।१३अब्।  
न विद्या न शिवाचारो न मुक्तिर्न च सिद्धयः  ॥ शिव्प्_७।२,१५।१३च्द्।  
तस्माल्लिङ्गानि संवीक्ष्य शक्तिपातस्य भूयसः  ॥ शिव्प्_७।२,१५।१४अब्।  
ज्ञानेन क्रियया वाथ गुरुश्शिष्यं विशोधयेत्  ॥ शिव्प्_७।२,१५।१४च्द्।  
यो  ऽन्यथा कुरुते मोहात्स विनश्यति दुर्मतिः  ॥ शिव्प्_७।२,१५।१५अब्।  
तस्मात्सर्वप्रकारेण गुरुः शिष्यं परीक्षयेत्  ॥ शिव्प्_७।२,१५।१५च्द्।  
लक्षणं शक्तिपातस्य प्रबोधानन्दसम्भवः  ॥ शिव्प्_७।२,१५।१६अब्।  
सा यस्मात्परमा शक्तिः प्रबोधानन्दरूपिणी  ॥ शिव्प्_७।२,१५।१६च्द्।  
आनन्दबोधयोर्लिङ्गमन्तःकरणविक्रियाः  ॥ शिव्प्_७।२,१५।१७अब्।  
यथा स्यात्कम्परोमाञ्चस्वरनेत्राङ्गविक्रियाः  ॥ शिव्प्_७।२,१५।१७च्द्।  
शिष्योपि लक्षणैरेभिः कुर्याद्गुरुपरीक्षणम्  ॥ शिव्प्_७।२,१५।१८अब्।  
तत्सम्पर्कैः शिवार्चादौ सङ्गतैर्वाथ तद्गतैः  ॥ शिव्प्_७।२,१५।१८च्द्।  
शिष्यस्तु शिक्षणीयत्वाद्गुरोर्गौरवकारणात्  ॥ शिव्प्_७।२,१५।१९अब्।  
तस्मात्सर्वप्रयत्नेन गुरोर्गौरवमाचरेत्  ॥ शिव्प्_७।२,१५।१९च्द्।  
यो गुरुस्स शिवः प्रोक्तो यः शिवः स गुरुः स्मृतः  ॥ शिव्प्_७।२,१५।२०अब्।  
गुरुर्वा शिव एवाथ विद्याकारेण संस्थितः  ॥ शिव्प्_७।२,१५।२०च्द्।  
यथा शिवस्तथा विद्या यथा विद्या तथा गुरुः  ॥ शिव्प्_७।२,१५।२१अब्।  
शिवविद्या गुरूणां च पूजया सदृशं फलम्  ॥ शिव्प्_७।२,१५।२१च्द्।  
सर्वदेवात्मकश्चासौ सर्वमन्त्रमयो गुरुः  ॥ शिव्प्_७।२,१५।२२अब्।  
तस्मात्सर्वप्रयत्नेन यस्याज्ञां शिरसा वहेत्  ॥ शिव्प्_७।२,१५।२२च्द्।  
श्रेयो  ऽर्थी यदि गुर्वाज्ञां मनसापि न लङ्घयेत्  ॥ शिव्प्_७।२,१५।२३अब्।  
गुर्वाज्ञापालको यस्माज्ज्ञानसम्पत्तिमश्नुते  ॥ शिव्प्_७।२,१५।२३च्द्।  
गच्छंस्तिष्ठन्स्वपन्भुञ्जन्नान्यत्कर्म समाचरेत्  ॥ शिव्प्_७।२,१५।२४अब्।  
समक्षं यदि कुर्वीत सर्वं चानुज्ञया गुरोः  ॥ शिव्प्_७।२,१५।२४च्द्।  
गुरोर्गृहे समक्षं वा न यथेष्टासनो भवेत्  ॥ शिव्प्_७।२,१५।२५अब्।  
गुरुर्देवो यतः साक्षात्तद्गृहं देवमन्दिरम्  ॥ शिव्प्_७।२,१५।२५च्द्।  
पापिनां च यथा सङ्गात्तत्पापात्पतितो भवेत्  ॥ शिव्प्_७।२,१५।२६अब्।  
यथेह वह्निसम्पर्कान्मलं त्यजति काञ्चनम्  ॥ शिव्प्_७।२,१५।२६च्द्।  
तथैव गुरुसम्पर्कात्पापं त्यजति मानवः  ॥ शिव्प्_७।२,१५।२७अब्।  
यथा वह्निसमीपस्थो घृतकुम्भो विलीयते  ॥ शिव्प्_७।२,१५।२७च्द्।  
तथा पापं विलीयेत ह्याचार्यस्य समीपतः  ॥ शिव्प्_७।२,१५।२८अब्।  
यथा प्रज्वलितो वह्निः शुष्कमार्द्रं च निर्दहेत्  ॥ शिव्प्_७।२,१५।२८च्द्।  
तथायमपि सन्तुष्टो गुरुः पापं क्षणाद्दहेत्  ॥ शिव्प्_७।२,१५।२९अब्।  
मनसा कर्मणा वाचा गुरोः क्रोधं न कारयेत्  ॥ शिव्प्_७।२,१५।२९च्द्।  
तस्य क्रोधेन दह्यन्ते ह्यायुःश्रीज्ञानसत्क्रियाः  ॥ शिव्प्_७।२,१५।३०अब्।  
तत्क्रोधकारिणो ये स्युस्तेषां यज्ञाश्च निष्फलाः  ॥ शिव्प्_७।२,१५।३०च्द्।  
५६२अ  
  
यमश्च नियमाश्चैव नात्र कार्या विचारणा  ॥ शिव्प्_७।२,१५।३१अब्।  
गुरोर्विरुद्धं यद्वाक्यं न वदेज्जातुचिन्नरः  ॥ शिव्प्_७।२,१५।३१च्द्।  
वदेद्यदि महामोहाद्रौरवं नरकं व्रजेत्  ॥ शिव्प्_७।२,१५।३२अब्।  
मनसा कर्मणा वाचा गुरुमुद्दिश्य यत्नतः  ॥ शिव्प्_७।२,१५।३२च्द्।  
श्रेयोर्थी चेन्नरो धीमान्न मिथ्याचारमाचरेत्  ॥ शिव्प्_७।२,१५।३३अब्।  
गुरोर्हितं प्रियं कुर्यादादिष्टो वा न वा सदा  ॥ शिव्प्_७।२,१५।३३च्द्।  
असमक्षं समक्षं वा तस्य कार्यं समाचरेत्  ॥ शिव्प्_७।२,१५।३४अब्।  
इत्थमाचारवान्भक्तो नित्यमुद्युक्तमानसः  ॥ शिव्प्_७।२,१५।३४च्द्।  
गुरुप्रियकरः शिष्यः शैवधर्मांस्ततो  ऽर्हति  ॥ शिव्प्_७।२,१५।३५अब्।  
गुरुश्चेद्गुणवान्प्राज्ञः परमानन्दभासकः  ॥ शिव्प्_७।२,१५।३५च्द्।  
तत्त्वविच्छिवसंसक्तो मुक्तिदो न तु चापरः  ॥ शिव्प्_७।२,१५।३६अब्।  
संवित्सञ्जननं तत्त्वं परमानन्दसम्भवम्  ॥ शिव्प्_७।२,१५।३६च्द्।  
तत्तत्त्वं विदितं येन स एवानन्ददर्शकः  ॥ शिव्प्_७।२,१५।३७अब्।  
न पुनर्नाममात्रेण संविदारहितस्तु यः  ॥ शिव्प्_७।२,१५।३७च्द्।  
अन्योन्यं तारयेन्नौका किं शिला तारयेच्छिलाम्  ॥ शिव्प्_७।२,१५।३८अब्।  
एतस्या नाममात्रेण मुक्तिर्वै नाममात्रिका  ॥ शिव्प्_७।२,१५।३८च्द्।  
यैः पुनर्विदितं तत्त्वं ते मुक्ता मोचयन्त्यपि  ॥ शिव्प्_७।२,१५।३९अब्।  
तत्त्वहीने कुतो बोधः कुतो ह्यात्मपरिग्रहः  ॥ शिव्प्_७।२,१५।३९च्द्।  
परिग्रहविनिर्मुक्तः पशुरित्यभिधीयते  ॥ शिव्प्_७।२,१५।४०अब्।  
पशुभिः प्रेरितश्चापि पशुत्वं नातिवर्तते  ॥ शिव्प्_७।२,१५।४०च्द्।  
तस्मात्तत्त्वविदेवेह मुक्तो मोचक इष्यते  ॥ शिव्प्_७।२,१५।४१अब्।  
सर्वलक्षणसंयुक्तः सर्वशास्त्रविदप्ययम्  ॥ शिव्प्_७।२,१५।४१च्द्।  
सर्वोपायविधिज्ञो  ऽपि तत्त्वहीनस्तु निष्फलः  ॥ शिव्प्_७।२,१५।४२अब्।  
यस्यानुभवपर्यन्ता बुद्धिस्तत्त्वे प्रवर्तते  ॥ शिव्प्_७।२,१५।४२च्द्।  
तस्यावलोकनाद्यैश्च परानन्दो  ऽभिजायते  ॥ शिव्प्_७।२,१५।४३अब्।  
तस्माद्यस्यैव सम्पर्कात्प्रबोधानन्दसम्भवः  ॥ शिव्प्_७।२,१५।४३च्द्।  
गुरुं तमेव वृणुयान्नापरं मतिमान्नरः  ॥ शिव्प्_७।२,१५।४४अब्।  
स शिष्यैर्विनयाचारचतुरैरुचितो गुरुः  ॥ शिव्प्_७।२,१५।४४च्द्।  
यावद्विज्ञायते तावत्सेवनीयो मुमुक्षुभिः  ॥ शिव्प्_७।२,१५।४५अब्।  
ज्ञाते तस्मिन्स्थिरा भक्तिर्यावत्तत्त्वं समाश्रयेत्  ॥ शिव्प्_७।२,१५।४५च्द्।  
न तु तत्त्वं त्यजेज्जातु नोपेक्षेत कथञ्चन  ॥ शिव्प्_७।२,१५।४६अब्।  
यत्रानन्दः प्रबोधो वा नाल्पमप्युपलभ्यते  ॥ शिव्प्_७।२,१५।४६च्द्।  
वत्सरादपि शिष्येण सो  ऽन्यं गुरुमुपाश्रयेत्  ॥ शिव्प्_७।२,१५।४७अब्।  
गुरुमन्यं प्रपन्ने  ऽपि नावमन्येत पौर्विकम्  ॥ शिव्प्_७।२,१५।४७च्द्।  
गुरोर्भ्रात्ःंस्तथा पुत्रान्बोधकान्प्रेरकानपि  ॥ शिव्प्_७।२,१५।४७एड़्।  
तत्रादावुपसङ्गम्य ब्राह्मणं वेदपारगम्  ॥ शिव्प्_७।२,१५।४८अब्।  
गुरुमाराधयेत्प्राज्ञं शुभगं प्रियदर्शनम्  ॥ शिव्प्_७।२,१५।४८च्द्।  
सर्वाभयप्रदातारं करुणाक्रान्तमानसम्  ॥ शिव्प्_७।२,१५।४९अब्।  
तोषयेत्तं प्रयत्नेन मनसा कर्मणा गिरा  ॥ शिव्प्_७।२,१५।४९च्द्।  
तावदाराधयेच्छिष्यः प्रसन्नोसौ भवेद्यथा  ॥ शिव्प्_७।२,१५।५०अब्।  
तस्मिन्प्रसन्ने शिष्यस्य सद्यः पापक्षयो भवेत्  ॥ शिव्प्_७।२,१५।५०च्द्।  
तस्माद्धनानि रत्नानि क्षेत्राणि च गृहाणि च  ॥ शिव्प्_७।२,१५।५१अब्।  
भूषणानि च वासांसि यानशय्यासनानि च  ॥ शिव्प्_७।२,१५।५१च्द्।  
एतानि गुरवे दद्याद्भक्त्या वित्तानुसारतः  ॥ शिव्प्_७।२,१५।५२अब्।  
५६२ब्  
  
वित्तशाठ्यं न कुर्वीत यदीच्छेत्परमां गतिम्  ॥ शिव्प्_७।२,१५।५२च्द्।  
स एव जनको माता भर्ता बन्धुर्धनं सुखम्  ॥ शिव्प्_७।२,१५।५३अब्।  
सखा मित्रं च यत्तस्मात्सर्वं तस्मै निवेदयेत्  ॥ शिव्प्_७।२,१५।५३च्द्।  
निवेद्य पश्चात्स्वात्मानं सान्वयं सपरिग्रहम्  ॥ शिव्प्_७।२,१५।५४अब्।  
समर्प्य सोदकं तस्मै नित्यं तद्वशगो भवेत्  ॥ शिव्प्_७।२,१५।५४च्द्।  
यदा शिवाय स्वात्मानं दत्तवान् देशिकात्मने  ॥ शिव्प्_७।२,१५।५५अब्।  
तदा शैवो भवेद्देही न ततो  ऽस्ति पुनर्भवः  ॥ शिव्प्_७।२,१५।५५च्द्।  
गुरुश्च स्वाश्रितं शिष्यं वर्षमेकं परीक्षयेत्  ॥ शिव्प्_७।२,१५।५६अब्।  
ब्राह्मणं क्षत्रियं वैश्यं द्विवर्षं च त्रिवर्षकम्  ॥ शिव्प्_७।२,१५।५६च्द्।  
प्राणद्रव्यप्रदानाद्यैरादेशैश्च समासमैः  ॥ शिव्प्_७।२,१५।५७अब्।  
उत्तमांश्चाधमे कृत्वा नीचानुत्तमकर्मणि  ॥ शिव्प्_७।२,१५।५७च्द्।  
आक्रुष्टास्ताडिता वापि ये विषादं न यान्त्यपि  ॥ शिव्प्_७।२,१५।५८अब्।  
ते योग्याः संयताः शुद्धाः शिवसंस्कारकर्मणि  ॥ शिव्प्_७।२,१५।५८च्द्।  
अहिंसका दयावन्तो नित्यमुद्युक्तचेतसः  ॥ शिव्प्_७।२,१५।५९अब्।  
अमानिनो बुद्धिमन्तस्त्यक्तस्पर्धाः प्रियंवदाः  ॥ शिव्प्_७।२,१५।५९च्द्।  
ऋजवो मृदवः स्वच्छा विनीताः स्थिरचेतसः  ॥ शिव्प्_७।२,१५।६०अब्।  
शौचाचारसमायुक्ताः शिवभक्ता द्विजातयः  ॥ शिव्प्_७।२,१५।६०च्द्।  
एवं वृत्तसमोपेता वाङ्मनःकायकर्मभिः  ॥ शिव्प्_७।२,१५।६१अब्।  
शोध्या बोध्या यथान्यायमिति शास्त्रेषु निश्चयः  ॥ शिव्प्_७।२,१५।६१च्द्।  
नाधिकारः स्वतो नार्याः शिवसंस्कारकर्मणि  ॥ शिव्प्_७।२,१५।६२अब्।  
नियोगाद्भर्तुरस्त्येव भक्तियुक्ता यदीश्वरे  ॥ शिव्प्_७।२,१५।६२च्द्।  
तथैव भर्तृहीनाया पुत्रादेरभ्यनुज्ञया  ॥ शिव्प्_७।२,१५।६३अब्।  
अधिकारो भवत्येव कन्यायाः पितुराज्ञया  ॥ शिव्प्_७।२,१५।६३च्द्।  
शूद्राणां मर्त्यजातीनां पतितानां विशेषतः  ॥ शिव्प्_७।२,१५।६३एड़्।  
तथा सङ्करजातीनां नाध्वशुद्धिर्विधीयते  ॥ शिव्प्_७।२,१५।६४अब्।  
तैप्यकृत्रिमभावश्चेच्छिवे परमकारणे  ॥ शिव्प्_७।२,१५।६४च्द्।  
पादोदकप्रदानाद्यैः कुर्युः पापविशोधनम्  ॥ शिव्प्_७।२,१५।६५अब्।  
अत्रानुलोमजाता ये युक्ता एव द्विजातिषु  ॥ शिव्प्_७।२,१५।६५च्द्।  
तेषामध्वविशुद्ध्यादि कुर्यान्मातृकुलोचितम्  ॥ शिव्प्_७।२,१५।६६अब्।  
या तु कन्या स्वपित्राद्यैश्शिवधर्मे नियोजिता  ॥ शिव्प्_७।२,१५।६६च्द्।  
सा भक्ताय प्रदातव्या नापराय विरोधिने  ॥ शिव्प्_७।२,१५।६७अब्।  
दत्ता चेत्प्रतिकूलाय प्रमादाद्बोधयेत्पतिम्  ॥ शिव्प्_७।२,१५।६७च्द्।  
अशक्ता तं परित्यज्य मनसा धर्ममाचरेत्  ॥ शिव्प्_७।२,१५।६८अब्।  
यथा मुनिवरं त्यक्त्वा पतिमत्रिं पतिव्रता  ॥ शिव्प्_७।२,१५।६८च्द्।  
कृतकृत्या  ऽभवत्पूर्वं तपसाराध्य शङ्करम्  ॥ शिव्प्_७।२,१५।६९अब्।  
यथा नारायणं देवं तपसाराध्य पाण्डवान्  ॥ शिव्प्_७।२,१५।६९च्द्।  
पतींल्लब्धवती धर्मे गुरुभिर्न नियोजिता  ॥ शिव्प्_७।२,१५।७०अब्।  
अस्वातन्त्र्यकृतो दोषो नेहास्ति परमार्थतः  ॥ शिव्प्_७।२,१५।७०च्द्।  
शिवधर्मे नियुक्तायाश्शिवशासनगौरवात्  ॥ शिव्प्_७।२,१५।७१अब्।  
बहुनात्र किमुक्तेन यो  ऽपि को  ऽपि शिवाश्रयः  ॥ शिव्प्_७।२,१५।७१च्द्।  
संस्कार्यो गुर्वधीनश्चेत्संस्क्रिया न प्रभिद्यते  ॥ शिव्प्_७।२,१५।७२अब्।  
गुरोरालोकनादेव स्पर्शात्सम्भाषणादपि  ॥ शिव्प्_७।२,१५।७२च्द्।  
५६३अ  
  
यस्य सञ्जायते प्रज्ञा तस्य नास्ति पराजयः  ॥ शिव्प्_७।२,१५।७३अब्।  
मनसा यस्तु संस्कारः क्रियते योगवर्त्मना  ॥ शिव्प्_७।२,१५।७३च्द्।  
स नेह कथितो गुह्यो गुरुवक्त्रैकगोचरः  ॥ शिव्प्_७।२,१५।७४अब्।  
क्रियावान्यस्तु संस्कारः कुण्डमण्डपपूर्वकः  ॥ शिव्प्_७।२,१५।७४च्द्।  
स वक्ष्यते समासेन तस्य शक्यो न विस्तरः  ॥ शिव्प्_७।२,१५।७४एड़्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे दीक्षाविधाने गुरुमाहात्म्यं नाम पञ्चदशो  ऽध्यायः  
  
छप्तेर् १६  
उपमन्युरुवाच  
पुण्ये  ऽहनि शुचौ देशे बहुदोषविवर्जिते  ॥ शिव्प्_७।२,१६।१अब्।  
देशिकः प्रथमं कुर्यात्संस्कारं समयाह्वयम्  ॥ शिव्प्_७।२,१६।१च्द्।  
परीक्ष्य भूमिं विधिवद्गन्धवर्णरसादिभिः  ॥ शिव्प्_७।२,१६।२अब्।  
शिल्पिशास्त्रोक्तमार्गेण मण्डपं तत्र कल्पयेत्  ॥ शिव्प्_७।२,१६।२च्द्।  
कृत्वा वेदिं च तन्मध्ये कुण्डानि परिकल्पयेत्  ॥ शिव्प्_७।२,१६।३अब्।  
अष्टदिक्षु तथा दिक्षु तत्रैशान्यां पुनः क्रमात्  ॥ शिव्प्_७।२,१६।३च्द्।  
प्रधानकुण्डं कुर्वीत यद्वा पश्चिमभागतः  ॥ शिव्प्_७।२,१६।४अब्।  
प्रधानमेकमेवाथ कृत्वा शोभां प्रकल्पयेत्  ॥ शिव्प्_७।२,१६।४च्द्।  
वितानध्वजमालाभिर्विविधाभिरनेकशः  ॥ शिव्प्_७।२,१६।५अब्।  
वेदिमध्ये ततः कुर्यान्मण्डलं शुभलक्षणम्  ॥ शिव्प्_७।२,१६।५च्द्।  
रक्तहेमादिभिश्चूर्णैरीश्वरावाहनोचितम्  ॥ शिव्प्_७।२,१६।६अब्।  
सिन्दूरशालिनीवारचूर्णैरेवाथ निर्धनः  ॥ शिव्प्_७।२,१६।६च्द्।  
एकहस्तं द्विहस्तं वा सितं वा रक्तमेव वा  ॥ शिव्प्_७।२,१६।७अब्।  
एकहस्तस्य पद्मस्य कर्णिकाष्टाङ्गुला मता  ॥ शिव्प्_७।२,१६।७च्द्।  
केसराणि तदर्धानि शेषं चाष्टदलादिकम्  ॥ शिव्प्_७।२,१६।८अब्।  
द्विहस्तस्य तु पद्मस्य द्विगुणं कर्णिकादिकम्  ॥ शिव्प्_७।२,१६।८च्द्।  
कृत्वा शोभोपशोभाढ्यमैशान्यां तस्य कल्पयेत्  ॥ शिव्प्_७।२,१६।९अब्।  
एकहस्तं तदर्धं वा पुनर्वेद्यः तु मण्डलम्  ॥ शिव्प्_७।२,१६।९च्द्।  
व्रीहितन्दुलसिद्धार्थतिलपुष्पकुशास्तृते  ॥ शिव्प्_७।२,१६।१०अब्।  
तत्र लक्षणसंयुक्तं शिवकुम्भं प्रसाधयेत्  ॥ शिव्प्_७।२,१६।१०च्द्।  
सौवर्णं राजतं वापि ताम्रजं मृन्मयं तु वा  ॥ शिव्प्_७।२,१६।११अब्।  
गन्धपुष्पाक्षताकीर्णं कुशदूर्वाङ्कुराचितम्  ॥ शिव्प्_७।२,१६।११च्द्।  
सितसूत्रावृतं कण्ठे नववस्त्रयुगावृतम्  ॥ शिव्प्_७।२,१६।१२अब्।  
शुद्धाम्बुपूर्णमुत्कूर्चं सद्रव्यं सपिधानकम्  ॥ शिव्प्_७।२,१६।१२च्द्।  
भृङ्गारं वर्धनीं चापि शङ्खं च चक्रमेव वा  ॥ शिव्प्_७।२,१६।१३अब्।  
विना सूत्रादिकं सर्वं पद्मपत्रमथापि वा  ॥ शिव्प्_७।२,१६।१३च्द्।  
तस्यासनारविन्दस्य कल्पयेदुत्तरे दले  ॥ शिव्प्_७।२,१६।१४अब्।  
अग्रतश्चन्दनाम्भोभिरस्त्रराजस्य वर्धनीम्  ॥ शिव्प्_७।२,१६।१४च्द्।  
मण्डलस्य ततः प्राच्यां मन्त्रकुम्भे च पूर्ववत्  ॥ शिव्प्_७।२,१६।१५अब्।  
कृत्वा विधिवदीशस्य महापूजां समाचरेत्  ॥ शिव्प्_७।२,१६।१५च्द्।  
अथार्णवस्य तीरे वा नद्यां गोष्ठे  ऽपि वा गिरौ  ॥ शिव्प्_७।२,१६।१६अब्।  
देवागरे गृहे वापि देशे  ऽन्यस्मिन्मनोहरे  ॥ शिव्प्_७।२,१६।१६च्द्।  
कृत्वा पूर्वोदितं सर्वं विना वा मण्डपादिकम्  ॥ शिव्प्_७।२,१६।१७अब्।  
मण्डलं पूर्ववत्कृत्वा स्थण्डिलं च विभावसोः  ॥ शिव्प्_७।२,१६।१७च्द्।  
प्रविश्य पूजाभवनं प्रहृष्टवदनो गुरुः  ॥ शिव्प्_७।२,१६।१८अब्।  
सर्वमङ्गलसंयुक्तः समाचरितनैत्यकः  ॥ शिव्प्_७।२,१६।१८च्द्।  
५६३ब्  
  
महापूजां महेशस्य कृत्वा मण्डलमध्यतः  ॥ शिव्प्_७।२,१६।१९अब्।  
शिवकुम्भे तथा भूयः शिवमावाह्य पूजयेत्  ॥ शिव्प्_७।२,१६।१९च्द्।  
पश्चिमाभिमुखं ध्यात्वा यज्ञरक्षकमीश्वरम्  ॥ शिव्प्_७।२,१६।२०अब्।  
अर्चयेदस्त्रवर्धन्यामस्त्रमीशस्य दक्षिणे  ॥ शिव्प्_७।२,१६।२०च्द्।  
मन्त्रकुम्भे च विन्यस्य मन्त्रं मन्त्रविशारदः  ॥ शिव्प्_७।२,१६।२१अब्।  
कृत्वा मुद्रादिकं सर्वं मन्त्रयागं समाचरेत्  ॥ शिव्प्_७।२,१६।२१च्द्।  
ततश्शिवानले होमं कुर्याद्देशिकसत्तमः  ॥ शिव्प्_७।२,१६।२२अब्।  
प्रधानकुण्डे परितो जुहुयुश्चापरे द्विजाः  ॥ शिव्प्_७।२,१६।२२च्द्।  
आचार्यात्पादमर्धं वा होमस्तेषां विधीयते  ॥ शिव्प्_७।२,१६।२३अब्।  
प्रधानकुण्ड एवाथ जुहुयाद्देशिकोत्तमः  ॥ शिव्प्_७।२,१६।२३च्द्।  
स्वाध्यायमपरे कुर्युः स्तोत्रं मङ्गलवाचनम्  ॥ शिव्प्_७।२,१६।२४अब्।  
जपं च विधिवच्चान्ये शिवभक्तिपरायणाः  ॥ शिव्प्_७।२,१६।२४च्द्।  
नृत्यं गीतं च वाद्यं च मङ्गलान्यपराणि च  ॥ शिव्प्_७।२,१६।२५अब्।  
पूजनं च सदस्यानां कृत्वा सम्यग्विधानतः  ॥ शिव्प्_७।२,१६।२५च्द्।  
पुण्याहं कारयित्वाथ पुनः सम्पूज्य शङ्करम्  ॥ शिव्प्_७।२,१६।२६अब्।  
प्रार्थयेद्देशिको देवं शिष्यानुग्रहकाम्यया  ॥ शिव्प्_७।२,१६।२६च्द्।  
प्रसीद देवदेवेश देहमाविश्य मामकम्  ॥ शिव्प्_७।२,१६।२७अब्।  
विमोचयैनं विश्वेश घृणया च घृणानिधे  ॥ शिव्प्_७।२,१६।२७च्द्।  
अथ चैवं करोमीति लब्धानुज्ञस्तु देशिकः  ॥ शिव्प्_७।२,१६।२८अब्।  
आनीयोपोषितं शिष्यं हविष्याशिनमेव वा  ॥ शिव्प्_७।२,१६।२८च्द्।  
एकाशनं वा विरतं स्नातं प्रातःकृतक्रियम्  ॥ शिव्प्_७।२,१६।२९अब्।  
जपन्तं प्रणवं देवं ध्यायन्तं कृतमङ्गलम्  ॥ शिव्प्_७।२,१६।२९च्द्।  
द्वारस्य पश्चिमस्याग्रमण्डले दक्षिणस्य वा  ॥ शिव्प्_७।२,१६।३०अब्।  
दर्भासने समासीनं विधायोदङ्मुखं शिशुम्  ॥ शिव्प्_७।२,१६।३०च्द्।  
स्वयं प्राग्वदनस्तिष्ठन्नूर्ध्वकायं कृताञ्जलिम्  ॥ शिव्प्_७।२,१६।३१अब्।  
सम्प्रोक्ष्य प्रोक्षणौतोयैर्मूर्धन्यस्त्रेण मुद्रया  ॥ शिव्प्_७।२,१६।३१च्द्।  
पुष्पक्षेपेण सन्ताड्य बध्नीयाल्लोचनं गुरुः  ॥ शिव्प्_७।२,१६।३२अब्।  
दुकूलार्धेन वस्त्रेण मन्त्रितेन नवेन च  ॥ शिव्प्_७।२,१६।३२च्द्।  
ततः प्रवेशयेच्छिष्यं गुरुर्द्वारेण मण्डलम्  ॥ शिव्प्_७।२,१६।३३अब्।  
सो  ऽपि तेनेरितः शम्भोराचरेत्त्रिः प्रदक्षिणम्  ॥ शिव्प्_७।२,१६।३३च्द्।  
ततस्सुवर्णसम्मिश्रं दत्त्वा पुष्पाञ्जलिं प्रभोः  ॥ शिव्प्_७।२,१६।३४अब्।  
प्राङ्मुखश्चोदङ्मुखो वा प्रणमेद्दण्डवत्क्षितो  ॥ शिव्प्_७।२,१६।३४च्द्।  
ततस्सम्प्रोक्ष्य मूलेन शिरस्यस्त्रेण पूर्ववत्  ॥ शिव्प्_७।२,१६।३५अब्।  
सन्ताड्य देशिकस्तस्य मोचयेन्नेत्रबन्धनम्  ॥ शिव्प्_७।२,१६।३५च्द्।  
स दृष्ट्वा मण्डलं भूयः प्रणमेत्साञ्जलिः प्रभुम्  ॥ शिव्प्_७।२,१६।३६अब्।  
अथासीनं शिवाचार्यो मण्डलस्य तु दक्षिणे  ॥ शिव्प्_७।२,१६।३६च्द्।  
उपवेश्यात्मनस्सव्ये शिष्यं दर्भासने गुरुः  ॥ शिव्प्_७।२,१६।३७अब्।  
आराध्य च महादेवं शिवहस्तं प्रविन्यसेत्  ॥ शिव्प्_७।२,१६।३७च्द्।  
शिवतेजोमयं पाणिं शिवमन्त्रमुदीरयेत्  ॥ शिव्प्_७।२,१६।३८अब्।  
शिवाभिमानसम्पन्नो न्यसेच्छिष्यस्य मस्तके  ॥ शिव्प्_७।२,१६।३८च्द्।  
सर्वाङ्गालम्बनं चैव कुर्यात्तेनैव देशिकः  ॥ शिव्प्_७।२,१६।३९अब्।  
शिष्यो  ऽपि प्रणमेद्भूमौ देशिकाकृतमीश्वरम्  ॥ शिव्प्_७।२,१६।३९च्द्।  
ततश्शिवानले देवं समभ्यर्च्य यथाविधि  ॥ शिव्प्_७।२,१६।४०अब्।  
हुताहुतित्रयं शिष्यमुपवेश्य यथा पुरा  ॥ शिव्प्_७।२,१६।४०च्द्।  
५६४अ  
  
दर्भाग्रैः संस्पृशंस्तं च विद्ययात्मानमाविशेत्  ॥ शिव्प्_७।२,१६।४१अब्।  
नमस्कृत्य महादेवं नाडीसन्धानमाचरेत्  ॥ शिव्प्_७।२,१६।४१च्द्।  
शिवशास्त्रोक्तमार्गेण कृत्वा प्राणस्य निर्गमम्  ॥ शिव्प्_७।२,१६।४२अब्।  
शिष्यदेहप्रवेशं च स्मृत्वा मन्त्रांस्तु तर्पयेत्  ॥ शिव्प्_७।२,१६।४२च्द्।  
सन्तर्पणाय मूलस्य तेनैवाहुतयो दश  ॥ शिव्प्_७।२,१६।४३अब्।  
देयास्तिस्रस्तथाङ्गानामङ्गैरेव यथाक्रमम्  ॥ शिव्प्_७।२,१६।४३च्द्।  
ततः पूर्णाहुतिं दत्त्वा प्रायश्चित्ताय देशिकः  ॥ शिव्प्_७।२,१६।४४अब्।  
पुनर्दशाहुतीन्कुर्यान्मूलमन्त्रेण मन्त्रवित्  ॥ शिव्प्_७।२,१६।४४च्द्।  
पुनः सम्पूज्य देवेशं सम्यगाचम्य देशिकः  ॥ शिव्प्_७।२,१६।४५अब्।  
हुत्वा चैव यथान्यायं स्वजात्या वैश्यमुद्धरेत्  ॥ शिव्प्_७।२,१६।४५च्द्।  
तस्यैवं जनयेत्क्षात्रमुद्धारं च ततः पुनः  ॥ शिव्प्_७।२,१६।४६अब्।  
कृत्वा तथैव विप्रत्वं जनयेदस्य देशिकः  ॥ शिव्प्_७।२,१६।४६च्द्।  
राजन्यं चैवमुद्धृत्य कृत्वा विप्रं पुनस्तयोः  ॥ शिव्प्_७।२,१६।४७अब्।  
रुद्रत्वं जनयेद्विप्रे रुद्रनामैव साधयेत्  ॥ शिव्प्_७।२,१६।४७च्द्।  
प्रोक्षणं ताडनं कृत्वा शिशोस्स्वात्मानमात्मनि  ॥ शिव्प्_७।२,१६।४८अब्।  
शिवात्मकमनुस्मृत्य स्फुरन्तं विस्फुलिङ्गवत्  ॥ शिव्प्_७।२,१६।४८च्द्।  
नाड्या यथोक्तया वायुं रेचयेन्मन्त्रतो गुरुः  ॥ शिव्प्_७।२,१६।४९अब्।  
निर्गम्य प्रविशेन्नाड्या शिष्यस्य हृदयं तथा  ॥ शिव्प्_७।२,१६।४९च्द्।  
प्रविश्य तस्य चैतन्यं नीलबिन्दुनिभं स्मरन्  ॥ शिव्प्_७।२,१६।५०अब्।  
स्वतेजसापास्तमलं ज्वलन्तमनुचिन्तयेत्  ॥ शिव्प्_७।२,१६।५०च्द्।  
तमादाय तया नाड्या मन्त्री संहारमुद्रया  ॥ शिव्प्_७।२,१६।५१अब्।  
न पूरकेण निवेश्यैनमेकीभावार्थमात्मनः  ॥ शिव्प्_७।२,१६।५१च्द्।  
कुम्भकेन तथा नाड्या रेचकेन यथा पुरा  ॥ शिव्प्_७।२,१६।५२अब्।  
तस्मादादाय शिष्यस्य हृदये तन्निवेशयेत्  ॥ शिव्प्_७।२,१६।५२च्द्।  
तमालभ्य शिवाल्लब्धं तस्मै दत्त्वोपवीतकम्  ॥ शिव्प्_७।२,१६।५३अब्।  
हुत्वा  ऽ ऽहुतित्रयं पश्चाद्दद्यात्पूर्णाहुतिं ततः  ॥ शिव्प्_७।२,१६।५३च्द्।  
देवस्य दक्षिणे शिष्यमुपवेश्यवरासने  ॥ शिव्प्_७।२,१६।५४अब्।  
कुशपुष्पपरिस्तीर्णे बद्धाञ्जलिरुदङ्मुखम्  ॥ शिव्प्_७।२,१६।५४च्द्।  
स्वस्तिकासनमारूढं विधाय प्राङ्मुखः स्वयम्  ॥ शिव्प्_७।२,१६।५५अब्।  
वरासनस्थितो मन्त्रैर्महामङ्गलनिःस्वनैः  ॥ शिव्प्_७।२,१६।५५च्द्।  
समादाय घटं पूर्णं पूर्णमेव प्रसादितम्  ॥ शिव्प्_७।२,१६।५६अब्।  
ध्यायमानः शिवं शिष्यमाभिषिञ्चेत देशिकः  ॥ शिव्प्_७।२,१६।५६च्द्।  
अथापनुद्य स्नानाम्बु परिधाय सिताम्बरम्  ॥ शिव्प्_७।२,१६।५७अब्।  
आचान्तोलङ्कृतश्शिष्यः प्राञ्जलिर्मण्डपं व्रजेत्  ॥ शिव्प्_७।२,१६।५७च्द्।  
उपवेश्य यथापूर्वं तं गुरुर्दर्भविष्टरे  ॥ शिव्प्_७।२,१६।५८अब्।  
सम्पूज्य मण्डलं देवं करन्यासं समाचरेत्  ॥ शिव्प्_७।२,१६।५८च्द्।  
ततस्तु भस्मना देवं ध्यायन्मनसि देशिकः  ॥ शिव्प्_७।२,१६।५९अब्।  
समालभेत पाणिभ्यां शिशुं शिवमुदीरयेत्  ॥ शिव्प्_७।२,१६।५९च्द्।  
अथ तस्य शिवाचार्यो दहनप्लावनादिकम्  ॥ शिव्प्_७।२,१६।६०अब्।  
सकलीकरणं कृत्वा मातृकान्यासवर्त्मना  ॥ शिव्प्_७।२,१६।६०च्द्।  
ततः शिवासनं ध्यात्वा शिष्यमूर्ध्नि देशिकः  ॥ शिव्प्_७।२,१६।६१अब्।  
तत्रावाह्य यथान्यायमर्चयेन्मनसा शिवम्  ॥ शिव्प्_७।२,१६।६१च्द्।  
प्रार्थयेत्प्राञ्जलिर्देवं नित्यमत्र स्थितो भव  ॥ शिव्प्_७।२,१६।६२अब्।  
इति विज्ञाप्य तं शम्भोस्तेजसा भासुरं स्मरेत्  ॥ शिव्प्_७।२,१६।६२च्द्।  
५६४ब्  
  
सम्पूज्याथ शिवं शैवीमाज्ञां प्राप्य शिवात्मिकाम्  ॥ शिव्प्_७।२,१६।६३अब्।  
कर्णे शिष्यस्य शनकैश्शिवमन्त्रमुदीरयेत्  ॥ शिव्प्_७।२,१६।६३च्द्।  
स तु बद्धाञ्जलिः श्रुत्वा मन्त्रं तद्गतमानसः  ॥ शिव्प्_७।२,१६।६४अब्।  
शनैस्तं व्याहरेच्छिष्यशिवाचार्यस्य शासनात्  ॥ शिव्प्_७।२,१६।६४च्द्।  
ततः शाक्तं च सन्दिश्य मन्त्रं मन्त्रविचक्षणः  ॥ शिव्प्_७।२,१६।६५अब्।  
उच्चारयित्वा च सुखं तस्मै मङ्गलमादिशेत्  ॥ शिव्प्_७।२,१६।६५च्द्।  
ततस्समासान्मन्त्रार्थं वाच्यवाचकयोगतः  ॥ शिव्प्_७।२,१६।६६अब्।  
समदिश्येश्वरं रूपं योगमासनमादिशेत्  ॥ शिव्प्_७।२,१६।६६च्द्।  
अथ गुर्वाज्ञया शिष्यः शिवाग्निगुरुसन्निधौ  ॥ शिव्प्_७।२,१६।६७अब्।  
भक्त्यैवमभिसन्धाय दीक्षावाक्यमुदीरयेत्  ॥ शिव्प्_७।२,१६।६७च्द्।  
वरं प्राणपरित्यागश्छेदनं शिरसो  ऽपि वा  ॥ शिव्प्_७।२,१६।६८अब्।  
न त्वनभ्यर्च्य भुञ्जीय भगवन्तं त्रिलोचनम्  ॥ शिव्प्_७।२,१६।६८च्द्।  
स एव दद्यान्नियतो यावन्मोहविपर्ययः  ॥ शिव्प्_७।२,१६।६९अब्।  
तावदाराधयेद्देवं तन्निष्ठस्तत्परायणः  ॥ शिव्प्_७।२,१६।६९च्द्।  
ततः स समयो नाम भविष्यति शिवाश्रमे  ॥ शिव्प्_७।२,१६।७०अब्।  
लब्धाधिकारो गुर्वाज्ञापालकस्तद्वशो भवेत्  ॥ शिव्प्_७।२,१६।७०च्द्।  
अतः परं न्यस्तकरो भस्मादाय स्वहस्ततः  ॥ शिव्प्_७।२,१६।७१अब्।  
दद्याच्छिष्याय मूलेन रुद्राक्षं चाभिमन्त्रितम्  ॥ शिव्प्_७।२,१६।७१च्द्।  
प्रतिमा वापि देवस्य गूढदेहमथापि वा  ॥ शिव्प्_७।२,१६।७२अब्।  
पूजाहोमजपध्यानसाधनानि च सम्भवे  ॥ शिव्प्_७।२,१६।७२च्द्।  
सोपि शिष्यः शिवाचार्याल्लब्धानि बहुमानतः  ॥ शिव्प्_७।२,१६।७३अब्।  
आददीताज्ञया तस्य देशिकस्य न चान्यथा  ॥ शिव्प्_७।२,१६।७३च्द्।  
आचार्यादाप्तमखिलं शिरस्याधाय भक्तितः  ॥ शिव्प्_७।२,१६।७४अब्।  
रक्षयेत्पूजयेच्छम्भुं मठे वा गृह एववा  ॥ शिव्प्_७।२,१६।७४च्द्।  
अतः परं शिवाचारमादिशेदस्य देशिकः  ॥ शिव्प्_७।२,१६।७५अब्।  
भक्तिश्रद्धानुसारेण प्रज्ञायाश्चानुसारतः  ॥ शिव्प्_७।२,१६।७५च्द्।  
यदुक्तं यत्समाज्ञातं यच्चैवान्यत्प्रकीर्तितम्  ॥ शिव्प्_७।२,१६।७६अब्।  
शिवाचार्येण समये तत्सर्वं शिरसा वहेत्  ॥ शिव्प्_७।२,१६।७६च्द्।  
शिवागमस्य ग्रहणं वाचनं श्रवणं तथा  ॥ शिव्प्_७।२,१६।७७अब्।  
देशिकदेशतः कुर्यान्न स्वेच्छातो न चान्यतः  ॥ शिव्प्_७।२,१६।७७च्द्।  
इति सङ्क्षेपतः प्रोक्तः संस्कारः समयाह्वयः  ॥ शिव्प्_७।२,१६।७८अब्।  
साक्षाच्छिवपुरप्राप्तौ नृणां परमसाधनम्  ॥ शिव्प्_७।२,१६।७८च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिष्यसंस्कारवर्णनं नाम षोडशो  ऽध्यायः  
  
छप्तेर् १७  
उपमन्युरुवाच  
अतः परं समावेक्ष्य गुरुः शिष्यस्य योग्यताम्  ॥ शिव्प्_७।२,१७।१अब्।  
षडध्वशुद्धिं कुर्वीत सर्वबन्धविमुक्तये  ॥ शिव्प्_७।२,१७।१च्द्।  
कलां तत्त्वं च भुवनं वर्णं पदमतः परम्  ॥ शिव्प्_७।२,१७।२अब्।  
मन्त्रश्चेति समासेन षडध्वा परिपठ्यते  ॥ शिव्प्_७।२,१७।२च्द्।  
निवृत्त्याद्याः कलाः पञ्च कलाध्वा कथ्यते बुधैः  ॥ शिव्प्_७।२,१७।३अब्।  
व्याप्ताः कलाभिरितरे त्वध्वानः पञ्च पञ्चभिः  ॥ शिव्प्_७।२,१७।३च्द्।  
५६५अ  
  
शिवतत्त्वादिभूम्यन्तं तत्त्वाध्वा समुदाहृतः  ॥ शिव्प्_७।२,१७।४अब्।  
षड्विंशत्सङ्ख्ययोपेतः शुद्धाशुद्धोभयात्मकः  ॥ शिव्प्_७।२,१७।४च्द्।  
आधाराद्युन्मनान्तश्च भुवनाध्वा प्रकीर्तितः  ॥ शिव्प्_७।२,१७।५अब्।  
विना भेदोपभेदाभ्यां षष्टिसङ्ख्यासमन्वितः  ॥ शिव्प्_७।२,१७।५च्द्।  
पञ्चाशद्रुद्ररूपास्तु वर्णा वर्णाध्वसञ्ज्ञिताः  ॥ शिव्प्_७।२,१७।६अब्।  
अनेकभेदसम्पन्नः पदाध्वा समुदाहृतः  ॥ शिव्प्_७।२,१७।६च्द्।  
सर्वोपमन्त्रैर्मन्त्राध्वा व्याप्तः परमविद्यया  ॥ शिव्प्_७।२,१७।७अब्।  
यथा शिवो न तत्त्वेषु गण्यते तत्त्वनायकः  ॥ शिव्प्_७।२,१७।७च्द्।  
मन्त्राध्वनि न गण्येत तथासौ मन्त्रनायकः  ॥ शिव्प्_७।२,१७।८अब्।  
कलाध्वनो व्यापकत्वं व्याप्यत्वं चेतराध्वनाम्  ॥ शिव्प्_७।२,१७।८च्द्।  
न वेत्ति तत्त्वतो यस्य नैवार्हत्यध्वशोधनम्  ॥ शिव्प्_७।२,१७।९अब्।  
षड्विधस्याध्वनो रूपं न येन विदितं भवेत्  ॥ शिव्प्_७।२,१७।९च्द्।  
व्याप्यव्यापकता तेन ज्ञातुमेव न शक्यते  ॥ शिव्प्_७।२,१७।१०अब्।  
तस्मादध्वस्वरूपं च व्याप्यव्यापकतां तथा  ॥ शिव्प्_७।२,१७।१०च्द्।  
यथावदवगम्यैव कुर्यादध्वविशोधनम्  ॥ शिव्प्_७।२,१७।११अब्।  
कुण्डमण्डलपर्यन्तं तत्र कृत्वा यथा पुरा  ॥ शिव्प्_७।२,१७।११च्द्।  
द्विहस्तमानं कुर्वीत प्राच्यां कलशमण्डलम्  ॥ शिव्प्_७।२,१७।१२अब्।  
ततः स्नातश्शिवाचार्यः सशिष्यः कृतनैत्यकः  ॥ शिव्प्_७।२,१७।१२च्द्।  
प्रविश्य मण्डलं शम्भोः पूजां पूर्ववदाचरेत्  ॥ शिव्प्_७।२,१७।१३अब्।  
तत्राढकावरैस्सिद्धं तन्दुलैः पायसं प्रभोः  ॥ शिव्प्_७।२,१७।१३च्द्।  
अर्धं निवेद्य होमार्थं शेषं समुपकल्पयेत्  ॥ शिव्प्_७।२,१७।१४अब्।  
पुरतः कल्पिते वाथ मण्डले वर्णिमण्डिते  ॥ शिव्प्_७।२,१७।१४च्द्।  
स्थापयेत्पञ्चकलशान्दिक्षु मध्ये च देशिकः  ॥ शिव्प्_७।२,१७।१५अब्।  
तेषु ब्रह्माणि मूलार्णैर्बिन्दुनादसमन्वितैः  ॥ शिव्प्_७।२,१७।१५च्द्।  
नम आद्यैर्यकरान्तैः कल्पयेत्कल्पवित्तमः  ॥ शिव्प्_७।२,१७।१६अब्।  
ईशानं मध्यमे कुम्भे पुरुषं पुरतः स्थिते  ॥ शिव्प्_७।२,१७।१६च्द्।  
अघोरं दक्षिणे वामे वामं सद्यं च पश्चिमे  ॥ शिव्प्_७।२,१७।१७अब्।  
रक्षां विधाय मुद्रा च बद्ध्वा कुम्भाभिमन्त्रणम्  ॥ शिव्प्_७।२,१७।१७च्द्।  
कृत्वा शिवानलैर्होमं प्रारभेत् यथा पुरा  ॥ शिव्प्_७।२,१७।१८अब्।  
यदर्धं पायसं पूर्वं होमार्थं परिकल्पितम्  ॥ शिव्प्_७।२,१७।१८च्द्।  
हुत्वा शिष्यस्य तच्छेषं भोक्तुं समुपकल्पयेत्  ॥ शिव्प्_७।२,१७।१९अब्।  
तर्पणान्तं च मन्त्राणां कृत्वा कर्म यथा पुरा  ॥ शिव्प्_७।२,१७।१९च्द्।  
हुत्वा पूर्णाहुतिं तेषां ततः कुर्यात्प्रदीपनम्  ॥ शिव्प्_७।२,१७।२०अब्।  
ॐकारादनु हुङ्कारं ततो मूलं फडन्तकम्  ॥ शिव्प्_७।२,१७।२०च्द्।  
स्वाहान्तं दीपने प्राहुरङ्गानि च यथाक्रमम्  ॥ शिव्प्_७।२,१७।२१अब्।  
तेषामाहुतयस्तिस्रो देया दीपनकर्मणि  ॥ शिव्प्_७।२,१७।२१च्द्।  
मन्त्रैरेकैकशस्तैस्तु विचिन्त्या दीप्तमूर्तयः  ॥ शिव्प्_७।२,१७।२२अब्।  
त्रिगुणं त्रिगुणी कृत्य द्विजकन्याकृतं सितम्  ॥ शिव्प्_७।२,१७।२२च्द्।  
सूत्रं सूत्रेण सम्मन्त्र्य शिखाग्रे बन्धयेच्छिशोः  ॥ शिव्प्_७।२,१७।२३अब्।  
चरणाङ्गुष्ठपर्यन्तमूर्ध्वकायस्य तिष्ठतः  ॥ शिव्प्_७।२,१७।२३च्द्।  
लम्बयित्वा तु तत्सूत्रं सुषुम्णां तत्र योजयेत्  ॥ शिव्प्_७।२,१७।२४अब्।  
शान्तया मुद्रयादाय मूलमन्त्रेण मन्त्रवित्  ॥ शिव्प्_७।२,१७।२४च्द्।  
हुत्वाहुतित्रयं तस्यास्सान्निध्यमुपकल्पयेत्  ॥ शिव्प्_७।२,१७।२५अब्।  
हृदि सन्ताड्य शिष्यस्य पुष्पक्षेपेण पूर्ववत्  ॥ शिव्प्_७।२,१७।२५च्द्।  
५६५ब्  
  
चैतन्यं समुपादाय द्वादशान्ते निवेद्य च  ॥ शिव्प्_७।२,१७।२६अब्।  
सूत्रं सूत्रेण संयोज्य संरक्ष्यास्त्रेण वर्मणा  ॥ शिव्प्_७।२,१७।२६च्द्।  
अवगुण्ठ्याथ तत्सूत्रं शिष्यदेहं विचिन्तयेत्  ॥ शिव्प्_७।२,१७।२७अब्।  
मूलत्रयमयं पाशं भोगभोग्यत्वलक्षणम्  ॥ शिव्प्_७।२,१७।२७च्द्।  
विषयेन्द्रियदेहादिजनकं तस्य भावयेत्  ॥ शिव्प्_७।२,१७।२८अब्।  
व्योमादिभूतरूपिण्यः शान्त्यतीतादयः कलाः  ॥ शिव्प्_७।२,१७।२८च्द्।  
सूत्रे स्वनामभिर्योज्यः पूज्यश्चैव नमोयुतैः  ॥ शिव्प्_७।२,१७।२९अब्।  
अथवा बीजभूतैस्तत्कृत्वा पूर्वोदितं क्रमात्  ॥ शिव्प्_७।२,१७।२९च्द्।  
ततो मलादेस्तत्त्वादौ व्याप्तिं समलोकयेत्  ॥ शिव्प्_७।२,१७।३०अब्।  
कलाव्याप्तिं मलादौ च हुत्वा सन्दीपयेत्कलाः  ॥ शिव्प्_७।२,१७।३०च्द्।  
शिष्यं शिरसि सन्ताड्य सूत्रं देहे यथाक्रमम्  ॥ शिव्प्_७।२,१७।३१अब्।  
शान्त्यतीतपदे सूत्रं लाञ्छयेन्मन्त्रमुच्चरन्  ॥ शिव्प्_७।२,१७।३१च्द्।  
एवं कृत्वा निवृत्त्यन्तं शान्त्यतीतमनुक्रमात्  ॥ शिव्प्_७।२,१७।३२अब्।  
हुत्वाहुतित्रयं पश्चान्मण्डले च शिवं यजेत्  ॥ शिव्प्_७।२,१७।३२च्द्।  
देवस्य दक्षिणे शिष्यमुपवेश्योत्तरामुखम्  ॥ शिव्प्_७।२,१७।३३अब्।  
सदर्भे मण्डले दद्याद्धोमशिष्टं चरुं गुरुः  ॥ शिव्प्_७।२,१७।३३च्द्।  
शिष्यस्तद्गुरुणा दत्तं सत्कृत्य शिवपूर्वकम्  ॥ शिव्प्_७।२,१७।३४अब्।  
भुक्त्वा पश्चाद्द्विराचम्य शिवमन्त्रमुदीरयेत्  ॥ शिव्प्_७।२,१७।३४च्द्।  
अपरे मण्डले दद्यात्पञ्चगव्यं तथा गुरुः  ॥ शिव्प्_७।२,१७।३५अब्।  
सो  ऽपि तच्छक्तितः पीत्वा द्विराचम्य शिवं स्मरेत्  ॥ शिव्प्_७।२,१७।३५च्द्।  
तृतीये मण्डले शिष्यमुपवेश्य यथा पुरा  ॥ शिव्प्_७।२,१७।३६अब्।  
प्रदद्याद्दन्तपवनं यथाशास्त्रोक्तलक्षणम्  ॥ शिव्प्_७।२,१७।३६च्द्।  
अग्रेण तस्य मृदुना प्राङ्मुखो वाप्युदङ्मुखः  ॥ शिव्प्_७।२,१७।३७अब्।  
वाचं नियम्य चासीनश्शिष्यो दन्तान्विशोधयेत्  ॥ शिव्प्_७।२,१७।३७च्द्।  
प्रक्षाल्य दन्तपवनं त्यक्त्वाचम्य शिवं स्मरेत्  ॥ शिव्प्_७।२,१७।३८अब्।  
प्रविशेद्देशिकादिष्टः प्राञ्जलिः शिवमण्डलम्  ॥ शिव्प्_७।२,१७।३८च्द्।  
त्यक्तं तद्दन्तपवनं दृश्यते गुरुणा यदि  ॥ शिव्प्_७।२,१७।३९अब्।  
प्रागुदक्पश्चिमे वाग्रे शिवमन्यच्छिवेतरम्  ॥ शिव्प्_७।२,१७।३९च्द्।  
अशस्ताशामुखे तस्मिन्गुरुस्तद्दोषशान्तये  ॥ शिव्प्_७।२,१७।४०अब्।  
शतमर्धं तदर्धं वाजुहुयान्मूलमन्त्रतः  ॥ शिव्प्_७।२,१७।४०च्द्।  
ततः शिष्यं समालभ्य जपित्वा कर्णयोः शिवम्  ॥ शिव्प्_७।२,१७।४१अब्।  
देवस्य दक्षिणे भागे तं शिष्यमधिवासयेत्  ॥ शिव्प्_७।२,१७।४१च्द्।  
अहतास्तरणास्तीर्णे स दर्भशयने शुचिः  ॥ शिव्प्_७।२,१७।४२अब्।  
मन्त्रिते  ऽन्तः शिवं ध्यायञ्शयीत प्राक्छिरा निशि  ॥ शिव्प्_७।२,१७।४२च्द्।  
शिखायां बद्धसूत्रस्य शिखया तच्छिखां गुरुः  ॥ शिव्प्_७।२,१७।४३अब्।  
आबध्याहतवस्त्रेण तमाच्छाद्य च वर्मणा  ॥ शिव्प्_७।२,१७।४३च्द्।  
रेखात्रयं च परितो भस्मना तिलसर्षपैः  ॥ शिव्प्_७।२,१७।४४अब्।  
कृत्वास्त्रजप्तैस्तद्वाह्ये दिगीशानां बलिं हरेत्  ॥ शिव्प्_७।२,१७।४४च्द्।  
शिष्यो  ऽपि परतो  ऽनश्नन्कृत्वैवमधिवासनम्  ॥ शिव्प्_७।२,१७।४५अब्।  
प्रबुध्योत्थाय गुरवे स्वप्नं दृष्टं निवेदयेत्  ॥ शिव्प्_७।२,१७।४५च्द्।  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिवदीक्षाविधानवर्णनं नाम सप्तदशो  ऽध्यायः  
५६६अ  
  
  
छप्तेर् १८  
उपमन्युरुवाच  
ततः स्नानादिकं सर्वं समाप्याचार्यचोदितः  ॥ शिव्प्_७।२,१८।१अब्।  
गच्छेद्बद्धाञ्जलिर्ध्यायञ्छिवमण्डलपार्श्वतः  ॥ शिव्प्_७।२,१८।१च्द्।  
अथ पूजां विना सर्वं कृत्वा पूर्वदिने यथा  ॥ शिव्प्_७।२,१८।२अब्।  
नेत्रबन्धनपर्यन्तं दर्शयेन्मण्डलं गुरुः  ॥ शिव्प्_७।२,१८।२च्द्।  
बद्धनेत्रेण शिष्येण पुष्पावकिरणे कृते  ॥ शिव्प्_७।२,१८।३अब्।  
यत्रापतन्ति पुष्णाणि तस्य नामा  ऽस्य सन्दिशेत्  ॥ शिव्प्_७।२,१८।३च्द्।  
तं चोपनीय निर्माल्यमण्डले  ऽस्मिन्यथा पुरा  ॥ शिव्प्_७।२,१८।४अब्।  
पूजयेद्देवमीशानं जुहुयाच्च शिवानले  ॥ शिव्प्_७।२,१८।४च्द्।  
शिष्येण यदि दुःस्वप्नो दृष्टस्तद्दोषशान्तये  ॥ शिव्प्_७।२,१८।५अब्।  
शतमर्धं तदर्धं वा जुहुयान्मूलविद्यया  ॥ शिव्प्_७।२,१८।५च्द्।  
ततः सूत्रं शिखाबद्धं लम्बयित्वा यथा पुरा  ॥ शिव्प्_७।२,१८।६अब्।  
आधारपूजाप्रभृति यन्निवृत्तिकलाश्रयम्  ॥ शिव्प्_७।२,१८।६च्द्।  
वागीश्वरीपूजनान्तं कुर्याद्धोमपुरस्सरम्  ॥ शिव्प्_७।२,१८।७अब्।  
अथ प्रणम्य वागीशं निवृत्तेर्व्यापिकां सतीम्  ॥ शिव्प्_७।२,१८।७च्द्।  
मण्डले देवमभ्यर्च्य हुत्वा चैवाहुतित्रयम्  ॥ शिव्प्_७।२,१८।८अब्।  
प्रापयेच्च शिशोः प्राप्तिं युगपत्सर्वयोनिषु  ॥ शिव्प्_७।२,१८।८च्द्।  
सूत्रदेहे  ऽथ शिष्यस्य ताडनप्रोक्षणादिकम्  ॥ शिव्प्_७।२,१८।९अब्।  
कृत्वात्मानं समादाय द्वादशान्ते निवेद्य च  ॥ शिव्प्_७।२,१८।९च्द्।  
ततो  ऽप्यादाय मूलेन मुद्रया शास्त्रदृष्टया  ॥ शिव्प्_७।२,१८।१०अब्।  
योजयेन्मनसाचार्यो युगपत्सर्वयोनिषु  ॥ शिव्प्_७।२,१८।१०च्द्।  
देवानां जातयश्चाष्टौ तिरश्चां पञ्च जातयः  ॥ शिव्प्_७।२,१८।११अब्।  
जात्यैकया च मानुष्या योनयश्च चतुर्दश  ॥ शिव्प्_७।२,१८।११च्द्।  
तासु सर्वासु युगपत्प्रवेशाय शिशोर्धिया  ॥ शिव्प्_७।२,१८।१२अब्।  
वागीशान्यां यथान्यायं शिष्यात्मानं निवेशयेत्  ॥ शिव्प्_७।२,१८।१२च्द्।  
गर्भनिष्पत्तये देवं सम्पूज्य प्रणिपत्य च  ॥ शिव्प्_७।२,१८।१३अब्।  
हुत्वा चैव यथान्यायं निष्पन्नं तदनुस्मरेत्  ॥ शिव्प्_७।२,१८।१३च्द्।  
निष्पन्नस्यैवमुत्पत्तिमनुवृत्तिं च कर्मणा  ॥ शिव्प्_७।२,१८।१४अब्।  
आर्जवं भोगनिष्पत्तिः कुर्यात्प्रीतिं परां तथा  ॥ शिव्प्_७।२,१८।१४च्द्।  
निष्कृत्यर्थं च जात्यायुर्भोगसंस्कारसिद्धये  ॥ शिव्प्_७।२,१८।१५अब्।  
हुत्वाहुतित्रयं देवं प्रार्थयेद्देशिकोत्तमः  ॥ शिव्प्_७।२,१८।१५च्द्।  
भोक्तृत्वविषयासङ्गमलं १ तत्कायशोधनम्  ॥ शिव्प्_७।२,१८।१६अब्।  
कृत्वैवमेव शिष्यस्य छिन्द्यात्पाशत्रयं ततः  ॥ शिव्प्_७।२,१८।१६च्द्।  
निकृत्या परि बद्धस्य पाशस्यात्यन्तभेदतः  ॥ शिव्प्_७।२,१८।१७अब्।  
कृत्वा शिष्यस्य चैतन्यं स्वच्छं मन्येत केवलम्  ॥ शिव्प्_७।२,१८।१७च्द्।  
हुत्वा पूर्णाहुतिं वह्नौ ब्रह्माणं पूजयेत्ततः  ॥ शिव्प्_७।२,१८।१८अब्।  
हुत्वाहुतित्रयं तस्मै शिवाज्ञामनुसन्दिशेत्  ॥ शिव्प्_७।२,१८।१८च्द्।  
पितामह त्वया नास्य यातुः शैवं परं पदम्  ॥ शिव्प्_७।२,१८।१९अब्।  
प्रतिबन्धो विधातव्यः शैवाज्ञैषा गरीयसी  ॥ शिव्प्_७।२,१८।१९च्द्।  
इत्यादिश्य तमभ्यर्च्य विसृज च विधानतः  ॥ शिव्प्_७।२,१८।२०अब्।  
  
१ त्याजयित्वेति शेषः  
  
५६६ब्  
  
समभ्यर्च्य महादेवं जुहुयादाहुतित्रयम्  ॥ शिव्प्_७।२,१८।२०च्द्।  
निवृत्त्या शुद्धमुद्धृत्य शिष्यात्मानं यथा पुरा  ॥ शिव्प्_७।२,१८।२१अब्।  
निवेश्यात्मनि सूत्रे च वागीशं पूजयेत्ततः  ॥ शिव्प्_७।२,१८।२१च्द्।  
हुत्वाहुतित्रयं तस्मै प्रणम्य च विसृज्य ताम्  ॥ शिव्प्_७।२,१८।२२अब्।  
कुर्यान्निवृत्तः सन्धानं प्रतिष्ठां कलया सह  ॥ शिव्प्_७।२,१८।२२च्द्।  
सन्धाने युगपत्पूजां कृत्वा हुत्वाहुतित्रयम्  ॥ शिव्प्_७।२,१८।२३अब्।  
शिष्यात्मनः प्रतिष्ठायां प्रवेशं त्वथ भावयेत्  ॥ शिव्प्_७।२,१८।२३च्द्।  
ततः प्रतिष्ठामावाह्य कृत्वाशेषं पुरोदितम्  ॥ शिव्प्_७।२,१८।२४अब्।  
तद्व्याप्तिं व्यापिकां तस्य वागीशानीं च भावयेत्  ॥ शिव्प्_७।२,१८।२४च्द्।  
पूर्णेदुमण्डलप्रख्यां कृत्वा शेषं च पूर्ववत्  ॥ शिव्प्_७।२,१८।२५अब्।  
विष्णवे संविशेदाज्ञां शिवस्य परमात्मनः  ॥ शिव्प्_७।२,१८।२५च्द्।  
विष्णोर्विसर्जनाद्यं च कृत्वा शेषं च विद्यया  ॥ शिव्प्_७।२,१८।२६अब्।  
प्रतिष्ठामनुसन्धाय तस्यां चापि यथा पुरा  ॥ शिव्प्_७।२,१८।२६च्द्।  
कृत्वानुचिन्त्य तद्व्याप्तिं वागीशां च यथाक्रमम्  ॥ शिव्प्_७।२,१८।२७अब्।  
दीप्ताग्नौ पूर्णहोमान्तं कृत्वा शेषं च पूर्ववत्  ॥ शिव्प्_७।२,१८।२७च्द्।  
नीलरुद्रमुपस्थाप्य तस्मै पूजादिकं तथा  ॥ शिव्प्_७।२,१८।२८अब्।  
कृत्वा कर्म शिवाज्ञां च दद्यात्पूर्वोक्तवर्त्मना  ॥ शिव्प्_७।२,१८।२८च्द्।  
तपस्तमपि चोद्वास्य कृत्वा तस्याथ शान्तये  ॥ शिव्प्_७।२,१८।२९अब्।  
विद्याकलां समाधाय तद्व्याप्तिं चावलोकयेत्  ॥ शिव्प्_७।२,१८।२९च्द्।  
स्वात्मनो व्यापिकां तद्वद्वागीशीं च यथा पुरा  ॥ शिव्प्_७।२,१८।३०अब्।  
बालार्कसदृशाकारां भासयन्तीं दिशो दश  ॥ शिव्प्_७।२,१८।३०च्द्।  
ततः शेषं यथापूर्वं कृत्वा देवं महेश्वरम्  ॥ शिव्प्_७।२,१८।३१अब्।  
आवाह्याराध्य हुत्वास्मै शिवाज्ञां मनसा दिशेत्  ॥ शिव्प्_७।२,१८।३१च्द्।  
महेश्वरं तथोत्सृज्य कृत्वान्यां च कलामिमाम्  ॥ शिव्प्_७।२,१८।३२अब्।  
शान्त्यतीतां कलां नीत्वा तद्व्याप्तिमवलोकयेत्  ॥ शिव्प्_७।२,१८।३२च्द्।  
स्वात्मनो व्यापिकां तद्वद्वागीशां च विचिन्तयेत्  ॥ शिव्प्_७।२,१८।३३अब्।  
नभोमण्डलसङ्काशां पूर्णान्तं चापि पूर्ववत्  ॥ शिव्प्_७।२,१८।३३च्द्।  
कृत्वा शेषविधानेन समभ्यर्च्य सदाशिवम्  ॥ शिव्प्_७।२,१८।३४अब्।  
तस्मै समादिशेदाज्ञां शम्भोरमितकर्मणः  ॥ शिव्प्_७।२,१८।३४च्द्।  
तत्रापि च यथापूर्वं शिवं शिरसि पूर्ववत्  ॥ शिव्प्_७।२,१८।३५अब्।  
समभ्यर्च्य च वागीशं प्रणम्य च विसर्जयेत्  ॥ शिव्प्_७।२,१८।३५च्द्।  
ततश्शिवेन सम्प्रोक्ष्य शिष्यं शिरसि पूर्ववत्  ॥ शिव्प्_७।२,१८।३६अब्।  
विलयं शान्त्यतीतायाः शक्तितत्त्वे  ऽथ चिन्तयेत्  ॥ शिव्प्_७।२,१८।३६च्द्।  
षडध्वनः परे पारे सर्वाध्वव्यापिनी पराम्  ॥ शिव्प्_७।२,१८।३७अब्।  
कोटिसूर्यप्रतीकाशं शैवीं शक्तिञ्च चिन्तयेत्  ॥ शिव्प्_७।२,१८।३७च्द्।  
तदग्रे शिष्यमानीय शुद्धस्फटिकनिर्मलम्  ॥ शिव्प्_७।२,१८।३८अब्।  
प्रक्षाल्य कर्तरीं पश्चाच्छिवशास्त्रोक्तमार्गतः  ॥ शिव्प्_७।२,१८।३८च्द्।  
कुर्यात्तस्य शिखाच्छेदं सह सूत्रेण देशिकः  ॥ शिव्प्_७।२,१८।३९अब्।  
ततस्तां गोमये न्यस्य शिवाग्नौ जुहुयाच्छिखाम्  ॥ शिव्प्_७।२,१८।३९च्द्।  
वौषडन्तेन मूलेन पुनः प्रक्षाल्य कर्तरीम्  ॥ शिव्प्_७।२,१८।४०अब्।  
हस्ते शिष्यस्य चैतन्यं तद्देहे विनिवर्तयेत्  ॥ शिव्प्_७।२,१८।४०च्द्।  
५६७अ  
  
ततः स्नातं समाचान्तं कृतस्वस्त्ययनं शिशुम्  ॥ शिव्प्_७।२,१८।४१अब्।  
प्रवेश्य मण्डलाभ्यासं प्रणिपत्य च दण्डवत्  ॥ शिव्प्_७।२,१८।४१च्द्।  
पूजां कृत्वा यथान्यायं क्रियावैकल्यशुद्धये  ॥ शिव्प्_७।२,१८।४२अब्।  
वाचकेनैव मन्त्रेण जुहुयादाहुतित्रयम्  ॥ शिव्प्_७।२,१८।४२च्द्।  
उपांशूच्चारयोगेन जुहुयादाहुतित्रयम्  ॥ शिव्प्_७।२,१८।४३अब्।  
पुनस्सम्पूज्य देवेशं मन्त्रवैकल्यशुद्धये  ॥ शिव्प्_७।२,१८।४३च्द्।  
मानसोच्चारयोगेन जुहुयादाहुतित्रयम्  ॥ शिव्प्_७।२,१८।४४अब्।  
तत्र शम्भुं समाराध्य मण्डलस्थं सहाम्बया  ॥ शिव्प्_७।२,१८।४४च्द्।  
हुत्वाहुतित्रयं पश्चात्प्रार्थयेत्प्राञ्जलिर्गुरुः  ॥ शिव्प्_७।२,१८।४४एड़्।  
भगवंस्त्वत्प्रसादेन शुद्धिरस्य षडध्वनः  ॥ शिव्प्_७।२,१८।४५अब्।  
कृता तस्मात्परं धाम गमयैनं तवाव्ययम्  ॥ शिव्प्_७।२,१८।४५च्द्।  
इति विज्ञाप्य देवाय नाडीसन्धानपूर्वकम्  ॥ शिव्प्_७।२,१८।४६अब्।  
पूर्णान्तं पूर्ववत्कृत्वा ततो भूतानि शोधयेत्  ॥ शिव्प्_७।२,१८।४६च्द्।  
स्थिरास्थिरे ततः शुद्ध्यै शीतोष्णे च ततः पदे  ॥ शिव्प्_७।२,१८।४७अब्।  
ध्यायेद्व्याप्त्यैकताकारे भूतशोधनकर्मणि  ॥ शिव्प्_७।२,१८।४७च्द्।  
भूतानां ग्रन्थिविच्छेदं कृत्वा त्यक्त्वा सहाधिपैः  ॥ शिव्प्_७।२,१८।४८अब्।  
भूतानि स्थितयोगेन यो जपेत्परमे शिवे  ॥ शिव्प्_७।२,१८।४८च्द्।  
विशोध्यास्य तनुं दग्ध्वा प्लावयित्वा सुधाकणैः  ॥ शिव्प्_७।२,१८।४९अब्।  
स्थाप्यात्मानं ततः कुर्याद्विशुद्धाध्वमयं वपुः  ॥ शिव्प्_७।२,१८।४९च्द्।  
तत्रादौ शान्त्यतीतां तु व्यापिकां स्वाध्वनः कलाम्  ॥ शिव्प्_७।२,१८।५०अब्।  
शुद्धामेव शिशोर्मूर्ध्नि न्यसेच्छान्तिमुखे तथा  ॥ शिव्प्_७।२,१८।५०च्द्।  
विद्यां गलादिनाभ्यन्तं प्रतिष्ठां तदधः क्रमात्  ॥ शिव्प्_७।२,१८।५१अब्।  
जान्वन्तं तदधो न्यस्येन्निवृत्तिं चानुचिन्तयेत्  ॥ शिव्प्_७।२,१८।५१च्द्।  
स्वबीजैस्सूत्रमन्त्रं च न्यस्यां गैस्तं शिवात्मकम्  ॥ शिव्प्_७।२,१८।५२अब्।  
बुद्ध्वा तं हृदयाम्भोजे देवमावाह्य पूजयेत्  ॥ शिव्प्_७।२,१८।५२च्द्।  
आशास्य नित्यसान्निध्यं शिवस्वात्म्यं शिशौ गुरुः  ॥ शिव्प्_७।२,१८।५३अब्।  
शिवतेजोमयस्यास्य शिशोरापादयेद्गुणान्  ॥ शिव्प्_७।२,१८।५३च्द्।  
अणिमादीन्प्रसीदेति प्रदद्यादाहुतित्रयम्  ॥ शिव्प्_७।२,१८।५४अब्।  
तथैव तु गुणानेव पुनरस्योपपादयेत्  ॥ शिव्प्_७।२,१८।५४च्द्।  
सर्वज्ञातां तथा तृप्तिं बोधं चाद्यन्तवर्जितम्  ॥ शिव्प्_७।२,१८।५५अब्।  
अलुप्तशक्तिं स्वातन्त्र्यमनन्तां शक्तिमेव च  ॥ शिव्प्_७।२,१८।५५च्द्।  
ततो देवमनुज्ञाप्य सद्यादिकलशैस्तु तम्  ॥ शिव्प्_७।२,१८।५६अब्।  
अभिषिञ्चेत देवेशं ध्यायन्हृदि यथाक्रमम्  ॥ शिव्प्_७।२,१८।५६च्द्।  
अथोपवेश्य तं शिष्यं शिवमभ्यर्च्य पूर्ववत्  ॥ शिव्प्_७।२,१८।५७अब्।  
लब्धानुज्ञः शिवाच्छैवीं विद्यामस्मै समादिशेत्  ॥ शिव्प्_७।२,१८।५७च्द्।  
ॐकारपूर्विकां तत्र सम्पुटान्तु नमो  ऽन्तगाम्  ॥ शिव्प्_७।२,१८।५८अब्।  
शिवशक्तियुताञ्चैव शक्तिविद्यां च तादृशीम्  ॥ शिव्प्_७।२,१८।५८च्द्।  
ऋषिं छन्दश्च देवं च शिवतां शिवयोस्तथा  ॥ शिव्प्_७।२,१८।५९अब्।  
पूजां सावरणां शम्भोरासनानि च सन्दिशेत्  ॥ शिव्प्_७।२,१८।५९च्द्।  
पुनः सम्पूज्य देवेशं यन्मया समनुष्ठितम्  ॥ शिव्प्_७।२,१८।६०अब्।  
सुकृतं कुरु तत्सर्वमिति विज्ञापयेच्छिवम्  ॥ शिव्प्_७।२,१८।६०च्द्।  
सहशिष्यो गुरुर्देवं दण्डवत्क्षितिमण्डले  ॥ शिव्प्_७।२,१८।६१अब्।  
प्रणम्योद्वासयेत्तस्मान्मण्डलात्पावकादपि  ॥ शिव्प्_७।२,१८।६१च्द्।  
५६७ब्  
  
ततः सदसिकाः सर्वे पूज्याः पूजार्हकाः क्रमात्  ॥ शिव्प्_७।२,१८।६२अब्।  
सेव्या वित्तानुसारेण सदस्याश्च सहर्त्विजः  ॥ शिव्प्_७।२,१८।६३अब्।  
वित्तशाठ्यं न कुर्वीत यदीच्छेच्छिवमात्मनः  ॥ शिव्प्_७।२,१८।६३च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे षडध्वशुद्ध्यादिकथनं नामाष्टादशो  ऽध्यायः  
  
छप्तेर् १९  
उपमन्युरुवाच  
अतः परं प्रवक्ष्यामि साधकं नाम नामतः  ॥ शिव्प्_७।२,१९।१अब्।  
संस्कारमन्त्रमाहात्म्यं कथने सूचितं मया  ॥ शिव्प्_७।२,१९।१च्द्।  
सम्पूज्य मण्डले देवं स्थाप्य कुम्भे च पूर्ववत्  ॥ शिव्प्_७।२,१९।२अब्।  
हुत्वा शिष्यमनुष्णीषं प्रापयेद्भुवि मण्डले  ॥ शिव्प्_७।२,१९।२च्द्।  
पूर्वान्तं पूर्ववत्कृत्वा हुत्वाहुतिशतं तथा  ॥ शिव्प्_७।२,१९।३अब्।  
सन्तर्प्य मूलमन्त्रेण कलशैर्देशिकोत्तमः  ॥ शिव्प्_७।२,१९।३च्द्।  
सन्दीप्य च यथापूर्वं कृत्वा पूर्वोदितं क्रमात्  ॥ शिव्प्_७।२,१९।४अब्।  
अभिषिच्य यथापूर्वं प्रदद्यान्मन्त्रमुत्तमम्  ॥ शिव्प्_७।२,१९।४च्द्।  
तत्र विद्योपदेशान्तं कृत्वा विस्तरशः क्रमात्  ॥ शिव्प्_७।२,१९।५अब्।  
पुष्पाम्बुना शिशोः पाणौ विद्यां शैवीं समर्पयेत्  ॥ शिव्प्_७।२,१९।५च्द्।  
तवैहिकामुष्मिकयोः सर्वसिद्धिफलप्रदः  ॥ शिव्प्_७।२,१९।६अब्।  
भवत्येव महामन्त्रः प्रसादात्परमेष्ठिनः  ॥ शिव्प्_७।२,१९।६च्द्।  
इत्युत्वा देवमभ्यर्च्य लब्धानुज्ञः शिवाद्गुरुः  ॥ शिव्प्_७।२,१९।७अब्।  
साधनं शिवयोगं च साधकाय समादिशेत्  ॥ शिव्प्_७।२,१९।७च्द्।  
तच्छ्रुत्वा गुरुसन्देशं क्रमशो मन्त्रसाधकः  ॥ शिव्प्_७।२,१९।८अब्।  
पुरतो विनियोगस्य मन्त्रसाधनमाचरेत्  ॥ शिव्प्_७।२,१९।८च्द्।  
साधनं मूलमन्त्रस्य पुरश्चरणमुच्यते  ॥ शिव्प्_७।२,१९।९अब्।  
पुरतश्चरणीयत्वाद्विनियोगाख्यकर्मणः  ॥ शिव्प्_७।२,१९।९च्द्।  
नात्यन्तं करणीयन्तु मुमुक्षोर्मन्त्रसाधनम्  ॥ शिव्प्_७।२,१९।१०अब्।  
कृतन्तु तदिहान्यत्र तास्यापि शुभदं भवेत्  ॥ शिव्प्_७।२,१९।१०च्द्।  
शुभे  ऽहनि शुभे देशे काले वा दोषवर्जिते  ॥ शिव्प्_७।२,१९।११अब्।  
शुक्लदन्तनखः स्नातः कृतपूर्वाह्णिकक्रियः  ॥ शिव्प्_७।२,१९।११च्द्।  
अलङ्कृत्य यथा लब्धैर्गन्धमाल्यविभूषणैः  ॥ शिव्प्_७।२,१९।१२अब्।  
सोष्णीषः सोत्तरासङ्गः सर्वशुक्लसमाहितः  ॥ शिव्प्_७।२,१९।१२च्द्।  
देवालये गृहे  ऽन्यस्मिन्देशे वा सुमनोहरे  ॥ शिव्प्_७।२,१९।१३अब्।  
सुखेनाभ्यस्तपूर्वेण त्वासनेन कृतासनः  ॥ शिव्प्_७।२,१९।१३च्द्।  
तनुं कृत्वात्मनः शैवीं शिवशास्त्रोक्तवर्त्मना  ॥ शिव्प्_७।२,१९।१४अब्।  
सम्पूज्य देवदेवेशं नकुलीश्वरमीश्वरम्  ॥ शिव्प्_७।२,१९।१४च्द्।  
निवेद्य पायसं तस्मै समप्याराधनं क्रमात्  ॥ शिव्प्_७।२,१९।१५अब्।  
प्रणिपत्य च तं देवं प्राप्तानुज्ञश्च तन्मुखात्  ॥ शिव्प्_७।२,१९।१५च्द्।  
कोटिवारं तदर्धं वा तदर्धं वा जपेच्छिवम्  ॥ शिव्प्_७।२,१९।१६अब्।  
लक्षविंशतिकं वापि दशलक्षमथापि वा  ॥ शिव्प्_७।२,१९।१६च्द्।  
ततश्च पायसाक्षारलवणैकमिताशनः  ॥ शिव्प्_७।२,१९।१७अब्।  
अहिंसकः क्षमी शान्तो दान्तश्चैव सदा भवेत्  ॥ शिव्प्_७।२,१९।१७च्द्।  
अलाभे पायसस्याश्नन्फलमूलादिकानि वा  ॥ शिव्प्_७।२,१९।१८अब्।  
विहितानि शिवेनैव विशिष्टान्युत्तरोत्तरम्  ॥ शिव्प्_७।२,१९।१८च्द्।  
चरुं भक्ष्यमथो सक्तुकणान्यावकमेव च  ॥ शिव्प्_७।२,१९।१९अब्।  
५६८अ  
  
शाकं पयो दधि घृतं मूलं फलमथोदकम्  ॥ शिव्प्_७।२,१९।१९च्द्।  
अभिमन्त्र्य च मन्त्रेण भक्ष्यभोज्यादिकानि च  ॥ शिव्प्_७।२,१९।२०अब्।  
साधने  ऽस्मिन्विशेषेण नित्यं भुञ्जीत वाग्यतः  ॥ शिव्प्_७।२,१९।२०च्द्।  
मन्त्राष्टशतपूतेन जलेन शुचिना व्रती  ॥ शिव्प्_७।२,१९।२१अब्।  
स्नायान्नदीनदोत्थेन प्रोक्षयेद्वाथ शक्तितः  ॥ शिव्प्_७।२,१९।२१च्द्।  
तर्पयेच्च तथा नित्यं जुहुयाच्च शिवानले  ॥ शिव्प्_७।२,१९।२२अब्।  
सप्तभिः पञ्चभिर्द्रव्यैस्त्रिभिर्वाथ घृतेन वा  ॥ शिव्प्_७।२,१९।२२च्द्।  
इत्थं भक्त्या शिवं शैवो यः साधयति साधकः  ॥ शिव्प्_७।२,१९।२३अब्।  
तस्येहामुत्र दुष्प्रापं न किञ्चिदपि विद्यते  ॥ शिव्प्_७।२,१९।२३च्द्।  
अथवा  ऽहरहर्मन्त्रं जपेदेकाग्रमानसः  ॥ शिव्प्_७।२,१९।२४अब्।  
अनश्नन्नेव साहस्रं विना मन्त्रस्य साधनम्  ॥ शिव्प्_७।२,१९।२४च्द्।  
न तस्य दुर्लभं किञ्चिन्न तस्यास्त्यशुभं क्वचित्  ॥ शिव्प्_७।२,१९।२५अब्।  
इह विद्यां श्रियं सौख्यं लब्ध्वा मुक्तिं च विन्दति  ॥ शिव्प्_७।२,१९।२५च्द्।  
साधने विनियोगे च नित्ये नैमित्तिके तथा  ॥ शिव्प्_७।२,१९।२६अब्।  
जपेज्जलैर्भस्मना च स्नात्वा मन्त्रेण च क्रमात्  ॥ शिव्प्_७।२,१९।२६च्द्।  
शुचिर्बद्धशिखस्सूत्री सपवित्रकरस्तथा  ॥ शिव्प्_७।२,१९।२७अब्।  
धृतत्रिपुण्ड्ररुद्राक्षो विद्यां पञ्चाक्षरीं जपेत्  ॥ शिव्प्_७।२,१९।२७च्द्।  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे साधकसंस्कारमन्त्रमाहात्म्यं नामैकोनविंशो  ऽध्यायः  
  
छप्तेर् २०  
उपमन्युरुवाच  
अथैवं संस्कृतं शिष्यं कृतपाशुपतव्रतम्  ॥ शिव्प्_७।२,२०।१अब्।  
आचार्यत्वे  ऽभिषिञ्चेत तद्योगत्वेन चान्यथा  ॥ शिव्प्_७।२,२०।१च्द्।  
मण्डलं पूर्ववत्कृत्त्वा सम्पूज्य परमेश्वरम्  ॥ शिव्प्_७।२,२०।२अब्।  
स्थापयत्पञ्चकलशान्दिक्षु मध्ये च पूर्ववत्  ॥ शिव्प्_७।२,२०।२च्द्।  
निवृत्तिं पुरतो न्यस्य प्रतिष्ठां पश्चिमे घटे  ॥ शिव्प्_७।२,२०।३अब्।  
विद्यां दक्षिणतः शान्तिमुत्तरे मध्यतः पराम्  ॥ शिव्प्_७।२,२०।३च्द्।  
कृत्वा रक्षादिकं तत्र बद्ध्वा मुद्रां च धैनवीम्  ॥ शिव्प्_७।२,२०।४अब्।  
अभिमन्त्र्य घटान्हुत्वा पूर्णान्तं च यथा पुरा  ॥ शिव्प्_७।२,२०।४च्द्।  
प्रवेश्य मण्डले शिष्यमनुष्णीषं च देशिकः  ॥ शिव्प्_७।२,२०।५अब्।  
तर्पणाद्यं तु मन्त्राणां कुर्यात्पूर्वावसानकम्  ॥ शिव्प्_७।२,२०।५च्द्।  
ततः सम्पूज्य देवेशमनुज्ञाप्य च पूर्ववत्  ॥ शिव्प्_७।२,२०।६अब्।  
अभिषेकाय तं शिष्यमासनं त्वधिरोहयेत्  ॥ शिव्प्_७।२,२०।६च्द्।  
सकलीकृत्य तं पश्चात्कलापञ्चकरूपिणम्  ॥ शिव्प्_७।२,२०।७अब्।  
न्यस्तमन्त्रतनुं बद्ध्वा शिवं शिष्यं समर्पयेत्  ॥ शिव्प्_७।२,२०।७च्द्।  
ततो निवृत्तिकुम्भादिघटानुद्धृत्य वै क्रमात्  ॥ शिव्प्_७।२,२०।८अब्।  
मध्यमान्ताच्छिवेनैव शिष्यं तमभिषेचयत्  ॥ शिव्प्_७।२,२०।८च्द्।  
शिवहस्तं समर्प्याथ शिशोः शिरसि देशिकः  ॥ शिव्प्_७।२,२०।९अब्।  
शिवभावसमापन्नः शिवाचार्यं तमादिशेत्  ॥ शिव्प्_७।२,२०।९च्द्।  
अथालङ्कृत्य तं देवमाराध्य शिवमण्डले  ॥ शिव्प्_७।२,२०।१०अब्।  
शतमष्टोत्तरं हुत्वा दद्यात्पूर्णाहुतिं ततः  ॥ शिव्प्_७।२,२०।१०च्द्।  
पुनः सम्पूज्य देवेशं प्रणम्य भुवि दण्डवत्  ॥ शिव्प्_७।२,२०।११अब्।  
शिरस्यञ्जलिमाधाय शिवं विज्ञापयेद्गुरुः  ॥ शिव्प्_७।२,२०।११च्द्।  
भगवंस्त्वत्प्रसादेन देशिको।यं मया कृतः  ॥ शिव्प्_७।२,२०।१२अब्।  
अनुगृह्य त्वया देव दिव्याज्ञास्मै प्रदीयताम्  ॥ शिव्प्_७।२,२०।१२च्द्।  
एवं विज्ञाप्य शिष्येण सह भूयः प्रणम्य च  ॥ शिव्प्_७।२,२०।१३अब्।  
५६८ब्  
  
शिवं शिवागमं दिव्यं पूजयेच्छिववद्गुरुः  ॥ शिव्प्_७।२,२०।१३च्द्।  
पुनः शिवमनुज्ञाप्य शिवज्ञानस्य पुस्तकम्  ॥ शिव्प्_७।२,२०।१४अब्।  
उभाभ्यामथ पाणिभ्यां दद्याच्छिष्याय देशिकः  ॥ शिव्प्_७।२,२०।१४च्द्।  
स ताम्मूर्ध्नि समाधाय विद्यां विद्यासनोपरि  ॥ शिव्प्_७।२,२०।१५अब्।  
अधिरोप्य यथान्यायमभिवन्द्य समर्चयेत्  ॥ शिव्प्_७।२,२०।१५च्द्।  
अथ तस्मै गुरुर्दद्याद्राजोपकरणान्यपि  ॥ शिव्प्_७।२,२०।१६अब्।  
आचार्यपदवीं प्राप्तो राज्यं चापि यतो  ऽर्हति  ॥ शिव्प्_७।२,२०।१६च्द्।  
अथानुशासनं कुर्यात्पूर्वैराचरितं यथा  ॥ शिव्प्_७।२,२०।१७अब्।  
यथा च शिवशास्त्रोक्तं यथा लोकेषु पूज्यते  ॥ शिव्प्_७।२,२०।१७च्द्।  
शिष्यान्परिक्ष्य यत्नेन शिवशास्त्रोक्तलक्षणैः  ॥ शिव्प्_७।२,२०।१८अब्।  
संस्कृत्य च शिवज्ञानं तेभ्यो दद्याच्च देशिकः  ॥ शिव्प्_७।२,२०।१८च्द्।  
एवं सर्वमनायासं शौचं क्षान्तिं दयां तथा  ॥ शिव्प्_७।२,२०।१९अब्।  
अस्पृहामप्यसूयां च यत्नेन च विभावयेत्  ॥ शिव्प्_७।२,२०।१९च्द्।  
इत्थमादिश्य तं शिष्यं शिवमुद्वास्य मण्डलात्  ॥ शिव्प्_७।२,२०।२०अब्।  
शिवकुम्भानलादींश्च सदस्यानपि पूजयेत्  ॥ शिव्प्_७।२,२०।२०च्द्।  
युगपद्वाथ संस्कारान्कुर्वीत सगणो गुरुः  ॥ शिव्प्_७।२,२०।२१अब्।  
तत्र यत्र द्वयं वापि प्रयोगस्योपदिश्यते  ॥ शिव्प्_७।२,२०।२१च्द्।  
तदादावेव कलशान्कल्पयेदध्वशुद्धिवत्  ॥ शिव्प्_७।२,२०।२२अब्।  
कृत्वा समयसंस्कारमभिषेकं विनाखिलम्  ॥ शिव्प्_७।२,२०।२२च्द्।  
समभ्यर्च्य शिवं भूयः कृत्वा चाध्वविशोधनम्  ॥ शिव्प्_७।२,२०।२३अब्।  
तस्मिन्परिसमाप्ते तु पुनर्देवं प्रपूजयेत्  ॥ शिव्प्_७।२,२०।२३च्द्।  
हुत्वा मन्त्रन्तु सन्तर्प्य सन्दीप्याशास्य चेश्वरम्  ॥ शिव्प्_७।२,२०।२४अब्।  
समर्प्य मन्त्रं शिष्यस्य पाणौ शेषं समापयेत्  ॥ शिव्प्_७।२,२०।२४च्द्।  
अथवा मन्त्रसंस्कारमनुचिन्त्याखिलं क्रमात्  ॥ शिव्प्_७।२,२०।२५अब्।  
अध्वशुद्धिं गुरुः कुर्यादभिषेकावसानिकम्  ॥ शिव्प्_७।२,२०।२५च्द्।  
तत्र यः शान्त्यतीतादिकलासु विहितो विधिः  ॥ शिव्प्_७।२,२०।२६अब्।  
स सर्वो  ऽपि विधातव्यस्तत्त्वत्रयविशोधने  ॥ शिव्प्_७।२,२०।२६च्द्।  
शिवविद्यात्मतत्त्वाख्यं तत्त्वत्रयमुदाहृतम्  ॥ शिव्प्_७।२,२०।२७अब्।  
शक्तौ शिवस्ततो विद्यात्तस्यास्त्वात्मा समुद्बभौ  ॥ शिव्प्_७।२,२०।२७च्द्।  
शिवेन शान्त्यतीताध्वा व्याप्तस्तदपरः परः  ॥ शिव्प्_७।२,२०।२८अब्।  
विद्यया परिशिष्टो  ऽध्वा ह्यात्मना निखिलः क्रमात्  ॥ शिव्प्_७।२,२०।२८च्द्।  
दुर्लभं शाम्भवं मत्वा मन्त्रमूलं मनीषिणः  ॥ शिव्प्_७।२,२०।२९अब्।  
शाक्तं शंसीत संस्कारं शिवशास्त्रार्थपारगाः  ॥ शिव्प्_७।२,२०।२९च्द्।  
इति ते सर्वमाख्यातं संस्काराख्यस्य कर्मणः  ॥ शिव्प्_७।२,२०।३०अब्।  
चातुर्विध्यमिदं कृष्ण किं भूय श्रोतुमिच्छसि  ॥ शिव्प्_७।२,२०।३०च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे विशेषादिसंस्कृतिर्नाम विंशो  ऽध्यायः  
  
छप्तेर् २१  
कृष्ण उवाच  
भगवञ्छ्रोतुमिच्छामि शिवाश्रमनिषेविणाम्  ॥ शिव्प्_७।२,२१।१अब्।  
शिवशास्त्रोदितं कर्म नित्यनैमित्तिकं तथा  ॥ शिव्प्_७।२,२१।१च्द्।  
उपमन्युरुवाच  
प्रातरुत्थाय शयनाद्ध्यात्वा देवं सहाम्बया  ॥ शिव्प्_७।२,२१।२अब्।  
विचार्य कार्यं निर्गच्छेद्गृहादभ्युदिते  ऽरुणे  ॥ शिव्प्_७।२,२१।२च्द्।  
अबाधे विजने देशे कुर्यादावश्यकं ततः  ॥ शिव्प्_७।२,२१।३अब्।  
५६९अ  
  
कृत्वा शौचं विधानेन दन्तधावनमाचरेत्  ॥ शिव्प्_७।२,२१।३च्द्।  
अलाभे दन्तकाष्ठानामष्टम्यादिदिनेषु च  ॥ शिव्प्_७।२,२१।४अब्।  
अपां द्वादशगण्डूषैः कुर्यादास्यविशोधनम्  ॥ शिव्प्_७।२,२१।४च्द्।  
आचम्य विधिवत्पश्चाद्वारुणं स्नानमाचरेत्  ॥ शिव्प्_७।२,२१।५अब्।  
नद्यां वा देवखाते वा ह्रदे वाथ गृहे  ऽपि वा  ॥ शिव्प्_७।२,२१।५च्द्।  
स्नानद्रव्याणि तत्तीरे स्थापयित्वा बहिर्मलम्  ॥ शिव्प्_७।२,२१।६अब्।  
व्यापोह्य मृदमालिप्य स्नात्वा गोमयमालिपेत्  ॥ शिव्प्_७।२,२१।६च्द्।  
स्नात्वा पुनः पुनर्वस्त्रं त्यक्त्वावाथ विशोध्य च  ॥ शिव्प्_७।२,२१।७अब्।  
सुस्नातो नृपवद्भूयः शुद्धं वासो वसीत च  ॥ शिव्प्_७।२,२१।७च्द्।  
मलस्नानं सुगन्धाद्यैः स्नानं दन्तविशोधनम्  ॥ शिव्प्_७।२,२१।८अब्।  
न कुर्याद्ब्रह्मचारी च तपस्वी विधवा तथा  ॥ शिव्प्_७।२,२१।८च्द्।  
सोपवीतश्शिखां बद्धा प्रविश्य च जलान्तरम्  ॥ शिव्प्_७।२,२१।९अब्।  
अवगाह्य समाचान्तो जले न्यस्येत्त्रिमण्डलम्  ॥ शिव्प्_७।२,२१।९च्द्।  
सौम्ये मग्नः पुनर्मन्त्रं जपेच्छक्त्या शिवं स्मरेत्  ॥ शिव्प्_७।२,२१।१०अब्।  
उत्थायाचम्य तेनैव स्वात्मानमभिषेचयेत्  ॥ शिव्प्_७।२,२१।१०च्द्।  
गोशृङ्गेण सदर्भेण पालाशेन दलेन वा  ॥ शिव्प्_७।२,२१।११अब्।  
पाद्मेन वाथ पाणिभ्यां पञ्चकृत्वस्त्रिरेव वा  ॥ शिव्प्_७।२,२१।११च्द्।  
उद्यानादौ गृहे चैव वर्धन्या कलशेन वा  ॥ शिव्प्_७।२,२१।१२अब्।  
अवगाहनकाले  ऽद्भिर्मन्त्रितैरभिषेचयेत्  ॥ शिव्प्_७।२,२१।१२च्द्।  
अथ चेद्वारुणं कर्तुमशक्तः शुद्धवाससा  ॥ शिव्प्_७।२,२१।१३अब्।  
आर्द्रेण शोधयेद्देहमापादतलमस्तकम्  ॥ शिव्प्_७।२,२१।१३च्द्।  
आग्नेयं वाथ वा मान्त्रं कुर्यात्स्नानं शिवेन वा  ॥ शिव्प्_७।२,२१।१४अब्।  
शिवचिन्तापरं स्नानं युक्तस्यात्मीयमुच्यते  ॥ शिव्प्_७।२,२१।१४च्द्।  
स्वसूत्रोक्तविधानेन मन्त्राचमनपूर्वकम्  ॥ शिव्प्_७।२,२१।१५अब्।  
आचरेद्ब्रह्मयज्ञान्तं कृत्वा देवादितर्पणम्  ॥ शिव्प्_७।२,२१।१५च्द्।  
मण्डलस्थं महादेवं ध्यात्वाभ्यर्च्य यथाविधि  ॥ शिव्प्_७।२,२१।१६अब्।  
दद्यादर्घ्यं ततस्तस्मै शिवायादित्यरूपिणे  ॥ शिव्प्_७।२,२१।१६च्द्।  
अथ वैतत्स्वसूत्रोक्तं कृत्वा हस्तौ विशोधयेत्  ॥ शिव्प्_७।२,२१।१७अब्।  
करन्यासं ततः कृत्वा सकलीकृतविग्रहः  ॥ शिव्प्_७।२,२१।१७च्द्।  
वामहस्तगताम्भोभिर्गन्धसिद्धार्थकान्वितैः  ॥ शिव्प्_७।२,२१।१८अब्।  
कुशपुञ्जेन वाभ्युक्ष्य मूलमन्त्रसमन्वितैः  ॥ शिव्प्_७।२,२१।१८च्द्।  
आपोहिष्ठादिभिर्मन्त्रैः शेषमाघ्राय वै जलम्  ॥ शिव्प्_७।२,२१।१९अब्।  
वामनासापुटेनैव देवं सम्भावयेत्सितम्  ॥ शिव्प्_७।२,२१।१९च्द्।  
अर्घमादाय देहस्थं सव्यनासापुटेन च  ॥ शिव्प्_७।२,२१।२०अब्।  
कृष्णवर्णेन बाह्यस्थं भावयेच्च शिलागतम्  ॥ शिव्प्_७।२,२१।२०च्द्।  
तर्पयेदथ देवेभ्य ऋषिभिश्च विशेषतः  ॥ शिव्प्_७।२,२१।२१अब्।  
भूतेभ्यश्च पितृभ्यश्च दद्यादर्घ्यं यथाविधि  ॥ शिव्प्_७।२,२१।२१च्द्।  
रक्तचन्दनतोयेन हस्तमात्रेण मण्डलम्  ॥ शिव्प्_७।२,२१।२२अब्।  
सुवृत्तं कल्पयेद्भूमौ रक्तचूर्णाद्यलङ्कृतम्  ॥ शिव्प्_७।२,२१।२२च्द्।  
तत्र सम्पूजयेद्भानुं स्वकीयावरणैः सह  ॥ शिव्प्_७।२,२१।२३अब्।  
स्वखोल्कायेति मन्त्रेण साङ्गतस्सुखसिद्धये  ॥ शिव्प्_७।२,२१।२३च्द्।  
पुनश्च मण्डलं कृत्वा तदङ्गैः परिपूज्य च  ॥ शिव्प्_७।२,२१।२४अब्।  
तत्र स्थाप्य हेमपात्रं मागधप्रस्थसम्मितम्  ॥ शिव्प्_७।२,२१।२४च्द्।  
५६९ब्  
  
पूरयेद्गन्धतोयेन रक्तचन्दनयोगिना  ॥ शिव्प्_७।२,२१।२५अब्।  
रक्तपुष्पैस्तिलैश्चैव कुशाक्षतसमन्वितैः  ॥ शिव्प्_७।२,२१।२५च्द्।  
दूर्वापामार्गगव्यैश्च केवलेन जलेन वा  ॥ शिव्प्_७।२,२१।२६अब्।  
जानुभ्यां धरणीं गत्वा नत्वा देवं च मण्डले  ॥ शिव्प्_७।२,२१।२६च्द्।  
कृत्वा शिरसि तत्पात्रं दद्यादर्घ्यं शिवाय तत्  ॥ शिव्प्_७।२,२१।२७अब्।  
अथवाञ्जलिना तोयं सदर्भं मूलविद्यया  ॥ शिव्प्_७।२,२१।२७च्द्।  
उत्क्षिपेदम्बरस्थाय शिवायादित्यमूर्तये  ॥ शिव्प्_७।२,२१।२८अब्।  
कृत्वा पुनः करन्यासं करशोधनपूर्वकम्  ॥ शिव्प्_७।२,२१।२८च्द्।  
बुद्ध्वेशानादिसद्यान्तं पञ्चब्रह्ममयं शिवम्  ॥ शिव्प्_७।२,२१।२९अब्।  
गृहीत्वा भसितं मन्त्रैर्विमृज्याङ्गानि संस्पृशेत्  ॥ शिव्प्_७।२,२१।२९च्द्।  
या दिनान्तैश्शिरोवक्त्रहृद्गुह्यचरणान्क्रमात्  ॥ शिव्प्_७।२,२१।३०अब्।  
ततो मूलेन सर्वाङ्गमालभ्य वसनान्तरम्  ॥ शिव्प्_७।२,२१।३०च्द्।  
परिधाय द्विराचम्य प्रोक्ष्यैकादशमन्त्रितैः  ॥ शिव्प्_७।२,२१।३१अब्।  
जलैराच्छाद्य वासो  ऽयद्द्विराचम्य शिवं स्मरेत्  ॥ शिव्प्_७।२,२१।३१च्द्।  
पुनर्न्यस्तकरो मन्त्री त्रिपुण्ड्रं भस्मना लिखेत्  ॥ शिव्प्_७।२,२१।३२अब्।  
अवक्रमाय तं व्यक्तं ललाटे गन्धवारिणा  ॥ शिव्प्_७।२,२१।३२च्द्।  
वृत्तं वा चतुरस्रं वा बिन्दुमर्धेन्दुमेव वा  ॥ शिव्प्_७।२,२१।३३अब्।  
ललाटे यादृशं पुण्ड्रं लिखितं भस्मना पुनः  ॥ शिव्प्_७।२,२१।३३च्द्।  
तादृशं भुजयोर्मूर्ध्नि स्तनयोरन्तरे लिखेत्  ॥ शिव्प्_७।२,२१।३४अब्।  
सर्वाङ्गोद्धूलनं चैव न समानं त्रिपुण्ड्रकैः  ॥ शिव्प्_७।२,२१।३४च्द्।  
तस्मात्त्रिपुण्ड्रमेवैकं लिखेदुद्धूलनं विना  ॥ शिव्प्_७।२,२१।३५अब्।  
रुद्राक्षान्धारयेद्मूर्ध्नि कण्ठे श्रोते करे तथा  ॥ शिव्प्_७।२,२१।३५च्द्।  
सुवर्णवर्णमच्छिन्नं शुभं नान्यैर्धृतं शुभम्  ॥ शिव्प्_७।२,२१।३६अब्।  
विप्रादीनां क्रमाच्छ्रेष्ठं पीतं रक्तमथासितम्  ॥ शिव्प्_७।२,२१।३६च्द्।  
तदलाभे यथालाभं धारणीयमदूषितम्  ॥ शिव्प्_७।२,२१।३७अब्।  
तत्रापि नोत्तरं नीचैर्धार्यं नीचमथोत्तरैः  ॥ शिव्प्_७।२,२१।३७च्द्।  
नाशुचिर्धारयेदक्षं सदा कालेषु धारयेत्  ॥ शिव्प्_७।२,२१।३८अब्।  
इत्थं त्रिसन्ध्यमथवा द्विसन्ध्यं सकृदेव वा  ॥ शिव्प्_७।२,२१।३८च्द्।  
कृत्वा स्नानादिकं शक्त्या पूजयेत्परमेश्वरम्  ॥ शिव्प्_७।२,२१।३९अब्।  
प्रजास्थानं समासाद्य बद्ध्वा रुचिरमासनम्  ॥ शिव्प्_७।२,२१।३९च्द्।  
ध्यायेद्देवं च देवीं च प्राङ्मुखो वाप्युदङ्मुखः  ॥ शिव्प्_७।२,२१।४०अब्।  
श्वेतादीन्नकुलीशान्तांस्तच्छिष्यान्प्रणमेद्गुरुम्  ॥ शिव्प्_७।२,२१।४०च्द्।  
पुनर्देवं शिवं नत्वा ततो नामाष्टकं जपेत्  ॥ शिव्प्_७।२,२१।४१अब्।  
शिवो महेश्वरश्चैव रुद्रो विष्णुः पितामहः  ॥ शिव्प्_७।२,२१।४१च्द्।  
संसारवैद्यस्सर्वज्ञः परमात्मेति चाष्टकम्  ॥ शिव्प्_७।२,२१।४२अब्।  
अथवा शिवमेवैकं जपित्वैकादशाधिकम्  ॥ शिव्प्_७।२,२१।४२च्द्।  
जिह्वाग्रे तेजसो राशिं ध्यात्वाव्याध्यादिशान्तये  ॥ शिव्प्_७।२,२१।४३अब्।  
प्रक्षाल्य चरणौ कृत्वा करौ चन्दनचर्चितौ  ॥ शिव्प्_७।२,२१।४३च्द्।  
प्रकुर्वीत करन्यासं करशोधनपूर्वकम्  ॥ शिव्प्_७।२,२१।४३एड़्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे नित्यनैमित्तिककर्मवर्णनं नामैकविंशो  ऽध्यायः  
  
छप्तेर् २२  
उपमन्युरुवाच  
न्यासस्तु त्रिविधः प्रोक्तः स्थित्युत्पत्तिलयक्रमात्  ॥ शिव्प्_७।२,२२।१अब्।  
स्थितिर्न्यासो गृहस्थानामुत्पत्तिर्ब्रह्मचारिणाम्  ॥ शिव्प्_७।२,२२।१च्द्।  
५७०अ  
  
यतीनां संहृतिन्यासो वनस्थानां तथैव च  ॥ शिव्प्_७।२,२२।२अब्।  
स एव भर्तृहीनायाः कुटुम्बिन्याः स्थितिर्भवेत्  ॥ शिव्प्_७।२,२२।२च्द्।  
कन्यायाः पुनरुत्पत्तिं वक्ष्ये न्यासस्य लक्षणम्  ॥ शिव्प्_७।२,२२।३अब्।  
अङ्गुष्ठादिकनिष्ठान्तं स्थितिन्यास उदाहृतः  ॥ शिव्प्_७।२,२२।३च्द्।  
दक्षिणाङ्गुष्ठमारभ्य वामाङ्गुष्ठान्तमेव च  ॥ शिव्प्_७।२,२२।४अब्।  
उत्पत्तिन्यास आख्यातो विपरीतस्तु संहृतिः  ॥ शिव्प्_७।२,२२।४च्द्।  
सबिन्दुकान्नकारादीन्वर्णान्न्यस्येदनुक्रमात्  ॥ शिव्प्_७।२,२२।५अब्।  
अङ्गुलीषु शिवं न्यस्येत्तलयोरप्यनामयोः  ॥ शिव्प्_७।२,२२।५च्द्।  
अस्त्रन्यासं ततः कृत्वा दशदिक्ष्वस्त्रमन्त्रतः  ॥ शिव्प्_७।२,२२।६अब्।  
निवृत्त्यादिकलाः पञ्च पञ्चभूतस्वरूपिणीः  ॥ शिव्प्_७।२,२२।६च्द्।  
पञ्चभूताधिपैस्सार्धं ततच्चिह्नसमन्विताः  ॥ शिव्प्_७।२,२२।७अब्।  
हृत्कण्टतालुभ्रूमध्यब्रह्मरन्ध्रसमाश्रयाः  ॥ शिव्प्_७।२,२२।७च्द्।  
तद्तद्बीजेन सङ्ग्रन्थीस्तद्तद्बीजेषु भावयेत्  ॥ शिव्प्_७।२,२२।८अब्।  
तासां विशोधनार्थाय विद्यां पञ्चाक्षरीं जपेत्  ॥ शिव्प्_७।२,२२।८च्द्।  
निरुद्ध्वा प्राणवायुं च गुणसङ्ख्यानुसारतः  ॥ शिव्प्_७।२,२२।९अब्।  
भूतग्रन्थिं ततश्छिद्यादस्त्रेणैवास्त्रमुद्रया  ॥ शिव्प्_७।२,२२।९च्द्।  
नाड्या सुषुम्नयात्मानं प्रेरितं प्राणवायुना  ॥ शिव्प्_७।२,२२।१०अब्।  
निर्गतं ब्रह्मरन्ध्रेण योजयेच्छिवतेजसा  ॥ शिव्प्_७।२,२२।१०च्द्।  
विशोष्य वायुना पश्चाद्देहं कालाग्निना दहेत्  ॥ शिव्प्_७।२,२२।११अब्।  
ततश्चोपरिभावेन कलास्संहृत्य वायुना  ॥ शिव्प्_७।२,२२।११च्द्।  
देहं संहृत्य वै दग्धं कलास्स्पृष्ट्वा सहाब्धिना  ॥ शिव्प्_७।२,२२।१२अब्।  
प्लावयित्वामृतैर्देहं यथास्थानं निवेशयेत्  ॥ शिव्प्_७।२,२२।१२च्द्।  
अथ संहृत्य वै दग्धः कलासर्गं विनैव तु  ॥ शिव्प्_७।२,२२।१३अब्।  
अमृतप्लावनं कुर्याद्भस्मीभूतस्य वै ततः  ॥ शिव्प्_७।२,२२।१३च्द्।  
ततो विद्यामये तस्मिन्देहे दीपशिखाकृतिम्  ॥ शिव्प्_७।२,२२।१४अब्।  
शिवान्निर्गतमात्मानं ब्रह्मरन्ध्रेण योजयेत्  ॥ शिव्प्_७।२,२२।१४च्द्।  
देहस्यान्तः प्रविष्टं तं ध्यात्वा हृदयपङ्कजे  ॥ शिव्प्_७।२,२२।१५अब्।  
पुनश्चामृतवर्षेण सिञ्चेद्विद्यामयं वपुः  ॥ शिव्प्_७।२,२२।१५च्द्।  
ततः कुर्यात्करन्यासं करशोधनपूर्वकम्  ॥ शिव्प्_७।२,२२।१६अब्।  
देहन्यासं ततः पश्चान्महत्या मुद्रया चरेत्  ॥ शिव्प्_७।२,२२।१६च्द्।  
अङ्गन्यासं ततः कृत्वा शिवोक्तेन तु वर्त्मना  ॥ शिव्प्_७।२,२२।१७अब्।  
वर्णन्यासं ततः कुर्याद्धस्तपादादिसन्धिषु  ॥ शिव्प्_७।२,२२।१७च्द्।  
षडङ्गानि ततो न्यस्य जातिषट्कयुतानि च  ॥ शिव्प्_७।२,२२।१८अब्।  
दिग्बन्धमाचरेत्पश्चादाग्नेयादि यथाक्रमम्  ॥ शिव्प्_७।२,२२।१८च्द्।  
यद्वा मूर्धादिपञ्चाङ्गं न्यासमेव समाचरेत्  ॥ शिव्प्_७।२,२२।१९अब्।  
तथा षडङ्गन्यासं च भूतशुद्ध्यादिकं विना  ॥ शिव्प्_७।२,२२।१९च्द्।  
एवं समासरूपेण कृत्वा देहात्मशोधनम्  ॥ शिव्प्_७।२,२२।२०अब्।  
शिवभावमुपागम्य पूजयेत्परमेश्वरम्  ॥ शिव्प्_७।२,२२।२०च्द्।  
अथ यस्यास्त्यवसरो नास्ति वा मतिविभ्रमः  ॥ शिव्प्_७।२,२२।२१अब्।  
स विस्तीर्णेन कल्पेन न्यासकर्म समाचरेत्  ॥ शिव्प्_७।२,२२।२१च्द्।  
तत्राद्यो मातृकान्यासो ब्रह्मन्यासस्ततः परः  ॥ शिव्प्_७।२,२२।२२अब्।  
तृतीयः प्रणवन्यासो हंसन्यासस्तदुत्तरः  ॥ शिव्प्_७।२,२२।२२च्द्।  
पञ्चमः कथ्यते सद्भिर्न्यासः पञ्चाक्षरात्मकः  ॥ शिव्प्_७।२,२२।२३अब्।  
५७०ब्  
  
एतेष्वेकमनेकं वा कुर्यात्पूजादि कर्मसु  ॥ शिव्प्_७।२,२२।२३च्द्।  
अकारं मूर्ध्नि विन्यस्य आकारं च ललाटके  ॥ शिव्प्_७।२,२२।२४अब्।  
इं ईं च नेत्रयोस्तद्वत् उं ऊं श्रवणयोस्तथा  ॥ शिव्प्_७।२,२२।२४च्द्।  
ऋं ःं कपोलयोश्चैव ऌं ॡं नासापुटद्वये  ॥ शिव्प्_७।२,२२।२५अब्।  
एमेमोष्ठद्वयोरोमौं दन्तपङ्क्तिद्वयोः क्रमात्  ॥ शिव्प्_७।२,२२।२५च्द्।  
अं जिह्वायामथो तालुन्यः प्रयोज्यो यथाक्रमम्  ॥ शिव्प्_७।२,२२।२६अब्।  
कवर्गं दक्षिणे हस्ते न्यसेत्पञ्चसु सन्धिषु  ॥ शिव्प्_७।२,२२।२६च्द्।  
चवर्गं च तथा वामहस्तसन्धिषु विन्यसेत्  ॥ शिव्प्_७।२,२२।२७अब्।  
टवर्गं च तवर्गं च पादयोरुभयोरपि  ॥ शिव्प्_७।२,२२।२७च्द्।  
पफौ तु पार्श्वयोः पृष्ठे नाभौ चापि बभौ ततः  ॥ शिव्प्_७।२,२२।२८अब्।  
न्यसेन्मकारं हृदये त्वगादिषु यथाक्रमम्  ॥ शिव्प्_७।२,२२।२८च्द्।  
यकरादिसकारान्तान्न्यसेत्सप्तसु धातुषु  ॥ शिव्प्_७।२,२२।२९अब्।  
हङ्कारं हृदयस्यान्तः क्षकारं भ्रूयुगान्तरे  ॥ शिव्प्_७।२,२२।२९च्द्।  
एवं वर्णान्प्रविन्यस्य पञ्चाशद्रुद्रवर्त्मना  ॥ शिव्प्_७।२,२२।३०अब्।  
अङ्गवक्त्रकलाभेदात्पञ्च ब्रह्माणि विन्यसेत्  ॥ शिव्प्_७।२,२२।३०च्द्।  
करन्यासाद्यमपि तैः कृत्वा वाथ न वा क्रमात्  ॥ शिव्प्_७।२,२२।३१अब्।  
शिरोवदनहृद्गुह्यपादेष्वेतानि कल्पयेत्  ॥ शिव्प्_७।२,२२।३१च्द्।  
ततश्चोर्ध्वादिवक्त्राणि पश्चिमान्तानि कल्पयेत्  ॥ शिव्प्_७।२,२२।३२अब्।  
ईशानस्य कलाः पञ्च पञ्चस्वेतेषु च क्रमात्  ॥ शिव्प्_७।२,२२।३२च्द्।  
ततश्चतुर्षु वक्त्रेषु पुरुषस्य कला अपि  ॥ शिव्प्_७।२,२२।३३अब्।  
चतस्रः प्रणिधातव्याः पूर्वादिक्रमयोगतः  ॥ शिव्प्_७।२,२२।३३च्द्।  
हृत्कण्ठांसेषु नाभौ च कुक्षौ पृष्ठे च वक्षसि  ॥ शिव्प्_७।२,२२।३४अब्।  
अघोरस्य कलाश्चाष्टौ पादयोरपि हस्तयोः  ॥ शिव्प्_७।२,२२।३४च्द्।  
पश्चात्त्रयोःदशकलाः पायुमेढ्रोरुजानुषु  ॥ शिव्प्_७।२,२२।३५अब्।  
जङ्घास्फिक्कटिपार्श्वेषु वामदेवस्य भावयेत्  ॥ शिव्प्_७।२,२२।३५च्द्।  
घ्राणे शिरसि बाह्वोश्च कल्पयेत्कल्पवित्तमः  ॥ शिव्प्_७।२,२२।३६अब्।  
अष्टत्रिंशत्कलान्यासमेवं कृत्वानुपूर्वशः  ॥ शिव्प्_७।२,२२।३६च्द्।  
पश्चात्प्रणवविद्धीमान्प्रणवन्यासमाचरेत्  ॥ शिव्प्_७।२,२२।३७अब्।  
बाहुद्वये कूर्परयोस्तथा च मणिबन्धयोः  ॥ शिव्प्_७।२,२२।३७च्द्।  
पार्श्वोदरोरुजङ्घेषु पादयोः पृष्ठतस्तथा  ॥ शिव्प्_७।२,२२।३८अब्।  
इत्थं प्रणवविन्यासं कृत्वा न्यासविचक्षणः  ॥ शिव्प्_७।२,२२।३८च्द्।  
हंसन्यासं प्रकुर्वीत शिवशास्त्रे यथोदितम्  ॥ शिव्प्_७।२,२२।३९अब्।  
बीजं विभज्य हंसस्य नेत्रयोर्घ्राणयोरपि  ॥ शिव्प्_७।२,२२।३९च्द्।  
विभज्य बाहुनेत्रास्यललाटे घ्राणयोरपि  ॥ शिव्प्_७।२,२२।४०अब्।  
कक्षयोः स्कन्धयोश्चैव पार्श्वयोस्तनयोस्तथा  ॥ शिव्प्_७।२,२२।४०च्द्।  
कठ्योः पाण्योर्गुल्फयोश्च यद्वा पञ्चाङ्गवर्त्मना  ॥ शिव्प्_७।२,२२।४१अब्।  
हंसन्यासमिमं कृत्वा न्यसेत्पञ्चाक्षरीं ततः  ॥ शिव्प्_७।२,२२।४१च्द्।  
यथा पूर्वोक्तमार्गेण शिवत्वं येन जायते  ॥ शिव्प्_७।२,२२।४२अब्।  
नाशिवः शिवमभ्यस्येन्नाशिवः शिवमर्चयेत्  ॥ शिव्प्_७।२,२२।४२च्द्।  
नाशिवस्तु शिवं ध्यायेन्नाशिवम्प्राप्नुयाच्छिवम्  ॥ शिव्प्_७।२,२२।४३अब्।  
तस्माच्छैवीं तनुं कृत्वा त्यक्त्वा च पशुभावनाम्  ॥ शिव्प्_७।२,२२।४३च्द्।  
शिवो  ऽहमिति सञ्चिन्त्य शैवं कर्म समाचरेत्  ॥ शिव्प्_७।२,२२।४४अब्।  
कर्मयज्ञस्तपोयज्ञो जपयज्ञस्तदुत्तरः  ॥ शिव्प्_७।२,२२।४४च्द्।  
ध्यानयज्ञो ज्ञानयज्ञः पञ्च यज्ञाः प्रकीर्तिताः  ॥ शिव्प्_७।२,२२।४४एड़्।  
५७१अ  
  
कर्मयज्ञरताः केचित्तपोयज्ञरताः परे  ॥ शिव्प्_७।२,२२।४५अब्।  
जपयज्ञरताश्चान्ये ध्यानयज्ञरतास्तथा  ॥ शिव्प्_७।२,२२।४५च्द्।  
ज्ञानयज्ञरताश्चान्ये विशिष्टाश्चोत्तरोत्तरम्  ॥ शिव्प्_७।२,२२।४६अब्।  
क्रमयज्ञो द्विधा प्रोक्तः कामाकामविभेदतः  ॥ शिव्प्_७।२,२२।४६च्द्।  
कामान्कामी ततो भुक्त्वा कामासक्तः पुनर्भवेत्  ॥ शिव्प्_७।२,२२।४७अब्।  
अकामे रुद्रभवने भोगान्भुक्त्वा ततश्च्युतः  ॥ शिव्प्_७।२,२२।४७च्द्।  
तपोयज्ञरतो भूत्वा जायते नात्र संशयः  ॥ शिव्प्_७।२,२२।४८अब्।  
तपस्वी च पुनस्तस्मिन्भोगान् भुक्त्वा ततश्च्युतः  ॥ शिव्प्_७।२,२२।४८च्द्।  
जपध्यानरतो भूत्वा जायते भुवि मानवः  ॥ शिव्प्_७।२,२२।४९अब्।  
जपध्यानरतो मर्त्यस्तद्वैशिष्ट्यवशादिह  ॥ शिव्प्_७।२,२२।४९च्द्।  
ज्ञानं लब्ध्वाचिरादेव शिवसायुज्यमाप्नुयात्  ॥ शिव्प्_७।२,२२।५०अब्।  
तस्मान्मुक्तो शिवाज्ञप्तः कर्मयज्ञो  ऽपि देहिनाम्  ॥ शिव्प्_७।२,२२।५०च्द्।  
अकामः कामसंयुक्तो बन्धायैव भविष्यति  ॥ शिव्प्_७।२,२२।५१अब्।  
तस्मात्पञ्चसु यज्ञेषु ध्यानज्ञानपरो भवेत्  ॥ शिव्प्_७।२,२२।५१च्द्।  
ध्यानं ज्ञानं च यस्यास्ति तीर्णस्तेन भवार्णवः  ॥ शिव्प्_७।२,२२।५२अब्।  
हिंसादिदोषनिर्मुक्तो विशुद्धश्चित्तसाधनः  ॥ शिव्प्_७।२,२२।५२च्द्।  
ध्यानयज्ञः परस्तस्मादपवर्गफलप्रदः  ॥ शिव्प्_७।२,२२।५३अब्।  
बहिः कर्मकरा यद्वन्नातीव फलभागिनः  ॥ शिव्प्_७।२,२२।५३च्द्।  
दृष्ट्वा नरेन्द्रभवने तद्वदत्रापि कर्मिणः  ॥ शिव्प्_७।२,२२।५४अब्।  
ध्यानिनां हि वपुः सूक्ष्मं भवेत्प्रत्यक्षमैश्वरम्  ॥ शिव्प्_७।२,२२।५४च्द्।  
यथेह कर्मणां स्थूलं मृत्काष्ठाद्यैः प्रकल्पितम्  ॥ शिव्प्_७।२,२२।५५अब्।  
ध्यानयज्ञरतास्तस्माद्देवान्पाषाणमृण्मयान्  ॥ शिव्प्_७।२,२२।५५च्द्।  
नात्यन्तं प्रतिपद्यन्ते शिवयाथात्म्यवेदनात्  ॥ शिव्प्_७।२,२२।५६अब्।  
आत्मस्थं यः शिवं त्यक्त्वा बहिरभ्यर्चयेन्नरः  ॥ शिव्प्_७।२,२२।५६च्द्।  
हस्तस्थं फलमुत्सृज्य लिहेत्कूर्परमात्मनः  ॥ शिव्प्_७।२,२२।५७अब्।  
ज्ञानाद्ध्यानं भवेद्ध्यानाज्ज्ञानं भूयः प्रवर्तते  ॥ शिव्प्_७।२,२२।५७च्द्।  
तदुभाभ्यां भवेन्मुक्तिस्तस्माद्ध्यानरतो भवेत्  ॥ शिव्प्_७।२,२२।५८अब्।  
द्वादशान्ते तथा मूर्ध्नि ललाटे भ्रूयुगान्तरे  ॥ शिव्प्_७।२,२२।५८च्द्।  
नासाग्रे वा तथास्ये वा कन्धरे हृदये तथा  ॥ शिव्प्_७।२,२२।५९अब्।  
नाभौ वा शाश्वतस्थाने श्रद्धाविद्धेन चेतसा  ॥ शिव्प्_७।२,२२।५९च्द्।  
बहिर्यागोपचारेण देवं देवीं च पूजयेत्  ॥ शिव्प्_७।२,२२।६०अब्।  
अथवा पूजयेन्नित्यं लिङ्गे वा कृतकेपि वा  ॥ शिव्प्_७।२,२२।६०च्द्।  
वह्नौ वा स्थण्डिले वाथ भक्त्या वित्तानुसारतः  ॥ शिव्प्_७।२,२२।६१अब्।  
अथवान्तर्बहिश्चैव पूजयेत्परमेश्वरम्  ॥ शिव्प्_७।२,२२।६१च्द्।  
अन्तर्यागरतः पूजां बहिः कुर्वीत वा न वा  ॥ शिव्प्_७।२,२२।६१एड़्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिवशास्त्रोक्तनित्यनैमित्तिककर्मवर्णनं नाम द्वाविंशो  ऽध्यायः  
  
छप्तेर् २३  
उपमन्युरुवाच  
व्याख्यां पूजाविधानस्य प्रवदामि समासतः  ॥ शिव्प्_७।२,२३।१अब्।  
शिवशास्त्रे शिवेनैव शिवायै कथितस्य तु  ॥ शिव्प्_७।२,२३।१च्द्।  
अङ्गमभ्यन्तरं यागमग्निकार्यावसानकम्  ॥ शिव्प्_७।२,२३।२अब्।  
विधाय वा न वा पश्चाद्बहिर्यागं समाचरेत्  ॥ शिव्प्_७।२,२३।२च्द्।  
तत्र द्रव्याणि मनसा कल्पयित्वा विशोध्य च  ॥ शिव्प्_७।२,२३।३अब्।  
५७१ब्  
  
ध्यात्वा विनायकं देवं पूजयित्वा विधानतः  ॥ शिव्प्_७।२,२३।३च्द्।  
दक्षिणे चोत्तरे चैव नन्दीशं सुयशं तथा  ॥ शिव्प्_७।२,२३।४अब्।  
आराध्य मनसा सम्यगासनं कल्पयेद्बुधः  ॥ शिव्प्_७।२,२३।४च्द्।  
आराधनादिकैर्युक्तस्सिंहयोगासनादिकम्  ॥ शिव्प्_७।२,२३।५अब्।  
पद्मासनं वा विमलं तत्त्वत्रयसमन्वितम्  ॥ शिव्प्_७।२,२३।५च्द्।  
तस्योपरि शिवं ध्यायेत्साम्बं सर्वमनोहरम्  ॥ शिव्प्_७।२,२३।६अब्।  
सर्वलक्षणसम्पन्नं सर्वावयवशोभनम्  ॥ शिव्प्_७।२,२३।६च्द्।  
सर्वातिशयसंयुक्तं सर्वाभरणभूषितम्  ॥ शिव्प्_७।२,२३।७अब्।  
रक्तास्यपाणिचरणं कुन्दचन्द्रस्मिताननम्  ॥ शिव्प्_७।२,२३।७च्द्।  
शुद्धस्फटिकसङ्काशं फुल्लपद्मत्रिलोचनम्  ॥ शिव्प्_७।२,२३।८अब्।  
चतुर्भुजमुदाराङ्गं चारुचन्द्रकलाधरम्  ॥ शिव्प्_७।२,२३।८च्द्।  
वरदाभयहस्तं च मृगटङ्कधरं हरम्  ॥ शिव्प्_७।२,२३।९अब्।  
भुजङ्गहारवलयं चारुनीलगलान्तरम्  ॥ शिव्प्_७।२,२३।९च्द्।  
सर्वोपमानरहितं सानुगं सपरिच्छदम्  ॥ शिव्प्_७।२,२३।१०अब्।  
ततः सञ्चिन्तयेत्तस्य वामभागे महेश्वरीम्  ॥ शिव्प्_७।२,२३।१०च्द्।  
प्रफुल्लोत्पलपत्राभां विस्तीर्णायतलोचनाम्  ॥ शिव्प्_७।२,२३।११अब्।  
पूर्णचन्द्राभवदनां नीलकुञ्चितमूर्धजाम्  ॥ शिव्प्_७।२,२३।११च्द्।  
नीलोत्पलदलप्रख्यां चन्द्रार्धकृतशेखराम्  ॥ शिव्प्_७।२,२३।१२अब्।  
अतिवृत्तघनोत्तुङ्गस्निग्धपीनपयोधराम्  ॥ शिव्प्_७।२,२३।१२च्द्।  
तनुमध्यां पृथुश्रोणीं पीतसूक्ष्मवराम्बराम्  ॥ शिव्प्_७।२,२३।१३अब्।  
सर्वाभरणसम्पन्नां ललाटतिलकोज्ज्वलाम्  ॥ शिव्प्_७।२,२३।१३च्द्।  
विचित्रपुष्पसङ्कीर्णकेशपाशोपशोभिताम्  ॥ शिव्प्_७।२,२३।१४अब्।  
सर्वतो  ऽनुगुणाकारां किञ्चिल्लज्जानताननाम्  ॥ शिव्प्_७।२,२३।१४च्द्।  
हेमारविन्दं विलसद्दधानां दक्षिणे करे  ॥ शिव्प्_७।२,२३।१५अब्।  
दण्डवच्चापरं हस्ते न्यस्यासीनां महासने  ॥ शिव्प्_७।२,२३।१५च्द्।  
पाशविच्छेदिकां साक्षात्सच्चिदानन्दरूपिणीम्  ॥ शिव्प्_७।२,२३।१६अब्।  
एवं देवं च देवीं च ध्यात्वासनवरे शुभे  ॥ शिव्प्_७।२,२३।१६च्द्।  
सर्वोपचारवद्भक्त्या भावपुष्पैस्समर्चयेत्  ॥ शिव्प्_७।२,२३।१७अब्।  
अथवा परिकल्प्यैवं मूर्तिमन्यतमां विभोः  ॥ शिव्प्_७।२,२३।१७च्द्।  
शैवीं सदाशिवाख्यां वा तथा माहेश्वरीं पराम्  ॥ शिव्प्_७।२,२३।१८अब्।  
षड्विंशकाभिधानां वा श्रीकण्ठाख्यामथापि वा  ॥ शिव्प्_७।२,२३।१८च्द्।  
मन्त्रन्यासादिकां चापि कृत्वा स्वस्यां तनौ यथा  ॥ शिव्प्_७।२,२३।१९अब्।  
अस्यां मूर्तौ मूर्तिमन्तं शिवं सदसतः परम्  ॥ शिव्प्_७।२,२३।१९च्द्।  
ध्यात्वा बाह्यक्रमेणैव पूजां निर्वर्तयेद्धिया  ॥ शिव्प्_७।२,२३।२०अब्।  
समिदाज्यादिभिः पश्चान्नाभौ होमं च भावयेत्  ॥ शिव्प्_७।२,२३।२०च्द्।  
भ्रूमध्ये च शिवं ध्यायेच्छुद्धदीपशिखाकृतिम्  ॥ शिव्प्_७।२,२३।२१अब्।  
इत्थमङ्गे स्वतन्त्रे वा योगे ध्यानमये शुभे  ॥ शिव्प्_७।२,२३।२१च्द्।  
अग्निकार्यावसानं च सर्वत्रैव समो विधिः  ॥ शिव्प्_७।२,२३।२२अब्।  
अथ चिन्तामयं सर्वं समाप्याराधनक्रमम्  ॥ शिव्प्_७।२,२३।२२च्द्।  
लिङ्गे च पूजयेद्देवं स्थण्डिले वानले  ऽपि वा  ॥ शिव्प्_७।२,२३।२३अब्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे पूजाविधानव्याख्यानवर्णनं नाम त्रयोविंशो  ऽध्यायः  
५७२अ  
  
  
छप्तेर् २४  
उपमन्युरुवाच  
प्रोक्षयेन्मूलमन्त्रेण पूजास्थानं विशुद्धये  ॥ शिव्प्_७।२,२४।१अब्।  
गन्धचन्दनतोयेन पुष्पं तत्र विनिक्षिपेत्  ॥ शिव्प्_७।२,२४।१च्द्।  
अस्त्रेणोत्सार्य वै विघ्नानवगुण्ठ्य च वर्मणा  ॥ शिव्प्_७।२,२४।२अब्।  
अस्त्रं दिक्षु प्रविन्यस्य कल्पयेदर्चनाभुवम्  ॥ शिव्प्_७।२,२४।२च्द्।  
तत्र दर्भान्परिस्तीर्य क्षालयेत्प्रोक्षणादिभिः  ॥ शिव्प्_७।२,२४।३अब्।  
संशोध्य सर्वपात्राणि द्रव्यशुद्धिं समाचरेत्  ॥ शिव्प्_७।२,२४।३च्द्।  
प्रोक्षणीमर्ध्यपात्रं च पाद्यपात्रमतः परम्  ॥ शिव्प्_७।२,२४।४अब्।  
तथैवाचमनीयस्य पात्रं चेति चतुष्टयम्  ॥ शिव्प्_७।२,२४।४च्द्।  
प्रक्षाल्य प्रोक्ष्य वीक्ष्याथ क्षिपेत्तेषु जलं शिवम्  ॥ शिव्प्_७।२,२४।५अब्।  
पुण्यद्रव्याणि सर्वाणि यथालाभं विनिक्षिपेत्  ॥ शिव्प्_७।२,२४।५च्द्।  
रत्नानि रजतं हेम गन्धपुष्पाक्षतादयः  ॥ शिव्प्_७।२,२४।६अब्।  
फलपल्लवदर्भांश्च पुण्यद्रव्याण्यनेकधा  ॥ शिव्प्_७।२,२४।६च्द्।  
स्नानोदके सुगन्धादि पानीये च विशेषतः  ॥ शिव्प्_७।२,२४।७अब्।  
शीतलानि मनोज्ञानी कुसुमादीनि निक्षिपेत्  ॥ शिव्प्_७।२,२४।७च्द्।  
उशीरं चन्दनं चैव पाद्ये तु परिकल्पयेत्  ॥ शिव्प्_७।२,२४।८अब्।  
जातिकङ्कोलकर्पूरबहुमूलतमालकान्  ॥ शिव्प्_७।२,२४।८च्द्।  
क्षिपेदाचमनीये च चूर्णयित्वा विशेषतः  ॥ शिव्प्_७।२,२४।९अब्।  
एलां पात्रेषु सर्वेषु कर्पूरं चन्दनं तथा  ॥ शिव्प्_७।२,२४।९च्द्।  
कुशाग्राण्यक्षतांश्चैव यवव्रीहितिलानपि  ॥ शिव्प्_७।२,२४।१०अब्।  
आज्यसिद्धार्थपुष्पाणि भसितञ्चार्घ्यपात्रके  ॥ शिव्प्_७।२,२४।१०च्द्।  
कुशपुष्पयवव्रीहिबहुमूलतमालकान्  ॥ शिव्प्_७।२,२४।११अब्।  
प्रक्षिपेत्प्रोक्षणीपात्रे भसितं च यथाक्रमम्  ॥ शिव्प्_७।२,२४।११च्द्।  
सर्वत्र मन्त्रं विन्यस्य वर्मणावेष्ट्य बाह्यतः  ॥ शिव्प्_७।२,२४।१२अब्।  
पश्चादस्त्रेण संरक्ष्य धेनुमुद्रां प्रदर्शयेत्  ॥ शिव्प्_७।२,२४।१२च्द्।  
पूजाद्रव्याणि सर्वाणि प्रोक्षणीपात्रवारिणा  ॥ शिव्प्_७।२,२४।१३अब्।  
सम्प्रोक्ष्य मूलमन्त्रेण शोधयेद्विधिवत्ततः  ॥ शिव्प्_७।२,२४।१३च्द्।  
पात्राणां प्रोक्षणीमेकामलाभे सर्वकर्मसु  ॥ शिव्प्_७।२,२४।१४अब्।  
साधयेदर्घ्यमद्भिस्तत्सामान्यं साधकोत्तमः  ॥ शिव्प्_७।२,२४।१४च्द्।  
ततो विनायकं देवं भक्ष्यभोज्यादिभिः क्रमात्  ॥ शिव्प्_७।२,२४।१५अब्।  
पूजयित्वा विधानेन द्वारपार्श्वे  ऽथ दक्षिणे  ॥ शिव्प्_७।२,२४।१५च्द्।  
अन्तःपुराधिपं साक्षान्नन्दिनं सम्यगर्चयेत्  ॥ शिव्प्_७।२,२४।१६अब्।  
चामीकराचलप्रख्यं सर्वाभरणभूषितम्  ॥ शिव्प्_७।२,२४।१६च्द्।  
बालेन्दुमुकुटं सौम्यं त्रिनेत्रं च चतुर्भुजम्  ॥ शिव्प्_७।२,२४।१७अब्।  
दीप्तशूलमृगीटङ्कतिग्मवेत्रधरं प्रभुम्  ॥ शिव्प्_७।२,२४।१७च्द्।  
चन्द्रबिम्बाभवदनं हरिवक्त्रमथापि वा  ॥ शिव्प्_७।२,२४।१८अब्।  
उत्तरे द्वारपार्श्वस्य भार्यां च मरुतां सुताम्  ॥ शिव्प्_७।२,२४।१८च्द्।  
सुयशां सुव्रतामम्बां पादमण्डनतत्पराम्  ॥ शिव्प्_७।२,२४।१९अब्।  
पूजयित्वा प्रविश्यान्तर्भवनं परमेष्ठिनः  ॥ शिव्प्_७।२,२४।१९च्द्।  
सम्पूज्य लिङ्गं तैर्द्रव्यैर्निर्माल्यमपनोदयेत्  ॥ शिव्प्_७।२,२४।२०अब्।  
प्रक्षाल्य पुष्पं शिरसि न्यसेत्तस्य विशुद्धये  ॥ शिव्प्_७।२,२४।२०च्द्।  
पुष्पहस्तो जपेच्छक्त्या मन्त्रं मन्त्रविशुद्धये  ॥ शिव्प्_७।२,२४।२१अब्।  
ऐशान्यां चण्दमाराध्य निर्माल्यं तस्य दापयेत्  ॥ शिव्प्_७।२,२४।२१च्द्।  
कल्पयेदासनं पश्चादाधारादि यथाक्रमम्  ॥ शिव्प्_७।२,२४।२२अब्।  
आधारशक्तिं कल्याणीं श्यामां ध्यायेदधो भुवि  ॥ शिव्प्_७।२,२४।२२च्द्।  
५७२ब्  
  
तस्याः पुरस्तादुत्कण्ठमनन्तं कुण्डलाकृतिम्  ॥ शिव्प्_७।२,२४।२३अब्।  
धवलं पञ्चफणिनं लेलिहानमिवाम्बरम्  ॥ शिव्प्_७।२,२४।२३च्द्।  
तस्योपर्यासनं भद्रं कण्ठीरवचतुष्पदम्  ॥ शिव्प्_७।२,२४।२४अब्।  
धर्मो ज्ञानं च वैराग्यमैश्वर्यञ्च पदानि वै  ॥ शिव्प्_७।२,२४।२४च्द्।  
आग्नेयादिश्वेतरक्तपीतश्यामानि वर्णतः  ॥ शिव्प्_७।२,२४।२५अब्।  
अधर्मादीनि पूर्वादीन्युत्तरान्तान्यनुक्रमात्  ॥ शिव्प्_७।२,२४।२५च्द्।  
राजावर्तमणिप्रख्यान्न्यस्य गात्राणि भावयेत्  ॥ शिव्प्_७।२,२४।२६अब्।  
अस्योर्ध्वच्छादनं पद्ममासनं विमलं सितम्  ॥ शिव्प्_७।२,२४।२६च्द्।  
अष्टपत्राणि तस्याहुरणिमादिगुणाष्टकम्  ॥ शिव्प्_७।२,२४।२७अब्।  
केसराणि च वामाद्या रुद्रावामादिशक्तिभिः  ॥ शिव्प्_७।२,२४।२७च्द्।  
बीजान्यपि च ता एव शक्तय्ॐतर्मनोन्मनीः  ॥ शिव्प्_७।२,२४।२८अब्।  
कर्णिकापरवैराग्यं नालं ज्ञानं शिवात्मकम्  ॥ शिव्प्_७।२,२४।२८च्द्।  
कन्दश्च शिवधर्मात्मा कर्णिकान्ते त्रिमण्डले  ॥ शिव्प्_७।२,२४।२९अब्।  
त्रिमण्डलोपर्यात्मादि तत्त्वत्रितयमासनम्  ॥ शिव्प्_७।२,२४।२९च्द्।  
सर्वासनोपरि सुखं विचित्रास्तरणास्तृतम्  ॥ शिव्प्_७।२,२४।३०अब्।  
आसनं कल्पयेद्दिव्यं शुद्धविद्यासमुज्ज्वलम्  ॥ शिव्प्_७।२,२४।३०च्द्।  
आवाहनं स्थापनं च सन्निरोधं निरीक्षणम्  ॥ शिव्प्_७।२,२४।३१अब्।  
नमस्कारं च कुर्वीत बध्वा मुद्राः पृथक्पृथक्  ॥ शिव्प्_७।२,२४।३१च्द्।  
पाद्यमाचमनं चार्घ्यं गन्धं पुष्पं ततः परम्  ॥ शिव्प्_७।२,२४।३२अब्।  
धूपं दीपं च ताम्बूलं दत्त्वाथ स्वापयेच्छिवौ  ॥ शिव्प्_७।२,२४।३२च्द्।  
अथवा परिकल्प्यैवमासनं मूर्तिमेव च  ॥ शिव्प्_७।२,२४।३३अब्।  
सकलीकृत्य मूलेन ब्रह्माभिश्चापरैस्तथा  ॥ शिव्प्_७।२,२४।३३च्द्।  
आवाहयेत्ततो देव्या शिवं परमकारणम्  ॥ शिव्प्_७।२,२४।३४अब्।  
शुद्धस्फटिकसङ्काशं देवं निश्चलमक्षरम्  ॥ शिव्प्_७।२,२४।३४च्द्।  
कारणं सर्वलोकानां सर्वलोकमयं परम्  ॥ शिव्प्_७।२,२४।३५अब्।  
अन्तर्बहिःस्थितं व्याप्य ह्यणोरणु १ महत्तरम् २  ॥ शिव्प्_७।२,२४।३५च्द्।  
भक्तानामप्रयत्नेन दृश्यमीश्वरमव्ययम्  ॥ शिव्प्_७।२,२४।३६अब्।  
ब्रह्मेन्द्रविष्णुरुद्राद्यैरपि देवैरगोचरम्  ॥ शिव्प्_७।२,२४।३६च्द्।  
देवसारं च विद्वद्भिरगोचरमिति श्रुतम्  ॥ शिव्प्_७।२,२४।३७अब्।  
आदिमध्यान्तरहितं भेषजं भवरोगिणाम्  ॥ शिव्प्_७।२,२४।३७च्द्।  
शिवतत्त्वमिति ख्यातं शिवार्थं जगति स्थिरम्  ॥ शिव्प्_७।२,२४।३८अब्।  
पञ्चोपचारवद्भक्त्या पूजयेल्लिङ्गमुत्तमम्  ॥ शिव्प्_७।२,२४।३८च्द्।  
लिङ्गमूर्तिर्महेशस्य शिवस्य परमात्मनः  ॥ शिव्प्_७।२,२४।३९अब्।  
स्नानकाले प्रकुर्वीत जयशब्दादिमङ्गलम्  ॥ शिव्प्_७।२,२४।३९च्द्।  
पञ्चगव्यघृतक्षीरदधिमध्वादिपूर्वकैः  ॥ शिव्प्_७।२,२४।४०अब्।  
मूलैः फलानां सारैश्च तिलसर्षपसक्तुभिः  ॥ शिव्प्_७।२,२४।४०च्द्।  
बीजैर्यवादिभिश्शस्तैश्चूर्णैर्माषादिसम्भवैः  ॥ शिव्प्_७।२,२४।४१अब्।  
संस्नाप्यालिप्य पिष्टाद्यैः स्नापयेदुष्णवारिभिः  ॥ शिव्प्_७।२,२४।४१च्द्।  
घर्षयेद्विल्वपत्राद्यैर्लेपगन्धापनुत्तये  ॥ शिव्प्_७।२,२४।४२अब्।  
पुनः संस्नाप्य सलिलैश्चक्रवर्त्युपचारतः  ॥ शिव्प्_७।२,२४।४२च्द्।  
  
१ क्लीबत्वमार्षम्  
२ महत इति क्षेष-  
  
५७३अ  
  
सुगन्धामलकं दद्याद्धरिद्रां च यथाक्रमम्  ॥ शिव्प्_७।२,२४।४३अब्।  
ततः संशोध्य सलिलैर्लिङ्गं बेरमथापि वा  ॥ शिव्प्_७।२,२४।४३च्द्।  
स्नापयेद्गन्धतोयेन कुशपुष्पोदकेन च  ॥ शिव्प्_७।२,२४।४४अब्।  
हिरण्यरत्नतोयैश्च मन्त्रसिद्धैर्यथाक्रमम्  ॥ शिव्प्_७।२,२४।४४च्द्।  
असम्भवे तु द्रव्याणां यथासम्भवसम्भृतैः  ॥ शिव्प्_७।२,२४।४५अब्।  
केवलैर्मन्त्रतोयैर्वा स्नापयेच्छ्रद्धया शिवम्  ॥ शिव्प्_७।२,२४।४५च्द्।  
कलशेनाथ शङ्खेन वर्धन्या पाणिना तथा  ॥ शिव्प्_७।२,२४।४६अब्।  
सकुशेन सपुष्पेण स्नापयेन्मन्त्रपूर्वकम्  ॥ शिव्प्_७।२,२४।४६च्द्।  
पवमानेन रुद्रेण नीलेन त्वरितेन च  ॥ शिव्प्_७।२,२४।४७अब्।  
लिङ्गसूक्तादिसूक्तैश्च शिरसाथर्वणेन च  ॥ शिव्प्_७।२,२४।४७च्द्।  
ऋग्भिश्च सामभिः शैवैर्ब्रह्मभिश्चापि पञ्चभिः  ॥ शिव्प्_७।२,२४।४८अब्।  
स्नापयेद्देवदेवेशं शिवेन प्रणवेन च  ॥ शिव्प्_७।२,२४।४८च्द्।  
यथा देवस्य देव्याश्च कुर्यात्स्नानादिकं तथा  ॥ शिव्प्_७।२,२४।४९अब्।  
न तु कश्चिद्विशेषो  ऽस्ति तत्र तौ सदृशौ यतः  ॥ शिव्प्_७।२,२४।४९च्द्।  
प्रथमं देवमुद्दिश्य कृत्वा स्नानादिकाः क्रियाः  ॥ शिव्प्_७।२,२४।५०अब्।  
देव्यैः प्रश्चात्प्रकुर्वीत देवदेवस्य शासनात्  ॥ शिव्प्_७।२,२४।५०च्द्।  
अर्धनारीश्वरे पूज्ये पौर्वापर्यं न विद्यते  ॥ शिव्प्_७।२,२४।५१अब्।  
तत्र तत्रोपचाराणां लिङ्गे वान्यत्र वा क्वचित्  ॥ शिव्प्_७।२,२४।५१च्द्।  
कृत्वा  ऽभिषेकं लिङ्गस्य शुचिना च सुगन्धिना  ॥ शिव्प्_७।२,२४।५२अब्।  
सम्मृज्य वाससा दद्यादम्बरं चोपवीतकम्  ॥ शिव्प्_७।२,२४।५२च्द्।  
पाद्यमाचमनं चार्घ्यं गन्धं पुष्पं च भूषणम्  ॥ शिव्प्_७।२,२४।५३अब्।  
धूपं दीपं च नैवेद्यं पानीयं मुखशोधनम्  ॥ शिव्प्_७।२,२४।५३च्द्।  
पुनश्चाचमनीयं च मुखवासं ततः परम्  ॥ शिव्प्_७।२,२४।५४अब्।  
मुकुटं च शुभं भद्रं सर्वरत्नैरलङ्कृतम्  ॥ शिव्प्_७।२,२४।५४च्द्।  
भूषणानि पवित्राणि माल्यानि विविधानि च  ॥ शिव्प्_७।२,२४।५५अब्।  
व्यजने चामरे छत्रं तालवृन्तं च दर्पणम्  ॥ शिव्प्_७।२,२४।५५च्द्।  
दत्त्वा नीराजनं कुर्यात्सर्वमङ्गलनिस्वनैः  ॥ शिव्प्_७।२,२४।५६अब्।  
गीतनृत्यादिभिश्चैव जयशब्दसमन्वितः  ॥ शिव्प्_७।२,२४।५६च्द्।  
हैमे च राजते ताम्रे पात्रे वा मृन्मये शुभे  ॥ शिव्प्_७।२,२४।५७अब्।  
पद्मकैश्शोभितैः पुष्पैर्बीजैर्दध्यक्षतादिभिः  ॥ शिव्प्_७।२,२४।५७च्द्।  
त्रिशूलशङ्खयुग्माब्जनन्द्यावर्तैः करीषजैः  ॥ शिव्प्_७।२,२४।५८अब्।  
श्रीवत्सस्वस्तिकादर्शवज्रैर्वह्न्यादिचिह्नितैः  ॥ शिव्प्_७।२,२४।५८च्द्।  
अष्टौ प्रदीपान्परितो विधायैकं तु मध्यमे  ॥ शिव्प्_७।२,२४।५९अब्।  
तेषु वामादिकाश्चिन्त्याः पूज्याश्च नव शक्तयः  ॥ शिव्प्_७।२,२४।५९च्द्।  
कवचेन समाच्छाद्य संरक्ष्यास्त्रेण सर्वतः  ॥ शिव्प्_७।२,२४।६०अब्।  
धेनुमुद्रां च सन्दर्श्य पाणिभ्यां पात्रमुद्धरेत्  ॥ शिव्प्_७।२,२४।६०च्द्।  
अथवारोपयेत्पात्रे पञ्चदीपान्यथाक्रमम्  ॥ शिव्प्_७।२,२४।६१अब्।  
विदिक्ष्वपि च मध्ये च दीपमेकमथापि वा  ॥ शिव्प्_७।२,२४।६१च्द्।  
ततस्तत्पात्रमुद्धृत्य लिङ्गादेरुपरि क्रमात्  ॥ शिव्प्_७।२,२४।६२अब्।  
त्रिः प्रदक्षिणयोगेन भ्रामयेन्मूलविद्यया  ॥ शिव्प्_७।२,२४।६२च्द्।  
दद्यादर्घ्यं ततो मूर्ध्नि भसितं च सुगन्धितम्  ॥ शिव्प्_७।२,२४।६३अब्।  
कृत्वा पुष्पाञ्जलिं पश्चादुपहारान्निवेदयेत्  ॥ शिव्प्_७।२,२४।६३च्द्।  
पानीयं च ततो दद्याद्दत्त्वा वाचमनं पुनः  ॥ शिव्प्_७।२,२४।६४अब्।  
५७३ब्  
  
पञ्चसौगन्धिकोपेतं ताम्बूलं च निवेदयेत्  ॥ शिव्प्_७।२,२४।६४च्द्।  
प्रोक्षयेत्प्रोक्षणीयानि गाननाट्यानि कारयेत्  ॥ शिव्प्_७।२,२४।६५अब्।  
लिङ्गादौ शिवयोश्चिन्तां कृत्वा शक्त्यजपेच्छिवम्  ॥ शिव्प्_७।२,२४।६५च्द्।  
प्रदक्षिणं प्रणामं च स्तवं चात्मसमर्पणम्  ॥ शिव्प्_७।२,२४।६६अब्।  
विज्ञापनं च कार्याणां कुर्याद्विनयपूर्वकम्  ॥ शिव्प्_७।२,२४।६६च्द्।  
अर्घ्यं पुष्पाञ्जलिं दत्त्वा बद्ध्वा मुद्रां यथाविधि  ॥ शिव्प्_७।२,२४।६७अब्।  
पश्चात्क्षमापयेद्देवमुद्वास्यात्मनि चिन्तयेत्  ॥ शिव्प्_७।२,२४।६७च्द्।  
पाद्यादिमुखवासान्तमर्घ्याद्यं चातिसङ्कटे  ॥ शिव्प्_७।२,२४।६८अब्।  
पुष्पविक्षेपमात्रं वा कुर्याद्भावपुरस्सरम्  ॥ शिव्प्_७।२,२४।६८च्द्।  
तावतैव परो धर्मो भावने सुकृतो भवेत्  ॥ शिव्प्_७।२,२४।६९अब्।  
असम्पूज्य न भुञ्जीत शिवमाप्राणसञ्चरात्  ॥ शिव्प्_७।२,२४।६९च्द्।  
यदि पापस्तु भुञ्जीत स्वैरं तय्स न निष्कृतिः  ॥ शिव्प्_७।२,२४।७०अब्।  
प्रमादेन तु भुङ्क्ते चेत्तदुद्गीर्य प्रयत्नतः  ॥ शिव्प्_७।२,२४।७०च्द्।  
स्नात्वा द्विगुणमभ्यर्च्य देवं देवीमुपोष्य च  ॥ शिव्प्_७।२,२४।७१अब्।  
शिवस्यायुतमभ्यस्येद्ब्रह्मचर्यपुरस्सरम्  ॥ शिव्प्_७।२,२४।७१च्द्।  
परेद्युश्शक्तितो दत्त्वा सुवर्णाद्यं शिवाय च  ॥ शिव्प्_७।२,२४।७२अब्।  
शिवभक्ताय वा कृत्वा महापूजां शुचिर्भवेत्  ॥ शिव्प्_७।२,२४।७२च्द्।  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शास्त्रोक्तशिवपूजनवर्णनं नाम चतुर्विंशो  ऽध्यायः  
  
छप्तेर् २५  
उपमन्युरुवाच  
अनुक्तं चात्र पूजायाः कमलोपभयादिव  ॥ शिव्प्_७।२,२५।१अब्।  
यत्तदन्यत्प्रवक्ष्यामि समासान्न तु विस्तरात्  ॥ शिव्प्_७।२,२५।१च्द्।  
हविर्निवेदनात्पूर्वं दीपदानादनन्तरम्  ॥ शिव्प्_७।२,२५।२अब्।  
कुर्यादावरणाभ्यर्चां प्राप्ते नीराजने  ऽथ वा  ॥ शिव्प्_७।२,२५।२च्द्।  
तत्रेशानादिसद्यान्तं रुद्राद्यस्त्रान्तमेव च  ॥ शिव्प्_७।२,२५।३अब्।  
शिवस्य वा शिवायाश्च प्रथमावरणे जपेत्  ॥ शिव्प्_७।२,२५।३च्द्।  
ऐशान्यां पूर्वभागे च दक्षिणे चोत्तरे तथा  ॥ शिव्प्_७।२,२५।४अब्।  
पश्चिमे च तथाग्नेय्यामैशान्यां नैरृते तथा  ॥ शिव्प्_७।२,२५।४च्द्।  
वायव्यां पुनरैशान्यां चतुर्दिक्षु ततः परम्  ॥ शिव्प्_७।२,२५।५अब्।  
गर्भावरणमाख्यातं मन्त्रसङ्घातमेव वा  ॥ शिव्प्_७।२,२५।५च्द्।  
हृदयाद्यस्त्रपर्यन्तमथवापि समर्चयेत्  ॥ शिव्प्_७।२,२५।६अब्।  
तद्बहिः पूर्वतः शक्रं यमं दक्षिणतो यजेत्  ॥ शिव्प्_७।२,२५।६च्द्।  
वरुणं वारुणे भागे धनदं चोत्तरे बुधः  ॥ शिव्प्_७।२,२५।७अब्।  
ईशमैशे  ऽनलं स्वीये नैरृते निरृतिं यजेत्  ॥ शिव्प्_७।२,२५।७च्द्।  
मारुते मारुतं विष्णुं नैरृते विधिमैश्वरे  ॥ शिव्प्_७।२,२५।८अब्।  
बहिःपद्मस्य वज्राद्यान्यब्जान्तान्यायुधान्यपि  ॥ शिव्प्_७।२,२५।८च्द्।  
प्रसिद्धरूपाण्याशासु लोकेशानां क्रमाद्यजेत्  ॥ शिव्प्_७।२,२५।९अब्।  
देवं देवीं च सम्प्रेक्ष्य सर्वावरणदेवताः  ॥ शिव्प्_७।२,२५।९च्द्।  
बद्धाञ्जलिपुटा ध्येयाः समासीना यथासुखम्  ॥ शिव्प्_७।२,२५।१०अब्।  
सर्वावरणदेवानां स्वाभिधानैर्नमोयुतैः  ॥ शिव्प्_७।२,२५।१०च्द्।  
पुष्पैः सम्पूजनं कुर्यान्नत्वा सर्वान्यथाक्रमम्  ॥ शिव्प्_७।२,२५।११अब्।  
गर्भावरणमेवापि यजेत्स्वावरणेन वा  ॥ शिव्प्_७।२,२५।११च्द्।  
योगे ध्याने जपे होमे वाह्ये वाभ्यन्तरे  ऽपि वा  ॥ शिव्प्_७।२,२५।१२अब्।  
हविश्च षड्विधं देयं शुद्धं मुद्गान्नमेव च  ॥ शिव्प्_७।२,२५।१२च्द्।  
पायसं दधिसम्मिश्रं गौडं च मधुनाप्लुतम्  ॥ शिव्प्_७।२,२५।१३अब्।  
५७४अ  
  
एतेष्वेकमनेकं वा नानाव्यञ्जनसंयुतम्  ॥ शिव्प्_७।२,२५।१३च्द्।  
गुडखण्डन्वितं दद्यान्मथितं दधि चोत्तमम्  ॥ शिव्प्_७।२,२५।१४अब्।  
भक्ष्याण्यपूपमुख्यानि स्वादुमन्ति फलानि च  ॥ शिव्प्_७।२,२५।१४च्द्।  
रक्तचन्दनपुष्पाढ्यं पानीयं चातिशीतलम्  ॥ शिव्प्_७।२,२५।१५अब्।  
मृदु एलारसाक्तं च खण्डं पूगफलस्य च  ॥ शिव्प्_७।२,२५।१५च्द्।  
दलानि नागवल्ल्याश्च युक्तानि खदिरादिभिः  ॥ शिव्प्_७।२,२५।१६अब्।  
गौराणि स्वर्णवर्णानि विहितानि शिवानि च  ॥ शिव्प्_७।२,२५।१६च्द्।  
शैलमेव सितं चूर्णं नातिरूक्षं न दूषितम्  ॥ शिव्प्_७।२,२५।१६एड़्।  
कर्पूरं चाथ कङ्कोलं जात्यादि च नवं शुभम्  ॥ शिव्प्_७।२,२५।१७अब्।  
आलेपनं चन्दनं स्यान्मूलकाष्ठंरजोमयम्  ॥ शिव्प्_७।२,२५।१७च्द्।  
कस्तूरिका कुङ्कुमं च रसो मृगमदात्मकः  ॥ शिव्प्_७।२,२५।१८अब्।  
पुष्पाणि सुरभीण्येव पवित्राणि शुभानि च  ॥ शिव्प्_७।२,२५।१८च्द्।  
निर्गन्धान्युग्रगन्धानि दूषितान्युषितानि च  ॥ शिव्प्_७।२,२५।१९अब्।  
स्वयमेव विशीर्णानि न देयानि शिवार्चने  ॥ शिव्प्_७।२,२५।१९च्द्।  
वासांसि च मृदून्येव तपनीयमयानि च  ॥ शिव्प्_७।२,२५।२०अब्।  
विद्युद्वलयकल्पानि भूषणानि विशेषतः  ॥ शिव्प्_७।२,२५।२०च्द्।  
सर्वाण्येतानि कर्पूरनिर्यासागुरुचन्दनैः  ॥ शिव्प्_७।२,२५।२१अब्।  
आधूपितानि पुष्पौघैर्वासितानि समन्ततः  ॥ शिव्प्_७।२,२५।२१च्द्।  
चन्दनागुरुकर्पूरकाष्ठगुग्गुलुचूर्णिकैः  ॥ शिव्प्_७।२,२५।२२अब्।  
घृतेन मधुना चैव सिद्धो धूपः प्रशस्यते  ॥ शिव्प्_७।२,२५।२२च्द्।  
कपिलासम्भवेनैव घृतेनातिसुगन्धिना  ॥ शिव्प्_७।२,२५।२३अब्।  
नित्यं प्रदीपिता दीपाः शस्ताः कर्पूरसंयुताः  ॥ शिव्प्_७।२,२५।२३च्द्।  
पञ्चगव्यं च मधुरं पयो दधि घृतं तथा  ॥ शिव्प्_७।२,२५।२४अब्।  
कपिलासम्भवं शम्भोरिष्टं स्नाने च पानके  ॥ शिव्प्_७।२,२५।२४च्द्।  
आसनानि च भद्राणि गजदन्तमयानि च  ॥ शिव्प्_७।२,२५।२५अब्।  
सुवर्णरत्नयुक्तानि चित्राण्यास्तरणानि च  ॥ शिव्प्_७।२,२५।२५च्द्।  
मृदूपधानयुक्तानि सूक्ष्मतूलमयानि च  ॥ शिव्प्_७।२,२५।२६अब्।  
उच्चावचानि रम्याणि शयनानि सुखानि च  ॥ शिव्प्_७।२,२५।२६च्द्।  
नद्यस्समुद्रगामिन्या नटाद्वाम्भः समाहृतम्  ॥ शिव्प्_७।२,२५।२७अब्।  
शीतञ्च वस्त्रपूतं तद्विशिष्टं स्नानपानयोः  ॥ शिव्प्_७।२,२५।२७च्द्।  
छत्रं शशिनिभं चारु मुक्तादामविराजितम्  ॥ शिव्प्_७।२,२५।२८अब्।  
नवरत्नचितं दिव्यं हेमदण्डमनोहरम्  ॥ शिव्प्_७।२,२५।२८च्द्।  
चामरे च सिते सूक्ष्मे चामीकरपरिष्कृते  ॥ शिव्प्_७।२,२५।२९अब्।  
राजहंसद्वयाकारे रत्नदण्डोपशोभिते  ॥ शिव्प्_७।२,२५।२९च्द्।  
दर्पणं चापि सुस्निग्धं दिव्यगन्धानुलेपनम्  ॥ शिव्प्_७।२,२५।३०अब्।  
समन्ताद्रत्नसञ्छन्नं स्रग्वैरैश्चापि भूषितम्  ॥ शिव्प्_७।२,२५।३०च्द्।  
गम्भीरनिनदः शङ्खो हंसकुन्देन्दुसन्निभः  ॥ शिव्प्_७।२,२५।३१अब्।  
आस्वपृष्ठादिदेशेषु रत्नचामीकराचितः  ॥ शिव्प्_७।२,२५।३१च्द्।  
काहलानि च रम्याणि नानानादकराणि च  ॥ शिव्प्_७।२,२५।३२अब्।  
सुवर्णनिर्मितान्येव मौक्तिकालङ्कृतानि च  ॥ शिव्प्_७।२,२५।३२च्द्।  
भेरीमृदङ्गमुरजतिमिच्छपटहादयः  ॥ शिव्प्_७।२,२५।३३अब्।  
समुद्रकल्पसन्नादाः कल्पनीयाः प्रयत्नतः  ॥ शिव्प्_७।२,२५।३३च्द्।  
भाण्डान्यपि च रम्याणि पत्राण्यपि च कृत्स्नशः  ॥ शिव्प्_७।२,२५।३४अब्।  
५७४ब्  
  
तदाधाराणि १ सर्वाणि सौवर्णान्येव साधयेत्  ॥ शिव्प्_७।२,२५।३४च्द्।  
आलयं च महेशस्य शिवस्य परमात्मनः  ॥ शिव्प्_७।२,२५।३५अब्।  
राजावसथवत्कल्प्यं शिल्पशास्त्रोक्तलक्षणम्  ॥ शिव्प्_७।२,२५।३५च्द्।  
उच्चप्राकारसम्भिन्नं भूधराकारगोपुरम्  ॥ शिव्प्_७।२,२५।३६अब्।  
अनेकरत्नसञ्च्छन्नं हेमद्वारकपाटकम्  ॥ शिव्प्_७।२,२५।३६च्द्।  
तप्तजाम्बूनदमयं रत्नस्तम्भशतावृतम्  ॥ शिव्प्_७।२,२५।३७अब्।  
मुक्तादामवितानाढ्यं विद्रुमद्वारतोरणम्  ॥ शिव्प्_७।२,२५।३७च्द्।  
चामीकरमयैर्दिव्यैर्मुकुटैः कुम्भलक्षणैः  ॥ शिव्प्_७।२,२५।३८अब्।  
अलङ्कृतशिरोभागमस्त्र २राजेन चिह्नितम्  ॥ शिव्प्_७।२,२५।३८च्द्।  
राजन्यार्हनिवासैश्च राजवीथ्यादिशोभितैः  ॥ शिव्प्_७।२,२५।३९अब्।  
प्रोच्छ्रितप्रांशुशिखरैः प्रासादैश्च समन्ततः  ॥ शिव्प्_७।२,२५।३९च्द्।  
आस्थानस्थानवर्यैश्च स्थितैर्दिक्षु विदिक्षु च  ॥ शिव्प्_७।२,२५।४०अब्।  
अत्यन्तालङ्कृतप्रान्तमन्तरावरणैरिव  ॥ शिव्प्_७।२,२५।४०च्द्।  
उत्तमस्त्रीसहस्रैश्च नृत्यगेयविशारदैः  ॥ शिव्प्_७।२,२५।४१अब्।  
वेणुवीणाविदग्धैश्च पुरुषैर्बहुभिर्युतम्  ॥ शिव्प्_७।२,२५।४१च्द्।  
रक्षितं रक्षिभिर्वीरैर्गजवाजिरथान्वितैः  ॥ शिव्प्_७।२,२५।४२अब्।  
अनेकपुष्पवाटीभिरनेकैश्च सरोवरैः  ॥ शिव्प्_७।२,२५।४२च्द्।  
दीर्घिकाभिरनेकाभिर्दिग्विदिक्षु विराजितम्  ॥ शिव्प्_७।२,२५।४३अब्।  
वेदवेदान्ततत्त्वज्ञैश्शिवशास्त्रपरायणैः  ॥ शिव्प्_७।२,२५।४३च्द्।  
शिवाश्रमरतैर्भक्तैः शिवशास्त्रोक्तलक्षणैः  ॥ शिव्प्_७।२,२५।४४अब्।  
शान्तैः स्मितमुखैः स्फीतैः सदाचारपरायणैः  ॥ शिव्प्_७।२,२५।४४च्द्।  
शैवैर्माहेश्वरैश्चैव श्रीमद्भिस्सेवितद्विजैः  ॥ शिव्प्_७।२,२५।४५अब्।  
एवमन्तर्बहिर्वाथयथाशक्तिविनिर्मितैः  ॥ शिव्प्_७।२,२५।४५च्द्।  
स्थाने शिलामये दान्ते दारवे चेष्टकामये  ॥ शिव्प्_७।२,२५।४६अब्।  
केवलं मृन्मये वापि पुण्यारण्ये  ऽथ वा गिरौ  ॥ शिव्प्_७।२,२५।४६च्द्।  
नद्यां देवालये  ऽन्यत्र देशे वाथ गृहे शुभे  ॥ शिव्प्_७।२,२५।४७अब्।  
आढ्यो वाथ दरिद्रो वा स्वकां शक्तिमवञ्चयन्  ॥ शिव्प्_७।२,२५।४७च्द्।  
द्रव्यैर्न्यायार्जितैरेव भक्त्या देवं समर्चयेत्  ॥ शिव्प्_७।२,२५।४७एड़्।  
अथान्यायार्जितैश्चापि भक्त्या चेच्छिवमर्चयेत्  ॥ शिव्प्_७।२,२५।४८अब्।  
न तस्य प्रत्यवायो  ऽस्ति भाववश्यो यतः प्रभुः  ॥ शिव्प्_७।२,२५।४८च्द्।  
न्यायार्जितैरपि द्रव्यैरभक्त्या पूजयेद्यदि  ॥ शिव्प्_७।२,२५।४९अब्।  
न तत्फलमवाप्नोति भक्तिरेवात्र कारणम्  ॥ शिव्प्_७।२,२५।४९च्द्।  
भक्त्या वित्तानुसारेण शिवमुद्दिश्य यत्कृतम्  ॥ शिव्प्_७।२,२५।५०अब्।  
अल्पे महति वा तुल्यं फलमाढ्यदरिद्रयोः  ॥ शिव्प्_७।२,२५।५०च्द्।  
भक्त्या प्रचोदितः कुर्यादल्पवित्तोपि मानवः  ॥ शिव्प्_७।२,२५।५१अब्।  
महाविभवसारोपि न कुर्याद्भक्तिवर्जितः  ॥ शिव्प्_७।२,२५।५१च्द्।  
सर्वस्वमपि यो दद्याच्छिवे भक्तिविवर्जितः  ॥ शिव्प्_७।२,२५।५२अब्।  
न तेन फलभाक्स स्याद्भक्तिरेवात्र कारणम्  ॥ शिव्प्_७।२,२५।५२च्द्।  
न तत्तपोभिरत्युग्रैर्न च सर्वैर्महामखैः  ॥ शिव्प्_७।२,२५।५३अब्।  
गच्छेच्छिवपुरं दिव्यं मुक्त्वा भक्तिं शिवात्मकम्  ॥ शिव्प्_७।२,२५।५३च्द्।  
  
१ सम्बन्धमनुवर्तते इति भाष्यात्क्वचिद्घञान्तस्यापि क्लीबतात एव शेषं रामवदित्यादि सङ्गच्छते  
२ त्रिशूलेनेति भावः  
  
५७५अ  
  
गुह्याद्गुह्यतरं कृष्ण सर्वत्र परमेश्वरे  ॥ शिव्प्_७।२,२५।५४अब्।  
शिवे भक्तिर्न सन्देहस्तया भक्तो विमुच्यते  ॥ शिव्प्_७।२,२५।५४च्द्।  
शिवमन्त्रजपो ध्यानं होमो यज्ञस्तपःश्रुतम्  ॥ शिव्प्_७।२,२५।५५अब्।  
दानमध्ययनं सर्वे भावार्थं नात्र संशयः  ॥ शिव्प्_७।२,२५।५५च्द्।  
भावहीनो नरस्सर्वं कृत्वापि न विमुच्यते  ॥ शिव्प्_७।२,२५।५६अब्।  
भावयुक्तः पुनस्सर्वमकृत्वापि विमुच्यते  ॥ शिव्प्_७।२,२५।५६च्द्।  
चान्द्रायणसहस्रैश्च प्राजापत्यशतैस्तथा  ॥ शिव्प्_७।२,२५।५७अब्।  
मासोपवासैश्चान्यैश्च शिवभक्तस्य किं पुनः  ॥ शिव्प्_७।२,२५।५७च्द्।  
अभक्ता मानवाश्चास्मिंल्लोके गिरिगुहासु च  ॥ शिव्प्_७।२,२५।५८अब्।  
तपन्ति चाल्पभोगार्थं भक्तो भावेन मुच्यते  ॥ शिव्प्_७।२,२५।५८च्द्।  
सात्त्विकं मुक्तिदं कर्म सत्त्वे वै योगिनः स्थिताः  ॥ शिव्प्_७।२,२५।५९अब्।  
राजसं सिद्धिदं कुर्युः कर्मिणो रजसावृताः  ॥ शिव्प्_७।२,२५।५९च्द्।  
असुरा राक्षसाश्चैव तमोगुणसमन्विताः  ॥ शिव्प्_७।२,२५।६०अब्।  
ऐहिकार्थं यजन्तीशं नराश्चान्ये  ऽपि तादृशाः  ॥ शिव्प्_७।२,२५।६०च्द्।  
तामसं राजसं वापि सात्त्विकं भावमेव च  ॥ शिव्प्_७।२,२५।६१अब्।  
आश्रित्य भक्त्या पूजाद्यं कुर्वन्भद्रं समश्नुते  ॥ शिव्प्_७।२,२५।६१च्द्।  
यतः पापार्णवात्त्रातुं भक्तिर्नौरिव निर्मिता  ॥ शिव्प्_७।२,२५।६२अब्।  
तस्माद्भक्त्युपपन्नस्य रजसा तमसा च किम्  ॥ शिव्प्_७।२,२५।६२च्द्।  
अन्त्यजो वाधमो वापि मूर्खो वा पतितो  ऽपि वा  ॥ शिव्प्_७।२,२५।६३अब्।  
शिवं प्रपन्नश्चेत्कृष्ण पूज्यस्सर्वसुरासुरैः  ॥ शिव्प्_७।२,२५।६३च्द्।  
तस्मात्सर्वप्रयत्नेन भक्त्यैव शिवमर्चयेत्  ॥ शिव्प्_७।२,२५।६४अब्।  
अभुक्तानां क्वचिदपि फलं नास्ति यतस्ततः  ॥ शिव्प्_७।२,२५।६४च्द्।  
वक्ष्याम्यतिरहस्यं ते शृणु कृष्ण वचो मम  ॥ शिव्प्_७।२,२५।६५अब्।  
वेदैश्शास्त्रैर्वेदविद्भिर्विचार्य सुविनिश्चितम्  ॥ शिव्प्_७।२,२५।६५च्द्।  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिवशास्त्रोक्तपूजनवर्णनं नाम पञ्चविंशो  ऽध्यायः  
  
छप्तेर् २६  
उपमन्युरुवाच  
ब्रह्मघ्नो वा सुरापो वा स्तेयीवा गुरुतल्पगः  ॥ शिव्प्_७।२,२६।१अब्।  
मातृहा पितृहा वापि वीरहा भ्रूणहापि वा  ॥ शिव्प्_७।२,२६।१च्द्।  
सम्पूज्यामन्त्रकं भक्त्या शिवं परमकारणम्  ॥ शिव्प्_७।२,२६।२अब्।  
तैस्तैः पापैः प्रमुच्येत वर्षैर्द्वादशभिः क्रमात्  ॥ शिव्प्_७।२,२६।२च्द्।  
तस्मात्सर्वप्रयत्नेन पतितो  ऽपि यजेच्छिवम्  ॥ शिव्प्_७।२,२६।३अब्।  
भक्तश्चेन्नापरः कश्चिद्भिक्षाहारो जितेन्द्रियः  ॥ शिव्प्_७।२,२६।३च्द्।  
कृत्वापि सुमहत्पापं भक्त्या पञ्चाक्षरेण तु  ॥ शिव्प्_७।२,२६।४अब्।  
पूजयेद्यदि देवेशं तस्मात्पापात्प्रमुच्यते  ॥ शिव्प्_७।२,२६।४च्द्।  
अब्भक्षा वायुभक्षाश्च ये चान्ये व्रतकर्शिताः  ॥ शिव्प्_७।२,२६।५अब्।  
तेषामेतैर्व्रतैर्नास्ति शिवलोकसमागमः  ॥ शिव्प्_७।२,२६।५च्द्।  
भक्त्या पञ्चाक्षरेणैव यः शिवं सकृदर्चयेत्  ॥ शिव्प्_७।२,२६।६अब्।  
सोपि गच्छेच्छिवस्थानं शिवमन्त्रस्य गौरवात्  ॥ शिव्प्_७।२,२६।६च्द्।  
तस्मात्तपांसि यज्ञांश्च सर्वे सर्वस्वदक्षिणाः  ॥ शिव्प्_७।२,२६।७अब्।  
शिवमूर्त्यर्चनस्यैते कोट्यंशेनापि नो समाः  ॥ शिव्प्_७।२,२६।७च्द्।  
बद्धो वाप्यथ मुक्तो वा पश्चात्पञ्चाक्षरेण चेत्  ॥ शिव्प्_७।२,२६।८अब्।  
पूजयन्मुच्यते भक्तो नात्र कार्या विचारणा  ॥ शिव्प्_७।२,२६।८च्द्।  
अरुद्रो वा सरुद्रो वा सूक्तेन शिवमर्चयेत्  ॥ शिव्प्_७।२,२६।९अब्।  
यः सकृत्पतितो वापिमूढो वा मुच्यते नरः  ॥ शिव्प्_७।२,२६।९च्द्।  
५७५ब्  
  
षडक्षरेण वा देवं सूक्तमन्त्रेण पूजयेत्  ॥ शिव्प्_७।२,२६।१०अब्।  
शिवभक्तो जितक्रोधो ह्यलब्धो लब्ध एव च  ॥ शिव्प्_७।२,२६।१०च्द्।  
अलब्धाल्लब्ध एवात्र विशिष्टो नात्र संशयः  ॥ शिव्प्_७।२,२६।११अब्।  
स ब्रह्माङ्गेन वा तेन सहंसेन विमुच्यते  ॥ शिव्प्_७।२,२६।११च्द्।  
तस्मान्नित्यं शिवं भक्त्या सूक्तमन्त्रेण पूजयेत्  ॥ शिव्प्_७।२,२६।१२अब्।  
एककालं द्विकालं वा त्रिकालं नित्यमेव वा  ॥ शिव्प्_७।२,२६।१२च्द्।  
ये  ऽर्चयन्ति महादेवं विज्ञेयास्ते महेश्वराः  ॥ शिव्प्_७।२,२६।१३अब्।  
ज्ञानेनात्मसहायेन नार्चितो भगवाञ्छिवः  ॥ शिव्प्_७।२,२६।१३च्द्।  
स चिरं संसरत्यस्मिन्संसारे दुःखसागरे  ॥ शिव्प्_७।२,२६।१४अब्।  
दुर्ल्लभं प्राप्य मानुष्यं मूढो नार्चयते शिवम्  ॥ शिव्प्_७।२,२६।१४च्द्।  
निष्फलं तस्य तज्जन्म मोक्षाय न भवेद्यतः  ॥ शिव्प्_७।२,२६।१५अब्।  
दुर्ल्लभं प्राप्य मानुष्यं ये  ऽर्चयन्ति पिनाकिनम्  ॥ शिव्प्_७।२,२६।१५च्द्।  
तेषां हि सफलं जन्म कृतार्थास्ते नरोत्तमाः  ॥ शिव्प्_७।२,२६।१६अब्।  
भवभक्तिपरा ये च भवप्रणतचेतसः  ॥ शिव्प्_७।२,२६।१६च्द्।  
भवसंस्मरणोद्युक्ता न ते दुःखस्य भागिनः  ॥ शिव्प्_७।२,२६।१७अब्।  
भवनानि मनोज्ञानि विभ्रमाभरणाः स्त्रियः  ॥ शिव्प्_७।२,२६।१७च्द्।  
धनं चातृप्तिपर्यन्तं शिवपूजाविधेः फलम्  ॥ शिव्प्_७।२,२६।१८अब्।  
ये वाञ्छन्ति महाभोगान्राज्यं च त्रिदशालये  ॥ शिव्प्_७।२,२६।१८च्द्।  
ते वाञ्छन्ति सदाकालं हरस्य चरणाम्बुजम्  ॥ शिव्प्_७।२,२६।१९अब्।  
सौभाग्यं कान्तिमद्रूपं सत्त्वं त्यागार्द्रभावता  ॥ शिव्प्_७।२,२६।१९च्द्।  
शौर्यं वै जगति ख्यातिश्शिवमर्चयतो भवेत्  ॥ शिव्प्_७।२,२६।२०अब्।  
तस्मात्सर्वं परित्यज्य शिवैकाहितमानसः  ॥ शिव्प्_७।२,२६।२०च्द्।  
शिवपूजाविधिं कुर्याद्यदीच्छेच्छिवमात्मनः  ॥ शिव्प्_७।२,२६।२१अब्।  
त्वरितं जीवितं याति त्वरितं याति यौवनम्  ॥ शिव्प्_७।२,२६।२१च्द्।  
त्वरितं व्याधिरभ्येति तस्मात्पूज्यः पिनाकधृक्  ॥ शिव्प्_७।२,२६।२२अब्।  
यावन्नायाति मरणं यावन्नाक्रमते जरा  ॥ शिव्प्_७।२,२६।२२च्द्।  
यावन्नेन्द्रियवैकल्यं तावत्पूजय शङ्करम्  ॥ शिव्प्_७।२,२६।२३अब्।  
न शिवार्चनतुल्यो  ऽस्ति धर्मो  ऽन्यो भुवनत्रये  ॥ शिव्प्_७।२,२६।२३च्द्।  
इति विज्ञाय यत्नेन पूजनीयस्सदाशिवः  ॥ शिव्प्_७।२,२६।२४अब्।  
द्वारयागं जवनिकां परिवारबलिक्रियाम्  ॥ शिव्प्_७।२,२६।२४च्द्।  
नित्योत्सवं च कुर्वीत प्रसादे यदि पूजयेत्  ॥ शिव्प्_७।२,२६।२५अब्।  
हविर्निवेदनादूर्ध्वं स्वयं चानुचरो  ऽपि वा  ॥ शिव्प्_७।२,२६।२५च्द्।  
प्रसादपरिवारेभ्यो बलिं दद्याद्यथाक्रमम्  ॥ शिव्प्_७।२,२६।२६अब्।  
निर्गम्य सह वादित्रैस्तदाशाभिमुखः स्थितः  ॥ शिव्प्_७।२,२६।२६च्द्।  
पुष्पं धूपं च दीपञ्च दद्यादन्नं जलैः सह  ॥ शिव्प्_७।२,२६।२७अब्।  
ततो दद्यान्महापीठे तिष्ठन्बलिमुदङ्मुखः  ॥ शिव्प्_७।२,२६।२७च्द्।  
ततो निवेदितं देवे यत्तदन्नादिकं पुरा  ॥ शिव्प्_७।२,२६।२८अब्।  
तत्सर्वं सावशेषं वा चण्डाय विनिवेदयेत्  ॥ शिव्प्_७।२,२६।२८च्द्।  
हुत्वा च विधिवत्पश्चात्पूजाशेषं समापयेत्  ॥ शिव्प्_७।२,२६।२९अब्।  
कृत्वा प्रयोगं विधिवद्यावन्मन्त्रं जपं ततः  ॥ शिव्प्_७।२,२६।२९च्द्।  
नित्योत्सवं प्रकुर्वीत यथोक्तं शिवशासने  ॥ शिव्प्_७।२,२६।३०अब्।  
५७६अ  
  
विपुले तैजसे पात्रे रक्तपद्मोपशोभिते  ॥ शिव्प्_७।२,२६।३०च्द्।  
अस्त्रं पाशुपतं दिव्यं तत्रावाह्य समर्चयेत्  ॥ शिव्प्_७।२,२६।३१अब्।  
शिवस्यारोप्यः तत्पात्रं द्विजस्यालङ्कृतस्य च  ॥ शिव्प्_७।२,२६।३१च्द्।  
न्यस्तास्त्रवपुषा तेन दीप्तयष्टिधरस्य च  ॥ शिव्प्_७।२,२६।३२अब्।  
प्रासादपरिवारेभ्यो बहिर्मङ्गलनिःस्वनैः  ॥ शिव्प्_७।२,२६।३२च्द्।  
नृत्यगेयादिभिश्चैव सह दीपध्वजादिभिः  ॥ शिव्प्_७।२,२६।३३अब्।  
प्रदक्षिणत्रयं कृत्वा न द्रुतं चाविलम्बितम्  ॥ शिव्प्_७।२,२६।३३च्द्।  
महापीठं समावृत्य त्रिःप्रदक्षिणयोगतः  ॥ शिव्प्_७।२,२६।३४अब्।  
पुनः प्रविष्टो द्वारस्थो यजमानः कृताञ्जलिः  ॥ शिव्प्_७।२,२६।३४च्द्।  
आदायाभ्यन्तरं नीत्वा ह्यस्त्रमुद्वासयेत् ततः  ॥ शिव्प्_७।२,२६।३४एड़्।  
प्रदक्षिणादिकं कृत्वा यथापूर्वोदितं क्रमात्  ॥ शिव्प्_७।२,२६।३५अब्।  
आदाय चाष्टपुष्पाणि पूजामथ समापयेत्  ॥ शिव्प्_७।२,२६।३५च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे साङ्गोपाङ्गपूजाविधानवर्णनं नाम षड्विंशो  ऽध्यायः  
  
छप्तेर् २७  
उपमन्युरुवाच  
अथाग्निकार्यं वक्ष्यामि कुण्डे वा स्थण्डिले  ऽपि वा  ॥ शिव्प्_७।२,२७।१अब्।  
वेद्यां वा ह्यायसे पात्रे मृन्मये वा नवे शुभे  ॥ शिव्प्_७।२,२७।१च्द्।  
आधायाग्निं विधानेन संस्कृत्य च ततः परम्  ॥ शिव्प्_७।२,२७।२अब्।  
तत्राराध्य महादेवं होमकर्म समाचरेत्  ॥ शिव्प्_७।२,२७।२च्द्।  
कुण्डं द्विहस्तमानं वा हस्तमात्रमथापि वा  ॥ शिव्प्_७।२,२७।३अब्।  
वृत्तं वा चतुरस्रं वा कुर्याद्वेदिं च मण्डलम्  ॥ शिव्प्_७।२,२७।३च्द्।  
कुण्डं विस्तारवन्निम्नं तन्मध्ये  ऽष्टदलाम्बुजम्  ॥ शिव्प्_७।२,२७।४अब्।  
चतुरङ्गुलमुत्सेधं तस्य द्व्यङ्गुलमेव वा  ॥ शिव्प्_७।२,२७।४च्द्।  
वितस्तिद्विगुणोन्नत्या नाभिमन्तः प्रचक्षते  ॥ शिव्प्_७।२,२७।५अब्।  
मध्यं च मध्यमाङ्गुल्या मध्यमोत्तमपर्वणोः  ॥ शिव्प्_७।२,२७।५च्द्।  
अङ्गुलैः कथ्यते सद्भिश्चतुर्विंशतिभिः करः  ॥ शिव्प्_७।२,२७।६अब्।  
मेखलानां त्रयं वापि द्वयमेकमथापि वा  ॥ शिव्प्_७।२,२७।६च्द्।  
यथाशोभं प्रकुर्वीत श्लक्ष्णमिष्टं मृदा स्थिरम्  ॥ शिव्प्_७।२,२७।७अब्।  
अश्वत्थपत्रवद्योनिं गजाधारवदेव वा  ॥ शिव्प्_७।२,२७।७च्द्।  
मेखलामध्यतः कुर्यात्पश्चिमे दक्षिणे  ऽपि वा  ॥ शिव्प्_७।२,२७।८अब्।  
शोभनामग्नितः किञ्चिन्निम्नामुन्मीलिकां शनैः  ॥ शिव्प्_७।२,२७।८च्द्।  
अग्रेण कुण्डाभिमुखीं किञ्चिदुत्सृज्य मेखलाम्  ॥ शिव्प्_७।२,२७।९अब्।  
नोत्सेधनियमो वेद्याः सा मार्दी वाथ सैकती  ॥ शिव्प्_७।२,२७।९च्द्।  
मण्डलं गोशकृत्तोयैर्मानं पात्रस्य नोदितम्  ॥ शिव्प्_७।२,२७।१०अब्।  
कुण्डं च मृन्मयं वेदिमालिपेद्गोमयाम्बुना  ॥ शिव्प्_७।२,२७।१०च्द्।  
प्रक्षाल्य तापयेत्पात्रं प्रोक्षयेदन्यदम्भसा  ॥ शिव्प्_७।२,२७।११अब्।  
स्वसूत्रोक्तप्रकारेण कुण्डादौ विल्लिखेत्ततः  ॥ शिव्प्_७।२,२७।११च्द्।  
सम्प्रोक्ष्य कल्पयेद्दर्भैः पुष्पैर्वा वह्निविष्टरम्  ॥ शिव्प्_७।२,२७।१२अब्।  
अर्चनार्थं च होमार्थं सर्वद्रव्याणि साधयेत्  ॥ शिव्प्_७।२,२७।१२च्द्।  
प्रक्षाल्यक्षालनीयानि प्रोक्षण्या प्रोक्ष्य शोधयेत्  ॥ शिव्प्_७।२,२७।१३अब्।  
मणिजं काष्ठजं वाथ श्रोत्रियागारसम्भवम्  ॥ शिव्प्_७।२,२७।१३च्द्।  
  
१ अदन्तत्वमार्षम्   
  
५७६ब्  
  
अन्यं वाभ्यर्हितं वह्निं ततः साधारमानयेत्  ॥ शिव्प्_७।२,२७।१४अब्।  
त्रिः प्रदक्षिणमावृत्य कुण्डादेरुपरि क्रमात्  ॥ शिव्प्_७।२,२७।१४च्द्।  
वह्निबीजं समुच्चार्य त्वादधीताग्निमासने  ॥ शिव्प्_७।२,२७।१५अब्।  
योनिमार्गेण वा तद्वदात्मनः सम्मुखेन वा  ॥ शिव्प्_७।२,२७।१५च्द्।  
नियोगः प्रदेश सर्वं कुण्डं कुर्याद्विचक्षणः  ॥ शिव्प्_७।२,२७।१६अब्।  
स्वनाभ्यन्तःस्थितं वह्निं तद्रन्ध्राद्विस्फुलिङ्गवद्  ॥ शिव्प्_७।२,२७।१६च्द्।  
निर्गम्य पावके बह्ये लीनं बिम्बाकृति स्मरेत्  ॥ शिव्प्_७।२,२७।१७अब्।  
आज्यसंस्कारपर्यन्तमन्वाधानपुरस्सरम्  ॥ शिव्प्_७।२,२७।१७च्द्।  
स्वसूत्रोक्तक्रमात्कुर्यान्मूलमन्त्रेण मन्त्रवित्  ॥ शिव्प्_७।२,२७।१८अब्।  
शिवमूर्तिं समभ्यर्च्य ततो दक्षिणपार्श्वतः  ॥ शिव्प्_७।२,२७।१८च्द्।  
न्यस्य मन्त्रं घृते मुद्रां दर्शयेद्धेनुसञ्ज्ञिताम्  ॥ शिव्प्_७।२,२७।१९अब्।  
स्रुक्स्रुवौ तैजसौ ग्राह्यौ न कांस्यायससैसकौ  ॥ शिव्प्_७।२,२७।१९च्द्।  
यज्ञदारुमयौ वापि स्मार्तौ वा शिल्पसम्मतौ  ॥ शिव्प्_७।२,२७।२०अब्।  
पर्णे वा ब्रह्मवृक्षादेरच्छिद्रे मध्य उत्थिते  ॥ शिव्प्_७।२,२७।२०च्द्।  
संसृज्य दर्भैस्तौ वह्नौ सन्ताप्य प्रोक्षयेत्पुनः  ॥ शिव्प्_७।२,२७।२१अब्।  
पारार्षर्च्यस्वसूत्रोक्तक्रमेण शिवपूर्वकैः  ॥ शिव्प्_७।२,२७।२१च्द्।  
जुहुयादष्टभिर्बीजैरग्निसंस्कारसिद्धये  ॥ शिव्प्_७।२,२७।२२अब्।  
भ्रुंस्तुम्ब्रुश्रुं क्रमेणैव पुण्ड्रन्द्रमित्यतः परम्  ॥ शिव्प्_७।२,२७।२२च्द्।  
बीजानि सप्त सप्तानां जिह्वानामनुपूर्वशः  ॥ शिव्प्_७।२,२७।२३अब्।  
त्रिशिखा मध्यमा जिह्वा बहुरूपसमाह्वया  ॥ शिव्प्_७।२,२७।२३च्द्।  
रक्ताग्नेयी नैरृती च कृष्णान्या सुप्रभा मता  ॥ शिव्प्_७।२,२७।२४अब्।  
अतिरिक्ता मरुज्जिह्वा स्वनामानुगुणप्रभा  ॥ शिव्प्_७।२,२७।२४च्द्।  
स्वबिजानन्तरं वाच्या स्वाहान्तञ्च यथाक्रमम्  ॥ शिव्प्_७।२,२७।२५अब्।  
जिह्वामन्त्रैस्तु तैर्हुत्वाज्यं जिह्वास्त्वेकैकश क्रमात्  ॥ शिव्प्_७।२,२७।२५च्द्।  
रं वह्नयेति स्वाहेति मध्ये हुत्वाहुतित्रयम्  ॥ शिव्प्_७।२,२७।२६अब्।  
सर्पिषा वा समिद्भिर्वा परिषेचनमाचरेत्  ॥ शिव्प्_७।२,२७।२६च्द्।  
एवं कृते शिवाग्निः स्यात्स्मरेत्तत्र शिवासनम्  ॥ शिव्प्_७।२,२७।२७अब्।  
तत्रावाह्य यजेद्देवमर्धनारीश्वरं शिवम्  ॥ शिव्प्_७।२,२७।२७च्द्।  
दीपान्तं परिषिच्याथ समिद्धोमं समाचरेत्  ॥ शिव्प्_७।२,२७।२७एड़्।  
ताः पालाश्यः परा वापि याज्ञिया द्वादशाङ्गुलाः  ॥ शिव्प्_७।२,२७।२८अब्।  
अवक्रा न स्वयं शुष्कास्सत्वचो निर्व्रणाः समाः  ॥ शिव्प्_७।२,२७।२८च्द्।  
दशाङ्गुला वा विहिताः कनिष्ठाङ्गुलिसम्मिताः  ॥ शिव्प्_७।२,२७।२९अब्।  
प्रादेशमात्रा वालाभे होतव्याः सकला अपि  ॥ शिव्प्_७।२,२७।२९च्द्।  
दूर्वापत्रसमाकारां चतुरङ्गुलमायताम्  ॥ शिव्प्_७।२,२७।३०अब्।  
दद्यादाज्याहुतिं पश्चादन्नमक्षप्रमाणतः  ॥ शिव्प्_७।२,२७।३०च्द्।  
लाजांस्तथा सर्षपांश्च यवांश्चैव तिलांस्तथा  ॥ शिव्प्_७।२,२७।३१अब्।  
सर्पिषाक्तानि भक्ष्याणि लेह्यचोष्याणि सम्भवे  ॥ शिव्प्_७।२,२७।३१च्द्।  
दशैवाहुतयस्तत्र पञ्च वा त्रितयं च वा  ॥ शिव्प्_७।२,२७।३२अब्।  
होतव्याः शक्तितो दद्यादेकमेवाथ वाहुतिम्  ॥ शिव्प्_७।२,२७।३२च्द्।  
श्रुवेणाज्यं समित्याद्यास्रुचाशेषात्करेण वा  ॥ शिव्प्_७।२,२७।३३अब्।  
तत्र दिव्येन होतव्यं तीर्थेनार्षेण वा तथा  ॥ शिव्प्_७।२,२७।३३च्द्।  
द्रव्येणैकेन वा  ऽलाभे जुहुयाच्छ्रद्धया पुनः  ॥ शिव्प्_७।२,२७।३४अब्।  
प्रायश्चित्ताय जुहुयान्मन्त्रयित्वाहुतित्रयम्  ॥ शिव्प्_७।२,२७।३४च्द्।  
५७७अ  
  
ततो होमविशिष्टेन घृतेनापूर्य वै स्रुचम्  ॥ शिव्प्_७।२,२७।३५अब्।  
निधाय पुष्पं तस्याग्रे श्रुवेणाधोमुखेन ताम्  ॥ शिव्प्_७।२,२७।३५च्द्।  
सदर्भेन समाच्छाद्य मूलेनाञ्जलिनोत्थितः  ॥ शिव्प्_७।२,२७।३६अब्।  
वौषडन्तेन जुहुयाद्धारां तु यवसम्मिताम्  ॥ शिव्प्_७।२,२७।३६च्द्।  
इत्थं पूर्णाहुतिं कृत्वा परिषिञ्चेच्च पूर्ववत्  ॥ शिव्प्_७।२,२७।३७अब्।  
तत उद्वास्य देवेशं गोपयेत्तु हुताशनम्  ॥ शिव्प्_७।२,२७।३७च्द्।  
तमप्युद्वास्य वा नाभौ यजेत्सन्धाय नित्यशः  ॥ शिव्प्_७।२,२७।३८अब्।  
अथवा वह्निमानीय शिवशास्त्रोक्तवर्त्मना  ॥ शिव्प्_७।२,२७।३८च्द्।  
वागीशीगर्भसम्भूतं संस्कृत्य विधिवद्यजेत्  ॥ शिव्प्_७।२,२७।३९अब्।  
अन्वाधानं पुनः कृत्वा परिधीन् परिधाय च  ॥ शिव्प्_७।२,२७।३९च्द्।  
पात्राणि द्वन्द्वरूपेण निक्षिप्येष्ट्वा शिवं ततः  ॥ शिव्प्_७।२,२७।४०अब्।  
संशोध्य प्रोक्षणीपात्रं प्रोक्ष्यतानि तदम्भसा  ॥ शिव्प्_७।२,२७।४०च्द्।  
प्रणीतापात्रमैशान्यां विन्यस्या पूरितं जलैः  ॥ शिव्प्_७।२,२७।४१अब्।  
आज्यसंस्कारपर्यन्तं कृत्वा संशोध्य स्रक्स्रुवौ  ॥ शिव्प्_७।२,२७।४१च्द्।  
गर्भाधानं पुंसवनं सीमन्तोन्नयनं ततः  ॥ शिव्प्_७।२,२७।४२अब्।  
कृत्वा पृथक्पृथग्घुत्वा जातमग्निं विचिन्तयेत्  ॥ शिव्प्_७।२,२७।४२च्द्।  
त्रिपादं सप्तहस्तं च चतुःशृङ्गं द्विशीर्षकम्  ॥ शिव्प्_७।२,२७।४३अब्।  
मधुपिङ्गं त्रिनयनं सकपर्देन्दुशेखरम्  ॥ शिव्प्_७।२,२७।४३च्द्।  
रक्तं रक्ताम्बरालेपं माल्यभूषनभूषितम्  ॥ शिव्प्_७।२,२७।४४अब्।  
सर्वलक्षणसम्पन्नं सोपवीतं त्रिमेखलम्  ॥ शिव्प्_७।२,२७।४४च्द्।  
शक्तिमन्तं स्रुक्स्रुवौ च दधानं दक्षिणे करे  ॥ शिव्प्_७।२,२७।४५अब्।  
तोमरं तालवृन्तं च घृतपात्रं तथेतरैः  ॥ शिव्प्_७।२,२७।४५च्द्।  
जातं ध्यात्वैवमाकारं जातकर्म समाचरेत्  ॥ शिव्प्_७।२,२७।४६अब्।  
नालापनयनं कृत्वा ततः संशोध्य सूतकम्  ॥ शिव्प्_७।२,२७।४६च्द्।  
शिवाग्निरुचिनामास्य कृत्वाहुतिपुरस्सरम्  ॥ शिव्प्_७।२,२७।४७अब्।  
पित्रोर्विसर्जनं कृत्वा चौलोपनयनादिकम्  ॥ शिव्प्_७।२,२७।४७च्द्।  
अप्तोर्यामावसानान्तं कृत्वा संस्कारमस्य तु  ॥ शिव्प्_७।२,२७।४८अब्।  
आज्यधारादिहोमं च कृत्वा स्विष्टकृतं ततः  ॥ शिव्प्_७।२,२७।४८च्द्।  
रमित्यनेन बीजेन परिषिञ्चेत्ततः परम्  ॥ शिव्प्_७।२,२७।४९अब्।  
ब्रह्मविष्णुशिवेशानां लोकेशानां तथैव च  ॥ शिव्प्_७।२,२७।४९च्द्।  
तदस्त्राणां च परितः कृत्वा पूजां यथाक्रमम्  ॥ शिव्प्_७।२,२७।५०अब्।  
धूपदीपादिसिद्ध्यर्थं वह्निमुद्धृत्य कृत्यवित्  ॥ शिव्प्_७।२,२७।५०च्द्।  
साधयित्वाज्यपूर्वाणि द्रव्याणि पुनरेव च  ॥ शिव्प्_७।२,२७।५१अब्।  
कल्पयित्वासनं वह्नौ तत्रावाह्य यथापुरा  ॥ शिव्प्_७।२,२७।५१च्द्।  
सम्पूज्य देवं देवीं च ततः पूर्णान्तमाचरेत्  ॥ शिव्प्_७।२,२७।५२अब्।  
अथ वा स्वाश्रमोक्तं तु वह्निकर्म शिवार्पणम्  ॥ शिव्प्_७।२,२७।५२च्द्।  
बुद्ध्वा शिवाश्रमी कुर्यान्न च तत्रापरो विधिः  ॥ शिव्प्_७।२,२७।५३अब्।  
शिवाग्नेर्भस्मसङ्ग्राह्यमग्निहोत्रोद्भवं तु वा  ॥ शिव्प्_७।२,२७।५३च्द्।  
वैवाहोग्निभवं वापि पक्वं शुचि सुगन्धि च  ॥ शिव्प्_७।२,२७।५४अब्।  
कपिलायाः शकृच्छस्तं गृहीतं गगने पतत्  ॥ शिव्प्_७।२,२७।५४च्द्।  
न क्लिन्नं नातिकठिनं न दुर्गन्धं न शोषितम्  ॥ शिव्प्_७।२,२७।५५अब्।  
उपर्यधः परित्यज्य गृह्णीयात्पतितं यदि  ॥ शिव्प्_७।२,२७।५५च्द्।  
पिण्डीकृत्य शिवाग्न्यादौ तत्क्षिपेन्मूलमन्त्रतः  ॥ शिव्प्_७।२,२७।५६अब्।  
५७७ब्  
  
अपक्वमतिपाक्वं च सन्त्यज्य भसितं सितम्  ॥ शिव्प्_७।२,२७।५६च्द्।  
आदाय वा समालोड्य भस्माधारे विनिक्षिपेत्  ॥ शिव्प्_७।२,२७।५७अब्।  
तैजसं दारवं वापि मृन्मयं शैलमेव च  ॥ शिव्प्_७।२,२७।५७च्द्।  
अन्यद्वा शोभनं शुद्धं भस्माधारं प्रकल्पयेत्  ॥ शिव्प्_७।२,२७।५८अब्।  
समे देशे शुभे शुद्धे धनवद्भस्म निक्षिपेत्  ॥ शिव्प्_७।२,२७।५८च्द्।  
न चायुक्तकरे दद्यान्नैवाशुचितले क्षिपेत्  ॥ शिव्प्_७।२,२७।५९अब्।  
न संस्पृशेच्च नीचाङ्गैर्नोपेक्षेत न लङ्घयेत्  ॥ शिव्प्_७।२,२७।५९च्द्।  
तस्माद्भसितमादाय विनियुञ्जीत मन्त्रतः  ॥ शिव्प्_७।२,२७।६०अब्।  
कालेषूक्तेषु नान्यत्र नायोग्येभ्यः प्रदापयेत्  ॥ शिव्प्_७।२,२७।६०च्द्।  
भस्मसङ्ग्रहणं कुर्याद्देवे  ऽनुद्वासिते सति  ॥ शिव्प्_७।२,२७।६१अब्।  
उद्वासने कृते यस्माच्चण्डभस्म प्रजापते  ॥ शिव्प्_७।२,२७।६१च्द्।  
अग्निकार्ये कृते पश्चाच्छिवशास्त्रोक्तमार्गतः  ॥ शिव्प्_७।२,२७।६२अब्।  
स्वसूत्रोक्तप्रकाराद्वा बलिकर्म समाचरेत्  ॥ शिव्प्_७।२,२७।६२च्द्।  
अथ विद्यासनं न्यस्य सुप्रलिप्ते तु मण्दले  ॥ शिव्प्_७।२,२७।६३अब्।  
विद्याकोशं प्रतिष्ठाप्य यजेत्पुष्पादिभिः क्रमात्  ॥ शिव्प्_७।२,२७।६३च्द्।  
विद्यायाः पुरतः कृत्वा गुरोरपि च मण्डलम्  ॥ शिव्प्_७।२,२७।६४अब्।  
तत्रासनवरं कृत्वा पुष्पाद्यै गुरुमर्चयेत्  ॥ शिव्प्_७।२,२७।६४च्द्।  
ततोनुपूजयेत्पूज्यान् भोजयेच्च बुभुक्षितान्  ॥ शिव्प्_७।२,२७।६५अब्।  
ततस्स्वयं च भुञ्जीत शुद्धमन्नं यथासुखम्  ॥ शिव्प्_७।२,२७।६५च्द्।  
निवेदितं च वा देवे तच्छेषं चात्मशुद्धये  ॥ शिव्प्_७।२,२७।६६अब्।  
श्रद्दधानो न लोभेन न चण्डाय समर्पितम्  ॥ शिव्प्_७।२,२७।६६च्द्।  
गन्धमाल्यादि यच्चान्यत्तत्राप्येष समो विधिः  ॥ शिव्प्_७।२,२७।६७अब्।  
न तु तत्र शिवोस्मीति बुद्धिं कुर्याद्विचक्षणः  ॥ शिव्प्_७।२,२७।६७च्द्।  
भुक्त्वाचम्य शिवं ध्यात्वा हृदये मूलमुच्चरेत्  ॥ शिव्प्_७।२,२७।६८अब्।  
कालशेषं नयेद्योग्यैः शिवशास्त्रकथादिभिः  ॥ शिव्प्_७।२,२७।६८च्द्।  
रात्रौ व्यतीते पूर्वांशे कृत्वा पूजां मनोहराम्  ॥ शिव्प्_७।२,२७।६९अब्।  
शिवयोः शयनं त्वेकं कल्पयेदतिशोभनम्  ॥ शिव्प्_७।२,२७।६९च्द्।  
भक्ष्यभोज्याम्बरालेपपुष्पमालादिकं तथा  ॥ शिव्प्_७।२,२७।७०अब्।  
मनसा कर्मणा वापि कृत्वा सर्वं मनोहरम्  ॥ शिव्प्_७।२,२७।७०च्द्।  
ततो देवस्य देव्याश्च पादमूले शुचिस्स्वपेत्  ॥ शिव्प्_७।२,२७।७१अब्।  
गृहस्थो भार्यया सार्धं तदन्ये  ऽपि तु केवलाः  ॥ शिव्प्_७।२,२७।७१च्द्।  
प्रत्यूषसमयं बुद्ध्वा मात्रामाद्यामुदीरयेत्  ॥ शिव्प्_७।२,२७।७२अब्।  
प्रणम्य मनसां देवं साम्बं सगणमव्ययम्  ॥ शिव्प्_७।२,२७।७२च्द्।  
देशकालोचितं कृत्वा शौचाद्यमपि शक्तितः  ॥ शिव्प्_७।२,२७।७३अब्।  
शङ्खादिनिनदैर्दिव्यैर्देवं देवीं च बोधयेत्  ॥ शिव्प्_७।२,२७।७३च्द्।  
ततस्तत्समयोन्निद्रैः पुष्पैरतिसुगन्धिभिः  ॥ शिव्प्_७।२,२७।७४अब्।  
निर्वर्त्य शिवयोः पूजां प्रारभेत पुरोदितम्  ॥ शिव्प्_७।२,२७।७४च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे अग्निकार्यवर्णनं नाम सप्तविंशो  ऽध्यायः  
  
छप्तेर् २८  
उपमन्युरुवाच  
अतः परं प्रवक्ष्यामि शिवाश्रमनिषेविणाम्  ॥ शिव्प्_७।२,२८।१अब्।  
शिवशास्त्रोक्तमार्गेण नैमित्तिकविधिक्रमम्  ॥ शिव्प्_७।२,२८।१च्द्।  
सर्वेष्वपि च मासेषु पक्षयोरुभयोरपि  ॥ शिव्प्_७।२,२८।२अब्।  
५७८अ  
  
अष्टाभ्यां च चतुर्दश्यां तथा पर्वाणि च क्रमात्  ॥ शिव्प्_७।२,२८।२च्द्।  
अयने विषुवे चैव ग्रहणेषु विशेषतः  ॥ शिव्प्_७।२,२८।३अब्।  
कर्तव्या महती पूजा ह्यधिका वापि शक्तितः  ॥ शिव्प्_७।२,२८।३च्द्।  
मासिमासि यथान्यायं ब्रह्मकूर्चं प्रसाध्य तु  ॥ शिव्प्_७।२,२८।४अब्।  
स्नापयित्वा शिवं तेन पिबेच्छेषमुपोषितः  ॥ शिव्प्_७।२,२८।४च्द्।  
ब्रह्महत्यादिदोषाणामतीव महतामपि  ॥ शिव्प्_७।२,२८।५अब्।  
निष्कृतिर्ब्रह्मकूर्चस्य पानान्नान्या विशिष्यते  ॥ शिव्प्_७।२,२८।५च्द्।  
पौषे पुष्यनक्षत्रे कुर्यान्नीराजनं विभोः  ॥ शिव्प्_७।२,२८।६अब्।  
माघे मघाख्ये नक्षत्रे प्रदद्याद् घृतकम्बलम्  ॥ शिव्प्_७।२,२८।६च्द्।  
फाल्गुने चोत्तरान्ते वै प्रारभेत महोत्सवम्  ॥ शिव्प्_७।२,२८।७अब्।  
चैत्रे चित्रापौर्णमास्यां दोलां कुर्याद्यथाविधि  ॥ शिव्प्_७।२,२८।७च्द्।  
वैशाख्यां तु विशाखायां कुर्यात्पुष्पमहालयम्  ॥ शिव्प्_७।२,२८।८अब्।  
ज्येष्ठे मूलाख्यनक्षत्रे शीतकुम्भं प्रदापयेत्  ॥ शिव्प्_७।२,२८।८च्द्।  
आषाढे चोत्तराषाढे पवित्रारोपणं तथा  ॥ शिव्प्_७।२,२८।९अब्।  
श्रावणे प्राकृतान्यापि मण्डलानि प्रकल्पयेत्  ॥ शिव्प्_७।२,२८।९च्द्।  
श्रविष्ठाख्ये तु नक्षत्रे प्रौष्ठपद्यां ततः परम्  ॥ शिव्प्_७।२,२८।१०अब्।  
प्रोक्षयेच्च जलक्रीडां पूर्वाषाढाश्रये दिने  ॥ शिव्प्_७।२,२८।१०च्द्।  
आश्वयुज्यां ततो दद्यात्पायसं च नवोदनम्  ॥ शिव्प्_७।२,२८।११अब्।  
अग्निकार्यं च तेनैव कुर्याच्छतभिषग्दिने  ॥ शिव्प्_७।२,२८।११च्द्।  
कार्तिक्यां कृतिकायोगे दद्याद्दीपसहस्रकम्  ॥ शिव्प्_७।२,२८।१२अब्।  
मार्गशीर्षे तथार्द्रायां घृतेन स्नापयेच्छिवम्  ॥ शिव्प्_७।२,२८।१२च्द्।  
अशक्तस्तेषु कालेषु कुर्यादुत्सवमेव वा  ॥ शिव्प्_७।२,२८।१३अब्।  
आस्थानं वा महापूजामधिकं वा समर्चनम्  ॥ शिव्प्_७।२,२८।१३च्द्।  
आवृत्ते  ऽपि च कल्याणे प्रशस्तेष्वपि कर्मसु  ॥ शिव्प्_७।२,२८।१४अब्।  
दौर्मनस्ये दुराचारे दुःस्वप्ने दुष्टदर्शने  ॥ शिव्प्_७।२,२८।१४च्द्।  
उत्पाते वाशुभेन्यस्मिन्रोगे वा प्रबले  ऽथ वा  ॥ शिव्प्_७।२,२८।१५अब्।  
स्नानपूजाजपध्यानहोमदानादिकाः क्रियः  ॥ शिव्प्_७।२,२८।१५च्द्।  
निर्मितानुगुणाः कार्याः पुरश्चरणपूर्विकाः  ॥ शिव्प्_७।२,२८।१६अब्।  
शिवानले च विहते पुनस्सन्धानमाचरेत्  ॥ शिव्प्_७।२,२८।१६च्द्।  
य एवं शर्वधर्मिष्ठो वर्तते नित्यमुद्यतः  ॥ शिव्प्_७।२,२८।१७अब्।  
तस्यैकजन्मना मुक्तिं प्रयच्छति महेश्वरः  ॥ शिव्प्_७।२,२८।१७च्द्।  
एतद्यथोत्तरं कुर्यान्नित्यनैमित्तिकेषु यः  ॥ शिव्प्_७।२,२८।१८अब्।  
दिव्यं श्रीकण्ठनाथस्य स्थानमाद्यं स गच्छति  ॥ शिव्प्_७।२,२८।१८च्द्।  
तत्र भुक्त्वा महाभोगान्कल्पकोटिशतन्नरः  ॥ शिव्प्_७।२,२८।१९अब्।  
कालान्तरेच्युतस्तस्मादौमं कौमारमेव च  ॥ शिव्प्_७।२,२८।१९च्द्।  
सम्प्राप्य वैष्णवं ब्राह्मं रुद्रलोकं विशेषतः  ॥ शिव्प्_७।२,२८।२०अब्।  
तत्रोषित्वा चिरं कालं भुक्त्वा भोगान्यथोदितान्  ॥ शिव्प्_७।२,२८।२०च्द्।  
पुनश्चोर्ध्वं गतस्तस्मादतीत्य स्थानपञ्चकम्  ॥ शिव्प्_७।२,२८।२१अब्।  
श्रीकण्ठाज्ज्ञानमासाद्य तस्माच्छैवपुरं व्रजेत्  ॥ शिव्प्_७।२,२८।२१च्द्।  
अर्धचर्यारतश्चापि द्विरावृत्त्यैवमेव तु  ॥ शिव्प्_७।२,२८।२२अब्।  
पश्चाज्ज्ञानं समासाद्य शिवसायुज्यमाप्नुयात्  ॥ शिव्प्_७।२,२८।२२च्द्।  
अर्धार्धचरितो यस्तु देही देहक्षयात्परम्  ॥ शिव्प्_७।२,२८।२३अब्।  
अण्डान्तं वोर्ध्वमव्यक्तमतीत्य भुवनद्वयम्  ॥ शिव्प्_७।२,२८।२३च्द्।  
सम्प्राप्य पौरुषं रौद्रस्थानमद्रीन्द्रजापतेः  ॥ शिव्प्_७।२,२८।२४अब्।  
५७८ब्  
  
अनेकयुगसाहस्रं भुक्त्वा भोगाननेकधा  ॥ शिव्प्_७।२,२८।२४च्द्।  
पुण्यक्षये क्षितिं प्राप्य कुले महति जायते  ॥ शिव्प्_७।२,२८।२५अब्।  
तत्रापि पूर्वसंस्कारवशेन स महाद्युतिः  ॥ शिव्प्_७।२,२८।२५च्द्।  
पशुधर्मान्परित्यज्य शिवधर्मरतो भवेत्  ॥ शिव्प्_७।२,२८।२६अब्।  
तद्धर्मगौरवादेव ध्यात्वा शिवपुरं व्रजेत्  ॥ शिव्प्_७।२,२८।२६च्द्।  
भोगांश्च विविधान्भुक्त्वा विद्येश्वरपदं व्रजेत्  ॥ शिव्प्_७।२,२८।२७अब्।  
तत्र विद्येश्वरैस्सार्धं भुक्त्वा भोगान्बहून्क्रमात्  ॥ शिव्प्_७।२,२८।२७च्द्।  
अण्डस्यान्तर्बहिर्वाथ सकृदावर्तते पुनः  ॥ शिव्प्_७।२,२८।२८अब्।  
ततो लब्ध्वा शिवज्ञानं परां भक्तिमवाप्य च  ॥ शिव्प्_७।२,२८।२८च्द्।  
शिवसाधर्म्यमासाद्य न भूयो विनिवर्तते  ॥ शिव्प्_७।२,२८।२९अब्।  
यश्चातीव शिवे भक्तो विषयासक्तचित्तवत्  ॥ शिव्प्_७।२,२८।२९च्द्।  
शिवदर्मानसो कुर्वन्नकुर्वन्वापि मुच्यते  ॥ शिव्प्_७।२,२८।३०अब्।  
एकावृत्तो द्विरावृत्तस्त्रिरावृत्तो निवर्तकः  ॥ शिव्प्_७।२,२८।३०च्द्।  
न पुनश्चक्रवर्ती स्याच्छिवधर्माधिकारवान्  ॥ शिव्प्_७।२,२८।३१अब्।  
तस्माच्च्छिवाश्रितो भूत्वा येन केनापि हेतुना  ॥ शिव्प्_७।२,२८।३१च्द्।  
शिवधर्मे मतिं कुर्याच्छ्रेयसे चेत्कृतोद्यमः  ॥ शिव्प्_७।२,२८।३२अब्।  
नात्र निर्बन्धयिष्यामो वयं केचन केनचित्  ॥ शिव्प्_७।२,२८।३२च्द्।  
निर्बन्धेभ्यो  ऽतिवादेभ्यः प्रकृत्यैतन्न रोचते  ॥ शिव्प्_७।२,२८।३३अब्।  
रोचते वा परेभ्यस्तु पुण्यसंस्कारगौरवात्  ॥ शिव्प्_७।२,२८।३३च्द्।  
संसारकारणं येषां न प्ररोढुमलं भवेत्  ॥ शिव्प्_७।२,२८।३४अब्।  
प्रकृत्यनुगुणं तस्माद्विमृश्यैतदशेषतः  ॥ शिव्प्_७।२,२८।३४च्द्।  
शिवधर्मे  ऽधिकुर्वीत यदीच्छेच्छिवमात्मनः  ॥ शिव्प्_७।२,२८।३५अब्।  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे नित्यनैमित्तिकविधिवर्णनं नामाष्टाविंशो  ऽध्यायः  
  
छप्तेर् २९  
श्रीकृष्ण उवाच  
भगवंस्त्वन्मुखादेव श्रुतं श्रुतिसमं मया  ॥ शिव्प्_७।२,२९।१अब्।  
स्वाश्रितानां शिवप्रोक्तं नित्यनैमित्तिकं तथा  ॥ शिव्प्_७।२,२९।१च्द्।  
इदानीं श्रोतुमिच्छामि शिवधर्माधिकारिणाम्  ॥ शिव्प्_७।२,२९।२अब्।  
काम्यमप्यस्ति चेत्कर्म वक्तुमर्हसि साम्प्रतम्  ॥ शिव्प्_७।२,२९।२च्द्।  
उपमन्युरुवाच  
अस्त्यैहिकफलं किञ्चिदामुष्मिकफलं तथा  ॥ शिव्प्_७।२,२९।३अब्।  
ऐहिकामुष्मिकञ्चापि तच्च पञ्चविधं पुनः  ॥ शिव्प्_७।२,२९।३च्द्।  
किञ्चित्क्रियामयं कर्म किञ्चित्कर्म तपो मयम्  ॥ शिव्प्_७।२,२९।४अब्।  
जपध्यानमयं किञ्चित्किञ्चित्सर्वमयं तथा  ॥ शिव्प्_७।२,२९।५अब्।  
क्रियामयं तथा भिन्नं होमदानार्चनक्रमात्  ॥ शिव्प्_७।२,२९।५च्द्।  
सर्वशक्तिमतामेव नान्येषां सफलं भवेत्  ॥ शिव्प्_७।२,२९।६अब्।  
शक्तिश्चाज्ञा मदेशस्य शिवस्य परमात्मनः  ॥ शिव्प्_७।२,२९।६च्द्।  
तस्मात्काम्यानि कर्माणि कुर्यादाज्ञाधरोद्विजः  ॥ शिव्प्_७।२,२९।७अब्।  
अथ वक्ष्यामि काम्यं हि चेहामुत्र फलप्रदम्  ॥ शिव्प्_७।२,२९।७च्द्।  
शैवैर्माहेश्वरैश्चैव कार्यमन्तर्बहिः क्रमात्  ॥ शिव्प्_७।२,२९।८अब्।  
शिवो महेश्वरश्चेति नात्यन्तमिह भिद्यते  ॥ शिव्प्_७।२,२९।८च्द्।  
यथा तथा न भिद्यन्ते शैवा माहेश्वरा अपि  ॥ शिव्प्_७।२,२९।९अब्।  
शिवाश्रिता हि ते शैवा ज्ञानयज्ञरता नराः  ॥ शिव्प्_७।२,२९।९च्द्।  
माहेश्वरास्समाख्याता कर्मयज्ञरता भुवि  ॥ शिव्प्_७।२,२९।१०अब्।  
५७९अ  
  
तस्मादाभ्यन्तरे कुर्युः शैवा माहेश्वरा वहिः  ॥ शिव्प्_७।२,२९।१०च्द्।  
न तु प्रयोगो भिद्येत वक्ष्यमाणस्य कर्मणः  ॥ शिव्प्_७।२,२९।११अब्।  
परीक्ष्य भूमिं विधिवद्गन्धवर्णरसादिभिः  ॥ शिव्प्_७।२,२९।११च्द्।  
मनोभिलषिते तत्र वितानवितताम्बरे  ॥ शिव्प्_७।२,२९।१२अब्।  
सुप्रलिप्ते महीपृष्ठे दर्पणोदरसन्निभे  ॥ शिव्प्_७।२,२९।१२च्द्।  
प्राचीमुत्पादयेत्पूर्वं शास्त्रदृष्टेन वर्त्मना  ॥ शिव्प्_७।२,२९।१३अब्।  
एकहस्तं द्विहस्तं वा मण्डलं परिकल्पयेत्  ॥ शिव्प्_७।२,२९।१३च्द्।  
आलिखेद्विमलं पद्ममष्टपत्रं सकर्णिकम्  ॥ शिव्प्_७।२,२९।१४अब्।  
रत्नहेमादिभिश्चूर्णैर्यथासम्भवसम्भृतैः  ॥ शिव्प्_७।२,२९।१४च्द्।  
पञ्चावरणसंयुक्तं बहुशोभासमन्वितम्  ॥ शिव्प्_७।२,२९।१५अब्।  
दलेषु सिद्धयः कल्प्याः केसरेषु सशक्तिकाः  ॥ शिव्प्_७।२,२९।१५च्द्।  
रुद्रा वामादयस्त्वष्टौ पूर्वादिदलतः क्रमात्  ॥ शिव्प्_७।२,२९।१६अब्।  
कर्णिकायां च वैराग्यं बीजेषु नव शक्तयः  ॥ शिव्प्_७।२,२९।१६च्द्।  
स्कन्दे शिवात्मको धर्मो नाले ज्ञानं शिवाश्रयम्  ॥ शिव्प्_७।२,२९।१७अब्।  
कर्णिकोपरि चाग्नेयं मण्डलं सौरमैन्दवम्  ॥ शिव्प्_७।२,२९।१७च्द्।  
शिवविद्यात्मतत्त्वाख्यं तत्त्वत्रयमतः परम्  ॥ शिव्प्_७।२,२९।१८अब्।  
सर्वासनोपरि सुखं विचित्रकुसुमान्वितम्  ॥ शिव्प्_७।२,२९।१८च्द्।  
पञ्चावरणसंयुक्तं पूजयेदम्बया सह  ॥ शिव्प्_७।२,२९।१९अब्।  
शुद्धस्फटिकसङ्काशं प्रसन्नं शीतलद्युतिम्  ॥ शिव्प्_७।२,२९।१९च्द्।  
विद्युद्वलयसङ्काशजटामुकुटभूषितम्  ॥ शिव्प्_७।२,२९।२०अब्।  
शार्दूलचर्मवसनं किञ्चित्स्मितमुखाम्बुजम्  ॥ शिव्प्_७।२,२९।२०च्द्।  
रक्तपद्मदलप्रख्यपादपाणितलाधरम्  ॥ शिव्प्_७।२,२९।२१अब्।  
सर्वलक्षणसम्पन्नं सर्वाभरणभूषितम्  ॥ शिव्प्_७।२,२९।२१च्द्।  
दिव्यायुधवरैर्युक्तं दिव्यगन्धानुलेपनम्  ॥ शिव्प्_७।२,२९।२२अब्।  
पञ्चवक्त्रं दशभुजं चन्द्रखण्डशिखामणिम्  ॥ शिव्प्_७।२,२९।२२च्द्।  
अस्य पूर्वमुखं सौम्यं बालार्कसदृशप्रभम्  ॥ शिव्प्_७।२,२९।२३अब्।  
त्रिलोचनारविन्दाढ्यं कृतबालेन्दुशेखरम्  ॥ शिव्प्_७।२,२९।२३च्द्।  
दक्षिणं नीलजीमूतसमानरुचिरप्रभम्  ॥ शिव्प्_७।२,२९।२४अब्।  
भ्रुकुटीकुटिलं घोरं रक्तवृत्तेक्षणत्रयम्  ॥ शिव्प्_७।२,२९।२४च्द्।  
दंष्ट्राकरालं दुर्धर्षं स्फुरिताधरपल्लवम्  ॥ शिव्प्_७।२,२९।२५अब्।  
उत्तरं विद्रुमप्रख्यं नीलालकविभूषितम्  ॥ शिव्प्_७।२,२९।२५च्द्।  
सविलासं त्रिनयनं चन्द्राभरणशेखरम्  ॥ शिव्प्_७।२,२९।२६अब्।  
पश्चिमं पूर्णचन्द्राभं लोचनत्रितयोज्ज्वलम्  ॥ शिव्प्_७।२,२९।२६च्द्।  
चन्द्ररेखाधरं सौम्यं मन्दस्मितमनोहरम्  ॥ शिव्प्_७।२,२९।२७अब्।  
पञ्चमं स्फटिकप्रख्यमिन्दुरेखासमुज्ज्वलम्  ॥ शिव्प्_७।२,२९।२७च्द्।  
अतीव सौम्यमुत्फुल्ललोचनत्रितयोज्ज्वलम्  ॥ शिव्प्_७।२,२९।२८अब्।  
दक्षिणे शूलपरशुवज्रखड्गानलोज्ज्वलम्  ॥ शिव्प्_७।२,२९।२८च्द्।  
सव्ये च नागनाराचघण्टापाशाङ्कुशोज्ज्वलम्  ॥ शिव्प्_७।२,२९।२९अब्।  
निवृत्त्याजानुसम्बद्धमानाभेश्च प्रतिष्ठया  ॥ शिव्प्_७।२,२९।२९च्द्।  
आकण्ठं विद्यया तद्वदाललाटं तु शान्तया  ॥ शिव्प्_७।२,२९।३०अब्।  
तदूर्ध्वं शान्त्यतीताख्यकलया परया तथा  ॥ शिव्प्_७।२,२९।३०च्द्।  
पञ्चाध्वव्यापिनं साक्षात्कलापञ्चकविग्रहम्  ॥ शिव्प्_७।२,२९।३१अब्।  
ईशानमुकुटं देवं पुरुषाख्यं पुरातनम्  ॥ शिव्प्_७।२,२९।३१च्द्।  
अघोरहृदयं तद्वद्वामगुह्यं महेश्वरम्  ॥ शिव्प्_७।२,२९।३२अब्।  
५७९ब्  
  
सद्यपादं च तन्मूर्तिमष्टत्रिंशत्कलामयम्  ॥ शिव्प्_७।२,२९।३२च्द्।  
मातृकामयमीशानं पञ्चब्रह्ममयं तथा  ॥ शिव्प्_७।२,२९।३३अब्।  
ॐकाराख्यमयं चैव हंसशक्त्या समन्वितम्  ॥ शिव्प्_७।२,२९।३३च्द्।  
तथेच्छात्मिकया शक्त्या समारूढाङ्कमण्डलम्  ॥ शिव्प्_७।२,२९।३४अब्।  
ज्ञानाख्यया दक्षिणतो वामतश्च क्रियाख्यया  ॥ शिव्प्_७।२,२९।३४च्द्।  
तत्त्वत्रयमयं साक्षाद्विद्यामूर्तिं सदाशिवम्  ॥ शिव्प्_७।२,२९।३५अब्।  
मूर्तिमूलेन सङ्कल्प्य सकलीकृत्य च क्रमात्  ॥ शिव्प्_७।२,२९।३५च्द्।  
सम्पूज्य च यथान्यायमर्घान्तं मूलविद्यया  ॥ शिव्प्_७।२,२९।३६अब्।  
मूर्तिमन्तं शिवं साक्षाच्छक्त्या परमया सह  ॥ शिव्प्_७।२,२९।३६च्द्।  
तत्रावाह्य महादेवं सदसद्व्यक्तिवर्जितम्  ॥ शिव्प्_७।२,२९।३७अब्।  
पञ्चोपकरणं कृत्वा पूजयेत्परमेश्वरम्  ॥ शिव्प्_७।२,२९।३७च्द्।  
ब्रह्मभिश्च षडङ्गैश्च ततो मातृकया सह  ॥ शिव्प्_७।२,२९।३८अब्।  
प्रणवेन शिवेनैव शक्तियुक्तेन च क्रमात्  ॥ शिव्प्_७।२,२९।३८च्द्।  
शान्तेन वा तथान्यैश्च वेदमन्त्रैश्च कृत्स्नशः  ॥ शिव्प्_७।२,२९।३९अब्।  
पूजयेत्परमं देवं केवलेन शिवेन वा  ॥ शिव्प्_७।२,२९।३९च्द्।  
पाद्यादिमुखवासान्तं कृत्वा प्रस्थापनं विना  ॥ शिव्प्_७।२,२९।४०अब्।  
पञ्चावरणपूजां तु ह्यारभेत यथाक्रमम्  ॥ शिव्प्_७।२,२९।४०च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे काम्यकर्मवर्णनं नामैकोनत्रिंशत्तमो  ऽध्यायः  
  
छप्तेर् ३०  
तत्रादौ शिवयोः पार्श्वे दक्षिणे वामतः क्रमात्  ॥ शिव्प्_७।२,३०।१अब्।  
गन्धाद्यैरर्चयेत्पूर्वं देवौ हेरम्बषण्मुखौ  ॥ शिव्प्_७।२,३०।१च्द्।  
ततो ब्रह्माणि परित ईशानादि यथाक्रमम्  ॥ शिव्प्_७।२,३०।२अब्।  
सशक्तिकानि सद्यान्तं प्रथमावरणे यजेत्  ॥ शिव्प्_७।२,३०।२च्द्।  
षडङ्गान्यपि तत्रैव हृदयादीन्यनुक्रमात्  ॥ शिव्प्_७।२,३०।३अब्।  
शिवस्य च शिवायाश्च वाह्नेयादि समर्चयेत्  ॥ शिव्प्_७।२,३०।३च्द्।  
तत्र वामादिकान्रुद्रानष्टौ वामादिशक्तिभिः  ॥ शिव्प्_७।२,३०।४अब्।  
अर्चयेद्वा न वा पश्चात्पूर्वादिपरितः क्रमात्  ॥ शिव्प्_७।२,३०।४च्द्।  
प्रथमावरणं प्रोक्तं मया ते यदुनन्दन  ॥ शिव्प्_७।२,३०।५अब्।  
द्वितीयावरणं प्रीत्या प्रोच्यते श्रद्धया शृणु  ॥ शिव्प्_७।२,३०।५च्द्।  
अनन्तं पूर्वादिक्पत्रे तच्छक्तिं तस्य वामतः  ॥ शिव्प्_७।२,३०।६अब्।  
सूक्ष्मं दक्षिणदिक्पत्रे सह शक्त्या समर्चयेत्  ॥ शिव्प्_७।२,३०।६च्द्।  
ततः पश्चिमदिक्पत्रे सह शक्त्या शिवोत्तमम्  ॥ शिव्प्_७।२,३०।७अब्।  
तथैवोत्तरदिक्पत्रे चैकनेत्रं समर्चयेत्  ॥ शिव्प्_७।२,३०।७च्द्।  
एकरुद्रं च तच्छक्तिं पश्चादीशदले  ऽर्चयेत्  ॥ शिव्प्_७।२,३०।८अब्।  
त्रिमूर्तिं तस्य शक्तिं च पूजयेदग्निदिग्दले  ॥ शिव्प्_७।२,३०।८च्द्।  
श्रीकण्ठं नैरृते पत्रे तच्छक्तिं तस्य वामतः  ॥ शिव्प्_७।२,३०।९अब्।  
तथैव मारुते पत्रे शिखण्डीशं समर्चयेत्  ॥ शिव्प्_७।२,३०।९च्द्।  
द्वितीयावरणे चेज्यास्सर्वर्तश्चक्रवर्तिनः  ॥ शिव्प्_७।२,३०।१०अब्।  
तृतीयावरणे पूज्याः शक्तिभिश्चाष्टमूर्तयः  ॥ शिव्प्_७।२,३०।१०च्द्।  
अष्टसु क्रमशो दिक्षु पूर्वादिपरितः क्रमात्  ॥ शिव्प्_७।२,३०।११अब्।  
भवः शर्वस्तथेशानो रुद्रः पशुपतिस्ततः  ॥ शिव्प्_७।२,३०।११च्द्।  
उग्रो भीमो महादेव इत्यष्टौ मूर्तयः क्रमात्  ॥ शिव्प्_७।२,३०।१२अब्।  
अनन्तरं ततश्चैव महादेवादयः क्रमात्  ॥ शिव्प्_७।२,३०।१२च्द्।  
शक्तिभिस्सह सम्पूज्यास्तत्रैकादशमूर्तयः  ॥ शिव्प्_७।२,३०।१२एड़्।  
५८०अ  
  
महादेवः शिवो रुद्रः शङ्करो नीललोहितः  ॥ शिव्प्_७।२,३०।१३अब्।  
ईशानो विजयो भीमो देवदेवो भवोद्भवः  ॥ शिव्प्_७।२,३०।१३च्द्।  
कपर्दीशश्च कथ्यन्ते तथैकादशशक्तयः  ॥ शिव्प्_७।२,३०।१४अब्।  
तत्राष्टौ प्रथमं पूज्याः वाह्नेयादि यथाक्रमम्  ॥ शिव्प्_७।२,३०।१४च्द्।  
देवदेवः पूर्वपत्रे ईशानं चाग्निगोचरे  ॥ शिव्प्_७।२,३०।१५अब्।  
भवोद्भवस्तयोर्मध्ये कपालीशस्ततः परम्  ॥ शिव्प्_७।२,३०।१५च्द्।  
तस्मिन्नावरणे भूयो वृषेन्द्रं पुरतो यजेत्  ॥ शिव्प्_७।२,३०।१६अब्।  
नन्दिनं दक्षिणे तस्य महाकालं तथोत्तरे  ॥ शिव्प्_७।२,३०।१६च्द्।  
शास्तारं वह्निदिक्पत्रे मात्ःर्दक्षिणदिग्दले  ॥ शिव्प्_७।२,३०।१७अब्।  
गजास्यं नैरृते पत्रे षण्मुखं वारुणे पुनः  ॥ शिव्प्_७।२,३०।१७च्द्।  
ज्येष्ठां वायुदले गौरीमुत्तरे चण्डमैश्वरे  ॥ शिव्प्_७।२,३०।१८अब्।  
शास्तृनन्दीशयोर्मध्ये मुनीन्द्रं वृषभं यजेत्  ॥ शिव्प्_७।२,३०।१८च्द्।  
महाकालस्योत्तरतः पिङ्गलं तु समर्चयेत्  ॥ शिव्प्_७।२,३०।१९अब्।  
शास्तृमातृसमूहस्य मध्ये भृङ्गीश्वरं ततः  ॥ शिव्प्_७।२,३०।१९च्द्।  
मातृविघ्नेशमध्ये तु वीरभद्रं समर्चयेत्  ॥ शिव्प्_७।२,३०।२०अब्।  
स्कन्दविघ्नेशयोर्मध्ये यजेद्देवीं सरस्वतीम्  ॥ शिव्प्_७।२,३०।२०च्द्।  
ज्येष्ठाकुमारयोर्मध्ये श्रियं शिवपदार्चिताम्  ॥ शिव्प्_७।२,३०।२१अब्।  
ज्येष्ठागणाम्बयोर्मध्ये महामोटीं समर्चयेत्  ॥ शिव्प्_७।२,३०।२१च्द्।  
गणाम्बाचण्डयोर्मध्ये देवीं दुर्गां प्रपूजयेत्  ॥ शिव्प्_७।२,३०।२२अब्।  
अत्रैवावरणे भूयः शिवानुचरसंहतिम्  ॥ शिव्प्_७।२,३०।२२च्द्।  
रुद्रप्रथमभूताख्यां विविधां च सशक्तिकाम्  ॥ शिव्प्_७।२,३०।२३अब्।  
शिवायाश्च सखीवर्गं जपेद्ध्यात्वा समाहितः  ॥ शिव्प्_७।२,३०।२३च्द्।  
एवं तृतीयावरणे वितते पूजिते सति  ॥ शिव्प्_७।२,३०।२४अब्।  
चतुर्थावरणं ध्यात्वा बहिस्तस्य समर्चयेत्  ॥ शिव्प्_७।२,३०।२४च्द्।  
भानुः पूर्वदले पूज्यो दक्षिणे चतुराननः  ॥ शिव्प्_७।२,३०।२५अब्।  
रुद्रो वरुणदिक्पत्रे विष्णुरुत्तरदिग्दले  ॥ शिव्प्_७।२,३०।२५च्द्।  
चतुर्णामपि देवानां पृथगावरणान्यथ  ॥ शिव्प्_७।२,३०।२६अब्।  
तस्याङ्गानि षडेवादौ दीप्ताद्याभिश्च शक्तिभिः  ॥ शिव्प्_७।२,३०।२६च्द्।  
दीप्ता सूक्ष्मा जया भद्रा विभूतिर्विमला क्रमात्  ॥ शिव्प्_७।२,३०।२७अब्।  
अमोघा विद्युता चैव पूर्वादि परितः स्थिताः  ॥ शिव्प्_७।२,३०।२७च्द्।  
द्वितीयावरणे पूज्याश्चतस्रो मूर्तयः क्रमात्  ॥ शिव्प्_७।२,३०।२८अब्।  
पूर्वाद्युत्तरपर्यन्ताः शक्तयश्च ततः परम्  ॥ शिव्प्_७।२,३०।२८च्द्।  
आदित्यो भास्करो भानू रविश्चेत्यनुपूर्वशः  ॥ शिव्प्_७।२,३०।२९अब्।  
अर्को ब्रह्मा तथा रुद्रो विष्णुश्चैते विवस्वतः  ॥ शिव्प्_७।२,३०।२९च्द्।  
विस्तारा पूर्वदिग्भागे सुतरां दक्षिणे स्थिताः  ॥ शिव्प्_७।२,३०।३०अब्।  
बोधनी पश्चिमे भागे आप्यायिन्युत्तरे पुनः  ॥ शिव्प्_७।२,३०।३०च्द्।  
उषां प्रभां तथा प्राज्ञां सन्ध्यामपि ततः परम्  ॥ शिव्प्_७।२,३०।३१अब्।  
ऐशानादिषु विन्यस्य द्वितीयावरणे यजेत्  ॥ शिव्प्_७।२,३०।३१च्द्।  
सोममङ्गारकं चैव बुधं बुद्धिमतां वरम्  ॥ शिव्प्_७।२,३०।३२अब्।  
बृहस्पतिं बृहद्बुद्धिं भार्गवं तेजसां निधिम्  ॥ शिव्प्_७।२,३०।३२च्द्।  
शनैश्चरं तथा राहुं केतुं धूम्रं भयङ्करम्  ॥ शिव्प्_७।२,३०।३३अब्।  
समन्ततो यजेदेतांस्तृतीयावरणे क्रमात्  ॥ शिव्प्_७।२,३०।३३च्द्।  
अथवा द्वादशादित्या द्वितीयावरणे यजेत्  ॥ शिव्प्_७।२,३०।३४अब्।  
५८०ब्  
  
तृतीयावरणे चैव राशीन्द्वादश पूजयेत्  ॥ शिव्प्_७।२,३०।३४च्द्।  
सप्तसप्त गणांश्चैव बहिस्तस्य समन्ततः  ॥ शिव्प्_७।२,३०।३५अब्।  
ऋषीन्देवांश्च गन्धर्वान्पन्नगानप्सरोगणान्  ॥ शिव्प्_७।२,३०।३५च्द्।  
ग्रामण्यश्च तथा यक्षान्यातुधानांस्तथा हयान्  ॥ शिव्प्_७।२,३०।३६अब्।  
सप्तच्छन्दोमयांश्चैव वालखिल्यांश्च पूजयेत्  ॥ शिव्प्_७।२,३०।३६च्द्।  
एवं तृतीयावरणे समभ्यर्च्य दिवाकरम्  ॥ शिव्प्_७।२,३०।३७अब्।  
ब्रह्माणमर्चयेत्पश्चात्त्रिभिरावरणैः सहः  ॥ शिव्प्_७।२,३०।३७च्द्।  
हिरण्यगर्भं पूर्वस्यां विराजं दक्षिणे ततः  ॥ शिव्प्_७।२,३०।३८अब्।  
कालं पश्चिमदिग्भागे पुरुषं चोत्तरे यजेत्  ॥ शिव्प्_७।२,३०।३८च्द्।  
हिरण्यगर्भः प्रथमो ब्रह्मा कमलसन्निभः  ॥ शिव्प्_७।२,३०।३९अब्।  
कालो जात्यञ्जनप्रख्यः पुरुषः स्फटिकोपमः  ॥ शिव्प्_७।२,३०।३९च्द्।  
त्रिगुणो राजसश्चैव तामसः सात्त्विकस्तथा  ॥ शिव्प्_७।२,३०।४०अब्।  
चत्वार एते क्रमशः प्रथमावरणे स्थिताः  ॥ शिव्प्_७।२,३०।४०च्द्।  
द्वितीयावरणे पूज्याः पूर्वादिपरितः क्रमात्  ॥ शिव्प्_७।२,३०।४१अब्।  
सनत्कुमारः सनकः सनन्दश्च सनातनः  ॥ शिव्प्_७।२,३०।४१च्द्।  
तृतीयावरणे पश्चादर्चयेच्च प्रजापतीन्  ॥ शिव्प्_७।२,३०।४२अब्।  
अष्टौ पूर्वांश्च पूर्वादौ त्रीन्प्राक्पश्चादनुक्रमात्  ॥ शिव्प्_७।२,३०।४२च्द्।  
दक्षो रुचिर्भृगुश्चैव मरीचिश्च तथाङ्गिराः  ॥ शिव्प्_७।२,३०।४३अब्।  
पुलस्त्यः पुलहश्चैव क्रतुरत्रिश्च कश्यपः  ॥ शिव्प्_७।२,३०।४३च्द्।  
वसिष्ठश्चेति विख्याताः प्रजानां पतयस्त्विमे  ॥ शिव्प्_७।२,३०।४४अब्।  
तेषां भार्याश्च तैस्सार्धं पूजनीया यथाक्रमम्  ॥ शिव्प्_७।२,३०।४४च्द्।  
प्रसूतिश्च तथा  ऽ ऽकूतिः ख्यातिः सम्भूतिरेव च  ॥ शिव्प्_७।२,३०।४५अब्।  
धृतिः स्मृतिः क्षमा चैव सन्नतिश्चानसूयका  ॥ शिव्प्_७।२,३०।४५च्द्।  
देवमातारुन्धती च सर्वाः खलु पतिव्रताः  ॥ शिव्प्_७।२,३०।४६अब्।  
शिवार्चनरतो नित्यं श्रीमत्यः प्रियदर्शनाः  ॥ शिव्प्_७।२,३०।४६च्द्।  
प्रथमावरणे वेदांश्चतुरो वा प्रपूजयेत्  ॥ शिव्प्_७।२,३०।४७अब्।  
इतिहासपुराणानि द्वितीयावरणे पुनः  ॥ शिव्प्_७।२,३०।४७च्द्।  
तृतीयावरणे पश्चाद्धर्मशास्त्रपुरस्सराः  ॥ शिव्प्_७।२,३०।४८अब्।  
वैदिक्यो निखिला विद्याः पूज्या एव समन्ततः  ॥ शिव्प्_७।२,३०।४८च्द्।  
पूर्वादिपुरतो वेदास्तदन्ये तु यथारुचि  ॥ शिव्प्_७।२,३०।४९अब्।  
अष्टधा वा चतुर्धा वा कृत्वा पूजां समन्ततः  ॥ शिव्प्_७।२,३०।४९च्द्।  
एवं ब्रह्माणमभ्यर्च्य त्रिभिरावरणैर्युतम्  ॥ शिव्प्_७।२,३०।५०अब्।  
दक्षिणे पश्चिमे पश्चाद्रुद्रं सावरणं यजेत्  ॥ शिव्प्_७।२,३०।५०च्द्।  
तस्य ब्रह्मषडङ्गानि प्रथमावरणं स्मृतम्  ॥ शिव्प्_७।२,३०।५१अब्।  
द्वितीयावरणे चैव विद्येश्वरमयं तथा  ॥ शिव्प्_७।२,३०।५१च्द्।  
तृतीयावरणे भेदो विद्यते स तु कथ्यते  ॥ शिव्प्_७।२,३०।५२अब्।  
चतस्रो मूर्तयस्तस्य पूज्याः पूर्वादितः क्रमात्  ॥ शिव्प्_७।२,३०।५२च्द्।  
त्रिगुणास्सकलो देवः पुरस्ताच्छिवसञ्ज्ञकः  ॥ शिव्प्_७।२,३०।५३अब्।  
राजसो दक्षिणे ब्रह्मा सृष्टिकृत्पूज्यते भवः  ॥ शिव्प्_७।२,३०।५३च्द्।  
तामसः पश्चिमे चाग्निः पूज्यस्संहारको हरः  ॥ शिव्प्_७।२,३०।५४अब्।  
सात्त्विकस्सुखकृत्सौम्ये विष्णुर्विश्वपतिर्मृडः  ॥ शिव्प्_७।२,३०।५४च्द्।  
एवं पश्चिमदिग्भागे शम्भोः षड्विंशकं शिवम्  ॥ शिव्प्_७।२,३०।५५अब्।  
समभ्यर्च्योत्तरे पार्श्वे ततो वैकुण्ठमर्चयेत्  ॥ शिव्प्_७।२,३०।५५च्द्।  
वासुदेवं पुरस्कृत्वा प्रथमावरणे यजेत्  ॥ शिव्प्_७।२,३०।५६अब्।  
५८१अ  
  
अनिरुद्धं दक्षिणतः प्रद्युम्नं पश्चिमे ततः  ॥ शिव्प्_७।२,३०।५६च्द्।  
सौम्ये सङ्कर्षणं पश्चाद्व्यत्यस्तौ वा यजेदिमौ  ॥ शिव्प्_७।२,३०।५७अब्।  
प्रथमावरणं प्रोक्तं द्वितीयावरणं शुभम्  ॥ शिव्प्_७।२,३०।५७च्द्।  
मत्स्यः कूर्मो वराहश्च नरसिंहोथ वामनः  ॥ शिव्प्_७।२,३०।५८अब्।  
रामश्चान्यतमः कृष्णो भवानश्वमुखोपि च  ॥ शिव्प्_७।२,३०।५८च्द्।  
तृतीयावरणे चक्रुः पूर्वभागे समर्चयेत्  ॥ शिव्प्_७।२,३०।५९अब्।  
नारायणाख्यां याम्येस्त्रं क्वचिदव्याहतं यजेत्  ॥ शिव्प्_७।२,३०।५९च्द्।  
पश्चिमे पाञ्चजन्यं च शार्ङ्गन्धनुरथोत्तरे  ॥ शिव्प्_७।२,३०।६०अब्।  
एवं त्र्यावरणैः साक्षाद्विश्वाख्यां परमं हरिम्  ॥ शिव्प्_७।२,३०।६०च्द्।  
महाविष्णुं सदाविष्णुं मूर्तीकृत्य समर्चयेत्  ॥ शिव्प्_७।२,३०।६१अब्।  
इत्थं विष्णोश्चतुर्व्यूहक्रमान्मूर्तिचतुष्टयम्  ॥ शिव्प्_७।२,३०।६१च्द्।  
पूजयित्वा च तच्छक्तीश्चतस्रः पुजयेत्क्रमात्  ॥ शिव्प्_७।२,३०।६१एड़्।  
प्रभामाग्नेयदिग्भागे नैरृते तु सरस्वतीम्  ॥ शिव्प्_७।२,३०।६२अब्।  
गणाम्बिका च वायव्ये लक्ष्मीं रौद्रे समर्चयेत्  ॥ शिव्प्_७।२,३०।६२च्द्।  
एवं भान्वादिमूर्तीनां तच्छक्तीनामनन्तरम्  ॥ शिव्प्_७।२,३०।६३अब्।  
पूजां विधाय लोकेशांस्तत्रैवावरणे यजेत्  ॥ शिव्प्_७।२,३०।६३च्द्।  
इन्द्रमग्निं यमं चैव निरृतिं वरुणं तथा  ॥ शिव्प्_७।२,३०।६४अब्।  
वायुं सोमं कुबेरं च पश्चादीशानमर्चयेत्  ॥ शिव्प्_७।२,३०।६४च्द्।  
एवं चतुर्थावरणं पूजयित्वा विधानतः  ॥ शिव्प्_७।२,३०।६५अब्।  
आयुधानि महेशस्य पश्चाद्बांह्यं समर्चयेत्  ॥ शिव्प्_७।२,३०।६५च्द्।  
श्रीमन्त्रिशूलमैशाने वज्रं माहेन्द्रदिङ्मुखे  ॥ शिव्प्_७।२,३०।६६अब्।  
परशुं वह्निदिग्भागे याम्ये सायकमर्चयेत्  ॥ शिव्प्_७।२,३०।६६च्द्।  
नैरृते तु यजेत्खड्गं पाशं वारुणगोचरे  ॥ शिव्प्_७।२,३०।६७अब्।  
अङ्कुशं मारुते भागे पिनाकं चोत्तरे यजेत्  ॥ शिव्प्_७।२,३०।६७च्द्।  
पश्चिमाभिमुखं रौद्रं क्षेत्रपालं समर्चयेत्  ॥ शिव्प्_७।२,३०।६८अब्।  
पञ्चमावरणं चैव सम्पूज्यानन्तरं बहिः  ॥ शिव्प्_७।२,३०।६८च्द्।  
सर्वावरणदेवानां बहिर्वा पञ्चमे  ऽथवा  ॥ शिव्प्_७।२,३०।६९अब्।  
पञ्चमे मातृभिस्सार्धं महोक्ष पुरतो यजेत्  ॥ शिव्प्_७।२,३०।६९च्द्।  
ततः समन्ततः पूज्यास्सर्वा वै देवयोनयः  ॥ शिव्प्_७।२,३०।७०अब्।  
खेचरा ऋषयस्सिद्धा दैत्या यक्षाश्च राक्षसाः  ॥ शिव्प्_७।२,३०।७०च्द्।  
अनन्ताद्याश्च नागेन्द्रा नागैस्तत्तत्कुलोद्भवैः  ॥ शिव्प्_७।२,३०।७१अब्।  
डाकिनीभूतवेतालप्रेतभैरवनायकाः  ॥ शिव्प्_७।२,३०।७१च्द्।  
पातालवासिनश्चान्ये नानायोनिसमुद्भवाः  ॥ शिव्प्_७।२,३०।७२अब्।  
नद्यस्समुद्रा गिरयः काननानि सरांसि च  ॥ शिव्प्_७।२,३०।७२च्द्।  
पशवः पक्षिणो वृक्षाः कीटाद्याः क्षुद्रयोनयः  ॥ शिव्प्_७।२,३०।७३अब्।  
नराश्च विविधाकारा मृगाश्च क्षुद्रयोनयः  ॥ शिव्प्_७।२,३०।७३च्द्।  
भुवनान्यन्तरण्डस्य ततो ब्रह्माण्डकोटयः  ॥ शिव्प्_७।२,३०।७४अब्।  
बहिरण्डान्यसङ्ख्यानि भुवनानि सहाधिपैः  ॥ शिव्प्_७।२,३०।७४च्द्।  
ब्रह्माण्डाधारका रुद्रा दशदिक्षु व्यवस्थिताः  ॥ शिव्प्_७।२,३०।७५अब्।  
यद्गौड यच्च मामेयं यद्वा शाक्तं ततः परम्  ॥ शिव्प्_७।२,३०।७५च्द्।  
यत्किञ्चिदस्ति शब्दस्य वाच्यं चिदचिदात्मकम्  ॥ शिव्प्_७।२,३०।७६अब्।  
तत्सर्वं शिवयोः पार्श्वे बुद्ध्वा सामान्यतो यजेत्  ॥ शिव्प्_७।२,३०।७६च्द्।  
कृताञ्जलिपुटाः सर्वे  ऽचिन्त्याः स्मितमुखास्तथा  ॥ शिव्प्_७।२,३०।७७अब्।  
५८१ब्  
  
प्रीत्या सम्प्रेक्षमाणाश्च देवं देवीं च सर्वदा  ॥ शिव्प्_७।२,३०।७७च्द्।  
इत्थमावरणाभ्यर्चां कृत्वाविक्षेपशान्तये  ॥ शिव्प्_७।२,३०।७८अब्।  
पुनरभ्यर्च्य देवेशं पक्त्वाक्षरमुदीरयेत्  ॥ शिव्प्_७।२,३०।७८च्द्।  
निवेदयेत्ततः पश्चाच्छिवयोरमृतोपमम्  ॥ शिव्प्_७।२,३०।७९अब्।  
सुव्यञ्जनसमायुक्तं शुद्धं चारु महाचरुम्  ॥ शिव्प्_७।२,३०।७९च्द्।  
द्वात्रिंशदाढकैर्मुख्यमधमं त्वाढकावरम्  ॥ शिव्प्_७।२,३०।८०अब्।  
साधयित्वा यथासम्पच्छ्रद्धया विनिवेदयेत्  ॥ शिव्प्_७।२,३०।८०च्द्।  
ततो निवेद्य पानीयं ताम्बूलं चोपदंशकैः  ॥ शिव्प्_७।२,३०।८१अब्।  
नीराजनादिकं कृत्वा पूजाशेषं समापयेत्  ॥ शिव्प्_७।२,३०।८१च्द्।  
भोगोपयोग्यद्रव्याणि विशिष्टान्येव साधयेत्  ॥ शिव्प्_७।२,३०।८२अब्।  
वित्तशाठ्यं न कुर्वीत भक्तिमान्विभवे सति  ॥ शिव्प्_७।२,३०।८२च्द्।  
शठस्योपेक्षकस्यापि व्यङ्ग्यं चैवानुतिष्ठतः  ॥ शिव्प्_७।२,३०।८३अब्।  
न फलन्त्येव कर्माणि काम्यानीति सतां कथा  ॥ शिव्प्_७।२,३०।८३च्द्।  
तस्मात्सम्यगुपेक्षां च त्यक्त्वा सर्वाङ्गयोगतः  ॥ शिव्प्_७।२,३०।८४अब्।  
कुर्यात्काम्यानि कर्माणि फलसिद्धिं यदीच्छति  ॥ शिव्प्_७।२,३०।८४च्द्।  
इत्थं पूजां समाप्याथ देवं देवीं प्रणम्य च  ॥ शिव्प्_७।२,३०।८५अब्।  
भक्त्या मनस्समाधाय पश्चात्स्तोत्रमुदीरयेत्  ॥ शिव्प्_७।२,३०।८५च्द्।  
ततः स्तोत्रमुपास्यान्ते त्वष्टोत्तरशतावराम्  ॥ शिव्प्_७।२,३०।८६अब्।  
जपेत्पञ्चाक्षरीं विद्यां सहस्रोत्तरमुत्सुकः  ॥ शिव्प्_७।२,३०।८६च्द्।  
विद्यापूजां गुरोः पूजां कृत्वा पश्चाद्यथाक्रमम्  ॥ शिव्प्_७।२,३०।८७अब्।  
यथोदयं यथाश्राद्धं सदस्यानपि पूजयेत्  ॥ शिव्प्_७।२,३०।८७च्द्।  
ततः उद्वास्य देवेशं सर्वैरावरणैः सह  ॥ शिव्प्_७।२,३०।८८अब्।  
मण्डलं गुरवे दद्याद्यागोपकरणैस्सह  ॥ शिव्प्_७।२,३०।८८च्द्।  
शिवाश्रितेभ्यो वा दद्यात्सर्वमेवानुपूर्वशः  ॥ शिव्प्_७।२,३०।८९अब्।  
अथवा तच्छिवायैव शिवक्षेत्रे समर्पयेत्  ॥ शिव्प्_७।२,३०।८९च्द्।  
शिवाग्नौ वा यजेद्देवं होमद्रव्यैश्च सप्तभिः  ॥ शिव्प्_७।२,३०।९०अब्।  
समभ्यर्च्य यथान्यायं सर्वावरणदेवताः  ॥ शिव्प्_७।२,३०।९०च्द्।  
एष योगेश्वरो नाम त्रिषु लोकेषु विश्रुतः  ॥ शिव्प्_७।२,३०।९१अब्।  
न तस्मादधिकः कश्चिद्यागो  ऽस्ति भुवने क्वचित्  ॥ शिव्प्_७।२,३०।९१च्द्।  
न तदस्ति जगत्यस्मिन्नसध्यं यदनेन तु  ॥ शिव्प्_७।२,३०।९२अब्।  
ऐहिकं वा फलं किञ्चिदामुष्मिकफलं तु वा  ॥ शिव्प्_७।२,३०।९२च्द्।  
इदमस्य फलं नेदमिति नैव नियम्यते  ॥ शिव्प्_७।२,३०।९३अब्।  
श्रेयोरूपस्य कृत्स्नस्य तदिदं श्रेष्टसाधनम्  ॥ शिव्प्_७।२,३०।९३च्द्।  
इदं न शक्यते वक्तुं पुरुषेण यदर्च्यते  ॥ शिव्प्_७।२,३०।९४अब्।  
चिन्तामणेरिवैतस्मात्तत्तेन प्राप्यते फलम्  ॥ शिव्प्_७।२,३०।९४च्द्।  
तथापि क्षुद्रमुद्दिश्य फलं नैतत्प्रयोजयेत्  ॥ शिव्प्_७।२,३०।९५अब्।  
लघ्वर्थी महतो यस्मात्स्वयं लघुतरो भवेत्  ॥ शिव्प्_७।२,३०।९५च्द्।  
महद्वा फलमल्पं वा कृतं चेत्कर्म सिध्यति  ॥ शिव्प्_७।२,३०।९६अब्।  
महादेवं समुद्दिश्य कृतं कर्म प्रयुज्यताम्  ॥ शिव्प्_७।२,३०।९६च्द्।  
तस्मादनन्यलभ्येषु शत्रुमृत्युञ्जयादिषु  ॥ शिव्प्_७।२,३०।९७अब्।  
फलेषु दृष्टादृष्टेषु कुर्यादेतद्विचक्षणः  ॥ शिव्प्_७।२,३०।९७च्द्।  
महत्स्वपि च पातेषु महारागभयादिषु  ॥ शिव्प्_७।२,३०।९८अब्।  
दुर्भिक्षादिषु शान्त्यर्थं शान्तिं कुर्यादनेन तु  ॥ शिव्प्_७।२,३०।९८च्द्।  
बहुना किं प्रलापेन महाव्यापन्निवारकम्  ॥ शिव्प्_७।२,३०।९९अब्।  
आत्मीयमस्त्रं शैवानामिदमाह महेश्वरः  ॥ शिव्प्_७।२,३०।९९च्द्।  
५८२अ  
  
तस्मादितः परं नास्ति परित्राणमिहात्मनः  ॥ शिव्प्_७।२,३०।१००अब्।  
इति मत्वा प्रयुञ्जानः कर्मेदं शुभमश्नुते  ॥ शिव्प्_७।२,३०।१००च्द्।  
स्तोत्रमात्रं शुचिर्भूत्वा यः पठेत्सुसमाहितः  ॥ शिव्प्_७।२,३०।१०१अब्।  
सोप्यभीष्टतमादर्थादष्टांशफलमाप्नुयात्  ॥ शिव्प्_७।२,३०।१०१च्द्।  
अर्थं तस्यानुसन्धाय पर्वण्यनशनः पठेत्  ॥ शिव्प्_७।२,३०।१०२अब्।  
अष्टाभ्यां वा चतुर्दश्यां फलमर्धं समाप्नुयात्  ॥ शिव्प्_७।२,३०।१०२च्द्।  
यस्त्वर्थमनुसन्धाय पर्वादिषु तथा व्रती  ॥ शिव्प्_७।२,३०।१०३अब्।  
मासमेकं जपेत्स्तोत्रं स कृत्स्नं फलमाप्नुयात्  ॥ शिव्प्_७।२,३०।१०३च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शैवानां काम्यकवर्णनं नाम त्रिंशो  ऽध्यायः  
  
छप्तेर् ३१  
उपमन्युरुवाच  
स्तोत्रं वक्ष्यामि ते कृष्ण पञ्चावरणमार्गतः  ॥ शिव्प्_७।२,३१।१अब्।  
योगेश्वरमिदं पुण्यं कर्म येन समाप्यते  ॥ शिव्प्_७।२,३१।१च्द्।  
जय जय जगदेकनाथ शम्भो प्रकृतिमनोहर नित्यचित्स्वभाव  ॥ शिव्प्_७।२,३१।२अब्।  
अतिगतकलुषप्रपञ्चवाचामपि मनसां पदवीमतीततत्त्वम्  ॥ शिव्प्_७।२,३१।२च्द्।  
स्वभावनिर्मलाभोग जय सुन्दरचेष्टित  ॥ शिव्प्_७।२,३१।३अब्।  
स्वात्मतुल्यमहाशक्ते जय शुद्धगुणार्णव  ॥ शिव्प्_७।२,३१।३च्द्।  
अनन्तकान्तिसम्पन्न जयासदृशविग्रह  ॥ शिव्प्_७।२,३१।४अब्।  
अतर्क्यमहिमाधार जयानाकुलमङ्गल  ॥ शिव्प्_७।२,३१।४च्द्।  
निरञ्जन निराधार जय निष्कारणोदय  ॥ शिव्प्_७।२,३१।५अब्।  
निरन्तरपरानन्द जय निर्वृतिकारण  ॥ शिव्प्_७।२,३१।५च्द्।  
जयातिपरमैश्वर्य जयातिकरुणास्पद  ॥ शिव्प्_७।२,३१।६अब्।  
जय स्वतन्त्रसर्वस्व जयासदृशवैभव  ॥ शिव्प्_७।२,३१।६च्द्।  
जयावृतमहाविश्व जयानावृत केनचित्  ॥ शिव्प्_७।२,३१।७अब्।  
जयोत्तर समस्तस्य जयात्यन्तनिरुत्तर  ॥ शिव्प्_७।२,३१।७च्द्।  
जयाद्भुत जयाक्षुद्र जयाक्षत जयाव्यय  ॥ शिव्प्_७।२,३१।८अब्।  
जयामेय जयामाय जयाभाव जयामल  ॥ शिव्प्_७।२,३१।८च्द्।  
महाभुज महासार महागुण महाकथ  ॥ शिव्प्_७।२,३१।९अब्।  
महाबल महामाय महारस महारथ  ॥ शिव्प्_७।२,३१।९च्द्।  
नमः परमदेवाय नमः परमहेतवे  ॥ शिव्प्_७।२,३१।१०अब्।  
नमश्शिवाय शान्ताय नमश्शिवतराय ते  ॥ शिव्प्_७।२,३१।१०च्द्।  
त्वदधीनमिदं कृत्स्नं जगद्धि ससुरासुरम्  ॥ शिव्प्_७।२,३१।११अब्।  
अतस्त्वद्विहितामाज्ञां क्षमते को  ऽतिवर्तितुम्  ॥ शिव्प्_७।२,३१।१२अब्।  
अयं पुनर्जनो नित्यं भवदेकसमाश्रयः  ॥ शिव्प्_७।२,३१।१३अब्।  
भवानतो  ऽनुगृह्यास्मै प्रार्थितं सम्प्रयच्छतु  ॥ शिव्प्_७।२,३१।१३च्द्।  
जयाम्बिके जगन्मातर्जय सर्वजगन्मयि  ॥ शिव्प्_७।२,३१।१४अब्।  
जयानवधिकैश्वर्ये जयानुपमविग्रहे  ॥ शिव्प्_७।२,३१।१४च्द्।  
जय वाङ्मनसातीते जयाचिद्ध्वान्तभञ्जिके  ॥ शिव्प्_७।२,३१।१५अब्।  
जय जन्मजराहीने जय कालोत्तरोत्तरे  ॥ शिव्प्_७।२,३१।१५च्द्।  
जयानेकविधानस्थे जय विश्वेश्वरप्रिये  ॥ शिव्प्_७।२,३१।१६अब्।  
जय विश्वसुराराध्ये जय विश्वविजृम्भिणि  ॥ शिव्प्_७।२,३१।१६च्द्।  
जय मङ्गलदिव्याङ्गि जय मङ्गलदीपिके  ॥ शिव्प्_७।२,३१।१७अब्।  
जय मङ्गलचारित्रे जय मङ्गलदायिनि  ॥ शिव्प्_७।२,३१।१७च्द्।  
नमः परमकल्याणगुणसञ्चयमूर्तये  ॥ शिव्प्_७।२,३१।१८अब्।  
त्वत्तः खलु समुत्पन्नं जगत्त्वय्येव लीयते  ॥ शिव्प्_७।२,३१।१८च्द्।  
५८२ब्  
  
त्वद्विनातः फलं दातुमीश्वरोपि न शक्नुयात्  ॥ शिव्प्_७।२,३१।१९अब्।  
जन्मप्रभृति देवेशि जनोयं त्वदुपाश्रितः  ॥ शिव्प्_७।२,३१।१९च्द्।  
अतो  ऽस्य तव भक्तस्य निर्वर्तय मनोरथम्  ॥ शिव्प्_७।२,३१।२०अब्।  
पञ्चवक्त्रो दशभुजः शुद्धस्फटिकसन्निभः  ॥ शिव्प्_७।२,३१।२०च्द्।  
वर्णब्रह्मकलादेहो देवस्सकलनिष्कलः  ॥ शिव्प्_७।२,३१।२१अब्।  
शिवभक्तिसमारूढः शान्त्यतीतस्सदाशिवः  ॥ शिव्प्_७।२,३१।२१च्द्।  
भक्त्या मयार्चितो मह्यं प्रार्थितं शं प्रयच्छतु  ॥ शिव्प्_७।२,३१।२१एड़्।  
सदाशिवाङ्कमारूढा शक्तिरिच्छा शिवाह्वया  ॥ शिव्प्_७।२,३१।२२अब्।  
जननी सर्वलोकानां प्रयच्छतु मनोरथम्  ॥ शिव्प्_७।२,३१।२२च्द्।  
शिवयोर्दयिता पुत्रौ देवौ हेरम्बषण्मुखौ  ॥ शिव्प्_७।२,३१।२३अब्।  
शिवानुभावौ सर्वज्ञौ शिवज्ञानामृताशिनौ  ॥ शिव्प्_७।२,३१।२३च्द्।  
तृप्तौ परस्परं स्निग्धौ शिवाभ्यां नित्यसत्कृतौ  ॥ शिव्प्_७।२,३१।२४अब्।  
सत्कृतौ च सदा देवौ ब्रह्माद्यैस्त्रिदशैरपि  ॥ शिव्प्_७।२,३१।२४च्द्।  
सर्वलोकपरित्राणं कर्तुमभ्युदितौ सदा  ॥ शिव्प्_७।२,३१।२५अब्।  
स्वेच्छावतारं कुर्वन्तौ स्वांशभेदैरनेकशः  ॥ शिव्प्_७।२,३१।२५च्द्।  
ताविमौ शिवयोः पार्श्वे नित्यमित्थं मयार्चितौ  ॥ शिव्प्_७।२,३१।२६अब्।  
तयोराज्ञां पुरस्कृत्य प्रार्थितं मे प्रयच्छताम्  ॥ शिव्प्_७।२,३१।२६च्द्।  
शुद्धस्फटिकसङ्काशमीशानाख्यं सदाशिवम्  ॥ शिव्प्_७।२,३१।२७अब्।  
मूर्धाभिमानिनी मूर्तिः शिवस्य परमात्मनः  ॥ शिव्प्_७।२,३१।२७च्द्।  
शिवार्चनरतं शान्तं शान्त्यतीतं मखास्थितम्  ॥ शिव्प्_७।२,३१।२८अब्।  
पञ्चाक्षरान्तिमं बीजं कलाभिः पञ्चभिर्युतम्  ॥ शिव्प्_७।२,३१।२८च्द्।  
प्रथमावरणे पूर्वं शक्त्या सह समर्चितम्  ॥ शिव्प्_७।२,३१।२९अब्।  
पवित्रं परमं ब्रह्म प्रार्थितं मे प्रयच्छतु  ॥ शिव्प्_७।२,३१।२९च्द्।  
बालसूर्यप्रतीकाशं पुरुषाख्यं पुरातनम्  ॥ शिव्प्_७।२,३१।३०अब्।  
पूर्ववक्त्राभिमानं च शिवस्य परमेष्ठिनः  ॥ शिव्प्_७।२,३१।३०च्द्।  
शान्त्यात्मकं मरुत्संस्थं शम्भोः पादार्चने रतम्  ॥ शिव्प्_७।२,३१।३१अब्।  
प्रथमं शिवबीजेषु कलासु च चतुष्कलम्  ॥ शिव्प्_७।२,३१।३१च्द्।  
पूर्वभागे मया भक्त्या शक्त्या सह समर्चितम्  ॥ शिव्प्_७।२,३१।३२अब्।  
पवित्रं परमं ब्रह्म प्रार्थितं मे प्रयच्छतु  ॥ शिव्प्_७।२,३१।३२च्द्।  
अञ्जनादिप्रतीकाशमघोरं घोरविग्रहम्  ॥ शिव्प्_७।२,३१।३३अब्।  
देवस्य दक्षिणं वक्त्रं देवदेवपदार्चकम्  ॥ शिव्प्_७।२,३१।३३च्द्।  
विद्यापादं समारूढं वह्निमण्डलमध्यगम्  ॥ शिव्प्_७।२,३१।३४अब्।  
द्वितीयं शिवबीजेषु कलास्वष्टकलान्वितम्  ॥ शिव्प्_७।२,३१।३४च्द्।  
शम्भोर्दक्षिणदिग्भागे शक्त्या सह समर्चितम्  ॥ शिव्प्_७।२,३१।३५अब्।  
पवित्रं मध्यमं ब्रह्म प्रार्थितं मे प्रयच्छतु  ॥ शिव्प्_७।२,३१।३५च्द्।  
कुङ्कुमक्षोदसङ्काशं वामाख्यं वरवेषधृक्  ॥ शिव्प्_७।२,३१।३६अब्।  
वक्त्रमुत्तरमीशस्य प्रतिष्ठायां प्रतिष्ठितम्  ॥ शिव्प्_७।२,३१।३६च्द्।  
वारिमण्डलमध्यस्थं महादेवार्चने रतम्  ॥ शिव्प्_७।२,३१।३७अब्।  
तुरीयं शिवबीजेषु त्रयोदशकलान्वितम्  ॥ शिव्प्_७।२,३१।३७च्द्।  
देवस्योत्तरदिग्भागे शक्त्या सह समर्चितम्  ॥ शिव्प्_७।२,३१।३८अब्।  
पवित्रं परमं ब्रह्म प्रार्थितं मे प्रयच्छतु  ॥ शिव्प्_७।२,३१।३८च्द्।  
शङ्खकुन्देन्दुधवलं सन्ध्याख्यं सौम्यलक्षणम्  ॥ शिव्प्_७।२,३१।३९अब्।  
शिवस्य पश्चिमं वक्त्रं शिवपादार्चने रतम्  ॥ शिव्प्_७।२,३१।३९च्द्।  
निवृत्तिपदनिष्ठं च पृथिव्यां समवस्थितम्  ॥ शिव्प्_७।२,३१।४०अब्।  
तृतीयं शिवबीजेषु कलाभिश्चाष्टभिर्युतम्  ॥ शिव्प्_७।२,३१।४०च्द्।  
५८३अ  
  
देवस्य पश्चिमे भागे शक्त्या सह समर्चितम्  ॥ शिव्प्_७।२,३१।४१अब्।  
पवित्रं परमं ब्रह्म प्रार्थितं मे प्रयच्छतु  ॥ शिव्प्_७।२,३१।४१च्द्।  
शिवस्य तु शिवायाश्च हृन्मूर्तिशिवभाविते  ॥ शिव्प्_७।२,३१।४२अब्।  
तयोराज्ञां पुरस्कृत्य ते मे कामं प्रयच्छताम्  ॥ शिव्प्_७।२,३१।४२च्द्।  
शिवस्य च शिवायाश्च शिखामूर्तिशिवाश्रिते  ॥ शिव्प्_७।२,३१।४३अब्।  
सत्कृत्य शिवयोराज्ञां ते मे कामं प्रयच्छताम्  ॥ शिव्प्_७।२,३१।४३च्द्।  
शिवस्य च शिवायाश्च वर्मणा शिवभाविते  ॥ शिव्प्_७।२,३१।४४अब्।  
सत्कृत्य शिवयोराज्ञां ते मे कामं प्रयच्छताम्  ॥ शिव्प्_७।२,३१।४४च्द्।  
शिवस्य च शिवायाश्च नेत्रमूर्तिशिवाश्रिते  ॥ शिव्प्_७।२,३१।४५अब्।  
सत्कृत्य शिवयोराज्ञां ते मे कामं प्रयच्छताम्  ॥ शिव्प्_७।२,३१।४५च्द्।  
अस्त्रमूर्ती च शिवयोर्नित्यमर्चनतत्परे  ॥ शिव्प्_७।२,३१।४६अब्।  
सत्कृत्य शिवयोराज्ञां ते मे कामं प्रयच्छताम्  ॥ शिव्प्_७।२,३१।४६च्द्।  
वामौ ज्येष्ठस्तथा रुद्रः कालो विकरणस्तथा  ॥ शिव्प्_७।२,३१।४७अब्।  
बलो विकरणश्चैव बलप्रमथनः परः  ॥ शिव्प्_७।२,३१।४७च्द्।  
सर्वभूतस्य दमनस्तादृशाश्चाष्टशक्तयः  ॥ शिव्प्_७।२,३१।४८अब्।  
प्रार्थितं मे प्रयच्छन्तु शिवयोरेव शासनात्  ॥ शिव्प्_७।२,३१।४८च्द्।  
अथानन्तश्च सूक्ष्मश्च शिवश्चाप्येकनेत्रकः  ॥ शिव्प्_७।२,३१।४९अब्।  
एक रुद्राख्यमर्तिश्च श्रीकण्ठश्च शिखण्डकः  ॥ शिव्प्_७।२,३१।४९च्द्।  
तथाष्टौ शक्तयस्तेषां द्वितीयावरणे  ऽर्चिताः  ॥ शिव्प्_७।२,३१।५०अब्।  
ते मे कामं प्रयच्छन्तु शिवयोरेव शासनात्  ॥ शिव्प्_७।२,३१।५०च्द्।  
भवाद्या मूर्तयश्चाष्टौ तासामपि च शक्तयः  ॥ शिव्प्_७।२,३१।५१अब्।  
महादेवादयश्चान्ये तथैकादशमूर्तयः  ॥ शिव्प्_७।२,३१।५१च्द्।  
शक्तिभिस्सहितास्सर्वे तृतीयावरणे स्थिताः  ॥ शिव्प्_७।२,३१।५२अब्।  
सत्कृत्य शिवयोराज्ञां दिशन्तु फलमीप्सितम्  ॥ शिव्प्_७।२,३१।५२च्द्।  
वृक्षराजो महातेजा महामेघसमस्वनः  ॥ शिव्प्_७।२,३१।५३अब्।  
मेरुमन्दरकैलासहिमाद्रिशिखरोपमः  ॥ शिव्प्_७।२,३१।५३च्द्।  
सिताभ्रशिखराकारः ककुदा परिशोभितः  ॥ शिव्प्_७।२,३१।५४अब्।  
महाभोगीन्द्रकल्पेन वालेन च विराजितः  ॥ शिव्प्_७।२,३१।५४च्द्।  
रक्तास्यशृङ्गचरणौ रक्तप्रायविलोचनः  ॥ शिव्प्_७।२,३१।५५अब्।  
पीवरोन्नतसर्वाङ्गस्सुचारुगमनोज्ज्वलः  ॥ शिव्प्_७।२,३१।५५च्द्।  
प्रशस्तलक्षणः श्रीमान्प्रज्वलन्मणिभूषणः  ॥ शिव्प्_७।२,३१।५६अब्।  
शिवप्रियः शिवासक्तः शिवयोर्ध्वजवाहनः  ॥ शिव्प्_७।२,३१।५६च्द्।  
तथा तच्चरणन्यासपावितापरविग्रहः  ॥ शिव्प्_७।२,३१।५७अब्।  
गोराजपुरुषः श्रीमाञ्छ्रीमच्छूलवरायुधः  ॥ शिव्प्_७।२,३१।५७च्द्।  
तयोराज्ञां पुरस्कृत्य स मे कामं प्रयच्छतु  ॥ शिव्प्_७।२,३१।५७एड़्।  
नन्दीश्वरो महातेजा नगेन्द्रतनयात्मजः  ॥ शिव्प्_७।२,३१।५८अब्।  
सनारायणकैर्देवैर्नित्यमभ्यर्च्य वन्दितः  ॥ शिव्प्_७।२,३१।५८च्द्।  
शर्वस्यान्तःपुरद्वारि सार्धं परिजनैः स्थितः  ॥ शिव्प्_७।२,३१।५९अब्।  
सर्वेश्वरसमप्रख्यस्सर्वासुरविमर्दनः  ॥ शिव्प्_७।२,३१।५९च्द्।  
सर्वेषां शिवधर्माणामध्यक्षत्वे  ऽभिषेचितः  ॥ शिव्प्_७।२,३१।६०अब्।  
शिवप्रियश्शिवासक्तश्श्रीमच्छूलवरायुधः  ॥ शिव्प्_७।२,३१।६०च्द्।  
शिवाश्रितेषु संसक्तस्त्वनुरक्तश्च तैरपि  ॥ शिव्प्_७।२,३१।६१अब्।  
सत्कृत्य शिवयोराज्ञां स मे कामं प्रयच्छतु  ॥ शिव्प्_७।२,३१।६१च्द्।  
महाकालो महाबाहुर्महादेव इवापरः  ॥ शिव्प्_७।२,३१।६२अब्।  
५८३ब्  
  
महादेवाश्रितानां १ तु नित्यमेवाभिरक्षतु  ॥ शिव्प्_७।२,३१।६२च्द्।  
शिवप्रियः शिवासक्तश्शिवयोरर्चकस्सदा  ॥ शिव्प्_७।२,३१।६३अब्।  
सत्कृत्य शिवयोराज्ञां स मे दिशतु काङ्क्षितम्  ॥ शिव्प्_७।२,३१।६३च्द्।  
सर्वशास्त्रार्थतत्त्वज्ञः शास्ता विष्नोः परा तनुः  ॥ शिव्प्_७।२,३१।६४अब्।  
महामोहात्मतनयो मधुमांसासवप्रियः  ॥ शिव्प्_७।२,३१।६४च्द्।  
तयोराज्ञां पुरस्कृत्य स मे कामं प्रयच्छतु  ॥ शिव्प्_७।२,३१।६४एड़्।  
ब्रह्माणी चैव माहेशी कौमारी वैष्णवी तथा  ॥ शिव्प्_७।२,३१।६५अब्।  
वाराही चैव माहेन्द्री चामुण्डा चण्डविक्रमा  ॥ शिव्प्_७।२,३१।६५च्द्।  
एता वै मातरः सप्त सर्वलोकस्य मातरः  ॥ शिव्प्_७।२,३१।६६अब्।  
प्रार्थितं मे प्रयच्छन्तु परमेश्वरशासनात्  ॥ शिव्प्_७।२,३१।६६च्द्।  
मत्तमातङ्गवदनो गङ्गोमाशङ्करात्मजः  ॥ शिव्प्_७।२,३१।६७अब्।  
आकाशदेहो दिग्बाहुस्सोमसूर्याग्निलोचनः  ॥ शिव्प्_७।२,३१।६७च्द्।  
ऐरावतादिभिर्दिव्यैर्दिग्गजैर्नित्यमर्चितः  ॥ शिव्प्_७।२,३१।६८अब्।  
शिवज्ञानमदोद्भिन्नर्स्त्रिदशानामविघ्नकृत्  ॥ शिव्प्_७।२,३१।६८च्द्।  
विघ्नकृच्चासुरादीनां विघ्नेशः शिवभावितः  ॥ शिव्प्_७।२,३१।६९अब्।  
सत्कृत्य शिवयोराज्ञां स मे दिशतु काङ्क्षितम्  ॥ शिव्प्_७।२,३१।६९च्द्।  
षण्मुखश्शिवसम्भूतः शक्तिवज्रधरः प्रभुः  ॥ शिव्प्_७।२,३१।७०अब्।  
अग्नेश्च तनयो देवो ह्यपर्णातनयः पुनः  ॥ शिव्प्_७।२,३१।७०च्द्।  
गङ्गायाश्च गणाम्बायाः कृत्तिकानां तथैव च  ॥ शिव्प्_७।२,३१।७१अब्।  
विशाखेन च शाखेन नैगमेयेन चावृतः  ॥ शिव्प्_७।२,३१।७१च्द्।  
इन्द्रजिच्चन्द्रसेनानीस्तारकासुरजित्तथा  ॥ शिव्प्_७।२,३१।७२अब्।  
शैलानां मेरुमुख्यानां वेधकश्च स्वतेजसा  ॥ शिव्प्_७।२,३१।७२च्द्।  
तप्तचामीकरप्रख्यः शतपत्रदलेक्षणः  ॥ शिव्प्_७।२,३१।७३अब्।  
कुमारस्सुकुमाराणां रूपोदाहरणं महत्  ॥ शिव्प्_७।२,३१।७३च्द्।  
शिवप्रियः शिवासक्तः शिवपदार्चकस्सदा  ॥ शिव्प्_७।२,३१।७४अब्।  
सत्कृत्य शिवयोराज्ञां स मे दिशतु काङ्क्षितम्  ॥ शिव्प्_७।२,३१।७४च्द्।  
ज्येष्ठा वरिष्ठा वरदा शिवयोर्यजनेरता  ॥ शिव्प्_७।२,३१।७५अब्।  
तयोराज्ञां पुरस्कृत्य सा मे दिशतु काङ्क्षितम्  ॥ शिव्प्_७।२,३१।७५च्द्।  
त्रैलोक्यवन्दिता साक्षादुल्काकारा गणाम्बिका  ॥ शिव्प्_७।२,३१।७६अब्।  
जगत्सृष्टिविवृद्ध्यर्थं ब्रह्मणा  ऽभ्यर्थिता शिवात्  ॥ शिव्प्_७।२,३१।७६च्द्।  
शिवायाः प्रविभक्ताया भ्रुवोरन्तरनिस्सृताः  ॥ शिव्प्_७।२,३१।७७अब्।  
दक्षायणी सती मेना तथा हैमवती ह्युमा  ॥ शिव्प्_७।२,३१।७७च्द्।  
कौशिक्याश्चैव जननी भद्रकाल्यास्तथैव च  ॥ शिव्प्_७।२,३१।७८अब्।  
अपर्णायाश्च जननी पाटलायास्तथैव च  ॥ शिव्प्_७।२,३१।७८च्द्।  
शिवार्चनरता नित्यं रुद्राणी रुद्रवल्लभा  ॥ शिव्प्_७।२,३१।७९अब्।  
सत्कृट्य शिवयोराज्ञां सा मे दिशतु काङ्क्षितम्  ॥ शिव्प्_७।२,३१।७९च्द्।  
चण्डः सर्वगणेशानः शम्भोर्वदनसम्भवः  ॥ शिव्प्_७।२,३१।८०अब्।  
सत्कृत्य शिवयोराज्ञां स मे दिशतु काङ्क्षितम्  ॥ शिव्प्_७।२,३१।८०च्द्।  
पिङ्गलो गणपः श्रीमाञ्छिवासक्तः शिवप्रियः  ॥ शिव्प्_७।२,३१।८१अब्।  
आज्ञया शिवयोरेव स मे कामं प्रयच्छतु  ॥ शिव्प्_७।२,३१।८१च्द्।  
भृङ्गीशो नाम गणपः शिवराधनतत्परः  ॥ शिव्प्_७।२,३१।८२अब्।  
  
१ सम्बन्धसामान्यविवक्षया कर्मणि पष्ठी  
  
५८४अ  
  
प्रयच्छतु स मे कामं पत्युराज्ञा पुरःसरम्  ॥ शिव्प्_७।२,३१।८२च्द्।  
वीरभद्रो महातेजा हिमकुन्देन्दुसन्निभः  ॥ शिव्प्_७।२,३१।८३अब्।  
भद्रकालीप्रियो नित्यं मात्ःणां चाभिरक्षिता  ॥ शिव्प्_७।२,३१।८३च्द्।  
यज्ञस्य च शिरोहर्ता दक्षस्य च दुरात्मनः  ॥ शिव्प्_७।२,३१।८४अब्।  
उपेन्द्रेन्द्रयमादीनां देवानामङ्गतक्षकः  ॥ शिव्प्_७।२,३१।८४च्द्।  
शिवस्यानुचरः श्रीमाञ्छिवशासनपालकः  ॥ शिव्प्_७।२,३१।८५अब्।  
शिवयोः शासनादेव स मे दिशतु काङ्क्षितम्  ॥ शिव्प्_७।२,३१।८५च्द्।  
सरस्वती महेशस्य वाक्सरोजसमुद्भवा  ॥ शिव्प्_७।२,३१।८६अब्।  
शिवयोः पूजने सक्ता स मे दिशतु काङ्क्षितम्  ॥ शिव्प्_७।२,३१।८६च्द्।  
विष्णोर्वक्षःस्थिता लक्ष्मीः शिवयोः पूजने रता  ॥ शिव्प्_७।२,३१।८७अब्।  
शिवयोः शासनादेव सा मे दिशतु काङ्क्षितम्  ॥ शिव्प्_७।२,३१।८७च्द्।  
महामोटी महादेव्याः पादपूजापरायणा  ॥ शिव्प्_७।२,३१।८८अब्।  
तस्या एव नियोगेन सा मे दिशतु काङ्क्षितम्  ॥ शिव्प्_७।२,३१।८८च्द्।  
कौशिकी सिंहमारूढा पार्वत्याः परमा सुता  ॥ शिव्प्_७।२,३१।८९अब्।  
विष्णोर्निद्रामहामाया महामहिषमर्दिनी  ॥ शिव्प्_७।२,३१।८९च्द्।  
निशम्भशुम्भसंहत्री मधुमांसासवप्रिया  ॥ शिव्प्_७।२,३१।९०अब्।  
सत्कृत्य शासनं मातुस्सा मे दिशतु काङ्क्षितम्  ॥ शिव्प्_७।२,३१।९०च्द्।  
रुद्रा रुद्रसमप्रख्याः प्रथमाः प्रथितौजसः  ॥ शिव्प्_७।२,३१।९१अब्।  
भूताख्याश्च महावीर्या महादेवसमप्रभाः  ॥ शिव्प्_७।२,३१।९१च्द्।  
नित्यमुक्ता निरुपमा निर्द्वन्द्वा निरुपप्लवाः  ॥ शिव्प्_७।२,३१।९२अब्।  
सशक्तयस्सानुचरास्सर्वलोकनमस्कृताः  ॥ शिव्प्_७।२,३१।९२च्द्।  
सर्वेषामेव लोकानां सृष्टिसंहरणक्षमाः  ॥ शिव्प्_७।२,३१।९३अब्।  
परस्परानुरक्ताश्च परस्परमनुव्रताः  ॥ शिव्प्_७।२,३१।९३च्द्।  
परस्परमतिस्निग्धाः परस्परनमस्कृताः  ॥ शिव्प्_७।२,३१।९४अब्।  
शिवप्रियतमा नित्यं शिवलक्षणलक्षिताः  ॥ शिव्प्_७।२,३१।९४च्द्।  
सौम्याधारास्तथा मिश्राश्चान्तरालद्वयात्मिकाः  ॥ शिव्प्_७।२,३१।९५अब्।  
विरूपाश्च सुरूपाश्च नानारूपधरास्तथा  ॥ शिव्प्_७।२,३१।९५च्द्।  
सत्कृत्य शिवयोराज्ञां ते मे कामं दिशन्तु वै  ॥ शिव्प्_७।२,३१।९६अब्।  
देव्या प्रियसखीवर्गो देवीलक्षणलक्षितः  ॥ शिव्प्_७।२,३१।९६च्द्।  
सहितो रुद्रकन्याभिः शक्तिभिश्चाप्यनेकशः  ॥ शिव्प्_७।२,३१।९७अब्।  
तृतीयावरणे शम्भोर्भक्त्या नित्यं समर्चितः  ॥ शिव्प्_७।२,३१।९७च्द्।  
सत्कृत्य शिवयोराज्ञां स मे दिशतु मङ्गलम्  ॥ शिव्प्_७।२,३१।९८अब्।  
दिवाकरो महेशस्य मूर्तिर्दीप्तिसुमण्डलः  ॥ शिव्प्_७।२,३१।९८च्द्।  
निर्गुणो गुणसङ्कीर्णस्तथैव गुणकेवलः  ॥ शिव्प्_७।२,३१।९९अब्।  
अविकारात्मकश्चाद्य एकस्सामान्यविक्रियः  ॥ शिव्प्_७।२,३१।९९च्द्।  
असाधारणकर्मा च सृष्टिस्थितिलयक्रमात्  ॥ शिव्प्_७।२,३१।१००अब्।  
एवं त्रिधा चतुर्धा च विभक्ताः पञ्चधा पुनः  ॥ शिव्प्_७।२,३१।१००च्द्।  
चतुर्थावरणे शम्भोः पूजितश्चानुगैः सह  ॥ शिव्प्_७।२,३१।१०१अब्।  
शिवप्रियः शिवासक्तः शिवपादार्चने रतः  ॥ शिव्प्_७।२,३१।१०१च्द्।  
सत्कृत्य शिवयोराज्ञां स मे दिशतु मङ्गलम्  ॥ शिव्प्_७।२,३१।१०२अब्।  
दिवाकरषडङ्गानि दीप्ताद्याश्चाष्टशक्तयः  ॥ शिव्प्_७।२,३१।१०२च्द्।  
आदित्यो भास्करो भानू रविश्चेत्यनुपूर्वशः  ॥ शिव्प्_७।२,३१।१०३अब्।  
अर्को ब्रह्मा तथा रुद्रो विष्नुश्चादित्यमूर्तयः  ॥ शिव्प्_७।२,३१।१०३च्द्।  
विस्तरासुतराबोधिन्याप्यायिन्यपराः पुनः  ॥ शिव्प्_७।२,३१।१०४अब्।  
५८४ब्  
  
उषा प्रभा तथा प्राज्ञा सन्ध्या चेत्यपि शक्तयः  ॥ शिव्प्_७।२,३१।१०४च्द्।  
सोमादिकेतुपर्यन्ता ग्रहाश्च शिवभाविताः  ॥ शिव्प्_७।२,३१।१०५अब्।  
शिवयोराज्ञयानुन्ना मङ्गलं प्रदिशन्तु मे  ॥ शिव्प्_७।२,३१।१०५च्द्।  
अथवा द्वादशादित्यास्तथा द्वादश शक्तयः  ॥ शिव्प्_७।२,३१।१०६अब्।  
ऋषयो देवगन्धर्वाः पन्नगाप्सरसां गणाः  ॥ शिव्प्_७।२,३१।१०६च्द्।  
ग्रामण्यश्च तथा यक्षा राक्षसाश्चासुरास्तथा  ॥ शिव्प्_७।२,३१।१०७अब्।  
सप्तसप्तगणाश्चैते सप्तच्छन्दोमया हयाः  ॥ शिव्प्_७।२,३१।१०७च्द्।  
वालखिल्या दयश्चैव सर्वे शिवपदार्चकाः  ॥ शिव्प्_७।२,३१।१०८अब्।  
सत्कृत्यशिवयोराज्ञां मङ्गलं प्रदिशन्तु मे  ॥ शिव्प्_७।२,३१।१०८च्द्।  
ब्रह्माथ देवदेवस्य मूर्तिर्भूमण्डलाधिपः  ॥ शिव्प्_७।२,३१।१०९अब्।  
चतुःषष्टिगुणैश्वर्यो बुद्धितत्त्वे प्रतिष्ठितः  ॥ शिव्प्_७।२,३१।१०९च्द्।  
निर्गुणो गुणसङ्कीर्णस्तथैव गुणकेवलः  ॥ शिव्प्_७।२,३१।११०अब्।  
अविकारात्मको देवस्ततस्साधारणः पुरः  ॥ शिव्प्_७।२,३१।११०च्द्।  
असाधारणकर्मा च सृष्टिस्थितिलयक्रमात्  ॥ शिव्प्_७।२,३१।१११अब्।  
भुवं त्रिधा चतुर्धा च विभक्तः पञ्चधा पुनः  ॥ शिव्प्_७।२,३१।१११च्द्।  
चतुर्थावरणे शम्भो पूजितश्च सहानुगैः  ॥ शिव्प्_७।२,३१।११२अब्।  
शिवप्रियः शिवासक्तश्शिवपादार्चने रतः  ॥ शिव्प्_७।२,३१।११२च्द्।  
सत्कृत्य शिवयोराज्ञां स मे दिशतु मङ्गलम्  ॥ शिव्प्_७।२,३१।११३अब्।  
हिरण्यगर्भो लोकेशो विराट् कालश्च पूरुषः  ॥ शिव्प्_७।२,३१।११३च्द्।  
सनत्कुमारः सनकः सनन्दश्च सनातनः  ॥ शिव्प्_७।२,३१।११४अब्।  
प्रजानां पतयश्चैव दक्षाद्या ब्रह्मसूनवः  ॥ शिव्प्_७।२,३१।११४च्द्।  
एकादश सपत्नीका धर्मस्सङ्कल्प एव च  ॥ शिव्प्_७।२,३१।११५अब्।  
शिवार्चनरताश्चैते शिवभक्तिपरायणाः  ॥ शिव्प्_७।२,३१।११५च्द्।  
शिवाज्ञावशगास्सर्वे दिशन्तु मम मङ्गलम्  ॥ शिव्प्_७।२,३१।११६अब्।  
चत्वारश्च तथा वेदास्सेतिहासपुराणकाः  ॥ शिव्प्_७।२,३१।११६च्द्।  
धर्मशास्त्राणि विद्याभिर्वैदिकीभिस्समन्विताः  ॥ शिव्प्_७।२,३१।११७अब्।  
परस्परविरुद्धार्थाः शिवप्रकृतिपादकाः  ॥ शिव्प्_७।२,३१।११७च्द्।  
सत्कृत्य शिवयोराज्ञां मङ्गलं प्रदिशन्तु मे  ॥ शिव्प्_७।२,३१।११८अब्।  
अथ रुद्रो महादेवः शम्भोर्मूर्तिर्गरीयसी  ॥ शिव्प्_७।२,३१।११८च्द्।  
वाह्नेयमण्डलाधीशः पौरुषैश्वर्यवान्प्रभुः  ॥ शिव्प्_७।२,३१।११९अब्।  
शिवाभिमानसम्पन्नो निर्गुणस्त्रिगुणात्मकः  ॥ शिव्प्_७।२,३१।११९च्द्।  
केवलं सात्त्विकश्चापि राजसश्चैव तामसः  ॥ शिव्प्_७।२,३१।१२०अब्।  
अविकाररतः पूर्वं ततस्तु समविक्रियः  ॥ शिव्प्_७।२,३१।१२०च्द्।  
असाधारणकर्मा च सृष्ट्यादिकरणात्पृथक्  ॥ शिव्प्_७।२,३१।१२१अब्।  
ब्रह्मणोपि शिरश्छेत्ता जनकस्तस्य तत्सुतः  ॥ शिव्प्_७।२,३१।१२१च्द्।  
जनकस्तनयश्चापि विष्णोरपि नियामकः  ॥ शिव्प्_७।२,३१।१२२अब्।  
बोधकश्च तयोर्नित्यमनुग्रहकरः प्रभुः  ॥ शिव्प्_७।२,३१।१२२च्द्।  
अण्डस्यान्तर्बहिर्वर्ती रुद्रो लोकद्वयाधिपः  ॥ शिव्प्_७।२,३१।१२३अब्।  
शिवप्रियः शिवासक्तः शिवपादार्चने रतः  ॥ शिव्प्_७।२,३१।१२३च्द्।  
शिवस्याज्ञां पुरस्कृत्य स मे दिशतु मङ्गलम्  ॥ शिव्प्_७।२,३१।१२४अब्।  
तस्य ब्रह्म षडङ्गानि विद्येशान्तं तथाष्टकम्  ॥ शिव्प्_७।२,३१।१२४च्द्।  
चत्वारो मूर्तिभेदाश्च शिवपूर्वाः शिवार्चकाः  ॥ शिव्प्_७।२,३१।१२५अब्।  
शिवो भवो हरश्चैव मृडश्चैव तथापरः  ॥ शिव्प्_७।२,३१।१२५च्द्।  
५८५अ  
  
शिवस्याज्ञां पुरस्कृत्य मङ्गलं प्रदिशन्तु मे  ॥ शिव्प्_७।२,३१।१२५एड़्।  
अथ विष्णुर्महेशस्य शिवस्यैव परा तनुः  ॥ शिव्प्_७।२,३१।१२६अब्।  
वारितत्त्वाधिपः साक्षादव्यक्तपदसंस्थितः  ॥ शिव्प्_७।२,३१।१२६च्द्।  
निर्गुणस्सत्त्वबहुलस्तथैव गुणकेवलः  ॥ शिव्प्_७।२,३१।१२७अब्।  
अविकाराभिमानी च त्रिसाधारणविक्रियः  ॥ शिव्प्_७।२,३१।१२७च्द्।  
असाधारणकर्मा च सृष्ट्यादिकरणात्पृथक्  ॥ शिव्प्_७।२,३१।१२८अब्।  
दक्षिणाङ्गभवेनापि स्पर्धमानः स्वयम्भुवा  ॥ शिव्प्_७।२,३१।१२८च्द्।  
आद्येन ब्रह्मणा साक्षात्सृष्टः स्रष्टा च तस्य तु  ॥ शिव्प्_७।२,३१।१२९अब्।  
अण्डस्यान्तर्बहिर्वर्ती विष्णुर्लोकद्वयाधिपः  ॥ शिव्प्_७।२,३१।१२९च्द्।  
असुरान्तकरश्चक्री शक्रस्यापि तथानुजः  ॥ शिव्प्_७।२,३१।१३०अब्।  
प्रादुर्भूतश्च दशधा भृगुशापच्छलादिह  ॥ शिव्प्_७।२,३१।१३०च्द्।  
भूभारनिग्रहार्थाय स्वेच्छयावातरक्षितौ  ॥ शिव्प्_७।२,३१।१३१अब्।  
अप्रमेयबलो मायी मायया मोहयञ्जगत्  ॥ शिव्प्_७।२,३१।१३१च्द्।  
मूर्तिं कृत्वा महाविष्णुं सदाशिष्णुमथापि वा  ॥ शिव्प्_७।२,३१।१३२अब्।  
वैष्णवैः पूजितो नित्यं मूर्तित्रयमयासने  ॥ शिव्प्_७।२,३१।१३२च्द्।  
शिवप्रियः शिवासक्तः शिवपादार्चने रतः  ॥ शिव्प्_७।२,३१।१३३अब्।  
शिवस्याज्ञां पुरस्कृत्य स मे दिशतु मङ्गलम्  ॥ शिव्प्_७।२,३१।१३३च्द्।  
वासुदेवो  ऽनिरुद्धश्च प्रद्युम्नश्च ततः परः  ॥ शिव्प्_७।२,३१।१३४अब्।  
सङ्कर्षणस्समाख्याताश्चतस्रो मूर्तयो हरेः  ॥ शिव्प्_७।२,३१।१३४च्द्।  
मत्स्यः कूर्मो वराहश्च नारसिंहो  ऽथ वामनः  ॥ शिव्प्_७।२,३१।१३५अब्।  
रामत्रयं तथा कृष्णो विष्णुस्तुरगवक्त्रकः  ॥ शिव्प्_७।२,३१।१३५च्द्।  
चक्रं नारायणस्यास्त्रं पाञ्चजन्यं च शार्ङ्गकम्  ॥ शिव्प्_७।२,३१।१३६अब्।  
सत्कृत्य शिवयोराज्ञां मङ्गलं प्रदिशन्तु मे  ॥ शिव्प्_७।२,३१।१३६च्द्।  
प्रभा सरस्वती गौरी लक्ष्मीश्च शिवभाविता  ॥ शिव्प्_७।२,३१।१३७अब्।  
शिवयोः शासनादेता मङ्गलं प्रदिशन्तु मे  ॥ शिव्प्_७।२,३१।१३७च्द्।  
इन्द्रो  ऽग्निश्च यमश्चैव निरृतिर्वरुणस्तथा  ॥ शिव्प्_७।२,३१।१३८अब्।  
वायुः सोमः कुबेरश्च तथेशानस्त्रिशूलधृक्  ॥ शिव्प्_७।२,३१।१३८च्द्।  
सर्वे शिवार्चनरताः शिवसद्भावभाविताः  ॥ शिव्प्_७।२,३१।१३९अब्।  
सत्कृत्य शिवयोराज्ञां मङ्गलं प्रदिशन्तु मे  ॥ शिव्प्_७।२,३१।१३९च्द्।  
त्रिशूलमथ वज्रं च तथा परशुसायकौ  ॥ शिव्प्_७।२,३१।१४०अब्।  
खड्गपाशाङ्कुशाश्चैव पिनाकश्चायुधोत्तमः  ॥ शिव्प्_७।२,३१।१४०च्द्।  
दिव्यायुधानि देवस्य देव्याश्चैतानि नित्यशः  ॥ शिव्प्_७।२,३१।१४१अब्।  
सत्कृत्य शिवयोराज्ञां रक्षां कुर्वन्तु मे सदा  ॥ शिव्प्_७।२,३१।१४१च्द्।  
वृषरूपधरो देवः सौरभेयो महाबलः  ॥ शिव्प्_७।२,३१।१४२अब्।  
वडवाख्यानलस्पर्धां पञ्चगोमातृभिर्वृतः  ॥ शिव्प्_७।२,३१।१४२च्द्।  
वाहनत्वमनुप्राप्तस्तपसा परमेशयोः  ॥ शिव्प्_७।२,३१।१४३अब्।  
तयोराज्ञां पुरस्कृत्य स मे कामं प्रयच्छतु  ॥ शिव्प्_७।२,३१।१४३च्द्।  
नन्दा सुनन्दा सुरभिः सुशीला सुमनास्तथा  ॥ शिव्प्_७।२,३१।१४४अब्।  
पञ्चगोमातरस्त्वेताश्शिवलोके व्यवस्थिताः  ॥ शिव्प्_७।२,३१।१४४च्द्।  
शिवभक्तिपरा नित्यं शिवार्चनपरायणाः  ॥ शिव्प्_७।२,३१।१४५अब्।  
शिवयोः शासनादेव दिशन्तु मम वाञ्छितम्  ॥ शिव्प्_७।२,३१।१४५च्द्।  
क्षेत्रपालो महातेजा नील जीमूतसन्निभः  ॥ शिव्प्_७।२,३१।१४६अब्।  
दंष्ट्राकरालवदनः स्फुरद्रक्ताधरोज्ज्वलः  ॥ शिव्प्_७।२,३१।१४६च्द्।  
रक्तोर्ध्वमूर्धजः श्रीमान्भ्रुकुटीकुटिलेक्षणः  ॥ शिव्प्_७।२,३१।१४७अब्।  
५८५ब्  
  
रक्तवृत्तत्रिनयनः शशिपन्नगभूषणः  ॥ शिव्प्_७।२,३१।१४७च्द्।  
नग्नस्त्रिशूलपाशासिकपालोद्यतपाणिकः  ॥ शिव्प्_७।२,३१।१४८अब्।  
भैरवो भैरवैः सिद्धैर्योगिनीभिश्च संवृतः  ॥ शिव्प्_७।२,३१।१४८च्द्।  
क्षेत्रेक्षेत्रे समासीनः स्थितो यो रक्षकस्सताम्  ॥ शिव्प्_७।२,३१।१४९अब्।  
शिवप्रणामपरमः शिवसद्भावभावितः  ॥ शिव्प्_७।२,३१।१४९च्द्।  
शिवश्रितान्विशेषेण रक्षन्पुत्रानिवौरसान्  ॥ शिव्प्_७।२,३१।१५०अब्।  
सत्कृत्य शिवयोराज्ञां स मे दिशतु मङ्गलम्  ॥ शिव्प्_७।२,३१।१५०च्द्।  
तालजङ्घादयस्तस्य प्रथमावरणेर्चिताः  ॥ शिव्प्_७।२,३१।१५१अब्।  
सत्कृत्य शिवयोराज्ञां चत्वारः समवन्तु माम्  ॥ शिव्प्_७।२,३१।१५१च्द्।  
भैरवाद्याश्च ये चान्ये समन्तात्तस्य वेष्टिताः  ॥ शिव्प्_७।२,३१।१५२अब्।  
ते  ऽपि मामनुगृह्णन्तु शिवशासनगौरवात्  ॥ शिव्प्_७।२,३१।१५२च्द्।  
नारदाद्याश्च मुनयो दिव्या देवैश्च पूजिताः  ॥ शिव्प्_७।२,३१।१५३अब्।  
साध्या मागाश्च ये देवा जनलोकनिवासिनः  ॥ शिव्प्_७।२,३१।१५३च्द्।  
विनिवृत्ताधिकाराश्च महर्लोकनिवासिनः  ॥ शिव्प्_७।२,३१।१५४अब्।  
सप्तर्षयस्तथान्ये वै वैमानिकगुणैस्सह  ॥ शिव्प्_७।२,३१।१५४च्द्।  
सर्वे शिवार्चनरताः शिवाज्ञावशवर्तिनः  ॥ शिव्प्_७।२,३१।१५५अब्।  
शिवयोराज्ञया मह्यं दिशन्तु मम काङ्क्षितम् १  ॥ शिव्प्_७।२,३१।१५५च्द्।  
गन्धर्वाद्याः पिशाचान्ताश्चतस्रो देवयोनयः  ॥ शिव्प्_७।२,३१।१५६अब्।  
सिद्धा विद्याधराद्याश्च ये  ऽपि चान्ये नभश्चराः  ॥ शिव्प्_७।२,३१।१५६च्द्।  
असुरा राक्षसाश्चैव पातालतलवासिनः  ॥ शिव्प्_७।२,३१।१५७अब्।  
अनन्ताद्याश्च नागेन्द्रा वैनतेयादयो द्विजाः  ॥ शिव्प्_७।२,३१।१५७च्द्।  
कूष्माण्डाः प्रेतवेताला ग्रहा भूतगणाः परे  ॥ शिव्प्_७।२,३१।१५८अब्।  
डाकिन्यश्चापि योगिन्यः शाकिन्यश्चापि तादृशाः  ॥ शिव्प्_७।२,३१।१५८च्द्।  
क्षेत्रारामगृहादीनि तीर्थान्यायतनानि च  ॥ शिव्प्_७।२,३१।१५९अब्।  
द्वीपाः समुद्रा नद्यश्च नदाश्चान्ये सरांसि च  ॥ शिव्प्_७।२,३१।१५९च्द्।  
गिरयश्च सुमेर्वाद्याः कननानि समन्ततः  ॥ शिव्प्_७।२,३१।१६०अब्।  
पशवः पक्षिणो वृक्षाः कृमिकीटादयो मृगाः  ॥ शिव्प्_७।२,३१।१६०च्द्।  
भुवनान्यपि सर्वाणि भुवनानामधीश्वरः  ॥ शिव्प्_७।२,३१।१६१अब्।  
अण्डान्यावरणैस्सार्धं मासाश्च दश दिग्गजाः  ॥ शिव्प्_७।२,३१।१६१च्द्।  
वर्णाः पदानि मन्त्राश्च तत्त्वान्यपि सहाधिपैः  ॥ शिव्प्_७।२,३१।१६२अब्।  
ब्रह्माण्डधारका रुद्रा रुद्राश्चान्ये सशक्तिकाः  ॥ शिव्प्_७।२,३१।१६२च्द्।  
यच्च किञ्चिज्जगत्यस्मिन्दृष्टं चानुमितं श्रुतम्  ॥ शिव्प्_७।२,३१।१६३अब्।  
सर्वे कामं प्रयच्छन्तु शिवयोरेव शासनात्  ॥ शिव्प्_७।२,३१।१६३च्द्।  
अथ विद्या परा शैवी पशुपाशविमोचिनी  ॥ शिव्प्_७।२,३१।१६४अब्।  
पञ्चार्थसञ्ज्ञिता दिव्या पशुविद्याबहिष्कृता  ॥ शिव्प्_७।२,३१।१६४च्द्।  
शास्त्रं च शिवधर्माख्यं धर्माख्यं च तदुत्तरम्  ॥ शिव्प्_७।२,३१।१६५अब्।  
शैवाख्यं शिवधर्माख्यं पुराणं श्रुतिसम्मितम्  ॥ शिव्प्_७।२,३१।१६५च्द्।  
शैवागमाश्च ये चान्ये कामिकाद्याश्चतुर्विधाः  ॥ शिव्प्_७।२,३१।१६६अब्।  
शिवाभ्यामविशेषेण सत्कृत्येह समर्चिताः  ॥ शिव्प्_७।२,३१।१६६च्द्।  
  
१ सर्वाभिलाषमित्यर्थः  
  
५८६अ  
  
ताभ्यामेव समाज्ञाता ममाभिप्रेतसिद्धये  ॥ शिव्प्_७।२,३१।१६७अब्।  
कर्मेदमनुमन्यन्तां सफलं साध्वनुष्ठितम्  ॥ शिव्प्_७।२,३१।१६७च्द्।  
श्वेताद्या नकुलीशान्ताः सशिष्याश्चापि देशिकाः  ॥ शिव्प्_७।२,३१।१६८अब्।  
तत्सन्ततीया गुरवो विशेषाद्गुरवो मम  ॥ शिव्प्_७।२,३१।१६८च्द्।  
शैवा माहेश्वराश्चैव ज्ञानकर्मपरायणाः  ॥ शिव्प्_७।२,३१।१६९अब्।  
कर्मेदमनुमन्यन्तां सफलं साध्वनुष्ठितम्  ॥ शिव्प्_७।२,३१।१६९च्द्।  
लौकिका ब्राह्मणास्सर्वे क्षत्रियाश्च विशः क्रमात्  ॥ शिव्प्_७।२,३१।१७०अब्।  
वेदवेदाङ्गतत्त्वज्ञाः सर्वशास्त्रविशारदाः  ॥ शिव्प्_७।२,३१।१७०च्द्।  
साङ्ख्या वैशेषिकाश्चैव यौगा नैयायिका नराः  ॥ शिव्प्_७।२,३१।१७१अब्।  
सौरा ब्रह्मास्तथा रौद्रा वैष्णवाश्चापरे नराः  ॥ शिव्प्_७।२,३१।१७१च्द्।  
शिष्टाः सर्वे विशिष्टा च शिवशासनयन्त्रिताः  ॥ शिव्प्_७।२,३१।१७२अब्।  
कर्मेदमनुमन्यन्तां ममाभिप्रेतसाधकम्  ॥ शिव्प्_७।२,३१।१७२च्द्।  
शैवाः सिद्धान्तमार्गस्थाः शैवाः पाशुपतास्तथा  ॥ शिव्प्_७।२,३१।१७३अब्।  
शैवा महाव्रतधराः शैवाः कापालिकाः परे  ॥ शिव्प्_७।२,३१।१७३च्द्।  
शिवाज्ञापालकाः पूज्या ममापि शिवशासनात्  ॥ शिव्प्_७।२,३१।१७४अब्।  
सर्वे ममानुगृह्णन्तु शंसन्तु सफलक्रियाम्  ॥ शिव्प्_७।२,३१।१७४च्द्।  
दक्षिणज्ञाननिष्ठाश्च दक्षिणोत्तरमार्गगाः  ॥ शिव्प्_७।२,३१।१७५अब्।  
अविरोधेन वर्तन्तां मन्त्रश्रेयो  ऽर्थिनो मम  ॥ शिव्प्_७।२,३१।१७५च्द्।  
नास्तिकाश्च शठाश्चैव कृतघ्नाश्चैव तामसाः  ॥ शिव्प्_७।२,३१।१७६अब्।  
पाषण्डाश्चातिपापाश्च वर्तन्तां दूरतो मम  ॥ शिव्प्_७।२,३१।१७६च्द्।  
बहुभिः किं स्तुतैरत्र ये  ऽपि के  ऽपिचिदास्तिकाः  ॥ शिव्प्_७।२,३१।१७७अब्।  
सर्वे मामनुगृह्णन्तु सन्तः शंसन्तु मङ्गलम्  ॥ शिव्प्_७।२,३१।१७७च्द्।  
नमश्शिवाय साम्बाय ससुतायादिहेतवे  ॥ शिव्प्_७।२,३१।१७८अब्।  
पञ्चावरणरूपेण प्रपञ्चेनावृताय ते  ॥ शिव्प्_७।२,३१।१७८च्द्।  
इत्युक्त्वा दण्डवद्भूमौ प्रणिपत्य शिवं शिवाम्  ॥ शिव्प्_७।२,३१।१७९अब्।  
जपेत्पञ्चाक्षरीं विद्यामष्टोत्तरशतावराम्  ॥ शिव्प्_७।२,३१।१७९च्द्।  
तथैव शक्तिविद्यां च जपित्वा तत्समर्पणम्  ॥ शिव्प्_७।२,३१।१८०अब्।  
कृत्वा तं क्षमयित्वेशं पूजाशेषं समापयेत्  ॥ शिव्प्_७।२,३१।१८०च्द्।  
एतत्पुण्यतमं स्तोत्रं शिवयोर्हृदयङ्गमम्  ॥ शिव्प्_७।२,३१।१८१अब्।  
सर्वाभीष्टप्रदं साक्षाद्भुक्तिमुक्त्यैकसाधनम्  ॥ शिव्प्_७।२,३१।१८१च्द्।  
य इदं कीर्तयेन्नित्यं शृणुयाद्वा समाहितः  ॥ शिव्प्_७।२,३१।१८२अब्।  
स विधूयाशु पापानि शिवसायुज्यमाप्नुयात्  ॥ शिव्प्_७।२,३१।१८२च्द्।  
गोघ्नश्चैव कृतघ्नश्च वीरहा भ्रूणहापि वा  ॥ शिव्प्_७।२,३१।१८३अब्।  
शरणागतघाती च मित्रविश्रम्भघातकः  ॥ शिव्प्_७।२,३१।१८३च्द्।  
दुष्टपापसमाचारो मातृहा पितृहापि वा  ॥ शिव्प्_७।२,३१।१८४अब्।  
स्तवेनानेन जप्तेन तत्तत्पापात्प्रमुच्यते  ॥ शिव्प्_७।२,३१।१८४च्द्।  
दुःस्वप्नादिमहानर्थसूचकेषु भयेषु च  ॥ शिव्प्_७।२,३१।१८५अब्।  
यदि सङ्कीर्तयेदेतन्न ततो नार्थभाग्भवेत्  ॥ शिव्प्_७।२,३१।१८५च्द्।  
आयुरारोग्यमैश्वर्यं यच्चान्यदपि वाञ्छितम्  ॥ शिव्प्_७।२,३१।१८६अब्।  
स्तोत्रस्यास्य जपे तिष्ठंस्तत्सर्वं लभते नरः  ॥ शिव्प्_७।२,३१।१८६च्द्।  
असम्पूज्य शिवस्तोत्रं जपात्फलमुदाहृतम्  ॥ शिव्प्_७।२,३१।१८७अब्।  
सम्पूज्य च जपे तस्य फलं वक्तुं न शक्यते  ॥ शिव्प्_७।२,३१।१८७च्द्।  
५८६ब्  
  
आस्तामियं फलावाप्तिरस्मिन्सङ्कीर्तिते सति  ॥ शिव्प्_७।२,३१।१८८अब्।  
सार्धमम्बिकया देवः श्रुत्यैवं दिवि तिष्ठति  ॥ शिव्प्_७।२,३१।१८८च्द्।  
तस्मान्नभसि सम्पूज्य देवं देवं सहोमया  ॥ शिव्प्_७।२,३१।१८९अब्।  
कृताञ्जलिपुटस्तिष्ठंस्तोत्रमेतदुदीरयेत्  ॥ शिव्प्_७।२,३१।१८९च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शिवमहास्तोत्रवर्णनं नामैकत्रिंशो  ऽध्यायः  
  
छप्तेर् ३२  
उपमन्युरुवाच  
एतत्ते कथितं कृष्ण कर्मेहामुत्र सिद्धिदम्  ॥ शिव्प्_७।२,३२।१अब्।  
क्रियातपोजपध्यानसमुच्चयमयं परम्  ॥ शिव्प्_७।२,३२।१च्द्।  
अथ वक्ष्यामि शैवानामिहैव फलदं नृणाम्  ॥ शिव्प्_७।२,३२।२अब्।  
पूजाहोमजपध्यानतपोदानमयं महत्  ॥ शिव्प्_७।२,३२।२च्द्।  
तत्र संसाधयेत्पूर्वं मन्त्रं मन्त्रार्थवित्तमः  ॥ शिव्प्_७।२,३२।३अब्।  
दृष्टसिद्धिकरं कर्म नान्यथा फलदं यतः  ॥ शिव्प्_७।२,३२।३च्द्।  
सिद्धमन्त्रो  ऽप्यदृष्टेन प्रबलेन तु केनचित्  ॥ शिव्प्_७।२,३२।४अब्।  
प्रतिबन्धफलं कर्म न कुर्यात्सहसा बुधः  ॥ शिव्प्_७।२,३२।४च्द्।  
तस्य तु प्रतिबन्धस्य कर्तुं शक्येह निष्कृतिः  ॥ शिव्प्_७।२,३२।५अब्।  
परीक्ष्य शकुनाद्यैस्तदादौ निष्कृतिमाचरेत्  ॥ शिव्प्_७।२,३२।५च्द्।  
यो  ऽन्यथा कुरुते मोहात्कर्मैहिकफलं नरः  ॥ शिव्प्_७।२,३२।६अब्।  
न तेन फलभाक्स स्यात्प्राप्नुयाच्चोपहास्यताम्  ॥ शिव्प्_७।२,३२।६च्द्।  
अबिस्रब्धो न कुर्वीत कर्म दृष्टफलं क्वचित्  ॥ शिव्प्_७।२,३२।७अब्।  
स खल्वश्रद्धधानः स्यान्नाश्रद्धः फलमृच्छति  ॥ शिव्प्_७।२,३२।७च्द्।  
नापराधोस्ति देवस्य कर्मण्यपि तु निष्फले  ॥ शिव्प्_७।२,३२।८अब्।  
यथोक्तकारिणां पुंसामिहैव फलदर्शनात्  ॥ शिव्प्_७।२,३२।८च्द्।  
साधकः सिद्धमन्त्रश्च निरस्तप्रतिबन्धकः  ॥ शिव्प्_७।२,३२।९अब्।  
विश्वस्तः श्रद्धधानश्च कुर्वन्नाप्नोति तत्फलम्  ॥ शिव्प्_७।२,३२।९च्द्।  
अथवा तत्फलावाप्त्यै ब्रह्मचर्यरतो भवेत्  ॥ शिव्प्_७।२,३२।१०अब्।  
रात्रौ हविष्यमश्नीयात्पायसं वा फलानि वा  ॥ शिव्प्_७।२,३२।१०च्द्।  
हिंसादि यन्निषिद्धं स्यान्न कुर्यान्मनसापि तत्  ॥ शिव्प्_७।२,३२।११अब्।  
सदा भस्मानुलिप्तां गस्सुवेषश्च शुचिर्भवेत्  ॥ शिव्प्_७।२,३२।११च्द्।  
इत्थमाचारवान्भूत्वा स्वानुकूले शुभे  ऽहनि  ॥ शिव्प्_७।२,३२।१२अब्।  
पूर्वोक्तलक्षणे देशे पुष्पदामाद्यलङ्कृते  ॥ शिव्प्_७।२,३२।१२च्द्।  
आलिप्य शकृता १ भूमिं हस्तमानावरां यथा  ॥ शिव्प्_७।२,३२।१३अब्।  
विलिखेत्कमले भद्रे दीप्यमानं स्वतेजसा  ॥ शिव्प्_७।२,३२।१३च्द्।  
तप्तजाम्बूनदमयमष्टपत्रं सकेसरम्  ॥ शिव्प्_७।२,३२।१४अब्।  
मध्ये कर्णिकया युक्तं सर्वरत्नैरलङ्कृतम्  ॥ शिव्प्_७।२,३२।१४च्द्।  
स्वाकारसदृशेनैव नालेन च समन्वितम्  ॥ शिव्प्_७।२,३२।१५अब्।  
तादृशे स्वर्णनिर्माणे कन्दे सम्यग्विधानतः  ॥ शिव्प्_७।२,३२।१५च्द्।  
तत्राणिमादिकं सर्वं सङ्कल्प्य मनसा पुनः  ॥ शिव्प्_७।२,३२।१६अब्।  
रत्नजं वाथ सौवर्णं स्फटिकं वा सलक्षणम्  ॥ शिव्प्_७।२,३२।१६च्द्।  
लिङ्गं सवेदिकं चैव स्थापयित्वा विधानतः  ॥ शिव्प्_७।२,३२।१६एड़्।  
तत्रावाह्य यजेद्देवं साम्बं सगणमव्ययम्  ॥ शिव्प्_७।२,३२।१७अब्।  
तत्र माहेश्वरी कल्प्या मूर्तिर्मूर्तिमतः प्रभोः  ॥ शिव्प्_७।२,३२।१७च्द्।  
  
१ गोरिति शेषः  
  
५८७अ  
  
चतुर्भुजा चतुर्वक्त्रा सर्वाभरणभूषिता  ॥ शिव्प्_७।२,३२।१८अब्।  
शार्दूलचर्मवसना किञ्चिद्विहसितानना  ॥ शिव्प्_७।२,३२।१८च्द्।  
वरदाभयहस्ता च मृगटङ्कधरा तथा  ॥ शिव्प्_७।२,३२।१९अब्।  
अथ वाष्टभुजा चिन्त्या चिन्तकस्य यथारुचि  ॥ शिव्प्_७।२,३२।१९च्द्।  
तदा त्रिशूलपरशुखड्गवज्राणि दक्षिणे  ॥ शिव्प्_७।२,३२।२०अब्।  
वामे पाशाङ्कुशौ तद्वत्खेटं नागं च बिभ्रती  ॥ शिव्प्_७।२,३२।२०च्द्।  
बालार्कसदृशप्रख्या प्रतिवक्त्रं त्रिलोचना  ॥ शिव्प्_७।२,३२।२१अब्।  
तस्याः पूर्वमुखं सौम्यं स्वाकारसदृशप्रभम्  ॥ शिव्प्_७।२,३२।२१च्द्।  
दक्षिणं नीलजीमूतसदृशं घोरदर्शनम्  ॥ शिव्प्_७।२,३२।२२अब्।  
उत्तरं विद्रुमप्रख्यं नीलालकविभूषितम्  ॥ शिव्प्_७।२,३२।२२च्द्।  
पश्चिमं पूर्णचन्द्राभं सौम्यमिन्दुकलाधरम्  ॥ शिव्प्_७।२,३२।२३अब्।  
तदङ्कमण्डलारूढा शक्तिर्माहेश्वरी परा  ॥ शिव्प्_७।२,३२।२३च्द्।  
महालक्ष्मीरिति ख्याता श्यामा सर्वमनोहरा  ॥ शिव्प्_७।२,३२।२४अब्।  
मूर्तिं कृत्वैवमाकारां सकलीकृत्य च क्रमात्  ॥ शिव्प्_७।२,३२।२४च्द्।  
मूर्तिमन्तमथावाह्य यजेत्परमकारणम्  ॥ शिव्प्_७।२,३२।२५अब्।  
स्नानार्थे कल्पयेत्तत्र पञ्चगव्यं तु कापिलम्  ॥ शिव्प्_७।२,३२।२५च्द्।  
पञ्चामृतं च पूर्णानि बीजानि च विशेषतः  ॥ शिव्प्_७।२,३२।२६अब्।  
पुरस्तान्मण्डलं कृत्वा रत्नचूर्णाद्यलङ्कृतम्  ॥ शिव्प्_७।२,३२।२६च्द्।  
कर्णिकायां प्रविन्यस्येदीशानकलशं पुनः  ॥ शिव्प्_७।२,३२।२७अब्।  
सद्यादिकलशान्पश्चात्परितस्तस्य कल्पयेत्  ॥ शिव्प्_७।२,३२।२७च्द्।  
ततो विद्येशकलशानष्टौ पूर्वादिवत्क्रमात्  ॥ शिव्प्_७।२,३२।२८अब्।  
तीर्थाम्बुपूरितान्कृत्वा सूत्रेणावेष्ट्य पूर्ववत्  ॥ शिव्प्_७।२,३२।२८च्द्।  
पुण्यद्रव्याणि निक्षिप्य समन्त्रं सविधानकम्  ॥ शिव्प्_७।२,३२।२९अब्।  
दुकूलाद्येन वस्त्रेण समाच्छाद्य समन्ततः  ॥ शिव्प्_७।२,३२।२९च्द्।  
सर्वत्र मन्त्रं विन्यस्य तत्तन्मन्त्रपुरस्सरम्  ॥ शिव्प्_७।२,३२।३०अब्।  
स्नानकाले तु सम्प्राप्ते सर्वमङ्गलनिस्वनैः  ॥ शिव्प्_७।२,३२।३०च्द्।  
पञ्चगव्यादिभिश्चैव स्नापयेत्परमेश्वरम्  ॥ शिव्प्_७।२,३२।३१अब्।  
ततः कुशोदकाद्यानि स्वर्णरत्नोदकान्यपि  ॥ शिव्प्_७।२,३२।३१च्द्।  
गन्धपुष्पादिसिद्धानि मन्त्रसिद्धानि च क्रमात्  ॥ शिव्प्_७।२,३२।३२अब्।  
उद्धृत्योद्धृत्य मन्त्रेण तैस्तैस्स्नाप्य महेश्वरम्  ॥ शिव्प्_७।२,३२।३२च्द्।  
गन्धं पुष्पादिदीपांश्च पूजाकर्म समाचरेत्  ॥ शिव्प्_७।२,३२।३३अब्।  
पलावरः स्यादालेप एकादशपलोत्तरः  ॥ शिव्प्_७।२,३२।३३च्द्।  
सुवर्णरत्नपुष्पाणि शुभानि सुरभीणि च  ॥ शिव्प्_७।२,३२।३४अब्।  
नीलोत्पलाद्युत्पलानि बिल्वपत्राण्यनेकशः  ॥ शिव्प्_७।२,३२।३४च्द्।  
कमलानि च रक्तानि श्वेतान्यपि च शम्भवे  ॥ शिव्प्_७।२,३२।३५अब्।  
कृष्णागुरूद्भवो धूपः सकर्पूराज्यगुग्गुलः  ॥ शिव्प्_७।२,३२।३५च्द्।  
कपिलाघृतसंसिद्धा दीपाः कर्पूरवर्तिजाः  ॥ शिव्प्_७।२,३२।३६अब्।  
पञ्चब्रह्मषडङ्गानि पूज्यान्यावरणानि च  ॥ शिव्प्_७।२,३२।३६च्द्।  
नैवेद्यः पयसा सिद्धः स गुडाज्यो महाचरुः  ॥ शिव्प्_७।२,३२।३७अब्।  
पाटलोत्पलपद्माद्यैः पानीयं च सुगन्धितम्  ॥ शिव्प्_७।२,३२।३७च्द्।  
पञ्चसौगन्धिकोपेतं ताम्बूलं च सुसंस्कृतम्  ॥ शिव्प्_७।२,३२।३८अब्।  
सुवर्णरत्नसिद्धानि भूषणानि विशेषतः  ॥ शिव्प्_७।२,३२।३८च्द्।  
५८७ब्  
  
वासांसि च विचित्राणि सूक्ष्माणि च नवानि च  ॥ शिव्प्_७।२,३२।३९अब्।  
दर्शनीयानि देयानि गानवाद्यादिभिस्सह  ॥ शिव्प्_७।२,३२।३९च्द्।  
जपश्च मूलमन्त्रस्य लक्षः परमसङ्ख्यया  ॥ शिव्प्_७।२,३२।४०अब्।  
एकावरा त्र्युत्तरा च पूजा फलवशादिह  ॥ शिव्प्_७।२,३२।४०च्द्।  
दशसङ्ख्यावरो होमः प्रतिद्रव्यं शतोत्तरः  ॥ शिव्प्_७।२,३२।४१अब्।  
घोररूपश्शिवश्चिन्त्यो मारणोच्चाटनादिषु  ॥ शिव्प्_७।२,३२।४१च्द्।  
शिवलिङ्गे शिवाग्नौ च ह्यन्यासु प्रतिमासु च  ॥ शिव्प्_७।२,३२।४२अब्।  
चिन्त्यस्सौम्यतनुश्शम्भुः कार्ये शान्तिकपौष्टिके  ॥ शिव्प्_७।२,३२।४२च्द्।  
आयसौ स्रुक्स्रुवौ कार्यौ मारणादिषु कर्मसु  ॥ शिव्प्_७।२,३२।४३अब्।  
तदन्यत्र तु सौवर्णौ शान्तिकाद्येषु कृत्स्नशः  ॥ शिव्प्_७।२,३२।४३च्द्।  
दूर्वया घृतगोक्षीरमिश्रया मधुना तथा  ॥ शिव्प्_७।२,३२।४४अब्।  
चरुणा सघृतेनैव केवलं पयसापि वा  ॥ शिव्प्_७।२,३२।४४च्द्।  
जुहुयान्मृत्युविजये तिलै रोगोपशान्तये  ॥ शिव्प्_७।२,३२।४५अब्।  
घृतेन पयसा चैव कमलैर्वाथ केवलैः  ॥ शिव्प्_७।२,३२।४५च्द्।  
समृद्धिकामो जुहुयान्महादारिद्र्यशान्तये  ॥ शिव्प्_७।२,३२।४६अब्।  
जातीपुष्पेण वश्यार्थी जुहुयात्सघृतेन तु  ॥ शिव्प्_७।२,३२।४६च्द्।  
घृतेन करवीरैश्च कुर्यादाकर्षणं द्विजः  ॥ शिव्प्_७।२,३२।४७अब्।  
तैलेनोच्चाटनं कुर्यात्स्तम्भनं मधुना पुनः  ॥ शिव्प्_७।२,३२।४७च्द्।  
स्तम्भनं सर्षपेणापि लशुनेन तु पातनम्  ॥ शिव्प्_७।२,३२।४८अब्।  
ताडनं रुधिरेण स्यात्खरस्योष्ट्रस्य चोभयोः  ॥ शिव्प्_७।२,३२।४८च्द्।  
मारणोच्चाटने कुर्याद्रोहिबीजैस्तिलान्वितैः  ॥ शिव्प्_७।२,३२।४९अब्।  
विद्वेषणं च तैलेन कुर्याल्लाङ्गलकस्य तु  ॥ शिव्प्_७।२,३२।४९च्द्।  
बन्धनं रोहिबीजेन सेनास्तम्भनमेव च  ॥ शिव्प्_७।२,३२।५०अब्।  
रक्तसर्षपसम्मिश्रैर्होमद्रव्यैरशेषतः  ॥ शिव्प्_७।२,३२।५०च्द्।  
हस्तयन्त्रोद्भवैस्तैलैर्जुहुयादाभिचारिके  ॥ शिव्प्_७।२,३२।५१अब्।  
कटुकीतुषसंयुक्तैः कार्पासास्थिभिरेव च  ॥ शिव्प्_७।२,३२।५१च्द्।  
सर्षपैस्तैलसम्मिश्रैर्जुहुयादाभिचारिके  ॥ शिव्प्_७।२,३२।५२अब्।  
ज्वरोपशान्तिदं क्षीरं सौभाग्यफलदं तथा  ॥ शिव्प्_७।२,३२।५२च्द्।  
सर्वसिद्धिकरो होमः क्षौद्राज्यदधिभिर्युतैः  ॥ शिव्प्_७।२,३२।५३अब्।  
क्षीरेण तन्दुलैश्चैव चरुणा केवलेन वा  ॥ शिव्प्_७।२,३२।५३च्द्।  
शान्तिकं पौष्टिकं वापि सप्तभिः समिदादिभिः  ॥ शिव्प्_७।२,३२।५४अब्।  
द्रव्यैर्विशेषतो होमे वश्यमाकर्षणं तथा  ॥ शिव्प्_७।२,३२।५४च्द्।  
वश्यमाकर्षणं चैव श्रीपदं च विशेषतः  ॥ शिव्प्_७।२,३२।५५अब्।  
बिल्वपत्रैस्तु हवनं शत्रोर्विजयदं तथा  ॥ शिव्प्_७।२,३२।५५च्द्।  
समिधः शान्तिकार्येषु पालाशखदिरादिकाः  ॥ शिव्प्_७।२,३२।५६अब्।  
करवीरार्कजाः क्रौर्ये कण्टकिन्यश्च विग्रहे  ॥ शिव्प्_७।२,३२।५६च्द्।  
प्रशान्तः शान्तिकं कुर्यात्पौष्टिकं च विशेषतः  ॥ शिव्प्_७।२,३२।५७अब्।  
निर्घृणः क्रुद्धचित्तस्तु प्रकुर्यादाभिचारिकम्  ॥ शिव्प्_७।२,३२।५७च्द्।  
अतीवदुरवस्थायां प्रतीकारान्तरं न चेत्  ॥ शिव्प्_७।२,३२।५८अब्।  
आततायिनमुद्दिश्य प्रकुर्यादाभिचारिकम्  ॥ शिव्प्_७।२,३२।५८च्द्।  
स्वराष्ट्रपतिमुद्दिश्य न कुर्यादाभिचारिकम्  ॥ शिव्प्_७।२,३२।५९अब्।  
यद्यास्तिकस्सुधर्मिष्ठो मान्यो वा यो  ऽपि कोपि वा  ॥ शिव्प्_७।२,३२।५९च्द्।  
तमुद्दिश्यापि नो कुर्यादाततायिनमप्युत  ॥ शिव्प्_७।२,३२।६०अब्।  
मनसा कर्मणा वाचा यो  ऽपि कोपि शिवाश्रितः  ॥ शिव्प्_७।२,३२।६०च्द्।  
५८८अ  
  
स्वराष्ट्रपतिमुद्दिश्य शिवा श्रितमथापि वा  ॥ शिव्प्_७।२,३२।६१अब्।  
कृत्वाभिचारिकं कर्म सद्यो विनिपतेन्नरः  ॥ शिव्प्_७।२,३२।६१च्द्।  
स्वराष्ट्रपालकं तस्माच्छिवभक्तं च कञ्चन  ॥ शिव्प्_७।२,३२।६२अब्।  
न हिंस्यादभिचाराद्यैर्यदीच्छेत्सुखमात्मनः  ॥ शिव्प्_७।२,३२।६२च्द्।  
अन्यं कमपि चोद्दिश्य कृत्वा वै मारणादिकम्  ॥ शिव्प्_७।२,३२।६३अब्।  
पश्चात्तापेन संयुक्तः प्रायश्चित्तं समाचरेत्  ॥ शिव्प्_७।२,३२।६३च्द्।  
बाणलिङ्गे  ऽपि वा कुर्यान्निर्धनो धनवानपि  ॥ शिव्प्_७।२,३२।६४अब्।  
स्वयम्भूते  ऽथ वा लिङ्गे आर्षके वैदिके  ऽपि वा  ॥ शिव्प्_७।२,३२।६४च्द्।  
अभावे हेमरत्नानामशक्तौ च तदर्जने  ॥ शिव्प्_७।२,३२।६५अब्।  
मनसैवाचरेदेतद्द्रव्यैर्वा प्रतिरूपकैः  ॥ शिव्प्_७।२,३२।६५च्द्।  
क्वचिदंशे तु यः शक्तस्त्वशक्तः क्वचिदंशके  ॥ शिव्प्_७।२,३२।६६अब्।  
सो  ऽपि शक्त्यनुसारेण कुर्वंश्चेत्फलमृच्छति  ॥ शिव्प्_७।२,३२।६६च्द्।  
कर्मण्यनुष्ठिते  ऽप्यस्मिन्फलं यत्र न दृश्यते  ॥ शिव्प्_७।२,३२।६७अब्।  
द्विस्त्रिर्वावर्तयेत्तत्र सर्वथा दृश्यते फलम्  ॥ शिव्प्_७।२,३२।६७च्द्।  
पूजोपयुक्तं यद्द्रव्यं हेमरत्नाद्यनुत्तमम्  ॥ शिव्प्_७।२,३२।६८अब्।  
तत्सर्वं गुरवे दद्याद्दक्षिणां च ततः पृथक्  ॥ शिव्प्_७।२,३२।६८च्द्।  
स चेन्नेच्छति तत्सर्वं शिवाय विनिवेदयेत्  ॥ शिव्प्_७।२,३२।६९अब्।  
अथवा शिवभक्तेभ्यो नान्येभ्यस्तु प्रदीयते  ॥ शिव्प्_७।२,३२।६९च्द्।  
यः स्वयं साधयेच्छक्त्या गुर्वादिनिरपेक्षया  ॥ शिव्प्_७।२,३२।७०अब्।  
सो  ऽप्येवमाचरेदत्र न गृह्णीयात्स्वयं पुनः  ॥ शिव्प्_७।२,३२।७०च्द्।  
स्वयं गृह्णाति यो लोभात्पूजाङ्गद्रव्यमुत्तमम्  ॥ शिव्प्_७।२,३२।७१अब्।  
काङ्क्षितं न लभेन्मूढो नात्र कार्या विचारणा  ॥ शिव्प्_७।२,३२।७१च्द्।  
अर्चितं यत्तु तल्लिङ्गं गृह्णीयाद्वा नवा स्वयम्  ॥ शिव्प्_७।२,३२।७२अब्।  
गृह्णीयाद्यदि तन्नित्यं स्वयं वान्यो  ऽपि वार्चयेत्  ॥ शिव्प्_७।२,३२।७२च्द्।  
यथोक्तमेव कर्मैतदाचरेद्यो  ऽनपायतः  ॥ शिव्प्_७।२,३२।७३अब्।  
फलं व्यभिचरेन्नैवमित्यतः किं प्ररोचकम्  ॥ शिव्प्_७।२,३२।७३च्द्।  
तथाप्युद्देशतो वक्ष्ये कर्मणः सिद्धिमुत्तमम्  ॥ शिव्प्_७।२,३२।७४अब्।  
अपि शत्रुभिराक्रान्तो व्याधिभिर्वाप्यनेकशः  ॥ शिव्प्_७।२,३२।७४च्द्।  
मृत्योरास्यगतश्चापि मुच्यते निरपायतः  ॥ शिव्प्_७।२,३२।७५अब्।  
पूजायते  ऽतिकृपणो रिक्तो वैश्रवणायते  ॥ शिव्प्_७।२,३२।७५च्द्।  
कामायते विरूपो  ऽपि वृद्धो  ऽपि तरुणायते  ॥ शिव्प्_७।२,३२।७६अब्।  
शत्रुर्मित्रायते सद्यो विरोधी किङ्करायते  ॥ शिव्प्_७।२,३२।७६च्द्।  
विषायते यदमृतं विषमप्यमृतायते  ॥ शिव्प्_७।२,३२।७७अब्।  
स्थलायते समुद्रो  ऽपि स्थलमप्यर्णवायते  ॥ शिव्प्_७।२,३२।७७च्द्।  
महीधरायते श्वभ्रं स च श्वभ्रायते गिरिः  ॥ शिव्प्_७।२,३२।७८अब्।  
पद्माकरायते वह्निः सरो वैश्वानरायते  ॥ शिव्प्_७।२,३२।७८च्द्।  
वनायते यदुद्यानं तदुद्यानायते वनम्  ॥ शिव्प्_७।२,३२।७९अब्।  
सिंहायते मृगः क्षुद्रः सिंहः क्रीडामृगायते  ॥ शिव्प्_७।२,३२।७९च्द्।  
स्त्रियो  ऽभिसारिकायन्ते लक्ष्मीः सुचरितायते  ॥ शिव्प्_७।२,३२।८०अब्।  
स्वैरप्रेष्यायते वाणी कीर्तिस्तु गणिकायते  ॥ शिव्प्_७।२,३२।८०च्द्।  
स्वैराचारायते मेधा वज्रसूचीयते मनः  ॥ शिव्प्_७।२,३२।८१अब्।  
महावातायते शक्तिर्बलं मत्तगजायते  ॥ शिव्प्_७।२,३२।८१च्द्।  
५८८ब्  
  
स्तम्भायते समुद्योगैः शत्रुपक्षे स्थिता क्रिया  ॥ शिव्प्_७।२,३२।८२अब्।  
शत्रुपक्षायते  ऽरीणां सर्व एव सुहृज्जनः  ॥ शिव्प्_७।२,३२।८२च्द्।  
शत्रवः कुणपायन्ते जीवन्तोपि सबान्धवाः  ॥ शिव्प्_७।२,३२।८३अब्।  
आपन्नो  ऽपि गतारिष्टः स्वयं खल्वमृतायते  ॥ शिव्प्_७।२,३२।८३च्द्।  
रसाय नायते नित्यमपथ्यमपि सेवितम्  ॥ शिव्प्_७।२,३२।८४अब्।  
अनिशं क्रियमाणापि रतिस्त्वभिनवायते  ॥ शिव्प्_७।२,३२।८४च्द्।  
अनागतादिकं सर्वं करस्थामलकायते  ॥ शिव्प्_७।२,३२।८५अब्।  
यादृच्छिकफलायन्ते सिद्धयो  ऽप्यणिमादयः  ॥ शिव्प्_७।२,३२।८५च्द्।  
बहुनात्र किमुक्तेन सर्वकामार्थसिद्धिषु  ॥ शिव्प्_७।२,३२।८६अब्।  
अस्मिन्कर्मणि निर्वृत्ते त्वनवाप्यं न विद्यते  ॥ शिव्प्_७।२,३२।८६च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे ऐहिकसिद्धिकर्मवर्णनं नाम द्वात्रिंशो  ऽध्यायः  
  
छप्तेर् ३३  
उपमन्युरुवाच  
अतः परं प्रवक्ष्यामि केवलामुष्मिकं विधिम्  ॥ शिव्प्_७।२,३३।१अब्।  
नैतेन सदृशं किञ्चित्कर्मास्ति भुवनत्रये  ॥ शिव्प्_७।२,३३।१च्द्।  
पुण्यातिशयसंयुक्तः सर्वैर्देवैरनुष्ठितः  ॥ शिव्प्_७।२,३३।२अब्।  
ब्रह्मणा विष्णुना चैव रुद्रेण च विशेषतः  ॥ शिव्प्_७।२,३३।२च्द्।  
इन्द्रादिलोकपारैश्च सूर्याद्यैर्नवभिर्ग्रहैः  ॥ शिव्प्_७।२,३३।३अब्।  
विश्वामित्रवसिष्ठाद्यैर्ब्रह्मविद्भिर्महर्षिभिः  ॥ शिव्प्_७।२,३३।३च्द्।  
श्वेतागस्त्यदधीचाद्यैरस्माभिश्च शिवाश्रितैः  ॥ शिव्प्_७।२,३३।४अब्।  
नन्दीश्वरमहाकालभृङ्गीशाद्यैर्गणेश्वरैः  ॥ शिव्प्_७।२,३३।४च्द्।  
पातालवासिभिर्दैत्यैः शेषाद्यैश्च महोरगैः  ॥ शिव्प्_७।२,३३।५अब्।  
सिद्धैर्यक्षैश्च गन्धर्वै रक्षोभूतपिशाचकैः  ॥ शिव्प्_७।२,३३।५च्द्।  
स्वंस्वं पदमनुप्राप्तं सर्वैरयमनुष्ठितः  ॥ शिव्प्_७।२,३३।६अब्।  
अनेन विधिना सर्वे देवा देवत्वमागताः  ॥ शिव्प्_७।२,३३।६च्द्।  
ब्रह्मा ब्रह्मत्वमापन्नो विष्णुर्विष्णुत्वमागतः  ॥ शिव्प्_७।२,३३।७अब्।  
रुद्रो रुद्रत्वमापन्न इन्द्रश्चेन्द्रत्वमागतः  ॥ शिव्प्_७।२,३३।७च्द्।  
गणेशश्च गणेशत्वमनेन विधिना गतः  ॥ शिव्प्_७।२,३३।८अब्।  
सितचन्दनतोयेन लिङ्गं स्नाप्य शिवं शिवाम्  ॥ शिव्प्_७।२,३३।८च्द्।  
श्वेतैर्विकसितैः पद्मैः सम्पूज्य प्रणिपत्य च  ॥ शिव्प्_७।२,३३।८एड़्।  
तत्र पद्मासनं रम्यं कृत्वा लक्षणसंयुतम्  ॥ शिव्प्_७।२,३३।९अब्।  
विभवे सति हेमाद्यै रत्नाद्यैर्वा स्वशक्तितः  ॥ शिव्प्_७।२,३३।९च्द्।  
मध्ये केसरजालास्य स्थाप्य लिङ्गं कनीयसम्  ॥ शिव्प्_७।२,३३।१०अब्।  
अङ्गुष्ठप्रतिमं रम्यं सर्वगन्धमयं शुभम्  ॥ शिव्प्_७।२,३३।१०च्द्।  
दक्षिणे स्थापयित्वा तु बिल्वपत्रैः समर्चयेत्  ॥ शिव्प्_७।२,३३।११अब्।  
अगुरुं दक्षिणे पार्श्वे पश्चिमे तु मनःशिलाम्  ॥ शिव्प्_७।२,३३।११च्द्।  
उत्तरे चन्दनं दद्याद्धरितालं तु पूर्वतः  ॥ शिव्प्_७।२,३३।१२अब्।  
सुगन्धैः कुसुमै रम्यैर्विचित्रैश्चापि पूजयेत्  ॥ शिव्प्_७।२,३३।१२च्द्।  
धूपं कृष्णागुरुं दद्यात्सर्वतश्च सगुग्गुलम्  ॥ शिव्प्_७।२,३३।१३अब्।  
वासांसि चातिसूक्ष्माणि विकाशानि निवेदयेत्  ॥ शिव्प्_७।२,३३।१३च्द्।  
पायसं घृतसम्मिश्रं घृतदीपांश्च दापयेत्  ॥ शिव्प्_७।२,३३।१४अब्।  
सर्वं निवेद्य मन्त्रेण ततो गच्छेत्प्रदक्षिणाम्  ॥ शिव्प्_७।२,३३।१४च्द्।  
प्रणम्य भक्त्या देवेशं स्तुत्वा चान्ते क्षमापयेत्  ॥ शिव्प्_७।२,३३।१५अब्।  
सर्वोपहारसम्मिश्रं ततो लिङ्गं निवेदयेत्  ॥ शिव्प्_७।२,३३।१५च्द्।  
शिवाय शिवमन्त्रेण दक्षिणामूर्तिमाश्रितः  ॥ शिव्प्_७।२,३३।१६अब्।  
एवं यो  ऽर्चयते नित्यं पञ्चगन्धमयं शुभम्  ॥ शिव्प्_७।२,३३।१६च्द्।  
५८९अ  
  
सर्वपापविनिर्मुक्तः शिवलोके महीयते  ॥ शिव्प्_७।२,३३।१७अब्।  
एतद्व्रतोत्तमं गुह्यं शिवलिङ्गमहाव्रतम्  ॥ शिव्प्_७।२,३३।१७च्द्।  
भक्तस्य ते समाख्यातं न देयं यस्य कस्यचित्  ॥ शिव्प्_७।२,३३।१८अब्।  
देयं च शिवभक्तेभ्यः शिवेन कथितं पुरा  ॥ शिव्प्_७।२,३३।१८च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे आमुष्मिककर्मविधिवर्णनं नाम त्रयस्त्रिंशो  ऽध्यायः  
  
छप्तेर् ३४  
उपमन्युरुवाच  
नित्यनैमित्तिकात्काम्याद्या सिद्धिरिह कीर्तिता  ॥ शिव्प्_७।२,३४।१अब्।  
सा सर्वा लभ्येत सद्यो लिङ्गबेरप्रतिष्ठया  ॥ शिव्प्_७।२,३४।१च्द्।  
सर्वो लिङ्गमयो लोकस्सर्वं लिङ्गे प्रतिष्ठितम्  ॥ शिव्प्_७।२,३४।२अब्।  
तस्मात्प्रतिष्ठिते लिङ्गे भवेत्सर्वं पतिष्ठितम्  ॥ शिव्प्_७।२,३४।२च्द्।  
ब्रह्मणा विष्णुना वापि रुद्रेणान्येन केन वा  ॥ शिव्प्_७।२,३४।३अब्।  
लिङ्गप्रतिष्ठामुत्सृज्य क्रियते स्वपदस्थितिः  ॥ शिव्प्_७।२,३४।३च्द्।  
किमन्यदिह वक्तव्यं प्रतिष्ठां प्रति कारणम्  ॥ शिव्प्_७।२,३४।४अब्।  
पर्तिष्ठितं शिवेनापि लिङ्गं वैश्वेश्वरं यतः  ॥ शिव्प्_७।२,३४।४च्द्।  
तस्मात्सर्वप्रयत्नेन परत्रेह च शर्मणे  ॥ शिव्प्_७।२,३४।५अब्।  
स्थापयेत्परमेशस्य लिङ्गं बेरमथापि वा  ॥ शिव्प्_७।२,३४।५च्द्।  
श्रीकृष्ण उवाच  
किमिदं लिङ्गमाख्यातं कथं लिङ्गी महेश्वरः  ॥ शिव्प्_७।२,३४।६अब्।  
कथं च लिङ्गभावो  ऽस्य कस्मादस्मिञ्छिवो  ऽर्च्यते  ॥ शिव्प्_७।२,३४।६च्द्।  
उपमन्युरुवाच  
अव्यक्तं लिङ्गमाख्यातं त्रिगुणप्रभवाप्ययम्  ॥ शिव्प्_७।२,३४।७अब्।  
अनाद्यनन्तं विश्वस्य यदुपादानकारणम्  ॥ शिव्प्_७।२,३४।७च्द्।  
तदेव मूलप्रकृतिर्माया च गगनात्मिका  ॥ शिव्प्_७।२,३४।८अब्।  
तत एव समुत्पन्नं जगदेतच्चराचरम्  ॥ शिव्प्_७।२,३४।८च्द्।  
अशुद्धं चैव शुद्धं यच्छुद्धाशुद्धं च तत्त्रिधा  ॥ शिव्प्_७।२,३४।९अब्।  
ततः शिवो महेशश्च रुद्रो विष्णुः पितामहः  ॥ शिव्प्_७।२,३४।९च्द्।  
भूतानि चेन्द्रियैर्जाता लीयन्ते  ऽत्र शिवाज्ञया  ॥ शिव्प्_७।२,३४।१०अब्।  
अत एव शिवो लिङ्गो लिङ्गमाज्ञापयेद्यतः  ॥ शिव्प्_७।२,३४।१०च्द्।  
यतो न तदनाज्ञातं कार्याय प्रभवेत्स्वतः  ॥ शिव्प्_७।२,३४।११अब्।  
ततो जातस्य विश्वस्य तत्रैव विलयो यतः  ॥ शिव्प्_७।२,३४।११च्द्।  
अनेन लिङ्गतां तस्य भवेन्नान्येन केनचित्  ॥ शिव्प्_७।२,३४।१२अब्।  
लिङ्गं च शिवयोर्देहस्ताभ्यां यस्मादधिष्ठितम्  ॥ शिव्प्_७।२,३४।१२च्द्।  
अतस्तत्र शिवः साम्बो नित्यमेव समर्चयेत्  ॥ शिव्प्_७।२,३४।१३अब्।  
लिङ्गवेदी महादेवी लिङ्गं साक्षान्महेश्वरः  ॥ शिव्प्_७।२,३४।१३च्द्।  
तयोः सम्पूजनादेव स च सा च समर्चितौ  ॥ शिव्प्_७।२,३४।१४अब्।  
न तयोर्लिङ्गदेहत्वं विद्यते परमार्थतः  ॥ शिव्प्_७।२,३४।१४च्द्।  
यतस्त्वेतौ विशुद्धौ तौ देहस्तदुपचारतः  ॥ शिव्प्_७।२,३४।१५अब्।  
तदेव परमा शक्तिः शिवस्य परमात्मनः  ॥ शिव्प्_७।२,३४।१५च्द्।  
शक्तिराज्ञां यदादत्ते प्रसूते तच्चराचरम्  ॥ शिव्प्_७।२,३४।१६अब्।  
न तस्य महिमा शक्यो वक्तुं वर्षशतैरपि  ॥ शिव्प्_७।२,३४।१६च्द्।  
येनादौ मोहितौ स्यातां ब्रह्मनारायणावपि  ॥ शिव्प्_७।२,३४।१७अब्।  
पुरा त्रिभुवनस्यास्य प्रलये समुपस्थिते  ॥ शिव्प्_७।२,३४।१७च्द्।  
वारिशय्यागतो विष्णुः सुष्वापानाकुलः सुखम्  ॥ शिव्प्_७।२,३४।१८अब्।  
५८९ब्  
  
यदृच्छया गतस्तत्र ब्रह्मा लोकपितामहः  ॥ शिव्प्_७।२,३४।१८च्द्।  
ददर्श पुण्डरीकाक्षं स्वपन्तं तमनाकुलम्  ॥ शिव्प्_७।२,३४।१९अब्।  
मायया मोहितः शम्भोर्विष्णुमाह पितामहः  ॥ शिव्प्_७।२,३४।१९च्द्।  
कस्त्वं वदेत्यमर्षेण प्रहृत्योत्थाप्य माधवम्  ॥ शिव्प्_७।२,३४।२०अब्।  
स तु हस्तप्रहारेण तीव्रेणाभिहतः क्षणात्  ॥ शिव्प्_७।२,३४।२०च्द्।  
प्रबुद्धोत्थाय शयनाद्ददर्श परमेष्ठिनम्  ॥ शिव्प्_७।२,३४।२१अब्।  
तमाह चान्तस्सङ्क्रुद्धः स्वयमक्रुद्धवद्धरिः  ॥ शिव्प्_७।२,३४।२१च्द्।  
कुतस्त्वमागतो वत्स कस्मात्त्वं व्याकुलो वद  ॥ शिव्प्_७।२,३४।२२अब्।  
इति विष्णुवचः श्रुत्वा प्रभुत्वगुणसूचकम्  ॥ शिव्प्_७।२,३४।२२च्द्।  
रजसा बद्धवैरस्तं ब्रह्मा पुनरभाषत  ॥ शिव्प्_७।२,३४।२३अब्।  
वत्सेति मां कुतो ब्रूषे गुरुः शिष्यमिवात्मनः  ॥ शिव्प्_७।२,३४।२३च्द्।  
मां न जानासि किं नाथं प्रपञ्चो यस्य मे कृतिः  ॥ शिव्प्_७।२,३४।२४अब्।  
त्रिधात्मानं विभज्येदं सृष्ट्वाथ परिपाल्यते  ॥ शिव्प्_७।२,३४।२४च्द्।  
संहरामि नमे कश्चित्स्रष्टा जगति विद्यते  ॥ शिव्प्_७।२,३४।२५अब्।  
इत्युक्ते सति सो  ऽप्याह ब्रह्माणं विष्णुरव्ययः  ॥ शिव्प्_७।२,३४।२५च्द्।  
अहमेवादिकर्तास्य हर्ता च परिपालकः  ॥ शिव्प्_७।२,३४।२६अब्।  
भवानपि ममैवाङ्गादवतीर्णः पुराव्ययात्  ॥ शिव्प्_७।२,३४।२६च्द्।  
मन्नियोगात्त्वमात्मानं त्रिधा कृत्वा जगत्त्रयम्  ॥ शिव्प्_७।२,३४।२७अब्।  
सृजस्यवसि चान्ते तत्पुनः प्रतिसृजस्यपि  ॥ शिव्प्_७।२,३४।२७च्द्।  
विस्मृतोसि जगन्नाथं नारायणमनामयम्  ॥ शिव्प्_७।२,३४।२८अब्।  
तवापि जनकं साक्षान्मामेवमवमन्यसे  ॥ शिव्प्_७।२,३४।२८च्द्।  
तवापराधो नास्त्यत्र भ्रान्तोसि मम मायया  ॥ शिव्प्_७।२,३४।२९अब्।  
मत्प्रसादादियं भ्रान्तिरपैष्यति तवाचिरात्  ॥ शिव्प्_७।२,३४।२९च्द्।  
शृणु सत्यं चतुर्वक्त्र सर्वदेवेश्वरो ह्यहम्  ॥ शिव्प्_७।२,३४।३०अब्।  
कर्ता भर्ता च हर्ता च न मयास्ति समो विभुः  ॥ शिव्प्_७।२,३४।३०च्द्।  
एवमेव विवादोभूद्ब्रह्मविष्ण्वोः परस्परम्  ॥ शिव्प्_७।२,३४।३१अब्।  
अभवच्च महायुद्धं भैरवं रोमहर्षणम्  ॥ शिव्प्_७।२,३४।३१च्द्।  
मुष्टिभिर्न्निघ्नतोस्तीव्रं रजसा बद्धवैरयोः  ॥ शिव्प्_७।२,३४।३२अब्।  
तयोर्दर्पापहाराय प्रबोधाय च देवयोः  ॥ शिव्प्_७।२,३४।३२च्द्।  
मध्ये समाविरभवल्लिङ्गमैश्वरमद्भुतम्  ॥ शिव्प्_७।२,३४।३३अब्।  
ज्वालामालासहस्राढ्यमप्रमेयमनौपमम्  ॥ शिव्प्_७।२,३४।३३च्द्।  
क्षयवृद्धिविनिर्मुक्तमादिमध्यान्तवर्जितम्  ॥ शिव्प्_७।२,३४।३४अब्।  
तस्य ज्वालासहस्रेण ब्रह्मविष्णू विमोहितौ  ॥ शिव्प्_७।२,३४।३४च्द्।  
विसृज्य युद्धं किं त्वेतदित्यचिन्तयतां तदा  ॥ शिव्प्_७।२,३४।३५अब्।  
न तयोस्तस्य याथात्म्यं प्रबुद्धमभवद्यदा  ॥ शिव्प्_७।२,३४।३५च्द्।  
तदा समुद्यतौ स्यातां तस्याद्यन्तं परीक्षितुम्  ॥ शिव्प्_७।२,३४।३६अब्।  
तत्र हंसाकृतिर्ब्रह्मा विश्वतः पक्षसंयुतः  ॥ शिव्प्_७।२,३४।३७अब्।  
मनोनिलजवो भूत्वा गतस्तूर्ध्वं प्रयत्नतः  ॥ शिव्प्_७।२,३४।३७च्द्।  
नारायणोपि विश्वात्मा लीलाञ्जनचयोपमम्  ॥ शिव्प्_७।२,३४।३८अब्।  
वाराहममितं रूपमस्थाय गतवानधः  ॥ शिव्प्_७।२,३४।३८च्द्।  
एवं वर्षसहस्रं तु त्वरन् विष्णुरधोगतः  ॥ शिव्प्_७।२,३४।३९अब्।  
नापश्यदल्पमप्यस्य मूलं लिङ्गस्य सूकरः  ॥ शिव्प्_७।२,३४।३९च्द्।  
तावत्कालं गतश्चोर्ध्वं तस्यान्तं ज्ञातुमिच्छया  ॥ शिव्प्_७।२,३४।४०अब्।  
श्रान्तोत्यन्तमदृष्ट्वान्तं पापताधः पितामहः  ॥ शिव्प्_७।२,३४।४०च्द्।  
५९०अ  
  
तथैव भगवान् विष्णुः श्रान्तः संविग्नलोचनः  ॥ शिव्प्_७।२,३४।४१अब्।  
क्लेशेन महता तूर्णमधस्तादुत्थितो  ऽभवत्  ॥ शिव्प्_७।२,३४।४१च्द्।  
समागतावथान्योन्यं विस्मयस्मेरवीक्षणौ  ॥ शिव्प्_७।२,३४।४२अब्।  
मायया मोहितौ शम्भोः कृत्याकृत्यं न जग्मतुः  ॥ शिव्प्_७।२,३४।४२च्द्।  
पृष्ठतः पार्श्वतस्तस्य चाग्रतश्च स्थितावुभौ  ॥ शिव्प्_७।२,३४।४३अब्।  
प्रणिपत्य किमात्मेदमित्यचिन्तयतां तदा  ॥ शिव्प्_७।२,३४।४३च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे हरिविधिमोहवर्णनं नाम चतुस्त्रिंशो  ऽध्यायः  
  
छप्तेर् ३५  
उपमन्युरुवाच  
अथाविरभवत्तत्र सनादं शब्दलक्षणम्  ॥ शिव्प्_७।२,३५।१अब्।  
ओमित्येकाक्षरं ब्रह्म ब्रह्मणः प्रतिपादकम्  ॥ शिव्प्_७।२,३५।१च्द्।  
तदप्यविदितं तावद्ब्रह्मणा विष्णुना तथा  ॥ शिव्प्_७।२,३५।२अब्।  
रजसा तमसा चित्तं तयोर्यस्मात्तिरस्कृतम्  ॥ शिव्प्_७।२,३५।२च्द्।  
तदा विभक्तमभवच्चतुर्धैकं तदक्षरम्  ॥ शिव्प्_७।२,३५।३अब्।  
अ उ मेति त्रिमात्राभिः परस्ताच्चार्धमात्रया  ॥ शिव्प्_७।२,३५।३च्द्।  
तत्राकारः श्रितो भागे ज्वलल्लिङ्गस्य दक्षिणे  ॥ शिव्प्_७।२,३५।४अब्।  
उकारश्चोत्तरे तद्वन्मकारस्तस्य मध्यतः  ॥ शिव्प्_७।२,३५।४च्द्।  
अर्धमात्रात्मको नादः श्रूयते लिङ्गमूर्धनि  ॥ शिव्प्_७।२,३५।५अब्।  
विभक्ते  ऽपि तदा तस्मिन्प्रणवे परमाक्षरे  ॥ शिव्प्_७।२,३५।५च्द्।  
विभावार्थं च तौ देवौ न किञ्चिदवजग्मतुः  ॥ शिव्प्_७।२,३५।६अब्।  
वेदात्मना तदाव्यक्तः प्रणवो विकृतिं गतः  ॥ शिव्प्_७।२,३५।६च्द्।  
तत्राकारो ऋगभवदुकारो यजुरव्ययः  ॥ शिव्प्_७।२,३५।७अब्।  
मकारस्साम सञ्जातो नादस्त्वाथर्वणी श्रुतिः  ॥ शिव्प्_७।२,३५।७च्द्।  
ऋगयं स्थापयामास समासात्त्वर्थमात्मनः  ॥ शिव्प्_७।२,३५।८अब्।  
रजोगुणेषु ब्रह्माणं मूर्तिष्वाद्यं क्रियास्वपि  ॥ शिव्प्_७।२,३५।८च्द्।  
सृष्टिं लोकेषु पृथिवीं तत्त्वेष्वात्मानमव्ययम्  ॥ शिव्प्_७।२,३५।९अब्।  
कलाध्वनि निवृत्तिं च सद्यं ब्रह्मसु पञ्चसु  ॥ शिव्प्_७।२,३५।९च्द्।  
लिङ्गभागेष्वधोभागं बीजाख्यं कारणत्रये  ॥ शिव्प्_७।२,३५।१०अब्।  
चतुःषष्टिगुणैश्वर्यं बौद्धं यदणिमादिषु  ॥ शिव्प्_७।२,३५।१०च्द्।  
तदित्थमर्थैर्दशभिर्व्याप्तं विश्वमृचा जगत्  ॥ शिव्प्_७।२,३५।११अब्।  
अथोपस्थापयामास स्वार्थं दशविधं यजुः  ॥ शिव्प्_७।२,३५।११च्द्।  
सत्त्वं गुणेषु विष्णुं च मूर्तिष्वाद्यं क्रियास्वपि  ॥ शिव्प्_७।२,३५।१२अब्।  
स्थितिं लोकेष्वन्तरिक्षं विद्यां तत्त्वेषु च त्रिषु  ॥ शिव्प्_७।२,३५।१२च्द्।  
कलाध्वसु प्रतिष्ठां च वामं ब्रह्मसु पञ्चसु  ॥ शिव्प्_७।२,३५।१३अब्।  
मध्यं तु लिङ्गभागेषु योनिं च त्रिषु हेतुषु  ॥ शिव्प्_७।२,३५।१३च्द्।  
प्राकृतं च यथैश्वर्यं तस्माद्विश्वं यजुर्मयम्  ॥ शिव्प्_७।२,३५।१४अब्।  
ततोपस्थापयामास सामार्थं दशधात्मनः  ॥ शिव्प्_७।२,३५।१४च्द्।  
तमोगुणेष्वथो रुद्रं मूर्तिष्वाद्यं क्रियासु च  ॥ शिव्प्_७।२,३५।१५अब्।  
संहृतिं त्रिषु लोकेषु तत्त्वेषु शिवमुत्तमम्  ॥ शिव्प्_७।२,३५।१५च्द्।  
विद्याकलास्वघोरं च तथा ब्रह्मसु पञ्चसु  ॥ शिव्प्_७।२,३५।१६अब्।  
लिङ्गभागेषु पीठोर्ध्वं बीजिनं कारणत्रये  ॥ शिव्प्_७।२,३५।१६च्द्।  
पौरुषं च तथैश्वर्यमित्थं साम्ना ततं जगत्  ॥ शिव्प्_७।२,३५।१७अब्।  
अथाथर्वाह नैर्गुण्यमर्थं प्रथममात्मनः  ॥ शिव्प्_७।२,३५।१७च्द्।  
ततो महेश्वरं साक्षान्मूर्तिष्वपि सदाशिवम्  ॥ शिव्प्_७।२,३५।१८अब्।  
५९०ब्  
  
क्रियासु निष्क्रियस्यापि शिवस्य परमात्मनः  ॥ शिव्प्_७।२,३५।१८च्द्।  
भूतानुग्रहणं चैव मुच्यन्ते येन जन्तवः  ॥ शिव्प्_७।२,३५।१९अब्।  
लोकेष्वपि यतो वाचो निवृत्ता मनसा सह  ॥ शिव्प्_७।२,३५।१९च्द्।  
तदूर्ध्वमुन्मना लोकात्सोमलोकमलौकिकम्  ॥ शिव्प्_७।२,३५।२०अब्।  
सोमस्सहोमया यत्र नित्यं निवसतीश्वरः  ॥ शिव्प्_७।२,३५।२०च्द्।  
तदूर्ध्वमुन्मना लोकाद्यं प्राप्तो न निवर्तते  ॥ शिव्प्_७।२,३५।२१अब्।  
शान्तिं च शान्त्यतीतां च व्यापिकां चै कलास्वपि  ॥ शिव्प्_७।२,३५।२१च्द्।  
तत्पूरुषं तथेशानं ब्रह्म ब्रह्मसु पञ्चसु  ॥ शिव्प्_७।२,३५।२२अब्।  
मूर्धानमपि लिङ्गस्य नादभागेष्वनुत्तमम्  ॥ शिव्प्_७।२,३५।२२च्द्।  
यत्रावाह्य समाराध्यः केवलो निष्कलः शिवः  ॥ शिव्प्_७।२,३५।२३अब्।  
तत्तेष्वपि तदा बिन्दोर्नादाच्छक्तेस्ततः परात्  ॥ शिव्प्_७।२,३५।२३च्द्।  
तत्त्वादपि परं तत्त्वमतत्त्वं परमार्थतः  ॥ शिव्प्_७।२,३५।२४अब्।  
कारणेषु त्रयातीतान्मायाविक्षोभकारणात्  ॥ शिव्प्_७।२,३५।२४च्द्।  
अनन्ताच्छुद्धविद्यायाः परस्ताच्च महेश्वरात्  ॥ शिव्प्_७।२,३५।२५अब्।  
सर्वविद्येश्वराधीशान्न पराच्च सदाशिवात्  ॥ शिव्प्_७।२,३५।२५च्द्।  
सर्वमन्त्रतनोर्देवाच्छक्तित्रयसमन्वितात्  ॥ शिव्प्_७।२,३५।२६अब्।  
पञ्चवक्त्राद्दशभुजात्साक्षात्सकलनिष्कलात्  ॥ शिव्प्_७।२,३५।२६च्द्।  
तस्मादपि पराद्बिन्दोरर्धेदोश्च ततः परात्  ॥ शिव्प्_७।२,३५।२७अब्।  
ततः परान्निशाधीशान्नादाख्याच्च ततः परात्  ॥ शिव्प्_७।२,३५।२७च्द्।  
ततः परात्सुषुम्नेशाद्ब्रह्मरन्ध्रेश्वरादपि  ॥ शिव्प्_७।२,३५।२८अब्।  
ततः परस्माच्छक्तेश्च परस्ताच्छिवतत्त्वतः  ॥ शिव्प्_७।२,३५।२८च्द्।  
परमं कारणं साक्षात्स्वयं निष्कारणं शिवम्  ॥ शिव्प्_७।२,३५।२९अब्।  
कारणानां च धातारं ध्यातारां ध्येयमव्ययम्  ॥ शिव्प्_७।२,३५।२९च्द्।  
परमाकाशमध्यस्थं परमात्मोपरि स्थितं  ॥ शिव्प्_७।२,३५।३०अब्।  
सर्वैश्वर्येण सम्पन्नं सर्वेश्वरमनीश्वरम्  ॥ शिव्प्_७।२,३५।३०च्द्।  
ऐश्वर्याच्चापि मायेयादशुद्धान्मानुषादिकात्  ॥ शिव्प्_७।२,३५।३१अब्।  
अपराच्च परात्त्याज्यादधिशुद्धाध्वगोचरात्  ॥ शिव्प्_७।२,३५।३१च्द्।  
तत्पराच्छुद्धविद्याद्यादुन्मनान्तात्परात्परात्  ॥ शिव्प्_७।२,३५।३२अब्।  
परमं परमैश्वर्यमुन्मनाद्यमनादि च  ॥ शिव्प्_७।२,३५।३२च्द्।  
अपारमपराधीनं निरस्तातिशयं स्थिरम्  ॥ शिव्प्_७।२,३५।३३अब्।  
इत्थमर्थैर्दशविधैरियमाथर्वणी श्रुतिः  ॥ शिव्प्_७।२,३५।३३च्द्।  
यस्माद्गरीयसी तस्माद्विश्वं व्याप्तमथर्वणात्  ॥ शिव्प्_७।२,३५।३४अब्।  
ऋग्वेदः पुनराहेदं जाग्रद्रूपं मयोच्यते  ॥ शिव्प्_७।२,३५।३४च्द्।  
येनाहमात्मतत्त्वस्य नित्यमस्म्यभिधायकः  ॥ शिव्प्_७।२,३५।३५अब्।  
यजुर्वेदो  ऽवदत्तद्वत्स्वप्नावस्था मयोच्यते  ॥ शिव्प्_७।२,३५।३५च्द्।  
भोग्यात्मना परिणता विद्यावेद्या यतो मयि  ॥ शिव्प्_७।२,३५।३६अब्।  
साम चाह सुषुप्त्याख्यमेवं सर्वं मयोच्यते  ॥ शिव्प्_७।२,३५।३६च्द्।  
ममार्थेन शिवेनेदं तामसेनाभिधीयते  ॥ शिव्प्_७।२,३५।३७अब्।  
अथर्वाह तुरायाख्यं तुरीयातीतमेव च  ॥ शिव्प्_७।२,३५।३७च्द्।  
मयाभिधीयते तस्मादध्वातीतपदोस्म्यहम्  ॥ शिव्प्_७।२,३५।३८अब्।  
अध्वात्मकं तु त्रितयं शिवविद्यात्मसञ्ज्ञितम्  ॥ शिव्प्_७।२,३५।३८च्द्।  
तत्त्रैगुण्यं त्रयीसाध्यं संशोध्यं च पदैषिणा  ॥ शिव्प्_७।२,३५।३९अब्।  
५९१अ  
  
अध्वातीतं तुरीयाख्यं निर्वाणं परमं पदम्  ॥ शिव्प्_७।२,३५।३९च्द्।  
तदतीतं च नैर्गुण्यादध्वनोस्य विशोधकम्  ॥ शिव्प्_७।२,३५।४०अब्।  
द्वयोः प्रमापको नादो नदान्तश्च मदात्मकः  ॥ शिव्प्_७।२,३५।४०च्द्।  
तस्मान्ममार्थस्वातन्त्र्यात्प्रधानः परमेश्वरः  ॥ शिव्प्_७।२,३५।४१अब्।  
यदस्ति वस्तु तत्सर्वं गुणप्रधान्ययोगतः  ॥ शिव्प्_७।२,३५।४१च्द्।  
समस्तं व्यस्तमपि च प्रणवार्थं प्रचक्षते  ॥ शिव्प्_७।२,३५।४२अब्।  
सवार्थवाचकं तस्मादेकं ब्रह्मैतदक्षरम्  ॥ शिव्प्_७।२,३५।४२च्द्।  
तेनोमिति जगत्कृत्स्नं कुरुते प्रथमं शिवः  ॥ शिव्प्_७।२,३५।४३अब्।  
शिवो हि प्रणवो ह्येष प्रणवो हि शिवः स्मृतः  ॥ शिव्प्_७।२,३५।४३च्द्।  
वाच्यवाचकयोर्भेदो नात्यन्तं विद्यते यतः  ॥ शिव्प्_७।२,३५।४४अब्।  
चिन्तया रहितो रुद्रो वाचोयन्मनसा सह  ॥ शिव्प्_७।२,३५।४४च्द्।  
अप्राप्य तन्निवर्तन्ते वाच्यस्त्वेकाक्षरेण सः  ॥ शिव्प्_७।२,३५।४५अब्।  
एकाक्षरादकाराख्यादात्मा ब्रह्माभिधीयते  ॥ शिव्प्_७।२,३५।४५च्द्।  
एकाक्षरादुकाराख्याद्द्विधा विष्णुरुदीर्यते  ॥ शिव्प्_७।२,३५।४६अब्।  
एकाक्षरान्मकाराख्याच्छिवो रुद्र उदाहृतः  ॥ शिव्प्_७।२,३५।४६च्द्।  
दक्षिणाङ्गान्महेशस्य जातो ब्रह्मात्मसञ्ज्ञिकः  ॥ शिव्प्_७।२,३५।४७अब्।  
वामाङ्गादभवद्विष्णुस्ततो विद्येति सञ्ज्ञितः  ॥ शिव्प्_७।२,३५।४७च्द्।  
हृदयान्नीलरुद्रो भूच्छिवस्य शिवसञ्ज्ञिकः  ॥ शिव्प्_७।२,३५।४८अब्।  
सृष्टेः प्रवर्तको ब्रह्मा स्थितेर्विष्णुर्विमोहकः  ॥ शिव्प्_७।२,३५।४८च्द्।  
संहारस्य तथा रुद्रस्तयोर्नित्यं नियामकः  ॥ शिव्प्_७।२,३५।४९अब्।  
तस्मात्त्रयस्ते कथ्यन्ते जगतः कारणानि च  ॥ शिव्प्_७।२,३५।५०अब्।  
कारणत्रयहेतुश्च शिवः परमकारणम्  ॥ शिव्प्_७।२,३५।५०च्द्।  
अर्थमेतमविज्ञाय रजसा बद्धवैरयोः  ॥ शिव्प्_७।२,३५।५१अब्।  
युवयोः प्रतिबोधाय मध्ये लिङ्गमुपस्थितम्  ॥ शिव्प्_७।२,३५।५१च्द्।  
एवमोमिति मां प्राहुर्यदिहोक्तमथर्वणा  ॥ शिव्प्_७।२,३५।५२अब्।  
ऋचो यजूंषि सामानि शाखाश्चान्याः सहस्रशः  ॥ शिव्प्_७।२,३५।५२च्द्।  
वेदेष्वेवं स्वयं वक्त्रैर्व्यक्तमित्यवदत्स्वपि  ॥ शिव्प्_७।२,३५।५३अब्।  
स्वप्नानुभूतमिव तत्ताभ्यां नाध्यवसीयते  ॥ शिव्प्_७।२,३५।५३च्द्।  
तयोस्तत्र प्रबोधाय तमोपनयनाय च  ॥ शिव्प्_७।२,३५।५४अब्।  
लिङ्गेपि मुद्रितं सर्वं यथा वेदैरुदाहृतम्  ॥ शिव्प्_७।२,३५।५४च्द्।  
तद्दृष्ट्वा मुद्रितं लिङ्गे प्रसादाल्लिङ्गिनस्तदा  ॥ शिव्प्_७।२,३५।५५अब्।  
प्रशान्तमनसौ देवौ प्रबुद्धौ सम्बभूवतुः  ॥ शिव्प्_७।२,३५।५५च्द्।  
उत्पत्तिं विलयं चैव यथात्म्यं च षडध्वनाम्  ॥ शिव्प्_७।२,३५।५६अब्।  
ततः परतरं धाम धामवन्तं च पूरुषम्  ॥ शिव्प्_७।२,३५।५६च्द्।  
निरुत्तरतरं ब्रह्म निष्कलं शिवमीश्वरम्  ॥ शिव्प्_७।२,३५।५७अब्।  
पशुपाशमयस्यास्य प्रपञ्चस्य सदा पतिम्  ॥ शिव्प्_७।२,३५।५७च्द्।  
अकुतोभयमत्यन्तमवृद्धिक्षयमव्ययम्  ॥ शिव्प्_७।२,३५।५८अब्।  
वाह्यमाभ्यन्तरं व्याप्तं वाह्याभ्यन्तरवर्जितम्  ॥ शिव्प्_७।२,३५।५८च्द्।  
निरस्तातिशयं शश्वद्विश्वलोकविलक्षणम्  ॥ शिव्प्_७।२,३५।५९अब्।  
अलक्षणमनिर्देश्यमवाङ्मनसगोचरम्  ॥ शिव्प्_७।२,३५।५९च्द्।  
प्रकाशैकरसं शान्तं प्रसन्नं सततोदितम्  ॥ शिव्प्_७।२,३५।६०अब्।  
सर्वकल्याणनिलयं शक्त्या तादृशयान्वितम्  ॥ शिव्प्_७।२,३५।६०च्द्।  
ज्ञात्वा देवं विरूपाक्षं ब्रह्मनारायणौ तदा  ॥ शिव्प्_७।२,३५।६१अब्।  
रचयित्वाञ्जलिं मूर्ध्नि भीतौ तौ वाचमूचतुः  ॥ शिव्प्_७।२,३५।६१च्द्।  
५९१ब्  
  
ब्रह्मोवाच  
अज्ञो वाहमभिज्ञो वा त्वयादौ देव निर्मितः  ॥ शिव्प्_७।२,३५।६२अब्।  
ईदृशीं भ्रान्तिमापन्न इति को  ऽत्रापराध्यति  ॥ शिव्प्_७।२,३५।६२च्द्।  
आस्तां ममेदमज्ञानं त्वयि सन्निहते प्रभो  ॥ शिव्प्_७।२,३५।६३अब्।  
निर्भयः को  ऽभिभाषेत कृत्यं स्वस्य परस्य वा  ॥ शिव्प्_७।२,३५।६३च्द्।  
आवयोर्देवदेवस्य विवादो  ऽपि हि शोभनः  ॥ शिव्प्_७।२,३५।६४अब्।  
पादप्रणामफलदो नाथस्य भवतो यतः  ॥ शिव्प्_७।२,३५।६४च्द्।  
विष्णुरुवाच  
स्तोतुं देव न वागस्ति महिम्नः सदृशी तव  ॥ शिव्प्_७।२,३५।६५अब्।  
प्रभोरग्रे विधेयानां तूष्णीम्भावो व्यतिक्रमः  ॥ शिव्प्_७।२,३५।६५च्द्।  
किमत्र सङ्घटेत्कृत्यमित्येवावसरोचितम्  ॥ शिव्प्_७।२,३५।६६अब्।  
अजानन्नपि यत्किञ्चित्प्रलप्य त्वां नतो  ऽस्म्यहम्  ॥ शिव्प्_७।२,३५।६६च्द्।  
कारणत्वं त्वया दत्तं विस्मृतं तव मायया  ॥ शिव्प्_७।२,३५।६७अब्।  
मोहितो  ऽहङ्कृतश्चापि पुनरेवास्मि शासितः  ॥ शिव्प्_७।२,३५।६७च्द्।  
विज्ञापितैः किं बहुभिर्भीतोस्मि भृशमीश्वर  ॥ शिव्प्_७।२,३५।६८अब्।  
यतो  ऽहमपरिच्छेद्यं त्वां परिच्छेत्तुमुद्यतः  ॥ शिव्प्_७।२,३५।६८च्द्।  
त्वामुशन्ति महादेवं भीतानामार्तिनाशनम्  ॥ शिव्प्_७।२,३५।६९अब्।  
अतो व्यतिक्रमं मे  ऽद्य क्षन्तुमर्हसि शङ्कर  ॥ शिव्प्_७।२,३५।६९च्द्।  
इति विज्ञापितस्ताभ्याम् ईश्वराभ्यां महेश्वरः  ॥ शिव्प्_७।२,३५।७०अब्।  
प्रीतो  ऽनुगृह्य तौ देवौ स्मितपूर्वमभाषत  ॥ शिव्प्_७।२,३५।७०च्द्।  
ईश्वर उवाच  
वत्सवत्स विधे विष्णो मायया मम मोहितौ  ॥ शिव्प्_७।२,३५।७१अब्।  
युवां प्रभुत्वे  ऽहङ्कृत्य बुद्धवैरो परस्परम्  ॥ शिव्प्_७।२,३५।७१च्द्।  
विवादं युद्धपर्यन्तं कृत्वा नोपरतौ किल  ॥ शिव्प्_७।२,३५।७२अब्।  
ततश्च्छिन्ना प्रजासृष्टिर्जगत्कारणभूतयोः  ॥ शिव्प्_७।२,३५।७२च्द्।  
अज्ञानमानप्रभवाद्वैमत्याद्युवयोरपि  ॥ शिव्प्_७।२,३५।७३अब्।  
तन्निवर्तयितुं युष्मद्दर्पमोहौ मयैव तु  ॥ शिव्प्_७।२,३५।७३च्द्।  
एवं निवारितावद्यलिङ्गाविर्भावलीलया  ॥ शिव्प्_७।२,३५।७४अब्।  
तस्माद्भूयो विवादं च व्रीडां चोत्सृज्य कृत्स्नशः  ॥ शिव्प्_७।२,३५।७४च्द्।  
यथास्वं कर्म कुर्यातां भवन्तौ वीतमत्सरौ  ॥ शिव्प्_७।२,३५।७५अब्।  
पुरा ममाज्ञया सार्धं समस्तज्ञानसंहिताः  ॥ शिव्प्_७।२,३५।७५च्द्।  
युवाभ्यां हि मया दत्ता कारणत्वप्रसिद्धये  ॥ शिव्प्_७।२,३५।७६अब्।  
मन्त्ररत्नं च सूत्राख्यं पञ्चाक्षरमयं परम्  ॥ शिव्प्_७।२,३५।७६च्द्।  
मयोपदिष्टं सर्वं तद्युवयोरद्य विस्मृतम्  ॥ शिव्प्_७।२,३५।७७अब्।  
ददामि च पुनः सर्वं यथापूर्वं ममाज्ञया  ॥ शिव्प्_७।२,३५।७७च्द्।  
यतो विना युवां तेन न क्षमौ सृष्टिरक्षणे  ॥ शिव्प्_७।२,३५।७८अब्।  
एवमुक्त्वा महादेवो नारायणपितामहौ  ॥ शिव्प्_७।२,३५।७८च्द्।  
मन्त्रराजं ददौ ताभ्यां ज्ञानसंहितया सह  ॥ शिव्प्_७।२,३५।७९अब्।  
तौ लब्ध्वा महतीं दिव्यामाज्ञां माहेश्वरीं पराम्  ॥ शिव्प्_७।२,३५।७९च्द्।  
महार्थं मन्त्ररत्नं च तथैव सकलाः कलाः  ॥ शिव्प्_७।२,३५।८०अब्।  
दण्डवत्प्रणतिं कृत्वा देवदेवस्य पादयोः  ॥ शिव्प्_७।२,३५।८०च्द्।  
अतिष्ठतां वीतभयावानन्दास्तिमितौ तदा  ॥ शिव्प्_७।२,३५।८१अब्।  
एतस्मिन्नन्तरे चित्रमिन्द्रजालवदैश्वरम्  ॥ शिव्प्_७।२,३५।८१च्द्।  
लिङ्गं क्वापि तिरोभूतं न ताभ्यामुपलभ्यते  ॥ शिव्प्_७।२,३५।८२अब्।  
ततो विलप्य हाहेति सद्यःप्रणयभङ्गतः  ॥ शिव्प्_७।२,३५।८२च्द्।  
किमसत्यमिदं वृत्तमिति चोक्त्वा परस्परम्  ॥ शिव्प्_७।२,३५।८३अब्।  
अचिन्त्यवैभवं शम्भोर्विचिन्त्य च गतव्यथौ  ॥ शिव्प्_७।२,३५।८३च्द्।  
५९२अ  
  
अभ्युपेत्य परां मैत्रीमालिङ्ग्य च परस्परम्  ॥ शिव्प्_७।२,३५।८४अब्।  
जगद्व्यापारमुद्दिश्य जग्मतुर्देवपुङ्गवौ  ॥ शिव्प्_७।२,३५।८४च्द्।  
ततः प्रभृति शक्राद्याः सर्व एव सुरासुराः  ॥ शिव्प्_७।२,३५।८५अब्।  
ऋषयश्च नरा नागा नार्यश्चापि विधानतः  ॥ शिव्प्_७।२,३५।८५च्द्।  
लिङ्गप्रतिष्ठा कुर्वन्ति लिङ्गे तं पूजयन्ति च  ॥ शिव्प्_७।२,३५।८५एड़्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे हरिविधिमोहनिवारणं नाम पञ्चत्रिंशो  ऽध्यायः  
  
छप्तेर् ३६  
श्रीकृष्ण उवाच  
भगवञ्छ्रोतुमिच्छामि प्रतिष्ठाविधिमुत्तमम्  ॥ शिव्प्_७।२,३६।१अब्।  
लिङ्गस्यापि च बेरस्य शिवेन विहितं यथा  ॥ शिव्प्_७।२,३६।१च्द्।  
उपमन्युरुवाच  
अनात्मप्रतिकूले तु दिवसे शुक्लपक्षके  ॥ शिव्प्_७।२,३६।२अब्।  
शिवशास्त्रोक्तमार्गेण कुर्याल्लिङ्गं प्रमाणवत्  ॥ शिव्प्_७।२,३६।२च्द्।  
स्वीकृत्याथ शुभस्थानं भूपरीक्षां विधाय च  ॥ शिव्प्_७।२,३६।३अब्।  
दशोपचारान्कुर्वीत लक्षणोद्धारपूर्वकान्  ॥ शिव्प्_७।२,३६।३च्द्।  
तेषां दशोपचाराणां पूर्वं पूज्य १ विनायकम्  ॥ शिव्प्_७।२,३६।४अब्।  
स्थानशुद्ध्यादिकं कृत्वालिङ्गं स्नानालयं नयेत्  ॥ शिव्प्_७।२,३६।४च्द्।  
शलाकया काञ्चनया २ कुङ्कुमादिरसाक्तया  ॥ शिव्प्_७।२,३६।५अब्।  
लक्षितं लक्षणं शिल्पशास्त्रेण विलिखेत्ततः  ॥ शिव्प्_७।२,३६।५च्द्।  
अष्टमृत्सलिलैर्वाथ पञ्चमृत्सलिलैस्तथा  ॥ शिव्प्_७।२,३६।६अब्।  
लिङ्गं पिण्डिकया सार्धं पञ्चगव्यैश्च शोधयेत्  ॥ शिव्प्_७।२,३६।६च्द्।  
सवेदिकं समभ्यर्च्य दिव्याद्यं तु जलाशयम्  ॥ शिव्प्_७।२,३६।७अब्।  
नीत्वाधिवासयेत्तत्र लिङ्गं पिण्डिकया सह  ॥ शिव्प्_७।२,३६।७च्द्।  
अधिवासालये शुद्धे सर्वशोभासमन्विते  ॥ शिव्प्_७।२,३६।८अब्।  
सतोरणे सावरणे दर्भमालासमावृते  ॥ शिव्प्_७।२,३६।८च्द्।  
दिग्गजाष्टकसम्पन्ने दिक्पालाष्टघटान्विते  ॥ शिव्प्_७।२,३६।९अब्।  
अष्टमङ्गलकैर्युक्ते कृतदिक्पालकार्चिते  ॥ शिव्प्_७।२,३६।९च्द्।  
तेजसं दारवं वापि कृत्वा पद्मासनाङ्कितम्  ॥ शिव्प्_७।२,३६।१०अब्।  
विन्यसेन्मध्यतस्तत्र विपुलं पीठकालयम्  ॥ शिव्प्_७।२,३६।१०च्द्।  
द्वारपालान्समभ्यर्च्य भद्रादींश्चतुरःक्रमात्  ॥ शिव्प्_७।२,३६।११अब्।  
समुद्रश्च विभद्रश्च सुनन्दश्च विनन्दकः  ॥ शिव्प्_७।२,३६।११च्द्।  
स्नापयित्वा समभ्यर्च्य लिङ्गं वेदिकया सह  ॥ शिव्प्_७।२,३६।१२अब्।  
सकूर्चाभ्यां तु वस्त्राभ्यां समावेष्ट्यं समन्ततः  ॥ शिव्प्_७।२,३६।१२च्द्।  
प्रापय्य शनकैस्तोयं पीठिकोपरि शाययेत्  ॥ शिव्प्_७।२,३६।१३अब्।  
प्राक्शिरस्कमधःसूत्रं पिण्डिकां चास्य पश्चिमे  ॥ शिव्प्_७।२,३६।१३च्द्।  
सर्वमङ्गलसंयुक्तं लिङ्गं तत्राधिवासयेत्  ॥ शिव्प्_७।२,३६।१४अब्।  
पञ्चरात्रं त्रिरात्रं वाप्येकरात्रमथापि वा  ॥ शिव्प्_७।२,३६।१४च्द्।  
विसृज्य पूजितं तत्र शोधयित्वा च पूर्ववत्  ॥ शिव्प्_७।२,३६।१५अब्।  
सम्पूज्योत्सवमार्गेण शयनालयमानयेत्  ॥ शिव्प्_७।२,३६।१५च्द्।  
तत्रापि शयनस्थानं कुर्यान्मण्डलमध्यतः  ॥ शिव्प्_७।२,३६।१६अब्।  
शुद्धैर्जलैः स्नापयित्वा लिङ्गमभ्यर्चयेत्क्रमात्  ॥ शिव्प्_७।२,३६।१६च्द्।  
ऐशान्यां पद्ममालिख्य शुद्धलिप्ते महीतले  ॥ शिव्प्_७।२,३६।१७अब्।  
  
१ ल्यबार्षः  
२ डिढ्ढणञिति डीबभाव आर्षः  
  
५९२ब्  
  
शिवकुम्भं शोधयित्वा तत्रावाह्य शिवं यजेत्  ॥ शिव्प्_७।२,३६।१७च्द्।  
वेदीमध्ये सितं पद्मं परिकल्प्य विधानतः  ॥ शिव्प्_७।२,३६।१८अब्।  
तस्य पश्चिमतश्चापि चण्डिकापद्ममालिखेत्  ॥ शिव्प्_७।२,३६।१८च्द्।  
क्षौमाद्यैर्वाहतैर्वस्त्रैः पुष्पैर्दर्भैरथापि वा  ॥ शिव्प्_७।२,३६।१९अब्।  
प्रकल्प्य शयनं तस्मिन्हेमपुष्पं विनिक्षिपेत्  ॥ शिव्प्_७।२,३६।१९च्द्।  
तत्र लिङ्गं समानीय सर्वमङ्गलनिःस्वनैः  ॥ शिव्प्_७।२,३६।२०अब्।  
रक्तेन वस्त्रयुग्मेन सकूर्चेन समन्ततः  ॥ शिव्प्_७।२,३६।२०च्द्।  
सह पिण्डिकयावेष्ट्य शाययेच्च यथा पुरा  ॥ शिव्प्_७।२,३६।२१अब्।  
पुरस्तात्पद्ममालिख्य तद्दलेषु यथाक्रमम्  ॥ शिव्प्_७।२,३६।२१च्द्।  
विद्येशकलशान्न्यस्येन्मध्ये शैवीं च वर्धनीम्  ॥ शिव्प्_७।२,३६।२२अब्।  
परीत्य पद्मत्रितयं जुहुयुर्द्विजसत्तमाः  ॥ शिव्प्_७।२,३६।२२च्द्।  
ते चाष्टमूर्तयः कल्प्याः पूर्वादिपरितः स्थिताः  ॥ शिव्प्_७।२,३६।२३अब्।  
चत्वारश्चाथ वा दिक्षु स्वध्येतारस्सजापकाः  ॥ शिव्प्_७।२,३६।२३च्द्।  
जुहुयुस्ते विरञ्च्याद्याश्चतस्रो मूर्तयः स्मृताः  ॥ शिव्प्_७।२,३६।२४अब्।  
दैशिकः प्रथमं तेषामैशान्यां पश्चिमे  ऽथ वा  ॥ शिव्प्_७।२,३६।२४च्द्।  
प्रधानहोमं कुर्वीत सप्तद्रव्यैर्यथाक्रमम्  ॥ शिव्प्_७।२,३६।२५अब्।  
आचार्यात्पादमर्धं वा जुहुयुश्चापरे द्विजाः  ॥ शिव्प्_७।२,३६।२५च्द्।  
प्रधानमेकमेवात्र जुहुयादथ वा गुरुः  ॥ शिव्प्_७।२,३६।२६अब्।  
पूर्वं पूर्णाहुतिं हुत्वा घृतेनाष्टोत्तरं शतम्  ॥ शिव्प्_७।२,३६।२६च्द्।  
मूर्ध्नि मूलेन लिङ्गस्य शिवहस्तं प्रविन्यसेत्  ॥ शिव्प्_७।२,३६।२७अब्।  
शतमर्धं तदर्धं वा क्रमाद्द्रव्यैश्च सप्तभिः  ॥ शिव्प्_७।२,३६।२७च्द्।  
हुत्वाहुत्वा स्पृशेल्लिङ्गं वेदिकां च पुनः पुनः  ॥ शिव्प्_७।२,३६।२८अब्।  
पूर्णाहुतिं ततो हुत्वा क्रमाद्दद्याच्च दक्षिणाम्  ॥ शिव्प्_७।२,३६।२८च्द्।  
आचार्यात्पादमर्धं वा होत्ःणां स्थपतेरपि  ॥ शिव्प्_७।२,३६।२९अब्।  
तदर्धं देयमन्येभ्यः सदस्येभ्यश्च शक्तितः  ॥ शिव्प्_७।२,३६।२९च्द्।  
ततः श्वभ्रे वृषं हैमं कूर्चं वापि निवेश्य च  ॥ शिव्प्_७।२,३६।३०अब्।  
मृदम्भसा पञ्चगव्यैः पुनः शुद्धजलेन च  ॥ शिव्प्_७।२,३६।३०च्द्।  
शोधितां चन्दनालिप्तां श्वभ्रे ब्रह्मशिलां क्षिपेत्  ॥ शिव्प्_७।२,३६।३१अब्।  
करन्यासं ततः कृत्वा नवभिः शक्तिनामभिः  ॥ शिव्प्_७।२,३६।३१च्द्।  
हरितालादिधातूंश्च बीजगन्धौषधैरपि  ॥ शिव्प्_७।२,३६।३२अब्।  
शिवशास्त्रोक्तविधिना क्षिपेद्ब्रह्मशिलोपरि  ॥ शिव्प्_७।२,३६।३२च्द्।  
प्रतिलिङ्गं तु संस्थाप्य क्षीरं वृक्षसमुद्भवम्  ॥ शिव्प्_७।२,३६।३३अब्।  
स्थितं बुद्ध्वा तदुत्सृज्य लिङ्गं ब्रह्मशिलोपरि  ॥ शिव्प्_७।२,३६।३३च्द्।  
प्रागुदक्प्रवरां किञ्चित्स्थापयेन्मूलविद्यया  ॥ शिव्प्_७।२,३६।३४अब्।  
पिण्डिकां चाथ संयोज्य शाक्तं मूलमनुस्मरन्  ॥ शिव्प्_७।२,३६।३४च्द्।  
बन्धनं बन्धकद्रव्यैः कृत्वा स्थानं विशोध्य च  ॥ शिव्प्_७।२,३६।३५अब्।  
दत्त्वा चार्घ्यं च पुष्पाणि कुर्युर्यवनिकां पुनः  ॥ शिव्प्_७।२,३६।३५च्द्।  
यथायोग्यं निषेकादि लिङ्गस्य पुरतस्तदा  ॥ शिव्प्_७।२,३६।३६अब्।  
आनीय शयनस्थानात्कलशान्विन्यसेत्क्रमात्  ॥ शिव्प्_७।२,३६।३६च्द्।  
महापूजामथारभ्य सम्पूज्य कलशान्दश  ॥ शिव्प्_७।२,३६।३७अब्।  
शिवमन्त्रमनुस्मृत्य शिवकुम्भजलान्तरे  ॥ शिव्प्_७।२,३६।३७च्द्।  
अङ्गुष्ठानामिकायोगादादाय तमुदीरयेत्  ॥ शिव्प्_७।२,३६।३८अब्।  
न्यसेदीशानभागस्य मध्ये लिङ्गस्य मन्त्रवित्  ॥ शिव्प्_७।२,३६।३८च्द्।  
५९३अ  
  
शक्तिं न्यसेत्तथा विद्यां विद्येशांश्च यथाक्रमम्  ॥ शिव्प्_७।२,३६।३९अब्।  
लिङ्गमूले शिवजलैस्ततो लिङ्गं निषेचयेत्  ॥ शिव्प्_७।२,३६।३९च्द्।  
वर्धन्यां पिण्डिकालिङ्गं विद्येशकलशैः पुनः  ॥ शिव्प्_७।२,३६।४०अब्।  
अभिषिच्यासनं पश्चादाधाराद्यं प्रकल्पयेत्  ॥ शिव्प्_७।२,३६।४०च्द्।  
कृत्वा पञ्चकलान्यासं दीप्तं लिङ्गमनुस्मरेत्  ॥ शिव्प्_७।२,३६।४१अब्।  
आवाहयेच्छिवौ साक्षात्प्राञ्जलिः प्रागुदङ्मुखः  ॥ शिव्प्_७।२,३६।४१च्द्।  
वृषाधिराजमारुह्य विमानं वा नभस्तलात्  ॥ शिव्प्_७।२,३६।४२अब्।  
अलङ्कृतं सहायान्तं देव्या देवमनुस्मरन्  ॥ शिव्प्_७।२,३६।४२च्द्।  
सर्वाभरणशोभाढ्यं सर्वमङ्गलनिस्वनैः  ॥ शिव्प्_७।२,३६।४२एड़्।  
ब्रह्मविष्णुमहेशार्कशक्राद्यैर्देवदानवैः  ॥ शिव्प्_७।२,३६।४३अब्।  
आनन्दक्लिन्नसर्वाङ्गैर्विन्यस्ताञ्जलिमस्तकैः  ॥ शिव्प्_७।२,३६।४३च्द्।  
स्तुवद्भिरेव नृत्यद्भिर्नामद्भिरभितो वृतम्  ॥ शिव्प्_७।२,३६।४४अब्।  
ततः पञ्चोपचारांश्च कृत्वा पूजां समापयेत्  ॥ शिव्प्_७।२,३६।४४च्द्।  
नातः परतरः कश्चिद्विधिः पञ्चोपचारकात्  ॥ शिव्प्_७।२,३६।४५अब्।  
प्रतिष्ठां लिङ्गवत्कुर्यात्प्रतिमास्वपि सर्वतः  ॥ शिव्प्_७।२,३६।४५च्द्।  
लक्षणोद्धारसमये कार्यं नयनमोचनम्  ॥ शिव्प्_७।२,३६।४६अब्।  
जलाधिवासे शयने शाययेत्तान्त्वधोमुखीम्  ॥ शिव्प्_७।२,३६।४६च्द्।  
कुम्भोदशायितां मन्त्रैर्हृदि तां सन्नियोजयेत्  ॥ शिव्प्_७।२,३६।४७अब्।  
कृतालयां परामाहुः प्रतिष्ठामकृतालयात्  ॥ शिव्प्_७।२,३६।४७च्द्।  
शक्तः कृतालयः पश्चात्प्रतिष्ठाविधिमाचरेत्  ॥ शिव्प्_७।२,३६।४८अब्।  
अशक्तश्चेत्प्रतिष्ठाप्य लिङ्गं बेरमथापि वा  ॥ शिव्प्_७।२,३६।४८च्द्।  
शक्तेरनुगुणं पश्चात्प्रकुर्वीत शिवालयम्  ॥ शिव्प्_७।२,३६।४९अब्।  
गृहार्चां च पुनर्वक्ष्ये प्रतिष्ठाविधिमुत्तमम्  ॥ शिव्प्_७।२,३६।४९च्द्।  
कृत्वा कनीयसम्बेरं लिङ्गं वा लक्षणान्वितम्  ॥ शिव्प्_७।२,३६।५०अब्।  
अयने चोत्तरे प्राप्ते शुक्लपक्शे शुभे दिने  ॥ शिव्प्_७।२,३६।५०च्द्।  
देवीं कृत्वा शुभे देशे तत्राब्जं पूर्ववल्लिखेत्  ॥ शिव्प्_७।२,३६।५१अब्।  
विकीर्य पत्रपुष्पाद्यैर्मध्ये कुम्भं निधाय च  ॥ शिव्प्_७।२,३६।५१च्द्।  
परितस्तस्य चतुरः कलशान् दिक्षु विन्यसेत्  ॥ शिव्प्_७।२,३६।५२अब्।  
पञ्च ब्रह्माणि तद्बीजैस्तेषु पञ्चसु पञ्चभिः  ॥ शिव्प्_७।२,३६।५२च्द्।  
न्यस्य सम्पूज्य मुद्रादि दर्शयित्वाभिरक्ष्य च  ॥ शिव्प्_७।२,३६।५३अब्।  
विशोध्य लिङ्गं बेरं वा मृत्तोयाद्यैर्यथा पुरा  ॥ शिव्प्_७।२,३६।५३च्द्।  
स्थापयेत्पुष्पसञ्छन्नमुत्तरस्थे वरासने  ॥ शिव्प्_७।२,३६।५४अब्।  
निधाय पुष्पं शिरसि प्रोक्षयेत्प्रोक्षणीजलैः  ॥ शिव्प्_७।२,३६।५४च्द्।  
समभ्यर्च्य पुनः पुष्पैर्जयशब्दादिपूर्वकम्  ॥ शिव्प्_७।२,३६।५५अब्।  
कुम्भैरीशानविद्यान्तैः स्नापयेन्मूलविद्यया  ॥ शिव्प्_७।२,३६।५५च्द्।  
ततः पञ्चकलान्यासं कृत्वा पूजां च पूर्ववत्  ॥ शिव्प्_७।२,३६।५६अब्।  
नित्यमाराधयेत्तत्र देव्या देवं त्रिलोचनम्  ॥ शिव्प्_७।२,३६।५६च्द्।  
एकमेवाथ वा कुम्भं मूर्तिमन्त्रसमन्वितम्  ॥ शिव्प्_७।२,३६।५७अब्।  
न्यस्य पद्मान्तरे सर्वं शेषं पूर्ववदाचरेत्  ॥ शिव्प्_७।२,३६।५७च्द्।  
अत्यन्तोपहतं लिङ्गं विशोध्य स्थापयेत्पुनः  ॥ शिव्प्_७।२,३६।५८अब्।  
सम्प्रोक्षयेदुपहतमनागुपहतं यजेत्  ॥ शिव्प्_७।२,३६।५८च्द्।  
लिङ्गानि बाणसञ्ज्ञानि स्थापनीयानि वा न वा  ॥ शिव्प्_७।२,३६।५९अब्।  
तानि पूर्वं शिवेनैव संस्कृतानि यतस्ततः  ॥ शिव्प्_७।२,३६।५९च्द्।  
शेषाणि स्थापनीयानि यानि दृष्टानि बाणवत्  ॥ शिव्प्_७।२,३६।६०अब्।  
स्वयमुद्भूतलिङ्गे च दिव्ये चार्षे तथैव च  ॥ शिव्प्_७।२,३६।६०च्द्।  
५९३ब्  
  
अपीठे पीठमावेश्य कृत्वा सम्प्रोक्षणं विधिम्  ॥ शिव्प्_७।२,३६।६१अब्।  
यजेत्तत्र शिवं तेषां प्रतिष्ठा न विधीयते  ॥ शिव्प्_७।२,३६।६१च्द्।  
दग्धं श्लथं क्षताङ्गं च क्षिपेल्लिङ्गं जलाशये  ॥ शिव्प्_७।२,३६।६२अब्।  
सन्धानयोग्यं सन्धाय प्रतिष्ठाविधिमाचरेत्  ॥ शिव्प्_७।२,३६।६२च्द्।  
बेराद्वा विकलाल्लिङ्गाद्देवपूजापुरस्सरम्  ॥ शिव्प्_७।२,३६।६३अब्।  
उद्वास्य हृदि सन्धानं त्यागं वा युक्तमाचरेत्  ॥ शिव्प्_७।२,३६।६३च्द्।  
एकाहपूजाविहतौ कुर्याद्द्विगुणमर्चनम्  ॥ शिव्प्_७।२,३६।६४अब्।  
द्विरात्रे च महापूजां सम्प्रोक्षणमतः परम्  ॥ शिव्प्_७।२,३६।६४च्द्।  
मासादूर्ध्वमनेकाहं पूजा यदि विहन्यते  ॥ शिव्प्_७।२,३६।६५अब्।  
प्रतिष्ठा प्रोच्यते कैश्चित्कैश्चित्सम्प्रोक्षणक्रमः  ॥ शिव्प्_७।२,३६।६५च्द्।  
सम्प्रोक्षणे तु लिङ्गादेर्देवमुद्वास्य पूर्ववत्  ॥ शिव्प्_७।२,३६।६६अब्।  
अष्टपञ्चक्रमेणैव स्नापयित्वा मृदम्भसा  ॥ शिव्प्_७।२,३६।६६च्द्।  
गवां रसैश्च संस्नाप्य दर्भतोयैर्विशोध्य च  ॥ शिव्प्_७।२,३६।६७अब्।  
प्रोक्षयेत्प्रोक्षणीतोयैर्मूलेनाष्टोत्तरं शतम्  ॥ शिव्प्_७।२,३६।६७च्द्।  
सपुष्पं सकुशं पाणिं न्यस्य लिङ्गस्य मस्तके  ॥ शिव्प्_७।२,३६।६८अब्।  
पञ्चवारं जपेन्मूलमष्टोत्तरशतं ततः  ॥ शिव्प्_७।२,३६।६८च्द्।  
ततो मूलेन मूर्धादिपीठान्तं संस्पृशेदपि  ॥ शिव्प्_७।२,३६।६९अब्।  
पूजां च महतीं कुर्याद्देवमावाह्य पूर्ववत्  ॥ शिव्प्_७।२,३६।६९च्द्।  
अलब्धे स्थापिते लिङ्गे शिवस्थाने जले  ऽथ वा  ॥ शिव्प्_७।२,३६।७०अब्।  
वह्नौ रवौ तथा व्योम्नि भगवन्तं शिवं यजेत्  ॥ शिव्प्_७।२,३६।७०च्द्।  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे प्ततिष्ठाविधिवर्णनं नाम षट्त्रिंशो  ऽध्यायः  
  
छप्तेर् ३७  
शीकृष्ण उवाच  
ज्ञाने क्रियायां चर्यायां सारमुद्धृत्य सङ्ग्रहात्  ॥ शिव्प्_७।२,३७।१अब्।  
उक्तं भगवता सर्वं श्रुतं श्रुतिसमं मया  ॥ शिव्प्_७।२,३७।१च्द्।  
इदानीं श्रोतुमिच्छामि योगं परमदुर्लभम्  ॥ शिव्प्_७।२,३७।२अब्।  
साधिकारं च साङ्गं च सविधिं सप्रयोजनम्  ॥ शिव्प्_७।२,३७।२च्द्।  
यद्यस्ति मरणं पूर्वं योगाद्यनुपमर्दतः  ॥ शिव्प्_७।२,३७।३अब्।  
सद्यः साधयितुं शक्यं येन स्यान्नात्महा नरः  ॥ शिव्प्_७।२,३७।३च्द्।  
तच्च तत्कारणं चैव तत्कालकरणानि च  ॥ शिव्प्_७।२,३७।४अब्।  
तद्भेदतारतम्यं च वक्तुमर्हसि तत्त्वतः  ॥ शिव्प्_७।२,३७।४च्द्।  
उपमन्युरुवाच  
स्थाने पृष्टं त्वया कृष्ण सर्वप्रश्नार्थवेदिना  ॥ शिव्प्_७।२,३७।५अब्।  
ततः क्रमेण तत्सर्वं वक्ष्ये शृणु समाहितः  ॥ शिव्प्_७।२,३७।५च्द्।  
निरुद्धवृत्त्यन्तरस्यं शिवे चित्तस्य निश्चला  ॥ शिव्प्_७।२,३७।६अब्।  
या वृत्तिः स समासेन योगः स खलु पञ्चधा  ॥ शिव्प्_७।२,३७।६च्द्।  
मन्त्रयोगःस्पर्शयोगो भावयोगस्तथापरः  ॥ शिव्प्_७।२,३७।७अब्।  
अभावयोगस्सर्वेभ्यो महायोगः परो मतः  ॥ शिव्प्_७।२,३७।७च्द्।  
मन्त्राभ्यासवशेनैव मन्त्रवाच्यार्थगोचरः  ॥ शिव्प्_७।२,३७।८अब्।  
अव्याक्षेपा मनोवृत्तिर्मन्त्रयोग उदाहृतः  ॥ शिव्प्_७।२,३७।८च्द्।  
प्राणायाममुखा सैव स्पर्शे योगोभिधीयते  ॥ शिव्प्_७।२,३७।९अब्।  
स मन्त्रस्पर्शनिर्मुक्तो भावयोगः प्रकीर्तितः  ॥ शिव्प्_७।२,३७।९च्द्।  
विलीनावयवं विश्वं रूपं सम्भाव्यते यतः  ॥ शिव्प्_७।२,३७।१०अब्।  
५९४अ  
  
अभावयोगः सम्प्रोक्तो  ऽनाभासाद्वस्तुनः सतः  ॥ शिव्प्_७।२,३७।१०च्द्।  
शिवस्वभाव एवैकश्चिन्त्यते निरुपाधिकः  ॥ शिव्प्_७।२,३७।११अब्।  
यथा शैवमनोवृत्तिर्महायोग इहोच्यते  ॥ शिव्प्_७।२,३७।११च्द्।  
दृष्टे तथानुश्रविके विरक्तं विषये मनः  ॥ शिव्प्_७।२,३७।१२अब्।  
यस्य तस्याधिकारोस्ति योगे नान्यस्य कस्यचित्  ॥ शिव्प्_७।२,३७।१२च्द्।  
विषयद्वयदोषाणां गुणानामीश्वरस्य च  ॥ शिव्प्_७।२,३७।१३अब्।  
दर्शनादेव सततं विरक्तं जायते मनः  ॥ शिव्प्_७।२,३७।१३च्द्।  
अष्टाङ्गो वा षडङ्गो वा सर्वयोगः समासतः  ॥ शिव्प्_७।२,३७।१४अब्।  
यमश्च नियमश्चैव स्वस्तिकाद्यं तथासनम्  ॥ शिव्प्_७।२,३७।१४च्द्।  
प्राणायामः प्रत्याहारो धारणा ध्यानमेव च  ॥ शिव्प्_७।२,३७।१५अब्।  
समाधिरिति योगाङ्गान्यष्टावुक्तानि सूरिभिः  ॥ शिव्प्_७।२,३७।१५च्द्।  
आसनं प्राणसंरोधः प्रत्याहारोथ धारणा  ॥ शिव्प्_७।२,३७।१६अब्।  
ध्यानं समाधिर्योगस्य षडङ्गानि समासतः  ॥ शिव्प्_७।२,३७।१६च्द्।  
पृथग्लक्षणमेतेषां शिवशास्त्रे समीरितम्  ॥ शिव्प्_७।२,३७।१७अब्।  
शिवागमेषु चान्येषु विशेषात्कामिकादिषु  ॥ शिव्प्_७।२,३७।१७च्द्।  
योगशास्त्रेष्वपि तथा पुराणेष्वपि केषु च  ॥ शिव्प्_७।२,३७।१८अब्।  
अहिंसा सत्यमस्तेयं ब्रह्मचर्यापरिग्रहः  ॥ शिव्प्_७।२,३७।१८च्द्।  
यम इत्युच्यते सद्भिः पञ्चावयवयोगतः  ॥ शिव्प्_७।२,३७।१८एड़्।  
शौचं तुष्टिस्तपश्चैव जपः प्रणिधिरेव च  ॥ शिव्प्_७।२,३७।१९अब्।  
इति पञ्चप्रभेदस्स्यान्नियमः स्वांशभेदतः  ॥ शिव्प्_७।२,३७।१९च्द्।  
स्वस्तिकं पद्ममध्येन्दुं वीरं योगं प्रसाधितम्  ॥ शिव्प्_७।२,३७।२०अब्।  
पर्यङ्कं च यथेष्टं च प्रोक्तमासनमष्टधा  ॥ शिव्प्_७।२,३७।२०च्द्।  
प्राणः स्वदेहजो वायुस्तस्यायामो निरोधनम्  ॥ शिव्प्_७।२,३७।२१अब्।  
तद्रोचकं पूरकं च कुम्भकं च त्रिधोच्यते  ॥ शिव्प्_७।२,३७।२१च्द्।  
नासिकापुटमङ्गुल्या पीड्यैकमपरेण तु  ॥ शिव्प्_७।२,३७।२२अब्।  
औदरं रेचयेद्वायुं तथायं रेचकः स्मृतः  ॥ शिव्प्_७।२,३७।२२च्द्।  
बाह्येन मरुता देहं दृतिवत्परिपूरयेत्  ॥ शिव्प्_७।२,३७।२३अब्।  
नासापुटेनापरेण पूरणात्पूरकं मतम्  ॥ शिव्प्_७।२,३७।२३च्द्।  
न मुञ्चति न गृह्णाति वायुमन्तर्बहिः स्थितम्  ॥ शिव्प्_७।२,३७।२४अब्।  
सम्पूर्णं कुम्भवत्तिष्ठेदचलः स तु कुम्भक  ॥ शिव्प्_७।२,३७।२४च्द्।  
रेचकाद्यं त्रयमिदं न द्रुतं न विलम्बितम्  ॥ शिव्प्_७।२,३७।२५अब्।  
तद्यतः क्रमयोगेन त्वभ्यसेद्योगसाधकः  ॥ शिव्प्_७।२,३७।२५च्द्।  
रेचकादिषु योभ्यासो नाडीशोधनपूर्वकः  ॥ शिव्प्_७।२,३७।२६अब्।  
स्वेच्छोत्क्रमणपर्यन्तः प्रोक्तो योगानुशासने  ॥ शिव्प्_७।२,३७।२६च्द्।  
कन्यकादिक्रमवशात्प्राणायामनिरोधनम्  ॥ शिव्प्_७।२,३७।२७अब्।  
तच्चतुर्धोपदिष्टं स्यान्मात्रागुणविभागतः  ॥ शिव्प्_७।२,३७।२७च्द्।  
कन्यकस्तु चतुर्धा स्यात्स च द्वादशमात्रकः  ॥ शिव्प्_७।२,३७।२८अब्।  
मध्यमस्तु द्विरुद्धातश्चतुर्विंशतिमात्रकः  ॥ शिव्प्_७।२,३७।२८च्द्।  
उत्तमस्तु त्रिरुद्धातः षड्विंशन्मात्रकः परः  ॥ शिव्प्_७।२,३७।२९अब्।  
स्वेदकम्पादिजनकः प्राणायामस्तदुत्तरः  ॥ शिव्प्_७।२,३७।२९च्द्।  
आनन्दोद्भवरोमाञ्चनेत्राश्रूणां विमोचनम्  ॥ शिव्प्_७।२,३७।३०अब्।  
जल्पभ्रमणमूर्छाद्यं जायते योगिनः परम्  ॥ शिव्प्_७।२,३७।३०च्द्।  
जानुं प्रदक्षिणीकृत्य न द्रुतं न विलम्बितम्  ॥ शिव्प्_७।२,३७।३१अब्।  
अङ्गुलीस्फोटनं कुर्यात्सा मात्रेति प्रकीर्तिता  ॥ शिव्प्_७।२,३७।३१च्द्।  
५९४ब्  
  
मात्राक्रमेण विज्ञेयाश्चोद्वातक्रमयोगतः  ॥ शिव्प्_७।२,३७।३२अब्।  
नाडीविशुद्धिपूर्वं तु प्राणायामं समाचरेत्  ॥ शिव्प्_७।२,३७।३२च्द्।  
अगर्भश्च सगर्भश्च प्राणायामो द्विधा स्मृतः  ॥ शिव्प्_७।२,३७।३३अब्।  
जपं ध्यानं विनागर्भः सगर्भस्तत्समन्वयात्  ॥ शिव्प्_७।२,३७।३३च्द्।  
अगर्भाद्गर्भसंयुक्तः प्राणायामःशताधिकः  ॥ शिव्प्_७।२,३७।३४अब्।  
तस्मात्सगर्भं कुर्वन्ति योगिनः प्राणसंयमम्  ॥ शिव्प्_७।२,३७।३४च्द्।  
प्राणस्य विजयादेव जीयन्ते देह १वायवः  ॥ शिव्प्_७।२,३७।३५अब्।  
प्राणो  ऽपानः समानश्च ह्युदानो व्यान एव च  ॥ शिव्प्_७।२,३७।३५च्द्।  
नागः कूर्मश्च कृकलो देवदत्तो धनञ्जयः  ॥ शिव्प्_७।२,३७।३६अब्।  
प्रयाणं कुरुते यस्मात्तस्मात्प्राणो  ऽभिधीयते  ॥ शिव्प्_७।२,३७।३६च्द्।  
अवाङ्नयत्यपानाख्यो यदाहारादि भुज्यते  ॥ शिव्प्_७।२,३७।३७अब्।  
व्यानो व्यानशयत्यङ्गान्यशेषाणि विवर्धयन्  ॥ शिव्प्_७।२,३७।३७च्द्।  
उद्वेजयति मर्माणीत्युदानो वायुरीरितः  ॥ शिव्प्_७।२,३७।३८अब्।  
समं नयति सर्वाङ्गं समानस्तेन गीयते  ॥ शिव्प्_७।२,३७।३८च्द्।  
उद्गारे नाग आख्यातः कूर्म उन्मीलने स्थितः  ॥ शिव्प्_७।२,३७।३९अब्।  
कृकलः क्षवथौ ज्ञेयो देवदत्तो विजृम्भणे  ॥ शिव्प्_७।२,३७।३९च्द्।  
न जहाति मृतं चापि सर्वव्यापी धनञ्जयः  ॥ शिव्प्_७।२,३७।४०अब्।  
क्रमेणाभ्यस्यमानोयं प्राणायामप्रमाणवान्  ॥ शिव्प्_७।२,३७।४०च्द्।  
निर्दहत्यखिलं दोषं कर्तुर्देहं च रक्षति  ॥ शिव्प्_७।२,३७।४१अब्।  
प्राणे तु विजिते सम्यक् तच्चिह्नान्युपलक्षयेत्  ॥ शिव्प्_७।२,३७।४१च्द्।  
विण्मूत्रश्लेष्मणां तावदल्पभावः प्रजायते  ॥ शिव्प्_७।२,३७।४२अब्।  
बहुभोजनसामर्थ्यं चिरादुच्छ्वासनं तथा  ॥ शिव्प्_७।२,३७।४२च्द्।  
लघुत्वं शीघ्रगामित्वमुत्साहः स्वरसौष्ठवम्  ॥ शिव्प्_७।२,३७।४३अब्।  
सर्वरोगक्षयश्चैव बलं तेजः सुरूपता  ॥ शिव्प्_७।२,३७।४३च्द्।  
धृतिर्मेधा युवत्वं च स्थिरता च प्रसन्नता  ॥ शिव्प्_७।२,३७।४४अब्।  
तपांसि पापक्षयता यज्ञदानव्रतादयः  ॥ शिव्प्_७।२,३७।४४च्द्।  
प्राणायामस्य तस्यैते कलां नार्हन्ति षोडशीम्  ॥ शिव्प्_७।२,३७।४५अब्।  
इन्द्रियाणि प्रसक्तानि यथास्वं विषयेष्विह  ॥ शिव्प्_७।२,३७।४५च्द्।  
आहत्य यन्निगृह्णाति स प्रत्याहार उच्यते  ॥ शिव्प्_७।२,३७।४६अब्।  
नमःपूर्वाणीन्द्रियाणि स्वर्गं नरकमेव च  ॥ शिव्प्_७।२,३७।४६च्द्।  
निगृहीतनिसृष्टानि स्वर्गाय नरकाय च  ॥ शिव्प्_७।२,३७।४७अब्।  
तस्मात्सुखार्थी मतिमाञ्ज्ञानवैराग्यमास्थितः  ॥ शिव्प्_७।२,३७।४७च्द्।  
इन्द्रियाश्वान्निगृह्याशु स्वात्मनात्मानमुद्धरेत्  ॥ शिव्प्_७।२,३७।४८अब्।  
धारणा नाम चित्तस्य स्थानबन्धस्समासतः  ॥ शिव्प्_७।२,३७।४८च्द्।  
स्थानं च शिव एवैको नान्यद्दोषत्रयं यतः  ॥ शिव्प्_७।२,३७।४९अब्।  
कालं कञ्चावधीकृत्य स्थाने  ऽवस्थापितं मनः  ॥ शिव्प्_७।२,३७।४९च्द्।  
न तु प्रच्यवते लक्ष्याद्धारणा स्यान्न चान्यथा  ॥ शिव्प्_७।२,३७।५०अब्।  
मनसः प्रथमं स्थैर्यं धारणातः प्रजायते  ॥ शिव्प्_७।२,३७।५०च्द्।  
तस्माद्धीरं मनः कुर्याद्धारणाभ्यासयोगतः  ॥ शिव्प्_७।२,३७।५१अब्।  
ध्यै चिन्तायां स्मृतो धातुः शिवचिन्ता मुहुर्मुहुः  ॥ शिव्प्_७।२,३७।५१च्द्।  
अव्याक्षिप्तेन मनसा ध्यानं नाम तदुच्यते  ॥ शिव्प्_७।२,३७।५२अब्।  
ध्येयावस्थितचित्तस्य सदृशः प्रत्ययश्च यः  ॥ शिव्प्_७।२,३७।५२च्द्।  
  
१ दश वायव इति पाठान्तरम्  
  
५९५अ  
प्रत्ययान्तरनिर्मुक्तः प्रवाहो ध्यानमुच्यते  ॥ शिव्प्_७।२,३७।५३अब्।  
सर्वमन्यत्परित्यज्य शिव एव शिवङ्करः  ॥ शिव्प्_७।२,३७।५३च्द्।  
परो ध्येयो  ऽधिदेवेशः समाप्ताथर्वणी श्रुतिः  ॥ शिव्प्_७।२,३७।५४अब्।  
तथा शिवा परा ध्येया सर्वभूतगतौ शिवौ  ॥ शिव्प्_७।२,३७।५४च्द्।  
तौ श्रुतौ स्मृतिशास्त्रेभ्यः सर्वगौ सर्वदोदितौ  ॥ शिव्प्_७।२,३७।५५अब्।  
सर्वज्ञौ सततं ध्येयौ नानारूपविभेदतः  ॥ शिव्प्_७।२,३७।५५च्द्।  
विमुक्तिः प्रत्ययः पूर्वः प्रत्ययश्चाणिमादिकम्  ॥ शिव्प्_७।२,३७।५६अब्।  
इत्येतद्द्विविधं ज्ञेयं ध्यानस्यास्य प्रयोजनम्  ॥ शिव्प्_७।२,३७।५६च्द्।  
ध्याता ध्यानं तथा ध्येयं यच्च ध्यानप्रयोजनम्  ॥ शिव्प्_७।२,३७।५७अब्।  
एतच्चतुष्टयं ज्ञात्वा योगं युञ्जीत योगवित्  ॥ शिव्प्_७।२,३७।५७च्द्।  
ज्ञानवैराग्यसम्पन्नः श्रद्दधानः क्षमान्वितः  ॥ शिव्प्_७।२,३७।५८अब्।  
निर्ममश्च सदोत्साही ध्यातेत्थं पुरुषः स्मृतः  ॥ शिव्प्_७।२,३७।५८च्द्।  
जपाच्छ्रान्तः पुनर्ध्यायेद्ध्यानाच्छ्रान्तः पुनर्जपेत्  ॥ शिव्प्_७।२,३७।५९अब्।  
जपध्यनाभियुक्तस्य क्षिप्रं योगः प्रसिद्ध्यति  ॥ शिव्प्_७।२,३७।५९च्द्।  
धारणा द्वादशायामा ध्यानं द्वादशधारणम्  ॥ शिव्प्_७।२,३७।६०अब्।  
ध्यानद्वादशकं यावत्समाधिरभिधीयते  ॥ शिव्प्_७।२,३७।६०च्द्।  
समाधिर्न्नाम योगाङ्गमन्तिमं परिकीर्तितम्  ॥ शिव्प्_७।२,३७।६१अब्।  
समाधिना च सर्वत्र प्रज्ञालोकः प्रवर्तते  ॥ शिव्प्_७।२,३७।६१च्द्।  
यदर्थमात्रनिर्भासं स्तिमितो दधिवत्स्थितम्  ॥ शिव्प्_७।२,३७।६२अब्।  
स्वरूपशून्यवद्भानं समाधिरभिधीयते  ॥ शिव्प्_७।२,३७।६२च्द्।  
ध्येये मनः समावेश्य पश्येदपि च सुस्थिरम्  ॥ शिव्प्_७।२,३७।६३अब्।  
निर्वाणानलवद्योगी समाधिस्थः प्रगीयते  ॥ शिव्प्_७।२,३७।६३च्द्।  
न शृणोति न चाघ्राति न जल्पति न पश्यति  ॥ शिव्प्_७।२,३७।६४अब्।  
न च स्पर्शं विजानाति न सङ्कल्पयते मनः  ॥ शिव्प्_७।२,३७।६४च्द्।  
नवाभिमन्यते किञ्चिद्बध्यते न च काष्टवत्  ॥ शिव्प्_७।२,३७।६५अब्।  
एवं शिवे विलीनात्मा समाधिस्थ इहोच्यते  ॥ शिव्प्_७।२,३७।६५च्द्।  
यथा दीपो निवातस्थः स्पन्दते न कदाचन  ॥ शिव्प्_७।२,३७।६६अब्।  
तथा समाधिनिष्ठो  ऽपि तस्मान्न विचलेत्सुधीः  ॥ शिव्प्_७।२,३७।६६च्द्।  
एवमभ्यसतश्चारं योगिनो योगमुत्तमम्  ॥ शिव्प्_७।२,३७।६७अब्।  
तदन्तराया नश्यन्ति विघ्नाः सर्वे शनैःशनैः  ॥ शिव्प्_७।२,३७।६७च्द्।  
ॐ इति श्रीशिवमहापुराणे सप्तम्यां वायवीयसंहितायां वायुनैमिषेयर्षिसंवादे उत्तरखण्डे योगगतिवर्णनं नाम सप्तत्रिंशो  ऽध्यायः  
  
छप्तेर् ३८  
उपमन्युरुवाच  
आलस्यं व्याधयस्तीव्राः प्रमादः स्थानसंशयः  ॥ शिव्प्_७।२,३८।१अब्।  
अनवस्थितचित्तत्वमश्रद्धा भ्रान्तिदर्शनम्  ॥ शिव्प्_७।२,३८।१च्द्।  
दुःखानि दौर्मनस्यं च विषयेषु च लोलता  ॥ शिव्प्_७।२,३८।२अब्।  
दशैते युञ्जतां पुंसामन्तरायाः प्रकीर्तिताः  ॥ शिव्प्_७।२,३८।२च्द्।  
आलस्यमलसत्त्वं तु योगिनां देहचेतनोः  ॥ शिव्प्_७।२,३८।३अब्।  
धातुवैषम्यजा दोषा व्याधयः कर्मदोषजाः  ॥ शिव्प्_७।२,३८।३च्द्।  
प्रमादो नाम योगस्य साधना नाम भावना  ॥ शिव्प्_७।२,३८।४अब्।  
इदं वेत्युभयाक्रान्तं विज्ञानं स्थानसंशयः  ॥ शिव्प्_७।२,३८।४च्द्।  
अप्रतिष्ठा हि मनसस्त्वनवस्थितिरुच्यते  ॥ शिव्प्_७।२,३८।५अब्।  
५९५ब्  
  
अश्रद्धा भावरहिता वृत्तिर्वै योगवर्त्मनि  ॥ शिव्प्_७।२,३८।५च्द्।  
विपर्यस्ता मतिर्या सा भ्रान्तिरित्यभिधीयते  ॥ शिव्प्_७।२,३८।६अब्।  
दुःखमज्ञानजं पुंसां चित्तस्याध्यात्मिकं विदुः  ॥ शिव्प्_७।२,३८।६च्द्।  
आधिभौतिकमङ्गोत्थं यच्च दुःखं पुरा कृतैः  ॥ शिव्प्_७।२,३८।७अब्।  
आधिदैविकमाख्यातमशन्यस्त्रविषादिकम्  ॥ शिव्प्_७।२,३८।७च्द्।  
इच्छाविघातजं मोक्षं दौर्मनस्यं प्रचक्षते  ॥ शिव्प्_७।२,३८।८अब्।  
विषयेषु विचित्रेषु विभ्रमस्तत्र लोलता  ॥ शिव्प्_७।२,३८।८च्द्।  
शान्तेष्वेतेषु विघ्नेषु योगासक्तस्य योगिनः  ॥ शिव्प्_७।२,३८।९अब्।  
उपसर्गाः प्रवर्तन्ते दिव्यास्ते सिद्धिसूचकाः  ॥ शिव्प्_७।२,३८।९च्द्।  
प्रतिभा श्रवणं वार्ता दर्शनास्वादवेदनाः  ॥ शिव्प्_७।२,३८।१०अब्।  
उपसर्गाः षडित्येते व्यये योगस्य सिद्धयः  ॥ शिव्प्_७।२,३८।१०च्द्।  
सूक्ष्मे व्यवहिते  ऽतीते विप्रकृष्टे त्वनागते  ॥ शिव्प्_७।२,३८।११अब्।  
प्रतिभा कथ्यते यो  ऽर्थे प्रतिभासो यथातथम्  ॥ शिव्प्_७।२,३८।११च्द्।  
श्रवणं सर्वशब्दानां श्रवणे चाप्रयत्नतः  ॥ शिव्प्_७।२,३८।१२अब्।  
वार्त्ता वार्त्तासु विज्ञानं सर्वेषामेव देहिनाम्  ॥ शिव्प्_७।२,३८।१२च्द्।  
दर्शनं नाम दिव्यानां दर्शनं चाप्रयत्नतः  ॥ शिव्प्_७।२,३८।१३अब्।  
तथास्वादश्च दिव्येषु रसेष्वास्वाद उच्यते  ॥ शिव्प्_७।२,३८।१३च्द्।  
स्पर्शनाधिगमस्तद्वद्वेदना नाम विश्रुता  ॥ शिव्प्_७।२,३८।१४अब्।  
गन्धादीनां च दिव्यानामाब्रह्मभुवनाधिपाः  ॥ शिव्प्_७।२,३८।१४च्द्।  
सन्तिष्ठन्ते च रत्नानि प्रयच्छन्ति बहूनि च  ॥ शिव्प्_७।२,३८।१५अब्।  
स्वच्छन्दमधुरा वाणी विविधास्यात्प्रवर्तते  ॥ शिव्प्_७।२,३८।१५च्द्।  
रसायनानि सर्वाणि दिव्याश्चौषधयस्तथा  ॥ शिव्प्_७।२,३८।१६अब्।  
सिध्यन्ति प्रणिपत्यैनं दिशन्ति सुरयोषितः  ॥ शिव्प्_७।२,३८।१६च्द्।  
योगसिद्ध्यैकदेशे  ऽपि दृष्टे मोक्षे भवेन्मतिः  ॥ शिव्प्_७।२,३८।१७अब्।  
दृष्टमेतन्मया यद्वत्तद्वन्मोक्षो भवेदिति  ॥ शिव्प्_७।२,३८।१७च्द्।  
कृशता स्थूलता बाल्यं वार्धक्यं चैव यौवनम्  ॥ शिव्प्_७।२,३८।१८अब्।  
नानाचातिस्वरूपं च चतुर्णां देहधारणम्  ॥ शिव्प्_७।२,३८।१८च्द्।  
पार्थिवांशं विना नित्यं सुरभिर्गन्धसङ्ग्रहः  ॥ शिव्प्_७।२,३८।१९अब्।  
एवमष्टगुणं प्राहुः पैशाचं पार्थिवं पदम्  ॥ शिव्प्_७।२,३८।१९च्द्।  
जले निवसनं चैव भूम्यामेवं विनिर्गमः  ॥ शिव्प्_७।२,३८।२०अब्।  
इच्छेच्छक्तः स्वयं पातुं समुद्रमपि नातुरः  ॥ शिव्प्_७।२,३८।२०च्द्।  
यत्रेच्छति जगत्यस्मिंस्तत्रैव जलदर्शनम्  ॥ शिव्प्_७।२,३८।२१अब्।  
विना कुम्भादिकं पाणौ जलसञ्चयधारणम्  ॥ शिव्प्_७।२,३८।२१च्द्।  
यद्वस्तु विरसञ्चापि भोक्तुमिच्छति तत्क्षणात्  ॥ शिव्प्_७।२,३८।२२अब्।  
रसादिकं भवेच्चान्यत्त्रयाणां देहधारणम्  ॥ शिव्प्_७।२,३८।२२च्द्।  
निर्व्रणत्वं शरीरस्य पार्थिवैश्च समन्वितम्  ॥ शिव्प्_७।२,३८।२३अब्।  
तदिदं षोडशगुणमाप्यमैश्वर्यमद्भुतम्  ॥ शिव्प्_७।२,३८।२३च्द्।  
शरीरादग्निनिर्माणं तत्तापभयवर्जनम्  ॥ शिव्प्_७।२,३८।२४अब्।  
शक्तिर्जगदिदं दग्धुं यदीच्छेदप्रयत्नतः  ॥ शिव्प्_७।२,३८।२४च्द्।  
स्थापनं वानलस्या  ऽप्सु पाणौ पावकधारणम्  ॥ शिव्प्_७।२,३८।२५अब्।  
दग्धे सर्गे यथापूर्वं मुखे चान्नादिपाचनम्  ॥ शिव्प्_७।२,३८।२५च्द्।  
द्वाभ्यां देहविनिर्माणमाप्यैश्वर्यसमन्वितम्  ॥ शिव्प्_७।२,३८।२५एड़्।  
एतच्चतुर्विंशतिधा तैजसं परिचक्षते  ॥ शिव्प्_७।२,३८।२६अब्।  
मनोजवत्वं भूतानां क्षणादन्तःप्रवेशनम्  ॥ शिव्प्_७।२,३८।२६च्द्।  
५९६अ  
  
पर्वतादिमहाभारधारणञ्चाप्रयत्नतः  ॥ शिव्प्_७।२,३८।२७अब्।  
गुरुत्वञ्च लघुत्वञ्च पाणावनिलधारणम्  ॥ शिव्प्_७।२,३८।२७च्द्।  
अङ्गुल्यग्रनिपाताद्यैर्भूमेरपि च कम्पनम्  ॥ शिव्प्_७।२,३८।२८अब्।  
एकेन देहनिष्पत्तिर्युक्तं भोगैश्च तैजसैः  ॥ शिव्प्_७।२,३८।२८च्द्।  
द्वात्रिंशद्गुणमैश्वर्यं मारुतं कवयो विदुः  ॥ शिव्प्_७।२,३८।२९अब्।  
छायाहीनविनिष्पत्तिरिन्द्रियाणामदर्शनम्  ॥ शिव्प्_७।२,३८।२९च्द्।  
खेचरत्वं यथाकाममिन्द्रियार्थसमन्वयः  ॥ शिव्प्_७।२,३८।३०अब्।  
आकाशलङ्घनं चैव स्वदेहे तन्निवेशनम्  ॥ शिव्प्_७।२,३८।३०च्द्।  
आकाशपिण्डीकरणमशरीरत्वमेव च  ॥ शिव्प्_७।२,३८।३१अब्।  
अनिलैश्वर्यसंयुक्तं चत्वारिंशद्गुणं महत्  ॥ शिव्प्_७।२,३८।३१च्द्।  
ऐन्द्रमैश्वर्यमाख्यातमाम्बरं तत्प्रचक्षते  ॥ शिव्प्_७।२,३८।३२अब्।  
यथाकामोपलब्धिश्च यथाकामविनिर्गमः  ॥ शिव्प्_७।२,३८।३२च्द्।  
सर्वस्याभिभवश्चैव सर्वगुह्यार्थदर्शनम्  ॥ शिव्प्_७।२,३८।३३अब्।  
कर्मानुरूपनिर्माणं वशित्वं प्रियदर्शनम्  ॥ शिव्प्_७।२,३८।३३च्द्।  
संसारदर्शनं चैव भोगैरैन्द्रैस्समन्वितम्  ॥ शिव्प्_७।२,३८।३४अब्।  
एतच्चान्द्रमसैश्वर्यं मानसं गुणतो  ऽधिकम्  ॥ शिव्प्_७।२,३८।३४च्द्।  
छेदनं ताडनं चैव बन्धनं मोचनं तथा  ॥ शिव्प्_७।२,३८।३५अब्।  
ग्रहणं सर्वभूतानां संसारवशवर्तिनाम्  ॥ शिव्प्_७।२,३८।३५च्द्।  
प्रसादश्चापि सर्वेषां मृत्युकालजयस्तथा  ॥ शिव्प्_७।२,३८।३६अब्।  
आभिमानिकमैश्वर्यं प्राजापत्यं प्रचक्षते  ॥ शिव्प्_७।२,३८।३६च्द्।  
एतच्चान्द्रमसैर्भोगैः षट्पञ्चाशद्गुणं महत्  ॥ शिव्प्_७।२,३८।३७अब्।  
सर्गः सङ्कल्पमात्रेण त्राणं संहरणं तथा  ॥ शिव्प्_७।२,३८।३७च्द्।  
स्वाधिकारश्च सर्वेषां भूतचित्तप्रवर्तनम्  ॥ शिव्प्_७।२,३८।३८अब्।  
असादृश्यं च सर्वस्य निर्माणं जगतः पृथक्  ॥ शिव्प्_७।२,३८।३८च्द्।  
शुभाशुभस्य करणं प्राजापत्यैश्च संयुतम्  ॥ शिव्प्_७।२,३८।३९अब्।  
चतुष्षष्ठिगुणं ब्राह्ममैश्वर्यं च प्रचक्षते  ॥ शिव्प्_७।२,३८।३९च्द्।  
बौद्धादस्मात्परं गौणमैश्वर्यं प्राकृतं विदुः  ॥ शिव्प्_७।२,३८।४०अब्।  
वैष्णवं तत्समाख्यातं तस्यैव भुवनस्थितिः  ॥ शिव्प्_७।२,३८।४०च्द्।  
ब्रह्मणा तत्पदं सर्वं वक्तुमन्यैर्न शक्यते  ॥ शिव्प्_७।२,३८।४०एड़्।  
तत्पौरुषं च गौणं च गणेशं पदमैश्वरम्  ॥ शिव्प्_७।२,३८।४१अब्।  
विष्णुना तत्पदं किञ्चिज्ज्ञातुमन्यैर्न शक्यते  ॥ शिव्प्_७।२,३८।४१च्द्।  
विज्ञानसिद्धयश्चैव सर्वा एवौपसर्गिकाः  ॥ शिव्प्_७।२,३८।४२अब्।  
निरोद्धव्या प्रयत्नेन वर्राग्येण परेण तु  ॥ शिव्प्_७।२,३८।४२च्द्।  
प्रतिभासेष्वशुद्धेषु गुणेष्वासक्तचेतसः  ॥ शिव्प्_७।२,३८।४३अब्।  
न सिध्येत्परमैश्वर्यमभयं सार्वकामिकम्  ॥ शिव्प्_७।२,३८।४३च्द्।  
तस्माद्गुणांश्च भोगांश्च देवासुरमहीभृताम्  ॥ शिव्प्_७।२,३८।४४अब्।  
तृणवद्यस्त्यजेत्तस्य योगसिद्धिः परा भवेत्  ॥ शिव्प्_७।२,३८।४४च्द्।  
अथवानुग्रहेच्छायां जगतो विचरेन्मुनिः  ॥ शिव्प्_७।२,३८।४५अब्।  
यथाकामङ्गुणान्भोगान्भुक्त्वा मुक्तिं प्रयास्यति  ॥ शिव्प्_७।२,३८।४५च्द्।  
अथ प्रयोगं योगस्य वक्ष्ये शृणु समाहितः  ॥ शिव्प्_७।२,३८।४६अब्।  
शुभे काले शुभे देशे शिवक्षेत्रादिके पुनः  ॥ शिव्प्_७।२,३८।४६च्द्।  
विजने जन्तुरहिते निःशब्दे बाधवर्जिते  ॥ शिव्प्_७।२,३८।४६एड़्।  
सुप्रलिप्ते स्थले सौम्ये गन्धधूपादिवासिते  ॥ शिव्प्_७।२,३८।४७अब्।  
मुक्तपुष्पसमाकीर्णे वितानादि विचित्रिते  ॥ शिव्प्_७।२,३८।४७च्द्।  
कुशपुष्पसमित्तोयफलमूलसमन्विते  ॥ शिव्प्_७।२,३८।४८अब्।  
नाग्न्यभ्याशे जलाभ्याशे शुष्कपर्णचये  ऽपि वा  ॥ शिव्प्_७।२,३८।४८च्द्।  
५९६ब्  
  
न दंशमशकाकीर्णे सर्पश्वापदसङ्कुले  ॥ शिव्प्_७।२,३८।४९अब्।  
न च दुष्टमृगाकीर्णे न भये दुर्जनावृते  ॥ शिव्प्_७।२,३८।४९च्द्।  
श्मशाने चैत्यवल्मीके जीर्णागारे चतुष्पथे  ॥ शिव्प्_७।२,३८।५०अब्।  
नदीनदसमुद्राणां तीरे रथ्यान्तरे  ऽपि वा  ॥ शिव्प्_७।२,३८।५०च्द्।  
न जीर्णोद्यानगोष्ठादौ नानिष्टे न च निन्दिते  ॥ शिव्प्_७।२,३८।५१अब्।  
नाजीर्णाम्लरसोद्गारे न च विण्मूत्रदूषिते  ॥ शिव्प्_७।२,३८।५१च्द्।  
नच्छर्द्यामातिसारे वा नातिभुक्तौ श्रमान्विते  ॥ शिव्प्_७।२,३८।५२अब्।  
न चातिचिन्ताकुलितो न चातिक्षुत्पिपासितः  ॥ शिव्प्_७।२,३८।५२च्द्।  
नापि स्वगुरुकर्मादौ प्रसक्तो योगमाचरेत्  ॥ शिव्प्_७।२,३८।५३अब्।  
युक्ताहारविहारश्च युक्तचेष्टश्च कर्मसु  ॥ शिव्प्_७।२,३८।५३च्द्।  
युक्तनिद्राप्रबोधश्च सर्वायासविवर्जितः  ॥ शिव्प्_७।२,३८।५४अब्।  
आसनं मृदुलं रम्यं विपुलं सुसमं शुचि  ॥ शिव्प्_७।२,३८।५४च्द्।  
पद्मकस्वस्तिकादीनामभ्यसेदासनेषु च  ॥ शिव्प्_७।२,३८।५५अब्।  
अभिवन्द्य स्वगुर्वन्तानभिवाद्याननुक्रमात्  ॥ शिव्प्_७।२,३८।५५च्द्।  
ऋजुग्रीवशिरोवक्षा नातिष्ठेच्छिष्टलोचनः  ॥ शिव्प्_७।२,३८।५६अब्।  
किञ्चिदुन्नामितशिरा दन्तैर्दन्तान्न संस्पृशेत्  ॥ शिव्प्_७।२,३८।५६च्द्।  
दन्ताग्रसंस्थिता जिह्वामचलां सन्निवेश्य च  ॥ शिव्प्_७।२,३८।५७अब्।  
पार्ष्णिभ्यां वृषणौ रक्षंस्तथा प्रजननं पुनः  ॥ शिव्प्_७।२,३८।५७च्द्।  
ऊर्वोरुपरि संस्थाप्य बाहू तिर्यगयत्नतः  ॥ शिव्प्_७।२,३८।५८अब्।  
दक्षिणं करपृष्ठं तु न्यस्य वामतलोपरि  ॥ शिव्प्_७।२,३८।५८च्द्।  
उन्नाम्य शनकैः पृष्ठमुरो विष्टभ्य चाग्रतः  ॥ शिव्प्_७।२,३८।५९अब्।  
सम्प्रेक्ष्य नासिकाग्रं स्वं दिशश्चानवलोकयन्  ॥ शिव्प्_७।२,३८।५९च्द्।  
सम्भृतप्राणसञ्चारः पाषाण इव निश्चलः  ॥ शिव्प्_७।२,३८।६०अब्।  
स्वदेहायतनस्यान्तर्विचिन्त्य शिवमम्बया  ॥ शिव्प्_७।२,३८।६०च्द्।  
हृत्पद्मपीठिकामध्ये ध्यानयज्ञेन पूजयेत्  ॥ शिव्प्_७।२,३८।६१अब्।  
मूले नासाग्रतो नाभौ कण्ठे वा तालुरन्ध्रयोः  ॥ शिव्प्_७।२,३८।६१च्द्।  
भ्रूमध्ये द्वारदेशे वा ललाटे मूर्ध्नि वा स्मरेत्  ॥ शिव्प्_७।२,३८।६२अब्।  
परिकल्प्य यथान्यायं शिवयोः परमासनम्  ॥ शिव्प्_७।२,३८।६२च्द्।  
तत्र सावरणं वापि निरावरणमेव वा  ॥ शिव्प्_७।२,३८।६३अब्।  
द्विदलेषोडशारे वा द्वादशारे यथाविधि  ॥ शिव्प्_७।२,३८।६३च्द्।  
दशारे वा षडस्रे वा चतुरस्रे शिवं स्मरेत्  ॥ शिव्प्_७।२,३८।६४अब्।  
भ्रुवोरन्तरतः पद्मं द्विदलं तडिदुज्ज्वलम्  ॥ शिव्प्_७।२,३८।६४च्द्।  
भ्रूमध्यस्थारविन्दस्य क्रमाद्वै दक्षिणोत्तरे  ॥ शिव्प्_७।२,३८।६५अब्।  
विद्युत्समानवर्णे च पर्णे वर्णावसानके  ॥ शिव्प्_७।२,३८।६५च्द्।  
षोडशारस्य पत्राणि स्वराः षोडश तानि वै  ॥ शिव्प्_७।२,३८।६६अब्।  
पूर्वादीनि क्रमादेतत्पद्मं कन्दस्य मूलतः  ॥ शिव्प्_७।२,३८।६६च्द्।  
ककारादिटकारान्ता वर्णाः पर्णान्यनुक्रमात्  ॥ शिव्प्_७।२,३८।६७अब्।  
भानुवर्णस्य पद्मस्य ध्येयं तद् १धृदयान्तरे  ॥ शिव्प्_७।२,३८।६७च्द्।  
गोक्षीरधवलस्योक्ता डादिफान्ता यथाक्रमम्  ॥ शिव्प्_७।२,३८।६८अब्।  
अधो दलस्याम्बुजस्य एतस्य २ च दलानि षट्  ॥ शिव्प्_७।२,३८।६८च्द्।  
विधूमाङ्गारवर्णस्य वर्णा वाद्याश्च लान्तिमाः  ॥ शिव्प्_७।२,३८।६९अब्।  
मूलाधारारविन्दस्य हेमाभस्य यथाक्रमम्  ॥ शिव्प्_७।२,३८।६९च्द्।  
वकारादिसकारान्ता वर्णाः पर्णमयाः स्थिताः  ॥ शिव्प्_७।२,३८।६९एड़्।  
एतेष्वथारविन्देषु यत्रैवाभिरतं मनः  ॥ शिव्प्_७।२,३८।७०अब्।  
तत्रैव देवं देवीं च चिन्तयेद्धीरया धिया  ॥ शिव्प्_७।२,३८।७०च्द्।  
अङ्गुष्ठमात्रममलं दीप्यमानं समन्ततः  ॥ शिव्प्_७।२,३८।७१अब्।  
शुद्धदीपशिखाकारं स्वशक्त्या पूर्णमण्डितम्  ॥ शिव्प्_७।२,३८।७१च्द्।  
इन्दुरेखासमाकारं तारारूपमथापि वा  ॥ शिव्प्_७।२,३८।७२अब्।  
नीवारशूकस्सदृशं बिससुत्राभमेव वा  ॥ शिव्प्_७।२,३८।७२च्द्।  
कदम्बगोलकाकारं तुषारकणिकोपमम्  ॥ शिव्प्_७।२,३८।७३अब्।  
क्षित्यादितत्त्वविजयं ध्याता यद्यपि वाञ्छति  ॥ शिव्प्_७।२,३८।७३च्द्।  
तत्तत्तत्त्वाधिपामेव मूर्तिं स्थूलां विचिन्तयेत्  ॥ शिव्प्_७।२,३८।७४अब्।  
सदाशिवान्ता ब्रह्माद्यभवाद्याश्चाष्टमूर्तयः  ॥ शिव्प्_७।२,३८।७४च्द्।  
शिवस्य मूर्तयः स्थूलाः शिवशास्त्रे विनिश्चिताः  ॥ शिव्प्_७।२,३८।७५अब्।  
घोरा मिश्रा प्रशान्ताश्च मूर्तयस्ता मुनीश्वरैः  ॥ शिव्प्_७।२,३८।७५च्द्।  
फलाभिलाषरहितैश्चिन्त्याश्चिन्ताविशारदैः  ॥ शिव्प्_७।२,३८।७६अब्।  
घोराश्चेच्चिन्तिताः कुर्युः पापरोगपरिक्षयम्  ॥ शिव्प्_७।२,३८।७६च्द्।  
चिरेण मिश्रे सौम्ये तु न सद्यो न चिरादपि  ॥ शिव्प्_७।२,३८।७७अब्।  
सौम्ये मुक्तिर्विशेषेण शान्तिः प्रज्ञा प्रसिध्यति  ॥ शिव्प्_७।२,३८।७७च्द्।  
सिध्यन्ति सिद्धयश्चात्र क्रमशो नात्र संशयः  ॥ शिव्प्_७।२,३८।७८अब्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे योगगतौ विघ्नोत्पत्तिवर्णनं नामाष्टत्रिंशो  ऽध्यायः  
  
छप्तेर् ३९  
उपमन्युरुवाच  
श्रीकण्ठनाथं स्मरतां सद्यः सर्वार्थसिद्धयः  ॥ शिव्प्_७।२,३९।१अब्।  
प्रसिध्यन्तीति मत्वैके तं वै ध्यायन्ति योगिनः  ॥ शिव्प्_७।२,३९।१च्द्।  
स्थित्यर्थं मनसः केचित्स्थूलध्यानं प्रकुर्वते  ॥ शिव्प्_७।२,३९।२अब्।  
स्थूलं तु निश्चलं चेतो भवेत्सूक्ष्मे तु तत्स्थिरम्  ॥ शिव्प्_७।२,३९।२च्द्।  
शिवे तु चिन्तिते साक्षात्सर्वाः सिध्यन्ति सिद्धयः  ॥ शिव्प्_७।२,३९।३अब्।  
मूर्त्यन्तरेषु ध्यातेषु शिवरूपं विचिन्तयेत्  ॥ शिव्प्_७।२,३९।३च्द्।  
लक्षयेन्मनसः स्थैर्यं तत्तद्ध्यायेत्पुनः पुनः  ॥ शिव्प्_७।२,३९।४अब्।  
ध्यानमादौ सविषयं ततो निर्विषयं जगुः  ॥ शिव्प्_७।२,३९।४च्द्।  
तत्र निर्विषयं ध्यानं नास्तीत्येव सतां मतम्  ॥ शिव्प्_७।२,३९।५अब्।  
बुद्धेर्हि सन्ततिः काचिद्ध्यानमित्यभिधीयते  ॥ शिव्प्_७।२,३९।५च्द्।  
तेन निर्विषया बुद्धिः केवलेह प्रवर्तते  ॥ शिव्प्_७।२,३९।६अब्।  
तस्मात्सविषयं ध्यानं बालार्ककिरणाश्रयम्  ॥ शिव्प्_७।२,३९।६च्द्।  
सूक्ष्माश्रयं निर्विषयं नापरं परमार्थतः  ॥ शिव्प्_७।२,३९।७अब्।  
यद्वा सविषयं ध्यानं तत्साकारसमाश्रयम्  ॥ शिव्प्_७।२,३९।७च्द्।  
निराकारात्मसंवित्तिर्ध्यानं निर्विषयं मतम्  ॥ शिव्प्_७।२,३९।८अब्।  
निर्बीजं च सबीजं च तदेव ध्यानमुच्यते  ॥ शिव्प्_७।२,३९।८च्द्।  
निराकारश्रयत्वेन साकाराश्रयतस्तथा  ॥ शिव्प्_७।२,३९।९अब्।  
तस्मात्सविषयं ध्यानमादौ कृत्वा सबीजकम्  ॥ शिव्प्_७।२,३९।९च्द्।  
अन्ते निर्विषयं कुर्यान्निर्बीजं सर्वसिद्धये  ॥ शिव्प्_७।२,३९।१०अब्।  
प्राणायामेन सिध्यन्ति देव्याः शान्त्यादयः क्रमात्  ॥ शिव्प्_७।२,३९।१०च्द्।  
शान्तिः प्रशान्तिर्दीप्तिश्च प्रसादश्च ततः परम्  ॥ शिव्प्_७।२,३९।११अब्।  
शमः सर्वापदां चैव शान्तिरित्यभिधीयते  ॥ शिव्प्_७।२,३९।११च्द्।  
५९७ब्  
  
तमसो  ऽन्तबहिर्नाशः प्रशान्तिः परिगीयते  ॥ शिव्प्_७।२,३९।१२अब्।  
बहिरन्तःप्रकाशो यो दीप्तिरित्यभिधीयते  ॥ शिव्प्_७।२,३९।१२च्द्।  
स्वस्थता या तु सा बुद्धः प्रसादः परिकीर्तितः  ॥ शिव्प्_७।२,३९।१३अब्।  
कारणानि च सर्वाणि सबाह्याभ्यन्तराणि च  ॥ शिव्प्_७।२,३९।१३च्द्।  
बुद्धेः प्रसादतः क्षिप्रं प्रसन्नानि भवन्त्युत  ॥ शिव्प्_७।२,३९।१४अब्।  
ध्याता ध्यानं तथा ध्येयं यद्वा ध्यानप्रयोजनम्  ॥ शिव्प्_७।२,३९।१४च्द्।  
एतच्चतुष्टयं ज्ञात्वा ध्याता ध्यानं समाचरेत्  ॥ शिव्प्_७।२,३९।१४एड़्।  
ज्ञानवैराग्यसम्पन्नो नित्यमव्यग्रमानसः  ॥ शिव्प्_७।२,३९।१५अब्।  
श्रद्दधानः प्रसन्नात्मा ध्याता सद्भिरुदाहृतः  ॥ शिव्प्_७।२,३९।१५च्द्।  
ध्यै चिन्तायां स्मृतो धातुः शिवचिन्ता मुहुर्मुहुः  ॥ शिव्प्_७।२,३९।१६अब्।  
योगाभ्यासस्तथाल्पे  ऽपि यथा पापं विनाशयेत्  ॥ शिव्प्_७।२,३९।१७अब्।  
ध्यायतः क्षणमात्रं वा श्रद्धया परमेश्वरम्  ॥ शिव्प्_७।२,३९।१७च्द्।  
अव्याक्षिप्तेन मनसा ध्यानमित्यभिधीयते  ॥ शिव्प्_७।२,३९।१८अब्।  
बुद्धिप्रवाहरूपस्य ध्यानस्यास्यावलम्बनम्  ॥ शिव्प्_७।२,३९।१९अब्।  
ध्येयमित्युच्यते सद्भिस्तच्च साम्बः स्वयं शिवः  ॥ शिव्प्_७।२,३९।१९च्द्।  
विमुक्तिप्रत्ययं पूर्णमैश्वर्यं चाणिमादिकम्  ॥ शिव्प्_७।२,३९।२०अब्।  
शिवध्यानस्य पूर्णस्य साक्षादुक्तं प्रयोजनम्  ॥ शिव्प्_७।२,३९।२०च्द्।  
यस्मात्सौख्यं च मोक्षं च ध्यानादभयमाप्नुयात्  ॥ शिव्प्_७।२,३९।२१अब्।  
तस्मात्सर्वं परित्यज्य ध्यानयुक्तो भवेन्नरः  ॥ शिव्प्_७।२,३९।२१च्द्।  
नास्ति ध्यानं विना ज्ञानं नास्ति ध्यानमयोगिनः  ॥ शिव्प्_७।२,३९।२२अब्।  
ध्यानं ज्ञानं च यस्यास्ति तीर्णस्तेन भवार्णवः  ॥ शिव्प्_७।२,३९।२२च्द्।  
ज्ञानं प्रसन्नमेकाग्रमशेषोपाधिवर्जितम्  ॥ शिव्प्_७।२,३९।२३अब्।  
योगाभ्यासेन युक्तस्य योगिनस्त्वेव सिध्यति  ॥ शिव्प्_७।२,३९।२३च्द्।  
प्रक्षीणाशेषपापानां ज्ञाने ध्याने भवेन्मतिः  ॥ शिव्प्_७।२,३९।२४अब्।  
पापोपहतबुद्धीनां तद्वार्तापि सुदुर्लभा  ॥ शिव्प्_७।२,३९।२४च्द्।  
यथावह्निर्महादीप्तः शुष्कमार्द्रं च निर्दहेत्  ॥ शिव्प्_७।२,३९।२५अब्।  
तथा शुभाशुभं कर्म ध्यानाग्निर्दहते क्षणात्  ॥ शिव्प्_७।२,३९।२५च्द्।  
अत्यल्पो  ऽपि यथा दीपः सुमहन्नाशयेत्तमः  ॥ शिव्प्_७।२,३९।२६अब्।  
योगाभ्यासस्तथाल्पो  ऽपि महापापं विनाशयेत्  ॥ शिव्प्_७।२,३९।२६च्द्।  
ध्यायतः क्षणमात्रं वा श्रद्धया परमेश्वरम्  ॥ शिव्प्_७।२,३९।२७अब्।  
यद्भवेत्सुमहच्छ्रेयस्तस्यान्तो नैव विद्यते  ॥ शिव्प्_७।२,३९।२७च्द्।  
नास्ति ध्यानसमं तीर्थं नास्ति ध्यानसमं तपः  ॥ शिव्प्_७।२,३९।२८अब्।  
नास्ति ध्यानसमो यज्ञस्तस्माद्ध्यानं समाचरेत्  ॥ शिव्प्_७।२,३९।२८च्द्।  
तीर्थानि तोयपूर्णानि देवान्पाषाणमृन्मयान्  ॥ शिव्प्_७।२,३९।२९अब्।  
योगिनो न प्रपद्यन्ते स्वात्मप्रत्ययकारणात्  ॥ शिव्प्_७।२,३९।२९च्द्।  
योगिनां च वपुः सूक्ष्मं भवेत्प्रत्यक्षमैश्वरम्  ॥ शिव्प्_७।२,३९।३०अब्।  
यथा स्थूलमयुक्तानां मृत्काष्ठाद्यैः प्रकल्पितम्  ॥ शिव्प्_७।२,३९।३०च्द्।  
यथेहान्तश्चरा राज्ञः प्रियाः स्युर्न बहिश्चराः  ॥ शिव्प्_७।२,३९।३१अब्।  
तथान्तर्ध्याननिरताः प्रियाश्शम्भोर्न कर्मिणः  ॥ शिव्प्_७।२,३९।३१च्द्।  
बहिस्करा यथा लोके नातीव फलभोगिनः  ॥ शिव्प्_७।२,३९।३२अब्।  
५९८अ  
  
दृष्ट्वा नरेन्द्रभवने तद्वदत्रापि कर्मिणः  ॥ शिव्प्_७।२,३९।३२च्द्।  
यद्यन्तरा विपद्यन्ते ज्ञानयोगार्थमुद्यतः  ॥ शिव्प्_७।२,३९।३३अब्।  
योगस्योद्योगमात्रेण रुद्रलोकं गमिष्यति  ॥ शिव्प्_७।२,३९।३३च्द्।  
अनुभूय सुखं तत्र स जातो योगिनां कुले  ॥ शिव्प्_७।२,३९।३४अब्।  
ज्ञानयोगं पुनर्लब्ध्वा संसारमतिवर्तते  ॥ शिव्प्_७।२,३९।३४च्द्।  
जिज्ञासुरपि योगस्य यां गतिं लभते नरः  ॥ शिव्प्_७।२,३९।३५अब्।  
न तां गतिमवाप्नोति सर्वैरपि महामखैः  ॥ शिव्प्_७।२,३९।३५च्द्।  
द्विजानां वेदविदुषां कोटिं सम्पूज्य यत्फलम्  ॥ शिव्प्_७।२,३९।३६अब्।  
भिक्षामात्रप्रदानेन तत्फलं शिवयोगिने  ॥ शिव्प्_७।२,३९।३६च्द्।  
यज्ञाग्निहोत्रदानेन तीर्थहोमेषु यत्फलम्  ॥ शिव्प्_७।२,३९।३७अब्।  
योगिनामन्नदानेन तत्समस्तं फलं लभेत्  ॥ शिव्प्_७।२,३९।३७च्द्।  
ये चापवादं कुर्वन्ति विमूढाश्शिवयोगिनाम्  ॥ शिव्प्_७।२,३९।३८अब्।  
श्रोतृभिस्ते प्रपद्यन्ते नरकेष्वामहीक्षयात्  ॥ शिव्प्_७।२,३९।३८च्द्।  
सति श्रोतरि वक्तास्यादपवादस्य योगिनाम्  ॥ शिव्प्_७।२,३९।३९अब्।  
तस्माच्छ्रोता च पापीयान्दण्ड्यस्सुमहतां मतः  ॥ शिव्प्_७।२,३९।३९च्द्।  
ये पुनः सततं भक्त्या भजन्ति शवयोगिनः  ॥ शिव्प्_७।२,३९।३९एड़्।  
ते विदन्ति महाभोगानन्ते योगं च शाङ्करम्  ॥ शिव्प्_७।२,३९।४०अब्।  
भोगार्थिभिर्नरैस्तस्मात्सम्पूज्याः शिवयोगिनः  ॥ शिव्प्_७।२,३९।४०च्द्।  
प्रतिश्रयान्नपानाद्यैः शय्याप्रावरणादिभिः  ॥ शिव्प्_७।२,३९।४१अब्।  
योगधर्मः ससारत्वादभेद्यः पापमुद्गरैः  ॥ शिव्प्_७।२,३९।४१च्द्।  
वज्रतन्दुलवज्ज्ञेयं तथा पापेन योगिनः  ॥ शिव्प्_७।२,३९।४२अब्।  
न लिप्यन्ते च तापौघैः पद्मपत्रं यथाम्भसा  ॥ शिव्प्_७।२,३९।४२च्द्।  
यस्मिन्देशे वसेन्नित्यं शिवयोगरतो मुनिः  ॥ शिव्प्_७।२,३९।४३अब्।  
सो  ऽपि देशो भवेत्पूतः सपूत इति किं पुनः  ॥ शिव्प्_७।२,३९।४३च्द्।  
तस्मात्सर्वं परित्यज्य कृत्यमन्यद्विचक्षणः  ॥ शिव्प्_७।२,३९।४४अब्।  
सर्वदुःखप्रहाणाय शिवयोगं समभ्यसेत्  ॥ शिव्प्_७।२,३९।४४च्द्।  
सिद्धयोगफलो योगी लोकानां हितकाम्यया  ॥ शिव्प्_७।२,३९।४५अब्।  
भोगान्भुक्त्वा यथाकामं विहरेद्वात्र वर्तताम्  ॥ शिव्प्_७।२,३९।४५च्द्।  
अथवा क्षुद्रमित्येव मत्वा वैषयिकं सुखम्  ॥ शिव्प्_७।२,३९।४६अब्।  
त्यक्त्वा विरागयोगेन स्वेच्छया कर्म मुच्यताम्  ॥ शिव्प्_७।२,३९।४६च्द्।  
यस्त्वासन्नां मृतिं मर्त्यो दृष्टारिष्टं च भूयसा  ॥ शिव्प्_७।२,३९।४७अब्।  
स योगारम्भनिरतः शिवक्षेत्रं समाश्रयेत्  ॥ शिव्प्_७।२,३९।४७च्द्।  
स तत्र निवसन्नेव यदि धीरमना नरः  ॥ शिव्प्_७।२,३९।४८अब्।  
प्राणान्विनापि रोगाद्यैः स्वयमेव परित्यजेत्  ॥ शिव्प्_७।२,३९।४८च्द्।  
कृत्वाप्यनशनं चैव हुत्वा चाङ्गं शिवानले  ॥ शिव्प्_७।२,३९।४९अब्।  
क्षिप्त्वा वा शिवतीर्थेषु स्वदेहमवगाहनात्  ॥ शिव्प्_७।२,३९।४९च्द्।  
शिवशास्त्रोक्तविधिवत्प्राणान्यस्तु परित्यजेत्  ॥ शिव्प्_७।२,३९।५०अब्।  
सद्य एव विमुच्येत नात्र कार्या विचारणा २  ॥ शिव्प्_७।२,३९।५०च्द्।  
रोगाद्यैर्वाथ विवशः शिवक्षेत्रं समाश्रितः  ॥ शिव्प्_७।२,३९।५१अब्।  
म्रियते यदि सोप्येवं मुच्यते नात्र संशयः  ॥ शिव्प्_७।२,३९।५१च्द्।  
  
१ उद्योगं कुर्वत इत्यर्थः  
२ न चासावात्मघातक इति पाठान्तरम्  
  
५९८ब्  
  
यथा हि मरणं श्रेष्ठमुशन्त्यनशनादिभिः  ॥ शिव्प्_७।२,३९।५२अब्।  
शास्त्रविश्रम्भधीरेण मनसा क्रियते यतः  ॥ शिव्प्_७।२,३९।५२च्द्।  
शिवनिन्दारतं हत्वा पीडितः स्वयमेव वा  ॥ शिव्प्_७।२,३९।५३अब्।  
यस्त्यजेद्दुस्त्यजान्प्राणान्न स भूयः प्रजायते  ॥ शिव्प्_७।२,३९।५३च्द्।  
शिवनिन्दारतं हन्तुमशक्तो यः स्वयं मृतः  ॥ शिव्प्_७।२,३९।५४अब्।  
सद्य एव प्रमुच्येत त्रिः सप्तकुलसंयुतः  ॥ शिव्प्_७।२,३९।५४च्द्।  
शिवार्थे यस्त्यजेत्प्राणाञ्छिवभक्तार्थमेव वा  ॥ शिव्प्_७।२,३९।५५अब्।  
न तेन सदृशः कश्चिन्मुक्तिमार्गस्थितो नरः  ॥ शिव्प्_७।२,३९।५५च्द्।  
तस्माच्छीघ्रतरा मुक्तिस्तस्य संसारमण्डलात्  ॥ शिव्प्_७।२,३९।५६अब्।  
एतेष्वन्यतमोपायं कथमप्यवलम्ब्य वा  ॥ शिव्प्_७।२,३९।५६च्द्।  
षडध्वशुद्धिं विधिवत्प्राप्तो वा म्रियते यदि  ॥ शिव्प्_७।२,३९।५७अब्।  
पशूनामिव तस्येह न कुर्यादौर्ध्वदैहिकम्  ॥ शिव्प्_७।२,३९।५७च्द्।  
नैवाशौचं प्रपद्येत तत्पुत्रादिविशेषतः  ॥ शिव्प्_७।२,३९।५८अब्।  
शिवचारार्थमथवा शिवविद्यार्थमेव वा  ॥ शिव्प्_७।२,३९।५८च्द्।  
खनेद्वा भुवि तद्देहं दहेद्वा शुचिनाग्निना  ॥ शिव्प्_७।२,३९।५८एड़्।  
क्षिपेद्वाप्सु शिवास्वेव त्यजेद्वा काष्ठलोष्टवत्  ॥ शिव्प्_७।२,३९।५९अब्।  
अथैनमपि चोद्दिश्य कर्म चेत्कर्तुमीप्सितम्  ॥ शिव्प्_७।२,३९।५९च्द्।  
कल्याणमेव कुर्वीत शक्त्या भक्तांश्च तर्पयेत्  ॥ शिव्प्_७।२,३९।६०अब्।  
धनं तस्य भजेच्छैवः शैवी चेतस्य सन्ततिः  ॥ शिव्प्_७।२,३९।६०च्द्।  
नास्ति चेत्तच्छिवे दद्यान्नदद्यात्पशुसन्ततिः  ॥ शिव्प्_७।२,३९। ६०एड़्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे शैवयोगवर्णनं नामैकोनचत्वारिंशो  ऽध्यायः  
  
छप्तेर् ४०  
श्रीसूत उवाच  
इति स विजितमन्योर्यादवेनोपमन्योरधिगतमभिधाय ज्ञानयोगं मुनिभ्यः  ॥ शिव्प्_७।२,४०।१अब्।  
प्रणतिमुपगतेभ्यस्तेभ्य उद्भावितात्मा सपदि वियति वायुः सायमन्तर्हितो  ऽभूत्  ॥ शिव्प्_७।२,४०।१च्द्।  
ततः प्रभातसमये नैमिषीयास्तपोधनाः  ॥ शिव्प्_७।२,४०।२अब्।  
सत्रान्ते  ऽवभृथं कर्तुं सर्व एव समुद्ययुः  ॥ शिव्प्_७।२,४०।२च्द्।  
तदा ब्रह्मसमादेशाद्देवी साक्षात्सरस्वती  ॥ शिव्प्_७।२,४०।३अब्।  
प्रसन्ना स्वादुसलिला प्रावर्तत नदीशुभा  ॥ शिव्प्_७।२,४०।३च्द्।  
सरस्वतीं नदीं दृष्ट्वा मुनयो हृष्टमानसाः  ॥ शिव्प्_७।२,४०।४अब्।  
समाप्य सत्रं प्रारब्धं चक्रुस्तत्रावगाहनम्  ॥ शिव्प्_७।२,४०।४च्द्।  
अथ सन्तर्प्य देवादींस्तदीयैः सलिलैः शिवैः  ॥ शिव्प्_७।२,४०।५अब्।  
स्मरन्तः पूर्ववृत्तान्तं ययुर्वाराणसीं प्रति  ॥ शिव्प्_७।२,४०।५च्द्।  
तदा ते हिमवत्पादात्पन्ततीं दक्षिणामुखीम्  ॥ शिव्प्_७।२,४०।६अब्।  
दृष्ट्वा भागीरथी तत्र स्नात्वा तत्तीरतो ययुः  ॥ शिव्प्_७।२,४०।६च्द्।  
ततो वाराणसीं प्राप्य मुदितास्सर्व एव ते  ॥ शिव्प्_७।२,४०।७अब्।  
तदोत्तरप्रवाहायां गङ्गायामवगाह्य च  ॥ शिव्प्_७।२,४०।७च्द्।  
अविमुक्तेश्वरं लिङ्गं दृष्ट्वाभ्यर्च्य विधानतः  ॥ शिव्प्_७।२,४०।८अब्।  
प्रयातुमुद्यतास्तत्र ददृशुर्दिवि भास्वरम्  ॥ शिव्प्_७।२,४०।८च्द्।  
सूर्यकोटिप्रतीकाशं तेजोदिव्यं महाद्भुतम्  ॥ शिव्प्_७।२,४०।९अब्।  
आत्मप्रभावितानेन व्याप्तसर्वदिगन्तरम्  ॥ शिव्प्_७।२,४०।९च्द्।  
अथ पाशुपताः सिद्धाः भस्मसञ्छन्नविग्रहाः  ॥ शिव्प्_७।२,४०।१०अब्।  
मुनयो  ऽभ्येत्य शतशो लीनाः स्युस्तत्र तेजसि  ॥ शिव्प्_७।२,४०।१०च्द्।  
५९९अ  
  
तथा विलीयमानेषु तपस्विषु महात्मसु  ॥ शिव्प्_७।२,४०।११अब्।  
सद्यस्तिरोदधे तेजस्तदद्भुतमिवाभवत्  ॥ शिव्प्_७।२,४०।११च्द्।  
तद्दृष्ट्वा महदाश्चर्यं नैमिषीया महर्षयः  ॥ शिव्प्_७।२,४०।१२अब्।  
किमेतदित्यजानन्तो ययुर्ब्रह्मवनं प्रति  ॥ शिव्प्_७।२,४०।१२च्द्।  
प्रागेवैषां तु गमनात्पवनो लोकपावनः  ॥ शिव्प्_७।२,४०।१३अब्।  
दर्शनं नैमिषीयाणां संवादस्तैर्महात्मनः  ॥ शिव्प्_७।२,४०।१३च्द्।  
शद्धां बुद्धिं ततस्तेषां साम्बे सानुचरे शिवे  ॥ शिव्प्_७।२,४०।१४अब्।  
समाप्तिं चापि सत्रस्य दीर्घपूर्वस्य सत्रिणाम्  ॥ शिव्प्_७।२,४०।१४च्द्।  
विज्ञाप्य जगतां धात्रे ब्रह्मणे ब्रह्मयोनये  ॥ शिव्प्_७।२,४०।१५अब्।  
स्वकार्ये तदनुज्ञातो जगाम स्वपुरं प्रति  ॥ शिव्प्_७।२,४०।१५च्द्।  
अथ स्थानगतो ब्रह्मा तुम्बुरोर्नारदस्य च  ॥ शिव्प्_७।२,४०।१६अब्।  
परस्पर स्पर्धितयोर्गाने विवदमानयोः  ॥ शिव्प्_७।२,४०।१६च्द्।  
तदुद्भावितगानोत्थरसैर्माध्यस्थमाचरन्  ॥ शिव्प्_७।२,४०।१७अब्।  
गन्धर्वैरप्सरोभिश्च सुखमास्ते निषेवितः  ॥ शिव्प्_७।२,४०।१७च्द्।  
तदानवसरादेव द्वाःस्थैर्द्वारि निवारिताः  ॥ शिव्प्_७।२,४०।१८अब्।  
मुनयो ब्रह्मभवनाद्बहिः पार्श्वमुपाविशन्  ॥ शिव्प्_७।२,४०।१८च्द्।  
अथ तुम्बुरुणा गाने समतां प्राप्य नारदः  ॥ शिव्प्_७।२,४०।१९अब्।  
साहचर्येष्वनुज्ञातो ब्रह्मणा परमेष्ठिना  ॥ शिव्प्_७।२,४०।१९च्द्।  
त्यक्त्वा परस्परस्पर्धां मैत्रीं च परमां गतः  ॥ शिव्प्_७।२,४०।२०अब्।  
सह तेनाप्सरोभिश्च गन्धर्वैश्च समावृतः  ॥ शिव्प्_७।२,४०।२०च्द्।  
उपवीणयितुं देवं नकुलीश्वरमीश्वरम्  ॥ शिव्प्_७।२,४०।२१अब्।  
भवनान्निर्ययौ धातुर्जलदादंशुमानिव  ॥ शिव्प्_७।२,४०।२१च्द्।  
तं दृष्ट्वा षट्कुलीयास्ते नारदं मुनिगोवृषम्  ॥ शिव्प्_७।२,४०।२२अब्।  
प्रणम्यावसरं शम्भोः पप्रच्छुः परमादरात्  ॥ शिव्प्_७।२,४०।२२च्द्।  
स चावसर एवायमित्ॐतर्गम्यतामिति  ॥ शिव्प्_७।२,४०।२३अब्।  
वदन्ययावन्यपरस्त्वरया परया युतः  ॥ शिव्प्_७।२,४०।२३च्द्।  
ततो द्वारि स्थिता ये वै ब्रह्मणे तान्न्यवेदयन्  ॥ शिव्प्_७।२,४०।२४अब्।  
तेन ते विविशुर्वेश्म पिण्डीभूयाण्डजन्मनः  ॥ शिव्प्_७।२,४०।२४च्द्।  
प्रविश्य दूरतो देवं प्रणम्य भुवि दण्डवत्  ॥ शिव्प्_७।२,४०।२५अब्।  
समीपे तदनुज्ञाताः परिवृत्योपतस्थिरे  ॥ शिव्प्_७।२,४०।२५च्द्।  
तांस्तत्रावस्थितान् पृष्ट्वा कुशलं कमलासनः  ॥ शिव्प्_७।२,४०।२६अब्।  
वृत्तान्तं वो मया ज्ञातं वायुरेवाह नो यतः  ॥ शिव्प्_७।२,४०।२६च्द्।  
भवद्भिः किं कृतं पश्चान्मारुतेन्तर्हिते सति  ॥ शिव्प्_७।२,४०।२७अब्।  
इत्युक्तवति देवेशे मुनयो  ऽवभृथात्परम्  ॥ शिव्प्_७।२,४०।२७च्द्।  
गङ्गातीर्थेस्य गमनं यात्रां वाराणसीं प्रति  ॥ शिव्प्_७।२,४०।२८अब्।  
दर्शनं तत्र लिङ्गानां स्थापितानां सुरेश्वरैः  ॥ शिव्प्_७।२,४०।२८च्द्।  
अविमुक्तेश्वरस्यापि लिङ्गस्याभ्यर्चनं सकृत्  ॥ शिव्प्_७।२,४०।२९अब्।  
आकाशे महतस्तस्य तेजोराशेश्च दर्शनम्  ॥ शिव्प्_७।२,४०।२९च्द्।  
मुनीनां विलयं तत्र निरोधं तेजसस्ततः  ॥ शिव्प्_७।२,४०।३०अब्।  
याथात्म्यवेदनं तस्य चिन्तितस्यापि चात्मभिः  ॥ शिव्प्_७।२,४०।३०च्द्।  
सर्वं सविस्तरं तस्मै प्रणम्याहुर्मुहुर्मुहुः  ॥ शिव्प्_७।२,४०।३१अब्।  
मुनिभिः कथितं श्रुत्वा विश्वकर्मा चतुर्मुखः  ॥ शिव्प्_७।२,४०।३१च्द्।  
कम्पयित्वा शिरः किञ्चित्प्राह गम्भीरया गिरा  ॥ शिव्प्_७।२,४०।३२अब्।  
प्रत्यासीदति युष्माकं सिद्धिरामुष्मिकी परा  ॥ शिव्प्_७।२,४०।३२च्द्।  
५९९ब्  
  
भवद्भिर्दीर्घसत्रेण चिरमाराधितः प्रभुः  ॥ शिव्प्_७।२,४०।३३अब्।  
प्रसादाभिमुखो भूत इति भुतार्थसूचितम्  ॥ शिव्प्_७।२,४०।३३च्द्।  
वाराणस्यां तु युष्माभिर्यद्दृष्टं दिवि दीप्तिमत्  ॥ शिव्प्_७।२,४०।३४अब्।  
तल्लिङ्गसञ्ज्ञितं साक्षात्तेजो माहेश्वरं परम्  ॥ शिव्प्_७।२,४०।३४च्द्।  
तत्र लीनाश्च मुनयः श्रौतपाशुपतव्रताः  ॥ शिव्प्_७।२,४०।३५अब्।  
मुक्ता बभूवुः स्वस्थाश्च नैष्ठिका दग्धकिल्बिषाः  ॥ शिव्प्_७।२,४०।३५च्द्।  
प्राप्यानेन यथा मुक्तिरचिराद्भवतामपि  ॥ शिव्प्_७।२,४०।३६अब्।  
स चायमर्थः सूच्येत युष्मद्दृष्टेन तेजसा  ॥ शिव्प्_७।२,४०।३६च्द्।  
तत्र वः काल एवैष दैवादुपनतः स्वयम्  ॥ शिव्प्_७।२,४०।३७अब्।  
प्रयात दक्षिणं मेरोः शिखरं देवसेवितम्  ॥ शिव्प्_७।२,४०।३७च्द्।  
सनत्कुमारो यत्रास्ते मम पुत्रः परो मुनिः  ॥ शिव्प्_७।२,४०।३८अब्।  
प्रतीक्ष्यागमनं साक्षाद्भूतनाथस्य नन्दिनः  ॥ शिव्प्_७।२,४०।३८च्द्।  
पुरा सनत्कुमारोपि दृष्ट्वापि परमेश्वरम्  ॥ शिव्प्_७।२,४०।३९अब्।  
अज्ञानात्सर्वयोगीन्द्रमानी विनयदूषितः  ॥ शिव्प्_७।२,४०।३९च्द्।  
अभ्युत्थानादिकं युक्तमकुर्वन्नतिनिर्भयः  ॥ शिव्प्_७।२,४०।४०अब्।  
ततो  ऽपराधात्क्रुद्धेन महोष्ट्रो नन्दिना कृतः  ॥ शिव्प्_७।२,४०।४०च्द्।  
अथ कालेन महता तदर्थे शोचता मया  ॥ शिव्प्_७।२,४०।४१अब्।  
उपास्य देवं देवीञ्च नन्दिनं चानुनीय वै  ॥ शिव्प्_७।२,४०।४१च्द्।  
कथञ्चिदुष्ट्रता तस्य प्रयत्नेन निवारिता  ॥ शिव्प्_७।२,४०।४२अब्।  
प्रापितो हि यथापूर्वं सनत्पूर्वां कुमारताम्  ॥ शिव्प्_७।२,४०।४२च्द्।  
तदाह च महादेवः स्मयन्निव गणाधिपम्  ॥ शिव्प्_७।२,४०।४३अब्।  
अवज्ञाय हि मामेव तथाहङ्कृतवान्मुनिः  ॥ शिव्प्_७।२,४०।४३च्द्।  
अतस्त्वमेव याथात्म्यं ममास्मै कथयानघ  ॥ शिव्प्_७।२,४०।४४अब्।  
ब्रह्मणः पूर्वजः पुत्रो मां मूढ इव संस्मरन्  ॥ शिव्प्_७।२,४०।४४च्द्।  
मयैव शिष्यते दत्तो मम ज्ञानप्रवर्तकः  ॥ शिव्प्_७।२,४०।४५अब्।  
धर्माध्यक्षाभिषेकं च तव निर्वर्तयिष्यति  ॥ शिव्प्_७।२,४०।४५च्द्।  
स एवं व्याहृतो भूयस्सर्वभूतगणाग्रणीः  ॥ शिव्प्_७।२,४०।४६अब्।  
यत्पराज्ञापनं मूर्ध्ना प्रातः प्रतिगृहीतवान्  ॥ शिव्प्_७।२,४०।४६च्द्।  
तथा सनत्कुमारो  ऽपि मेरौ मदनुशासनात्  ॥ शिव्प्_७।२,४०।४७अब्।  
प्रसादार्थं गणस्यास्य तपश्चरति दुश्चरम्  ॥ शिव्प्_७।२,४०।४७च्द्।  
द्रष्टव्यश्चेति युष्माभिः प्राग्गणेशसमागमात्  ॥ शिव्प्_७।२,४०।४८अब्।  
तत्प्रसादार्थमचिरान्नन्दी तत्रागमिष्यति  ॥ शिव्प्_७।२,४०।४८च्द्।  
इति सत्वरमादिश्य प्रेषिता विश्वयोगिना  ॥ शिव्प्_७।२,४०।४९अब्।  
कुमारशिखरं मेरोर्दक्षिणं मुनयो ययुः  ॥ शिव्प्_७।२,४०।४९च्द्।  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे नैमिषर्षियात्रावर्णनं नाम चत्वारिंशो  ऽध्यायः  
  
छप्तेर् ४१  
सूत उवाच  
तत्र स्कन्दसरो नाम सरस्सागरसन्निभम्  ॥ शिव्प्_७।२,४१।१अब्।  
अमृतस्वादुशिशिरस्वच्छा गाधलघूदकम्  ॥ शिव्प्_७।२,४१।१च्द्।  
समन्ततः सङ्घटितं स्फटिको पलसञ्चयैः  ॥ शिव्प्_७।२,४१।२अब्।  
सर्वर्तुकुसुमैः फुल्लैश्छादिताखिलदिङ्मुखम्  ॥ शिव्प्_७।२,४१।२च्द्।  
शैवलैरुत्पलैः पद्मैः कुमुदैस्तारकोपमैः  ॥ शिव्प्_७।२,४१।३अब्।  
तरङ्गैरभ्रसङ्काशैराकाशमिव भूमिगम्  ॥ शिव्प्_७।२,४१।३च्द्।  
सुखावतरणारोहैः स्थलैर्नीलशिलामयैः  ॥ शिव्प्_७।२,४१।४अब्।  
सोपानमार्गौ रुचिरैश्शोभमानाष्टदिङ्मुखम्  ॥ शिव्प्_७।२,४१।४च्द्।  
६००अ  
  
तत्रावतीर्णैश्च यथा तत्रोत्तीर्णश्च भूयसा  ॥ शिव्प्_७।२,४१।५अब्।  
स्नातैः सितोपवीतैश्च शुक्लाकौपीनवल्कलैः  ॥ शिव्प्_७।२,४१।५च्द्।  
जटाशिखायनैर्मुण्डैस्त्रिपुण्ड्रकृतमण्डनैः  ॥ शिव्प्_७।२,४१।६अब्।  
विरागविवशस्मेरमुखैर्मुनिकुमारकैः  ॥ शिव्प्_७।२,४१।६च्द्।  
घटैः कमलिनीपत्रपुटैश्च कलशैः शिवैः  ॥ शिव्प्_७।२,४१।७अब्।  
कमण्डलुभिरन्यैश्च तादृशैः करकादिभिः  ॥ शिव्प्_७।२,४१।७च्द्।  
आत्मार्थं च परार्थं च देवतार्थं विशेषतः  ॥ शिव्प्_७।२,४१।८अब्।  
आनीयमानसलिलमात्तपुष्पं च नित्यशः  ॥ शिव्प्_७।२,४१।८च्द्।  
अन्तर्जलशिलारूढैर्नीचानां स्पर्शशङ्कया  ॥ शिव्प्_७।२,४१।९अब्।  
आचारवद्भिर्मुनिभिः कृतभस्माङ्गधूसरैः  ॥ शिव्प्_७।२,४१।९च्द्।  
इतस्ततो  ऽप्सु मज्जद्भिरिष्टशिष्टैः शिलागतैः  ॥ शिव्प्_७।२,४१।१०अब्।  
तिलैश्च साक्षतैः पुष्पैस्त्यक्तदर्भपवित्रकैः  ॥ शिव्प्_७।२,४१।१०च्द्।  
देवाद्यमृषिमध्यं च निर्वर्त्य पितृतर्पणम्  ॥ शिव्प्_७।२,४१।११अब्।  
निवेदयेदभिज्ञेभ्यो नित्यस्नानगतान् द्विजान्  ॥ शिव्प्_७।२,४१।११च्द्।  
स्थानेस्थाने कृतानेकबलिपुष्पसमीरणैः  ॥ शिव्प्_७।२,४१।१२अब्।  
सौरार्घ्यपूर्वं कुर्वद्भिःस्थण्डलेभ्यर्चनादिकम्  ॥ शिव्प्_७।२,४१।१२च्द्।  
क्वचिन्निमज्जदुन्मज्जत्प्रस्रस्तगजयूथपम्  ॥ शिव्प्_७।२,४१।१३अब्।  
क्वचिच्च तृषयायातमृगीमृगतुरङ्गमम्  ॥ शिव्प्_७।२,४१।१३च्द्।  
क्वचित्पीतजनोत्तीर्णमयूरवरवारणम्  ॥ शिव्प्_७।२,४१।१४अब्।  
क्वचित्कृततटाघातवृषप्रतिवृषोज्ज्वलम्  ॥ शिव्प्_७।२,४१।१४च्द्।  
क्वचित्कारण्डवरवैः क्वचित्सारसकूजितैः  ॥ शिव्प्_७।२,४१।१५अब्।  
क्वचिच्च कोकनिनदैः क्वचिद्भ्रमरगीतिभिः  ॥ शिव्प्_७।२,४१।१५च्द्।  
स्नानपानादिकरणैः स्वसम्पद्द्रुमजीविभिः  ॥ शिव्प्_७।२,४१।१६अब्।  
प्रणयात्प्राणिभिस्तैस्तैर्भाषमाणमिवासकृत्  ॥ शिव्प्_७।२,४१।१६च्द्।  
कूलशाखिशिखालीनकोकिलाकुलकूजितैः  ॥ शिव्प्_७।२,४१।१७अब्।  
आतपोपहतान्सर्वान्नामन्त्रयदिवानिशम्  ॥ शिव्प्_७।२,४१।१७च्द्।  
उत्तरे तस्य सरसस्तीरे कल्पतरोरधः  ॥ शिव्प्_७।२,४१।१८अब्।  
वेद्यां वज्रशिलामय्यां मृदुले मृगचर्मणि  ॥ शिव्प्_७।२,४१।१८च्द्।  
सनत्कुमारमासीनं शश्वद्बालवपुर्धरम्  ॥ शिव्प्_७।२,४१।१९अब्।  
तत्कालमात्रोपरतं समाधेरचलात्मनः  ॥ शिव्प्_७।२,४१।१९च्द्।  
उपास्यमानं मुनिभिर्योगीन्द्रैरपि पूजितम्  ॥ शिव्प्_७।२,४१।२०अब्।  
ददृशुर्नैमिषेयास्ते प्रणताश्चोपतस्थिरे  ॥ शिव्प्_७।२,४१।२०च्द्।  
यावत्पृष्टवते तस्मै प्रोचुः स्वागतकारणम्  ॥ शिव्प्_७।२,४१।२१अब्।  
तुमुलः शुश्रुवे तावद्दिवि दुन्दुभिनिस्वनः  ॥ शिव्प्_७।२,४१।२१च्द्।  
ददृशे तत्क्षणे तस्मिन्विमानं भानुसन्निभम्  ॥ शिव्प्_७।२,४१।२२अब्।  
गणेश्वरैरसङ्ख्येयैः संवृतं च समन्ततः  ॥ शिव्प्_७।२,४१।२२च्द्।  
अप्सरोगणसङ्कीर्णं रुद्रकन्याभिरावृतम्  ॥ शिव्प्_७।२,४१।२३अब्।  
मृदङ्गमुरजोद्घुष्टं वेणुवीणारवान्वितम्  ॥ शिव्प्_७।२,४१।२३च्द्।  
चित्ररत्नवितानाढ्यं मुक्तादामविराजितम्  ॥ शिव्प्_७।२,४१।२४अब्।  
मुनिभिस्सिद्धगन्धर्वैर्यक्षचारणकिन्नरैः  ॥ शिव्प्_७।२,४१।२४च्द्।  
नृत्यद्भिश्चैव गायद्भिर्वादयद्भिश्च संवृतम्  ॥ शिव्प्_७।२,४१।२५अब्।  
वीरगोवृषचिह्नेन विद्रमद्रुमयष्टिना  ॥ शिव्प्_७।२,४१।२५च्द्।  
कृतगोपुरसत्कारं केतुना मान्यहेतुना  ॥ शिव्प्_७।२,४१।२६अब्।  
तस्य मध्ये विमानस्य चामरद्वितयान्तरे  ॥ शिव्प्_७।२,४१।२६च्द्।  
छत्त्रस्य मणिदण्डस्य चन्द्रस्येव शुचेरधः  ॥ शिव्प्_७।२,४१।२७अब्।  
दिव्यसिंहासनारूढं देव्या सुयशया सह  ॥ शिव्प्_७।२,४१।२७च्द्।  
६००ब्  
  
श्रिया च वपुषा चैव त्रिभिश्चापि विलोचनैः  ॥ शिव्प्_७।२,४१।२८अब्।  
प्राकारैरभिकृत्यानां प्रत्यभिज्ञापकं प्रभोः  ॥ शिव्प्_७।२,४१।२८च्द्।  
अविलङ्घ्य जगत्कर्तुराज्ञापनमिवागतम्  ॥ शिव्प्_७।२,४१।२९अब्।  
सर्वानुग्रहणं शम्भोः साक्षादिव पुरःस्थितम्  ॥ शिव्प्_७।२,४१।२९च्द्।  
शिलादतनयं साक्षाच्छ्रीमच्छूलवरायुधम्  ॥ शिव्प्_७।२,४१।३०अब्।  
विश्वेश्वरगणाध्यक्षं विश्वेश्वरमिवापरम्  ॥ शिव्प्_७।२,४१।३०च्द्।  
विश्वस्यापि विधात्ःणां निग्रहानुग्रहक्षमम्  ॥ शिव्प्_७।२,४१।३१अब्।  
चतुर्बाहुमुदाराङ्गं चन्द्ररेखाविभूषितम्  ॥ शिव्प्_७।२,४१।३१च्द्।  
कण्ठे नागेन मौलौ च शशाङ्केनाप्यलङ्कृतम्  ॥ शिव्प्_७।२,४१।३२अब्।  
सविग्रहमिवैश्वर्यं सामर्थ्यमिव सक्रियम्  ॥ शिव्प्_७।२,४१।३२च्द्।  
समाप्तमिव निर्वाणं सर्वज्ञमिव सङ्गतम्  ॥ शिव्प्_७।२,४१।३३अब्।  
दृष्ट्वा प्रहृष्टवदनो ब्रह्मपुत्रः सहर्षिभिः  ॥ शिव्प्_७।२,४१।३३च्द्।  
तस्थौ प्राञ्जलिरुत्थाय तस्यात्मानमिवार्पयन्  ॥ शिव्प्_७।२,४१।३४अब्।  
अथ तत्रान्तरे तस्मिन्विमाने चावनिं गते  ॥ शिव्प्_७।२,४१।३४च्द्।  
प्रणम्य दण्डवद्देवं स्तुत्वा व्यज्ञापयन्मुनीम्  ॥ शिव्प्_७।२,४१।३५अब्।  
षट्कुलीया इमे दीर्घं नैमिषे सत्रमास्थिताः  ॥ शिव्प्_७।२,४१।३५च्द्।  
आगता ब्रह्मणादिष्टाः पूर्वमेवाभिकाङ्क्षया  ॥ शिव्प्_७।२,४१।३५एड़्।  
श्रुत्वा वाक्यं ब्रह्मपुत्रस्य नन्दीछित्त्वा पाशान्दृष्टिपातेन सद्यः  ॥ शिव्प्_७।२,४१।३६अब्।  
शैवं धर्मं चैश्वरं ज्ञानयोगं दत्त्वा भूयो देवपार्श्वं जगाम  ॥ शिव्प्_७।२,४१।३६च्द्।  
सनत्कुमारेण च तत्समस्तं व्यासाय साक्षाद्गुरवे ममोक्तम्  ॥ शिव्प्_७।२,४१।३७अब्।  
व्यासेन चोक्तं महितेन मह्यं मया च तद्वः कथितं समासात्  ॥ शिव्प्_७।२,४१।३७च्द्।  
नावेदविद्भ्यः कथनीयमेतत्पुराणरत्नं पुरशासनस्य  ॥ शिव्प्_७।२,४१।३८अब्।  
नाभक्तशिष्याय च नास्तिकेभ्यो दत्तं हि मोहान्निरयं ददाति  ॥ शिव्प्_७।२,४१।३८च्द्।  
मार्गेण सेवानुगतेन यैस्तद्दत्तं गृहीतं पठितं श्रुतं वा  ॥ शिव्प्_७।२,४१।३९अब्।  
तेभ्यः सुखं धर्ममुखं त्रिवर्गं निर्वाणमन्ते नियतं ददाति  ॥ शिव्प्_७।२,४१।३९च्द्।  
परस्परस्योपकृतं भवद्भिर्मया च पौराणिकमार्गयोगात्  ॥ शिव्प्_७।२,४१।४०अब्।  
अतो गमिष्ये  ऽहमवाप्तकामः समस्तमेवास्तु शिवं सदा नः  ॥ शिव्प्_७।२,४१।४०च्द्।  
सूते कृताशिषि गते मुनयः सुवृत्ता यागे च पर्यवसिते महति प्रयोगे  ॥ शिव्प्_७।२,४१।४१अब्।  
काले कलौ च विषयैः कलुषायमाणे वाराणसीपरिसरे वसतिं विनेतुः  ॥ शिव्प्_७।२,४१।४१च्द्।  
अथ च ते पशुपाशमुमुक्षयाखिलतया कृतपाशुपतव्रताः  ॥ शिव्प्_७।२,४१।४२अब्।  
अधिकृताखिलबोधसमाधयः परमनिर्वृतिमापुरनिन्दिताः  ॥ शिव्प्_७।२,४१।४२च्द्।  
व्यास उवाच  
एतच्छिवपुराणं हि समाप्तं हितमादरात्  ॥ शिव्प्_७।२,४१।४३अब्।  
पठितव्यं प्रयत्नेन श्रोतव्यं च तथैव हि  ॥ शिव्प्_७।२,४१।४३च्द्।  
नास्तिकाय न वक्तव्यमश्रद्धाय शठाय च  ॥ शिव्प्_७।२,४१।४४अब्।  
अभक्ताय महेशस्य तथा धर्मध्वजाय च  ॥ शिव्प्_७।२,४१।४४च्द्।  
एतच्छ्रुत्या ह्येकवारं भवेत्पापं हि भस्मसात्  ॥ शिव्प्_७।२,४१।४५अब्।  
अभक्तो भक्तिमाप्नोति भक्तो भक्तिसमृद्धिभाक्  ॥ शिव्प्_७।२,४१।४५च्द्।  
पुनः श्रुते च सद्भक्तिर्मुक्तिस्स्याच्च श्रुतेः पुनः  ॥ शिव्प्_७।२,४१।४६अब्।  
तस्मात्पुनःपुनश्चैव श्रोतव्यं हि मुमुक्षुभिः  ॥ शिव्प्_७।२,४१।४६च्द्।  
६०१अ  
  
पञ्चावृत्तिः प्रकर्तव्या पुराणस्यास्य सद्धिया  ॥ शिव्प्_७।२,४१।४७अब्।  
परं फलं समुद्दिश्य तत्प्राप्नोति न संशयः  ॥ शिव्प्_७।२,४१।४७च्द्।  
पुरातनाश्च राजानो विप्रा वैश्याश्च सत्तमाः  ॥ शिव्प्_७।२,४१।४८अब्।  
सप्तकृत्वस्तदावृत्त्यालभन्त शिवदर्शनम्  ॥ शिव्प्_७।२,४१।४८च्द्।  
श्रोष्यत्यथापि यश्चेदं मानवो भक्तितत्परः  ॥ शिव्प्_७।२,४१।४९अब्।  
इह भुक्त्वाखिलान्भोगानन्ते मुक्तिं लभेच्च सः  ॥ शिव्प्_७।२,४१।४९च्द्।  
एतच्छिवपुराणं हि शिवस्यातिप्रियं परम्  ॥ शिव्प्_७।२,४१।५०अब्।  
भुक्तिमुक्तिप्रदं ब्रह्मसम्मितं भक्तिवर्धनम्  ॥ शिव्प्_७।२,४१।५०च्द्।  
एतच्छिवपुराणस्य वक्तुः श्रोतुश्च सर्वदा  ॥ शिव्प्_७।२,४१।५१अब्।  
सगणस्ससुतस्साम्बश्शं करोतु स शङ्करः  ॥ शिव्प्_७।२,४१।५१च्द्।  
  
ॐ इति श्रीशिवमहापुराणे सप्तम्यां वायवीयसंहितायामुत्तरखण्डे व्यासोपदेशश्रीशिवमहापुराणमाहात्म्यवर्णनं नामैकचत्वारिंशो  ऽध्यायः  
समाप्तो  ऽयं ग्रन्थः  
६०१ब्  
  
  
  
  
  
  
  
  
