---
title: 'Dandin: Kavyadarsa 2 (plain text)'

---
## Intro

Dandin: Kavyadarsa 2 (plain text)  

DANDIN: KAVYADARSA, Pariccheda 2 (incomplete!): Verses 2.1-144, 310-368  
based on the edition by S.K. Belvalkar, Poona 1924.  
  
Input by Reinhold Gruenendahl  

PLAIN TEXT VERSION  

## पाठः

परिच्छेद २  
  
काव्यशोभाकरान् धर्मान् अलङ्कारान् प्रचक्षते  ।  
ते चाद्यापि विकल्प्यन्ते कस् तान् कार्त्स्न्येन वक्ष्यति  ॥ २।१ ॥  
किन्तु बीजं विकल्पानां पूर्वाचार्यैः प्रदर्सितम्  ।  
तद् एव प्रतिसंस्कर्तुम् अयम् अस्मत्परिश्रमः  ॥ २।२ ॥  
काश्चिन् मार्गविभागार्थम् उक्ताः प्राग् अप्य् अलङ्क्रियाः  ।  
साधारणम् अलङ्कार- जातम् अन्यत् प्रदर्श्यते  ॥ २।३ ॥  
  
स्वभावाख्यानम् उपमा रूपकं दीपकावृत्तिः  ।  
आक्षेपो ऽर्थान्तरन्यासो व्यतिरेको विभावना  ॥ २।४ ॥  
समासातिशयोत्प्रेक्षा हेतुः सूक्ष्मो लवः क्रमः  ।  
प्रेयो रसवद् ऊर्जस्वि पर्यायोक्तं समाहितम्  ॥ २।५ ॥  
उदात्तापह्नुतिश्लेष- विशेषास् तुल्ययोगिता  ।  
विरोधाप्रस्तुतस्तोत्रे व्याजस्तुतिनिदर्शने  ॥ २।६ ॥  
सहोक्तिः परिवृत्त्याशिः- सङ्कीर्णम् अथ भाविकम्  ।  
इति वाचाम् अलङ्कारा दर्शिताः पूर्वसूरिभिः  ॥ २।७ ॥  

[स्वभावोक्ति (= स्वभावाख्यान = जाति)]  
  
नानावस्थं पदार्थानां रूपं साक्षाद् विवृण्वती  ।  
स्वभावोक्तिश् च जातिश् चेत्य् आद्या सालङ्कृतिर् यथा  ॥ २।८ ॥  
  
[स्वभावोक्ति: जाति]  
तुण्डैर् आताम्रकुटिलैः पक्षैर् हरितकोमलैः  ।  
त्रिवर्णराजिभिः कण्ठैर् एते मञ्जुगिरः शुकाः  ॥ २।९ ॥  
  
[- स्वभावोक्ति: क्रिया]  
कलक्वणितगर्भेण कण्ठेनाघूर्णितेक्षणः  ।  
पारावतः परिभ्रम्य रिरंसुश् चुम्बति प्रियाम्  ॥ २।१० ॥  
  
[- स्वभावोक्ति: गुण]  
बध्नन्न् अङ्गेषु रोमाञ्चम् कुर्वन् मनसि निर्वृतिम्  ।  
नेत्रे चामीलयन्न् एष प्रियास्पर्शः प्रवर्तते  ॥ २।११ ॥  
  
[- स्वभावोक्ति: द्रव्य]  
कण्ठेकालः करस्थेन कपालेनेन्दुशेखरः  ।  
जटाभिः स्निग्धताम्राभिर् आविरासीद् वृषध्वजः  ॥ २।१२ ॥  
  
जातिक्रियागुणद्रव्य- स्वभावाख्यानम् ईदृशम्  ।  
शास्त्रेष्व् अस्यैव साम्राज्यं काव्येष्व् अप्य् एतद् ईप्सितम्  ॥ २।१३ ॥  

[उपमा]  
यथा कथञ्चिद् सादृश्यं यत्रोद्भूतं प्रतीयते  ।  
उपमा नाम सा तस्याः प्रपञ्चो ऽयं निदर्श्यते  ॥ २।१४ ॥  
  
[- धर्मोपमा]  
अम्भोरुहम् इवाताम्रं मुग्धे करतलं तव  ।  
इति धर्मोपमा साक्षात् तुल्यधर्मप्रदर्शनात्  ॥ २।१५ ॥  
  
[- वस्तूपमा]  
राजीवम् इव ते वक्त्रं नेत्रे नीलोत्पले इव  ।  
इयं प्रतीयमानैक- धर्मा वस्तूपमैव सा  ॥ २।१६ ॥  
  
[- विपर्यासोपमा]  
तवाननम् इवोन्निद्रम् अरविन्दम् अभूद् इति  ।  
सा प्रसिद्धिविपर्यासाद् विपर्यासोपमेष्यते  ॥ २।१७ ॥  
  
[- अन्योऽन्योपमा]  
तवाननम् इवाम्भोजम् अम्बोजम् इव ते मुखम्  ।  
इत्य् अन्योऽन्योपमा सायम् अन्योऽन्योत्कर्षशंसिनी  ॥ २।१८ ॥  
  
[- नियमोपमा]  
त्वन्मुखं कमलेनैव तुल्यं नान्येन केनचित्  ।  
इत्य् अन्यसाम्यव्यावृत्तेर् इयं सा नियमोपमा  ॥ २।१९ ॥  
  
[- अनियमोपमा]  
पद्मं तावत् तवान्वेति मुखम् अन्यच् च तादृशम्  ।  
अस्ति चेद् अस्तु तत्कारीत्य् असाव् अनियमोपमा  ॥ २।२० ॥  
  
[- समुच्चयोपमा]  
समुच्चयोपमाप्य् अस्ति न कान्त्यैव मुखं तव  ।  
ह्लादनाख्येन चान्वेति कर्मणेन्दुम् इतीदृशी  ॥ २।२१ ॥  
  
[- अतिशयोपमा]  
त्वय्य् एव त्वन्मुखं दृष्टं दृश्यते दिवि चन्द्रमाः  ।  
इयत्य् एव भिदा नान्येत्य् असाव् अतिशयोपमा  ॥ २।२२ ॥  
  
[- उत्प्रेक्षितोपमा]  
मय्य् एवास्या मुखश्रीर् इत्य् अलम् इन्दोर् विकत्थनैः  ।  
पद्मे ऽपि सा यद् अस्त्य् एवेत्य् असाव् उत्प्रेक्षितोपमा  ॥ २।२३ ॥  
  
[- अद्भुतोपमा]  
यदि किञ्चिद् भवेत् पद्मं सुभ्रु विभ्रान्तलोचनम्  ।  
तत् ते मुखश्रियं धत्ताम् इत्य् असाव् अद्भुतोपमा  ॥ २।२४ ॥  
  
[- मोहोपमा]  
शशीत्य् उत्प्रेक्ष्य तन्वङ्गि त्वन्मुखं त्वन्मुखाशया  ।  
इन्दुम् अप्य् अनुधावामीत्य् एषा मोहोपमा स्मृता  ॥ २।२५ ॥  
  
[- संशयोपमा]  
किं पद्मम् अन्तर्भ्रान्तालि किं ते लोलेक्षणं मुखम्  ।  
मम दोलायते चित्तम् इतीयं संशयोपमा  ॥ २।२६ ॥  
  
[- निर्णयोपमा]  
न पद्मस्येन्दुनिग्राह्यस्य्- एन्दुलज्जाकरी द्युतिः  ।  
अतस् त्वन्मुखम् एवेदम् इत्य् असौ निर्णयोपमा  ॥ २।२७ ॥  
  
[- श्लेषोपमा]  
शिशिरांशुप्रतिस्पर्धि श्रीमत् सुरभिगन्धि च  ।  
अम्भोजम् इव ते वक्त्रम् इति श्लेषोपमा स्मृता  ॥ २।२८ ॥  
  
[- समानोपमा]  
सरूपशब्दवाच्यत्वात् सा समानोपमा यथा  ।  
बालेवोद्यानमालेयं सा(१)ल()का(३)ननशोभिनी  ॥ २।२९ ॥  
  
[- निन्दोपमा]  
पद्मं बहुरजश् चन्द्रः क्षयी ताभ्यां तवाननम्  ।  
समानम् अपि सोत्सेकम् इति निन्दोपमा स्मृता  ॥ २।३० ॥  
  
[- प्रशंसोपमा]  
ब्रह्मणो ऽप्य् उद्भवः पद्मं चन्द्रः शम्भुशिरोधृतः  ।  
तौ तुल्यौ त्वन्मुखेनेति सा प्रशंसोपमोच्यते  ॥ २।३१ ॥  
  
[- आचिख्यासोपमा]  
चन्द्रेण त्वन्मुखं तुल्यम् इत्य् आचिख्यासु मे मनः  ।  
स गुणो वास्तु दोषो वेत्य् आचिख्यासोपमां विदुः  ॥ २।३२ ॥  
  
[- विरोधोपमा]  
शतपत्त्रं शरच्चन्द्रस् त्वदाननम् इति त्रयम्  ।  
परस्परविरोधीति सा विरोधोपमा मता  ॥ २।३३ ॥  
  
[- प्रतिषेधोपमा]  
न जातु शक्तिर् इन्दोस् ते मुखेन प्रतिगर्जितुम्  ।  
कलङ्किनो जडस्येति प्रतिषेधोपमैव सा  ॥ २।३४ ॥  
  
[- चटूपमा]  
मृगेक्षणाङ्कं ते वक्त्रम् मृगेणैवाङ्कितः शशी  ।  
तथापि सम एवासौ नोत्कर्षीति चटूपमा  ॥ २।३५ ॥  
  
[- तत्त्वाख्यानोपमा]  
न पद्मं मुखम् एवेदं न भृङ्गौ चक्षुषी इमे  ।  
इति विस्पष्टसादृश्यात् तत्त्वाख्यानोपमैव सा  ॥ २।३६ ॥  
  
[- असाधारणोपमा]  
चन्द्रारविन्दयोः कान्तिम् अतिक्रम्य मुखं तव  ।  
आत्मनैवाभवत् तुल्यम् इत्य् असाधारणोपमा  ॥ २।३७ ॥  
  
[- अभूतोपमा]  
सर्वपद्मप्रभासारः समाहृत इव क्वचित्  ।  
त्वदाननं विभातीति ताम् अभूतोपमां विदुः  ॥ २।३८ ॥  
  
[- असम्भावितोपमा]  
चन्द्रबिम्बाद् इव विषं चन्दनाद् इव पावकः  ।  
परुषा वाग् इतो वक्त्राद् इत्य् असम्भावितोपमा  ॥ २।३९ ॥  
  
[- बहूपमा]  
चन्दनोदकचन्द्रांशु- चन्द्रकान्तादिशीतलः  ।  
स्पर्शस् तवेत्य् अतिशयं बोधयन्ती बहूपमा  ॥ २।४० ॥  
  
[- विक्रियोपमा]  
चन्द्रबिम्बाद् इवोत्कीर्णं पद्मगर्भाद् इवोद्धृतम्  ।  
तव तन्वङ्गि वदनम् इत्य् असौ विक्रियोपमा  ॥ २।४१ ॥  
  
[- मालोपमा]  
पूष्ण्य् आतप इवाह्नीव पूषा व्योम्नीव वासरः  ।  
विक्रमस् त्वय्य् अधाल् लक्ष्मीम् इति मालोपमा मता  ॥ २।४२ ॥  
  
[- वाक्यार्थोपमा; ज़्wएइ अर्तेन्]  
वाक्यार्थेणैव वाक्यार्थः को ऽपि यद्य् उपमीयते  ।  
एकानेकेवशब्दत्वात् सा वाक्यार्थोपमा द्विधा  ॥ २।४३ ॥  
  
[- (१।) वाक्यार्थोपमा मित् एइनेम् इव]  
त्वदाननम् अधीराक्षम् आविर्दशनदीधिति  ।  
भ्रमद्भृङ्गम् इवालक्ष्य- केसरं भाति पङ्कजम्  ॥ २।४४ ॥  
  
[- (२।) वाक्यार्थोपमा मित् मेह्रेरेन् इव]  
नलिन्या इव तन्वङ्ग्यास् तस्याः पद्मम् इवाननम्  ।  
मया मधुव्रतेनेव पायं पायम् अरम्यत  ॥ २।४५ ॥  
  
[- प्रतिवस्तूपमा]  
वस्तु किञ्चिद् उपन्यस्य न्यसनात् तत्सधर्मणः  ।  
साम्यप्रतीतिर् अस्तीति प्रतिवस्तूपमा यथा  ॥ २।४६ ॥  
नैको ऽपि त्वादृशो ऽद्यापि जायमानेषु राजसु  ।  
ननु द्वितीयो नास्त्य् एव पारिजातस्य पादपः  ॥ २।४७ ॥  
  
[- तुल्ययोगोपमा]  
अधिकेन समीकृत्य हीनम् एकक्रियाविधौ  ।  
यद् ब्रुवन्ति स्मृता सेयं तुल्ययोगोपमा यथा  ॥ २।४८ ॥  
दिवो जागर्ति रक्षायै पुलोमारिर् भुवो भवान्  ।  
असुरास् तेन हन्यन्ते सावलेपास् त्वया नृपाः  ॥ २।४९ ॥  
  
[- हेतूपमा]  
कान्त्या चन्द्रमसं धाम्ना सूर्यं धैर्येण चार्णवम्  ।  
राजन्न् अनुकरोषीति सैषा हेतूपमा मता  ॥ २।५० ॥  
  
न लिङ्गवचने भिन्ने न हीनाधिकतापि वा  ।  
उपमादूषनायालं यत्रोद्वेगो न धीमताम्  ॥ २।५१ ॥  
स्त्रीव गच्छति षण्ढो ऽयं वक्त्य् एषा स्त्री पुमान् इव  ।  
प्राणा इव प्रियो ऽयम् मे विद्या धनम् इवार्जितम्  ॥ २।५२ ॥  
भवान् इव महीपाल देवराजो विराजते  ।  
अलम् अंशुमतः कक्षाम् आरोढुं तेजसा नृपः  ॥ २।५३ ॥  
  
इत्य् एवम् आदौ सौभाग्यं न जहात्य् एव जातुचित्  ।  
अस्त्य् एव क्वचिद् उद्वेगः प्रयोगे वाग्विदां यथा  ॥ २।५४ ॥  
हंसीव धवलश् चन्द्रः सरांसीवामलं नभः  ।  
भर्तृभक्तो भटः श्वेव खद्योतो भाति भानुवत्  ॥ २।५५ ॥  
ईदृशं वर्ज्यते सद्भिः कारणं तत्र चिन्त्यताम्  ।  
गुणदोषविचाराय स्वयम् एव मनीषिभिः  ॥ २।५६ ॥  
  
इववद्वायथाशब्दाः समाननिभसन्निभाः  ।  
तुल्यसङ्काशनिकाश- प्रकाशप्रतिरूपकाः  ॥ २।५७ ॥  
प्रतिपक्षप्रतिद्वन्द्वि- प्रत्यनीकविरोधिनः  ।  
सदृक्सदृशसंवादि- सजातीयानुवादिनः  ॥ २।५८ ॥  
प्रतिबिम्बप्रतिच्छन्द- सरूपसमसम्मिताः  ।  
सलक्षणसदृक्षाभ- सपक्षोपमितोपमाः  ॥ २।५९ ॥  
कल्पदेशीयदेश्यादिः प्रख्यप्रतिनिधी अपि  ।  
सवर्णतुलतौ शब्दौ ये चान्यूनार्थवादिनः  ॥ २।६० ॥  
समासश् च बहुव्रीहिः शशाङ्कवदनादिषु  ।  
स्पर्धते जयति द्वेष्टि द्रुह्यति प्रतिगर्जति  ॥ २।६१ ॥  
आक्रोशत्य् अवजानाति कदर्थयति निन्दति  ।  
विडम्बयति सन्धत्ते हसतीर्ष्यत्य् असूयति  ॥ २।६२ ॥  
तस्य मुष्णाति सौभाग्यं तस्य कान्तिं विलुम्पति  ।  
तेन सार्धं विगृह्णाति तुलां तेनाधिरोहति  ॥ २।६३ ॥  
तत्पदव्याम् पदं धत्ते तस्य कक्षां विगाहते  ।  
तम् अन्वेत्य् अनुबध्नाति तच्छीलं तन्निषेधति  ॥ २।६४ ॥  
तस्य चानुकरोतीति शब्दाः सादृश्यम् ऊचकाः  ।  
उपमायाम् इमे प्रोक्ताः कवीनां बुद्धिसौख्यदाः  ॥ २।६५ ॥  

[रूपक]  
  
[- समस्तरूपक]  
उपमैव तिरोभूत- भेदा रूपकम् उच्यते  ।  
यथा बाहुलता पाणि- पद्मं चरणपल्लवः  ॥ २।६६ ॥  
  
[- असमस्तरूपक]  
अङ्गुल्यः पल्लवान्य् आसन् कुसुमानि नखार्चिषः  ।  
बाहू लते वसन्तश्रीस् त्वं नः प्रत्यक्षचारिणी  ॥ २।६७ ॥  
  
[- समस्तव्यस्तरूपक]  
इत्य् एतद् असमस्ताख्यं समस्तं पूर्वरूपकम्  ।  
स्मितं मुखेन्दोर् ज्योत्स्नेति समस्तव्यस्तरूपकम्  ॥ २।६८ ॥  
  
[- सकलरूपक]  
ताम्राङ्गुलिदलश्रेणि नखदीधितिकेसरम्  ।  
ध्रियते मूर्ध्नि भूपालैर् भवच्चरणपङ्कजम्  ॥ २।६९ ॥  
अङ्गुल्यादौ दलादित्वं पादे चारोप्य पद्मताम्  ।  
तद्योग्यस्थानविन्यासाद् एतत् सकलरूपकम्  ॥ २।७० ॥  
  
[- अवयवरूपक]  
अकस्माद् एव ते चण्डि स्फुरिताधरपल्लवम्  ।  
मुखं मुक्तारुचो धत्ते घर्माम्भःकणमञ्जरीः  ॥ २।७१ ॥  
मञ्जरीकृत्य घर्माम्भः पल्लवीकृत्य चाधरम्  ।  
नान्यथा कृतम् अत्रास्यम् अतो ऽवयवरूपकम्  ॥ २।७२ ॥  
  
[- अवयविरूपकम्]  
वल्गितभ्रु गलद्घर्म- जलम् आलोहितेक्षणम्  ।  
विवृणाति (!) मदावस्थाम् इदम् वदनपङ्कजम्  ॥ २।७३ ॥  
अविकृत्य मुखाङ्गानि मुखम् एवारविन्दताम्  ।  
आसीद् गमितम् अत्रेदम् अतो ऽवयविरूपकम्  ॥ २।७४ ॥  
  
[- एकाङ्गरूपक]  
मदपाटलगण्डेन रक्तनेत्रोत्पलेन ते  ।  
मुखेन मुग्धः सो ऽप्य् एष जनो रागमयः कृतः  ॥ २।७५ ॥  
एकाङ्गरूपकं चैतद् एवं द्विप्रभृतीन्य् अपि  ।  
अङ्गानि रूपयन्त्य् अत्र योगायोगौ भिदाकरौ  ॥ २।७६ ॥  
  
[- युक्तरूपक]  
स्मितपुष्पोज्ज्वलं लोल- नेत्रभृङ्गम् इदं मुखम्  ।  
इति पुष्पद्विरेफाणां सङ्गत्या युक्तरूपकम्  ॥ २।७७ ॥  
  
[- अयुक्तरूपक]  
इदम् आर्द्रस्मितज्योत्स्नं स्निग्धनेत्रोत्पलं मुखम्  ।  
इति ज्योत्स्नोत्पलायोगाद् अयुक्तं नाम रूपकम्  ॥ २।७८ ॥  
  
[- विषमरूपक]  
रूपणाद् अङ्गिनो ऽङ्गानां रूपणारूपणाश्रयात्  ।  
रूपकं विषमं नाम ललितं जायते यथा  ॥ २।७९ ॥  
मदरक्तकपोलेन मन्मथस् त्वन्मुखेन्दुना  ।  
नर्तितभ्रूलतेनालं मर्दितुं भुवनत्रयम्  ॥ २।८० ॥  
  
[- सविशेषणरूपक]  
हरिपादः शिरोलग्न- जह्नुकन्याजलांशुकः  ।  
जयत्य् असुरनिःशङ्क- सुरानन्दोत्सवध्वजः  ॥ २।८१ ॥  
विशेषणसमग्रस्य रूपं केतोर् यदीदृशम्  ।  
पादे तदर्पणाद् एतत् सविशेषणरूपकम्  ॥ २।८२ ॥  
  
[- विरुद्धरूपक]  
न मीलयति पद्मानि न नभो ऽप्य् अवगाहते  ।  
त्वन्मुखेन्दुर् ममासूनां हरणायैव कल्पते  ॥ २।८३ ॥  
अक्रिया चन्द्रकार्याणाम् अन्यकार्यस्य च क्रिया  ।  
अत्र सन्दर्श्यते यस्माद् विरुद्धं नाम रूपकम्  ॥ २।८४ ॥  
  
[- हेतुरूपक]  
गाम्भीर्येण समुद्रो ऽसि गौरवेणासि पर्वतः  ।  
कामदत्वाच् च लोकानाम् असि त्वं कल्पपादपः  ॥ २।८५ ॥  
गाम्भीर्यप्रमुखैर् अत्र हेतुभिः सागरो गिरिः  ।  
कल्पद्रुमश् च क्रियते तद् इदं हेतुरूपकम्  ॥ २।८६ ॥  
  
[- शिष्टरूपक]  
राजहंसोपभोगार्थं भ्रमरप्रार्थ्यसौरभम्  ।  
सखि वक्त्राम्बुजम् इदं तवेति श्लिष्टरूपकम्  ॥ २।८७ ॥  
  
इष्टं साधर्म्यवैधर्म्य- दर्शनाद् गौणमुख्ययोः  ।  
उपमाव्यतिरेकाख्यं रूपकद्वितयं यथा  ॥ २।८८ ॥  
  
[- उपमारूपक]  
अयम् आलोहितच्छायो मदने मुखचन्द्रमाः  ।  
सन्नद्धोदयरागस्य चन्द्रस्य प्रतिगर्जति  ॥ २।८९ ॥  
  
[- व्यतिरेकरूपक]  
चन्द्रमाः पीयते देवैर् मया त्वन्मुखचन्द्रमाः  ।  
असमग्रो ऽप्य् असौ शश्वद् अयम् आपूर्णमण्डलः  ॥ २।९० ॥  
  
[- आक्षेपरूपक]  
मुखचन्द्रस्य चन्द्रत्वम् इत्थम् अन्योपतापिनः  ।  
न ते सुन्दरि संवादीत्य् एतद् आक्षेपरूपकम्  ॥ २।९१ ॥  
  
[- समाधानरूपक]  
मुखेन्दुर् अपि ते चण्डि मां निर्दहति निर्दयम्  ।  
भाग्यदोषान् ममैवेति तत् समाधानरूपकम्  ॥ २।९२ ॥  
  
[- रूपकरूपक]  
मुखपङ्कजरङ्गे ऽस्मिन् भ्रूलतानर्तकी तव  ।  
लीलानृत्यं करोतीति रम्यं रूपकरूपकम्  ॥ २।९३ ॥  
  
[- आपह्नवरूपक]  
नैतन् मुखम् इदं पद्मं न नेत्रे भ्रमराव् इमौ  ।  
एतानि केसराण्य् एव नैता दन्तार्चिषस् तव  ॥ २।९४ ॥  
मुखादित्वं निवर्त्यैव पद्मादित्वेन रूपणात्  ।  
उद्भावितगुणोत्कर्षं तत् त्व् आपह्नवरूपकम्  ॥ २।९५ ॥  
  
न पर्यन्तो विकल्पानां रूपकोपमयोर् अतः  ।  
दिङ्मात्रं दर्शितं धीरैर् अनुक्तम् अनुमीयताम्  ॥ २।९६ ॥  

[दीपक]  
  
जातिक्रियागुणद्रव्य- वाचिनैकत्र वर्तिना  ।  
सर्ववाक्योपकारश् चेत् तद् आहुर् दीपकं यथा  ॥ २।९७ ॥  
  
[- आदिदीपक: जाति]  
पवनो दक्षिणः पर्णं जीर्णं हरति वीरुधां  ।  
स एवावनताङ्गीनां मानभङ्गाय कल्पते  ॥ २।९८ ॥  
  
[- आदिदीपक: क्रिया]  
चरन्ति चतुरम्भोधि- वेलोद्यानेषु दन्तिनः  ।  
चक्रवालाद्रिकुञ्जेषु कुन्दभासो गुणाश् च ते  ॥ २।९९ ॥  
  
[- आदिदीपक: गुण]  
श्यामलाः प्रावृषेण्याभिर् दिशो जीमूतपङ्क्तिभिः  ।  
भुवश् च सुकुमाराभिर् नवशाद्वलराजिभिः  ॥ २।१०० ॥  
  
[- आदिदीपक: द्रव्य]  
विष्णुना विक्रमस्थेन दानवानां विभूतयः  ।  
क्वापि नीताः कुतो ऽप्य् आसन्न् आनीता दैवतर्द्धयः  ॥ २।१०१ ॥  
  
इत्य् आदिदीपकान्य् उक्तान्य् एवं मध्यान्तयोर् अपि  ।  
वाक्ययोर् दर्शयिष्यामः कानि चित्तानि तद्यथा  ॥ २।१०२ ॥  
  
[- मध्यदीपक: जाति]  
नृत्यन्ति निचुलोत्सङ्गे गायन्ति च कलापिनः  ।  
बध्नन्ति च पयोदेषु दृशो हर्षाश्रुगर्भिणीः  ॥ २।१०३ ॥  
  
[- मध्यदीपक: क्रिया]  
मन्दो गन्धवहः क्षारो वह्निर् इन्दुश् च जायते  ।  
चर्चाचन्दनपातश् च शस्त्रपातः प्रवासिनाम्  ॥ २।१०४ ॥  
  
[- अन्तदीपक: द्रव्य (कोम्म्।: जाति)]  
जलं जलधरोद्गीर्णं कुलं गृहशिखण्डिनाम्  ।  
चलं च तडितां दाम बलं कुसुमधन्वनः  ॥ २।१०५ ॥  
  
[- अन्तदीपक: क्रिया]  
त्वया नीलोत्पलं कर्णे स्मरेणास्त्रं शरासने  ।  
मयापि मरणे चेतस् त्रयम् एतत् समं कृतम्  ॥ २।१०६ ॥  
  
[- (आदिदीपक): मालादीपक]  
शुक्लः श्वेतार्चिषो वृद्ध्यै पक्षः पञ्चशरस्य सः  ।  
स च रागस्य रागो ऽपि यूनां रत्युत्सवश्रियः  ॥ २।१०७ ॥  
इत्य् आदिदीपकत्वे ऽपि पूर्वपूर्वव्यपेक्षिणी  ।  
वाक्यमाला प्रयुक्तेति तन् मालादीपकं मतम्  ॥ २।१०८ ॥  
  
[- विरुद्धार्थदीपक]  
अवलेपम् अनङ्गस्य वर्धयन्ति बलाहकाः  ।  
कर्शयन्ति तु घर्मस्य मारुतोद्धूतशीकराः  ॥ २।१०९ ॥  
अवलेपपदेनात्र बलाहकपदेन च  ।  
क्रिये विरुद्धे संयुक्ते तद् विरुद्धार्थं दीपकम्  ॥ २।११० ॥  
  
[- एकार्थदीपक]  
हरत्य् आभोगम् आशानां गृह्णाति ज्योतिषां गणम्  ।  
आदत्ते चाद्य मे प्राणान् असौ जलधरावली  ॥ २।१११ ॥  
अनेकशब्दोपादानात् क्रियैकैवात्र दीप्यते  ।  
यतो जलधरावल्या तस्माद् एकार्थदीपकम्  ॥ २।११२ ॥  
  
[- श्लिष्टार्थदीपक]  
हृद्यगन्धवहास् तुङ्गास् तमालश्यामलत्विषः  ।  
दिवि भ्रमन्ति जीमूता भुवि चैते मतङ्गजाः  ॥ २।११३ ॥  
अत्र धर्मैर् अभिन्नानाम् अभ्राणां दन्तिनां तथा  ।  
भ्रमणेनैव सम्बन्ध इति श्लिष्टार्थदीपकम्  ॥ २।११४ ॥  
  
अनेनैव प्रकारेण शेषाणाम् अपि दीपके  ।  
विकल्पानाम् अवगतिर् विधातव्या विचक्षणैः  ॥ २।११५ ॥  

[आवृत्ति]  
अर्थावृत्तिः पदावृत्तिर् उभयावृत्तिर् एव च  ।  
दीपकस्थान एवेष्टम् अलङ्कारत्रयं यथा  ॥ २।११६ ॥  
  
[- अर्थावृत्ति]  
विकसन्ति कदम्बानि स्फुटन्ति कुटजद्रुमाः  ।  
उन्मीलन्ति च कन्दल्यो दलन्ति ककुभानि च  ॥ २।११७ ॥  
  
[- पदावृत्ति]  
उत्कण्ठयति मेघानां माला वृन्दं कलापिनाम्  ।  
यूनां चोत्कण्ठयत्य् एव मानसं मकरध्वजः  ॥ २।११८ ॥  
  
[- उभयावृत्ति (अर्थ उ। पद)]  
जित्वा विश्वं भवान् अत्र विहरत्य् अवरोधनैः  ।  
विहरत्य् अप्सरोभिस् ते रिपुवर्गो दिवं गतः  ॥ २।११९ ॥  

[आक्षेप]  
प्रतिषेधोक्तिर् आक्षेपस् त्रैकाल्यापेक्षया त्रिधा  ।  
अथास्य पुनर् आक्षेप्य- भेदानन्त्याद् अनन्तता  ॥ २।१२० ॥  
  
[- वृत्ताक्षेप]  
अनङ्गः पञ्चभिः पुष्पैर् विश्वं व्यजयतेषुभिः  ।  
इत्य् असम्भाव्यम् अथ वा विचित्रा वस्तुशक्तयः  ॥ २।१२१ ॥  
इत्य् अनङ्गजयायोग- बुद्धिर् हेतुबलाद् इह  ।  
प्रवृत्तैव यद् आक्षिप्ता वृत्ताक्षेपः स ईदृशः  ॥ २।१२२ ॥  
  
[- वर्तमानाक्षेप]  
कुतः कुवलयं कर्णे करोषि कलभाषिणि  ।  
किम् अपाङ्गम् अपर्याप्तम् अस्मिन् कर्मणि मन्यसे  ॥ २।१२३ ॥  
स वर्तमानाक्षेपो ऽयं कुर्वत्य् एवासितोत्पल  ।  
कर्णे काचित् प्रियेणैवं चाटुकारेण रुध्यते  ॥ २।१२४ ॥  
  
[- भविष्यदाक्षेप]  
सत्यं ब्रवीमि न त्वं मां द्रष्टुं वल्लभ लप्स्यसे  ।  
अन्यचुम्बनसङ्क्रान्त- लाक्षारक्तेन चक्षुषा  ॥ २।१२५ ॥  
सो ऽयं भविष्यदाक्षेपः प्राग् एवातिमनस्विनी  ।  
कदाचिद् अपराधो ऽस्य भावीत्य् एवम् अरुन्द्धयत्  ॥ २।१२६ ॥  
  
[- धर्माक्षेप]  
तव तन्वङ्गि मिथ्यैव रूढम् अङ्गेषु मार्दवम्  ।  
यदि सत्यं मृदून्य् एव किम् अकाण्डे रुजन्ति माम्  ॥ २।१२७ ॥  
धर्माक्षेपो ऽयम् आक्षिप्तम् अङ्गनागात्रमार्दवम्  ।  
कामुकेन यद् अत्रैवं कर्मणा तद्विरोधिना  ॥ २।१२८ ॥  
  
[- धर्म्याक्षेप]  
सुन्दरी सा भवत्य् एवं विवेकः केन जायते  ।  
प्रभामात्रं हि तरलं दृश्यते न तदाश्रयः  ॥ २।१२९ ॥  
धर्म्याक्षेपो ऽयम् आक्षिप्तो धर्मी धर्मं प्रभाह्वयम्  ।  
अनुज्ञायैव यद् रूपम् अत्याश्चर्यं विवक्षता  ॥ २।१३० ॥  
  
[- कारणाक्षेप]  
चक्षुषी तव रज्येते स्फुरत्य् अधरपल्लवः  ।  
भ्रुवौ च भुग्ने न तथाप्य् अदुष्टस्यास्ति मे भयम्  ॥ २।१३१ ॥  
स एष कारणाक्षेपः प्रधानं कारणं भियः  ।  
स्वापराधो निषिद्धो ऽत्र यत् प्रियेण पटीयसा  ॥ २।१३२ ॥  
  
[- कार्याक्षेप]  
दूरे प्रियतमः सो ऽयम् आगतो जलदागमः  ।  
दृष्टाश् च फुल्ला निचुला न मृता चास्मि किं न्व् इदम्  ॥ २।१३३ ॥  
कार्याक्षेपः स कार्यस्य मरणस्य निवर्तनात्  ।  
तत्कारणम् उपन्यस्य दारुणं जलदागमम्  ॥ २।१३४ ॥  
  
[- अनुज्ञाक्षेप]  
न चिरं मम तापाय तव यात्रा भविष्यति  ।  
यदि यास्यसि यातव्यम् अलम् आशङ्कयात्र ते  ॥ २।१३५ ॥  
इत्य् अनुज्ञामुखेनैव कान्तस्याक्षिप्यते गतिः  ।  
मरणं सूचयन्त्यैव सो ऽनुज्ञाक्षेप उच्यते  ॥ २।१३६ ॥  
  
[- प्रभुत्वाक्षेप]  
धनं च बहु लभ्यं ते सुखं क्षेमं च वर्त्मनि  ।  
न च मे प्राणसन्देहस् तथापि प्रिय मा स्म गाः  ॥ २।१३७ ॥  
इत्य् आचक्षाणया हेतून् प्रिययात्रानुबन्धिनः  ।  
प्रभुत्वेनैव रुद्धस् तत् प्रभुत्वाक्षेप उच्यते  ॥ २।१३८ ॥  
  
[- अनादराक्षेप]  
जीविताशा बलवती धनाशा दुर्बला मम  ।  
गच्छ वा तिष्ठ वा कान्त स्व१वस्था तु निवेदिता  ॥ २।१३९ ॥  
असाव् अनादराक्षेपो यद् अनादरवद् वचः  ।  
प्रियप्रणायं रुन्धत्या प्रयुक्तम् इह रक्तया  ॥ २।१४० ॥  
  
[- आशीर्वचनाक्षेप]  
गच्छ गच्छसि चेत् कान्त पन्थानः सन्तु ते शिवाः  ।  
ममापि जन्म तत्रैव भूयाद् यत्र गतो भवान्  ॥ २।१४१ ॥  
इत्य् आशीर्वचनाक्षेपो यद् आशीर्वादवर्त्मना  ।  
स्वावस्थां सूचयन्त्यैव कान्तयात्रा निषिध्यते  ॥ २।१४२ ॥  
  
[- परुषाक्षेप]  
यदि सत्यैव यात्रा ते काप्य् अन्या मृग्यतां त्वया  ।  
अहम् अद्यैव रुद्धास्मि रन्ध्रापेक्षेण मृत्युना  ॥ २।१४३ ॥  
इत्य् एष परुषाक्षेपः परुषाक्षरपूर्वकम्  ।  
कान्तस्याक्षिप्यते यस्मात् प्रस्थानं प्रेमनिघ्नया  ॥ २।१४४ ॥  
  
[- साचिव्याक्षेप]  
  ॥ २।१४५ ॥  
  ॥ २।१४६ ॥  
  ॥ २।१४७ ॥  
  ॥ २।१४८ ॥  
  ॥ २।१४९ ॥  
  ॥ २।१५० ॥  
  ॥ २।१५१ ॥  
  ॥ २।१५२ ॥  
  ॥ २।१५३ ॥  
  ॥ २।१५४ ॥  
  ॥ २।१५५ ॥  
  ॥ २।१५६ ॥  
  ॥ २।१५७ ॥  
  ॥ २।१५८ ॥  
  ॥ २।१५९ ॥  
  ॥ २।१६० ॥  
  ॥ २।१६१ ॥  
  ॥ २।१६२ ॥  
  ॥ २।१६३ ॥  
  ॥ २।१६४ ॥  
  ॥ २।१६५ ॥  
  ॥ २।१६६ ॥  
  ॥ २।१६७ ॥  
  ॥ २।१६८ ॥  
  ॥ २।१६९ ॥  
  ॥ २।१७० ॥  
  ॥ २।१७१ ॥  
  ॥ २।१७२ ॥  
  ॥ २।१७३ ॥  
  ॥ २।१७४ ॥  
  ॥ २।१७५ ॥  
  ॥ २।१७६ ॥  
  ॥ २।१७७ ॥  
  ॥ २।१७८ ॥  
  ॥ २।१७९ ॥  
  ॥ २।१८० ॥  
  ॥ २।१८१ ॥  
  ॥ २।१८२ ॥  
  ॥ २।१८३ ॥  
  ॥ २।१८४ ॥  
  ॥ २।१८५ ॥  
  ॥ २।१८६ ॥  
  ॥ २।१८७ ॥  
  ॥ २।१८८ ॥  
  ॥ २।१८९ ॥  
  ॥ २।१९० ॥  
  ॥ २।१९१ ॥  
  ॥ २।१९२ ॥  
  ॥ २।१९३ ॥  
  ॥ २।१९४ ॥  
  ॥ २।१९५ ॥  
  ॥ २।१९६ ॥  
  ॥ २।१९७ ॥  
  ॥ २।१९८ ॥  
  ॥ २।१९९ ॥  
  ॥ २।२०० ॥  
  ॥ २।२०१ ॥  
  ॥ २।२०२ ॥  
  ॥ २।२०३ ॥  
  ॥ २।२०४ ॥  
  ॥ २।२०५ ॥  
  ॥ २।२०६ ॥  
  ॥ २।२०७ ॥  
  ॥ २।२०८ ॥  
  ॥ २।२०९ ॥  
  ॥ २।२१० ॥  
  ॥ २।२११ ॥  
  ॥ २।२१२ ॥  
  ॥ २।२१३ ॥  
  ॥ २।२१४ ॥  
  ॥ २।२१५ ॥  
  ॥ २।२१६ ॥  
  ॥ २।२१७ ॥  
  ॥ २।२१८ ॥  
  ॥ २।२१९ ॥  
  ॥ २।२२० ॥  
  ॥ २।२२१ ॥  
  ॥ २।२२२ ॥  
  ॥ २।२२३ ॥  
  ॥ २।२२४ ॥  
  ॥ २।२२५ ॥  
  ॥ २।२२६ ॥  
  ॥ २।२२७ ॥  
  ॥ २।२२८ ॥  
  ॥ २।२२९ ॥  
  ॥ २।२३० ॥  
  ॥ २।२३१ ॥  
  ॥ २।२३२ ॥  
  ॥ २।२३३ ॥  
  ॥ २।२३४ ॥  
  ॥ २।२३५ ॥  
  ॥ २।२३६ ॥  
  ॥ २।२३७ ॥  
  ॥ २।२३८ ॥  
  ॥ २।२३९ ॥  
  ॥ २।२४० ॥  
  ॥ २।२४१ ॥  
  ॥ २।२४२ ॥  
  ॥ २।२४३ ॥  
  ॥ २।२४४ ॥  
  ॥ २।२४५ ॥  
  ॥ २।२४६ ॥  
  ॥ २।२४७ ॥  
  ॥ २।२४८ ॥  
  ॥ २।२४९ ॥  
  ॥ २।२५० ॥  
  ॥ २।२५१ ॥  
  ॥ २।२५२ ॥  
  ॥ २।२५३ ॥  
  ॥ २।२५४ ॥  
  ॥ २।२५५ ॥  
  ॥ २।२५६ ॥  
  ॥ २।२५७ ॥  
  ॥ २।२५८ ॥  
  ॥ २।२५९ ॥  
  ॥ २।२६० ॥  
  ॥ २।२६१ ॥  
  ॥ २।२६२ ॥  
  ॥ २।२६३ ॥  
  ॥ २।२६४ ॥  
  ॥ २।२६५ ॥  
  ॥ २।२६६ ॥  
  ॥ २।२६७ ॥  
  ॥ २।२६८ ॥  
  ॥ २।२६९ ॥  
  ॥ २।२७० ॥  
  ॥ २।२७१ ॥  
  ॥ २।२७२ ॥  
  ॥ २।२७३ ॥  
  ॥ २।२७४ ॥  
  ॥ २।२७५ ॥  
  ॥ २।२७६ ॥  
  ॥ २।२७७ ॥  
  ॥ २।२७८ ॥  
  ॥ २।२७९ ॥  
  ॥ २।२८० ॥  
  ॥ २।२८१ ॥  
  ॥ २।२८२ ॥  
  ॥ २।२८३ ॥  
  ॥ २।२८४ ॥  
  ॥ २।२८५ ॥  
  ॥ २।२८६ ॥  
  ॥ २।२८७ ॥  
  ॥ २।२८८ ॥  
  ॥ २।२८९ ॥  
  ॥ २।२९० ॥  
  ॥ २।२९१ ॥  
  ॥ २।२९२ ॥  
  ॥ २।२९३ ॥  
  ॥ २।२९४ ॥  
  ॥ २।२९५ ॥  
  ॥ २।२९६ ॥  
  ॥ २।२९७ ॥  
  ॥ २।२९८ ॥  
  ॥ २।२९९ ॥  
  ॥ २।३०० ॥  
  ॥ २।३०१ ॥  
  ॥ २।३०२ ॥  
  ॥ २।३०३ ॥  
  ॥ २।३०४ ॥  
  ॥ २।३०५ ॥  
  ॥ २।३०६ ॥  
  ॥ २।३०७ ॥  
  ॥ २।३०८ ॥  
  ॥ २।३०९ ॥  
  
[श्लेष (= श्लिष्ट)]  
श्लिष्टम् इष्टम् अनेकार्थम् एकरूपान्वितं वचः  ।  
तद् अभिन्नपदं भिन्न- पदप्रायम् इति द्विधा  ॥ २।३१० ॥  
  
[- अभिन्नपदश्लेष]  
असाव् उदयम् आरूढः कान्तिमान् रक्तमण्डलः  ।  
राजा  हरति लोकस्य हृदयं मृदुभिः करैः  ॥ २।३११ ॥  
  
[- भिन्नपदश्लेष]  
दोषा(३)करेण सम्बध्नन्[न् । न्]अ[]क्षत्रपथवर्तिना  ।  
रज्ञा प्रदोषो माम् इत्थम् अप्रियं किं न बाधते  ॥ २।३१२ ॥  
  
उपमारूपकाक्षेप- व्यतिरेकादिगोचराः  ।  
प्राग् एव दर्शिताः श्लेषा दर्श्यन्ते केचनापरे  ॥ २।३१३ ॥  
  
अस्त्य् अभिन्नक्रियः कश्चिद् अविरुद्धक्रियो ऽपरः  ।  
विरुद्धकर्मा चास्त्य् अन्यः श्लेषो नियमवान् अपि  ॥ २।३१४ ॥  
नियमाक्षेपरूपोक्तिर् अविरोधी विरोध्य् अपि  ।  
तेषां निदर्शनेष्व् एव रूपम् आविर् भविष्यति  ॥ २।३१५ ॥  
  
[- अभिन्नक्रियश्लेष]  
वक्राः स्वभावमधुराः शंसन्त्यो रागम् उल्बणम्  ।  
दृशो दूत्यश् च कर्षन्ति कान्ताभिः प्रेषिताः प्रियान्  ॥ २।३१६ ॥  
  
[- अविरुद्धक्रियश्लेष]  
मधुरा रागवर्धिन्यः कोमलाः कोकिलागिरः  ।  
आकर्ण्यन्ते मदकलाः श्लिष्यन्ते चासितेक्षणाः  ॥ २।३१७ ॥  
  
[- विरुद्धकर्मश्लेष]  
रागम् आदर्शयन्न् एष वारुणीयोगवर्धितम्  ।  
तिरोभवति घर्मांशुर् अङ्गजस् तु विजृम्भते  ॥ २।३१८ ॥  
  
[- नियमवच्छ्लेष]  
निस्त्रिंशत्वम् असाव् एव धनुष्य् एवास्य वक्रता  ।  
शरेष्व् एव नरेन्द्रस्य मार्गणत्वं च वर्तते  ॥ २।३१९ ॥  
  
[- नियमाक्षेपरूपोक्तिश्लेष]  
पद्मानाम् एव दण्डेषु कण्टकस् त्वयि रक्षति  ।  
अथवा दृश्यते रागि- मिथुनालिङ्गनेष्व् अपि  ॥ २।३२० ॥  
  
[- अविरोधिश्लेष]  
महीभृद् भूरिकटकस् तेजस्वी नियतोदयः  ।  
दक्षः प्रजापतिश् चासीत् स्वामी शक्तिधरश् च सः  ॥ २।३२१ ॥  
  
[- विरोधिश्लेष]  
अच्युतो ऽप्य् अवृषच्छेदी राजाप्य् अविदितक्षयः  ।  
देवो ऽप्य् अविबुधो जज्ञे शङ्करो ऽप्य् अभुजङ्गवान्  ॥ २।३२२ ॥  

[विशेषोक्ति]  
गुणजातिक्रियादीनां यत्र वैकल्यदर्शनम्  ।  
विशेषदर्शनायैव सा विशेषोक्तिर् इष्यते  ॥ २।३२३ ॥  
  
[- विशेषोक्ति: गुण]  
न कठोरं न वा तीक्ष्णम् आयुधं पुष्पधन्वनः  ।  
तथापि जितम् एवासीद् अमुना भुवनत्रयम्  ॥ २।३२४ ॥  
  
[- विशेषोक्ति: जाति]  
न देवकन्यका नापि गन्धर्वकुलसम्भवा  ।  
तथाप्य् एषा तपोभङ्गं विधातुं वेधसो ऽप्य् अलम्  ॥ २।३२५ ॥  
  
[- विशेषोक्ति: क्रिया]  
न बद्धा भ्रुकुटिर् नापि स्फुरितो दशनच्छदः  ।  
न च रक्ताभवद् दृष्टिर् जितं च द्विषतां बलम्  ॥ २।३२६ ॥  
  
[- विशेषोक्ति: द्रव्य]  
न रथा न च मातङ्गा न हया न च पत्तयः  ।  
स्त्रीणाम् अपाङ्गदृष्ट्यैव जीयते जगतां त्रयम्  ॥ २।३२७ ॥  
  
[- विशेषोक्ति: हेतु]  
एकचक्रो रथो यन्ता विकलो विषमा हयाः  ।  
आक्रामत्य् एव तेजस्वी तथाप्य् अर्को नभस्तलम्  ॥ २।३२८ ॥  
सैषा हेतुविशेषोक्तिस् तेजस्वीति विशेषणात्  ।  
अयं एव क्रमो ऽन्येषां भेदानाम् अपि कल्पते  ॥ २।३२९ ॥  

[तुल्ययोगिता]  
विवक्षितगुणोत्कृष्टैर् यत् समीकृत्य कस्यचित्  ।  
कीर्तनं स्तुतिनिन्दार्थं सा मता तुल्ययोगिता  ॥ २।३३० ॥  
  
यमः कुबेरो वरुणः सहस्राक्षो भवान् अपि  ।  
बिभृत्य् अनन्यविषयां लोकपाल इति श्रुतिम्  ॥ २।३३१ ॥  
सङ्गतानि मृगाक्षीणां तडिद्विलसितानि च  ।  
क्षणद्वयं न तिष्ठन्ति घनारब्धान्य् अपि स्वयम्  ॥ २।३३२ ॥  

[विरोधचक्र]  
विरुद्धानां पदार्थानां यत्र संसर्गदर्शनम्  ।  
विशेषदर्शनायैव स विरोधः स्मृतो यथा  ॥ २।३३३ ॥  
कूजितं राजहंसानां वर्धते मदमञ्जुलम्  ।  
क्षीयते च मयूराणां रुतम् उत्क्रान्तसौष्ठवम्  ॥ २।३३४ ॥  
प्रावृषेण्यैर् जलधरैर् अम्बरं दुर्दिनायते  ।  
रागेण पुनर् आक्रान्तं जायते जगताम् मनः  ॥ २।३३५ ॥  
तनुमध्यं पृथुश्रोणि रक्तौष्ठम् असितेक्षणम्  ।  
नतनाभि वपुः स्त्रीणां कं न हन्त्य् उन्नतस्तनम्  ॥ २।३३६ ॥  
मृणालबाहु रम्भोरु पद्मोत्पलमुखेक्षणम्  ।  
अपि ते रूपम् अस्माकम् तन्वि तापाय कल्पते  ॥ २।३३७ ॥  
उद्यानमारुतोद्धूताश् चूतचम्पकरेणवः  ।  
उदश्रयन्ति पान्थानाम् अस्पृशन्तो ऽपि लोचने  ॥ २।३३८ ॥  
कृष्णार्जुनानुरक्तापि दृष्टिः कर्णावलम्बिनी  ।  
याति विश्वसनीयत्वं कस्य ते कलभाषिणी  ॥ २।३३९ ॥  
  
इत्य् अनेकप्रकारो ऽयम् अलङ्कारः प्रतीयते   ।  
  
[अप्रस्तुतप्रशंसा]  
अप्रस्तुतप्रशंसा स्याद् अप्रकान्तेषु या स्तुतिः  ॥ २।३४० ॥  
सुखं जीवन्ति हरिणा वनेष्व् अपरसेविनः  ।  
अर्थैर् अयत्नसुलभैर् जलदर्भाङ्कुरादिभिः  ॥ २।३४१ ॥  
सेयम् अप्रस्तुतैवात्र मृगवृत्तिः प्रशस्यते  ।  
राजानुवर्तनक्लेश- निर्विण्णेन मनस्विना  ॥ २।३४२ ॥  

[व्याजस्तुति]  
यदि निन्दन्न् इव स्तौति व्याजस्तुतिर् असौ स्तुता  ।  
दोषाभासा गुणा एव लभन्ते यत्र सन्निधिम्  ॥ २।३४३ ॥  
तापसेनापि रामेण जितेयं भूतधारिणी  ।  
त्वया राज्ञापि सेवेयं जिता मा भून् मदस् तव  ॥ २।३४४ ॥  
पुंसः पुराणाद् आच्छिद्य श्रीस् त्वया परिभुज्यते  ।  
राजन्न् इक्ष्वाकुवंशस्य किम् इदं तव युज्यते  ॥ २।३४५ ॥  
भुजङ्गभोगसंसक्ता कलत्रं तव मेदिनी  ।  
अहङ्कारः परां कोटिम् आरोहति कुतस् तव  ॥ २।३४६ ॥  
इति श्लेषानुविद्धानाम् अन्येषां चोपलक्ष्यतां  ।  
व्याजस्तुतिप्रकाराणाम् अपर्यन्तः प्रविस्तरः  ॥ २।३४७ ॥  
  
[निदर्शन]  
अर्थान्तरप्रवृत्तेन किञ्चित् तत्सदृशं फलम्  ।  
सद् असद् वा निदर्श्येत यदि तत् स्यान् निदर्शनम्  ॥ íड़्ह् ॥  
उदयन्न् एव सविता पद्मेष्व् अर्पयति श्रियम्  ।  
विभावयितुम् ऋद्धीनां फलं सुहृदनुग्रहम्  ॥ २।३४९ ॥  
याति चन्द्रांशुभिः स्पृष्टा ध्वान्तराजी पराभवम्  ।  
सद्यो राजविरुद्धानां सूचयन्ति दुरन्तताम्  ॥ २।३५० ॥  
  
[सहोक्ति]  
सहोक्तिः सहभावस्य कथनं गुणकर्मणाम्  ।  
अर्थानां यो विनिमयः परिवृत्तिस् तु सा यथा  ॥ २।३५१ ॥  
सह दीर्घा मम श्वासैर् इमाः सम्प्रति रात्रयः  ।  
पाण्डुराश् च ममैवाङ्गैः सह ताश् चन्द्रभूषणाः  ॥ २।३५२ ॥  
वर्धते सग पान्थानां मूर्छया चूतमञ्जरी  ।  
पतन्ति च समं तेषाम् असुभिर् मलयानिलाः  ॥ २।३५३ ॥  
कोकिलालापसुभगाः सुगन्धिवनवायवः  ।  
यान्ति सार्धं जनानन्दैर् वृद्धिं सुरभिवासराः  ॥ २।३५४ ॥  
इत्य् उदाहृतयो दत्ताः सहोक्तेर् अत्र काश्चन  ।  
  
[परिवृत्ति]  
क्रियते परिवृत्तेश् च किञ्चिद् रूपनिरूपणम्  ॥ २।३५५ ॥  
शस्त्रप्रहारं ददता भुजेन तव भूभुजाम्  ।  
चिरार्जितं हृतं तेषां यशः कुमुदपाण्डुरम्  ॥ २।३५६ ॥  
  
[आशीस्]  
आशीर् नामाभिलषिते वस्तुन्य् आशंसनं यथा  ।  
पातु वः परमं ज्योतिर् अवाङ्मनसगोचरम्  ॥ २।३५७ ॥  
  
[संसृष्टि]  
अनन्वयससन्देहाव् उपमास्व् एव दर्शितौ  ।  
उपमारूपकं चापि रूपकेष्व् एव दर्शितम्  ॥ २।३५८ ॥  
उत्प्रेक्षाभेद एवासाव् उत्प्रेक्षावयवो ऽपि च  ।  
नानालङ्कारसंसृष्टिः संसृष्टिस् तु निगद्यते  ॥ २।३५९ ॥  
अङ्गाङ्गिभावावस्थानं सर्वेषां समकक्षता  ।  
इत्य् अलङ्कारसंसृष्टेर् लक्षणीया द्वयी गतिः  ॥ २।३६० ॥  
आक्षिपन्त्य् अरविन्दानि तव मुग्धे मुखश्रियम्  ।  
कोशदण्डसमग्राणां किम् एषाम् अस्ति दुष्करम्  ॥ २।३६१ ॥  
(लिम्पतीव तमो ऽङ्गानि वर्षतीवाञ्जनं नभः  ।  
असत्पुरुषसेवेव दृष्टिर् निष्फलतां गता  ॥  व् व् ॥)  
श्लेषः सर्वासु पुष्णाति प्रियो वक्रोक्तिषु श्रियम्  ।  
भिन्नं द्विधा स्वभावोक्तिर् वक्रोक्तिश् चेति वाङ्मयम्  ॥ २।३६३ ॥  
  
[भाविक]  
भाविकत्वम् इति प्राहुः प्रबन्धविषयं गुणम्  ।  
भावः कवेर् अभिप्रायः काव्येष्व् आसिद्धि यः स्थितः  ॥ २।३६४ ॥  
परस्परोपकारित्वं सर्वेषां वस्तुपर्वणाम्  ।  
विशेषणानां व्यर्थानाम् अक्रिया स्थानवर्णना  ॥ २।३६५ ॥  
व्यक्तिर् उक्तिक्रमबलाद् गम्भीरस्यापि वस्तुनः  ।  
भावायत्तम् इदं सर्वम् इति तद् भाविकं विदुः  ॥ २।३६६ ॥  
  
यच् च सन्ध्यङ्गवृत्त्यङ्ग- लक्षणाद्यागमान्तरे  ।  
व्यावर्णितम् इदं चेष्टम् अलङ्कारतयैव नः  ॥ २।३६७ ॥  
पन्था स एष विवृतः परिमाणवृत्त्या सङ्क्षिप्य विस्तरम् अनन्तम् अलङ्क्रियाणां  ।  
वाचाम् अतीत्य विषयं परिवर्तमानान् अभ्यास एव विवरीतुम् अलं विशेषान्  ॥ २।३६८ ॥  

॥ इत्य् आचार्यदण्डिनः कृतौ काव्यादर्शे ऽर्थालङ्कारविभागो नाम द्वितीयः परिच्छेदः ॥  

