---
title: Tantrākhyāyika 1

---
## Intro
  
  
  
  
Tantrākhyāyika 1  
  
  
  
  
Tantrākhyāyika 1  
  
Copyright (C) Peter Schreiner  
  
  
  


## पाठः
  
  
  
  
  
  
[१,१ : अड़्ड़े उन्द् केइल्]  
  
अस्ति कश्चिद् वणिजकः ।  
नगरसमीपे तेन देवतायतनं क्रियते ।  
तत्र ये कर्मकारास् स्थपत्यादयः ! मध्याह्नवेलायाम्  
आहारनिमित्तं भोजनमण्डपम् अनुप्रविष्टाः ।  
अकस्माच् चानुषङ्गिकं देवगृहे वानरयूथम् आगतम् ।  
अथ तत्रैकस्य शिल्पिनो ऽर्धस्फोटितकाष्ठस्तम्भो  
अर्जुनमयः खदिरकीलकेन मध्ये यन्त्रनिखातेनावस्तब्धो  
अवतिष्ठते ।  
तत्र कदाचिद् वानरयूथो गिरिशिखराद् अवतीर्य स्वेच्छया  
तरुशिखरप्रासादशृङ्गदारुनिचयेषु प्रक्रीडितुम् आरब्धः ।  
एकस् तु तत्रासन्नविनाशश् चापलाद् उपविश्य स्तम्भे यन्त्रचारम्  
उद्दिश्येदम् आह ।  
केनायम् अस्थाने कीलको निखातः ।  
इति पाणिभ्याम् एव सङ्गृह्योत्पाटितुम् आरब्धः ।  
स्थानाच् चलिते कीले यद् वृत्तम् ! तद् अनाख्येयम् ! एवम् एव भवता  
ज्ञातम् इति ।  
  
[१,२ स्छकल् उन्द् त्रोम्मेल्]  
  
अस्ति कश्चिद् गोमायुर् आहारविच्छेदात् क्षुत्क्षामकण्ठ इतश् च   
इतः परिभ्रमन्न् उभयसैनस्यायोधनभूमिम् अपश्यत् ।  
तत्र च महान्तं शब्दम् अशृणोत् ।  
तद्भयसङ्क्षुभितहृदयः किम् इदम् ! विनष्टो ऽस्मि ! कस्यायं  
शब्दः ! क्व वा कीदृशो वैष शब्द इति ! चिन्तयता दृष्टा  
गिरिशिखराकारा भेरी ।  
तां च दृष्ट्वाचिन्तयत् ।  
किम् अयं शब्दो ऽस्यास् स्वाभाविकः ! उत परप्रेरित इति ।  
अथ सा यदा वायुप्रेरितैर् वृक्षाग्रैस् स्पृश्यते ! तदा शब्दं करोति !  
अन्यदा न ! इति तूष्णीम् आस्ते ।  
स तु तस्यास् सारासारतां ज्ञातुं सन्निकर्षम् उपश्लिष्टः ।  
स्वयं च कौतुकाद् उभयोर् मुखयोर् अताडयत् ! अचिन्तयच् च।  
गम्यं चैतद् भक्स्यं च मम ।  
इत्य् अवधार्यैकदंष्ट्रया क्षुधाविष्टः पाटितवान् ।  
परुषत्वाच् च चर्मणः कथमपि न दंष्ट्राभङ्गम् अवाप्तवान् ।  
प्रतिबद्धाश् च पुनर् अप्य् अचिन्तयत् ।  
नूनम् अस्या अन्तर् भक्ष्यं भविष्यतीति ।  
इत्य् अध्यवस्य भेर्या मुखं विदार्यान्तः प्रविष्टः ।  
तस्मिन्न् अपि न किञ्चिद् आसादितवान् ।  
प्रतिनिवर्तितुम् अशक्तो ऽन्तर्लीनार्धकायो विहस्याब्रवीत् ।  
पूर्वम् एव मया ज्ञातम् इति ।  
  
[१,३ द्रेइ सेल्ब्स्त्वेर्स्छुल्देते उन्ड़्äल्ले]  
  
अस्ति कस्मिंश्चित् प्रदेशे परिव्राड् देवशर्मा नाम ।  
तस्यानेकसाधूपपादितसूक्ष्मवासोविशेषोपचयान् महत्य्-  
अर्थमात्रा संवृत्ता ।  
स च न कस्यचिद् अपि विश्वासं याति ।  
अथ कदाचिद् आषाढभूतिर् नाम परवित्तापहृत् कथम् इयम्  
अर्थमात्रास्य मया परिहर्तव्येति वितर्क्यावलगनरूपेण   
उपगम्य तत्कालेन च विश्वासम् अनयत् ।  
अथ कदाचिद् असौ परिव्राजकस् तीर्थयात्राप्रसङ्गे तेन   
आषाढभूतिना सह गन्तुम् आरब्धः ।  
तत्र च कस्मिंश्चिद् वनोद्देशे नदीतीरे मात्रान्तिक  
आषाढभूतिम् अवस्थाप्यैकान्तम् उदकग्रहणार्थं गतः ।  
अपश्यच् च महन् मेषयुद्धम् ।  
अनवरतयुद्धशक्तिसम्पन्नयोश् च तयोश्  
शृङ्गपञ्जरान्तरोद्भूतसृग् बहु भूमौ निपतितं दृष्ट्वा   
आशाप्रतिबद्धचित्तः पिशितलोभतया गोमायुस् तज्जिघृक्षुस्  
सम्पीडितोद्घातात् सद्यः पञ्चत्वम् अगमत् ।  
अथ परिव्राड् विस्मयाविष्टो ऽब्रवीत् ।  
जम्बुको हुडुयुद्धेनेति ।  
कृतशौचश् चागतस् तम् उद्देशम् आषाढभूमिम् अपि  
गृहीतार्थमात्रासारम् अपक्रान्तं नापश्यद् देवशर्मा ।  
केवलं त्व्  
अपविद्धत्रिदण्डकाष्ठकुण्डिकापरिस्रावणकूर्चकाद्य्  
अपश्यत् ! अचिन्तयच् च ।  
क्वासाव् आषाढभूतिः ।  
नूनम् अहं तेन मुषितः ।  
इत्य् उक्तवान् ।  
वयं चाषाढभूतिनेति ।  
अथासौ कपालशकलग्रन्थिकावशेषः कञ्चिद् ग्रामम् अस्तं  
गच्छति रवौ प्रविष्टः ।  
प्रविशन्न् एकान्तवासिनं तन्त्रवायम् अपश्यत् ! आवासकं च  
प्रार्थितवान् ।  
तेनापि तस्यात्मीयगृहैकदेशे स्थानं निर्दिश्य भार्या   
अभिहिता ।  
यावद् अहं नगरं गत्वा सुहृत्समेतो मधुपानं क्र्त्वा   
आगच्छामि ! तावद् अप्रमत्तया गृहे त्वया भाव्यम् ।  
इत्य् आदिश्य गतः ।  
अथ तस्य भार्या पुंश्चली दूतिकासञ्चोदिता शरीरसंस्कारं कृत्वा  
परिचितसकाशं गन्तुम् आरब्धा ।  
अभिमुखश् चास्या भर्ता मदविलोपासमाप्ताक्षरवचनः  
परिस्खलितगतिर् अवस्रस्तवासास् समायातः ।  
तं च दृष्ट्वा प्रत्युत्पन्नमतिः कौशलाद् आकल्पम् अपनीय  
पूर्वप्रकृतम् एव वेषम् आस्थाय पादशौचशयनाद्यारम्भम्  
अकरोत् ।  
कौलिकस् तु गृहं प्रविश्य निद्रावशम् अगमत् ।  
सुप्तप्रतिबुद्धश् चासौ ताम् आक्रोष्टुम् आरब्धः ।  
पुंश्चलि ! त्वद्गतम् अपचारं सुहृदो मे वर्णयन्ति ।  
भवतु ।  
पुष्टं निग्रहं करिष्यामीति ।  
असाव् अपि निर्मर्यादा प्रतिवचनं दातुम् आरब्धा ।  
पुनर् अपि चासौ प्रतिबुद्धस् तां मध्यस्तूणायां रज्ज्वा  
सुप्रतिबद्धां कृत्वा प्रसुप्तः ।  
दूतिकैतां पुनर् गमनाय प्रचोदितवती ।  
सा तूत्पन्नप्रतिभा दूतिकाम् आत्मीयदर्शनसंविधानेन  
बद्ध्वा कामुकसकाशं ययौ ।  
असाव् अपि प्रतिबुद्धस् तथैव ताम् आक्रोष्टुम् आरब्धः ।  
दूतिका तु शङ्कितहृदयानुचितवाक्योदाहरणभीता न किञ्चिद्  
उक्तवती ।  
तन्त्रवायस् तु शाठ्याद् इयं न किञ्चिन् ममोत्तरं प्रयच्छति   
इत्य् उत्थाय तस्यास् तीक्ष्णशस्त्रेण नासिकां छित्त्वाब्रवीत् ।  
तिष्ठैवंलक्षणा ।  
कस् त्वाम् अधुना वार्त्तां पृच्छति ।  
इत्य् उक्त्वा निद्रावशम् उपागमत् ।  
आगता च सा तन्त्रवायी दूतिकाम् अपृच्छत् ।  
का ते वार्त्ता ।  
किम् अयं प्रतिबुद्धो ऽभिहितवान् ।  
कथय कथयेति ।  
दूतिका तु कृतनिग्रहा नासिकां दर्शयन्ती सामर्षम् आह ।  
शिवास् ते सर्वा वार्त्ताः ।  
मुञ्च ।  
गच्छामीति ।  
तथा त्व् अनुष्ठिते नासिकाम् आदायापक्रान्ता ।  
तन्त्रवाय्य्- अप्य् कृतकबद्धम् आत्मानं तथैवाकरोत् ।  
कौलिकस् तु यथापूर्वम् एव प्रतिबुद्धस् ताम् आक्रोशत् ।  
असाव् अपि दुष्टा बहु धृष्टरम् आह ।  
धिग्घतो ऽसि ।  
को मां निरागसं विरूपयितुं समर्थः ।  
शृण्वन्तु मे लोकपालाः ।  
यथाहं कौमारं भर्तारं मुक्त्वा नान्यं परपुरुषं  
मनसापि वेद्मि ! तथा ममानेन सत्येनाव्यङ्ग्यं मुखम् अस्त्व्  
इति ।  
अथासौ मूर्खः कृतकवचनव्यामोहितचित्तः प्रज्वाल्योल्काम्  
अव्यङ्गमुखीं जायां दृष्ट्वा प्रोत्फुल्लनयनः परिचुम्ब्य  
हृष्टमना बन्धवाद् अवमुच्य पीडितं च परिष्वज्य शय्याम्  
आरोपितवान् ।  
परिव्राजकस् त्व् आदित एवारभ्य यथावृत्तम् अर्थम् अभिज्ञातवान् ।  
दूतिकापि हस्तकृतनासापुटा स्वगृहं गत्वाचिन्तयत् ।  
किम् अधुना कर्तव्यम् इति ।  
अथ तस्या भर्ता नापितो राजकुलात् प्रत्यूषस्य् आगत्य तां भार्याम् आह  
।  
समर्पय ! भद्रे ! क्षुरभाण्डम् ।  
राजकुले कर्म कर्तव्यम् इति ।  
सा च दुष्टाभ्यन्तरस्थैव क्षुरम् एव प्राहिणोत् ।  
स च समस्तक्षुरभाण्डासमर्पणात् क्रोधाविष्टचित्तो  
नापितस् तम् एव तस्याः क्षुरं प्रतीपं प्राहिणोत् ।  
अथासाव् आर्तरवम् उच्छैः कृत्वा पाणिना नासापुटं प्रमृज्य   
असृक्पातसमेतां नासिकां क्षितौ प्रक्षिप्याब्रवीत् ।  
परित्रायध्वम् ! परित्रायध्वम् ।  
अनेनाहम् अदृष्टदोषा विरूपितेति ।  
तथाभ्यागतै राजपुरुषैः प्रत्यक्षदर्शनां तां दृष्ट्वा  
विरूपां कीलपार्ष्णिलगुडैर् अतीव हतं पश्चाद् बाहुबन्धश्  
च तया सह धर्मस्थानम् उपनीतो नापितः ।  
पृच्छ्यमानश् चाधिकृतैः किम् इदं महद् विशसनं स्वदारेषु  
त्वया कृतम् इति यदा बहुश उच्यमानो नोत्तरं प्रयच्छति ! तदा  
धर्माधिकृताश् शूले ऽवतंस्यताम् इत्य् आज्ञापितवन्तः ।  
निष्पापं च परिव्राट् च्छूलस्थानं नीयमानं नापितं दृष्ट्वा  
सत्त्वानुकम्पया चोपलब्धतत्त्वार्थो ऽधिकरणम् उपगम्य  
धर्मस्थानाधिकृतान् अब्रवीत् ।  
नार्हथैनम् अदोषकर्तारं नापितं शूले समारोपयितुम् ।  
यत्कारणम् ! इदम् आश्चर्यत्रयं श्रूयताम् ।  
  
[ जम्बुको हुडुयुद्धेन वयं चाषाढभूतिना ।  
दूतिका तन्त्रवायेन त्रयो ऽनर्थास् स्वयं कृतः ॥५५॥ ]  
  
समुपलब्धतत्त्वार्थैश् चाधिकृतैः परित्रायितो नापित इति ।  
  
[१,४ क्र्äहे उन्द् स्छ्लन्गे]  
  
अस्ति कस्मिंश्चित् प्रदेशे वृक्षः ! तस्मिंश् च वायसौ दम्पती  
प्रतिवसतस् स्म ।  
तयोस् तु प्रसवकाले तद्वृक्षविवरानुसार्य्- असञ्जातक्रियाण्य्  
एवापत्यानि कृष्णसर्पो भक्षयति स्म ।  
अथ तेनापकारनिर्वेदनाद् अन्यवृक्षमूलवासिनं  
प्रियसुहृदं गोमायुम् अपृच्छ्यत ! यथा ।  
भद्र ! किम् एवं गते प्राप्तकालं भवान् मन्यते ।  
बालघातित्वाच् च वृद्धयोर् अभाव एवावयोः ।  
गोमायुः ।  
  
[ भक्षयित्वा बहून् मत्स्यान् उत्तमाधममध्यमान् ।  
अतिलौल्याद् बकः पश्चान् मृतः कर्कटविग्रहात् ॥६०॥  ]  
  
वायसः ।  
कथं चैतत् ।  
गोमायुः ।  
  
[१,५ रेइहेर् उन्द् क्रेब्स्]  
  
अस्ति ! कश्चिद् बको वृद्धभावात् सुखोपायां वृत्तिम्  
आकाङ्क्षमाणः कस्मिंश्चित् सरःप्रदेशे ऽधृतिपरीतम् इव   
आत्मनो रूपं प्रदर्शयन्न् अवस्थितः ।  
तत्रानेकमत्स्यपरिवृत एकः कुलीरको ऽब्रवीत् ।  
माम ! किम् अद्याहारकृत्यं नानुष्ठीयते यथा पुरेति ।  
बकः ।  
अहं मत्स्यादः ।  
तेनोपाधिना विना युष्मान् ब्रवीमि ।  
मया युष्मान् आसाद्य पूर्वं प्राणरक्षा कृता ।  
सम्प्राप्तो ममाद्य वृत्तिविच्छेदः ।  
अतो ऽहं विमनाः ।  
कुलीरकः ।  
माम ! केन कारणेन ।  
बकः ।  
अद्य मत्स्यबन्धैर् एतत्सरस्समीपेनातिक्रामद्भिर् अभिहितम् ।  
बहुमत्स्यो ऽयं ह्रदः ।  
अस्मिञ् जालं प्रक्षिपामः ।  
नगरसमिपे ऽन्ये ह्रदा अनासादिताः ।  
तान् आसाद्य पुनर् आगमिष्याम इति कथयाम् आसुः ।  
तत् ! भद्र ! विनष्टा नाम यूयम् ।  
अहम् अपि वृत्तिच्छेदाद् उत्सन्न एव ।  
ततस् तैर् विज्ञप्तः ! यथा ।  
यतैवापायश् श्रूयते ! तत एवोपायो ऽपि लभ्यते ।  
तद् अर्हस्य् अस्मान् परित्रातुम् ।  
बकः ।  
अण्डजो ऽहम् असमर्थो मानुषविरोधे ।  
किन्त्व् अस्माद् ध्रदाद् अन्यं जलाशयं युष्मान् सङ्क्रामयिष्यामि  
।  
ततस् तैर् विश्वासम् उपगतैस् तात ! भ्रातर् ! मातुल ! मातुल ! मां नय  
! मां नय ! प्रथमतरं नयस्वेत्य् अभिहितम् ।  
असाव् अपि दुष्टमतिः क्रमेण नीत्वा कौशलाद् अजस्रं तान् भक्षयन्  
परं परितोषम् उपागतः ।  
कुलीरकस् तु मृत्युभयोद्विग्नो मुहुर् मुहुस् तं प्रार्थितवान् ।  
माम ! माम् अपि तावद् अर्हसि मृत्युमुखात् परित्रातुम् इति ।  
स तु दुष्टात्माचिन्तयत् ।  
निर्विण्णो ऽस्म्य् अनेनैकरसेन मत्स्यपिशितेन ।  
एनम् अपि तावद् रसविशेषम् आस्वादयिष्यामि ।  
ततस् समुत्क्षिप्य वियत् सर्वाम्भस्स्थानानि परिहृत्यैकदेशे  
तप्तशिलायाम् अवतीर्णः ।  
कुलीरको ऽपि पूर्वभक्षितमत्स्यशरीरावयवराशिं दृष्ट्वा   
एवाचिन्तयत् ।  
निहता अनेन दुरात्मना प्रज्ञापूर्वकं ते मीनाः ।  
तत् किम् अधुना प्राप्तकालम् ।  
अथवा ।  
  
[ अभियुक्तो यदा पश्येन् न काञ्चिद् गतिम् आत्मनः ।  
युध्यमानस् तदा प्राज्ञो म्रियेत रिपुणा सह ॥६१॥ ]  
  
अनभिज्ञो ऽपि बकः कुलीरकसन्दंशग्रहस्य मौर्ख्यात्  
कुलीरकसकाशाच् छिरश्छेदम् अवाप्नवान् ।  
कुलीरको ऽपि गृहीत्वा बकग्रीवाम् उत्पलनालवद्  
आकाशगमनप्रसाधितचिह्नमार्गो मत्स्यान्तिकम् एव प्रायात् ।  
तैश् चाभिहितः ।  
भ्रातः ! क्वासौ माम इति ।  
अथासाव् अब्रवीत् ।  
पञ्चत्वम् उपगतः ।  
तस्यैतद् दुरात्मनश् शिरः ।  
भक्षितास् तेनोपधिना बहवस् स्वयूथ्या वः ।  
सो ऽपि मत्सकाशाद् विनष्ट इति ।  
अतो ऽहं ब्रवीमि ।  
भक्षयित्वा बहून् मत्स्यान् इति ।  
अथ वायसो जम्बुकम् आह ।  
आवयोः किं प्राप्तकालं मन्यसे ।  
गोमायुः ।  
सुवर्णसूत्रम् आदायात्रावासके स्थाप्यताम् ।  
असंशयं तत्स्वामी तं कृष्णसर्पं घातयिष्यति ।  
इत्य् उक्त्वा स सृगालो ऽपक्रान्तः ।  
अथ वायसस् सुवर्णसूत्रान्वेषी राजगृहं प्रायात् ।  
दृष्टं च तेनान्तःपुरैकदेशे धौतवस्त्रयुगलोपरि  
सुवर्णसूत्रम् उत्तममणिविरचितं महार्हं प्रक्षाल्य चेटिकया  
स्थापितम् ।  
तच् चावस्थाप्यान्यया सह कथां कर्तुम् आरब्धा ।  
वायसस् तु तद् गृहीत्वा वियता शनैर् आत्मानं दर्शयन् स्वम् आलयं  
प्रति प्रायात् ।  
अथारक्षिपुरुषैः प्रासमुद्गरतोमरपाणिभिर् महता जवेन  
गत्वा वृक्षो ऽवलोकितः ! यावत् तेन तत् स्वनीडे स्थापितम् ।  
तत्रैकेनारोहता दृष्टम् ! कृष्णभुजङ्गो वायसपोतान्  
भक्षयित्वा निद्रावशम् अगमत् ।  
तेन चासौ सुप्त एव घातितः ।  
तत् कृत्वा सुवर्णसूत्रम् आदाय गत इति ।  
  
[१,६ ल्öwए उन्द् हसे]  
  
अस्ति ! कस्मिंश्चिद् वनान्तरे महान् सिंहः प्रतिवसति स्म ।  
सो ऽजस्रं मृगोत्सादं कुरुते ।  
अथ ते मृगास् सर्वए एवाभिमुखाः प्रणतचित्ता  
हरिततृणाङ्कुरवक्त्रधारिणो ऽवनितलासक्तजानवस् तं  
मृगराजं विज्ञापयाम् आसुः ।  
भो मृगराज किम् अनेन परलोकविरुद्धेन स्वामिनो नृशंसेन  
निष्कारणं सर्वमृगोत्सादनकर्मणा कृतेन ।  
वयं तावद् विनष्टा एव ! तवाप्य् आहारस्याभावः ।  
तद् उभयोपद्रवः ।  
तत् प्रसिद ।  
वयं तु स्वामिन एकैकं वनचरं वारेण स्वजातिसमुत्थं  
प्रेषयामः ।  
तथा कृते कालपर्ययाच् छशकस्य वारो ऽभ्यागतः ।  
स तु सर्वमृगाज्ञापितो रुषितमनाश् चिन्तयाम् आस ।  
अन्तकरो ऽयं मृत्युमुखप्रवेशः ।  
किम् अधुना प्राप्तकालं ममेति ।  
अथवा बुद्धिमतां किम् अशक्यम् ।  
अहम् एवोपायेन व्यापादयामि सिंहम् ।  
इति तस्याहारवेलां क्षपयित्वा गतः ।  
असाव् अपि क्षुत्क्षामकण्ठः क्रोधसंरक्तनयनस्  
स्फुरद्वदनदशनसङ्घर्षदंष्ट्राकरालो  
लाङ्गूलास्फालनाकारभयकृत् तम् आह ।  
सुक्रुद्धैर् अपि किं क्रियते ऽन्यत्र प्राणवियोगात् ।  
स त्वम् अद्य गतासुर् एव ।  
को ऽयं तव वेलात्ययः ।  
शशकः ।  
न ममात्मवशस्यातिक्रान्ता ! स्वामिन् ! आहारवेला ।  
सिंहः ।  
केन विधृतो ऽसि ।  
शशः ।  
सिंहेनेति ।  
तच् छ्रुत्वा परमोद्विग्नहृदयस् सिंहो ऽब्रवीत् ।  
कथम् अन्यो ऽत्र मद्भुजपरिरक्षिते वने सिंह इति ।  
शशो बाढम् इत्य् आह ।  
अथ सिंहो व्यचिन्तयत् ।  
किम् अनेन हतेन कारणं मम ।  
तं सपत्नं सन्दर्शयिष्यतीति ।  
तं च व्यापाद्यैनं भक्षयिष्यामि ।  
इति तम् आह ।  
मम तं दुरात्मानं दर्शयस्वेति ।  
असाव् अपि शशो ऽन्तर्लीनम् अवहस्य बृहस्पत्युशनसोर् नीतिशास्त्रं  
प्रमाणीकृत्य स्वार्थसिद्धये विमलजलसम्पन्नं  
द्विपुरुषप्राप्योदकम् इष्टकाचितं महान्तं कूपम् अदर्शयत् ।  
असाव् अप्य् आत्मकायप्रतिबिम्बानभिज्ञतया  
कुमार्गापन्नचित्तो ऽयम् असौ सपत्न इति मत्वा सहसैव तस्य   
उपरि सन्निपतितो मौर्ख्यात् पञ्चत्वम् अगमत् ।  
  
[१,७ लौस् उन्द् ड़्लोह्]  
  
अस्ति कस्यचिद् राज्ञस् सर्वगुणोपेतम् अनन्यसदृशं शयनम् ।  
तस्मिन् प्रच्छदपटैकदेशे मन्दविसर्पिणी नाम यूका प्रतिवसति स्म ।  
अथ तस्मिंष् टिण्टिभो नाम मत्कुणो वायुना प्रेरितस् सन्निपतितः ।  
स तु तच् छयनम् अतिसूक्ष्मोत्तरच्छदम् उभयोपधानं  
जाह्नवीपुलिनविपुलं परममृदु सुरभि च दृष्ट्वा परं  
परितोषम् उपगतः ।  
तत्स्पर्शाकृष्टमना इतश् चेतः परिभ्रमन् कथम् अपि तया  
मन्दविसर्पिण्या समेतः ।  
तयाभिहितः ।  
कुतस् त्वम् अस्मिन्न् अयोग्याधिवास आगतः ।  
अपगम्यताम् अस्माद् इति ।  
मत्कुणः ।  
आर्ये ! मया तावद् इहानेकप्रकाराणि मांसान्य् आस्वादितानि  
ब्राह्मणक्षत्रियविट्छूद्रान्तस्स्थानि रुधिराणि च ।  
तानि तु रूक्षाणि पिच्छिलान्य् अतुष्टिकराण्य् अमनोज्ञानि ।  
यः पुनर् अस्य शयनस्याधिष्ठाता ! तस्य मनोरमम् अमृतोपमम्  
असृग् भविष्यति ।  
अजस्रं भिषग्भिः प्रयत्नाद् औषधाद्युपक्रमाद्  
वातपित्तश्लेष्मनिरोधाद् अनामयतया स्निग्धपेशलद्रवैस्  
सखण्डगुडदाडिमत्रिकटुकपटुभिस्  
स्थलजजलजखेचरबलवत्प्रधानपिशितोपब्र्ंहितैर् आहारैर्  
उपचितं रुधिरं रसायनम् इव मन्ये ।  
तच् च सुरभि पुष्टिकरं चेच्छाम्य् अहं त्वत्प्रसादाद्  
आस्वादयितुम् इति ।  
अतो ऽसौ मन्दविसर्पिण्य्- आह ।  
असम्भाव्यम् एतत् त्वद्विधानाम् अग्निमुखानां दंशवृत्तीनाम् ।  
अपगम्यताम् अस्माच् छयनात् ।  
ततो ऽसौ तस्याः पादयोर् निपतितः ।  
सा तु दाक्षिण्यात् तथा नामेति प्रतिपन्ना ।  
किन्तु नैवाकाले न चातिमृदुभागे त्वयास्य प्रहर्तव्यम् इति ।  
सो ऽब्रवीत् ।  
को ऽस्य कालः ।  
अनभिज्ञो ऽहम् अपरिचितत्वात् ।  
सा त्व् अकथयत् ।  
मधुपानश्रमागतनिद्रस्य रतिविलासनिर्भरसुप्तस्य च  
शनैर् मृदुतया भवता विचारणीयम् ।  
मदश्रमनिद्रापरीतकायो नाशु प्रबुध्यतएइति ।  
एवम् अवस्थापिते प्रथमप्रदोषए एवाकालज्ञेन दष्टः ।  
असाव् अपि पर्थिव उल्मुकदग्ध इव संलीनकुक्षिप्रदेशस्  
ससम्भ्रमम् उत्थायाह ।  
अहो ! दष्टो ऽस्मि केनापि ।  
अथ मत्कुणश् चकितत्वाद् राजवचनं श्रुत्वा शयनाद् अवतीर्य   
अन्यद् विवरम् आश्रितः ।  
शय्यापालैर् अपि स्वाम्यादेशात् सुनिपुणम् अन्विषद्भिर् वस्त्रं  
परिवर्तयद्भिर् अन्तर्लीना मन्दविसर्पिणी समासादिता व्यापादिता च ।  
  
[१,८ देर् ब्लौए स्छकल्]  
  
अस्ति कस्मिंश्चिन् नगरसमीपे सन्निकृष्टविवराभ्यन्तरशायी  
जम्बुकश् चण्डरवो नाम ।  
स कदाचिद् आहारम् अन्वेषमाणः क्षपाम् आसाद्य क्षुत्क्षामगलस्  
सम्मीलितलोचनः परिभ्रमन् नगरं प्रविष्टः ।  
तन्नगरवासिभिश् च सारमेयैस्  
तीक्ष्णदशनकोटिविलुप्यमानावयवो  
भयभैरवफेत्काररवपूरितदिग्विवर इतस् ततः प्रस्खलन्  
पलायमानः कस्मिंश्चिद् अज्ञानान् नीलीकलशे सन्निपतितः ।  
श्वगणश् च यथागतं प्रायात् ।  
असाव् अपि कृच्छ्रेणायुश्शेषतयास्मान् नीलीकलशात् समुत्तस्थौ  
।  
अथास्य तच्छरीरं नीलीरसरञ्जितं दृष्ट्वा समीपवर्तिनः  
क्रोष्टुकगणाः को ऽयम् इति भयतरलदृशस् सर्वा दिशः  
प्रदुद्रुवुः ।  
असाव् अप्य् अचिन्तयत् ।  
नूनम् इमां स्वरूपविकृतिं दृष्ट्वैते पलायन्तए इति ।  
अथ धीरचित्तस् तांश् छनैर् अवादीत् ।  
अलं सम्भ्रमेण ।  
अहम् आखण्डलाज्ञया सकलश्वापदकुलपालनक्षमः  
क्षितितलम् आगत इति ।  
अथ तद्वचनम् आकर्ण्य  
सिंहव्याघ्रचित्रकवानरशशहरिणवृषदंशजम्बुका  
दयश् श्वापदगणास् तं प्रणेमुः ।  
प्रतिदिनं च केसरिकरजकुलिशदारितमत्तेभपिशितैर्  
आपूर्यमाणकुक्षिः कक्षम् इव तं जम्बुकपूगं बहिः कृत्वा  
सिंहव्याघ्रादीन् आसन्नवर्तिनश् चकार ।  
एकदा त्व् असौ विविधपिशितनाशितक्षुद् दिक्षु स्थितानां  
क्रोष्टुकानां क्रोशतां निनादं श्रुत्वा त्वरिततरम् उच्चैर् निननाद  
।  
अतस् ते सिंहादयस् त्रपया भूभागदृष्टिभाजः कष्टम् अहो !  
वञ्चितास् स्मः ! क्रोष्टायम् इत्य् अवधार्य रुषा तं परुषगिरं  
नाशितवन्त इति ।  
  
[१,९ कमेल्, ल्öwए, पन्थेर्, क्र्äहे उन्द् स्छकल्]  
  
अस्ति ! कस्मिंश्चिद् वनोद्देशे मदोत्कटो नाम सिंहः प्रतिवसति स्म ।  
तस्यानुचरास् त्रयः पिशिताशिनो द्वीपिवायसगोमायवः ।  
अथ तैर् भ्रमद्भिर् दृष्टस् सार्थवाहपरिभ्रष्ट उष्ट्रः ।  
तं चाज्ञातपूर्वरूपं हास्यजननं दृष्ट्वा सिंहः  
पृष्टवान् ।  
इदम् अपूर्वं सत्त्वम् इह वने पृच्छ्यताम् ।  
कस् त्वम् इति ।  
ततो ऽवगततत्त्वार्थो वायसो ऽब्रवीत् ।  
आख्यातनामोष्ट्रो ऽयम् इति ।  
ततस् तेन सिंहसकाशं विश्वास्यानीतः ।  
तेनापि यथावृत्तम् आत्मनो वियोगस् सार्थवाहात् समाख्यातः ।  
सिंहेन चास्याभ्यवपत्तिर् अभयप्रदानं च दत्तम् ।  
एवं च वर्तमाने कदाचित् सिंहो  
वन्यगजयुद्धरदनक्षतशरीरो गुहावासी संवृत्तः ।  
पञ्चषड्दिवसातिक्रान्ते च काले सर्वए एव तए आहारवैकल्याद्  
आत्ययिकम् आपतिताः ।  
यतो ऽवसन्नाः ! ततस् सिंहेनाभिहिताः ।  
अहम् अनया रुजा न क्षमः पूर्ववद् आहारं भवताम् उत्पादयितुम् ।  
ते यूयम् आत्मार्थे ऽपि तावद् अभ्युद्गमं कुरुत ।  
ते तम् आहुः ।  
एवं गते किम् अस्माकम् आत्मपुष्ट्यर्थेनेति ।  
सिंहः ।  
साध्व् अनुजीविवृत्तं मदुपरि भक्तिश् च भवताम् ।  
अतिशोभनम् अभिहितम् ।  
शक्ता भवन्तः ! सरुजश् चाहम् ।  
तन् ममैतदवस्थस्योपनयताहारम् इति ।  
यदा च न किञ्चिद् ऊचुः ! तदा तेनाभिहिताः ।  
किम् अनया व्रीडया ।  
अन्विष्यतां किञ्चित् सत्त्वम् ।  
अहम् एतदवस्थो ऽपि युष्माकम् आत्मनश् चोत्पादयिष्ये  
प्राणयात्रार्थम् इति ।  
एवम् उक्त्वा ते ऽप्य् उत्थाय सह क्रथनकेन वनान्तरं प्रविष्टाः ।  
व्युदस्य क्रथनकं दुष्टमन्त्रम् आरब्धाः ।  
तत्र वायस आह ।  
विनाशिता वयम् अनेन स्वामिना स्वाधीने ऽप्य् अर्थे ।  
ताव् आहतुः ।  
कथम् ।  
सो ऽब्रवीत् ।  
नन्व् अयं क्रथनक इति ।  
तए आहुः ।  
अयम् अस्माकं विश्वासोपगतशरणागतो वयस्यत्वे ऽनुज्ञातः ।  
स आह ।  
शष्पभुजः पिशिताशिनश् च विषमसम्बन्धाः ।  
ततस् ताव् ऊचतुः ।  
स्वामिनायम् अभयप्रदानेन रक्ष्यते ।  
तेन चायुक्तम् अशक्यं चैतद् इति ।  
पुनर् अपि वायसो ऽब्रवीत् ।  
तिष्ठत यूयं यावद् अहम् एवैतद् अर्थं सम्प्रतिपादयिष्यामि ।  
इत्य् उक्त्वा सिंहसकाशम् अगमत् ।  
सिंहेन चाभिहितम् ।  
अन्विष्टं युष्माभिः किञ्चित् सत्त्वम् इति ।  
काकः ।  
यस्य चक्षुर् बलं वा स्यात् ! सो ऽन्विष्यतु ।  
वयं तु सर्वए एवाहारवैकल्याद् अन्धाः परिक्षीणशक्तयश्  
च।  
किन्तु प्राप्तकालम् अवश्यं विज्ञप्यसे ।  
स्वामिना विनाशितस् स्वात्मनात्मा स्वाधीने ऽप्य् अर्थे ।  
सिंहः ।  
कथम् ।  
काकः ।  
नन्व् अयं क्रथनक इति ।  
सिंहः ।  
कष्टम् ।  
नृशंसम् एतत् ।  
मयास्याभ्यवपत्तिर् अभयं च प्रसादीकृतम् ।  
अपि च ।  
  
[ न गोप्रदानं न महीप्रदानं   
न चान्नदानं हि तथा प्रधानम् ।  
यथा वदन्तीह महाप्रधानं   
सर्वप्रधानेष्व् अभयप्रदानम् ॥११७॥ ]  
  
काकः ।  
अहो स्वामिनो धर्मशास्त्रं प्रति प्रतिभा ।  
एतद् अन्यद् अपि प्रधानं महर्षिवचनम् !  यथा श्रेयसाम् अर्थे  
पापीयान् आरम्भः ।  
अपि चोक्तम् ।  
  
[ त्यजेद् एकं कुलस्यार्थे  ग्रामस्यार्थे कुलं त्यजेत् ।  
ग्रामं जनपदस्यार्थे  स्वात्मार्थे पृथिवीं त्यजेत् ॥११८॥ ]  
  
पुनश् चाह ।  
मा स्वामी स्वयं व्यापादयतु ।  
मयास्योपधिना वध आरब्धः ।  
सिंहः ।  
कथम् इव ।  
काकः ।  
अयं तावद् एतदवस्थं स्वामिनम् अस्मांश् च दृष्ट्वा स्वयम्  
आत्मानम् अन्यपुष्ट्यर्थं स्वर्गगमनाय सत्त्वहिताय निवेदयति ।  
एवम् अभिहितवति वायसे सिंहो मतिभ्रमम् इवार्पितो न किञ्चिद् अप्य्  
उदाहृतवान् ।  
असाव् अपि पुनस् तत्सकाशं गत्वा कृतकवचनैः प्रत्येकं  
विज्ञापितवान् ।  
सिंहान्तिकं गतैर् युष्माभिर् एवं वक्तव्यम् इति ।  
ततः कृतसंविदस् सह क्रथनकेन सिंहसकाशं गताः ।  
अथ वायसः प्रणम्य सिंहं विज्ञापितवान् ।  
देव ! स्वामिशरीरं सर्वथा रक्ष्यम् अस्मच्छरीरेणेति ।  
अथासाव् आह ।  
अकल्पकायो भवान् ।  
न युष्मच्छरीरोपभोगे कृते ऽप्य् अस्माकं किञ्चित्  
तृप्तिकारणं भवति ।  
तस्मिंश् चापयाते गोमायुर् अभिहितवान् ।  
अस्मान् मम विशिष्टतरं शरीरम् ।  
तन् मत्प्राणैः क्रियतां प्राणयात्रेति ।  
तम् अपि तथैवाभिहितवान् ।  
अपयाते च तस्मिन् द्वीप्य्- आह ।  
आभ्यां मम विशिष्टतरं शरीरम् इदम् उपयुज्यताम् इति ।  
तम् अप्य् असाव् आह ।  
अकल्पकायो भवान् अपीति ।  
तच् छ्रुत्वा क्रथनको ऽचिन्तयत् ।  
नैवात्र कश् चिद् विनाश्यते ।  
तद् अहम् अप्य् एवम् एव ब्रवीमि ।  
तत उत्थाय सिंहान्तिकम् उपगम्याब्रवीत् ।  
देव ! एभ्यो मम विशिष्टतरं शरीरम् ।  
तस्मान् मच्छरीरेणात्मनः प्राणयात्रा क्रियताम् इति ।  
एवम् अभिवदन्न् एव द्वीपिगोमायुभ्यां विदारितोभयकुक्षिस् सद्यः  
पञ्चत्वम् उपगतो भक्षितश् चेति ।  
  
[१,१० स्त्रन्द्ल्äउड़ेर् उन्द् मेएर्]  
  
अस्ति ! समुद्रतीरैकदेशे टीटिभदम्पती प्रतिवसतस् स्म ।  
अथ कदाचित् प्रसोष्यमाणया टीटिभ्या भर्ताभिहितः ।  
किञ्चित् स्थानम् अन्विष्यताम् ! यत्राहं प्रसुवे ।  
असाव् अकथयत् ।  
नन्व् एतद् एव स्थानं वृद्धिकरम् ।  
अत्रैव प्रसूष्वेति ।  
साब्रवीत् ।  
अलम् अनेन सापायेन ।  
अवश्यम् एव समुद्रजलवेलाप्लवनान् ममापत्यविनाशो भवति  
।  
असाव् आह ।  
भद्रे ! न शक्तो महोदधिर् मया सार्धम् ईदृशं  
वैरानुबन्धं कर्तुम् इति ।  
साब्रवीत् ।  
बह्व् असदृशं तव समुद्रेण बलम् ।  
कथम् आत्मनो ज्ञायते सारासारता ।  
उक्तं च ।  
  
[ दुःखम् आत्मा परिच्छेत्तुम् एवं योग्यो न वेति वा ।  
एवंविद् यस्य विज्ञानं सफलास् तस्य बुद्धयः ॥१२६॥ ]  
  
अपि च ।  
  
[ मित्राणां हितकामानां यो वाक्यं नाभिनन्दति ।  
स कूर्म इव दुर्बुद्धिः काष्ठाद् भ्रष्टो विनश्यति ॥१२७॥ ]  
  
टीटिभः ।  
कथं चैतत् ।  
टीटिभी ।  
  
[१,११ हंसस् उन्द् स्छिल्द्क्र्öते]  
  
अस्ति ! कस्मिंश्चित् सरसि कम्बुग्रीवो नाम कच्छपः प्रतिवसति स्म ।  
तस्य द्वौ सुहृदौ विकटसङ्कटनामानौ हंसौ ।  
अथ कालविपर्यये द्वादशवार्षिक्य्- अनावृष्टिर् आपतिता ।  
ततस् तयोर् मतिर् उत्पन्ना ।  
क्षीणतोयम् इदं सरः ।  
अन्यं जलाशयं गच्छावेति ।  
किं पुनश् चिरोषितं प्रियमित्रं कम्बुग्रीवम् आमन्त्रयावहे ।  
तथा चानुष्ठिते कच्छपेनाभिहितौ ।  
कस्मान् ममामन्त्रणं क्रियते ।  
यदि तु स्नेहो ऽस्ति ! ततो माम् अप्य् अस्मान् मृत्युमुखात् त्रातुम् अर्हथः  
।  
यत्कारणम् ! युवयोस् तावद् आहारवैकल्यं केवलम् अस्मिन्  
स्वल्पोदके सरसि ! ममात्र तु मरणम् एव ।  
तद् विचिन्त्यताम् ! आहारसुहृद्वियोगयोः को गरीयान् ।  
ताभ्याम् अभिहितम् ।  
युक्तम् आत्थ ।  
एवम् एतत् ।  
किं पुनः प्राप्तकालं भवाञ् जानाति ।  
अवश्यं नयावावां भवन्तम् ।  
त्वया पुनश् चापलान् न किञ्चिद् वक्तव्यम् ।  
इमां तु यष्टिं मध्ये दशनैर् आपीडय ।  
एवम् अनयैवोद्धृत्य षष्टिमात्राणि योजनानि महत् सरो  
भवन्तं नयावः ।  
तत्र सुखं यापयिष्याम इति ।  
एवं च निष्पन्ने तज्जलाशयसन्निकृष्टनगरस्योपरिष्टान्  
नीयमानं दृष्ट्वा ! किम् इदं शकटचक्रप्रमाणं वियता  
नीयतए इति जनस् सकलकलस् सम्वृत्तः ।  
तच् च श्रुत्वासन्नविनाशः कच्छपो यष्टिं त्यक्त्वाभिहितवान्  
।  
अहं कच्छपः ।  
चापलाद् एष लोकः प्रलपति ! इति ब्रुवन् वचनसमकालम् एवाश्रयात्  
परिभ्रष्टो भूमौ निपतितः ! मांसार्थिना च लोकेन  
पातसमकालम् एव तीक्ष्णशस्त्रैः खण्डशो विभक्त इति ।  
  
[१,१२ दिए द्रेइ ड़िस्छे]  
  
अस्ति ! कस्मिंश्चिन् महाह्रदे महाकायास् त्रयो मत्स्याः प्रतिवसन्ति  
स्म ! तद् यथा ।  
अनागतविधाता प्रत्युत्पन्नमतिर् यद्भविष्यश् चेति ।  
तत्रानागतविधात्रा तदुदकान्तर्गतेन कदाचित् तत्समीपे  
मत्स्यबन्धानाम् अतिक्रामतां वचनं श्रुतम् ।  
बहुमत्स्यो ऽयं ह्रदः ।  
अत्र मत्स्यबन्धं कुर्मः ।  
तच् च श्रुत्वानागतविधात्रा चिन्तितम् ।  
अवश्यम् एतए आगन्तारः ।  
तद् अहं प्रत्युत्पन्नमतिं यद्भविष्यं च गृहीत्वान्यम्  
अच्छिन्नस्रोतस्कं ह्रदं संश्रयामीति ।  
ततस् ताव् आहूय पृष्टवान् गमनाय ।  
तत्र प्रत्युत्पन्नमतिर् मतिनिवारितो ऽभयचित्तः कथम् अपि  
प्रमादान् नानुयातः ।  
यद्भविष्यस् त्व् आसन्नविनाशस् तद्वचनम् अनादृत्य निरारम्भ एव  
 आसीत् ।  
अन्येद्युश् चापयाते ऽनागतविधातरि मत्स्यबन्धैर् अन्तस्स्रोतो  
निरुध्य प्रक्षिप्तं सम्वर्तजालम् ।  
अपकृष्टे च जाले तस्मिन् ह्रदे नाप्य् एकतरो ऽवशिष्टः ।  
एवं गते प्रत्युत्पन्नमतिर् मृतरूपं कृत्वात्मानं जलस्य   
उपरि दर्शितवान् ।  
तैर् अपि स्वयम् एव मृतो महामत्स्य इति कृत्वा परिस्रोतसि स्थापितः ।  
तस्माद् उत्प्लुत्यान्यं जलाशयं गतः ।  
यद्भविष्यस् त्व् अनेकलगुडप्रहारजर्जरितशरीरः पञ्चत्वम्  
उपनीत इति ।  
अतो ऽहं ब्रवीमि ।  
अनागतविधाता चेति ।  
अथ कदाचित् प्रसूतायां टीटिभ्यां तद्भर्तृजिज्ञासया समुद्रेण  
 अपहृतास् ते ऽण्डकाः ! पश्यामि तावत् ! अयं किम् आरम्भतए इति ।  
अथ टीटिभी शून्यम् अपत्यस्थानं दृष्ट्वा परमाविग्नहृदया  
भर्तारम् आह ।  
इदं तद् आपतितं मन्दभाग्यायाः ।  
असाव् अन्तर्लीनम् अवहस्य ताम् आह ।  
ममापि तावत् ! भद्रे ! दृश्यतां सामर्थ्यम् इति ।  
ततस् तेन पक्षिसमाजं कृत्वा निवेदितं तदपत्यहरणजं  
दुःखम् ।  
तत्रैकेनाभिहितम् ।  
असमर्था वयं महोदधिविग्रहाय ।  
किं पुनर् अत्र प्राप्तकालम् ।  
सर्वए एव वयम् आक्रन्देन गरुत्मन्तम् उद्वेजयामः ।  
सैव नो दुःखम् अपनेष्यति ।  
इत्य् अवधार्य तत्सकाशं गताः ।  
असाव् अपि देवासुररणनिमित्तम् आहूतो विष्णुना गरुडस् तत्  
स्वयूथ्यव्यसनं दृष्ट्वा मन्युम् आजगाम ।  
देवो ऽपि विष्णुस् त्रैकाल्यदर्शनसामक्ष्यात् तस्यान्तर्गतं मत्वा  
स्वयम् एव तत्सकाशम् अगमत् ।  
अथ देवं दृष्ट्वा सुतराम् आविग्नहृदयो ऽब्रवीत् ।  
युक्तं त्वया नाथेन सता समुद्रापसदान् ममायं परिभव इति  
।  
ज्ञात्वा च देवः परिहस्य समुद्रस्येदम् उवाच ।  
समर्पयाधुनापत्यानि टीटिभस्येति ।  
अन्यथा त्वाम् आग्नेयास्त्रप्रतापितम्  
अनेकवडवामुखसहस्रपरिक्षीणतोयं सद्यः करिष्यामीति ।  
एवम् उक्तो महोदधिश् चिन्तयाम् आस ।  
ममाण्डजेन सर्वनाश एव प्रारब्धः ।  
इति मत्वा प्रणम्य देवं समर्पितवान् इति ।  
  
[१,१३ देर् लिस्तिगे स्छकल्]  
  
अस्ति ! कस्मिंश्चिद् वनोद्देशे वृकजम्बुककरभसहितो  
वज्रदन्तो नाम सिंहः प्रतिवसति स्म ।  
कदाचिद् असौ वन्यद्विपरदनकोटिपाटितवक्षा एकदेशस्थः  
क्षुत्क्षामतनुः क्षुधा परिगतान् तान् सचिवान् आह ।  
किञ्चिद् अन्विष्यतां वने सत्त्वजातम् ! येनाहम् एतदवस्थो ऽपि  
भवतां वृत्तिम् आपादयिष्यामि ।  
अथ तदाज्ञासमकालम् एव ते ऽरण्ये पर्यटन्तो यदा न किञ्चिद्  
आसेदुः ! तदासौ जम्बुकस् तं शङ्कुकर्णनामानं करभं  
विविक्ते ऽभिहितवान् ।  
किम् अत्र प्राप्तकालं मन्यते भवान् ।  
स्वामी वज्रदन्तो ऽस्मदीयपर्यटनम् अनर्थकं श्रुत्वा कदाचिद्  
विनाशाय प्रवर्तते ।  
तद् अहं किञ्चिद् भवतः प्रार्थये ! यदि प्रतीच्छसीति ।  
स आह ।  
किं ममास्ति ! वयस्य ! यत् प्रार्थ्यते ।  
शरीरम् अपि मे त्वदायत्तम् ।  
यथाभिमतम् उपयुज्यताम् इति ।  
अथ जम्बुको ऽब्रवीत् ।  
एतद् एवात्र कारणम् ।  
अहं ते द्विगुणं शरीरं सिंहसकाशाद् दापयिष्ये ।  
त्वयाप्य् एवं वयम् आत्मा च संवर्धितास् स्युर् इति ।  
प्रतिपन्नश् चासौ ।  
एवम् अभिधाय सिंहसकाशं गत्वा तम् आह ।  
स्वामिन् ! न किञ्चित् सत्त्वम् आसादितम् ।  
एष पुनश् शङ्कुकर्णो ऽभिधत्ते ।  
बृहत्प्रस्थेन द्विगुणया तुलयोज्जास्यं शरीरं सम्प्रयच्छामि   
इति ।  
तच् छ्रुत्वा सिंहः प्रहृष्ट आह ।  
एवं क्रियताम् ।  
अथ प्रतिपन्ने शङ्कुकर्णः पपात भूमौ ! खण्डशश् च कृतः ।  
ततश् चतुरकस् तं सिंहं रुधिररक्तसर्वगात्रं दृष्ट्वा   
अब्रवीत् ।  
गच्छतु स्वामी स्नानम् आचरितुम् ! यावद् अहं क्रव्यमुखसहितस्  
तिष्ठामि ।  
गते च तस्मिंश् चतुरकस् तं क्रव्यमुखम् आह ।  
भक्षय तावद् अतः पिशितम् ! यावद् असौ स्नातुं गतः ।  
सो ऽब्रवीत् ।  
भक्षयित्वा किम् उत्तरं दास्यामि ।  
जम्बुको ऽब्रवीत् ।  
किं तवानेन विचारेण ।  
अहम् एतस्य प्रतिवचनं दास्यामि ।  
त्वया पुनर् मम मुखम् एवावलोकितव्यम् इति ।  
एवम् उक्ते ताभ्यां क्रव्यम् अतिबहु भक्षितम् ।  
अत्रान्तरे सिंहस् सम्प्राप्तो यावत् पश्यति सकलं जठरपिशितम्  
उपभुक्तम् ! ततश् चतुरकम् आह ।  
माम ! क्व तज् जथरपिशितम् ।  
एवं वदति सिंहे क्रव्यमुखो मुखं चतुरकस्यावलोकितवान् ।  
चतुरको ऽब्रवीत् ।  
किम् अधुना मन्मुखम् अवलोकयसि ।  
स्वामिन् ।  
भक्षितम् अनेनेति ।  
अथ सिंहः कुलिशखरनकरो भ्रूकुटिलमुखः प्रकटितरोषस्  
तं हन्तुम् ऐच्छत् ।  
अथासाव् अपि वृको मुखवैवर्ण्यवेपथुव्याप्ततनुर्  
अतनुपदविक्षेपः क्षिप्रपलायनपटुर् अटवीम् उद्दिश्य जगाम ।  
सिंहो ऽपि किञ्चिद् अनुसृत्य प्रतिनिवृत्तः ।  
एतस्मिंश् चान्तरे कथमपि च तत्समीपम् अथ कश्चित् सार्थवाहो  
अनेन पथायातः ।  
तस्य च सार्थाग्रेसरं कटाहेन गलबद्धेन करभम्  
आगच्छन्तं दृष्ट्वा कृतकविषादो जम्बुकस् तं सिंहम् आह ।  
देव ! विनष्टाव् आवाम् ।  
मा खलु कश्चिद् वनं धारयतु ।  
यावद् अद्यापि पिशितं नोपभुज्यते ! तावद् बृहत्प्रस्थम् आदाय  
धनिकाचारेणायं करभकस् सम्प्राप्तः ।  
तत् किम् अत्र प्राप्तकालम् ।  
गच्छतु स्वामी दिगन्तरम् अन्यत् ! यावद् अहम् एनं  
लब्धचित्ताभिप्रायं करोमीति ।  
एवम् अभिहिते सिंहस् तस्माद् अपयातः ।  
चतुरको ऽपि बहुदिनानि तत् पिशितम् उपभुक्तवान् ।  
  
[१,१४ Üबेल् अन्गेब्रछ्तेर् रत्]  
  
अस्ति कस्मिंश्चिद् वनोद्देशे महान् वानरयूथः ।  
स कदाचिद् धेमन्तकाले ऽसुखासीनो ऽतिविह्वलतया  
खद्योतं दृष्ट्वाग्निर् अयम् इत्य् आहार्यैश् शुष्कतृणपर्णैर्  
आच्छाद्य प्रसारितभुजः कक्षकुक्षिवक्षःप्रदेशान्  
कण्डूयमानः प्रतापमनोरथसुखानि किलानुभवति ।  
तत्रैकश् शाखामृगस् तद्गतमना मुहुर्मुहुस् तम् एव  
मुखेनोपाधमत् ।  
अथ सूचीमुखो नाम ।  
तेन वृक्षाद् अवतीर्याभिहितः ।  
मा क्लिशः ।  
नायं वह्निः ! खद्योतो ऽयम् इति ।  
अथासाव् अधमत् तस्य तद् वचनम् अवमन्यैव ।  
पुनश् च तेनासकृद् वार्यमाणो नैव शाम्यति ।  
किं बहुना ! तावत् तेन कर्णाभाशम् आगत्यागत्य प्रबलम्  
उद्वेजितः ! यावत् तेन सहसा गृहीत्वा शिलायाम् आविध्य विगतप्राणः कृतो  
असाव् इति ।  
  
[१,१५ दुष्टबुद्धि उन्द् अबुद्धि]  
  
अस्ति ! कस्मिंश्चिद् अधिष्ठाने वणिक्सुतौ सुहृदौ स्तः ।  
एको दुष्टबुद्धिर् अपरो धर्मबुद्धिः ।  
ताव् अर्थोपार्जननिमित्तं विशिष्टं देशान्तरं गतौ ।  
अथ तत्र धर्मबुद्धिर् नामैकस् सार्थवाहसुतो यस् तेन कस्यचित्  
साधोः पूर्वस्थापितं कलशिकागतं स्वभाग्यप्रचोदितं  
रौप्यदीनारसहस्रं प्राप्तम् ।  
स दुष्टबुद्धिना सह सम्प्रधार्य कृतार्थाव् आवां स्वदेशं  
गच्छाव इति प्रत्यागतौ ।  
अधिष्ठानसमीपे धर्मबुद्धिनाभिहितम् ।  
दीनारा अर्धविभागेन विभज्यन्ताम् ।  
स्वगृहान् प्रविशावः ।  
अधुना सुःर्त्स्वजनादिसमक्षम् उज्ज्वलं वत्स्यावः ।  
अथ दुष्टबुद्धिर् अन्तःकठिनहृदयस् स्वार्थसिद्धये तम् आह ।  
भद्र ! वित्तशेषो यावद् आवयोस् सामान्यः ! तावद् अविच्छिन्नस्  
स्नेहसद्भावः ।  
किन्त्व् एकम् एकं शतं गृहीत्वा प्रविशावः ।  
यत्कारणम् ! पुण्यपरीक्षा ह्रासवृद्धिभ्यां भविष्यत्य्  
एकार्थता च जनस्पृहणीया ।  
तथा चानुष्ठिते शेषं कुत्रचित् सुगुप्तं कृत्वा प्रविष्टौ ।  
अथ तद्वर्षाभ्यन्तरे दुष्टबुद्धिर् असद्व्ययव्यसनित्वाद्  
भाग्यच्छिद्रतया च क्षीणप्रत्यंशः पुनर् अपि च निधितो  
धर्मबुद्धिना सहापरशतं विभक्तवान् ।  
तद् अपि द्वितीयवर्षाभ्यन्तरे तथैव क्षीणम् ।  
एवं गते दुष्टबुद्धिश् चिन्तयाम् आस ।  
यदि पुनश् शतविभागेन विभजावः ! तत् किं मया कृतं भवति ।  
शेषैष् षड्भिर् अपहृतैस् समस्तान्य् एवासादयामि ।  
एवं मत्वैकाकी भूत्वा ताम् अर्थमात्राम् अपनीय प्रदेशं  
समीकृत्य मासातिक्रान्ते काले धर्मबुद्धिम् अभिहितवान् ।  
भद्र ! समविभागं शेषवित्तस्य कुर्व इति ।  
प्रतिपन्ने च धर्मबुद्धिना सह गत्वा तम् एवोद्देशं खातकर्म  
कर्तुम् आरब्धः ।  
खन्यमाने च यदा न दृश्यते ! तदा प्रथमतरं धृष्टतया  
दुष्टबुद्धिः पाषाणेनात्मनश् शिरो ऽताडयद् अब्रवीच् च  
ससम्भ्रमम् ।  
क्व तद् ब्रह्महृदयम् ! धर्मबुद्धे ।  
नूनं त्वयापहृतम् इति ।  
एवं परस्परशङ्कया विवदमानौ धर्मस्थानम् उपागतौ ।  
आवेदिते च तस्मिन्न् अर्थे ऽवगते ऽव्यक्तव्यवहारदुश्छेदतया  
सन्निरुद्धौ ।  
पञ्चरात्राभ्यन्तराच् च दुष्टबुद्धिनाधिकृतानां प्रतिज्ञातम्  
।  
साक्षिणो मम सन्त्य् अत्रव्यवहारदीनाराणाम् इति ।  
तैस् तु व्यवहारनिवर्तनार्थं पृष्टः ।  
कस् ते साक्षी ।  
दर्शयस्वेति ।  
सो ऽब्रवीत् ।  
यस्यैव वृक्षस्याधस्तात् स्थापितं द्रव्यम् ! तेनैव विभावयामि  
 इति ।  
अथ ते विस्मयम् उपगताः ! कथं वनस्पतिर् मन्त्रयिष्यतीति ।  
कृतप्रतिभुवौ स्वगृहं विसर्जितौ ।  
अथ दुष्टबुद्धिना स्वगृहं गतेन पिताभिहितः ।  
तात ! मद्धस्तगतास् ते पणाः ।  
किन्तु वाङ्मात्रावबद्धास् तिष्ठन्ति ।  
अहं तु त्वाम् अद्य रात्रौ वृक्षविवरे ऽस्मिन् स्थापयामि ।  
प्रभाते धर्माधिकृतसमक्षं पृष्टस् तं विभावयेति ।  
ततस् तेनाभिहितम् ।  
पुत्र ! विनष्टाव् आवाम् ।  
किं कारणम् ! अनुपाय एषः ।  
तथा च ।  
  
[ उपायं चिन्तयेत् प्राज्ञो ह्य् अपायम् अपि चिन्तयेत् ।  
पश्यतो बकमूर्खस्य नकुलैर् भक्षितास् सुताः ॥१६८ ॥ ]  
  
सो ऽब्रवीत् ।  
कथम् एतत् ।  
असाव् आह ।  
  
[१,१६ रेइहेर् उन्द् इछ्नेउमोन्]  
  
अस्ति ! कस्मिंश्चिद् अर्जुनवृक्षे बकदम्पती प्रतिवसतस् स्म ।  
तत्र च वृक्षविवरानुसारी महाकायो ऽहिर् असञ्जातक्रियाण्य् एव  
 अपत्यानि भक्षयति स्म ।  
तेन च निर्वेदेन नष्टसञ्ज्ञाव् आहारक्रियाम् उत्सृज्य  
जलाशयैकदेशे विमनस्काव् आसाते ।  
अथ तत्रैकः कुलीरकस् तम् आह ।  
माम ! किम् अद्याप्य् आहारो अनुष्ठीयतए इति ।  
बकः ।  
अधृतिपरीतस्य मे कुत आहाराभिलाष इति ।  
यतो ऽसाव् आह ।  
किंलक्षणसमुत्थाधृतिः ।  
स तु तस्मै यथावृत्तम् अपत्यभक्षणम् आख्यातवान् ।  
कुलीरकस् तु तं समर्थितवान् ।  
अहम् उपायं तद्वधाय कथयामि ।  
येयं नकुलवसतिर् एतत्प्रभृत्यविच्छिन्नपरम्परया  
मत्स्यपिशितं प्रकीर्यताम् ! यावत्सर्पवसतिः ।  
ततस् तए एवैनं घातयिष्यन्ति ।  
तथा चानुष्ठिते नकुलैः पिशितमार्गानुसारिभिः  
पूर्ववैरक्रियाम् अनुस्मरद्भिः खण्डशो ऽहिं कुर्वद्भिः  
पूर्वदृष्टमार्गम् आधावद्भिर् बकावासं गत्वा बकस्य  
शेषापत्यभक्षणं कृतम् इति ।  
  
[१,१५]  
  
अतो ऽहं ब्रवीमि ।  
उपायं चिन्तयेत् प्राज्ञो ह्य् अपायम् अपि चिन्तयेत् ।  
इति ब्रुवन्न् अपि तेनासौ नीत्वा स्थापितो वृक्षविवरे ।  
अथ प्रभातसमये ऽधिकरणप्रकृतिप्रत्यक्षं  
धर्मशास्त्रवचनाभिश्रावितेन वनस्पतिना यथाप्रस्तुतम्  
अभिहितम् ।  
धर्मबुद्धिनार्थो ऽपहृत इति ।  
तच् च श्रुत्वा धर्मबुद्दिश् चिन्तयाम् आस ।  
कथम् अवाक् पादपो वाचं व्याहरिष्यति ।  
तत् कारणेनात्र भवितव्यम् ।  
सर्वथा बुद्धिसाध्यम् एतत् ।  
अथ धर्मस्थानीयान् आह ।  
अहो विस्मयः ।  
अद्याप्य् अविप्लुतए एव लोके धर्मबुद्दिर् अहं विजने ऽस्मिन् वनए  
एकाक्य्- आगम्य तद् द्रव्यं गृहीतवान् ।  
अथापश्यम् अहिम् अतिकायम् आयान्तम् ।  
चिन्तितं च मया ।  
कष्टम् इदम् आपतितम् ।  
अभिहितं च ।  
पुनर् अपि विषया लभ्यन्ते ! न तु प्राणाः ।  
पुनर् आगमिष्यामि ।  
इत्य् अत्रैव वृक्षमूले ऽवस्थापितम् ।  
अधुनावश्यं राजवशात् समर्पितव्यम् ।  
किन्त्व् अस्मात् स्थानाद् एकान्ते ऽवस्थानं कुरुध्वम् ! यावद् अहम्  
एनं निधिपालं कृष्णसर्पं पराजयामि ।  
इत्य् उक्त्वाहार्यैश् शुष्कदारुपर्णनिचयैर् वृक्षविवरम्  
आपूर्याग्निम् आदीपयितुम् आरब्धः ।  
दुष्टबुद्धिस् त्व् अधोमुखेनाक्ष्णा विलोक्य वृक्षविवरान्तर्गतं  
वणिक्पुत्रं दृष्ट्वा व्यथितमना अभवत् ।  
प्रदीप्ते च वह्नौ समन्तत उज्ज्वलीभूताद् वृक्षविवरात् स्फटिततनुः  
प्लुष्टकेशस् स्रस्तत्वग् यदा जातो वणिक् ! तदा भूमौ निपतितः ।  
तत् तु महद् वैकारिकं दृष्ट्वा किम् इदम् इति परं विस्मयम् उपगताः ।  
किञ्चिज् जीवितं च प्रत्यक्षम् अभिज्ञाय वणिक्पुत्रं पप्रच्छुः ।  
किम् इदम् ईदृशम् अग्निपतनम् अध्यवसितं भवतेति ।  
ततो ऽसाव् अब्रवीत् ।  
अनेन दुष्पुत्रेणाहम् अवस्थाम् इमां प्रापित इति ।  
एवम् अभिवदन् पञ्चत्वम् उपगतः ।  
अनन्तरं धर्माधिकृतास् तम् अर्थं ज्ञात्वाभिहितवन्तः ।  
दुष्टबुद्धिर् अयं पापश् शूले ऽवतंस्यताम् इति ।  
  
[१,१७]  
  
अस्ति कस्मिंश्चिद् अधिष्ठाने क्षीणबान्धवो वणिक्सुतः ।  
स देशान्तरम् अर्थोपार्जननिमित्तं प्रस्थितः ।  
तस्य तुला लोहसहस्रकृता विद्यते ।  
सो ऽन्यस्मिन् वणिक्पुत्रके तां निक्षिप्य देशान्तरम् अर्थोपार्जनाय  
प्रायात् ।  
क्षीणभाग्यत्वाच् च तेन बहुनापि कालेन न किञ्चिद् आसादितम् ।  
प्रत्यागतश् च तां तुलां तस्मात् प्रार्थितवान् ।  
तेनोक्तं च ।  
सा मूषकैर् भक्षितेति ।  
अथासाव् अचिन्तयत् ।  
विस्मयनीयम् एतत् ।  
कथं लोहसहस्रमयीं तुलां मूषका भक्षयिष्यन्तीति ।  
अन्तर्लीनम् अवहस्याब्रवीत् ! अवश्यम् एतद् एवम् ! यत्कारणम् ।  
वृष्यं स्वादु मृदु च लोहं कथम् आखवो न भक्षयिष्यन्ति ! इति  
प्रतिपन्नवाक् ।  
असाव् अपि सुपरिहृष्टहृदयः पाद्यादिपुरस्सरां तस्य पूजां  
कर्तुम् आरब्धवान् भोजने च प्रार्थितवान् ।  
तस्य च नातिदुरे नदी ।  
तत्र स्नानाभ्युद्यतस्य च तस्य स्वीयं पुत्रम् एकम्  
आमलकस्नानशाटिकासमेतं पृष्टतः प्रेषितवान् ।  
असाव् अपि प्रत्यागच्छन् दारकम् अन्यस्मिन् मित्रगृहे सुगुप्तं कृत्वा  
प्रविष्टः ।  
अथ भोजनसमये सार्थवाहो दारकम् अदृष्ट्वा समाकुलमनाश्  
शङ्कितहृदयश् च तम् अपृच्छत् ।  
क्वासौ दारकस् तवानुपदप्रेषितः ।  
इह न प्रविष्ट इति ।  
अथ सो ऽब्रवीत् ।  
श्येनेनापहृतः ।  
तच् छ्रुत्वा परमाविग्नो निर्दयीभूतश् च तं बाहौ गृहीत्वा  
धर्मस्थानं नीतवान् ! आह च ।  
परित्रायध्वम् ।  
अनेन मे दारकः क्वापि गोपित इति ।  
पृष्टश् चासौ प्राड्विवाकैः ।  
किम् एतत् ।  
कथ्यताम् इति ।  
स विहस्याब्रवीत् ।  
श्येनेनापहृत इति ।  
ततस् तैर् विस्मितमनोभिर् अभिहितः ।  
कथं श्येनो दारकम् अपहरिष्यतीति ।  
धर्माधिकृतैस् तथ्यं पृच्छ्यमानो ऽब्रवीत् ।  
किम् अत्र चित्रम् ।  
यत्र तुला लोहसहस्रस्यास्य गेहे मदीया मूषकैर् भक्षिता ! तत्र  
कथं दारकश् श्येनेन नापह्रियतए इति ।  
तच् च श्रुत्वा प्रतिपादितवन्तस् ते प्राड्विवाकाः परस्परस्य  
तत्तुलातद्दारकदानम् इति ।  
  
  
  
  
