---
title: 'Harsadeva: Ratnavalinatika'

---
## Intro
  
  
  
  
Harsadeva: Ratnavalinatika  
  
  
  
  
Harsadeva: Ratnavalinatika  
Based on the ed. by Carl Cappeller in: Otto Böhtlingk: Sanskrit-Chrestomathie,  
3. verbesserte und vermehrte Auflage, herausgegeben von Richard Garbe,  
Leipzig 1909, pp. 326-382.  
  
  
Input by Martin Straube, 2003  
  
  
  
  
NOTE:   
- Act III: Only the praveśaka has been typed in.  
- Additional information in brackets.  
  
  
  
  


## पाठः
  
  
  
  
  
  
हर्षदेव: रत्नावलीनाटिका  
  
  
(अच्त् इ)  
  
पादाग्रस्थितया मुहुः स्तनभरेणानीतया नम्रतां  
शम्भोः सस्पृहलोचनत्रयपथं यान्त्या तदाराधने ।  
ह्रीमत्या शिरसीहितः सपुलकस्वेदोद्गमोत्कम्पया  
विश्लिष्यन् कुसुमाञ्जलिर् गिरिजया क्षिप्तो ऽन्तरे पातु वः ॥ १ ॥ (१।१)  
अपि च ।  
औत्सुक्येन कृतत्वरा सहभुवा व्यावर्तमाना ह्रिया  
तैस् तैर् बन्धुवधूजनस्य वचनैर् नीताभिमुख्यं पुनः ।  
दृष्ट्वाग्रे वरम् आत्तसाध्वसरसा गौरी नवे सङ्गमे  
संरोहत्पुलका हरेण हसता श्लिष्टा शिवायास्तु वः ॥ २ ॥ (१।२)  
अपि च ।  
क्रोधेद्धैर् दृष्तिपातैस् त्रिभिर् उपशमिता वह्नयो ऽमी त्रयो ऽपि  
त्रासार्ता ऋत्विजो ऽधश् चपलगणहृतोष्णीषपट्टाः पतन्ति ।  
दक्षः स्तौत्यस्य पत्नी विलपति कृपणं विद्रुतं चापि देवैः  
शंसन् नित्यात्तहासो मखमथनविधौ पातु देव्यै शिवो वः ॥ ३ ॥ (१।३)  
अपि च ।  
जितम् उडुपतिना नमः सुरेभ्यो  
द्विजवृषभा निरुपद्रवा भवन्तु ।  
भवतु च पृथिवी समृद्धसस्या  
प्रतपतु चन्द्रवपुर् नरेन्द्रचन्द्रः ॥ ४ ॥ (१।४)  
  
(१।१) नान्द्यन्ते  
सूत्रधारः । अलम् अतिविस्तरेण । अद्याहं वसन्तोत्सवे सबहुमानम् आहूय नानादिग्देशागतेन राज्ञः श्रीहर्षदेवस्य पादपद्मोपजीविना राजसमूहेनोक्तो यथा । अस्मत्स्वामिना श्रीहर्षदेवेनापूर्ववस्तुरचनालङ्कृता रत्नावली नाम नाटिका कृतेत्य् अस्माभिः श्रोत्रपरम्परया श्रुता न तु प्रयोगतो दृष्टा । तत् तस्यैव राज्ञः सकलजनहृदयाह्लादिनो बहुमानाद् अस्मासु चानुग्रहबुद्ध्या यथावत् प्रयोगेण त्वया नाटयितव्येति । तद् यावद् इदानीं नेपथ्यरचनां कृत्वा यथाभिलषितं सम्पादयामि । परिक्रम्यावलोक्य च । अये । आवर्जितानि सकलसामाजिकानां मनांसीति मे निश्चयः । कुतः ।  
श्रीहर्षो निपुणः कविः परिषद् अप्य् एषा गुणग्राहिणी  
लोके हारि च वत्सराजचरितं नाट्ये च दक्षा वयं ।  
वस्त्व् एकैकम् अपीह वाञ्छितफलप्राप्तेः पदं किं पुनर्  
मद्भाग्योपचयाद् अयं समुदितः सर्वो गुणानां गणः ॥ ५ ॥ (१।५)  
तद् यावद् अहं गृहं गत्वा गृहिणीम् आहूय सङ्गीतकम् अनुतिष्ठामि । परिक्रम्य नेपथ्याभिमुखम् अवलोक्य च । इदम् अस्मदीयं गृहम् । यावत् प्रविशामि । उच्चैः । आर्ये । इतस् तावत् ।  
(१।२) प्रविश्य  
नटी । अज्जौत्त । इअम्हि । आणवेदु अज्जो । को णिओओ अणुचिट्ठीअदु त्ति ।  
(१।३) सूत्रधारः । आर्ये । रत्नावलीदर्शनोत्सुको ऽयं राजलोकः । तद् गृह्यतां नेपथ्यम् ।  
(१।४) नटी । सोद्वेगम् । अज्ज । णिच्चिन्तो दाणिं सि तुमं । ता कीस ण णच्चसि । मम उण मन्दभाइणीए एक्का ज्जेव्व दुहिदा । सा वि तए कहिं पि देसन्तरे दिण्णा । दूरट्ठिदेण जामादुणा से पाणिग्गहणं कधं भविस्सदि त्ति इमाए चिन्ताए अप्पा वि ण मे पडिभादि । किं उण णच्चिदव्वं ।  
(१।५) सूत्रधारः । आर्ये । दूरस्थितेनेत्य् अलम् उद्वेगेन । पश्य ।  
द्वीपाद् अन्यस्माद् अपि मध्याद् अपि जलनिधेर् दिशो ऽप्य् अन्तात् ।  
आनीय झटिति घटयति विधिर् अभिमतम् अभिमुखीभूतः ॥ ६ ॥ (१।६)  
(१।६) नेपथ्ये । साधु भरतपुत्र साधु । एवम् एतत् । कः सन्देहः । द्वीपाद् अन्यस्माद् इति पुनः पठति ।  
(१।७) सूत्रधारः । आकर्ण्य नेपथ्याभिमुखम् अवलोक्य च । आर्ये । किम् अतः परं विलम्बसे । नन्व् अयं मम कनीयान् भ्राता गृहीतयौगन्धरायणभूमिकः प्राप्त एव । तद् एहि । नेपथ्यग्रहणाय सज्जीभवाव । इति निष्क्रान्तौ ।  
इति प्रस्तावना ।  
  
ततः प्रविशति यौगन्धरायणः ।  
(१।८) यौगन्धरायणः । एवम् एतत् । कः सन्देहः । द्वीपाद् अन्यस्माद् इति पुनः पठति । अन्यथा क्व सिद्धादेशप्रत्ययप्रार्थितायाः सिंहलेश्वरदुहितुः समुद्रे प्रवहणभङ्गनिमग्नायाः फलकासादनं क्व च कौशाम्बीयेन वणिजा सिंहलेभ्यः प्रत्यागच्छता तदवस्थायाः सम्भावनं रत्नमालाचिह्नायाश् चेहानयनम् । सर्वथा स्पृशन्ति नः स्वामिनम् अभ्युदयाः । विचिन्त्य । मयापि चैनां देवीहस्ते सगौरवं निक्षिपता युक्तम् एवानुष्ठितम् । श्रुतं च मया । बाभ्रव्यो ऽपि कञ्चुकी वसुभूतिना सिंहलेश्वरामात्येन सह कथं कथम् अपि समुद्राद् उत्तीर्य कोसलोच्छित्तये गतस्य रुमण्वतो मिलित इति । तद् एवं निष्पन्नप्रायम् अपि प्रयोजनं न मे धृतिम् आवहति । कष्टो ऽयं खलु भृत्यभावः । कुतः ।  
प्रारम्भे ऽस्मिन् स्वामिनो वृद्धिहेतौ  
दैवेनेत्थं दत्तहस्तावलम्बे ।  
सिद्धेर् भ्रान्तिर् नास्ति सत्यं तथापि  
स्वेच्छाचारी भीत एवास्मि भर्तुः ॥ ७ ॥ (१।७)  
नेपथ्ये कलकलः ।  
(१।९) यौगन्धरायणः । आकर्ण्य । अये । यथायम् अभिहन्यमानमृदुमृदङ्गानुगतसङ्गीतमधुरः पुरः पौराणाम् उच्चरति चर्चरीध्वनिस् तथा तर्कयामि । मदनमहमहीयांसं पुरजनप्रमोदम् अवलोकयितुं प्रासादाभिमुखं प्रस्थितो देव इति । ऊर्ध्वम् अवलोक्य । अये कथम् । अधिरूढ एव देवः प्रासादं । य एष  
विश्रान्तविग्रहकथो रतिमाञ् जनस्य  
चित्ते वसन् प्रियवसन्तक एव साक्षात् ।  
पर्युत्सुको निजमहोत्सवदर्शनाय  
वत्सेश्वरः कुसुमचाप इवाभ्युपैति ॥ ८ ॥ (१।८)  
तद् यावद् गृहं गत्वा कार्यशेषं चिन्तयामि । इति निष्क्रान्तः ।  
इति विष्कम्भकः ।  
  
ततः प्रविशत्य् आसनस्थो गृहीतवसन्तोत्सववेषो राजा वसन्तकश् च ।  
(१।१०) राजा । सादरम् । सखे वसन्तक ।  
(१।११) विदूषकः । आणवेदु भवं ।  
(१।१२) राजा ।  
राज्यं निर्जितशत्रु योग्यसचिवे न्यस्तः समस्तो भरः  
सम्यक्पालनलालिताः प्रशमिताशेषोपसर्गाः प्रजाः ।  
प्रद्योतस्य सुता वसन्तसमयस् त्वं चेति नाम्ना धृतिं  
कामः कामम् उपैत्व् अयं मम पुनर् मन्ये महान् उत्सवः ॥ ९ ॥ (१।९)  
(१।१३) विदूषकः । सहर्षम् । भो वअस्स । एव्वं णेदं । अहं उण जाणामि । ण भवदो ण कामदेवस्स मम ज्जेव्व एक्कस्स बम्हणस्स अअं मअणमहूसवो त्ति जेण पिअवअस्सेण तुमं ति मन्तीअदि । विलोक्य । ता किं इमिणा । पेक्ख दाव इमस्स महुमत्तकामिणीजणसअङ्गाहगहिदणच्चन्तणाअरजणजणिदकोदूहलस्स समन्तदो संवुत्तमद्दलुद्दामचच्चरीसद्दमुहररच्छामुहसोहिणो पैण्णपडवासपुञ्जपिञ्जरिज्जन्तदहदिसामुहस्स ससिरीअत्तणं मअणमहूसवस्स ।  
(१।१४) राजा । सहर्षं समन्ताद् अवलोक्य । अहो । परां कोटिम् अधिरोहति प्रमोदः पुरः पौरानाम् । तथा हि ।  
कीर्णैः पिष्टातकौघैः कृतदिवसमुखैः कुङ्कुमक्षोदगौरैर्  
हेमालङ्कारभाभिर् भरनमितशिखैः शेखरैः कैङ्किरातैः ।  
एषा वेषाभिलक्ष्यस्वविभवविजिताशेषवित्तेशकोशा   
कौशाम्बी शातकुम्भद्रवखचितजनेवैकपीता विभाति ॥ १० ॥ (१।१०)  
अपि च ।धारायन्त्रविमुक्तसन्ततपयःपूरप्लुते सर्वतः  
सद्यः सान्द्रविमर्दकर्दमकृतक्रीडे क्षणम् प्राङ्गणे ।  
उद्दामप्रमदाकपोलनिपतत्सिन्दूररागारुणैः  
सैन्दूरीक्रियते जनेन चरणन्यासैः पुरः कुट्टिमम् ॥ ११ ॥ (१।११)  
(१।१५) विदूषकः । विलोक्य । एदं पि दाव सुविअड्ढजणापूरिदसिङ्गअजलपहारमुक्कसिक्कारमणोहरं वारविलासिणीजणविलसिदं अवलोएदु पिअवअस्सो ।  
(१।१६) राजा । विलोक्य । वयस्य । सम्यग् दृष्टं त्वया । कुतः ।  
अस्मिन् प्रकीर्णपटवासकृतान्धकारे  
दृष्टो मनाङ् मणिविभूषणरश्ंइजालैः ।  
पातालम् उद्यतफणाकृतिशृङ्गको ऽयं  
माम् अद्य संस्मरयतीव भुजङ्गलोकः ॥ १२ ॥  
(१।१७) विदूषकः । विलोक्य । भो वअस्स । पेक्ख पेक्ख । एसा खु मअणिआ मअणसरिसं वसन्ताहिणअं णच्चन्ती चूदलदिआए सह इदो ज्जेव्व आअच्छदि ।  
  
ततः प्रविशतो मदलीलां नाटयन्त्यौ द्विपदीखण्डं गायन्त्यौ चेत्यौ ।  
(१।१८) मदनिका गायति ।  
कुसुमाउहपिअदूअओ मौलाइअबहुचूअओ ।  
सिढिलिअमाणग्गहणओ वाऐ दाहिणपवणओ ॥ १३ ॥  
विरहविवड्ढिअसोअओ कङ्खिअपिअअणमेलओ ।  
पडिवालणअसमत्थओ तम्मै जुवईसत्थओ ॥ १४ ॥  
इह पढमं महुमासो जणस्स हिअआइ कुणै मौआइं ।  
पच्छा विज्झै कामो लद्धप्पसरेहि कुसुमबाणेहिं ॥ १५ ॥  
(१।१९) राजा । निर्वर्ण्य । अहो मधुरो ऽयम् आसां निर्भरः क्रीडारसः ।  
स्रस्तः स्रग्दामशोभां त्यजति विरचिताम् आकुलः केशपाशः  
क्षीबाया नूपुरौ च द्विगुणतरम् इमौ क्रन्दतः पादलग्नौ ।  
व्यस्तः कम्पानुबन्धाद् अनवरतम् उरो हन्ति हारो ऽयम् अस्याः  
क्रीडन्त्याः पीडयेव स्तनभरविनमन्मध्यभङ्गानपेक्षम् ॥ १६ ॥  
(१।२०) विदूषकः । भो वअस्स । अहं पि एदाणं बद्धपरिअराणं मज्झे णच्चन्तो मअणमहूसवं माणैस्सं ।  
(१।२१) राजा । वयस्य । एवं क्रियताम् ।  
(१।२२) विदूषकः । जं भवं आणवेदि । इत्य् उत्थाय चेट्योर् मध्ये नृत्यति । भोदि मअणिए । मम वि एदं चच्चरिं सिक्खावेहि ।  
(१।२३) मदनिका । अए हदास । ण एसा चच्चरी ।  
(१।२४) विदूषकः । भोदि । किं खु एदं ।  
(१।२५) मदनिका । हदास । दुवदीखण्डं क्खु एदं ।  
(१।२६) विदूषकः । सहर्षम् । किं एदिणा खण्डेण मोदआ करीअन्ति ।  
(१।२७) मदनिका । विहस्य । ण हि ण हि । पढीअदि क्खु एदं ।  
(१।२८) विदूषकः । सविषादम् । जै पढीअदि ता अलं एदिणा । वरं पिअवअस्सस्स ज्जेव्व सआसं गमिस्सं । इति गन्तुम् उद्यतः ।  
(१।२९) उभे । हस्ते गृहीत्वा । हदास । कहिं गच्छसि । इध ज्जेव्व कीलम्ह । इति उभे विदूषकं  बहुविधम् आकर्षतः ।  
(१।३०) विदूषकः । हस्तम् आकृष्य प्रपलाय्य राजानम् उपसृत्य । वअस्स । णच्चिदो म्हि ।  
(१।३१) राजा । साधु कृतम् ।  
(१।३२) चूतलतिका । हला मअणिए । चिरं खु अम्हेहिं कीलिदं । ता एहि । णिवेदेम्ह दाव भट्टिणीए सन्देसं महाराअस्स ।  
(१।३३) मदनिका । एहि । तुवरम्ह । परिक्रम्योपसृत्य च ।  
(१।३४) उभे । जअदु जअदु भट्टा । देवी आणवेदि । इत्य् अर्धोक्ते लज्जां नाटयन्त्यौ । ण हि ण हि । विण्णवेदि ।  
(१।३५) राजा । सहर्षं विहस्य सादरम् । मदनिके । नन्व् आज्ञापयतीत्य् एव रमणीयं विशेशतो ऽद्य मदनमहोत्सवे । तद् उच्यताम् । किम् आज्ञापयति देवीति ।  
(१।३६) विदूषकः । आ दासीए धीए । किं देवी आणवेदि ।  
(१।३७) चेत्यौ । एव्वं भट्टिणी विण्णवेदि जधा । अज्ज मए मअरन्दुज्जाणं गदुअ रत्तासोअसण्ठिदस्स भअवदो कुसुमाउहस्स पूआ णिव्वत्तिदव्वा । तत्थ अज्जौत्तेण सण्णिहिदेण होदव्वं ति ।  
(१।३८) राजा । वयस्य । किं व्यक्तव्यम् । उत्सवाद् उत्सवान्तरम् आपतितम् ।  
(१।३९) विदूषकः । ता उट्ठेहि । तहिं जेव्व गच्छम्ह जेण तहिं गदस्स मम वि बम्हणस्स सोत्थिवाअणं किं पि भविस्सदि ।  
(१।४०) राजा । मदनिके । गम्यतां देव्यै निवेदयितुं । अयम् अहम् आगत एव मकरन्दोद्यानम् इति ।  
(१।४१) चेट्यौ । जं भट्टा आणवेदि । इति निष्क्रान्ते ।  
(१।४२) राजा । वयस्य । एहि । अवतराव ।  
इत्य् उत्थाय प्रासादावतरणं नाटयतः ।  
(१।४३) राजा । वयस्य । आदेशय मकरन्दोद्यानस्य मार्गम् ।  
(१।४४) विदूषकः । एदु एदु भवं ।  
इति परिक्रामतः ।  
(१।४५) विदूषकः । अग्रतो ऽवलोक्य । भो । एदं मअरन्दुज्जाणं । ता एहि । पविसम्ह ।  
इति प्रविशतः ।  
(१।४६) विदूषकः । सविस्मयम् । भो महाराअ । पेक्ख पेक्ख । एदं तं मलअमारुदन्दोलिदमौलन्तसहआरमञ्जरीरेणुपडलपडिबद्धपडविदाणं मत्तमहुअरणिअरमुक्कझङ्कारमिलिदमहुरदरकोइलालावसङ्गीदसुहावहं तुह आगमणदंसिदाअरं विअ मअरन्दुज्जाणं लक्खीअदि । ता अवलोएदु पिअवअस्सो ।  
(१।४७) राजा । समन्ताद् अवलोक्य । अहो रम्यता मकरन्दोद्यानस्य । इह हि  
उद्यद्विद्रुमकान्तिभिः किसलयैस् ताम्रां त्विषं बिभ्रतो  
भृङ्गालीविरुतैः कलैर् अविशदव्याहारलीलाभृतः ।  
घूर्णन्तो मलयानिलाहतिचलैः शाखासमूहैर् मुहुर्  
भ्रान्तिं प्राप्य मधुप्रसङ्गम् अधुना मत्ता इवामी द्रुमाः ॥ १७ ॥ (१।१७)  
अपि च ।मूले गण्डूषसेकासव इव बकुलैर् वम्यते पुष्पवृष्त्या  
मध्वाताम्रे तरुण्या मुखशशिनि चिराच् चम्पकान्य् अद्य भान्ति ।  
आकर्ण्याशोकपादाहतिषु च रणतां निर्भरं नूपुराणां  
झङ्कारस्यानुगीतैर् अनुकरणम् इवारभ्यते भृङ्गसार्थैः ॥ १८ ॥ (१।१८)  
(१।४८) विदूषकः । आकर्ण्य । भो वअस्स । ण एदे महुअरा णेउरसद्दं अणुहरन्ति । णेउरसद्दो ज्जेव्व एसो देवीए परिअणस्स ।  
(१।४९) राजा । वयस्य । सम्यग् अवधारितम् ।  
ततः प्रविशति वासवदत्ता काञ्चनमाला सागरिका विभवतश् च परीवाराः ।  
(१।५०) वासवदत्ता । हञ्जे कञ्चनमाले । आदेसेहि मअरन्दुज्जाणमग्गं ।  
(१।५१) काञ्चनमाला । एदु एदु भट्टिणी ।  
(१।५२) वासवदत्ता । परिक्रम्य । हञ्जे कञ्चणमाले । अध केत्तिअ दूरे दाणिं सो रत्तासोअपाअवो जहिं मए भअवदो मअणस्स पूआ णिव्वत्तिदव्वा ।  
(१।५३) काञ्चनमाला । भट्टिणि । आसण्णो ज्जेव्व । किं ण पेक्खदि भट्टिणी । इअं खु  णिरन्तरुब्भिण्णकुसुमसोहिणी भट्टिणीए परिगहिदा माहवीलदा । एसा खु अवरा णोमालिआलदा जाए अआलकुसुमसमुग्गमसद्धालुएण भट्टिणा अप्पा आआसीअदि । ता एदं अदिक्कमिअ दीसदि ज्जेव्व सो रत्तासोअपाअवो जहिं देवी पूअं णिव्वत्तैस्सदि ।  
(१।५४) वासवदत्ता । ता एहि । तहिं गच्छम्ह ।  
(१।५५) काञ्चनमाला । एदु एदु भट्टिणी ।  
सर्वाः परिक्रामन्ति ।  
(१।५६) वासवदत्ता । अअं सो रत्तासोअपाअवो जहिं पूअं निव्वत्तैस्सं । तेण हि मे पूआणिमित्ताइं उवअरणाइं उवणेहि ।  
(१।५७) सागरिका । उपसृत्य । भट्टिणि । एदं सव्वं सज्जं ।  
(१।५८) वासवदत्ता । निरूप्यात्मगतम् । अहो पमादो परिअणस्स । जस्स दंसणपधादो रक्खीअदि तस्स ज्जेव्व दिट्ठिगोअरं पडिदा भवे । भोदु एव्वं दाव । प्रकाशम् । हञ्जे साअरिए । कीस तुमं अज्ज मअणमहूसवपराहीणे परिअणे सारिअं उज्झिअ इध आअदा । ता तहिं जेव्व लहुं गच्छ । एदं पि सव्वं पूओवअरणं कञ्चणमालाए हत्थे समप्पेहि ।  
(१।५९) सागरिका । जं भट्टिणी आणवेदि । तथा कृत्वा कति चित् पदानि गत्वात्मगतम् । सारिआ मए सुसङ्गदाए हत्थे समप्पिदा । एव्वं पि अत्थि मे कोदूहलं पेक्खिदुं । किं जधा तादस्स अन्तेउरे भअवं अणङ्गो अच्चीअदि इध वि तधा जेव्व किं वा अण्णध त्ति । ता अलक्खिदा भविअ पेक्खिस्सं । परिक्रम्यावलोक्य च । जाव इध पूआसमओ भोदि ताव अहं पि भअवन्तं मअणं जेव्व पूइदुं कुसुमाइं अवचिणिस्सं । इति कुसुमावचयं नाटयति ।  
(१।६०) वासवदत्ता । कञ्चणमाले । पडिट्ठावेहि भअवन्तं पज्जुण्णं ।  
(१।६१) काञ्चनमाला । जं भट्टिणी आणवेदि । इति तथा करोति ।  
(१।६२) विदूषकः । परिक्रम्यावलोक्य च । भो वअस्स । जधा वीसन्तो णेउरसद्दो तधा तक्केमि । आअदा देवी असोअमूलं ति ।  
(१।६३) राजा । वयस्य । सम्यग् अवधारितम् । पश्य । एषा  
कुसुमसुकुमारमूर्तिर् दधती नियमेन तनुतरं मध्यम् ।  
आभाति मकरकेतोः पार्श्वस्था चापयष्तिर् इव ॥ १९ ॥  
तद् एहि । उपसर्पाव । उपसृत्य । प्रिये वासवदत्ते ।  
(१।६४) वासवदत्ता । विलोक्य । कधं । अज्जौत्तो । जअदु जअदु अज्जौत्तो । अलङ्करेदु इमं देसं आसणपडिग्गहेण । एदं आसणं । एत्थ उवविसदु अज्जौत्तो ।  
राजा नाट्येनोपविशति ।  
(१।६५) काञ्चनमाला । भट्टिणि । सहत्थदिण्णकुसुमकुङ्कुमचन्दणथासएहिं सोहिदं कदुअ रत्तासोअपाअवं अच्चीअदु भअवं पज्जुण्णो ।  
(१।६६) वासवदत्ता । तेण उवणेहि मे पूओवअरणाइं ।  
(१।६७) काञ्चनमालोपनयति ।  
(१।६८) वासवदत्ता तथा करोति ।  
(१।६९) राजा । प्रिये वासवदत्ते ।  
प्रत्यग्रमज्जनविशेषविविक्तकान्तिः  
कौसुम्भरागरुचिरस्फुरदंशुकान्ता ।  
विभ्राजसे मकरकेतनम् अर्चयन्ती  
बालप्रवालविटपिप्रभवा लतेव ॥ २० ॥ (१।२०)  
अपि च ।स्पृष्टस् त्वयैष दयितेस्मरपूजाव्यापृतेन हस्तेन ।  
उद्भिन्नापरमृदुतर-किसलय इव लक्ष्यते ऽशोकः ॥ २१ ॥ (१।२१)  
अपि च । अनङ्गो ऽयम् अनङ्गत्वम् अद्य निन्दिष्यति ध्रुवम् ।  
यद् अनेन न सम्प्राप्तः पाणिस्पर्शोत्सवस् तव ॥ २२ ॥ (१।२२)  
(१।७०) काञ्चनमाला । भट्टिणि । अच्चिदो भअवं पज्जुण्णो । ता करेहि भट्टिणो पूआसक्कारं ।  
(१।७१) वासवदत्ता । तेण हि उवणेहि मे कुसुमाइं विलेवणं च ।  
(१।७२) काञ्चनमाला । भट्टिणि । एदं सव्वं सज्जं ।  
(१।७३) वासवदत्ता नाट्येन राजानं पूजयति ।  
(१।७४) सागरिका गृहीतकुसुमा । हद्धी हद्धी । कधं । कुसुमलोहाक्खित्तहिअआए अदिचिरं मए कदं । ता इमिणा सिन्दुवारविडवेन वारिदा भविअ पेक्खामि । विलोक्य । कधं । पच्चक्खो ज्जेव्व भअवं कुसुमाउहो पूअं पडिच्छदि । ता अहं पि इमेहिं कुसुमेहिं इधट्ठिदा जेव्व भअवन्तं कुसुमाउहं पूऐस्सं । इति कुसुमानि प्रक्षिपति । णमो दे भअवं कुसुमाउह । अमोहदंसणो मे भविस्ससि । दिट्ठं जं दट्ठव्वं । इति प्रणमति । अच्छरीअं । दिट्ठो वि पुणो पेक्खिदव्वो । ता जाव ण को वि पेक्खदि ताव ज्जेव्व गमिस्सं । इति निष्क्रामति ।  
(१।७५) काञ्चनमाला । अज्ज वसन्तअ । एहि । सम्पदं तुमं सोत्थिवाअणं पडिच्छ ।  
(१।७६) विदूषक उपसर्पति ।  
(१।७७) वासवदत्ता । विलेपनकुसुमाभरणदानपूर्वकम् । अज्ज वसन्तअ । एदं सोत्थिवाअणं । इत्य् अर्पयति ।  
(१।७८) विदूषकः । सहर्षं गृहीत्वा । सोत्थि भोदीए ।  
(१।७९) नेपथ्ये वैतालिकः पठति ।  
अस्तापास्तसमस्तभासि नभसः पारं प्रयाते रवाव्  
आस्थानीं समये समं नृपजनः सायन्तने सम्पतन् ।  
सम्प्रत्य् एव सरोरुहद्युतिम् उषः पादांस् तवासेवितुं  
प्रीत्युत्कर्षकृतो दृशाम् उदयनस्येन्दोर् इवोद्वीक्षते ॥ २३ ॥  
(१।८०) सागरिका । परिवृत्य राजानम् अवलोक्य सस्पृहम् । कधं । अअं सो राआ उदअणो जस्स अहं तादेण दिण्णा । ता परपेसणकरिसिदं मे सरीरं एदस्स दंसणेण बहुमदं सम्वुत्तं ।  
(१।८१) राजा । कथम् । उत्सवापहृतचेतोभिः सन्ध्यातिक्रमो ऽप्य् अस्माभिर् नोपलक्षितः । देवि । पश्य ।  
उदयतटान्तरितम् इयम्प्राची सूचयति दिङ् निशानाथम् ।  
परिपाण्डुना मुखेनप्रियम् इव हृदयस्थितं रमणी ॥ २४ ॥  
देवि । तद् उत्तिष्ठ । आवासाभ्यन्तरं प्रविशाव ।  
सर्व उत्थाय परिक्रामन्ति ।  
(१।८२) सागरिका । कधं । पत्थिदा देवी । भोदु । तुरिदं गमिस्सं । राजानं सस्पृहं दृष्ट्वा निःश्वस्य च । हद्धी हद्धी । मन्दभाइनीए मए पेक्खिदुं पि चिरं ण पारिदो अअं जणो । इति निष्क्रान्ता ।  
(१।८३) राजा । परिक्रामन् ।  
देवि त्वन्मुखपङ्कजेन शशिनः शोभातिरस्कारिणा  
पश्याब्जानि विनिर्जितानि सहसा गच्छन्ति विच्छायताम् ।  
श्रुत्वा ते परिवारवारवनितागीतानि भृङ्गाङ्गना  
लीयन्ते मुकुलान्तरेषु शनकैः सञ्जातलज्जा इव ॥ २५ ॥  
इति निष्क्रान्ताः सर्वे ।  
  
इति प्रथमो ऽङ्कः ।  
  
(अच्त् इइ)  
  
ततः प्रविशति शारिकापञ्जरव्यग्रहस्ता सुसङ्गता ।  
(२।१) सुसङ्गता । हद्धी हद्धी । अध कहिं दाणिं मम हत्थे इमं सारिअं णिक्खिविअ गदा मे पिअसही साअरिआ भविस्सदि । अन्यतो दृष्ट्वा । एसा खु णिउणिआ इदो ज्जेव्व आअच्छदि ।  
ततः प्रविशति निपुणिका ।  
(२।२) निपुणिका । उवलद्धो क्खु मए भट्टिणो वुत्तन्तो । ता जाव गदुअ भट्टिणीए णिवेदेमि । इति परिक्रामति ।  
(२।३) सुसङ्गता । हला णिउणिए । कहिं दाणिं तुमं विम्हआखित्तहिअआ विअ इधट्ठिदं मं अवधीरिअ इदो अदिक्कमसि ।  
(२।४) निपुणिका । कधं । सुसङ्गदा । हला सुसङ्गदे । सुट्ठु तए जाणिदं । एदं खु मम विम्हअस्स कारणं । अज्ज किल भट्टा सिरिपव्वदादो आअदस्स सिरिखण्डदासणामधेअस्स धम्मिअस्स सआसादो अआलकुसुमसञ्जणणदोहलं सिक्खिअ अत्तणो परिगहिदं णोमालिअं कुसुमसमिद्धिसोहिदं करिस्सदि त्ति एदं वुत्तन्तं देवीए णिवेदिदुं पेसिद म्हि । तुमं उण कहिं पत्थिदा ।  
(२।५) सुसङ्गता । पिअसहिं साअरिअं अण्णेसिदुं ।  
(२।६) निपुणिका । दिट्ठा मए साअरिआ गहिदसमुग्गअचित्तफलअवट्टिआ कअलीहरं पविसन्ती । ता गच्छ पिअसहिं । अहं पि देवीसआसं गमिस्सं ।  
इति निष्क्रान्ते ।  
इति प्रवेशकः ।  
  
ततः प्रविशति गृहीतचित्रफलका मदनावस्थां नाटयन्ती सागरिका ।  
(२।७) सागरिका । हिअअ । पसीद पसीद । किं इमिणा आआसमेत्तफलएण दुल्लहजणपत्थणाणुबन्धेण । अण्णं च । जेण ज्जेव्व दिट्ठमेत्तेण ईदिसो सन्तावो वट्टदि पुणो वि तं जेव्व पेक्खिदुं अहिलससि त्ति अहो दे मूढदा । अदिणिसंस हिअअ । जम्मदो पहुदि सह संवड्ढिदं इमं जणं परिच्चैअ खणमेत्तदंसणपरिचिदं जणं अणुअच्छन्तो ण लज्जसि । अध वा को तुह दोसो । अणङ्गसरपडणभीदेण तए एव्वं अज्झवसिदं । भोदु । अणङ्गं दाव उवालहिस्सं । सास्रम् । भअवं कुसुमाउह । णिज्जिदसुरासुरो भविअ इत्थीजणं पहरन्तो ण लज्जसि । सव्वधा मम मन्दभाइणीए इमिणा दुण्णिमित्तेण अवस्सं मरणं उवट्ठिदं । फलकम् अवलोक्य । ता जाव ण को वि इध आअच्छदि ताव आलेक्खसमप्पिदं तं अहिमदं जणं पेक्खिअ जधासमीहिदं करिस्सं । सावष्टम्भम् एकमना भूत्वा नाट्येन फलकं गृहीत्वा निःश्वस्  
य । जै वि अदिसद्धसेण वेवदि अअं अदिमेत्तं मे अग्गहत्थो तधा वि तस्स जणस्स अण्णो दंसणोवाओ णत्थि त्ति जधा तधा आलिहिअ पेक्खिस्सं । इति नाट्येन लिखति ।  
ततः प्रविशति सुसङ्गता ।  
(२।८) सुसङ्गता । एदं खु कअलीहरं । ता जाव पविसामि । प्रविश्यावलोक्य च सविस्मयं । किं उण एसा गरुआणुराआखित्तहिअआ आलिहन्ती ण मं पेक्खदि । ता जाव दिट्ठिपधं से परिहरिअ णिरूवैस्सं । स्वैरं पृष्ठतो ऽस्याः स्थित्वा दृष्ट्वा च सहर्षम् । कधं । भट्टा आलिहिदो । साहु साअरिए साहु । अध वा ण कमलाअरं वज्जिअ राअहंसी अण्णस्सिं अहिरमदि ।  
(२।९) सागरिका । सबाष्पम् । आलिहिदो मए एसो । किं उण णिवडन्तबाहसलिला मे दिट्ठी पेक्खिदुं ण पहवदि । ऊर्ध्वम् अश्रूणि संहरन्ती सुसङ्गतां दृष्ट्वोत्तरीयेण प्रच्छादयन्ती विलोक्य स्मितं कृत्वा । कधं । सुसङ्गदा । सहि सुसङ्गदे । इदो उवविस ।  
(२।१०) सुसङ्गता । उपविश्य फलकं दृष्ट्वा च । सहि । को एसो तए आलिहिदो ।  
(२।११) सागरिका । सहि । णं पौत्तमहूसवो भअवं अणङ्गो ।  
(२।१२) सुसङ्गता । सविस्मयं । अहो दे णिउणत्तणं । किं उण सुण्णं विअ चित्तं पडिभादि । ता अहं पि आलिहिअ रदिसणाधं करिस्सं । वर्तिकां गृहीत्वा नाट्येन लिखति ।  
(२।१३) सागरिका । विलोक्य सक्रोधम् । सहि । कीस तए अहं एत्थ आलिहिदा ।  
(२।१४) सुसङ्गता । सहि । किं अआरणे कुप्पसि । जादिसो तए कामदेवो आलिहिदो तादिसी मए रदी आलिहिदा । ता अण्णधासम्भाविणि किं तुह एदिणा आलविदेण । कधेहि सव्वं वुत्तन्तं ।  
(२।१५) सागरिका । सलज्जा स्वगतम् । णं जाणिद म्हि पिअसहीए । प्रकाशम् । पिअसहि । महदी खु मे लज्जा । ता तधा करेसु जधा ण अवरो को वि एदं वुत्तन्तं जाणिस्सदि ।  
(२।१६) सुसङ्गता । सहि । मा लज्ज मा लज्ज । ईदिसस्स कण्णआरअनस्स अवस्सं जेव्व ईदिसे वरे अहिलासेण होदव्वं । तधा वि जधा ण को वि अवरो एदं वुत्तन्तं जाणिस्सदि तधा करेमि । एदाए उण मेधाविणीए सारिआए एत्थ कारणेण होदव्वं । कदा वि एसा इमस्स आलावस्स गहिदक्खरा कस्स वि पुरदो मन्तैस्सदि त्ति ।  
(२।१७) सागरिका । सहि । अदो वि मे अधिअदरं सन्तावो वट्टदि ।  
(२।१८) सुसङ्गता । सागरिकाया हृदये हस्तं दत्त्वा । सहि । समस्सस समस्सस । जाव इमादो दिग्घिआदो णलिणीवत्तआइं मुणालिआओ अ गेण्हिअ लहुं लहुं आअच्छामि । निष्क्रम्य पुनः प्रविष्टा नाट्येन नलिनीपत्त्राणि सागरिकाया हृदये निक्षिपति ।  
(२।१९) सागरिका । सहि । अवणेहि इमाइं णलिणीवत्ताइं मुणालिआओ अ । अलं एदिणा । कीस अआरणे अत्ताणअं आआसेसि । णं भणामि ।  
दुल्लहजणाणुराओलज्जा गरुई परव्वसो अप्पा ।  
पिअसहि विसमं पेम्मम्मरणं सरणं णवरम् एक्कं ॥ २६ ॥ (२।१)  
इति मूर्छति ।  
(२।२०) नेपथ्ये कलकलः ।  
कण्ठे कृत्तावशेषं कनकमयम् अधः शृङ्खलादाम कर्षन्  
क्रान्त्वा द्वाराणि हेलाचलचरणरणत्किङ्किणीचक्रवालः ।  
दत्तातङ्को ऽङ्गनानाम् अनुसृतसरणिः सम्भ्रमाद् अश्वपालैः  
प्रभ्रष्टो ऽयं प्लवङ्गः प्रविशति नृपतेर् मन्दिरं मन्दुरायाः ॥ २७ ॥ (२।२)  
अपि च ।नष्टं वर्षवरैर् मनुष्यगणनाभावाद् अपास्य त्रपाम्  
अन्तः कञ्चुकिकञ्चुकस्य विशति त्रासाद् अयं वामनः ।  
पर्यन्ताश्रयिभिर् निजस्य सदृशं नाम्नः किरातैः कृतं  
कुब्जा नीचतयैव यान्ति शनकैर् आत्मेक्षणाशङ्किनः ॥ २८ ॥ (२।३)  
(२।२१) सुसङ्गता । आकर्ण्य ससम्भ्रमम् । सहि । उट्ठेहि उट्ठेहि । एसो क्खु दुट्ठवाणरो इदो ज्जेव्व आअच्छदि ।  
(२।२२) सागरिका । किं दाणिं करिस्सं ।  
(२।२३) सुसङ्गता । एहि । इमस्सिं तमालविडवन्धआरे पविसिअ एदं अदिवाहेम्ह ।  
इति परिक्रम्यैकान्ते पर्यवस्थिते ।  
(२।२४) सागरिका । सुसङ्गदे । कधं । तए चित्तफलओ उज्झिदो । कदा वि को वि तं पेक्खिस्सदि ।  
(२।२५) सुसङ्गता । ऐ सुट्ठिदे । किं अज्ज वि चित्तफलएण करिस्ससि । एसो वि दधिभत्तलम्पडो एदं पञ्जरं उग्घाडिअ दुट्ठवाणरो अदिक्कन्तो । एसा खु मेधाविणी उड्डीणा अण्नदो गच्छदि । ता एहि । लहुं अणुसरम्ह ।  
(२।२६) सागरिका । सहि । एव्वं करेम्ह ।  
इति परिक्रामतः ।  
(२।२७) नेप्थ्ये । ही ही भो । अच्छरीअं अच्छरीअं ।  
(२।२८) सागरिका । सभयं विलोक्य । सुसङ्गदे । जाणीअदि । पुणो वि दुट्ठवाणरो ज्जेव्व आअच्छदि त्ति ।  
(२।२९) सुसङ्गता । दृष्ट्वा विहस्य । ऐ कादरे । मा भाआहि । भट्टिणो परिवासवत्ती खु एसो अज्ज वसन्तओ ।  
ततः प्रविशति विदूषकः ।  
(२।३०) विदूषकः । ही ही भो । अच्छरीअं अच्छरीअं । साहु रे सिरिकण्डदास धम्मिअ साहु ।  
(२।३१) सागरिका सस्पृहम् अवलोकयति ।  
(२।३२) सुसङ्गता । सहि । किं एदिणा दिट्ठेण । दूरीभूदा खु सारिआ । ता अणुसरम्ह ।  
इति निष्क्रान्ते ।  
(२।३३) विदूषकः । साहु रे सिरिकण्डदास साहु । जेण दिण्णमेत्तेण ज्जेव्व दोहलएण ईदिसी णोमालिआ संवुत्ता जेण णिरन्तरुब्भिण्णकुसुमगुच्छच्छादिदविडवा उवहसन्ती विअ लक्खीअदि देवीपरिगहिदं माहवीलदं । ता जाव गदुअ पिअवअस्सस्स णिवेदेमि । परिक्रम्यावलोक्य च । एसो क्खु पिअवअस्सो तस्स दोहलअस्स लद्धप्पच्चअदाए परोक्खं पि तं णोमालिअं पच्चक्खं विअ कुसुमिदं पेक्खन्तो हरिसुप्फुल्ललोअणो इदो ज्जेव्व आअच्छदि । ता जाव णं उवसप्पामि । इति राजानं प्रति गतः ।  
ततः प्रविशति यथानिर्दिष्टो राजा ।  
(२।३४) राजा । सहर्षं ।  
उद्दामोत्कलिकां विपाण्डुररुचं प्रारब्धजृम्भां क्षणाद्  
आयासं श्वसनोद्गमैर् अविरलैर् आतन्वतीम् आत्मनः ।  
अद्योद्यानलताम् इमां समदनां नारीम् इवान्यां ध्रुवं  
पश्यन् कोपविपाटलद्युति मुखं देव्याः करिष्याम्य् अहम् ॥ २९ ॥ (२।४)  
(२।३५) विदूषकः । सहसोपसृत्य । जअदु जअदु पिअवअस्सो । भो वअस्स । दिट्ठिआ वड्ढसि । जेण दिण्णमेत्तेण इति पुणः पठति ।  
(२।३६) राजा । कः सन्देहः । अचिन्त्यो हि मणिमन्त्रौषधीनां प्रभावः । तद् आदेशय मार्गं येन वयम् अपि तदालोकनेन चक्षुषः फलम् अनुभवामः ।  
(२।३७) विदूषकः । साटोपम् । एदु एदु भवं ।  
इत्य् उभौ परिक्रामतः ।  
(२।३८) विदूषकः । आकर्ण्य सभयं निवृत्य राजानं हस्ते गृहीत्वा ससम्भ्रमम् । भो वअस्स । एहि । पलाअम्ह ।  
(२।३९) राजा । किम् अर्थम् ।  
(२।४०) विदूषकः । भो । एदस्सिं बौलपाअवे को वि भूदो पडिवसदि ।  
(२।४१) राजा । धिङ् मूर्ख । विश्रब्धं गम्यताम् । कुत ईदृशानाम् अत्र सम्भवः ।  
(२।४२) विदूषकः । फुडक्खरं जेव्व मन्तेदि । जै मम वअणं ण पत्तिआअसि ता अग्गदो भविअ सअं जेव्व आअण्णेहि ।  
(२।४३) राजा । तथा कृत्वा श्रुत्वा च ।  
स्पष्ताक्षरम् इदं तावन् मधुरं स्त्रीस्वभावतः ।  
अल्पाङ्गत्वाद् अनिर्ह्रादि मन्ये वदति शारिका ॥ ३० ॥ (२।५)  
ऊर्ध्वं निरूप्य स्मितं कृत्वा । शारिकैव ।  
(२।४४) विदूषकः । ऊर्ध्वं निरूप्य । कधं । सच्चं जेव्व सारिआ ।  
(२।४५) राजा । विहस्य । एवम् ।  
(२।४६) विदूषकः । भो वअस्स । तुमं भआलुओ जेण सारिअं भूदं ति मन्तेसि ।  
(२।४७) राजा । धिङ् मूर्ख । यद् आत्मना कृतम् तन् मयि सम्भावयसि ।  
(२।४८) विदूषकः । भो । जै एव्वं मा खु मं णिवारेसु । सरोषं दण्डककाष्ठम् उद्यम्य । आ दासीए धीए सारिए । तुमं जणासि । सच्चं जेव्व बम्हणो भआदि त्ति । ता चिट्ठ दाव । इमिणा पिसुणजणहिअअकुडिलेण दण्डअट्ठेण परिपक्कं विअ फलं इमादो बौलपाअवादो तुमं पाडैस्सं । इति हन्तुम् उद्यतः ।  
(२।४९) राजा । निवारयन् । किम् अप्य् एषा रमणीयं व्याहरति । तत् किं एनां त्रासयसि । शृणुवस् तावत् ।  
इत्य् आकर्णयतः ।  
(२।५०) विदूषकः । भो । एसा भणादि । सहि । को एसो तए आलिहिदो । सहि । णं पौत्तमहूसवो भअवं अणङ्गो त्ति । पुणो वि एसा भणादि । सहि । कीस तए अहं एत्थ आलिहिदा । सहि । किं अआरणे कुप्पसि । जादिसो तए कामदेवो आलिहिदो तादिसी मए रदी आलिहिदा । ता अण्णधासम्भाविणि । किं तुए एदिणा आलविदेण । कधेहि सव्वं वुत्तन्तं ति । भो वअस्स । किं णेदं ।  
(२।५१) राजा । वयस्य । एवं तर्कयामि । कयापि हृदयवल्लभो ऽनुरागाद् आलिख्य कामदेवव्यपदेशेन निह्नुतः । तत्सख्यापि प्रत्यभिज्ञाय वैदग्ध्यात् सापि तत्रैव रतिव्यपदेशेनालिखितेति ।  
(२।५२) विदूषकः । छोटिकां दत्त्वा । जुज्जदि क्खु एदं ।  
(२।५३) राजा । वयस्य । तूष्णीं भव । पुनर् अप्य् एषा व्याहरति ।  
(२।५४) विदूषकः । पुनर् आकर्ण्य । भो । एसा भणादि । मा लज्जा मा लज्जा । ईदिसस्स कण्णआरअणस्स अवस्सं जेव्व ईदिसे वरे अहिलासेण होदव्वं ति । भो वअस्स । जा एसा आलिहिदा सा खु कण्णआ दंसणीआ ।  
(२।५५) राजा । यद्य् एवम् अवहितौ शृणुवस् तावत् । अस्त्य् अवकाशो ऽस्माकं कौतूहलस्य ।  
(२।५६) विदूषकः । पुनर् आकर्ण्य । भो । सुदं तए जं एदाए मन्तिदं । सहि । अवणेहि इमाइं णलिणीवत्ताइं मुणालिआओ अ । अलं एदिणा । कीस अआरणे अत्ताणअं आआसेसि त्ति ।  
(२।५७) राजा । वयस्य । न केवल श्रुतम् अभिप्रायो ऽपि लक्षित एव ।  
(२।५८) विदूषकः । भो । मा पण्डिदगव्वं उव्वह । अहं दे सव्वं सुणिअ वक्खाणैस्सं । सुणम्ह दाव । किं कुरुकुराअदि दासीए धीआ सारिआ ।  
(२।५९) राजा । युक्तम् अभिहितम् ।  
पुनर् आकर्णयतः ।  
(२।६०) विदूषकः । भो । एसा दासीए धीआ चदुव्वेदी विअ बम्हणो रिचाइं पढिदुं पौत्ता ।  
(२।६१) राजा । वयस्य । किम् अप्य् अन्यचेतसा मया नावधारितम् । तत् कथय । किम् अन्योक्तम् ।  
(२।६२) विदूषकः । भो । एदं एदाए पढिदं । दुल्लह इत्यादि पुनः पठति ।  
(२।६३) राजा । विहस्य । साधु महाब्राह्मण साधु । को ऽन्य एवंविधं ब्राह्मणं भवन्तं मुक्त्वैवंविधानाम् ऋचाम् अभिज्ञः ।  
(२।६४) विदूषकः । किं खु दाणिं एदं ।  
(२।६५) राजा । मूर्ख । गाथिकेयम् । कयापि श्लाघ्ययौवनया प्रियतमम् अनासादयन्त्या जीवितनिरपेक्षयोक्तम् ।  
(२।६६) विदूषकः । उच्चैर् विहस्य । अहह । किं एदेहिं वक्कभणिदेहिं । उज्जुअं जेव्व किं ण भणासि जधा । मं अणासादअन्तीए त्ति । अण्णधा को अण्णो कुसुमचावववदेसेण णिण्हूवीअदि । उच्चैर् विहस्य । अहह ।  
(२।६७) राजा । ऊर्ध्वम् अवलोक्य । धिङ् मूर्ख । किम् उच्चैर् विहसता त्ययेयम् उत्त्रासिता येनोड्डीयान्य् अत्र क्वापि गता ।  
(२।६८) उभौ निरूपयतः ।  
(२।६९) विदूषकः । विलोक्य । भो एसा खु कअलीहर गदा । ता लहुं अणुसरम्ह ।  
(२।७०) राजा । एवं भवतु । परिक्रम्य ।  
दुर्वारां मदनशरव्यथां वहन्त्या  
कामिन्या यद् अभिहितं पुरः सखीनाम् ।  
तद् भूयः शिशुशुकशारिकाभिर् उक्तं  
धन्यानां श्रवणपथातिथित्वम् एति ॥ ३१ ॥ (२।५)  
(२।७१) विदूषकः । भो वअस्स । एदं कअलीहरं । जाव पविसम्ह ।  
इत्य् उभौ प्रविशतः ।  
(२।७२) विदूषकः । किं एदाए दासीए धीआए सारिआए । इध दाव मन्दमारुदुव्वेल्लिदबालकअलीदलसीदले सिलादले उवविसिअ मुहुत्तअं वीसम्ह ।  
(२।७३) राजा । यद् अभिरुचितं भवते ।  
इत्य् उपविशतः ।   
(२।७४) राजा दुर्वारामित्यादि पुनः पठति ।  
(२।७५) विदूषकः । पार्श्वतो ऽवलोक्य । एदिणा खु उण उग्घाडिददुवारेण ताए सारिआए पञ्जरेण होदव्वं ।  
(२।७६) राजा । वयस्य । निरूप्यताम् ।  
(२।७७) विदूषकः । जं भवं आणवेदि । परिक्रम्यावलोक्य च । एसो वि चित्तफलओ । जाव णं गेण्हामि । फलकं गृहीत्वा निरूप्य च सहर्षम् । भो वअस्स । दिट्ठिआ वड्ढसि ।  
(२।७८) राजा । सकौतुकम् । वयस्य । किम् एतत् ।  
(२।७९) विदूषकः । भो । एदं खु तं जं मए भणिदं । तुमं जेव्व एत्थ आलिहिदो । अण्णधा को अण्णो कुसुमचावववदेसेण णिण्हूवीअदि त्ति ।  
(२।८०) राजा । सहर्षं हस्तौ प्रसार्य । सखे । उपनय ।  
(२।८१) विदूषकः । भो । ण एदं दंसैस्सं । सा वि कण्णआ इध ज्जेव्व आलिहिदा चिट्ठदि । ता किं पारितोसिएण विणा ईदिसं कण्णआरअणं दंसीअदि ।  
(२।८२) राजा । कटकं समर्पयन्न् एव बलाद् गृहीत्वा सविस्मयं पश्यति । वयस्य ।  
लीलावधूतपद्माकथयन्ती पक्षपातम् अधिकं नः ।  
मानसम् उपैति केयञ्चित्रगता राजहंसीव ॥ ३२ ॥ (२।८)  
अपि च ।विधायापूर्वपूर्णेन्दुम् अस्या मुखम् अभूद् ध्रुवम् ।  
धाता निजासनाम्भोजविनिमीलनदुःस्थितः ॥ ३३ ॥ (२।९)  
ततः प्रविशति सागरिका सुसङ्गता च ।  
(२।८३) सुसङ्गता । सहि । ण समासादिदा सारिआ । चित्तफलअं पि दाव इमादो कअलीहरादो गेण्हिअ लहुं गच्छम्ह ।  
(२।८४) सागरिका । सहि । एव्वं करेम्ह ।  
इत्य् उपसर्पतः ।  
(२।८५) विदूषकः । भो । कीस उण एसा अवणदमुही आलिहिदा ।  
(२।८६) सुसङ्गता । आकर्ण्य । सहि । जधा वसन्तओ मन्तेदि तधा तक्केमि । भट्टिणो वि इध ज्जेव्व होदव्वं ति । ता कअलीगुम्मन्तरिदाओ भविअ पेक्खम्ह ।  
इत्य् उभे आकर्णयतः ।  
(२।८७) राजा । वयस्य । पश्य पश्य । विधायापूर्वपूर्णेन्दुम् इत्यादि पुनः पठति ।  
(२।८८) सुसङ्गता । सहि । दिट्ठिआ वड्ढसि । एसो दे पिअवल्लहो तुमं जेव्व णिव्वण्णअन्तो चिट्ठदि ।  
(२।८९) सागरिका । सहि । किं एत्थ परिहाससीलदाए इमं जणं लहुं करेसि ।  
(२।९०) विदूषकः । राजानं चालयित्वा । णं भणामि । कीस एसा अवणदमुही आलिहिद त्ति ।  
(२।९१) राजा । वयस्य । ननु शारिकयैव सर्वम् आवेदितम् ।  
(२।९२) सुसङ्गता । दंसिदं खु मेधाविणीए अत्तणो मेधावित्तणं ।  
(२।९३) विदूषकः । भो । अवि सुहअदि दे एसा लोअणाइं ण वा ।  
(२।९४) सागरिका । ससाध्वसं स्वगतं । किं एसो भणिस्सदि त्ति जं सच्चं मरणजीविदाणं अन्तरे वट्टामि ।  
(२।९५) राजा । वयस्य । किम् उच्यते । मुखयतीति । पश्य ।  
कृच्छेणोरुयुगं व्यतीत्य सुचिरं भ्रान्त्वा नितम्बस्यले  
मध्ये ऽस्यास्त्रीवलीतरङ्गविषमे निःष्पन्दताम् आगता  
मे दृष्टिस् तृषितेव सम्प्रति शनैर् आरुह्य तुङ्गौ स्तनौ  
साकाङ्क्षं मुहुर् ईक्षते जललवप्रस्यन्दिनी लोचने ॥ ३४ ॥ (२।९)  
(२।९६) सुसङ्गता । सहि । सुदं तए ।  
(२।९७) सागरिका । सहि । तुमं जेव्व सुण जाए आलेक्खविण्णाणं वण्णीअदि ।  
(२।९८) विदूषकः । भो वअस्स । जस्स उण ईदिसीओ वि पिअसमागमं बहुमण्णन्ति तस्स दे अत्तणो उवरि को परिहवो जेण इमाए ज्जेव्व आलिहिदं अत्ताणअं ण पेक्खसि ।  
(२।९९) राजा । निवर्ण्य । वयस्य । अनयालिखितो ऽहम् इति यत् सत्यम् इदानीम् आत्मन्य् एव बहुमानः । तत् कथं न पश्यामि ।  
भाति पतितो लिखन्त्यास् तस्या बाष्पाम्बुशीकरकणौघः ।  
स्वेदोद्गम इव करतलसंस्पर्शाद् एव मे वपुषि ॥ ३५ ॥ (२।१०)  
(२।१००) सागरिका । आत्मगतम् । हिअअ । समस्सस समस्सस । मणोरधो वि दे एत्तिअं भूमिं ण गदो ।  
(२।१०१) सुसङ्गता । सहि । तुमं जेव्व एक्का सलाहणीआ जाए भट्टा एव्वं सन्तोसीअदि ।  
(२।१०२) विदूषकः । पार्श्वतो ऽवलोक्य । भो । एदं अवरं सरसकमलिणीदलमुणालविरैदं ताए मअणावत्थासूअअं सअणीअं लक्खीअदि ।  
(२।१०३) राजा । निपुणं अभिलक्षितम् । तथा हि ।  
परिम्लानं पीनस्तनजघनसङ्गादुभयत-  
स्तनोर् मध्यस्यान्तः परिमिलनम् अप्राप्य हरितम् ।  
इदं व्यस्तन्यासं श्लथभुजलताक्षेपवलनैः  
कृशाङ्ग्याः सन्तापं वदति बिसिनीपत्त्रशयनम् ॥ ३६ ॥ (२।११)  
अपि चस्थितम् उरसि विशालं पद्मिनीपत्त्रम् एतत्  
कथयति न तथान्तर् मन्मथोत्थाम् अवस्थाम् ।  
अतिशयपरितापग्लापिताभ्यां यथास्याः  
स्तनयुगपरिणाहं मण्डलाभ्यां ब्रवीति ॥ ३७ ॥ (२।१२)  
(२।१०४) विदूषकः । नाट्येन मृणालिकां गृहीत्वा । भो । अअं अवरो ताए ज्जेव्व पीणत्थणकिलिस्सन्तकोमलमुणालहारो । ता पेक्खदु भवं ।  
(२।१०५) राजा । गृहीत्वोरसि विन्यस्य । अयि जडप्रकृते ।  
परिच्युतस् तत्कुचकुम्भमध्यात्  
किं शोषम् आयासि मृणालहार ।  
न सूक्ष्मतन्तोर् अपि तावकस्य  
तत्रावकाशो भवतः कथं स्यात् ॥ ३८ ॥ (२।१३)  
(२।१०६) सुसङ्गता । आत्मगतम् । हद्धी हद्धी । गरुआणुराआखित्तहिअओ असम्बद्धं भट्टा मन्तिदुं पौत्तो । ता ण जुत्तं अदो अवरं उवेक्खिदुं । भोदु एव्वं दाव । प्रकाशम् । सहि । जस्स कदे तुमं आअदा सो अअं दे पुरदो चिट्ठदि ।  
(२।१०७) सागरिका । सासूयम् । सुसङ्गदे । कस्स कदे अहं आअदा ।  
(२।१०८) सुसङ्गता । विहस्य । ऐ अण्णसङ्किदे । णं चित्तफलअस्स । ता गेण्ह एदं ।  
(२।१०९) सागरिका । सरोषम् । सुसङ्गदे । औसल म्हि तुह ईदिसाणं आलावाणं । ता गमिस्सं । इति गन्तुम् इच्चति ।  
(२।११०) सुसङ्गता । सागरिकां गृहीत्वा । ऐ असहणे । इध दाव मुहुत्तअं चिट्ठ । जाव इमादो कअलीहरादो चित्तफलअं गेण्हिअ आअच्छामि । इति कदलीगृहं प्रविशति ।  
(२।१११) विदूषकः । सुसङ्गतां दृष्ट्वा ससम्भ्रमम् । भो वअस्स । पच्छादेहि एदं चित्तफलअं । एसा खु देवीए परिचारिआ सुसङ्गदा आअदा ।  
(२।११२) राजा पटान्तेन फलकं प्रच्छादयति ।  
(२।११३) सुसङ्गता । उपसृत्य । जअदु जअदु भट्टा ।  
(२।११४) राजा । सुसङ्गते । कथम् अहम् इहस्थो भवन्त्या ज्ञातः ।  
(२।११५) सुसङ्गता । भट्टा । ण केवलं तुमं चित्तफलएण समं सव्वो वि वुत्तन्तो मए विण्णादो । ता देवीए गदुअ णिवेदैस्सं । इति गन्तुम् इच्छति ।  
(२।११६) विदूषकः । अपवार्य सभयम् । भो । सव्वं सम्भावीअदि । मुहरा खु एसा गब्भदासी । ता परितोसेहि णं ।  
(२।११७) राजा । युक्तम् अभिहितम् । सुसङ्गतां हस्ते गृहीत्वा । सुसङ्गते । क्रीडामात्रम् एवैतत् । तथापि नाकारणे त्वया देवी खेदयितव्या । कर्णाभरणं समर्पयति ।  
(२।११८) सुसङ्गता । प्रणम्य सस्मितम् । भट्टा । अलं सङ्काए । मए वि भट्टिणो पसादेण कीलिदं जेव्व । ता किं कण्णाहरणएण । एसो ज्जेव्व मे गरुओ पसादो । जं कीस तए अहं एत्थ चित्तफलए आलिहिद त्ति कुविदा मे पिअसही साअरिआ । ता एसा जेव्व पसादीअदु ।  
(२।११९) राजा । ससम्भ्रमम् उत्थाय । क्वासौ । क्वासौ ।  
(२।१२०) सुसङ्गता । एदु एदु भट्टा ।  
सर्व उत्तिष्ठन्ति ।  
(२।१२१) विदूषकः । भो । अहं गेण्हामि चित्तफलअं । कदा वि इमिणा पुणो वि कज्जं भविस्सदि ।  
सर्वे कदलीगृहान् निष्क्रामन्ति ।  
(२।१२२) सागरिका । राजानं दृष्ट्वा सहर्षं समाध्वसं सकम्पं चात्मानं प्रति । हद्धी हद्धी । एदं पेक्खिअ ण सक्कणोमि पदादो पदं पि गन्तुं । ता किं दाणिं एत्थ करिस्सं ।  
(२।१२३) विदूषकः । सागरिकां दृष्ट्वा । अच्छरीअं अच्छरीअं । ईदिसं पि णाम कण्णआरअणं माणुसलोए दीसदि । ता तक्केमि । पआवदिणो वि एदं णिम्मिअ विम्हओ समुप्पण्णो त्ति ।  
(२।१२४) राजा । वयस्य । ममाप्य् एतद् एव मनसि वर्तते ।  
दृशः पृथुतरीकृता जितनिजाब्जपत्त्रत्विषश्  
चतुर्भिर् अपि साधु साध्व् इति मुखैः समं व्याहृतम् ।  
शिरांसि चलितानि विस्मयवशाद् ध्रुवं वेधसा  
विधाय ललनां जगत्त्रयललाम् अभूताम् इमाम् ॥ ३९ ॥ (२।१४)  
(२।१२५) सागरिका । सासूयं सुसङ्गताम् अवलोक्य । सुसङ्गदे । ईदिसो चित्तफलओ तए आणिदो । इति गन्तुम् इच्चति ।  
(२।१२६) राजा ।  
दृष्टिं रुषा क्षिपसि भामिनि यद्य् अपीमां  
स्निग्धेयम् एष्यति तथापि न रूक्षभावम् ।  
त्यक्त्वा त्वरां व्रज पदस्खलितैर् अयं ते  
खेदं गमिष्यति गुरुर् नितरां नितम्बः ॥ ४० ॥ (२।१५)  
(२।१२७) सुसङ्गता । भट्टा । अदिकोवणा खु एसा । ता हत्थे गेण्हिअ पसादेहि णं ।  
(२।१२८) राजा । साननदम् । यथाह भ्वती । सागरिकां हस्ते गृहीत्वा स्पर्शं नाटयति ।  
(२।१२९) विदूषकः । भो । एसा खु तए अपुव्वा सिरी समासादिदा ।  
(२।१३०) राजा । वयस्य । सत्यम् ।  
श्रीर् एषा पाणिर् अप्य् अस्याः पारिजातस्य पल्लवः ।  
कुतो ऽन्यथा पतत्य् एष स्वेदच्छद्मामृतद्रवः ॥ ४१ ॥ (२।१६)  
अयि । प्रसीद । न खलु सखीजने युक्तम् एवंविधं कोपानुबन्धं कर्तुम् ।  
(२।१३१) सुसङ्गता । सहि । अदक्खिणा सि दाणिं तुमं जा एव्वं भट्टिणा हत्थे अवलम्बिदा अज्ज वि कोवं ण मुञ्चसि ।  
(२।१३२) विदूषकः । एसा खु अवरा देवी वासवदत्ता ।  
(२।१३३) राजा सचकितं सागरिकां मुञ्चति ।  
(२।१३४) सागरिका । सुसङ्गदे । किं दाणिं एत्थ करिस्सं ।  
(२।१३५) सुसङ्गता । सहि । एदाए तमालवीधिआए अन्तरिदाओ भविअ णिक्कमम्ह ।  
इति निष्क्रान्ते ।  
(२।१३६) राजा । विलोक्य सविस्मयम् । वयस्य । क्वासौ देवी वासवदत्ता ।  
(२।१३७) विदूषकः । एदं मए भणिदं जधा । एसा खु अवरा देवी वासवदत्ता अदिदीहकोवणदाए संवुत्त त्ति ।  
(२।१३८) राजा । धिङ् मूर्ख ।  
प्राप्ता कथम् अपि दैवात्कण्ठम् अनीतैव सा प्रकटरागा ।  
रत्नावलीव कान्तामम हस्ताद् भ्रंषिता भ्वता ॥ ४२ ॥ (२।१७)  
ततः प्रविशति वासवदत्ता काञ्चनमाला च ।  
(२।१३९) वासवदत्ता । हञ्जे कञ्चणमाले । अध केत्तिअ दूरे दाणिं सा अज्जौत्तपरिगहिदा णोमालिआ ।  
(२।१४०) काञ्चनमाला । भट्टिणि । एदं कअलीहरं अदिक्कमिअ दीसदि ज्जेव्व । ता एदु भट्टिणी ।  
इति परिक्रामतः ।  
(२।१४१) राजा । वयस्य । क्वेदानीं प्रियतमा द्रष्टव्या ।  
(२।१४२) काञ्चनमाला । भट्टिणि । जधा समीवे भट्टा मन्तेदि तधा तक्केमि । तुमं जेव्व पडिवालअन्तो चिट्ठदि त्ति । ता उवसप्पदु भट्टिणी ।  
(२।१४३) वासवदत्ता । उपसृत्य । जअदु जअदु अज्जौत्तो ।  
(२।१४४) राजा । अपवार्य । वयस्य । प्रच्छादय चित्रफलकम् ।  
(२।१४५) विदूषको गृहीत्वोत्तरीयेण प्रच्छादयति ।  
(२।१४६) वासवदत्ता । अज्जौत्त । कुसुमिदा णोमालिआ ।  
(२।१४७) राजा । देवि । प्रथमम् अप्य् आगतैर् अस्माभिस् त्वं चिरयसीति नैव दृष्टा । तद् एहि । सहिताव् एव पश्याव ।  
(२।१४८) वासवदत्ता । निवर्ण्य । अज्जुत्तमुहराएण ज्जेव्व मए जाणिदं जधा । कुसुमिदा सा णोमालिअ त्ति । ता ण गमिस्सं ।  
(२।१४९) विदूषकः । भोदि । जै एव्वं ता जिदं अम्हेहिं । इति बाहू प्रसार्य नृट्यन् कक्षतटात् फलके निपतिते विषादं नाटयति ।  
(२।१५०) राजापवार्य विदूषकम् अङ्गुल्या तर्जयति ।  
(२।१५१) विदूषकः । अपवार्य । भो । मा कुप्प । अहं जेव्व एत्थ जाणिस्सं ।  
(२।१५२) काञ्चनमाला । फलकं गृहीत्वा । पेक्खदु पेक्खदु भट्टिणी । किं एत्थ आलिहिदं ।  
(२।१५३) वासवदत्ता । निरूप्य । अअं अज्जौत्तो । इअं पि साअरिआ । राजानं प्रति । अज्जुत्त । किं णेदं ।  
(२।१५४) राजा । सवैलक्ष्यम् अपवार्य । वयस्य । किं ब्रवीमि ।  
(२।१५५) विदूषकः । भोदि । अप्पा किल दुक्खं आलिहीअदि त्ति मम वअणं सुणिअ पिअवअस्सेण एदं विण्णाणं दंसिदं ।  
(२।१५६) राजा । यथाह वसन्तकस् तथैवैतत् ।  
(२।१५७) वासवदत्ता । फलकं निर्दिश्य । अज्जुत्त । एसा वि जा अवरा तुह समीवे दीसदि एदं किं अज्जवसन्तअस्स विण्णाणं ।  
(२।१५८) राजा । सवैलक्ष्यस्मितम् । देवि । अलम् अन्यथा सम्भावितेन । इयं हि मया स्वचेतसैव परिकल्प्यालिखिता न तु दृष्टपूर्वा ।  
(२।१५९) विदूषकः । भोदि । सच्चं । सवामि बम्हत्तणेण जै ईदिसी कदा वि दिट्ठपुव्वा ।  
(२।१६०) काञ्चनमाला । अपवार्य । भट्टिणि । घुणक्खरं पि कदा वि संवददि ।  
(२।१६१) वासवदत्ता । अपवार्य । ऐ उज्जुए । वसन्तओ क्खु एसो । ण जाणासि तुमं एदस्स वक्कभणिदं । प्रकाशम् । अज्जौत्त । मम उण एदं चित्तफलअं पेक्खन्तीए सीसवेअणा समुप्पण्णा । ता गमिस्सं ।  
(२।१६२) राजा । पटान्तेन गृहीत्वा । देवि ।  
प्रसीदेति ब्रूयाम् इदम् असति कोपे न घटते  
करिष्याम्य् एव नो पुनर् इति भवेद् अभ्युपगमः ।  
न मे दोषो ऽस्तीति त्वम् इदम् अपि च ज्ञास्यसि मृषा  
किम् एतस्मिन् वक्तुं क्षमम् इति न वेद्मि प्रियतमे ॥ ४३ ॥ (२।१८)  
(२।१६३) वासवदत्ता । सविनयं पटान्तम् आकर्षन्ती । अज्जौत्त । मा अण्णधा सम्भावेहि । सच्चं जेव्व सीसवेअणा समुप्पण्णा । ता गमिस्सं ।  
इति निष्क्रान्ते ।  
(२।१६४) विदूषकः । भो । दिट्ठिआ वड्ढसि । खेमेण अम्हाणं अदिक्कन्ता अआलवादावली ।  
(२।१६५) राजा । धिङ् मूर्ख । कृतं परितोषेण । आभिजात्या निगूढो न लक्षित्तस् त्वया देव्याः कोपानुबन्धः । तथा हि ।  
भृऊभण्गे सहसोद्गते ऽपि वदनं नीतं परां नम्रताम्  
ईषन् मां प्रति भेदकारि हसितं नोक्तं वचो निष्ठुरम् ।  
अन्तर्बाष्पजडिकृतं प्रभुतया चक्षुर् न विस्फरितं  
कोपश् च प्रकटीकृतो दयितया मुक्तश् च न प्रश्रयः ॥ ४४ ॥ (२।१९)  
तद् एहि । देवीसकाशम् एव गच्छाव ।  
इति निष्क्रान्तौ ।  
  
इति द्वितीयो ऽङ्कः ।  
  
(अच्त् इइइ)  
  
ततः प्रविशति मदनिका ।  
(३।१) मदनिका । आकाशे । कोसम्बिए । अवि दिट्ठा तए भट्टिणीसआसे कञ्चणमाला ण वा । आकर्ण्य । किं भणासि । को वि कालो ताए आअच्छिअ गदाए त्ति । ता कहिं दाणिं पेक्खिस्सं । अग्रतो ऽवलोक्य । एसा खु कञ्चणमाला इदो ज्जेव्व आअच्छदि । ता जाव उवसप्पामि ।  
ततः प्रविअति काञ्चनमाला ।  
(३।२) काञ्चनमाला । सोत्प्रासम् । साहु रे वसन्तअ साहु । अदिसैदो तए अमच्चजोअन्धराअणओ इमाए सन्धिविग्गहचिन्ताए ।  
(३।३) मदनिका । उपसृत्य सस्मितम् । हला कञ्चणमाले । किं अज्जवसन्तएण कदं जेण सो एव्वं सलाहीअदि ।  
(३।४) काञ्चनमाला । हला मअणिए । किं तुह एदिणा पुच्छिदेण पओअणं । ण तुमं इमं रहस्सं रक्खिदुं पारेसि ।  
(३।५) मदनिका । सवामि देवीए चरणेहिं जै कस्स वि पुरदो पआसेमि ।  
(३।६) काञ्चनमाला । जै एव्वं ता सुणं । अज्ज क्खु मए राऔलादो पडिणिवत्तन्तीए चित्तसालिआदुवारे अज्जवसन्तअस्स सुसङ्गदाए समं आलावो सुदो ।  
(३।७) मदनिका । सकौतुकं । सहि । कीदिसो ।  
(३।८) काञ्चनमाला । जधा । सुसङ्गदे । ण क्खु साअरिअं वज्जिअ पिअवअस्सस्स किं पि अस्सत्थदाए कारणं । ता चिन्तेहि एत्थ पडिआरं ति ।  
(३।९) मदनिका । तदो सुसङ्गदाए किं भणिदं ।  
(३।१०) काञ्चनमाला । एव्वं भणिदं । अज्ज क्खु देवीए चित्तफलअवुत्तन्तसङ्किदाए साअरिअं रक्खिदुं मम हत्थे समप्पअन्तीए जं णेवत्थं मे पसादीकिदं तेण ज्जेव्व विरैददेवीवेसं साअरिअं गेण्हिअ अहं पि कञ्चणमालावेसधारिणी भविअ पदीसे इध आगमिस्सं । तुमं पि चित्तसालिआदुवारे मं पडिवालैस्ससि । तदो माहवीलदामण्डवे ताए सह भट्टिणो सङ्गमो भविस्सदि त्ति ।  
(३।११) मदनिका । हदासा तुमं सुसङ्गदे जा एव्वं परिअणवच्छलं देविं वञ्चेसि ।  
(३।१२) काञ्चनमाला । हला । तुमं दाणिं कहिं पत्थिदा ।  
(३।१३) मदनिका । अस्सत्थसरीरस्स भट्टिणो कुसलवुत्तन्तं जाणिदुं गदा तुमं चिरअसि त्ति उत्तम्मन्तीए देवीए पेसिद म्हि ।   
(३।१४) काञ्चनमाला । अदिउज्जुआ दाणिं देवी जा एव्वं पत्तिआअदि । परिक्रम्यावलोक्य च । एसो क्खु भट्टा अस्सत्थदामिसेण अत्तणो मअणावत्थं पच्छादअन्तो दन्ततोरणवडभीए उवविट्ठो चिट्ठदि । ता एहि । एदं वुत्तन्तं भट्टिणीए णिवेदेम्ह ।  
इति निष्क्रान्ते ।  
इति प्रवेशकः ।  
  
(अच्त् इव्)  
  
ततः प्रविशति गृहीतरत्नमाला सुसङ्गता ।  
(४।१) सुसङ्गता । सकरुणम् । हा पिअसहि साअरिए । हा लज्जालुए । हा सहीजणवच्छले । हा उदारसीले । हा सोम्मदंसणे । कहिं दाणिं तुमं मए पेक्खिदव्वा । इति रोदिति । ऊर्ध्वम् अवलोक्य निःश्वस्य च । ऐ देव्वहदअ । जै सा असामण्णरूवसोहा तादिसी तए णिम्मिदा ता कीस उण ईदिसं अवत्थन्तरं पाविदा । इअं च रअणमाला जीविदणिरासाए ताए कस्स वि बम्हणस्स हत्थे पडिवादेसु त्ति भणिअ मम हत्थे समप्पिदा । ता जाव कं पि बम्हणं अण्णेसामि । परिक्रम्यावलोक्य च । एसो क्खु अज्जवसन्तओ इदो ज्जेव्व आअच्छदि । ता जाव एदस्स ज्जेव्व पडिवादैस्सं ।  
ततः प्रविशति हृष्टो वसन्तकः ।  
(४।२) विदूषकः । ही ही भो । अज्ज क्खु पिअवअस्सेण पसादिदाए देवीए वासवदत्ताए बन्धणादो मोआविअ सहत्थदिण्णेहिं मोदएहिं उदरं मे पूरिदं । अण्णं च । पट्टंसुअजुअलं कण्णाहरं च दिण्णं । ता जाव पिअवअस्सं पेक्खामि ।  
(४।३) सुसङ्गता । रुदती सहसोपसृत्य । अज्जवसन्तअ । चिट्ठ दाव ।  
(४।४) विदूषकः । दृष्ट्वा । कधं । सुसङ्गदा । भोदि सुसङ्गदे । किं णिमित्तं रोदीअदि । किं णु साअरिआए अच्चाहिदं संवुत्तं ।  
(४।५) सुसङ्गता । एदं जेव्व णिवेदैस्सं । सा खु तवस्सिणी देवीए उज्जैणिं पेसिद त्ति पवादं कदुअ अद्धरत्ते उवट्ठिदे ण जाणीअदि कहिं णीद त्ति ।  
(४।६) विदूषकः । सोद्वेगम् । हा भोदि साअरिए । अदिणिग्घिणं देवीए कदं ।  
(४।७) सुसङ्गता । इअं च रअणमाला ताए जीविदणिरासाए अज्जवसन्तअस्स हत्थे पडिवादेसु त्ति भणिअ मम हत्थे समप्पिदा । ता गेण्हदु अज्जो एदं ।  
(४।८) विदूषकः । सकरुणम् । ण मे ईदिसे पत्थावे हत्थे एदं गेण्हिदुं पसरदि ।  उभौ रुदतः ।  
(४।९) सुसङ्गता । कृताण्जलिः । ताए ज्जेव्व अणुग्गहं करन्तो अङ्गीकरेदु अज्जो ।  
(४।१०) विदूषकः । विचिन्त्य । अध वा उवणेहि जेण इमाए ज्जेव्व साअरिआविरहदुक्खिदं पिअवअस्सं विणोदैस्सं ।  
(४।११) सुसङ्गतोपनयति ।  
(४।१२) विदूषकः । गृहीत्वा निरूप्य सविस्मयम् । सुसङ्गदे । कुदो उण ताए ईदिस्सस्स अलङ्कारस्स समागमो ।  
(४।१३) सुसङ्गता । अज्ज । मए वि एदं जेव्व कोदूहलेण पुच्छिदा आसि ।  
(४।१४) विदूषकः । तदो ताए किं भणिदं ।  
(४।१५) सुसङ्गता । तदो सा उद्धं पेक्खिअ दीहं णिस्ससिअ सुसङ्गदे किं तुह एदाए कधाए त्ति भणिअ रोदिदुं पौत्ता ।  
(४।१६) विदूषकः । कधिदं जेव्व सामण्णजणदुल्लहेण इमिणा परिच्छएण । सव्वधा महाहिजणसम्भवाए ताए होदव्वं ति । सुसङ्गदे । पिअवअस्सो दाणिं कहिं ।  
(४।१७) सुसङ्गता । अज्ज । एसो क्खु भट्टा देवीभवणादो णिक्कमिअ फडिअसिलामण्डवं गदो । ता गच्छदु अज्जो । अहं पि देवीए पासवत्तिणी भविस्सं ।  
इति निष्क्रान्तौ ।  
इति प्रवेशकः ।  
  
ततः प्रविशत्य् आसनस्थो राजा ।  
(४।१८) राजा । विचिन्त्य ।  
सव्याजैः शपथैः प्रियेण वचसा चित्तानुवृत्त्याधिकं  
वैलक्ष्येण परेण पादपतनैर् वाक्यैः सखीनां मुहुः ।  
प्रत्यासत्तिम् उपागता न हि तथा देवी रुदत्या यथा  
प्रक्षाल्येव तयैव बाष्पसलिलैः कोपो ऽपनीतः स्वयम् ॥ ६४ ॥ (४।१)  
सोत्कण्ठं निःश्वस्य । इदानीं देव्यां प्रसन्नायां सागरिकाचिन्तैव मां बाधते । तथा हि  
अम्भोजगर्भसुकुमारतनुस् तद् आसौ  
कण्ठग्रहे प्रथमरागघने विलीय ।  
सद्यः पतन्मदनमार्गणरन्ध्रमार्गैर्  
मन्ये मम प्रियतमा हृदयं प्रविष्टा ॥ ६५ ॥ (४।२)  
यो ऽपि मे विश्रामस्थानं वसन्तकः सो ऽपि देव्या संयतस् तिष्ठति । तत् कस्याग्रे बाष्पमोक्षं करोमि । इति निःश्वसति ।  
  
ततः प्रविशति विदूषकः ।  
(४।१९) विदूषकः । राजानं दृष्ट्वा । एसो क्खु णिरन्तरुक्कण्ठापरिक्खामं पि सविसेससलाहणीअं तणुं समुव्वहन्तो उदिदो विअ दुदिआचन्दो अधिअदरं सोहदि पिअवअस्सो । ता जाव णं उवसप्पामि । उपसृत्य । सोत्थि भवदो । दिट्ठिआ वड्ढसि देवीहत्थगदेणावि मए पुणो वि एदेहिं अच्छीहिं जं दिट्ठो सि ।  
(४।२०) राजा । दृष्ट्वा सहर्षं । कथम् । वसन्तकः प्राप्तः । सखे । परिष्वजस्व माम् ।  
(४।२१) विदूषकः परिष्वजते ।  
(४।२२) राजा । वेषेणैव निवेदितस् ते देव्याः प्रसादः । तत् कथ्यताम् इदानीम् । सागरिकायाः किं वर्तत इति ।  
(४।२३) विदूषको ऽधोमुखस् तिष्ठति ।  
(४।२४) राजा । वयस्य । किं न कथयसि ।  
(४।२५) विदूषकः । भो । अप्पिअं ति णिवेदिदुं ण पारेमि ।  
(४।२६) राजा । कथम् । अप्रियम् । व्यक्तम् उत्सृष्टं जीवितं तया । हा प्रिये सागरिके । इति मोहं नाटयति ।  
(४।२७) विदूषकः । ससम्भ्रमम् । समस्ससदु समस्ससदु पिअवअस्सो ।  
(४।२८) राजा । समाश्वस्य सास्रम् ।  
प्राणाः परित्यजत कामम् अदक्षिणं मां  
हे दक्षिणा भवत मद्वचनं कुरुध्वम् ।  
शीघ्रं न याथ यदि तन्मुषिताः स्थ नूनं  
याता सुदूरम् अधुना गजगामिनी सा ॥ ६६ ॥ (४।३)  
(४।२९) विदूषकः । भो मा अण्णधा सम्भावेहि । सा खु देवीए उज्जैणिं पेसिदा । अदो मए अप्पिअं ति भणिदं ।  
(४।३०) राजा । अहो । निरनुरोधा मयि देवी । वयस्य । केनैतद् आख्यातम् ।  
(४।३१) विदूषकः । भो +।, सुसङ्गदाए । अण्णं च । ताए ज्जेव्व मम हत्थे केणावि कज्जेण इअं रअणमाला पेसिदा ।  
(४।३२) राजा । किम् अपरम् । मां समाश्वासयितुम् । तद् वयस्योपनय ।  
(४।३३) विदूषक उपनयति ।  
(४।३४) राजा । गृहीत्वा रत्नमालां निर्वर्ण्य हृदये विन्यस्य । अहह ।  
कण्ठाश्लेषं समासाद्य तस्याः प्रभ्रष्टयानया ।  
तुल्यावस्था सखीवेयं तनुर् आश्वास्यते मम ॥ ६७ ॥ (४।४)  
वयस्य । त्वम् एव परिधत्स्व येन वयम् एनां दृष्ट्वा धृतिं करिष्यामः ।  
(४।३५) विदूषकः । जं भवं आणवेदि । इति परिदधाति ।  
(४।३६) राजा । सास्रम् । वयस्य । दुर्लभं पुनर्दर्शनं प्रियायाः ।  
(४।३७) विदूषकः । दिशो ऽवलोक्य सभयम् । भो । मा एव्वं मन्तेहि । कदा वि को वि इध सञ्चरदि ।  
  
ततः प्रविशति खड्गहस्ता वसुन्धरा ।  
(४।३८) वसुन्धरा । उपसृत्य । जअदु जअदु भट्टा । एसो क्खु रुमण्णदो भाइणेओ विजअवम्मा पिअं किं पि णिवेदिदुकामो दुवारे चिट्ठदि ।  
(४।३९) राजा । वसुन्धरे । अविलम्बितं प्रवेशय ।  
(४।४०) वसुन्धरा । जं देवो आणवेदि । इति निष्क्रम्य विजयवर्मणा सह पुनः प्रविश्य च । विजअवम्मं । एसो क्खु भट्टा । ता उवसप्पदु अज्जो णं ।  
(४।४१) विजयवर्मा । उपसृत्य । जयति जयति देवः । देव । दिष्ट्या वर्धसे रुमण्वतो विजयेन ।  
(४।४२) राजा । सपरितोषम् । विजयवर्मन् । अपि जिताः कोसलाः ।  
(४।४३) विजयवर्मा । देवस्य प्रसादेन ।  
(४।४४) राजा । साधु रुमण्वन् साधु । अचिरान् महत्प्रयोजनम् अनुष्ठितम् । विजयवर्मन् । तत् कथय कथाम् । अतिविस्तरतः श्रोतुम् इच्छामि ।  
(४।४५) विजयवर्मा । देव । श्रूयताम् । इतो देवादेशात् कतिपयैर् एव वासरैर् अनेककरितुरगपदातिदुर्निवारेण महता बलसमूहेन गत्वा रुमण्वान् विन्ध्यदुर्गावस्थितस्य कोसलपतेर् द्वारम् अवष्टभ्य समावासयितुम् आरब्धवान् ।  
(४।४६) राजा । ततस् ततः ।  
(४।४७) विजयवर्मा । ततः कोसलेश्वरो ऽपि दर्पात् परिभवम् असहमानो हास्तिकप्रायम् आत्मसैन्यं सज्जीकृतवान् ।  
(४।४८) विदूषकः । विजअवम्मं । लहुं आचक्ख । वेददि मे हिअअं ।  
(४।४९) राजा । ततस् ततः ।  
(४।५०) विजयवर्मा । देव । कृतनिश्चयश् चासौ  
योद्धुं निर्गत्य विन्ध्याद् अभवद् अभिमुखस् तत्क्षणं दिग्विभागान्  
विन्ध्येनेवापरेण द्विपपतिपृतनापीडबन्धेन रुन्धन् ।  
वेगाद् बाणान् विमुञ्चन्न् अथ समदगजोत्पिष्टपत्तिर् निपत्य  
प्रत्यायाद् वाञ्छिताप्तिद्विगुणितरभसस् तं रुमण्वान् क्षणेन ॥ ६८ ॥ (४।५)  
अपि च ।अस्त्रव्यस्तशिरस्त्रशस्त्रकषणैः कृत्तोत्तमाङ्गे मुहुर्  
व्यूढासृक्सरिति स्वनत्प्रहरणैर् घर्मोद्वमद्वह्निनि ।  
आहूयाजिमुखे स कोसलपतिर् भग्ने प्रधाने बले  
(४।५१) राजा । कथम् । अस्मदीयान्य् अपि बलानि भग्नानि ।  
(४।५२) विजयवर्मा । एकेनैव रुमण्वता शरशतैर् मत्तद्विपस्थो हतः ॥ ६९ ॥ (४।६)  
(४।५३) विदूषकः । जअदु जअदु भवं । जिदं अम्हेहिः । इति नृत्यति ।  
(४।५४) राजा । साधु कोसलपते साधु । मृत्युर् अपि ते श्लाघ्यो यस्य शत्रवो ऽप्य् एवं पुरुषकारं वर्णयन्ति ।  
(४।५५) विजयवर्मा । रुमण्वान् अपि कोसलेषु मद्भ्रातरं ज्यायांसं जयवर्माणं स्थापयित्वा प्रहारव्रणितं हास्तकप्रायम् अशेषसैन्यम् अनुवर्तमानः शनैः शनैर् आगत एव ।  
(४।५६) राजा । वसुन्धरे । उच्यतां यौगन्धरायणः । प्रदीयतां मत्प्रसादो ऽस्येति ।  
(४।५७) वसुन्धरा । जं देवो आणवेदि । इति विजयवर्मणा सह निष्क्रान्ता ।  
  
ततः प्रविशति काञ्चनमाला ।  
(४।५८) काञ्चनमाला । आणत्त म्हि देवीए जधा । हञ्जे कञ्चणमाले । गच्छ । एदं इन्दआलिअं अज्जौतस्स दंसेहि त्ति । परिक्रम्यावलोक्य च । एसो क्खु भट्टा । ता जाव णं उवसप्पामि । उपसृत्य । जअदु जअदु भट्टा । भट्टा । देवी विण्णवेदि । एसो क्खु उज्जैणीदो सम्बरसिद्धी णाम इन्दआलिओ आअदो । ता पेक्खदु णं अज्जौत्तो त्ति ।  
(४।५९) राजा । अस्ति नः कौतुकम् ऐन्द्रजालिके । तच् छीघ्रं प्रवेशय ।  
(४।६०) काञ्चनमाला । जं देवो आणवेदि । इति निष्क्रम्य पिच्छिकाव्यग्रहस्तेनैन्द्रजालिकेन सह प्रविश्य । एदु एदु अज्जो ।  
(४।६१) ऐन्द्रजालिकः परिक्रामति ।  
(४।६२) काञ्चनमाला । एसो भट्टा । ता उवसप्पदु अज्जो ।  
(४।६३) ऐन्द्रजालिकः । जअदु जअदु भट्टा । उपसृत्य पिच्छिकां भ्रामयित्वा ।  
पणमह चलणे इन्दस्स इन्दआलम्मि लद्धणामस्स ।  
तह अज्जसम्बरस्स विमाआसुपडिट्ठिअजसस्स ॥ ७० ॥ (४।७)  
देव ।किं धरणीए मिअङ्गोआआसे महिहरो जले जलणो ।  
मज्झण्हम्मि पओसोदाविज्जौ देहि आणत्तिं ॥ ७१ ॥ (४।८)  
(४।६४) विदूषकः । भो वअस्स । अविहिदो होदि । भो । ईदिसो से अवट्ठम्भो जेण सव्वं सम्भावीअदि ।  
(४।६५) ऐन्द्रजालिकः । देव ।  
किं जप्पिएण बहुणाजं जं हिअएण महसि सन्दट्ठु ।  
तं तं दावेमि अहङ्गुरुणो मन्तप्पहावेण ॥ ७२ ॥ (४।९)  
(४।६६) राजा । काञ्चनमाले । उच्यतां देवी । युष्मदीय एवायम् ऐन्द्रजालिको विजनीकृतश् चायम् उद्देशः । तद् आगच्छ । सहिताव् एवैनं पश्याव इति ।  
(४।६७) काञ्चनमाला । जं भट्टा आणवेदि । इति निष्क्रम्य वासवदत्तया सह प्रविश्य ।  
(४।६८) वासवदत्ता । हञ्जे कञ्चणमाले । उज्जैणीदो आअदो त्ति अत्थि मे तस्सिं इन्दआलिए पक्खवादो ।  
(४।६९) काञ्चनमाला । णादिकुलबहुमाणो क्खु एसो देवीए । ता एदु भट्टिणी ।  
इति परिक्रामतः ।  
(४।७०) काञ्चनमाला । भट्टिणि । एसो भट्टा । ता उवसप्पदु देवी ।  
(४।७१) वासवदत्ता । उपसृत्य । जअदु जअदु अज्जौत्तो ।  
(४।७२) राजा । देवि । बहु तेन गर्जितम् । तद् इहस्थाव् एवैनं पश्याव ।  
(४।७३) वासवदत्तोपविशति ।  
(४।७४) राजा । भद्र । प्रस्तूयतां बहुविधम् इन्द्रजालम् ।  
(४।७५) ऐन्द्रजालिकः । जं देवो आणवेदि । इति बहुविधं नाट्यं कृट्वा पिच्छिकां भ्रामयन् ।  
हरिहरबम्हप्पमुहेदेवे दावेमि देवराअं च ।  
गअणम्मि सिद्धविज्जाहरबहुसत्थं च णच्चन्तं ॥ ७३ ॥ (४।१०)  
सर्वे सविस्मयं पश्यन्ति ।  
(४।७६) राजा । ऊर्ध्वं दृष्ट्वासनाद् अवतरन् । आश्चर्यम् आश्चर्यम् ।  
(४।७७) विदूषकः । अच्छरीअं अच्छरीअं ।  
(४।७८) राजा । देवि । पश्य ।  
एष ब्रह्मा सरोजे रजनिकरकलाशेखरः शङ्करो ऽयं  
दोर्भिर् दैत्यान्तको ऽयं सधनुरसिगदाचक्रचिह्नैश् चतुर्भिः ।  
एषो ऽप्य् ऐरावतस्थस् त्रिदशपतिर् अमी देवि देवास् तथान्ये  
नृत्यन्ति व्योम्नि चैताश् चलचरणरणन्नूपुरा दिव्यनार्यः ॥ ७४ ॥ (४।११)  
(४।७९) वासवदत्ता । अच्छरीअं अच्छरीअं ।  
(४।८०) विदूषकः । आ दासीए पुत्त इन्दआलिअ । किं एदेहिं देवेहिं अच्छराहिं च दंसिदाहिं । जै एदिणा परितुट्ठेण कज्ज ता साअरिअं दंसेहि ।  
  
ततः प्रविशति वसुन्धरा ।  
(४।८१) वसुन्धरा । जअदु जअदु भट्टा । अमच्चो जोअन्धराअणो विण्णवेदि । एसो क्खु विक्कमबाहुणो पधाणो अमच्चो वसुभूदी कञ्चुइणा सह अणुप्पेसिदो । तं अरिहदि देवो इमस्सिं जेव्व सुन्दरमुहुत्तए पेक्खिदुं । अहं पि कज्जसेसं समाविअ आअदो ज्जेव्व त्ति ।  
(४।८२) वासवदत्ता । अज्जौत्त । चिट्ठदु दाव पेक्खणं । माउलकुलादो पधाणो अमच्चो वसुभूदी आअदो । तं दाव पेक्खदु अज्जौत्तो ।  
(४।८३) राजा । यथाह देवी । ऐन्द्रजालिकं प्रति । भद्र । विश्रम्यताम् इदानीम् ।  
(४।८४) ऐन्द्रजालिकः । जं देवो आणवेदि । एक्को उण खेडणओ अवस्सं देवेण पेक्खिदव्वो ।  
(४।८५) राजा । भद्र । एवम् । द्रक्ष्यामः ।  
(४।८६) इति निष्क्रान्त ऐन्द्रजालिकः ।  
(४।८७) वासवदत्ता । कञ्चणमाले । देहि से पारितोसिअं ।  
(४।८८) काञ्जनमाला । जं देवी आणवेदि । इति निष्क्रान्ता ।  
(४।८९) राजा । वसन्तक । प्रत्युद्गम्य प्रवेश्यतां वसुभूतिः ।  
(४।९०) विदूषकः । जं भट्टा आणवेदि । इति निष्क्रान्तः ।  
ततः प्रविशतो वसन्तकेन सह वसुभूतिबाभ्रव्यौ ।  
(४।९१) वसुभूतिः । समन्ताद् अवलोक्य । अहो वत्सेश्वरस्य भवनद्वारभासः । तथा हि  
आक्षिप्तो जयकुञ्जरेण तुरगान् निर्वर्णयन् वल्लभान्  
सङ्गीतध्वनिना हृतः क्षितिभुजां गोष्ठीषु तिष्ठन् क्षणम् ।  
सद्यो विस्मृतसिंहलेन्द्रविभवः कक्षाप्रदेशेष्व् अहो  
द्वाःस्थेनैव कुतूहलेन महता ग्राम्यो यथाहं कृतः ॥ ७५ ॥ (४।१२)  
(४।९२) बाभ्रव्यः । अद्य खलु चिरात् स्वामिनं द्रक्ष्यामीति यत् सत्यम् आनन्दातिशयेन किम् अप्य् अवस्थान्तरम् अनुभवामि । कुतः ।  
विवृद्धिं कम्पस्य प्रथयतितरां साध्वसवशाद्  
अविस्पष्टां दृष्टिं तिरयतितरां बाष्पपटलैः ।  
स्खलद्वर्णां वाणीं जडयतितरां गद्गदतया  
जरायाः साहाय्यं मम हि परितोषो ऽद्य कुरुते ॥ ७६ ॥ (४।१३)  
(४।९३) विदूषकः । अग्रे भूत्वा । एदु एदु अमच्चो ।  
(४।९४) वसुभूतिः । विदूषकस्य कण्ठे रत्नमालां दृष्ट्वापवार्य । बाभ्रव्य । ज्ञायते । सैवेयं रत्नमाला या देवेन राजपुत्र्यै प्रस्थानकाले दत्तेति ।  
(४।९५) बाभ्रव्यः । अमात्य । अस्ति सादृश्यम् । तत् किं वसन्तकाद् अवगच्छामि प्रभवम् अस्याः ।  
(४।९६) वसुभूतिः । बाभ्रव्य । मा मैवम् । महति राजकुले रत्नानां बाहुल्यान् न दुर्लभो भूषणानां संवादः ।  
(४।९७) विदूषकः । राजानम् उद्दिश्य । एसो क्खु महाराओ । ता उवसप्पदु अमच्चो ।  
(४।९८) वसुभूतिः । उपसृत्य । विजयतां महाराजः ।  
(४।९९) राजा । उत्थाय । आर्ये । अभिवादये ।  
(४।१००) वसुभूतिः । श्रेयान् भूयाः ।  
(४।१०१) राजा । आसनम् आसनम् आर्याय ।  
(४।१०२) विदूषकः । आसनम् आनीय । एदं आसणं । ता उवविसदु अमच्चो ।  
(४।१०३) वसुभूतिर् उपविशति ।  
(४।१०४) विदूषकः । अमच्च । एसा देवी वासवदत्ता पणामं करेदि ।  
(४।१०५) वसुभूतिः । आयुष्मति । वत्सराजसदृशं पुत्रम् आप्नुहि ।  
(४।१०६) बाभ्रव्यः । देव । बाभ्रव्यः प्रणमति ।  
(४।१०७) राजा । पृष्ठे हस्तं दत्त्वा । बाभ्रव्य । इत आस्यताम् ।  
(४।१०८) बाभ्रव्य उपविशति ।  
(४।१०९) राजा । आर्य वसुभूते । अपि कुशलं तत्रभवतः सिंहलेश्वरस्य ।  
(४।११०) वसुभूतिः । ऊर्ध्वम् अवलोक्य निःश्वस्य च । देव । न जाने । किं विज्ञापयामि मन्दभाग्य इति ।  
(४।१११) वासवदत्ता । सविषादम् आत्मगतम् । हद्धी हद्धी । किं दाणिं वसुभूदी कधैस्सदि ।  
(४।११२) राजा । वसुभूते । कथय । पर्याकुल इवास्मि ।  
(४।११३) बाभ्रव्यः । अपवार्य । अमात्य । चिरम् अपि स्थित्वा यत् कथनीयं तद् इदानीम् एव कथ्यताम् ।  
(४।११४) वसुभूतिः । सास्रम् । न शक्यं निवेदयितुम् । तथाप्य् एष कथयामि मन्दभाग्यः । देव । यासौ सिंहलेश्वरेण स्वदुहिता रत्नावली नामायुष्मती वासवदत्तां दग्धाम् उपश्रुत्य देवाय पूर्वप्रार्थिता सती दत्ता ।  
(४।११५) राजा । अपवार्य । देवि । किम् इदम् अलीकं त्वन्मातुलामात्यः कथयति ।  
(४।११६) वासवदत्ता । अज्जौत्त । अहं पि ण जाणामि । को एत्थ अलिअं मन्तेदि त्ति ।  
(४।११७) विदूषकः । तदो ताए किं संवुत्तं ।  
(४।११८) वसुभूतिः । सा च युष्मदन्तिकम् आनीयमाना यानभङ्गात् सागरे निमग्ना । इति रुदन्न् अधोमुखस् तिष्ठति ।  
(४।११९) वासवदत्ता । सास्रम् । हा हदम् हि मन्दभाइणी । हा बहिणिए । कहिं सि । देहि मे पडिवअणं ।  
(४।१२०) राजा । देवि । समाश्वसिहि समाश्वसिहि । दुःखग्रहा गतिर् दैवस्य । वहनभङ्गपतितोत्थितौ नन्व् एताव् एव ते निदर्शनम् । इति वसुभूतिबाभ्रव्यौ दर्शयति ।  
(४।१२१) वासवदत्ता । अज्जौत्त । जुज्जदि एदं । कुदो उण मे एत्तिआइं भाअधेआइं ।  
(४।१२२) राजा । अपवार्य । बाभ्रव्य । कथय । किम् एतत् ।  
(४।१२३) नेपथ्ये कलकलः ।  
हर्म्याणां हेमशृङ्गश्रियम् इव निचयैर् अर्चिषाम् आदधानः  
सान्द्रोद्यानद्रुमाग्रग्लपनपिशुनितात्यन्ततीव्राभितापः ।  
कुर्वन् क्रीडामहीध्रं सजलजलधरश्यामलं धूमपातैर्  
एष प्लोषार्तयोषिज्जन इह सहसैवोत्थितो ऽन्तःपुरे ऽग्निः ॥ ७७ ॥ (४।१४)  
अपि च ।देवीदाहप्रवादो ऽयं यो ऽभूल् लावणके पुरा ।  
करिष्यन्न् इव तं सत्यं मन्ये ऽग्निर् अयम् उत्थितः ॥ ७८ ॥ (४।१५)  
(४।१२४) राजा । ससम्भ्रमम् उत्थाय । कथम् । अन्तःपुरे ऽग्निः । कष्टम् । देवी वासवदत्ता दग्धा । हा प्रिये वासवदत्ते ।  
(४।१२५) वासवदत्ता । परित्ताअदु परित्ताअदु अज्जौत्तो ।  
(४।१२६) राजा । कथम् । अतिसम्भ्रमाद् इहस्थापि देवी नोपलक्षिता । देवि । समाश्वसिहि समाश्वसिहि ।  
(४।१२७) वासवदत्ता । अज्जौत्त । ण अत्तणो कारणेण एव्वं भणामि । एसा खु मए णिग्घिणाए इध सञ्जमिदा साअरिआ विवज्जदि । ता परित्ताअदु अज्जौत्तो ।  
(४।१२८) राजा । कथम् । सागरिका विपद्यते । देवि । एष गच्छामि ।  
(४।१२९) वसुभूतिः । देव । किम् अकारण एव पतङ्गवृत्तिः क्रियते ।  
(४।१३०) बाभ्रव्यः । देव । युक्तम् आह वसुभूतिः ।  
(४।१३१) विदूषकः । राजानम् उत्तरीये गृहीत्वा । भो । मा खु साहसं करेहि ।  
(४।१३२) राजा । उत्तरीयम् आकर्षन् । धिङ् मूर्ख । सागरिका विपद्यते । किम् अद्यापि प्राणा धार्यन्ते । धूमाभिभवं नाटयन् ।  
विरम विरम वह्ने मुञ्च धूमानुबन्धं  
प्रकटयसि किम् उच्चैर् अर्चिषां चक्रवालम् ।  
विरहहुतभुजाहं यो न दग्धः प्रियायाः  
प्रलयदहनभासा तस्य किं त्वं करोषि ॥ ७९ ॥ (४।१६)  
(४।१३३) वासवदत्ता । कधं । मम दुक्खकारिणीए वअणादो एव्वं अज्झवसिदं अज्जौत्तेण । ता अहं पि अणुगमिस्सं ।  
(४।१३४) विदूषकः । परिक्रामन्न् अग्रतो भूत्वा । अहं पि पधोवदेसओ होमि ।  
(४।१३५) वसुभूतिः । कथम् । प्रविष्ट एव ज्वलनं वत्सराजः । तन् ममापि दृष्टराजपुत्रीविपत्तेर् युक्तम् आत्मानम् आहुतीकर्तुम् ।  
(४।१३६) बाभ्रव्यः । सास्रम् । हा महाराज । किम् इदम् अकारण एव भरतकुलं संशयतुलाम् आरोपितम् । अथ वा किं प्रलापेन । अहम् अपि भक्तिसदृशम् आचरामि ।  
इति सर्वे ऽग्निप्रवेशं नाटयन्ति ।  
ततः प्रविशति निगडसंयता सागरिका ।  
(४।१३७) सागरिका । हद्धी हद्धी । आ । समन्तदो पज्जलिदो हुदवहो अज्ज दुक्खावसाणं मे करिस्सदि ।  
(४।१३८) राजा । अये । इयम् आसन्नहुतवहा सागरिका वर्तते । तत् त्वरितम् एनां सम्भावयामि ।  
(४।१३९) सागरिका । राजानं दृष्ट्वात्मगतम् । कधं । अज्जौत्तो । ता एदं पेक्खिअ पुणो मे जीविदासा संवुत्ता । प्रकाशम् । परित्ताअदु परित्ताअदु भट्टा ।  
(४।१४०) राजा । भीरु । अलं भयेन ।  
मुहूर्तम् अपि सह्यतां बहुल एष धूमोद्गमो  
हहा धिग् इदम् अंशुकं ज्वलति ते स्तनात् प्रच्युतम् ।  
मुहुः स्खलसि किं कथं निगडसंयतासि द्रुतं  
नयामि भवतीम् इतः प्रियतमे ऽवलम्बस्व माम् ॥ ८० ॥ (४।१७)  
कण्ठे गृहीत्वा निमीलिताक्षः स्पर्शं नाटयति । अहो । क्षणाद् अपगतो मे सन्तापः । अयि । समाश्वसिहि समाश्वसिहि ।  
व्यक्तं लग्नो ऽपि भवतीं न धक्षति हुताशनः ।  
यतः सन्तापम् एवायं स्पर्शस् ते हरति प्रिये ॥ ८१ ॥ (४।१८)  
उन्मील्याक्षिणी दिशो ऽवलोक्य सागरिकां च मुक्त्वा । अहो महद् आश्चर्यम् ।  
क्वासौ गतो हुतवहस् तदवस्थम् एतद्  
अन्तःपुरं ॥।  
वासवदत्तां दृष्ट्वा । ॥। कथम् अवन्तिनृपात्मजेयम् ।  
(४।१४१) वासवदत्ता । राज्ञः शरीरं परामृश्य सहर्षम् । दिट्ठिआ । अक्खदसरीरो अज्जौत्तो ।  
(४।१४२) राजा ।  
बाभ्रव्यो एष ॥।  
(४।१४३) बाभ्रव्यः । देव । इदानीं प्रत्युज्जीवितो ऽस्मि ।  
(४।१४४) राजा । ॥। वसुभूतिर् अयं ॥।  
(४।१४५) वसुभूतिः । विजयतां महाराजः ।  
(४।१४६) राजा । ॥। वयस्य  
(४।१४७) विदूषकः । जअदु जअदु भवं ।  
(४।१४८) राजा । विचिन्त्य सवितर्कम् ।  
स्वप्ने मतिर् भ्रमति किं न्व् इदम् इन्द्रजालम् ॥ ८२ ॥ (४।१९)  
(४।१४९) विदूषकः । भो । मा सन्देहं करेहि । भणिदं खु तेण दासीए पुत्तएण इन्दजालिएण जधा । अवस्सं जेव्व देवेण एक्को मे खेडणओ पेक्खिदव्वो त्ति ।  
(४।१५०) राजा । देवि । त्वद्वचनाद् इयम् आनीता सागरिका ।  
(४।१५१) वासवदत्ता । विहस्य । अज्जौत्त । जाणिदं मए ।  
(४।१५२) वसुभूतिः । सागरिकां निवर्ण्यापवार्य । बाभ्रव्य । सदृशीयं राजपुत्र्याः ।  
(४।१५३) बाभ्रव्यः । अमात्य । ममाप्य् एतद् एवं मनसि वर्तते ।  
(४।१५४) वसुभूतिः । राजानम् उद्दिश्य । देव । कुत इयं कन्यका ।  
(४।१५५) राजा । देवी जानाति ।  
(४।१५६) वसुभूतिः । देवि । कुतः पुनर् इयं कन्यका ।  
(४।१५७) वासवदत्ता । अमच्च । एसा खु साअरिआदो पाविद त्ति भणिअ अमच्चजोअन्धराअणेण मम हत्थे णिक्खित्ता । अदो ज्जेव्व साअरिअ त्ति सद्दावीअदि ।  
(४।१५८) राजा । स्वगतम् । यौगन्धरायणेन न्यस्तेयम् । कथम् असौ ममानिवेद्य किं चित् करिष्यति ।  
(४।१५९) वसुभूतिः । अपवार्य । बाभ्रव्य । यथा सुसदृशी वसन्तकस्य कण्ठे रत्नमाला अस्याश् च सागरात् प्राप्तिस् तथा व्यक्तम् एवेयं सिंहलेश्वरस्य दुहिता रत्नावली । उपसृत्य प्रकाशम् । आयुष्मति रत्नावलि । त्वम् एतावतीम् अवस्थां गतासि ।  
(४।१६०) सागरिका । दृष्ट्वा सास्रम् । कधं । अमच्चो वसुभूदी ।  
(४।१६१) वसुभूतिः । हा हतो ऽस्मि मन्दभाग्यः । इति भुमौ पतति ।  
(४।१६२) सागरिका । वसुभूतेर् उपरि पतन्ती । हा ताद । हा अम्ब । कहिं सि । देहि मे पडिवअणं ।  
(४।१६३) वासवदत्ता । ससम्भ्रमम् । अज्जकञ्चुइ । इअं सा मम बहिणिआ रअणावली ।  
(४।१६४) बाभ्रव्यः । देवि । इयम् एव सा ।  
(४।१६५) वासवदत्ता । रत्नावलीम् आलिङ्ग्य । बहिणिए । समस्सस समस्सस ।  
(४।१६६) राजा । कथम् । उदात्तवंशप्रभवस्य सिंहलेश्वरस्य विक्रमबहोर् आत्मजेयम् ।  
(४।१६७) विदूषकः । रत्नावलीं दृष्ट्वा स्वगतम् । पढमं जेव्व मए भणिदं । ण क्खु ईदिसो सामण्णजणस्स परिच्छओ भोदि त्ति ।  
(४।१६८) वासवदत्ता । सास्रं बाहू प्रसार्य । ऐ एहि । इदाणिं पिअबहिणिए । बन्धुसिणेहं दंसेहि ।  
(४।१६९) वसुभूतिः । आयुष्मति । समाश्वसिहि समाश्वसिहि । नन्व् इयं ते ज्यायसी भगिनी दुःखम् आस्ते । तत् परिष्वजस्वैनाम् ।  
(४।१७०) रत्नावली । समाश्वस्य राजानं तिर्यग् अवलोक्य स्वगतम् । किदावराहा खु अहं देवीए । ता ण सक्कणोमि मुहं दंसिदुं । इत्य् अधोमुखी तिष्ठति ।  
(४।१७१) वासवदत्ता । अपवार्य । अज्जौत्त । लज्जामि अहं इमिणा अत्तणो णिसंसत्तणेण । ता अवणेहि से बन्धणं ।  
(४।१७२) राजा । सपरितोषम् । यथाह देवी । इति सागरिकां मुञ्चति ।  
(४।१७३) वासवदत्ता । अज्जौत्त । अमच्चजोअन्धराअणेण एत्तिअं कालं दुज्जणीकिद म्हि जेण जाणन्तेण वि ण मे णिवेदिदं ।  
ततः प्रविशति यौगन्धरायणः ।  
(४।१७४) यौगन्धरायणः ।  
देव्या मद्वचनाद् यथाभ्युपगतः पत्युर् वियोगस् तथा  
सा देवस्य कलत्रसङ्घटनया दुःखं मया स्थापिता ।  
तस्याः प्रीतिम् अयं करिष्यति जगत्स्वामित्वलाभः प्रभोः  
सत्यं दर्शयितुं तथापि वदनं शक्नोमि नो लज्जया ॥ ८३ ॥ (४।२०)  
अथ वा किं क्रियत ईदृशम् अत्यन्तमाननीयेष्व् अपि निरनुरोधवृत्ति स्वामिभक्तिव्रतम् । निरूप्य । अयं देवः । यावद् उपसर्पामि । उपसृत्य । जयति जयति देवः । देव । क्षम्यतां यन् मयानिवेद्य कृतम् ।  
(४।१७५) राजा । यौगन्धरायण । किम् अनिवेद्य कृतम् ।  
(४।१७६) यौगन्धरायणः । करोत्व् आसनपरिग्रहं देवः । सर्वं विज्ञापयामि ।  
सर्व उपविशन्ति ।  
(४।१७७) यौगन्धरायणः । देव । श्रुयताम् । येयं सिंहलेश्वरदुहिता सा सिद्धेनादिष्टा यथा । यो ऽस्याः पाणिग्रहणं करिष्यति स सार्वभौमो राजा भविष्यतीति । ततस् तत्प्रत्ययाद् अस्माभिः स्वामिनो ऽर्थे बहुशः प्रार्थ्यमानेनापि सिंहलेश्वरेण देव्या वासवदत्तायाश् चित्तखेदं परिहरता यदा न दत्ता ।  
(४।१७८) राजा । तदा किम् ।  
(४।१७९) यौगन्धरायणः । तदा लावणके देवी दग्धेति प्रसिद्धिम् उत्पाद्य तदन्तिकं बाभ्रव्यः प्रहितः ।  
(४।१८०) राजा । यौगन्धरायण । अतः परं श्रुतम् एव मया । अथेयं देवीहस्ते किम् इत्य् अनुचिन्त्य स्थापिता ।  
(४।१८१) विदूषकः । अणाचक्खिदं पि एदं जाणीअदि ज्जेव्व जधा । अन्तेउरगदा सुहेण दे दंसणपधं गमिस्सदि त्ति ।  
(४।१८२) राजा । गृहीतो ऽभिप्रायस् ते वसन्तकेन ।  
(४।१८३) यौगन्धरायणः । यथाज्ञापयति देवः ।  
(४।१८४) राजा । ऐन्द्रजालिकवृत्तान्तो ऽपि मन्ये त्वत्प्रयोग एव ।  
(४।१८५) यौगन्धरायणः । अन्यथान्तःपुरे बद्धाया अस्याः कुतो देवेन दर्शनम् । अदृष्टायाश् च वसुभूतिना कुतः परिज्ञानम् । विहस्य । परिज्ञातायाश् च भगिन्याः सम्प्रति यथा करणीयं तत्र देवी प्रमाणम् ।  
(४।१८६) वासवदत्ता । अज्जौत्त । फुडां जेव्व किं ण भणासि जधा । पडिवादेहि मे रअणावलिं ति ।  
(४।१८७) विदूषकः । भोदि । सुट्ठु तए जाणिदो अमच्चस्स अहिप्पाओ ।  
(४।१८८) वासवदत्ता । एहि रअणावलि एहि । एत्तिअं पि दाव मम बहिणिआणुरूवं भोदु । इति रत्नावलीं स्वकीयैर् आभरणैर् अलङ्कृत्य हस्ते गृहीत्वा राजानम् उपसृत्य । अज्जौत्त । एदं रअणावलिं पडिच्छ ।  
(४।१८९) राजा । सहर्षं हस्तौ प्रसार्य । को देव्याः प्रसादं न बहु मन्यते ।  
(४।१९०) वासवदत्ता । अज्जौत्त । दूरे क्खु एदाए णादिकुलं । ता तधा करेसु जधा बन्धुजणं ण सुमरेदि । इति समर्पयति ।  
(४।१९१) राजा । यथाज्ञापयति देवी ।  
(४।१९२) विदूषकः । सहर्षं नृत्यति । ही ही भो । जअदु जअदु भवं । पुढवी खु दाणिं हत्थगदा पिअवअस्सस्स ।  
(४।१९३) वसुभूतिः । देवि । स्थाने देवीशब्दम् उद्वहसि ।  
(४।१९४) बाभ्रव्यः । इदानीं सफलपरिश्रमो ऽस्मि संवृत्तः ।  
(४।१९५) यौगन्धरायणः । देव । किं ते भूयः प्रियम् उपकरोमि ।  
(४।१९६) राजा । किम् अतः परम् अपि प्रियम् अस्ति । यतः ।  
नीतो विक्रमबाहुर् आत्मसमतां प्राप्तेयम् उर्वीतले  
सारं सागरिका ससागरमहीप्राप्त्य् एकहेतुः प्रिया ।  
देवी प्रीतिम् उपागता च भगिनीलाभाज् जिताः कोसलाः  
किं नास्ति त्वयि सत्य् अमात्यवृषभे यस्मिन् करोमि स्पृहाम् ॥ ८४ ॥ (४।२१)  
तथापीदम् अस्तु भरतवाक्यम् ।  
उर्वीम् उद्दामसस्यां जनयतु विसृजन्वासवो वृष्टिम् इष्टाम्  
इष्टैस् त्रैविष्टपानां विदधतु विधिवत्प्रीणनं विप्रमुख्याः ।  
आकल्पान्तं च भूयत् समुपचितसुखः सङ्गमः सज्जनानां  
निःशेषा यान्तु शान्तिं पिशुनजनगिरो दुर्जया वज्रलेपाः ॥ ८४ ॥ (४।२२)  
इति निष्क्रान्ताः सर्वे ।  
  
इति चतुर्थो ऽङ्कः ।  
  
  
  
  
