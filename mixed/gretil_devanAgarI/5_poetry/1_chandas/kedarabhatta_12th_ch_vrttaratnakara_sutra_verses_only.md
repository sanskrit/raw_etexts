---
title: 'Kedarabhatta (12th c.): Vrttaratnakara (sutra verses only)'

---
## Intro

Kedarabhatta (12th c.): Vrttaratnakara (sutra verses only)   

Kedarabhatta (12th c.): Vrttaratnakara (sutra verses only)  
Based on the edition by Śrī Kedāra Nātha Śarmā: Vṛttaratnākara : with a commentary of Bhaṭṭa Nārāyaṇa Bhaṭṭ and notes etc. by Vaidya Nātha Śāstrī Varakale, edited with the Maṇimayī Hindī Commentary. -- 6th ed.  
Varanasi : Chaukhambha Sanskrit Sansthan , 1980.  
(The Kashi Sanskrit Series ; 55)  

Input by Masahiro Takano  

## पाठः

[श्रीः]  
  
[वृत्तरत्नाकरः]  
  
प्रथमो ऽध्यायः  
  
सुखसन्तानसिद्ध्यर्थं नत्वा ब्रह्मा ऽच्युता ऽर्चितम् ।  
गौरीविनायकोपेतं शङ्करं लोकशङ्करम् ॥ केद्व्_१।१ ॥  
  
वेदार्थशैवशास्त्रज्ञः पव्येको ऽभूद् लोकशङ्करम् ।  
तस्य पुत्रो ऽस्ति केदारः शिवपादार्चने रतः ॥ केद्व्_१।२ ॥  
  
तेनेदं क्रियते छन्दो लक्ष्यलक्षणसंयुतम् ।  
वृत्तरत्नाकरं नाम बालानां सुखसिद्ध्ये ॥ केद्व्_१।३ ॥  

पिङ्गलादिभ्राचार्यैर्यदुक्तं लौकिकं द्विधा ।  
मात्रावर्णविभेदेन च्छन्दस्तदिह कथ्यते ॥ केद्व्_१।४ ॥  
  
षडध्यायनिबद्धस्य च्छन्दसो ऽस्य परिस्फुटम् ।  
प्रमाणमपि विज्ञेयं षड्त्रिंशदधिकं शतम् ॥ केद्व्_१।५ ॥  
  
म्यरस्तजभ्नगैर्लान्तैरेभिर्दशभिरक्षरैः ।  
समस्तं वाङ्मयं व्याप्तं त्रैलोक्यमिव विष्णुना ॥ केद्व्_१।६ ॥  
  
सर्वगुर्मो मुखान्तर्लौ यरावन्तगलौ सतौ ।  
ग्मध्याद्यौ ज्मौ त्रिलो नो ऽष्टौ भवन्त्यत्र गणास्त्रिकाः ॥ केद्व्_१।७ ॥  
  
ज्ञेयाः सर्वान्तमध्यादिगुरवो ऽत्र चतुष्कलाः ।  
गणाश्चतुर्लघूपेताः पञ्चार्यादिषु संस्थिताः ॥ केद्व्_१।८ ॥  
  
सानुस्वारो विसर्गान्तो दीर्घो युक्तपरश्च यः ।  
वा पादान्ते त्वसौ ग्वक्रो ज्ञेयो ऽन्यो मात्रिको लृजुः ॥ केद्व्_१।९ ॥  
  
पादादाविह वर्णस्य संयोगः क्रमसञ्ज्ञकः ।  
पुरःस्थितेन तेन स्याल्लघुता ऽपि क्वचिद् गुरोः ॥ केद्व्_१।१० ॥  
  
तरुणं सर्षपशाकं नवौदनं पिच्छिलानि च दधीनि ।  
अल्पव्ययेन सुन्दरि (!) ग्राम्यजनो मिष्टमिश्नाति ॥ केद्व्_१।११ ॥  
  
अब्धिभूतरसादीनां ज्ञेयाः सञ्ज्ञास्तु लोकतः ।  
ज्ञेयः पादश्चतुर्थाशो यतिर्विच्छेदसञ्ज्ञितः ॥ केद्व्_१।१२ ॥  
  
युक्समं विषमं चालूक्स्थानं सद्भिर्निगद्यते ।  
सममर्धसमं वृत्तं विषमं च तथापरम् ॥ केद्व्_१।१३ ॥  
  
अङ्घ्रयो यस्य चत्वारस्तुल्यलक्षणलक्षिताः ।  
तच्छन्दःशास्त्रतत्त्वज्ञाः समं वृत्तं प्रचक्षते ॥ केद्व्_१।१४ ॥  
  
प्रथमाङ्घ्रिसमो यस्य तृतीयश्चरणो भवेत् ।  
द्वितीयस्तुर्यवद्वृत्तं तदर्धसममुच्यते ॥ केद्व्_१।१५ ॥  
  
यस्य पादचतुष्के ऽपि लक्ष्म भिन्नं परस्परम् ।  
तदाहुर्विषमं वृत्तं छन्दःशास्त्रविशारदाः ॥ केद्व्_१।१६ ॥  
  
आरभ्यैकाक्षारात्पादादेकैकक्षरवद्धितैः ।  
पृथक्छन्दो भवेत्पादैर्यावत्षड्विंशतिं गतम् ॥ केद्व्_१।१७ ॥  
  
तदूर्ध्वं चण्डवृष्ट्यादिदण्डकाः परिकीर्तिताः ।  
शेषं गाथास्त्रिभिः षड्भिश्चरणैश्चोपलक्षिताः ॥ केद्व्_१।१८ ॥  
  
उक्ता ऽत्युक्ता तथा मध्या प्रतिष्ठा ऽन्या सुपूर्विका ।  
गायत्र्युष्णिगनुष्टुप् च बृहती पङ्क्तिरेव च ॥ केद्व्_१।१९ ॥  
  
त्रिष्टुप् च जगती चैव तथा ऽतिजगती मता ।  
शक्वरी सा ऽतिपूर्वा स्यादष्ट्यत्यष्टी ततः स्मृते ॥ केद्व्_१।२० ॥  
  
धृतिश्चा ऽतिधृतिश्चैव क्र्टिः प्रकृतिराकृतिः ।  
विकृतिः सङ्कृतिश्चैव तथा ऽतिकृतिरुत्कृतिः ॥ केद्व्_१।२१ ॥  
  
इत्युक्ताश्छन्दसां सञ्ज्ञाः क्रमतो वच्मि साम्प्रतम् ।  
लक्षणं सर्ववृत्तानां मात्रावृत्ता ऽनुपूर्वकम् ॥ केद्व्_१।२२ ॥  
  
इति श्रीकेदारभट्टविरचिते वृत्तरत्नाकरे सञ्ज्ञाभिधानो नाम प्रथमो ऽध्यायः ।  
  
---------------------  
  
द्वितीयो ऽध्यायः  
  
[ आर्या-प्रकरणम् (१-७) ]  
  
लक्ष्मैतत्सप्त गणा गोपेता भवति नेह विषमे जः ।  
षष्ठो ऽयं नलघू वा प्रथमे ऽर्धे नियतमार्यायाः ॥ केद्व्_२।१ ॥  
  
षष्थे द्वितीयलात्परके न्ले मुखलाच्च सयतिपदनियमः ।  
चरमे ऽर्धे पञ्चके तस्मादिह भवति षष्ठो लः ॥ केद्व्_२।२ ॥  
  
त्रिष्वङ्केषु पादो दलयोराद्येषु दृश्यते यस्याः ।  
पथ्येति नाम तस्याः प्रकीर्तितं नागराजेन ॥ केद्व्_२।३ ॥  
  
संलङ्घ्य गणत्रयमादिमं शकलयोर्द्वयोर्भवति पादः । [सं(अनुनासिक)-लङ्घ्य]  
यस्यास्तां पिङ्गलनागो विपुलामिति समाख्याति ॥ केद्व्_२।४ ॥  
  
उभयार्धयोर्जकारौ द्वितीयतुर्यौ गमध्यगौ तस्याः ।  
चपलेति नाम तस्या प्रकीर्तितं नागराजेन ॥ केद्व्_२।५ ॥  
  
आद्यं दलं समस्तं भजेय लक्ष्म चपलागतं यस्याः ।  
शेषे पूर्वजलक्ष्मा मुखचपलासोदिता मुनिना ॥ केद्व्_२।६ ॥  
  
प्राक्प्रतिपादितमर्धे प्रथमे प्रथमेतरे च चपलायाः ।  
लक्ष्माश्रयते सोक्ता विशुद्धधीभिर्जघनचपला ॥ केद्व्_२।७ ॥  
  
[ गीति-प्रकरणम् (८-११) ]  
  
आर्याओरथमदलोक्तं यदि कथमपि लक्षणं भवेदुभयोः ।  
दलयोः क्र्टयतिशोभां तां गीतिं गीतवान्भुजङ्गेशः ॥ केद्व्_२।८ ॥  
  
आर्याद्वितीयके ऽर्धे यद्गदितं लक्षणं तत्स्यात् ।  
यद्युभयोरपि दलयोरुपगीतिं ता मुनिर्ब्रूते ॥ केद्व्_२।९ ॥  
  
आर्याशकलद्वितयं व्यत्ययरचितं भवेद्यस्याः ।  
सोद्गीतिः किल गदिता तद्वद्यत्यंशभेदसंयुक्ता ॥ केद्व्_२।१० ॥  
  
आर्यापूर्वार्धं यदि गुरुणैकेनाधिकेन निधने युक्तम् ।  
इतरत्तद्वन्निखिलं भवति यदीयमर्द्धमुदितार्यागीतिः ॥ केद्व्_२।११ ॥  
  
[ वैतालीय-प्रकरणम् (१२-२०) ]  
  
षड्विषमे ऽष्टौ समे कलास्ताश्च समे स्युर्नो निरन्तराः ।  
न समात्र पराश्रिता कला वैतालीये ऽन्ते रला गुरुः ॥ केद्व्_२।१२ ॥  
  
पर्यन्ते र्यौ तथैव शेषमौपच्छन्दसिकं सुधीभिरुक्तम् ॥ केद्व्_२।१३ ॥  
  
आपातलिका कथितेयं भाद्गुरुकावथ पूर्ववदन्यत् ॥ केद्व्_२।१४ ॥  
  
तृतीययुग्दक्षिणान्तिका समस्तपादेषु द्वितीयलः ॥ केद्व्_२।१५ ॥  
  
उदीच्यवृत्तिर्द्वितीयलः सक्तो ऽग्रेण भवेदयुग्मयोः ॥ केद्व्_२।१६ ॥  
  
पूर्वेण युतो ऽथ पञ्चमः प्राच्यवृत्तिरुदितेति युग्मयोः ॥ केद्व्_२।१७ ॥  
  
यदा समावोजयुग्मकौ पूर्वयोर्भवति तत्प्रवृत्तकम् ॥ केद्व्_२।१८ ॥  
  
अस्य युग्मरचिता ऽपरान्तिका ॥ केद्व्_२।१९ ॥  
  
अयुग्भवा चारुहासिनी ॥ केद्व्_२।२० ॥  
  
[ वक्त्र-प्रकरणम् (२१-३०) ]  
  
वक्त्रं नाद्यान्नसौ स्यातामब्धेर्यो ऽनुष्टुभि ख्यातम् ॥ केद्व्_२।२१ ॥  
  
युजोर्जेन सरिद्भर्तुः पथ्यावक्त्रं प्रकीर्तितम् ॥ केद्व्_२।२२ ॥  
  
ओजयोर्जेन वारिधेस्तदेव विपरीतादि ॥ केद्व्_२।२३ ॥  
  
चपलावक्त्रमयुजोर्नकारश्वेत्पयोराशेः ॥ केद्व्_२।२४ ॥  
  
यस्या लः सप्तमो युग्मे सा युग्मविपुला मता ॥ केद्व्_२।२५ ॥  
  
सौतवस्या ऽखिलेष्वपि ॥ केद्व्_२।२६ ॥  
  
भेना ऽब्धितो भाद्विपुला ॥ केद्व्_२।२७ ॥  
  
इत्थमन्या रश्चतुर्थात् ॥ केद्व्_२।२८ ॥  
  
नो ऽम्बुधेश्चेन्नविपुला ॥ केद्व्_२।२९ ॥  
  
तो ऽब्धेस्तत्पूर्वान्या भवेत् ॥ केद्व्_२।३० ॥  
  
[ मात्रासमक-प्रकरणम् (३१-३८) ]  
  
द्विगुणितवसुलधुरचलधृतिरिति ॥ केद्व्_२।३१ ॥  
  
मात्रासमकं नवमो ल्गान्तम् ॥ केद्व्_२।३२ ॥  
  
जो न्लावथाम्बुधेर्विश्लोकः ॥ केद्व्_२।३३ ॥  
  
तद्युगलाद्वानवासिका स्यात् ॥ केद्व्_२।३४ ॥  
  
बाणाष्टनवसु यदि लश्चिता ॥ केद्व्_२।३५ ॥  
  
उपचित्रा नवमे परयुक्ते ॥ केद्व्_२।३६ ॥  
  
यदतीतकृतविविधलक्ष्मयुतैर्मात्रासमादिपादैः कलितम् ।  
अनियतवृत्तपरिमाणयुक्तं प्रथितं जगत्सु पादाकुलकम् ॥ केद्व्_२।३७ ॥  
  
वृत्तस्य ला विना वर्णैर्गा वर्णा गुरुभिस्तथा ।  
गुरुवो लैर्दले नित्यं प्रमाणमिति निश्चितम् ॥ केद्व्_२।३८ ॥  
  
शिखिगुणितदशलघुरचितमपगतलघुयुगलमपरमिदमखिलम् ।  
सगुरु शकलयुगलकमपि सुपरिघटितललितपदवितति भवति शिखा ॥ केद्व्_२।३९ ॥  
  
विनिमयविनिहितशकलयुगलकलितपदविततिविरचितगुणनिचया ।  
श्रुतिसुखकृदियमपि जगति ञि जशिर उपगतवति सति भवति खजा ॥ केद्व्_२।४० ॥  
  
अष्टावर्धे गा द्वयभ्यस्ता यस्याः सा ऽनङ्गक्रीडोक्ता ।  
दलमपरमपि वसुगुणितसलिलनिधिलघु कविरचितं पदवितति भवति ॥ केद्व्_२।४१ ॥  
  
त्रिगुणनवलघुरंवसितिगुरुरितिदलयुगकृततनुरतिरुचिरा ॥ केद्व्_२।४२ ॥  
  
इति श्रीमद्भट्टरामेश्वरसूनुनारायणभट्टविरचितायां वृत्तरत्नाकरव्याख्यायां  
मात्रावृत्ताधिकारो नाम द्वितीयो ऽध्यायः ॥  
  
----------------------------  
  
तृतीयो ऽध्यायः  
  
गुः श्त्रीः ॥ केद्व्_३।१ ॥  
गौ स्त्री ॥ केद्व्_३।२ ॥  
मो नारी ॥ केद्व्_३।३ ॥  
रो मृगी ॥ केद्व्_३।४ ॥  
म्गौ चेत्कन्या ॥ केद्व्_३।५ ॥  
म्गौ गिति पङ्क्तिः ॥ केद्व्_३।६ ॥  
त्यौ स्तस्तनुमध्या ॥ केद्व्_३।७ ॥  
शशिवदना न्यौ ॥ केद्व्_३।८ ॥  
विद्युल्लेखा मो मः ॥ केद्व्_३।९ ॥  
त्सा चेद्वसुमती ॥ केद्व्_३।१० ॥  
म्सौ गः स्यान्मदलेखाः ॥ केद्व्_३।११ ॥  
भौ गिति चित्रपदा गः ॥ केद्व्_३।१२ ॥  
मो मो गो गो विद्युन्माला ॥ केद्व्_३।१३ ॥  
माणवकं भात्तलगा ॥ केद्व्_३।१४ ॥  
म्नौ गौ हंसरुतमेतत् ॥ केद्व्_३।१५ ॥  
र्जौ समानिका गलौ च ॥ केद्व्_३।१६ ॥  
प्रमाणिका जरौ लगौ ॥ केद्व्_३।१७ ॥  
वितानमाभ्यां यदन्यत् ॥ केद्व्_३।१८ ॥  
राम्नसाविह हलमुखी ॥ केद्व्_३।१९ ॥  
भुजगशिशुभृतां नौ मः ॥ केद्व्_३।२० ॥  
म्सा ज्गौ शुद्धविराडिदं मतम् ॥ केद्व्_३।२१ ॥  
म्नौ ज्गौ चेति पणवनामकम् ॥ केद्व्_३।२२ ॥  
र्जौ रगौ मयूरसारिणी स्यात् ॥ केद्व्_३।२३ ॥  
भ्मौ सगयुक्तौ रुक्मवतीयम् ॥ केद्व्_३।२४ ॥  
मत्ता ज्ञेया मभसगयुक्ता ॥ केद्व्_३।२५ ॥  
नरजगौर्भवेन्मनोरमा ॥ केद्व्_३।२६ ॥  
त्जौ जो गुरुणेयमुपस्थिता ॥ केद्व्_३।२७ ॥  
स्यादिन्द्रवज्रा यदि तौ जगौ गः ॥ केद्व्_३।२८ ॥  
उपेन्द्रवज्रा जतजास्ततो गौ ॥ केद्व्_३।२९ ॥  
पादौ यदीयावुपजातयस्ताः ॥ केद्व्_३।३० ॥  
स्मरन्ति जातिष्विदमेव नाम मे ॥ केद्व्_३।३१ ॥  
नजजलगैर्गदिता सुमुखी ॥ केद्व्_३।३२ ॥  
दोधकवृत्तमिदं भभभाद्गौ ॥ केद्व्_३।३३ ॥  
शालिन्युक्ता म्तौ तगौ गो ऽब्धिलोकैः ॥ केद्व्_३।३४ ॥  
वातोर्मीयं कथिता म्भौ तगौ गः ॥ केद्व्_३।३५ ॥  
वाणरसैः स्याद्भतनगगैः श्रीः ॥ केद्व्_३।३६ ॥  
म्भौ न्लौ गः स्याद् भ्रमरविलसितम् ॥ केद्व्_३।३७ ॥  
रान्नराविह रथोद्धता लगौ ॥ केद्व्_३।३८ ॥  
स्वागतेति रनभाद्गुरुयुग्मम् ॥ केद्व्_३।३९ ॥  
ननरलगुरुरचिता वृन्ता ॥ केद्व्_३।४० ॥  
ननरमगुरुभिश्च भद्रिका ॥ केद्व्_३।४१ ॥  
श्येनिका रजौ रलौ गुरुर्पदा ॥ केद्व्_३।४२ ॥  
मौक्तिकमाला यदि भतनाद्गौ ॥ केद्व्_३।४३ ॥  
उपस्थितमिदं ज्सौ ताद्गकारौ ॥ केद्व्_३।४४ ॥  
चन्द्रवर्त्म निगदन्ति रनभसैः ॥ केद्व्_३।४५ ॥  
जतौ तु वंशस्थमुदीरितं जरौ ॥ केद्व्_३।४६ ॥  
स्यादिन्द्रवंशा ततजै रसंयुतैः ॥ केद्व्_३।४७ ॥  
इह तोटकमम्बुधिसैः प्रथितम् ॥ केद्व्_३।४८ ॥  
द्रुतविलम्बितमाह नभौ भरौ ॥ केद्व्_३।४९ ॥  
मिनुशरविरतिर्नौ म्यौ पुटो ऽयम् ॥ केद्व्_३।५० ॥  
प्रमुदितवदना भवेन्नौ च रौ ॥ केद्व्_३।५१ ॥  
नयसहितौ न्यौ कुसुमवचित्रा ॥ केद्व्_३।५२ ॥  
रसैर्जसजसा जलोद्धतगतिः ॥ केद्व्_३।५३ ॥  
चतुर्जगणं वद मौक्तिकदाम ॥ केद्व्_३।५४ ॥  
भुजङ्गप्रयातं भवेद्यैश्चतुभिः ॥ केद्व्_३।५५ ॥  
रैश्चतुर्भिर्युता स्रग्विणी सम्मता ॥ केद्व्_३।५६ ॥  
भुवि भवेन्नभजरैः प्रियंवदा ॥ केद्व्_३।५७ ॥  
त्यौ त्यौ मणिमाला च्छिन्ना गुहवक्त्रैः ॥ केद्व्_३।५८ ॥  
धीरैरभाणि ललिता तभौजरौ ॥ केद्व्_३।५९ ॥  
प्रमिताक्षरा सजससैरुदिता ॥ केद्व्_३।६० ॥  
ननभरसहिता महितोज्ज्वला ॥ केद्व्_३।६१ ॥  
पञ्चाश्वैश्छिन्ना वैश्यदेवी ममौ यौ ॥ केद्व्_३।६२ ॥  
अब्ध्यष्टाभिर्जलधरमाला म्भौ स्मौ ॥ केद्व्_३।६३ ॥  
इह नवमालिका नजभयैः स्यात् ॥ केद्व्_३।६४ ॥  
स्वरशरविरतिर्ननौ रौ प्रभा ॥ केद्व्_३।६५ ॥  
भवति नजावथ मालती जरौ ॥ केद्व्_३।६६ ॥  
जभौ जरौ वदति पञ्चामरम् ॥ केद्व्_३।६७ ॥  
अभिनवतामरसं नजजाद्यः ॥ केद्व्_३।६८ ॥  
तुरगरसयतिर्नौ ततौ गः क्षमा ॥ केद्व्_३।६९ ॥  
म्नौ ज्रौ गस्त्रिदशयतिः प्रहर्षिणीअम् ॥ केद्व्_३।७० ॥  
चतुर्ग्रहैरतिरुचिरा जभस्जगाः ॥ केद्व्_३।७१ ॥  
वेदै रन्ध्रैर्म्तौ यसगा मत्तमयूरम् ॥ केद्व्_३।७२ ॥  
( उपस्थितमिदं ज्सौ त्सौ सगुरुकं चेत् ) ॥ केद्व्_३।७३ ॥  
सजसा जगौ भवति मञ्जुभाषिणी ॥ केद्व्_३।७४ ॥  
ननततगुरुभिश्चन्द्रिकाश्वर्तुभिः ॥ केद्व्_३।७५ ॥  
म्तौ न्सौ गावक्षग्रहविरतिसम्बाधा ॥ केद्व्_३।७६ ॥  
ननरसलघुगैः स्वरैरपराजिता ॥ केद्व्_३।७७ ॥  
ननभनलघुगैः प्रहरणकलिता ॥ केद्व्_३।७८ ॥  
उक्ता वसन्ततिलका तभजा जगौ गः ॥ केद्व्_३।७९ ॥  
सिंहोन्नतेयमुदिता मुनिकाश्यपेन ॥ केद्व्_३।८० ॥  
उद्धर्षिणीयमुदिता मुनिसैतवेन ॥ केद्व्_३।८१ ॥  
इन्दुवदना भजसनैः सगुरुयुग्मैः ॥ केद्व्_३।८२ ॥  
द्विःसप्तच्छिदलोला म्सौ म्भौ गौ चरणे चेत् ॥ केद्व्_३।८३ ॥  
द्विहतहयलघुरथ गिति शशिकला ॥ केद्व्_३।८४ ॥  
स्रगिति भवति रसनवकयतिरियम् ॥ केद्व्_३।८५ ॥  
वसुहययतिरिह मणिगुणनिकरः ॥ केद्व्_३।८६ ॥  
ननमयययुतेयं मालिनी भोगिलोकैः ॥ केद्व्_३।८७ ॥  
भवति नजौ भजौ रसहितौ प्रभद्रकम् ॥ केद्व्_३।८८ ॥  
सजना नयौ शरदशयतिरियमेला ॥ केद्व्_३।८९ ॥  
म्रौ म्यौ यान्तौ भवेतां सप्ताष्टभिश्चन्द्रलेखा ॥ केद्व्_३।९० ॥  
भ्रत्रिनगैः स्वरात्खमृषभगजविलसितम् ॥ केद्व्_३।९१ ॥  
नजभजरैः सदा भवति वाणिनी गयुक्तैः ॥ केद्व्_३।९२ ॥  
रसै रुद्रैश्छिन्ना यमनसभला गः शिखरिणी ॥ केद्व्_३।९३ ॥  
जसौ जसयला वसुग्रहयतिश्च पृथ्वी गुरुः ॥ केद्व्_३।९४ ॥  
दिङ्मुनि वंशपत्रपतितं भरनभनलगैः ॥ केद्व्_३।९५ ॥  
रसयुगहयैर्न्सौ म्रौ स्लौ गौ यदा हरिणी तदा ॥ केद्व्_३।९६ ॥  
मन्दाक्रान्ता जलधिषडगैर्म्भौनतौ ताद् गुरु चेत् ॥ केद्व्_३।९७ ॥  
हयदशभिर्नजौ भजजला गुरु नर्कुटकम् ॥ केद्व्_३।९८ ॥  
मुनिगुहकार्ंअवैः कृतयति वद कोकिलकम् ॥ केद्व्_३।९९ ॥  
स्याद् भूतर्त्वश्वैः कुसुमितलतावेल्लिता म्तौ नयौ यौ ॥ केद्व्_३।१०० ॥  
सूर्याश्वैर्मसजस्तताः सगुरवः शार्दूलविक्रीडितम् ॥ केद्व्_३।१०१ ॥  
ज्ञेया सप्ताश्वषड्भ्र्मरभनययुता भ्लो गः सुवदना ॥ केद्व्_३।१०२ ॥  
त्री रजौ गलौ भवेदिहेदृशेन लक्षणेन वृत्तनाम ॥ केद्व्_३।१०३ ॥  
म्रभ्नैर्यानां त्रयेण त्रिमुनियतियुता स्रग्धरा कीर्तितेयम् ॥ केद्व्_३।१०४ ॥  
भ्रौ नरना रनावथ गुरुर्दिगर्कविरमं हि भद्रकमिति ॥ केद्व्_३।१०५ ॥  
यदिह नजौ भजौ भ्जभलगास्तदश्वललितं हरार्कयतिमम् ॥ केद्व्_३।१०६ ॥  
मताक्रीडा मौ त्नौ नौ नल्गिति भवति वसुशरदशयतियुता ॥ केद्व्_३।१०७ ॥  
भूतमुनिनैर्यतिरिह भतनाः स्भौ भनयाश्च यदि भवति तन्वी ॥ केद्व्_३।१०८ ॥  
क्रौञ्जपदा भमौ स्मौ ननना न्गाविषशरवसुमुनिविरतिरिह भवेत् ॥ केद्व्_३।१०९ ॥  
वस्वीशाश्वच्छेदोपेतं ममतनयुगनरसलगैर्भुजङ्गविजृम्भितम् ॥ केद्व्_३।११० ॥  
मो नाः षट् सगगिति यदि नवरसरसशरयतियुतमपवाहाख्यम् ॥ केद्व्_३।१११ ॥  
यदि ह नयुगलं ततः सप्तरेफा स्तदा चण्डवृष्टिप्रपातो भवेद्दण्डकः ॥ केद्व्_३।११२ ॥  
प्रतिचरणविवृद्धरेफाः स्युर्णार्णवव्यालजीमूतलीलाकरोद्दामशङ्खादयः ॥ केद्व्_३।११३ ॥  
प्रचितकसमभिधो धीरधीभिः स्मृतोदण्डको नद्वयादुत्तरैः सप्तभिर्यैः ॥ केद्व्_३।११४ ॥  
  
इति श्रीमद्भट्टरामेश्वरसूनुनारायणभट्टविरचितायां   
वृत्तरत्नाकरव्याख्यायां समवृत्ताध्यायस्तृतीयः ॥  
  
-----------------------  
  
चतुर्थो ऽध्यायः  
  
विषमे यदि सौ सलगा दले भौ युजि भाद् गुरुकावुपचित्रम् ॥ केद्व्_४।१ ॥  
भत्रयमोजगतं गुरुणी चेद्युजि च नजौ ज्ययुता द्रुतमध्या ॥ केद्व्_४।२ ॥  
सयुगात्सगुरू विषमे चेद्भाविह वेगवती युजि भाद्गौ ॥ केद्व्_४।३ ॥  
ओजे तपरौ जरौ गुरुश्चेन्मसौ ज्गौग्भद्रविराङ् भवेदनोजे ॥ केद्व्_४।४ ॥  
असमे सजो सगुरुयुक्तौ केतुमती समे भरनगाद्गः ॥ केद्व्_४।५ ॥  
आख्यानकीं तौ जगुरू ग ओजे जतावनोजे जगुरू गुरुश्चेत् ॥ केद्व्_४।६ ॥  
जतौ जगौ गो विषमे समे चेत्तौ ज्गौ ग एषा विपरीतपूर्वा ॥ केद्व्_४।७ ॥  
सयुगात्सलघू विषमे गुरुर्युजि नभौ भरकौ हरिणप्लुता ॥ केद्व्_४।८ ॥  
अयुजि ननरला गुरुः समेन्जमपरवक्त्रमिदं ततो जरौ ॥ केद्व्_४।९ ॥  
अयुजि नयुगरेफतो यकारो युजि च नजौ जरगाश्च पुष्पिताग्रा ॥ केद्व्_४।१० ॥  
  
वदन्त्यपरवक्त्राख्यं वैतालीयं विपश्चितः ।  
पुष्पताग्राभिधं केचिदौपच्छन्दसिकं तथा ॥ केद्व्_४।११ ॥  
  
स्याअयुग्मके रजौ रयौ समे चेज्जरौ जरौ गुरुर्यवात्परा मतीयम् ॥ केद्व्_४।१२ ॥  
  
इति श्रीमद्भट्टरामेश्वरसूनुनारायणभट्टविरचितायां   
वृत्तरत्नाकरव्याख्यायामर्धसमाध्यायश्चतुर्थः ॥  
  
------------------------  
  
पञ्चमो ऽध्यायः  
  
[पदचतुरूर्ध्व-प्रकरणम् (१-५)]  
  
मुखवादो ऽष्टभिर्वर्णैः परे स्युर्मकरालयैः क्रमाद् वृद्धैः ॥  
सततं यस्य विचित्रैः पादैः सम्पन्नसौन्दर्यं   
तदुदितममलमतिभिः पदचतुरूर्ध्वाभिधं वृत्तम् ॥ केद्व्_५।१ ॥  
  
प्रथममुदितवृत्ते विरचितविषमचरणभाजि ॥  
गुरुकयुगलनिधन इह सहित आङा   
लघुविरतपदविततियतिरिति भवति पीडः ॥ केद्व्_५।२ ॥  
  
प्रथममितरचरणसमुत्थं श्रयति स यदि लक्ष्म ।  
इतरदितरगतितमपि यदि च तुर्यं  
चरणयुगलकमिति कलिका सा ॥ केद्व्_५।३ ॥  
  
द्विगुरुयुतसमलचरणान्ता मुखचरणगतमनुभवति च तृतीयः ।  
अपरमिह लक्ष्म प्रकृतमखिलमपि यदिदमनुभवति लवली सा ॥ केद्व्_५।४ ॥  
  
प्रथमधिवसति यदि तुर्यं, चरमचरणपदमवसितगुरुयुग्मम् ।  
निखिलमपरमुपरिगतमिति ललितपदयुक्ता, तदिदममृतधारा ॥ केद्व्_५।५ ॥  
  
[उद्गता-प्रकरणम् (६-८)]  
  
सजादिमे सलघुकौ च नसजगुरुकैरथोद्गता ।  
त्र्यङ्घ्रिगतभनजला गयुताः सजसा अगौ चरणमेकतः पठेत् ॥ केद्व्_५।६ ॥  
  
चरणत्रयं व्रजति लक्ष्म यदि सकलमुद्गतागतम् ।  
ना भगौ भवति सौरभकं चरणे यदीह भवतस्तृतीयके ॥ केद्व्_५।७ ॥  
  
नयुगं सकारयुगलं च भवति चरणे तृतीयके ।  
तदुदितमुरुमतिभिर्ललितं यदि शेषमस्य खलु पूर्वतुल्यकम् ॥ केद्व्_५।८ ॥  
  
[उपस्थितप्रचुपित-प्रकरणम् (९-११)]  
  
म्सौ ज्भौ गौ प्रथमाङ्घ्रिरेकतः पृथगन्यत्त्रितयं सनजरगास्ततो ननौ सः ।  
त्रिनपरिकलितजयौ प्रचुपितमिदमुदितमुपस्थितपूर्वम् ॥ केद्व्_५।९ ॥  
  
नौ पादे ऽथ तृतीयके सनौ नसयुक्तौ प्रथमाङ्घ्रिकृतयतिस्तु वर्धमानम् ।  
त्रितयमपरमपि पूर्वसदृशमिह भवति प्रततमतिभिरिति गदितं लघु वृत्तम् ॥ केद्व्_५।१० ॥  
  
प्रथमे च विरतिरार्षभं ब्रुवन्ति ॥  
तच्छुद्धविराट् पुरः स्थितं त्रितयमपरमपि यदि पूर्वसमं स्यात् ॥ केद्व्_५।११ ॥  
  
विषमाक्षरपादं वा पादैरसमं दशध्र्मवत् ।  
यच्छन्दो नोक्तमत्र गाथेति तत्सूरिभिः प्रोक्तम् ॥ केद्व्_५।१२ ॥  
  
इति श्रीमद्भट्टरामेश्वरसूनुनारायणभट्टविरचितायां वृत्तरत्नाकरव्याख्यायां  
पञ्चमो ऽध्यायः ॥  
  
---------------------------------  
  
षष्ठो ऽध्यायः  
  
[प्रस्तारः]  
  
प्रस्तारो नष्टमुद्दिष्टमेकद्वयादिलगक्रिया ।  
सङ्ख्यानमध्वयोगश्च षडेते प्रत्ययाः स्मृताः ॥ केद्व्_६।१ ॥  
  
पादे सर्वगुरावाद्याल्लघुं न्यस्य गुरोरधः ।  
यथोपरि तथा शेषं भूयः कुर्यादमुं विधिम् ॥ केद्व्_६।२ ॥  
  
ऊने दद्याद् गुरूनेव यावत्सर्वलघुर्भवेत् ।  
प्रस्तारो ऽयं समाख्यातश्छन्दोविचितिवेदिभिः ॥ केद्व्_६।३ ॥  
  
[नष्टम्]  
  
नष्टस्य यो भवेदङ्कस्तस्यार्धे ऽर्धे समे च लः ॥  
विषमे चैकमाधाय स्यादर्धे ऽर्धे गुरुभवेत् ॥ केद्व्_६।४ ॥  
  
[उद्दिष्टम्]  
  
उद्दिष्टं द्विगुणानाद्यादुपर्यङ्कान्समालिखेत् ।  
लघुस्था ये च तत्राङ्कास्तैः सैकैर्मिश्रितैर्भवेत् ॥ केद्व्_६।५ ॥  
  
[एकद्वयादिलगक्रिया]  
  
वर्णान्वृत्तभवान्सैकानौत्तराधर्यतः स्थितान् ।  
एकादिक्रमतश्चैतानुपर्युपरि निक्षिपेत् ॥ केद्व्_६।६ ॥  
  
उपान्त्यतो निवर्तेत त्यजन्नेकैकमूर्ध्वतः ।  
उपर्याद्याद् गुरोरेकमेकद्व्यादिलगक्रिया ॥ केद्व्_६।७ ॥  
  
[सङ्ख्यानम्]  
  
लगक्रियाङ्कसन्दोहे भवेत्सङ्ख्या विमिश्रिते ।  
उद्दिष्टाङ्कसमाहारः सैका वा जनयेदिमाम् ॥ केद्व्_६।८ ॥  
  
[अध्वयोगः]  
  
सङ्ख्यैव द्विगुणैकोना सद्भिरध्वा प्रकीर्तितः ॥  
वृत्तस्याङ्गुलिका व्याप्तिरधः कुर्यात्तथाङ्गुलिम् ॥ केद्व्_६।९ ॥  
  
वंशे ऽभूत्कश्यपस्य प्रकटगुणगणः शैवसिद्धान्तवेत्ता  
विप्रः पव्येकनामा विमलतरमतिर्वेदतत्त्वार्थबोधे ।  
केदारस्तस्य सूनुः शिवचरणयुगाराधनैकाग्रचित्तश्छन्दस्तेनाभिरामं  
वृत्तरत्नाकराख्यम् ॥ केद्व्_६।१० ॥  
  
इति श्रीमद्भट्टरामेश्वरसूनुनारायणभट्टविरचितायां वृत्तरत्नाकरव्याख्यायां  
प्रस्ताराध्यायः षष्ठः समाप्तः ॥  
  
----------------------------------------------  

