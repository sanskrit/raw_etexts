---
title: 'Uddanda: Kokilasamdesa (text with pada markers'

---
## Intro
  
  
  
  
 Uddanda: Kokilasamdesa (text with pada markers  
  
  
  
  
Uddanda: Kokilasamdesa  
Based on the text prepared for the translation by Shankar Rajaraman and Venetia Kotamraju: The Message of the Koel : Uddaṇḍa Śāstrīs's Kokila Sandeśa,  
Bangalore : Rasāla 2012.  
  
  
  
Input by the team of translators  
  
  
  
  
TEXT WITH PADA MARKERS  
  
  
  
  


## पाठः
  
  
  
  
  
  
पद मर्केर्स्  
  
ड़ोर् अ ड़ोउर्-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  ॥  
  
ड़ोर् अ सिx-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  \  
॥॥॥॥  # ॥॥॥॥  ॥  
  
  
पूर्वभागः  
  
सौधे तुङ्गे सह दयितया को ऽपि सङ्क्रीडमानः  $ प्राप स्वापं परमपुरुषः शेषभोगे श्रियेव  &  
चित्रा दैवी गतिरियमसौ शैलजामण्डितायां  % काञ्च्यां कम्पातटभुवि तयानन्वितो बुध्यते स्म  ॥ कोक्_१।१ ॥  
  
त्वामानिन्युः सुभग शयितं लीलया नीलकेश्यो  $ द्रष्टुं देवं वरुणपुरतः सम्पतन्त्यो विमानैः  &  
अत्रामुञ्चन्नपि भगवतीकिङ्करोक्त्या सशङ्काः  % शुश्रावेत्थं स पुनरवपुस्सङ्ग्रहां व्योम्नि वाणीम्  ॥ कोक्_१।२ ॥  
  
क्षेत्रे चास्मिन् सकलविपदां भञ्जने पञ्च मासान्  $ आसीथाश्चेत् प्रियजनवियोगार्तिरूर्ध्वं न ते स्यात्  &  
आकर्ण्येमां पुनरिति तथा सैष चक्रे निवासं  % क्लेशो भूयानपि बहुमतः श्लाघ्यते चेदुदर्कः  ॥ कोक्_१।३ ॥  
  
तत्र द्वित्रान् प्रियसहचरीविप्रयोगातिदीर्घान्  $ कामार्तो ऽयं शिवशिव समुल्लङ्घ्य मासान् कथञ्चित्  &  
चैत्रारम्भे समुदितमधुश्रीकटाक्षाभिरामं  % चूताङ्कूरास्वदनरसिकं कोकिलं सन्ददर्श  ॥ कोक्_१।४ ॥  
  
तं कूजन्तं कलमधुरया पञ्चमस्वानभङ्ग्या  $ कान्तालापस्मरणविवशः किञ्चिदारादुपेत्य  &  
दत्वा नेत्राञ्जलिपुटभृतैरर्घ्यमश्रुप्रवाहैर्  % जाताश्वासः स्फुटमिति गिरा श्राव्यया सन्दिदेश  ॥ कोक्_१।५ ॥  
  
अत्रायाहि प्रियसख ननु स्वागतं पश्य पार्श्वे  $ प्रत्यग्रोद्यन्मधुरसकणस्वेदिनीं चूतवल्लीम्  &  
त्वत्सम्पर्कं सुभग नियतं काङ्क्षते ऽसौ विलोला  % लोलम्बाक्षी चलकिसलयैराह्वयन्ती सरागा  ॥ कोक्_१।६ ॥  
  
अन्तस्तोषं मम वितनुषे हन्त जाने भवन्तं  $ स्कन्धावारप्रथमसुभटं पञ्चबाणस्य राज्ञः  &  
कूजाव्याजाद्धितमुपदिशन् कोकिलाव्याजबन्धो  % कान्तैः साकं ननु घटयसे कामिनीर्मानभाजः  ॥ कोक्_१।७ ॥  
  
वाचालं मा परभृत कृथा मां प्रियाविप्रयुक्तं  $ प्रायः प्राप्तं प्रणयवचनं त्वादृशे मादृशानाम्  &  
किञ्चिल्लीनां किसलयपुटे कोकिलामाकुलात्मा  % त्वं चापश्यन् बत विरहिणां येन जानासि तापम्  ॥ कोक्_१।८ ॥  
  
यावत्कालं महितपतगाधीश कार्ये नियोक्तुं  $ सङ्कोचं मे व्रजति रसना सन्दिदिक्षोर्मृगाक्ष्याः  &  
तावत्कालं तव च हृदयं तान्तिमेतीति शङ्के  % दीनापन्नप्रणयघटने दीर्घसूत्रेतरस्य  ॥ कोक्_१।९ ॥  
  
सन्देशं मे नय खगपते साधय भ्रातृकृत्यं  $ सन्तापार्तां सुवचन समाश्वासय प्रेयसीं मे  &  
कान्तोदन्तः सुहृदुपनतो विप्रयोगार्दितानां  % प्रायः स्त्रीणां भवति किमपि प्राणसन्धारणाय  ॥ कोक्_१।१० ॥  
  
गन्तव्यस्ते त्रिदिवविजयी मङ्गलाग्रेण देशः  $ प्राप्तः ख्यातिं विहिततपसः प्राग्जयन्तस्य नाम्ना  &  
पारे चूर्ण्याः परिसरसमासीनगोविन्दवक्षो-  % लक्ष्मीवीक्षाविवलनसुधाशीतलः केरलेषु  ॥ कोक्_१।११ ॥  
  
तत्र द्रक्ष्यस्यखिलमहिलामौलिमालायमानां  $ बालामेनां नियतमधुना मद्वियोगेन दीनाम्  &  
कल्याणी सा कनककदलीकन्दलीकोमलाङ्गी  % कन्दर्पाग्निं कथमिव कुकूलाग्निकल्पं सहेत  ॥ कोक्_१।१२ ॥  
  
अध्वानं ते हितमुपदिशाम्यश्रमेणैव गन्तुं  $ स्निग्धच्छायैस्तरुभिरभितः शान्तघर्मप्रचारम्  &  
संस्कर्तासि ध्रुवमुपगतो यत्र पत्रीन्द्र तेषाम्  % उद्दामानामपि नवनवोद्यानलीलायितानाम्  ॥ कोक्_१।१३ ॥  
  
श्रीकामाक्ष्या विनतममरैरुत्सवं फाल्गुनाख्यं  $ दृष्ट्वा यान्त्यः स्वभवनमुपारूढनानाविमानाः  &  
त्वत्संल्लापश्रवणतरलाः पश्चिमाम्भोधिवेला-  % पर्यन्तं ते वरुणनगरीमञ्जुवाचः सहायाः  ॥ कोक्_१।१४ ॥  
  
आकर्षन्तः प्रतिनवलतापुष्पगन्धोपहारान्  $ आसिञ्चन्तः सरणिमभितः शीतलैः शीथुलेशैः  &  
भृङ्गीनादैर्मधुरमधुरं व्याहरन्तो वलन्ते  % कम्पाकूलोपवनपवना बन्धवस्ते ऽनुकूलाः  ॥ कोक्_१।१५ ॥  
  
वन्दस्वारात् प्रियसख पुनर्दर्शनायात्र शौरेः  $ काञ्चीभर्तुः करिगिरितटे पुण्यमेनं विमानम्  &  
आधत्ते यत् कनकवलभीनीडलीनैः कपोतैर्  % अद्याप्यम्भोरुहभवमखालग्नधूमाभिशङ्काम्  ॥ कोक्_१।१६ ॥  
  
पीठेष्वष्टादशसु महितं कामपीठं भजेथाः  $ पारेकम्पं स्वयमिह परा देवता सन्निधत्ते  &  
सभ्रूचापं नयनजलदं प्राप्य यस्याः कृपापं  % तुण्डीरक्ष्मा सुलभकवितासस्यवृद्धिः समिन्धे  ॥ कोक्_१।१७ ॥  
  
उड्डीयास्माद् बकुलसरसात् स त्वमुद्यानदेशात्  $ प्रादक्षिण्याद् व्रज परिसरे पुण्यमेकाम्रवृक्षम्  &  
मूले यस्य प्रकृतिसुभगे मुक्तकैलासलोभो  % देवः साक्षाद्वसति वलयाङ्काह्वयश्चन्द्रचूडः  ॥ कोक्_१।१८ ॥  
  
दृष्ट्वा शम्भुं गगनसरणावुज्जिहाने त्वयि द्राक्  $ पक्षद्वन्द्वव्यजनपवनोच्चालिताभ्यो लताभ्यः  &  
उत्थास्यन्ति भ्रमरतरुणाः सिक्तदेहा मरन्दैर्  % उद्यानश्रीप्रहितसजलापाङ्गभङ्गानुकाराः  ॥ कोक्_१।१९ ॥  
  
स्पष्टालक्ष्यस्त्वयि पिक समालम्बमाने ऽम्बरान्तं  $ काञ्चीदेशः किमपि वसुधां भूषयन् गौरवेण  &  
तत्सौन्दर्यापहृतहृदयो मा विलम्बस्व गन्तुं  % बन्धुत्राणाद् बहुमतिपदं नापरं त्वद्विधानाम्  ॥ कोक्_१।२० ॥  
  
आशां पाशायुधतिलकितामाश्रयन्नात्तवेगः  $ कूलोन्मीलत्क्रमुककुहलीचामरान्दोलितोर्मिम्  &  
द्रक्ष्यस्यग्रे विकचकमलोद्गन्धिमाध्वीकपानात्  % क्षीबक्षीबभ्रमरतरुणीसेवितां क्षीरसिन्धुम्  ॥ कोक्_१।२१ ॥  
  
पक्षोद्यौतैः पतग पुरजित्कन्धराकाण्डनीलैर्  $ व्याप्ताभोगा विसृमरतरैर्व्योम सीमन्तयन्ती  &  
सुव्यक्तं ते गमनसरणिः सूत्रयेदूर्ध्वमस्याः  % सिन्धुस्नेहोपगतयमुनावेणिवीथीविलासम्  ॥ कोक्_१।२२ ॥  
  
चूते चूते कुसुमकलिकां त्वां च दृष्ट्वा समेतं  $ बालाशोकाहननमरुणैरङ्घ्रिभिस्तन्वतीनाम्  &  
तन्वङ्गीनां श्रवणसुभगैर्नूपुराणां विरावैर्  % वाचालाः स्युर्नियतमभितः कूलमारामसीमाः  ॥ कोक्_१।२३ ॥  
  
स्नातोत्तीर्णाः सजलकणिकासुन्दरोरोजकुम्भाः  $ श्यामापङ्कैः शुभपरिमलैः स्पृष्टमाङ्गल्यभूषाः  &  
तीरे तस्या द्रमिडसुदृशो दर्शनीया विलोक्य  % प्रायो भावी क्षणमिव सखे गच्छतस्ते विलम्बः  ॥ कोक्_१।२४ ॥  
  
धूमस्तोमैः सवनजनितैर्धूसरोपान्तवृक्षाः  $ प्रौढश्लाघ्यैर्मुखरितमठाः पावनैर्ब्रह्मघोषैः  &  
रुद्धाभोगा द्विजवरविधिस्नानपूतैस्तटाकैर्  % द्रष्टव्यास्ते तदनु सरितं दक्षिणेनाग्रहाराः  ॥ कोक्_१।२५ ॥  
  
सा वैदग्धी श्रुतिषु स पुनः सर्वशास्त्रावगाहस्  $ तच्चाम्लानप्रसरसरसं निष्कलङ्कं कवित्वम्  &  
तत्रत्यानां किमिह बहुना सर्वमेतत् पठन्तः  % शृङ्गे शृङ्गे गृहविटपिनां स्पष्टयिष्यन्ति कीराः  ॥ कोक्_१।२६ ॥  
  
तानुल्लङ्घ्य स्मितकुवलयस्निग्धमुत्कन्धराणां  $ चोलस्त्रीणामयि सफलयन् नेत्रमुत्पक्ष्ममालम्  &  
विल्वक्षेत्रं विश पशुपतेर्वेश्म नीवासमीरैर्  % धूतालिन्दध्वजपटशिखैर्नूनमाहूयमानः  ॥ कोक्_१।२७ ॥  
  
कामः स्वामी किल शलभतामाप नेत्रस्फुलिङ्गे  $ मा मा भैषीरिति भवभिदो दर्शनाच्चन्द्रमौलेः  &  
श्यामा वर्णे वचसि मधुरा चञ्चला दृग्विलासे  % वामोत्सङ्गे लसति करुणा कापि कामं दुहाना  ॥ कोक्_१।२८ ॥  
  
पक्षिस्वानैः पटुमदकलैः स्वागतानि ब्रुवाणा  $ व्याकीर्णार्घ्याः कुसुममधुभिर्वीजयन्तः प्रवालैः  &  
तत्रारामाः सुरभिसचिवं त्वां सखे मानयेयुस्  % तुल्यप्रीतिर्भवति हि जनो राजवद्राजमित्रे  ॥ कोक्_१।२९ ॥  
  
काले तस्मिन् करधृतगलन्नीवयो वारकान्ताः  $ सम्भोगान्ते निबिडलतिकामन्दिरेभ्यश्चलन्त्यः  &  
वीतस्वेदास्तव विहरतः पक्षपालीसमीरैर्  % आखिन्नभ्रूवलनमलसैरर्चयिष्यन्त्यपाङ्गैः  ॥ कोक्_१।३० ॥  
  
भूयो गच्छन् जनपदमिमं स त्वमुल्लङ्घ्य चोलान्  $ आलोकेथास्तरलहरिणीनेत्रतापिञ्छितानि  &  
कान्ताराणि प्रसवशयनैश्छिन्नगुञ्जाकलापैः  % कुञ्जे कुञ्जे कथितशबरद्वन्द्वलीलायितानि  ॥ कोक्_१।३१ ॥  
  
तत्रत्यास्त्वां कुसुमकलिकाशीथुधारां वमन्तो  $ नीरन्ध्रेषु स्खलितगतयो निर्झरीशीकरेषु  &  
वल्लीडोलाविहरदटवीदेवतालालनीयाः  % सेविष्यन्ते चपलचमरीबालभारास्समीराः  ॥ कोक्_१।३२ ॥  
  
चुम्बन् बिम्बाधरमिव नवं पल्लवं शीथुगर्भं  $ प्राप्ताश्लेषः स्तन इव नवे कोरके कामचारी  &  
भोक्तासि त्वं कमपि समयं तत्र माकन्दवल्लीः  % कान्तारागे सति विकसिते कः पुमांस्त्यक्तुमीष्टे  ॥ कोक्_१।३३ ॥  
  
दष्ट्वा चञ्च्वा कनककपिशा मञ्जरीश्चूतषण्डात्  $ पक्षच्छायाशबलितनभोभागमुद्गत्वरं त्वाम्  &  
विद्युत्वन्तं नवजलधरं मन्यमानाः सलीलं  % नर्तिष्यन्ति प्रियसख चलत्पिञ्छभारा मयूराः  ॥ कोक्_१।३४ ॥  
  
दृश्या दूरे तदनु लहरीसम्पतद्राजहंसा  $ सा कावेरी मदजलझरी सह्यदन्तावलस्य  &  
मेघश्यामो भुजगशयनो मेदिनीहारयष्टेर्  % मध्ये यस्या मरतक इव प्रेक्ष्यते रङ्गनाथः  ॥ कोक्_१।३५ ॥  
  
पुण्यानस्यास्तटभुवि पुरीखर्वटग्रामरुद्धान्  $ उद्यानद्रुप्रसवसुरभीन् होसलान् गाहमानः  &  
लक्ष्मीनारायणपुरमिति ख्यातमन्तर्मुरारेः  % प्राप्यावासं भव पिकपते पावनानां पुरोगः  ॥ कोक्_१।३६ ॥  
  
तत्रत्यानां रुचिरचिकुरन्यस्तसौगन्धिकानां  $ तारुण्योष्माञ्चितकुचतटीवित्रुटत्कञ्चुकानाम्  &  
नासामुक्ताभरणकिरणोन्मिश्रमन्दस्मितानां  % वेशस्त्रीणां भवति विवशो विभ्रमैर्दर्पको ऽपि  ॥ कोक्_१।३७ ॥  
  
ताश्चेन्मानग्रथितहृदयाः सन्नतान् नाद्रि येरन्  $ कान्ताः कान्तान् परभृत कुहूकारमेकं विमुञ्च  &  
सन्तु त्रस्यन्निजनिजवधूदोर्लतालिङ्गितानां  % यूनामार्द्रस्मितसहचरास्त्वय्यपाङ्गानुषङ्गाः  ॥ कोक्_१।३८ ॥  
  
क्रीडन्तीनां मुखरितलतामन्दिरं खेचरीणां  $ भूषानादैर्भुवनविदितं सह्यशैलं श्रयेथाः  &  
क्षत्रध्वंसात् स्वयमुपरतो विप्रसात्कृत्य कृत्स्नं  % पृथ्वीचक्रं भृगुकुलपतिर्यत्तटे सन्निधत्ते  ॥ कोक्_१।३९ ॥  
  
त्वञ्चद्धूमान् दवहुतभुजो ज्वालमालाजटालान्  $ वल्गद्भृङ्गान् वनविटपिनो भासुरान् पल्लवौघैः  &  
दृष्ट्वा दूरादनुमिनुतमामुष्णशीतैः समीरैः  % सन्दिग्धायां विपदि सहसावृत्तिरार्तिं हि सूते  ॥ कोक्_१।४० ॥  
  
दृष्ट्वा तत्रामलकधरणीमन्दिरं शार्ङ्गपाणिं  $ तस्माच्छैलात्तटमवतरन् किञ्चिदाकुञ्च्य पक्षौ  &  
कूले ऽम्भोधेः क्रमुककलिलां केरलक्षोणिमग्रे  % पश्य स्फीतां भृगुसुतभुजाविक्रमोपक्रमं या  ॥ कोक्_१।४१ ॥  
  
प्राप्तव्यस्ते यदि कृतमहो वाङ्मयीतीरवासी  $ देवो दक्षाध्वरविमथनोड्डामरश्चन्द्रचूडः  &  
आस्ते शातत्रिशिखशिखया दारुकं जघ्नुषी सा  % यस्यादूरे मृगपतिशिरस्तस्थुषी भद्रकाली  ॥ कोक्_१।४२ ॥  
  
सिक्तः स्वच्छैर्झरजलकणैस्तं भज व्योम्नि तिष्ठन्  $ मुक्ताच्छन्नासितनवपटीकायमानायमानः  &  
ध्वाङ्क्षभ्रान्त्या यदि परिजनास्त्वां समुत्सारयेरन्  % कूजां किञ्चित् कुरु ननु गिरा व्यज्यते सन्नसंश्च  ॥ कोक्_१।४३ ॥  
  
इत्थं भक्त्या पुरमथनमाराध्य लब्धप्रसादः  $ कृष्टः कृष्टः पथि पथि सखे केरलीनां कटाक्षैः  &  
उच्चैः सौधैरुडुगणगतीरूर्ध्वमुत्सारयन्तीं  % फुल्लारामां प्रविश पुरलीक्ष्माभृतां राजधानीम्  ॥ कोक्_१।४४ ॥  
  
येषां वंशे समजनि हरिश्चन्द्रनामा नरेन्द्रः  $ प्रत्यापत्तिः पतग यदुपज्ञं च कौमारिलानाम्  &  
युद्धे येषामहितहतये चण्डिका सन्निधत्ते  % तेषामेषां स्तुतिषु न भवेत् कस्य वक्त्रं पवित्रम्  ॥ कोक्_१।४५ ॥  
  
पुत्रस्यासौ प्रियसख इति प्रीतिगर्भैः कटाक्षैर्  $ दृष्टस्तस्यां पुरि विहरता रुक्मिणीवल्लभेन  &  
तस्यैवाग्रे सदयमबलालूनसूनप्रवाले  % बालोद्याने क्वचन विहरन् मार्गखेदं विजह्याः  ॥ कोक्_१।४६ ॥  
  
केलीयानक्वणितरशना कोमलाभ्यां पदाभ्याम्  $ आलीहस्तार्पितकरतला तत्र चेदागता स्यात्  &  
स्वाती नाम क्षितिपतिसुता सेवितुं देवमस्याः  % स्वैरालापैस्तव पिक गिरां कापि शिक्षा भवित्री  ॥ कोक्_१।४७ ॥  
  
तामायान्तीं स्तनभरपरित्रस्तभुग्नावलग्नां  $ स्वेदच्छेदच्छुरितवदनां श्रोणिभारेण खिन्नाम्  &  
किञ्चिच्चञ्चूकलितकलिकाशीथुभारेण सिञ्चेश्  % चञ्चच्चिल्लीचलनसुभगान् लप्स्यसे ऽस्याः कटाक्षान्  ॥ कोक्_१।४८ ॥  
  
कञ्चित्कालं धुतकिसलयाच्छादनं सप्रकम्पं  $ प्रत्याख्यातभ्रमरतरुणा मञ्जरी भुज्यमाना  &  
यात्रोद्युक्ते सुभग भवति व्यञ्जयेदात्मसादं  % मुक्ताश्च्योतन्मधुरसमिषान्मुञ्चती बाष्पलेशम्  ॥ कोक्_१।४९ ॥  
  
दिग्यातव्या यदपि भवतो दक्षिणा रक्षणार्थं  $ मत्प्राणानां पुनरपि सखे पश्चिमामेव यायाः  &  
धूतारामं मुकुटतटिनीमारुतैस्तत्र शम्भोः  % सम्पद्ग्रामं यदि न भजसे जन्मना किं भृतेन  ॥ कोक्_१।५० ॥  
  
सौधैस्तुङ्गैर्हसदिव सुधाक्षालितै राजताद्रिं  $ तेजोराशेः प्रविश भवनं धूर्जटेरूर्जितं तत्  &  
पार्श्वे पार्श्वे परिचितनमस्कारजातश्रमाणां  % क्ष्मादेवानां क्षणमनुभवंस्तालवृन्तस्य लीलाम्  ॥ कोक्_१।५१ ॥  
उत्कीर्णानां कनकवलभीषूद्गतो विष्किराणां  $ त्यक्ताशङ्कं प्रणम गिरिशं ध्याननिष्कम्पगात्रः  &  
कण्ठच्छाया प्रतिफलति किं भर्तुरित्यद्रिपुत्र्या  % निध्यातः सन् कुतुकनिभृतैर्नेत्रपातैः पवित्रैः  ॥ कोक्_१।५२ ॥  
  
श्रीनन्दिभ्रूनियमितमिथोरोधमाबद्धसेवान्  $ ब्रह्मेन्द्राद्यान् क्वचन विबुधान् सादरं वीक्षमाणः  &  
गायन्तीनां क्वचिदपि सखे कोमलान् किन्नरीणां  % वीणारावानुपशृणु भवत्कूजितेनाविशिष्टान्  ॥ कोक्_१।५३ ॥  
  
दिव्यैश्वर्यं दिशसि भजतां वर्तसे भिक्षमाणो  $ गौरीमङ्के वहसि भसितं पञ्चबाणं चकर्थ  &  
कृत्स्नं व्याप्य स्फुरसि भुवनं मृग्यसे चागमान्तैः  % कस्ते तत्त्वं प्रभवति परिच्छेत्तुमाश्चर्यसिन्धो  ॥ कोक्_१।५४ ॥  
  
इत्थं स्तुत्वा बहिरुपवनोपान्तमाकन्दशृङ्गे  $ यावद्भानुर्व्रजति चरमं भूधरं तावदास्स्व  &  
द्रक्ष्यस्यन्वक्सफलनयनं ताण्डवानीन्दुमौलेर्  % लास्यक्रीडाललितगिरिजापाङ्गसम्भावितानि  ॥ कोक्_१।५५ ॥  
  
तस्मिन् काले बलिमहजुषां वारवामालकानां  $ स्थालीचक्रे स्तनतटधृते सानुरागे हृदीव  &  
बिम्बव्याजाद्विशति भवति स्यादमुष्येति शङ्के  % स्पष्टाङ्कस्य क्षणमुदयगस्येन्दुबिम्बस्य लक्ष्मीः  ॥ कोक्_१।५६ ॥  
  
विष्वक्कीर्णैरिव पशुपतेः कन्धराकान्तिपुञ्जैर्  $ वीतालोके जगति तिमिरैर्व्योमनीलाब्जभृङ्गैः  &  
विश्रान्तः सन् क्वचन विपुले वृक्षशाखाकुटुम्बे  % तां तत्रैव क्षपय रजनीं श्रान्तविस्रस्तपक्षः  ॥ कोक्_१।५७ ॥  
  
वेलावाताश्चरमजलधेर्वीचिमान्दोलयन्तः  $ स्तोकोन्निद्रैः कुमुदमुकुलैः पीतमुक्ताः सरस्सु  &  
स्वेदाङ्कूरान् सुरतजनितान् सुभ्रुवां चोरयन्तः  % सेविष्यन्ते निशि परभृत त्वां सुखेन प्रसुप्तम्  ॥ कोक्_१।५८ ॥  
  
प्राप्तोन्मेषे प्रथमशिखरिप्रस्थदावाग्निकल्पे  $ बालाशोकस्तबकरुचिरे भानवीये मयूखे  &  
प्रस्थातुं त्वं पुनरपि सखे प्रक्रमेथाः प्रभाते  % स्वात्मक्लेशः सुहृदुपकृतौ त्वादृशानां सुखाय  ॥ कोक्_१।५९ ॥  
  
पद्मोपान्तादुषसि रमणे प्राप्नुवत्येव पार्श्वं  $ मध्ये मारज्वरपरवशां वीक्षमाणो रथाङ्गीम्  &  
दूरं प्राप्ते मयि विधिवशाद्दूयमानां सखीं ते  % स्मारं स्मारं द्विगुणगमनोत्साह एव ध्रुवं स्याः  ॥ कोक्_१।६० ॥  
  
दृष्ट्वा देवं परिसरजुषं शम्बरे बालकृष्णं  $ लोपामुद्रासखतिलकितं दिङ्मुखं भूषयिष्यन्  &  
कोलानेलावनसुरभिलान् याहि यत्र प्रथन्ते  % वेलातीतप्रथितवचसः शङ्कराद्याः कवीन्द्राः  ॥ कोक्_१।६१ ॥  
  
उन्मज्जद्भिः पुनरिव जवात् पक्षवद्भिर्गिरीन्द्रैर्  $ वृन्दैर्नावां भुजपटलिकोड्डामरैर्गाह्यमानम्  &  
लक्ष्मीजानेः शयनसदनं पुष्पवाटं पुरारेः  % पाकस्थानं निखिलमरुतां पश्य वारान्निधानम्  ॥ कोक्_१।६२ ॥  
  
मुक्ताजालैर्धवलपुलिनं वीचिमालाविकीर्णैः  $ कूलाध्वानं कुसुमिततरुस्निग्धमालम्बमानः  &  
देशाद्देशं व्रजसि कुतुकोत्तानमुग्धाननानां  % वामाक्षीणां नयनचुलकैः सादरं पीयमानः  ॥ कोक्_१।६३ ॥  
  
कुर्यात् प्रीतिं तव नयनयोः कुक्कुटक्रोडनाम  $ प्रासादाग्रोल्लिखितगगनं पत्तनं तत् प्रतीतम्  &  
यद्दोर्वीर्यद्रढिमकरदीभूतराजन्यवीराः  % शूराग्रण्यः शिखरिजलधिस्वामिनः पालयन्ति  ॥ कोक्_१।६४ ॥  
  
गेहे गेहे नवनवसुधाक्षालितं यत्र सौधं  $ सौधे सौधे सुरभिकुसुमैः कल्पितं केलितल्पम्  &  
तल्पे तल्पे रसपरवशं कामिनीकान्तयुग्मं  % युग्मे युग्मे स खलु विहरन् विश्ववीरो मनोभूः  ॥ कोक्_१।६५ ॥  
  
व्यर्थं कर्णे नवकुवलयं विद्यमाने कटाक्षे  $ भारो हारः स्तनकलशयोर्भासुरे मन्दहासे  &  
यत्र स्निग्धेष्वपि कचभरेष्वेणशाबेक्षणानां  % माद्यद्भृङ्गे सति परिमले मङ्गलाय प्रसूनम्  ॥ कोक्_१।६६ ॥  
  
यत्र ज्ञात्वा कृतनिलयनामिन्दिरामात्मकन्यां  $ मन्ये स्नेहाकुलितहृदयो वाहिनीनां विवोढा  &  
तत्तद्द्वीपान्तरशतसमानीतरत्नौघपूर्णं  % नौकाजालं मुहुरुपहरन् वीचिभिः श्लिष्यतीव  ॥ कोक्_१।६७ ॥  
  
तत्सौधाग्रेष्वरुणदृषदां सान्द्रसिन्दूरकल्पं  $ तेजःपुञ्जं किसलयधिया चर्वितुं मारभेथाः  &  
दृष्ट्वा वातायनविनिहितैर्लोचनाब्जैस्तरुण्यो  % वल्गद्वक्षोरुहमुपचितैर्हस्ततालैर्हसेयुः  ॥ कोक्_१।६८ ॥  
  
कृष्ट्वा दृष्टिं कथमपि ततः कौतुकानां निदानाद्  $ उड्डीयेथाः पथि विटपिनां पुष्पमाध्वीं लिहानः  &  
हारं हारं मदनपृतनाकाहलैः कण्ठनादैर्  % उत्कण्ठानां जनपदमृगीलोचनानां मनांसि  ॥ कोक्_१।६९ ॥  
  
ब्रह्माभ्यासप्रशमितकलीन् प्राप्य दीप्रान् प्रकाशान्  $ श्वेतारण्यं व्रज बहुमतं धाम मृत्युञ्जयस्य  &  
दृष्ट्वा दूरे सकृदपि जना यन्न पश्यन्त्यवश्यं  % मृत्योर्वक्त्रं निटिलघटितभ्रूकुटीकं कदाचित्  ॥ कोक्_१।७० ॥  
  
सेव्यं शम्भोररुणमुरसस्ताडनाद्दण्दपाणेः  $ पादाम्भोजं शिखरितनयापाणिसंवाहयोग्यम्  &  
येनाक्रान्ते सति गिरिपतौ लोष्टमानास्यचक्रश्  % चक्रन्दाधःकृतभुजवनो रक्षसां चक्रवर्ती  ॥ कोक्_१।७१ ॥  
  
पार्श्वे यस्य प्रवहति निला नाम कल्लोलिनी सा  $ सन्ध्यानृत्तभ्रमिषु पतिता मस्तकाज्जाह्नवीव  &  
नावाक्षेत्रप्रणयि रमयाक्रान्तदोर्मध्यमास्ते  % कूले यस्याः कुवलयदलश्यामलं धाम किञ्चित्  ॥ कोक्_१।७२ ॥  
  
साकं कान्तैर्मिलति ललितं केरलीनां कदम्बे  $ मत्प्रेयस्याः प्रियसख महामाघसेवागतायाः  &  
पायं पायं मुखपरिमलं मोहनं यत्र मत्ताः  % प्रायो ऽद्यापि भ्रमरकलभा नैव जिघ्रन्ति पद्मान्  ॥ कोक्_१।७३ ॥  
  
शैवालौघच्छुरितकमला सैकतस्रंसिहंसा  $ नीता कार्श्यं तपनकिरणैर्वासरेष्वेषु सिन्धुः  &  
आकीर्णास्यामलकनिकरैः श्रोणिविभ्रंशिकाञ्चीं  % मन्ये दीनां विरहदशया प्रेयसीं मे ऽनुयायात्  ॥ कोक्_१।७४ ॥  
  
शास्ता तस्या यदि तटपथैः शम्बरक्रोडवासी  $ तिष्ठन्नश्वे जविनि मृगयाकौतुकी सञ्चरेत  &  
लुम्पेस्तस्य श्रमजलकणान् कोमलैः पक्षवातैर्  % भूयात् प्रीत्यै लघु च समये सेवनं हि प्रभूणाम्  ॥ कोक्_१।७५ ॥  
  
सर्वोत्कृष्टा जगति विदिताः केरलेषु द्विजेन्द्रा  $ वल्लीकौण्योस्तदपि महिमा कापि मध्यश्रितानाम्  &  
तत्राप्यस्याः सलिलपवना यत्र यत्र प्रथन्ते  % तेषां तेषामतिशयजुषः शीलविद्यानुभावाः   ॥ कोक्_१।७६ ॥  
  
ईष्टे तेषां स्तुतिषु न गुरुः का कथाल्पीयसां नो  $ भ्रातर्भूयः शृणु परिमितं प्रस्तुताद्यावशेषम्  &  
तामुत्तीर्णः सरितममृतस्यन्दिमाकन्दवृन्दान्  % देशान् पूतान् पत गुणगणैर्नेत्रनारायणीयैः  ॥ कोक्_१।७७ ॥  
  
यः प्राक्पाणिग्रहणसमये शम्भुना सानुकम्पं  $ हस्ते कृत्वा कथमपि शनैरश्मपृष्ठे न्यधायि  &  
द्रष्टव्यो ऽसौ किसलयमृदुर्मुक्तिपुर्यालयायाः  % कात्यायन्या महिषमथनोड्डामरः पादपद्मः  ॥ कोक्_१।७८ ॥  
  
किञ्चित्पूर्वं रणखलभुवि श्रीमदध्यक्षयेथास्  $ तन्मीमांसाद्वयकुलगुरोः सद्म पुण्यं महर्षेः  &  
विद्वद्वृन्दे विवदितुमनस्यागते यत्र शश्वद्-  % व्याख्याशालावलभिनिलयस्तिष्ठते कीरसङ्घः  ॥ कोक्_१।७९ ॥  
  
शास्त्रव्याख्या हरिहरकथा सत्क्रियाभ्यागतानाम्  $ आलापो वा यदि सह बुधैराक्षिपेदस्य चेतः  &  
तद्विस्रब्धद्विजपरिवृते निष्कुटाद्रौ निषण्णः  % कोकूयेथाः स खलु मधुरां सूक्तिमाकर्ण्य तुष्येत्  ॥ कोक्_१।८० ॥  
  
श्लाघ्यच्छन्दस्थितिमयि मया शोभने ऽर्थे नियुक्तं  $ श्राव्यं शब्दैः सरससुमनोभाजमभ्रान्तवृत्तिम्  &  
दूरप्राप्त्या प्रशिथिलमिव त्वां सखे काव्यकल्पं  % धीमान् पश्येत् स यदि ननु ते शुद्ध एव प्रचारः  ॥ कोक्_१।८१ ॥  
  
पार्श्वादस्य प्रचलितवतः पावनानाहरन्तः  $ कुन्दस्वच्छान् वृषपतिमुखासक्तरोमन्थफेनान्  &  
छिन्द्युस्तापं तव वृषपुरीसङ्गिनः शङ्कराङ्क-  % क्रीडद्गौरीकचतरलनोद्गन्धयो गन्धवाहाः  ॥ कोक्_१।८२ ॥  
  
पूर्वो भागः स्तनभरनतः प्रेक्ष्यते चेच्चलाक्षः  $ पश्चाद्भागो ललितचिकुरो दृश्यते नो नितम्बी  &  
इत्थं गौर्या युगपदुभयं द्रष्टुकामो ऽष्टमूर्तिर्  % मूर्तिद्वन्द्वं वहति भगवान् यः स मुक्त्यै निषेव्यः  ॥ कोक्_१।८३ ॥  
  
भूषाभोगिश्वसितपवनैः फालनेत्रे प्रदीप्ते  $ स्विन्नस्येन्दोरमृतपृषतैरूर्जितं निर्गलद्भिः  &  
मौलौ यस्य द्रुहिणशिरसां मण्डलं मण्डपान्तः  % क्ष्मादेवानां श्रुतिपदजुषां संशयानुच्छिनत्ति  ॥ कोक्_१।८४ ॥  
  
द्वारोपान्तस्थितिकृदणिमापाङ्गदत्तेहितार्थैर्  $ आशापालैर्निबिडितबहिःप्राङ्गणं सेवमानैः  &  
तस्यादूरे कनकभवनं पक्षपातात् प्रविष्टः  % सम्पन्मूर्तिं प्रणम गिरिजां सा हि विश्वस्य माता  ॥ कोक्_१।८५ ॥  
  
संसर्पद्भिस्तनुरुचिभरैः सङ्गमग्रामशौरेस्  $ तापिञ्छाभैः स्तबकिततलं गाहमानो विहायः  &  
तुल्यच्छायस्मृतनवतमालावलीवाससौख्यो  % मन्ये लोकैः क्षणमिव पृथङ्नो विभाविष्यसे त्वम्  ॥ कोक्_१।८६ ॥  
  
कालीवासं भज पथि महत् काननं यत्र शश्वत्  $ सेवायाते त्रिदशनिकरे श्राद्धदेवौपवाह्यम्  &  
भूतैर्भेद्यो बलिमहिष इत्युद्भटैः कृष्टशृङ्गे  % रज्जुग्राहं रुदति विजया रूढहासं रुणद्धि  ॥ कोक्_१।८७ ॥  
  
रम्यां हर्म्यध्वजपटमरुद्वीजितब्रध्नयुग्याम्  $ अग्रे पश्याञ्जनखलपुरीमाश्रितां शङ्करेण  &  
यत्राश्लिष्टो वरयुवतिभिश्चुम्बति स्विन्नगण्डं  % चूर्णीवातः प्रिय इव रतिश्रान्तमास्यारविन्दम्  ॥ कोक्_१।८८ ॥  
सा च प्रेक्ष्या सरिदनुपदं यत्र कल्माषितायां  $ मज्जन्माहोदयपुरवधूकण्ठकस्तूरिकाभिः  &  
रक्ताः पद्माः कुवलयवनीसाम्यमापद्यमाना  % विज्ञायन्ते स्फुटमहिमधामोदये जृम्भमाणे  ॥ कोक्_१।८९ ॥  
  
चारुस्वच्छा शफरनयना चक्रवाकस्तनश्रीः  $ कल्लोलभ्रूः कमलवदना कम्रशैवालकेशा  &  
संसेव्या स्यात् सरसमधुरा सानुकूलावतीर्णैर्  % दुर्गाहान्यैरिति हि सरणिः कापि गाम्भीर्यभाजाम्  ॥ कोक्_१।९० ॥  
  
त्वय्याकाशे सुभग तटिनीं लम्बमाने सलीलं  $ बिम्बं दृष्ट्वा पयसि मणिभङ्गामले कम्पमानम्  &  
वीचीवेगप्रचलदसिताम्भोजिनीगुच्छबुद्ध्या  % कूजं कूजं मधुरमलयः कोकिल व्यालपेरन्  ॥ कोक्_१।९१ ॥  
  
तीरं तस्याः प्रति गतवतो दक्षिणं तत्क्षणं ते  $ देशः सर्वातिशयिविभवो दृक्पथेतः प्रथेत   &  
तां जानीया दिशि दिशि जयन्ताख्यया ख्यायमानां  % प्रत्यादिष्टत्रिदिवनगरप्राभवां प्राप्यभूमिम्  ॥ कोक्_१।९२ ॥  
  
बालोद्यानैः समदमहिलाभुक्तवल्लीनिकुञ्जैः  $ केलीहंसक्षुभितनगरभ्रान्तभृङ्गैः सरोभिः  &  
रत्नश्रेणीघटितशिखरैर्गोपुरैः सा पुरी ते  % प्रायः प्रज्ञाभरण सुगमा स्यादनावेदितापि  ॥ कोक्_१।९३ ॥  
  
  
उत्तरभागः  
  
लक्ष्मीजन्मस्थितिमनुपमैः पूरितां रत्नजालैर्  $ भूभृद्गर्भां प्रकटितकलेशोदयश्लाघ्यवृद्धिम्  &  
पाथोराशेस्तनुमिव परां मन्यमानो विशालां  % यामध्यास्ते स खलु निगमाम्भोजभृङ्गो रथाङ्गी  ॥ कोक्_२।१ ॥  
  
वक्त्रौपम्यं वहति विमलं पश्य पार्श्वे सुधांशोः  $ पश्चाद्भागं सुमुखि रमणैरित्थमावेद्यमानाः  &  
हर्म्ये यस्यां हरिणनयनाः कुर्वते ऽस्मिन् कलङ्कं  % दृष्ट्वा सेर्ष्या इव कुवलयाध्येयशोभैरपाङ्गैः  ॥ कोक्_२।२ ॥  
  
वीथ्यां वीथ्यां वलरिपुशिलाभङ्गबद्धस्थलायां  $ सम्मूर्छद्भिः किरणपटलैस्त्वद्गरुज्जालनीलैः  &  
यत्रारब्धे दिनकरकरैरप्यहार्ये ऽन्धकारे  % लोलाक्षीणां भवति दिवसे निर्विशङ्को ऽभिसारः  ॥ कोक्_२।३ ॥  
  
यस्यां रात्रौ युवतिवदनाम्भोजसौन्दर्यचौर्यात्  $ सत्यं सौधध्वजपटशिखाघृष्टबिम्बे हिमांशौ  &  
दृष्ट्वा कृष्णं किणमणिकणं हन्त गाढं प्ररूढं  % मूढो लोको वदति शशको रोहितो ऽन्यत्तथेति  ॥ कोक्_२।४ ॥  
  
वीचीक्षिप्ता इव सुरधुनीबालशैवालमाला  $ यत्रोदीर्णा मरतकरुचश्चन्द्रशालातलेभ्यः  &  
घासभ्रान्त्या गगनपदवीदीर्घपान्थायमानाश्  % चञ्चत्प्रोथं तरणितुरगाश्चर्वितुं प्रारभन्ते  ॥ कोक्_२।५ ॥  
  
यत्रोद्याने मलिनितदिशाकुञ्जपुञ्जे तरूणां  $ शृङ्गे लग्ना भ्रमरपटलीनिर्विशेषाः पयोदाः  &  
वापीष्वम्बून्यधिकसुरभीण्युत्सृजन्ति स्वकाले  % सोपानाग्रस्फटिककिरणोज्जृम्भणाम्रेडितानि  ॥ कोक्_२।६ ॥  
  
अन्यामग्रे मम मणिगृहे भुक्तवानित्यवादीर्  $ मुग्धे कान्तो धृतनखपदा भित्तिलीना किमेषा  &  
इत्थं यस्यां स्मितलवजुषो ह्रेपयन्ते नवोढां  % सख्यस्तस्यास्तनुमनुपमां बिम्बितां दर्शयन्त्यः  ॥ कोक्_२।७ ॥  
  
चिल्लीवल्या धनुषि घटिते क्षिप्त एवेक्षुकाण्डो  $ नेत्रोपान्ते वहति शरतां न्यस्तमेवारविन्दम्  &  
रोमावल्यामपि गुणदशां यत्र बिम्बाधराणां  % बिभ्राणायां मदनविभुना भ्रंशितैवालिमाला  ॥ कोक्_२।८ ॥  
  
शृङ्गाराब्धिप्लव इव गलद्वेणि कम्प्रस्तनं तत्  $ भ्रश्यन्नीवि स्थितमिति विटा वीक्ष्य संश्लिष्य यत्र  &  
मुग्धाक्षीणां मुकुलितदृशां मोहनाडम्बरान्ते  % भूयः श्रान्तं पुनरपि रतोद्योगमुद्वेलयन्ति  ॥ कोक्_२।९ ॥  
  
यस्यां मेघा हरिमणिशिलाहर्म्यपर्यन्तभाजो  $ न ज्ञायेरन् श्रवणसुभगं गर्जितं चेन्न दद्युः  &  
विद्युद्वल्ली पुनरपि नवारब्धसम्भोगलीला-  % वेल्लत्कान्ताविपुलजघनस्रस्तकाञ्चीसमैव  ॥ कोक्_२।१० ॥  
  
तस्यां लक्ष्मीरमणनिलयं दक्षिणेनेक्षणीयं  $ मत्कान्तायाः सदनमभितो वेष्टितं रत्नसालैः  &  
मध्ये सौधं कनकघटितं बिभ्रदूढच्छदौघे  % यस्मिन्नम्भोरुह इव कनत्कर्णिके खेलति श्रीः  ॥ कोक्_२।११ ॥  
  
माहाभाग्यं रतिपतिभुजाडम्बरः पौनरुक्त्यात्  $ कल्याणौघः स्फुरति रसिकानन्तताप्यत्र हीति  &  
एषामाद्यक्षरगणमुपादाय बद्धेन नाम्ना  % मान्यं मारक्करनिलयनं यत्कवीन्द्रा गृणन्ति  ॥ कोक्_२।१२ ॥  
  
लीलावापी लसति ललिता तत्र सोपानमार्गे  $ माणिक्यांशुस्फुरणसततस्मेरनालीकषण्डा  &  
यत्रायान्त्याः पयसि विमले स्नातुमस्मत्प्रियाया  % मन्ये यानाभ्यसनविधये मल्लिकाक्षा वसन्ति  ॥ कोक्_२।१३ ॥  
  
तस्यास्तीरे पुनरुपवनं तत्र चूतो ऽस्ति पोतस्  $ त्वज्जतीयैः पिक परिवृतः पल्लवास्वादलुब्धैः  &  
पार्श्वे चास्य स्तबकनमिता माधवीमुग्धवल्ली  % प्रेयस्या मे परिणयमहं प्रापितौ सादरं यौ  ॥ कोक्_२।१४ ॥  
  
तस्यादूरे मरतकतले हेमबद्धालवालः  $ सिक्तो मूले हिमजलभरैश्चम्पकः कश्चिदास्ते  &  
लब्ध्वा सख्यास्तव स सुकृती स्मेरवक्त्राब्जरागं  % सूते तस्यास्तनुलतिकया तुल्यवर्णं प्रसूनम्  ॥ कोक्_२।१५ ॥  
  
क्रीडानृत्ते भवनशिखिनां दूरमुक्ताहिसङ्गा  $ सान्द्रच्छायाहृतरविकरा तत्र पाटीरवाटी  &  
मध्ये तस्यां स खलु लतिकामण्डपो रत्नभूमिः  % शश्वद्यस्मिन् किमपि वलति स्मावयोः प्रेमवल्ली  ॥ कोक्_२।१६ ॥  
  
स्निग्धस्कन्धस्रुतमधुरसः किञ्च तस्योपकण्ठे  $ कूजद्भृङ्गः कुरवकतरुर्यः कुरङ्गेक्षणायाः  &  
काले काले करिकरशिरोविभ्रमाभ्यां भुजाभ्याम्  % आश्लिष्टाङ्गो वहति मुकुलच्छद्मना रोमभेदान्  ॥ कोक्_२।१७ ॥  
  
स्थानेष्वेषु क्वचन कथितेषूत्सुका पुष्पशय्याम्  $ अध्यासीना परिजनकृतां सा न चेदीक्षिता स्यात्  &  
प्रासादो ऽस्याः परमभिमतः को ऽपि माहेन्द्रनीलस्  % तस्मिन् दृश्या तटिदिव घने चारुरूपा प्रिया मे  ॥ कोक्_२।१८ ॥  
  
सा नेत्राणाममृतगुलिका सृष्टिसारो विधातुः  $ सौन्दर्येन्दोः प्रथमकलिका दीपिका भूतधात्र्याः  &  
कन्दर्पस्य त्रिभुवनविभोः काञ्चनी केतुयष्टिः  % शृङ्गाराब्धेः शशधरकला जीवितं मे द्वितीयम्  ॥ कोक्_२।१९ ॥  
  
पश्यन्नेनां बहलसुषमामण्डलान्तर्निमग्नां  $ मध्ये ऽन्यासामपि चलदृशां ज्ञास्यसे नो कथं त्वम्   &  
ज्योत्स्नाजालस्नपितभुवना तारकाणां समीपे  % चान्द्री मूर्तिः कथय जगतो ज्ञाप्यते केन रात्रौ   ॥ कोक्_२।२० ॥  
  
सान्द्रामोदस्तिमिरनिकरश्चन्द्रमा निष्कलङ्कः  $ शैलौ हैमौ भ्रमरपटलीकीलितो व्योमभागः  &  
कम्रं चक्रं मृदुकरिकरद्वन्द्वमब्जे सलीले  % सर्वं चैतन्मदनघटितं सौम्य सम्भूय साभूत्  ॥ कोक्_२।२१ ॥  
  
नीचीकुर्वन्त्यलसवलिता नेत्रपाताः कुरङ्गान्  $ वीचीगर्वं हरति निखिलं विभ्रमान्दोलिता भ्रूः  &  
पाणी कल्पद्रुमकिसलयप्राभवं न क्षमेते  % वाणी तस्या वहति भवतां पञ्चमैर्बालमैत्रीम्  ॥ कोक्_२।२२ ॥  
  
सा कान्तिश्चेद्द्रवति कनकं तन्मुखं चेत् क इन्दुः  $ सा चेद् बिम्बाधरमधुरता तिक्ततामेति माध्वी  &  
सा वा तस्या यदि तनुलता मालती लोहतुल्या  % तौ चेदूरू कनककदलीस्तम्भयोः क्वापि डम्भः  ॥ कोक्_२।२३ ॥  
  
उक्तेष्वेव प्रसजति पुनर्नव्यलावण्यसारेष्व्  $ अङ्गेष्वस्या मम कथयतो हन्त वाचां प्रवृत्तिः  &  
तादृग्भूते मनसि विवशे किन्नु कुर्वीत सेयं  % यद्यच्चेतो विमृशति गिरां तत्तदेवाभिधेयम्  ॥ कोक्_२।२४ ॥  
  
अद्य प्रायः प्रणयिनि मयि प्रोषिते भाग्यदोषात्  $ कल्पप्रायैरहह दिवसैरेभिरुत्कण्ठमाना  &  
सञ्जायेत प्रबलविरहोद्वेजिता पेशलाङ्गी  % मूर्छद्घर्मज्वरपरवशा नीलकण्ठीव खिन्ना  ॥ कोक्_२।२५ ॥  
  
यत्रापाङ्गद्युतिकवचिते किञ्चिदुत्सार्य केशान्  $ दत्तः प्रेम्णा दिनमनु मया दीर्घिकारक्तपद्मः  &  
तस्मिन्नस्या भवति नियतं हन्त चिन्ताकुलाया  % गण्डन्यस्तः करकिसलयः कर्णजाहे ऽवतंसः  ॥ कोक्_२।२६ ॥  
  
पक्ष्मस्पन्दः समजनि सखे पश्यतोर्मां ययोः प्राङ्-  $ निष्पत्राकृन्मयि तु विधिना तादृशे दूरनीते  &  
अन्तर्बाष्पच्छुरणनिभृते साम्प्रतं ते मृगाक्ष्या  % नेत्रे धत्तस्तुहिनकणिकादन्तुराम्भोजदैन्यम्  ॥ कोक्_२।२७ ॥  
  
सान्द्रामोदं सपटु सदयं सस्मरं सानुतर्षं  $ सम्भोगान्ते मुहुरपि मया सादरं चुम्बितो यः  &  
नर्मालापस्मितलवसुधासेचनैर्मुच्यमानस्  % ताम्यत्युष्णश्वसितपवनैः सो ऽति बिम्बाधरो ऽस्याः  ॥ कोक्_२।२८ ॥  
  
क्रीडाशैलौ मदननृपतेः कान्तिपूरस्य कोकौ  $ स्यातां तस्या ध्रुवमुरसिजौ किञ्चिदापाण्डुमूलौ  &  
मद्विश्लेषः शरदुडुनिभां त्याजयन् हारमालां  % मन्ये भीतो वितरति तयोरश्रुधाराभिरन्याम्  ॥ कोक्_२।२९ ॥  
  
भूषास्वास्थां यदपि जहती तां वहत्येव काञ्चीं  $ ग्राहं ग्राहं पृथु पृथु मया मौक्तिकं गुम्भिता या  &  
श्रोणीबिम्बे सुमहति तया भूषिते कोमलाङ्ग्याः  % सालावीतां स किल मदनो मन्यते राजधानीम्  ॥ कोक्_२।३० ॥  
  
मच्चिताख्यद्विपनियमनालानयोर्द्वन्द्वमूर्वोः  $ श्रोणीभारादलसमधुना जायते खिन्नखिन्नम्  &  
आरब्धानां हर हर मया यत्र संवाहनानां  % नित्यं जाता निरवधिरसाः के ऽपि के ऽप्यन्तरायाः  ॥ कोक्_२।३१ ॥  
  
आद्वारान्तं मदभिगमनाशङ्कया चञ्चलाक्ष्या  $ यातायातैः किसलयनिभौ क्लिश्यतः पादपद्मौ  &  
मिथ्यागोत्रस्खलनमसकृत् प्रस्तुतं हन्त याभ्यां  % लब्धुं पादप्रणतिषु मया हन्त सन्ताडनानि  ॥ कोक्_२।३२ ॥  
  
यद्यप्यस्याः क्रशयति वपुर्वल्लरीं दीप्यमानो  $ विश्लेषाग्निर्द्विगुणयति तां किन्तु लावण्यलक्ष्मीम्  &  
तप्तां तप्तां नयति नितरां तानवं जातवेदा  % हैमीं लेखामपि तु जनयत्येव वर्णप्रकर्षम्  ॥ कोक्_२।३३ ॥  
  
पृथ्वीरेणूनलकनिकरे नेत्रयोर्बाष्पपूरं  $ हस्ते गण्डं सितबिसलताहारजालं स्तनाग्रे  &  
श्रोण्यां क्षौमं मलिनमसृणं सा वहत्येव हन्तेत्य्  % आस्तामेतद्बहुविलपितैर्मास्तु कालातिपातः  ॥ कोक्_२।३४ ॥  
  
स्थित्वा चूते प्रथमकथिते मुग्धकान्ताधराभं  $ दष्ट्वा स्वैरं किसलयमथ प्रेक्षणीया त्वया सा  &  
पृच्छन्ती वा मलयवपनं प्रश्रयान्मत्प्रवृत्तिं  % मद्वृत्तान्तं कथय कठिनस्येति वा प्रार्थयन्ती  ॥ कोक्_२।३५ ॥  
  
छिन्ते तापं हिमजलमयी चान्दनी किन्नु चर्चा  $ मन्दस्पन्दाः किमु सुखकरा मारुताश्चामराणाम्  &  
पृच्छन्तीनामिति सवयसां सातिरेके ऽपि तापे  % स्मित्वा रम्यं सकलमिति वा चित्तमाश्वासयन्ती  ॥ कोक्_२।३६ ॥  
  
प्रस्पन्दन्ते मलयपवना रुन्धि जालं कवाटैः  $ शम्भोर्नाम्ना शरगणमुचं भीषयेः पञ्चबाणम्  &  
जीवञ्जीवं विसृज चरितुं चन्द्रिके चन्द्रिकायाम्  % इत्थं चेटीं सजलनयनामादिशन्ती मुहुर्वा  ॥ कोक्_२।३७ ॥  
  
प्राप्तालम्बा परिजनकरैः प्राप्य वा चित्रशालां  $ मुग्धा स्वस्याश्चरणपतितं वेति तं मां निरीक्ष्य  &  
एह्युत्तिष्ठ प्रिय न कुपितास्मीति बाष्पाकुलाक्षी  % गाढाश्लेषप्रचलितकरा रुध्यमाना सखीभिः  ॥ कोक्_२।३८ ॥  
  
कोपं चण्डि त्यज परिजने दैवमत्रापराद्धं  $ येनाकाण्डे समघटि महानावयोर्विप्रयोगः  &  
इत्थं बद्धाञ्जलि कृतरुषं भावितामग्रतस्तां  % साहम्भूता प्रियचटुशतैरुद्यता वानुनेतुम्  ॥ कोक्_२।३९ ॥  
  
गण्डालम्बैर्लुलितमलकैर्धूसरैर्वक्त्रबिम्बं  $ दृष्ट्वा शुद्धस्फटिकघटिते बिम्बितं भित्तिभागे  &  
अन्तर्गेहं जलदशकलैरावृतो रोहिताङ्कः  % केनानीतः पुर इति भिया व्याहरन्ती सखीर्वा  ॥ कोक्_२।४० ॥  
  
निद्रां प्राप्ता कथमपि चिरात्तत्र चालोकिनी मां  $ शून्याश्लेषं विरचितवती हन्त घातात् कुचाद्र्योः  &  
निर्भिन्दाना निजकरधृतं कङ्कणं स्रस्तशेषं  % पश्यन्तीनां नयनकमले बध्नती वा सखीनाम्  ॥ कोक्_२।४१ ॥  
  
वक्ति ध्वाङ्क्षः सुहृदुपगमं दक्षिणे क्षीरवृक्षे  $ वामं नेत्रं स्फुरति सुचिरादुच्छ्वसित्यद्य चेतः  &  
किञ्च स्वानः श्रवणमधुरो जायते कोकिलानां  % प्राणेष्वाशामिति कथमपि भ्रातराबध्नती वा  ॥ कोक्_२।४२ ॥  
  
मुक्त्वा जीवाम्यसुसममिति व्रीलिता विस्मिता वा  $ तत्सङ्गाशा पुनरिह परं हेतुरित्यासिता वा  &  
शोचन्ती मां दयितमथवा विप्रयोगासहिष्णुं  % स्त्रीणां चेष्टास्विति हि विरहोत्थासु दिङ्मात्रमेतत्  ॥ कोक्_२।४३ ॥  
  
गाढाश्लेषव्यतिकररसग्रन्थनादूयमानः  $ सम्भोगान्ते स्वपनविधये यः पुरा धूयते स्म  &  
कण्ठोत्सङ्गान्मम स विधिना वैरिणा दूरकृष्टो  % वामो बाहुस्त्वयि सविधगे यास्यति स्पन्दमस्याः  ॥ कोक्_२।४४ ॥  
  
वक्तुर्वक्त्रं तमसि भवतो नैव दृश्येत रात्राव्  $ आमध्याह्नं भवति नियमव्याकुला वासरे सा  &  
सह्यस्पर्शे सति रविकरे तामसह्यस्मरार्तिं  % मत्सन्देशं मणिवलभिकामाश्रितः श्रावयेथाः  ॥ कोक्_२।४५ ॥  
  
त्यक्त्वा चूतानपि कुसुमितानागतो मत्समीपं  $ किन्न्वेष स्यात् कमपि कुशलोदन्तमाख्यातुकामः  &  
इत्यालीभिर्भृतजलकणं पाणिनामृष्टनेत्रं  % दृष्टः स्पष्टाक्षरमिति शनैः शंसितुं प्रक्रमेथाः  ॥ कोक्_२।४६ ॥  
  
अम्लाना ते जयति कमनीयाङ्गि मङ्गल्यभूषा  $ पत्युः पार्श्वात् सुहृदहमुपेतो ऽस्मि सन्देशहारः  &  
जातं विद्धि श्रुतिसुखगिरां कोकिलानां कुले मां  % ये पञ्चेषोः किमपि पथिकाकर्षणं षष्ठमस्त्रम्  ॥ कोक्_२।४७ ॥  
  
चोलेष्वास्ते सुमुखि कुशली त्वत्प्रियः पृच्छति त्वां  $ कच्चित् क्षेमं भजति भवतीत्यात्तवाचं भवन्तम्  &  
भूयोभूयः कथय कथयेत्यालपन्त्यश्रुमिश्रैः  % प्रीतिस्मेरैर्मदिरनयना मानयिष्यत्यपाङ्गैः  ॥ कोक्_२।४८ ॥  
  
एवं ब्रूयाः पुनरजनि यः प्रेमकोपे मिथो वां  $ जाते मौने चपलचपलस्तत्क्षणं पूर्वमुक्त्याम्  &  
तादृक्प्रेम्णश्चिरविरहिणः प्राणनाथस्य वाणी  % सेयं मत्तः श्रवणसरसा श्रूयतां श्राव्यबन्धा  ॥ कोक्_२।४९ ॥  
  
कल्याणाङ्गि प्रियसहचरीं त्वामनासादयद्भिर्  $ बाह्यैरक्षैः सह परमहं यामि कामप्यवस्थाम्  &  
धन्यं चेतः पुनरिदमहोरात्रमन्यानपेक्षं  % त्वय्यामग्नं बत ननु पृथग्भाग्यमप्येकजानाम्  ॥ कोक्_२।५० ॥  
  
माद्यद्भृङ्गैः कुमुदपवनैस्तर्ज्यमानस्य घोरैर्  $ आतङ्काख्ये सरसि लुठतो हा निशीथे निशीथे  &  
निद्रामूके जगति रुदति श्वासचिन्ताजुषो मे  % सङ्क्रन्दन्तश्चटुलनयने चक्रवाकाः सहायाः  ॥ कोक्_२।५१ ॥  
  
मोहाद्वैतं विहरति धृतिर्लीयते जाड्यमीने  $ भात्युन्मादो भ्रमति मतिरित्यादि सो ऽहं न वेद्मि  &  
बाणं मुञ्चन् परिसरचरो न स्वपन् नापि खादन्  % कृत्स्नं जानात्यलसगमने केवलं पञ्चबाणः  ॥ कोक्_२।५२ ॥  
  
काले चास्मिन् कनदलिभृतः कम्पिताग्रप्रवालाः  $ कम्रा वल्ल्यः किमपि मरुता चुम्बिता दक्षिणेन  &  
किञ्चिद्दष्टाधरकिसलयां प्राङ्मया भोगकाले  % सीत्कुर्वाणां धुतकरतलां त्वां प्रिये स्मारयन्ति  ॥ कोक्_२।५३ ॥  
  
अंसालम्बिश्लथकचभरं हस्तरुद्धाम्बरान्तं  $ प्राक्क्रीडान्ते तव मणिगवाक्षोपकण्ठेषु चारम्  &  
स्मारं स्मारं कथमपि मया मुह्यता सह्यते ऽसौ  % मन्दो वायुः सुतनु बकुलोद्भेदसौरभ्यबन्धुः  ॥ कोक्_२।५४ ॥  
  
तीर्त्वा रात्रिं विरहमहतीं तीव्रतापां कथञ्चिद्  $ दृष्ट्वा भानोः किरणमरुणं जम्भशत्रोर्दिगन्ते  &  
प्रत्युद्यान्तीं त्वरितमबलां श्लिष्यते भाग्यसीम्ने  % सारङ्गाक्षि स्पृहयति मनो हन्त चक्राख्ययूने  ॥ कोक्_२।५५ ॥  
  
उत्कण्ठो ऽस्मि त्वदुदितधिया मुग्धहंसीनिनादे  $ त्वद्भूषायां हरिति सततं लोचने पातयामि  &  
त्वत्संस्पृष्टे मम च वपुषि प्रेम बध्नामि कान्ते  % सत्यं प्राणानपि परमहं त्वत्प्रियान् धारयामि  ॥ कोक्_२।५६ ॥  
त्वं चाहं च क्षितिमुपगतावित्यविश्लेषचिन्ता  $ निन्दावन्तौ स्मर इति मिथो वाक्यसम्भेदसौख्यम्  &  
स्पृश्येते नौ निशि शशिकरैरङ्गके यौगपद्यात्  % तेनाप्यस्ति द्विरदगमने सत्यमाश्लेषबुद्धिः  ॥ कोक्_२।५७ ॥  
  
हाहन्तास्मिन्नसुलभमिथोदर्शने विप्रयोगे  $ सैवालम्बो मम भगवती भावनाकल्पवल्ली  &  
त्वामासीनामसकृदनया गाढमालिङ्ग्य रागाद्  % अङ्कारूढामलघुजघने नोचितं वक्तुमन्यत्  ॥ कोक्_२।५८ ॥  
  
जातं चेतो मदनसुभटस्याद्य योग्यं शरव्यं  $ नैकच्छिद्रं नियतममुतः सुभ्रु विभ्रंशि धैर्यम्  &  
कालात् क्षीणे पुनरवयवे वर्धते केवलं नो  % तापस्तीव्रस्मरहुतभुजा तस्य वर्णोद्गमो ऽपि  ॥ कोक्_२।५९ ॥  
  
एवम्प्राया न हि न विरहे जीवितुं सन्त्युपायाः  $ सत्यं तैस्तैः कृतधृतिरहं प्राणिमि प्राणनाथे  &  
निश्चित्यैवं निरुपमगुणे साहसेभ्यो निवृत्ता  % त्वं च स्नानादिषु सवयसां प्रार्थनां मा निषेधीः  ॥ कोक्_२।६० ॥  
  
तीर्णप्रायो विरहजलधिः शैलकन्याप्रसादाच्  $ छेषं मासद्वितयमबले सह्यतां मा विषीद  &  
धूपोद्गारैः सुरभिषु ततो भीरु सौधान्तरेषु  % क्रीडिष्यावो नवजलधरध्वानमन्द्राण्यहानि  ॥ कोक्_२।६१ ॥  
  
कच्चिच्चित्ते स्फुरति चपलापाङ्गि चूर्ण्यां कदाचित्  $ स्रस्तोत्तंसं धवलनयनं धौतबिम्बाधरोष्ठम्  &  
स्नानान्ते ते मुखमुपसखि प्रेक्षमाणे मयि द्राग्-  % वक्षोदघ्ने पयसि पुनरप्यावयोर्मज्जनं तत्  ॥ कोक्_२।६२ ॥  
  
आश्लिष्यन्तं विटपभुजया तत्र वल्लीरनेकाः  $ क्रीडारामे कमपि तरुणं वीक्ष्य माकन्दवृक्षम्  &  
साचीकृत्य स्फुरदधरया चण्डि वक्त्रं भवत्या  % सुभ्रूभङ्गः सजलकणिकः प्रेषितो मय्यपाङ्गः  ॥ कोक्_२।६३ ॥  
  
प्रत्याख्यातः प्रणयिनि रुषा बिम्बितो ऽहं स्तने ते  $ सैरन्ध्र्यज्ञा स्थगयितुमभूच्चन्दनेन प्रवृत्ता  &  
मा पाटीरं पुलकिनि पुनश्चात्र लिम्पेति शंसत्य्  % आलीवृन्दे स्मितजुषि कृता दृक्त्वया व्रीलगर्भा  ॥ कोक्_२।६४ ॥  
  
उच्चिन्वत्याः किसलयरुचा पाणिनोद्यानपुष्पं  $ साकं भृङ्गैस्तव मयि मुखाम्भोजसौरभ्यलुब्धे  &  
रेणुत्रस्ता इव सुमनसां दक्षिणाः केलिसख्यः  % कञ्चित्कालं करकिसलयैरप्यधुर्लोचनानि  ॥ कोक्_२।६५ ॥  
  
इत्येतस्मान्मम कुशलितां विद्ध्यभिज्ञानदानाद्  $ भूयश्चैकं शृणु सहचरीं धूतनैकानुनीतिम्  &  
केलीहंसे स्मरजुषि हठाच्चुम्बतीषत्स्तनन्तीं  % त्वं तु स्मृत्वा किमपि बहलव्रीलमालोकथा माम्  ॥ कोक्_२।६६ ॥  
  
रागो नाम त्रुटति विरहेणेति लोकप्रवादस्  $ त्वत्सम्बद्धो मम शतगुणः सङ्गमाद्विप्रयोगे  &  
सो ऽयं भेदो विषयभिदया सङ्गमे त्वं किलैका  % विश्लेषे तु त्रिभुवनमिदं जायते त्वन्मयं हि  ॥ कोक्_२।६७ ॥  
  
एतत्कृत्यं प्रियसख मम भ्रातुरार्तस्य कृत्वा  $ नासीरः स्या जगति करुणाशालिनां संविभागे  &  
शंसन्ति त्वां ननु परभृतं शैशवे यद्भृतो ऽन्यैः  % पत्रिव्राताभरण भरणेनाद्य स त्वं परेषाम्  ॥ कोक्_२।६८ ॥  
  
एवं तस्या विरहविधुरं जीवितं स्थापयित्वा  $ गच्छ स्वेच्छाविहरण यथाप्रार्थितं दिग्विभागम्  &  
मान्यश्रीः स्यान्मदननृपतेः कोकिला ते ऽनुकूला  % भूयान्मैवं सकृदपि तया विप्रयोगप्रसङ्गः  ॥ कोक्_२।६९ ॥  
  
  
  
  
