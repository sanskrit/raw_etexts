---
title: 'Kalidasa: Meghaduta, according to Vallabhadeva (with pada markers)'

---
## Intro
  
  
  
  
 Kalidasa: Meghaduta, according to Vallabhadeva (with pada markers)  
  
  
  
  
Kalidasa: Meghaduta, according to Vallabhadeva's commentary  
Based on the edition by Eugen Hultzsch: Kalidasa's Meghaduta,  
ed. from Manuscripts with the commentary of Vallabhadeva.  
London : Royal Asiatic Society 1911                                                                                                                                                                                                                                                                                                                                                                                                                                                                                                                                                                                                                     
Prize Publication Fund ; 4  
  
  
  
Input by Asko Parpola  
July 2013  
  
  
  
TEXT WITH PADA MARKERS  
  
  
  
  


## पाठः
  
  
  
  
  
  
पद मर्केर्स्  
  
ड़ोर् अ ड़ोउर्-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  ॥  
  
  
  
कश् चित् कान्ताविरहगुरुणा स्वाधिकारप्रमत्तः  $ शापेनास्तङ्गमितमहिमा वर्षभोग्येण भर्तुः  &  
यक्षश् चक्रे जनकतनयास्नानपुण्योदकेषु  % स्निग्धच्छायातरुषु वसतिं रामगिर्याश्रमेषु  ॥ क्म्द्व्_१ ॥  
  
तस्मिन्न् अद्रौ कति चिद् अबलाविप्रयुक्तः स कामी  $ नीत्वा मासान् कनकवलयभ्रंशरिक्तप्रकोष्ठः  &  
आषाढस्य प्रशमदिवसे मेघम् आश्लिष्टसानुं  % वप्रक्रीडापरिणतगजप्रेक्षणीयं ददर्श  ॥ क्म्द्व्_२ ॥  
  
तस्य स्थित्वा कथम् अपि पुरः केतकाधानहेतोर्  $ अन्तर्बाष्पश् चिरम् अनुचरो राजराजस्य दध्यौ  &  
मेघालोके भवति सुखिनो ऽप्य् अन्यथावृत्ति चेतः  % कण्ठाश्लेषप्रणयिनि जने किं पुनर् दूरसंस्थे  ॥ क्म्द्व्_३ ॥  
  
प्रत्यासन्ने नभसि दयिताजीवितालम्बनार्थी  $ जीमूतेन स्वकुशलमयीं हारयिष्यन् प्रवृत्तिम्  &  
स प्रत्यग्रैः कुटजकुसुमैः कल्पितार्घाय तस्मै  % प्रीतः प्रीतिप्रमुखवचनं स्वागतं व्याजहार  ॥ क्म्द्व्_४ ॥  
  
धूमज्योतिःसलिलमरुतां सन्निपातः क्व मेघः  $ सन्देशार्थाः क्व पटुकरणैः प्राणिभिः प्रापणीयाः  &  
इत्य् औत्सुक्याद् अपरिगणयन् गुह्यकस् तं ययाचे  % कामार्ता हि प्रणयकृपणाश् चेतनाचेतनेषु  ॥ क्म्द्व्_५ ॥  
  
जातं वंशे भुवनविदिते पुष्करावर्तकानां  $ जानामि त्वां प्रकृतिपुरुषं कामरूपं मघोनः  &  
तेनार्थित्वं त्वयि विधिवशाद् दूरबन्धुर् गतो ऽहं  % याच्ञा वन्ध्या वरम् अधिगुणे नाधमे लब्धकामा  ॥ क्म्द्व्_६ ॥  
  
सन्तप्तानां त्वम् असि शरणं तत् पयोद प्रियायाः  $ सन्देशं मे हर धनपतिक्रोधविश्लेषितस्य  &  
गन्तव्या ते वसतिर् अलका नाम यक्षेश्वराणां  % बाह्योद्यानस्थितहरशिरश्चन्द्रिकाधौतहर्म्या  ॥ क्म्द्व्_७ ॥  
  
त्वाम् आरूढं पवनपदवीम् उद्गृहीतालकान्ताः  $ प्रेक्षिष्यन्ते पथिकवनिताः प्रत्ययाद् आश्वसन्त्यः  &  
कः सन्नद्धे विरहविधुरां त्वय्य् उपेक्षेत जायां  % न स्याद् अन्यो ऽप्य् अहम् इव जनो यः पराधीनवृत्तिः  ॥ क्म्द्व्_८ ॥  
  
आपृच्छस्व प्रियसखम् अमुं तुङ्गम् आलिङ्ग्य शैलं  $ वन्द्यैः पुंसां रघुपतिपदैर् अङ्कितं मेखलासु  &  
काले काले भवति भवता यस्य संयोगम् एत्य  % स्नेहव्यक्तिश् चिरविरहजं मुञ्चतो बाष्पम् उष्णम्  ॥ क्म्द्व्_९ ॥  
  
मन्दं मन्दं नुदति पवनश् चानुकूलो यथा त्वां  $ वामश् चायं नदति मधुरं चातकस् तोयगृध्नुः  &  
गर्भाधानस्थिरपरिचया नूनम् आबद्धमालाः  % सेविष्यन्ते नयनसुभगं खे भवन्तं बलाकाः  ॥ क्म्द्व्_१० ॥  
  
तां चावश्यं दिवसगणनातत्पराम् एकपत्नीम्  $ अव्यापन्नाम् अविहतगतिर् द्रक्ष्यसि भ्रातृजायाम्  &  
आशाबन्धः कुसुमसदृशं प्रायशो ह्य् अङ्गनानां  % सद्यःपातप्रणयि हृदयं विप्रयोगे रुणद्धि  ॥ क्म्द्व्_११ ॥  
  
कर्तुं यच् च प्रभवति महीम् उच्छिलिन्ध्राम् अवन्ध्यं  $ तच् छ्रुत्वा ते श्रवणसुभगं गर्जितं मानसोत्काः  &  
आ कैलासाद् बिसकिसलयच्छेदपाथेयवन्तः  % सम्पत्स्यन्ते नभसि भवतो राजहंसाः सहायाः  ॥ क्म्द्व्_१२ ॥  
  
मार्गं तावच् छृणु कथयतस् त्वत्प्रयाणानुकूलं  $ सन्देशं मे तदनु जलद श्रोष्यसि श्रोत्रपेयम्  &  
खिन्नः खिन्नः शिखरिषु पदं न्यस्य गन्तासि यत्र  % क्षीणः क्षीणः परिलघु पयः स्रोतसां चोपभुज्य  ॥ क्म्द्व्_१३ ॥  
अद्रेः शृङ्गं हरति पवनः किं स्विद् इत्य् उन्मुखीभिर्  $ दृष्टोत्साहश् चकितचकितं मुग्धसिद्धाङ्गनाभिः  &  
स्थानाद् अस्मात् सरसनिचुलाद् उत्पतोदङ्मुखः खं  % दिङ्नागानां पथि परिहरन् स्थूलहस्तावलेहान्  ॥ क्म्द्व्_१४ ॥  
  
रत्नच्छायाव्यतिकर इव प्रेक्ष्यम् एतत् पुरस्ताद्  $ वल्मीकाग्रात् प्रभवति धनुष्खण्डम् आखण्डलस्य  &  
येन श्यामं वपुर् अतितरां कान्तिम् आपत्स्यते ते  % बर्हेणेव स्फुरितरुचिना गोपवेशस्य विष्णोः  ॥ क्म्द्व्_१५ ॥  
  
त्वय्य् आयत्तं कृषिफलम् इति भ्रूविलासानभिज्ञैः  $ प्रीतिस्निग्धैर् जनपदवधूलोचनैः पीयमानः  &  
सद्यःसीरोत्कषणसुरभि क्षेत्रम् आरुह्य मालं  % किं चित् पश्चाद् प्रवलय गतिं भूय एवोत्तरेण  ॥ क्म्द्व्_१६ ॥  
  
त्वाम् आसारप्रशमितवनोपप्लवं साधु मूर्ध्ना  $ वक्ष्यत्य् अध्वश्रमपरिगतं सानुमान् आम्रकूटः  &  
न क्षुद्रो ऽपि प्रथमसुकृतापेक्षया संश्रयाय  % प्राप्ते मित्रे भवति विमुखः किं पुनर् यस् तथोच्चैः  ॥ क्म्द्व्_१७ ॥  
  
छन्नोपान्तः परिणतफलद्योतिभिः काननाम्रैस्  $ त्वय्य् आरूढे शिखरम् अचलः स्निग्धवेणीसवर्णे  &  
नूनं यास्यत्य् अमरमिथुनप्रेक्षणीयाम् अवस्थां  % मध्ये श्यामः स्तन इव भुवः शेषविस्तारपाण्डुः  ॥ क्म्द्व्_१८ ॥  
  
स्थित्वा तस्मिन् वनचरवधूभुक्तकुञ्जे मुहूर्तं  $ तोयोत्सर्गद्रुततरगतिस् तत्परं वर्त्म तीर्णः  &  
रेवां द्रक्ष्यस्य् उपलविषमे विन्ध्यपादे विशीर्णां  % भक्तिच्छेदैर् इव विरचितां भूतिम् अङ्गे गजस्य  ॥ क्म्द्व्_१९ ॥  
  
तस्यास् तिक्तैर् वनगजमदैर् वासितं वान्तवृष्टिर्  $ जम्बूषण्डप्रतिहतरयं तोयम् आदाय गच्छेः  &  
अन्तःसारं घन तुलयितुं नानिलः शक्ष्यति त्वां  % रिक्तः सर्वो भवति हि लघुः पूर्णता गौरवाय  ॥ क्म्द्व्_२० ॥  
  
नीपं दृष्ट्वा हरितकपिशं केसरैर् अर्धरूढैर्  $ आविर्भूतप्रथममुकुलाः कन्दलीश् चानुकच्छम्  &  
दग्धारण्येष्व् अधिकसुरभिं गन्धम् आघ्राय चोर्व्याः  % सारङ्गास् ते जललवमुचः सूचयिष्यन्ति मार्गम्  ॥ क्म्द्व्_२१ ॥  
  
उत्पश्यामि द्रुतम् अपि सखे मत्प्रियार्थं यियासोः  $ कालक्षेपं ककुभसुरभौ पर्वते पर्वते ते  &  
शुक्लापाङ्गैः सनयनजलैः स्वागतीकृत्य केकाः  % प्रत्युद्यातः कथम् अपि भवान् गन्तुम् आशु व्यवस्येत्  ॥ क्म्द्व्_२२ ॥  
  
पाण्डुच्छायोपवनवृतयः केतकैः सूचिभिन्नैर्  $ नीडारम्भैर् गृहबलिभुजाम् आकुलग्रामचैत्याः  &  
त्वय्य् आसन्ने फलपरिणतिश्यामजम्बूवनान्ताः  % सम्पत्स्यन्ते कतिपयदिनस्थायिहंसा दशार्णाः  ॥ क्म्द्व्_२३ ॥  
  
तेषां दिक्षु प्रथितविदिशालक्षणां राजधानीं  $ गत्वा सद्यः फलम् अविकलं कामुकत्वस्य लब्धा  &  
तीरोपान्तस्तनितसुभगं पास्यसि स्वादु यत् तत्  % सभ्रूभङ्गं मुखम् इव पयो वेत्रवत्याश् चलोर्मि  ॥ क्म्द्व्_२४ ॥  
  
नीचैराख्यं गिरिम् अधिवसेस् तत्र विश्रामहेतोस्  $ त्वत्सम्पर्कात् पुलकितम् इव प्रौढपुष्पैः कदम्बैः  &  
यः पण्यस्त्रीरतिपरिमलोद्गारिभिर् नागराणाम्  % उद्दामानि प्रथयति शिलावेश्मभिर् यौवनानि  ॥ क्म्द्व्_२५ ॥  
  
विश्रान्तः सन् व्रज वननदीतीरजातानि सिञ्चन्न्  $ उद्यानानां नवजलकणैर् यूथिकाजालकानि  &  
गण्डस्वेदापनयनरुजाक्लान्तकर्णोत्पलानां  % छायादानात् क्षणपरिचितः पुष्पलावीमुखानाम्  ॥ क्म्द्व्_२६ ॥  
  
वक्रः पन्था यद् अपि भवतः प्रस्थितस्योत्तराशां  $ सौधोत्सङ्गप्रणयविमुखो मा स्म भूर् उज्जयिन्याः  &  
विद्युद्दामस्फुरितचकितैस् तत्र पौराङ्गनानां  % लोलापाङ्गैर् यदि न रमसे लोचनैर् वञ्चितो ऽसि  ॥ क्म्द्व्_२७ ॥  
  
वीचिक्षोभस्तनितविहगश्रेणिकाञ्चीगुणायाः  $ संसर्पन्त्याः स्खलितसुभगं दर्शितावर्तनाभेः  &  
निर्विन्ध्यायाः पथि भव रसाभ्यन्तरः सन्निपत्य  % स्त्रीणाम् आद्यं प्रणयवचनं विभ्रमो हि प्रियेषु  ॥ क्म्द्व्_२८ ॥  
  
वेणीभूतप्रतनुसलिलां ताम् अतीतस्य सिन्धुं  $ पाण्डुच्छायां तटरुहतरुभ्रंशिभिर् जीर्णपर्णैः  &  
सौभाग्यं ते सुभग विरहावस्थया व्यञ्जयन्तीं  % कार्श्यं येन त्यजति विधिना स त्वयैवोपपाद्यः  ॥ क्म्द्व्_२९ ॥  
  
प्राप्यावन्तीन् उदयनकथाकोविदग्रामवृद्धान्  $ पूर्वोद्दिष्टाम् अनुसर पुरीं श्रीविशालां विशालाम्  &  
स्वल्पीभूते सुचरितफले स्वर्गिणां गां गतानां  % शेषैः पुण्यैर् हृतम् इव दिवः कान्तिमत् खण्डम् एकम्  ॥ क्म्द्व्_३० ॥  
  
दीर्घीकुर्वन् पटु मदकलं कूजितं सारसानां  $ प्रत्यूषेषु स्फुटितकमलामोदमैत्रीकषायः  &  
यत्र स्त्रीणां हरति सुरतग्लानिम् अङ्गानुकूलः  % सिप्रावातः प्रियतम इव प्रार्थनाचाटुकारः  ॥ क्म्द्व्_३१ ॥  
  
जालोद्गीर्णैर् उपचितवपुः केशसंस्कारधूमैर्  $ बन्धुप्रीत्या भवनशिखिभिर् दत्तनृत्तोपहारः  &  
हर्म्येष्व् अस्याः कुसुमसुरभिष्व् अध्वखिन्नान्तरात्मा  % नीत्वा रात्रिं ललितवनितापादरागाङ्कितेषु  ॥ क्म्द्व्_३२ ॥  
  
भर्तुः कण्ठच्छविर् इति गणैः सादरं दृश्यमाणः  $ पुण्यं यायास् त्रिभुवनगुरोर् धाम चण्डेश्वरस्य  &  
धूतोद्यानं कुवलयरजोगन्धिभिर् गन्धवत्यास्  % तोयक्रीडानिरतयुवतिस्नानतिक्तैर् मरुद्भिः  ॥ क्म्द्व्_३३ ॥  
  
अप्य् अन्यस्मिञ् जलधर महाकालम् आसाद्य काले  $ स्थातव्यं ते नयनविषयं यावद् अभ्येति भानुः  &  
कुर्वन् सन्ध्याबलिपटहतां शूलिनः श्लाघनीयाम्  % आमन्द्राणां फलम् अविकलं लप्स्यसे गर्जितानाम्  ॥ क्म्द्व्_३४ ॥  
  
पादन्यासक्वणितरशनास् तत्र लीलावधूतै  $ रत्नच्छायाखचितवलिभिश् चामरैः क्लान्तहस्ताः  &  
वेश्यास् त्वत्तो नखपदसुखान् प्राप्य वर्षाग्रबिन्दून्  % आमोक्ष्यन्ति त्वयि मधुकरश्रेणिदीर्घान् कटाक्षान्  ॥ क्म्द्व्_३५ ॥  
  
पश्चाद् उच्चैर्भुजतरुवनं मण्डलेनाभिलीनः  $ सान्ध्यं तेजः प्रतिनवजपापुष्परक्तं दधानः  &  
नृत्तारम्भे हर पशुपतेर् आर्द्रनागाजिनेच्छां  % शान्तोद्वेगस्तिमितनयनं दृष्टभक्तिर् भवान्या  ॥ क्म्द्व्_३६ ॥  
  
गच्छन्तीनां रमणवसतिं योषितां तत्र नक्तं  $ रुद्धालोके नरपतिपथे सूचिभेद्यैस् तमोभिः  &  
सौदामिन्या कनकनिकषस्निग्धया दर्शयोर्वीं  % तोयोत्सर्गस्तनितमुखरो मा स्म भूर् विक्लवास् ताः  ॥ क्म्द्व्_३७ ॥  
  
तां कस्यां चिद् भवनवलभौ सुप्तपारावतायां  $ नीत्वा रात्रिं चिरविलसनात् खिन्नविद्युत्कलत्रः  &  
दृष्टे सूर्ये पुनर् अपि भवान् वाहयेद् अध्वशेषं  % मन्दायन्ते न खलु सुहृदाम् अभ्युपेतार्थकृत्याः  ॥ क्म्द्व्_३८ ॥  
  
तस्मिन् काले नयनसलिलं योषितां खण्डितानां  $ शान्तिं नेयं प्रणयिभिर् अतो वर्त्म भानोस् त्यजाशु  &  
प्रालेयास्रं कमलवदनात् सो ऽपि हर्तुं नलिन्याः  % प्रत्यावृत्तस् त्वयि कररुधि स्याद् अनल्पाभ्यसूयः  ॥ क्म्द्व्_३९ ॥  
  
गम्भीरायाः पयसि सरितश् चेतसीव प्रसन्ने  $ छायात्मापि प्रकृतिसुभगो लप्स्यते ते प्रवेशम्  &  
तस्मात् तस्याः कुमुदविशदान्य् अर्हसि त्वं न धैर्यान्  % मोघीकर्तुं चटुलशफरोद्वर्तनप्रेक्षितानि  ॥ क्म्द्व्_४० ॥  
  
तस्याः किं चित् करधृतम् इव प्राप्तवानीरशाखं  $ हृत्वा नीलं सलिलवसनं मुक्तरोधोनितम्बम्  &  
प्रस्थानं ते कथम् अपि सखे लम्बमानस्य भावि  % ज्ञातास्वादः पुलिनजघनां को विहातुं समर्थः  ॥ क्म्द्व्_४१ ॥  
  
त्वन्निष्यन्दोच्छ्वसितवसुधागन्धसम्पर्कपुण्यः  $ स्रोतोरन्ध्रध्वनितसुभगं दन्तिभिः पीयमानः  &  
नीचैर् वास्यत्य् उपजिगमिषोर् देवपूर्वं गिरिं ते  % शीतो वायुः परिणमयिता काननोदुम्बराणाम्  ॥ क्म्द्व्_४२ ॥  
  
तत्र स्कन्दं नियतवसतिं पुष्पमेघीकृतात्मा  $ पुष्पासारैः स्नपयतु भवान् व्योमगङ्गाजलार्द्रैः  &  
रक्षाहेतोर् नवशशिभृता वासवीनां चमूनाम्  % अत्यादित्यं हुतवहमुखे सम्भृतं तद्द् हि तेजः  ॥ क्म्द्व्_४३ ॥  
  
ज्योतिर्लेखावलयि गलितं यस्य बर्हं भवानी  $ पुत्रप्रीत्या कुवलयपदप्रापि कर्णे करोति  &  
धौतापाङ्गं हरशशिरुचा पावकेस् तं मयूरं  % पश्चाद् अद्रिग्रहणगुरुभिर् गर्जितैर् नर्तयेथाः  ॥ क्म्द्व्_४४ ॥  
  
आराध्यैवं शरवणभुवं देवम् उल्लङ्घिताध्वा  $ सिद्धद्वन्द्वैर् जलकणभयाद् वीणिभिर् मुक्तमार्गः  &  
व्यालम्बेथाः सुरभितनयालम्भजां मानयिष्यन्  % स्रोतोमूर्त्या भुवि परिणतां रन्तिदेवस्य कीर्तिम्  ॥ क्म्द्व्_४५ ॥  
  
त्वय्य् आदातुं जलम् अवनते शार्ङ्गिणो वर्णचौरे  $ तस्याः सिन्धोः पृथुम् अपि तनुं दूरभावात् प्रवाहम्  &  
प्रेक्षिष्यन्ते गगनगतयो दूरम् आवर्ज्य दृष्टीर्  % एकं मुक्तागुणम् इव भुवः स्थूलमध्येन्द्रनीलम्  ॥ क्म्द्व्_४६ ॥  
  
ताम् उत्तीर्य व्रज परिचितभ्रूलताविभ्रमाणां  $ पक्ष्मोत्क्षेपाद् उपरिविलसत्कृष्णशारप्रभाणाम्  &  
कुन्दक्षेपानुगमधुकरश्रीमुषाम् आत्मबिम्बं  % पात्रीकुर्वन् दशपुरवधूनेत्रकौतूहलानाम्  ॥ क्म्द्व्_४७ ॥  
  
ब्रह्मावर्तं जनपदम् अधश्छायया गाहमानः  $ क्षेत्रं क्षत्रप्रधनपिशुनं कौरवं तद् भजेथाः  &  
राजन्यानां शितशरशतैर् यत्र गाण्डीवधन्वा  % धारापातैस् त्वम् इव कमलान्य् अभ्यवर्षन् मुखानि  ॥ क्म्द्व्_४८ ॥  
  
हित्वा हालाम् अभिमतरसां रेवतीलोचनाङ्कां  $ बन्धुप्रीत्या समरविमुखो लाङ्गली याः सिषेवे  &  
कृत्वा तासाम् अभिगमम् अपां सोम्य सारस्वतीनाम्  % अन्तःस्वच्छस् त्वम् अपि भविता वर्णमात्रेण कृष्णः  ॥ क्म्द्व्_४९ ॥  
  
तस्माद् गच्छेर् अनुकनखलं शैलराजावतीर्णां  $ जह्नोः कन्यां सगरतनयस्वर्गसोपानपङ्क्तिम्  &  
गौरीवक्त्रभ्रुकुटिरचनां या विहस्येव फेनैः  % शम्भोः केशग्रहणम् अकरोद् इन्दुलग्नोर्मिहस्ता  ॥ क्म्द्व्_५० ॥  
तस्याः पातुं सुरगज इव व्योम्नि पूर्वार्धलम्बी  $ त्वं चेद् अच्छस्फटिकविशदं तर्कयेस् तिर्यग् अम्भः  &  
संसर्पन्त्या सपदि भवतः स्रोतसि च्छायया सा  % स्याद् अस्थानोपनतयमुनासङ्गम् एवाभिरामा  ॥ क्म्द्व्_५१ ॥  
  
आसीनानां सुरभितशिलं नाभिगन्धैर् मृगाणां  $ तस्या एव प्रभवम् अचलं प्राप्य गौरं तुषारैः  &  
वक्ष्यस्य् अध्वश्रमविनयने तस्य शृङ्गे निषण्णः  % शोभां रम्यां त्रिनयनवृषोत्खातपङ्कोपमेयाम्  ॥ क्म्द्व्_५२ ॥  
  
तं चेद् वायौ सरति सरलस्कन्धसङ्घट्टजन्मा  $ बाधेतोल्काक्षपितचमरीवालभारो दवाग्निः  &  
अर्हस्य् एनं शमयितुम् अलं वारिधारासहस्रैर्  % आपन्नार्तिप्रशमनफलाः सम्पदो ह्य् उत्तमानाम्  ॥ क्म्द्व्_५३ ॥  
  
ये त्वां मुक्तध्वनिम् असहनाः कायभङ्गाय तस्मिन्  $ दर्पोत्सेकाद् उपरि शरभा लङ्घयिष्यन्त्य् अलङ्घ्यम्  &  
तान् कुर्वीथास् तुमुलकरकावृष्टिहासावकीर्णान्  % के वा न स्युः परिभवपदं निष्फलारम्भयत्नाः  ॥ क्म्द्व्_५४ ॥  
  
तत्र व्यक्तं दृषदि चरणन्यासम् अर्धेन्दुमौलेः  $ शश्वत् सिद्धैर् उपहृतबलिं भक्तिनम्रः परीयाः  &  
यस्मिन् दृष्टे करणविगमाद् ऊर्ध्वम् उद्धूतपापाः  % कल्पन्ते ऽस्य स्थिरगणपदप्राप्तये श्रद्दधानाः  ॥ क्म्द्व्_५५ ॥  
  
शब्दायन्ते मधुरम् अनिलैः कीचकाः पूर्यमाणाः  $ संरक्ताभिस् त्रिपुरविजयो गीयते किन्नरीभिः  &  
निर्ह्रादी ते मुरज इव चेत् कन्दरासु ध्वनिः स्यात्  % सङ्गीतार्थो ननु पशुपतेस् तत्र भावी समस्तः  ॥ क्म्द्व्_५६ ॥  
  
प्रालेयाद्रेर् उपतटम् अतिक्रम्य तांस् तान् विशेषान्  $ हंसद्वारं भृगुपतियशोवर्त्म यत् क्रौञ्चरन्ध्रम्  &  
तेनोदीचीं दिशम् अभिसरेस् तिर्यगायामशोभी  % श्यामः पादो बलिनियमनाभ्युद्यतस्येव विष्णोः  ॥ क्म्द्व्_५७ ॥  
  
गत्वा चोर्ध्वं दशमुखभुजोच्छ्वासितप्रस्थसन्धेः  $ कैलासस्य त्रिदशवनितादर्पणस्यातिथिः स्याः  &  
शृङ्गोच्छ्रायैः कुमुदविशदैर् यो वितत्य स्थितः खं  % राशीभूतः प्रतिनिशम् इव त्र्यम्बकस्याट्टहासः  ॥ क्म्द्व्_५८ ॥  
  
उत्पश्यामि त्वयि तटगते स्निग्धभिन्नाञ्जनाभे  $ सद्यःकृत्तद्विरददशनच्छेदगौरस्य तस्य  &  
लीलाम् अद्रेः स्तिमितनयनप्रेक्षणीयां भवित्रीम्  % अंसन्यस्ते सति हलभृतो मेचके वाससीव  ॥ क्म्द्व्_५९ ॥  
  
हित्वा नीलं भुजगवलयं शम्भुना दत्तहस्ता  $ क्रीडाशैले यदि च विहरेत् पादचारेण गौरी  &  
भङ्गीभक्त्या विरचितवपुः स्तम्भितान्तर्जलो ऽस्याः  % सोपानत्वं कुरु सुखपदस्पर्शम् आरोहणेषु  ॥ क्म्द्व्_६० ॥  
  
तत्रावश्यं जनितसलिलोद्गारम् अन्तःप्रवेशान्  $ नेष्यन्ति त्वां सुरयुवतयो यन्त्रधारागृहत्वम्  &  
ताभ्यो मोक्षस् तव यदि सखे घर्मलब्धस्य न स्यात्  % क्रीडालोलाः श्रवणपरुषैर् गर्जितैर् भाययेस् ताः  ॥ क्म्द्व्_६१ ॥  
  
हेमाम्भोजप्रसवि सलिलं मानसस्याददानः  $ कुर्वन् कामात् क्षणमुखपटप्रीतिम् ऐरावणस्य  &  
धुन्वन् वातैः सजलपृषतैः कल्पवृक्षांशुकानि  % च्छायाभिन्नः स्फटिकविशदं निर्विशेः परवतं तम्  ॥ क्म्द्व्_६२ ॥  
  
तस्योत्सङ्गे प्रणयिन इव स्रस्तगङ्गादुगूलां  $ न त्वं दृष्ट्वा न पुनर् अलकां ज्ञास्यसे कामचारिन्  &  
या वः काले वहति सलिलोद्गारम् उच्चैर्विमाना  % मुक्ताजालग्रथितम् अलकं कामिनीवाभ्रवृन्दम्  ॥ क्म्द्व्_६३ ॥  
  
विद्युत्वन्तं ललितवनिताः सेन्द्रचापं सचित्राः  $ सङ्गीताय प्रहतमुरजाः स्निग्धगम्भीरघोषम्  &  
अन्तस्तोयं मणिमयभुवस् तुङ्गम् अभ्रंलिहाग्राः  % प्रासादास् त्वां तुलयितुम् अलं यत्र तैस् तैर् विशेषैः  ॥ क्म्द्व्_६४ ॥  
  
हस्ते लीलाकमलम् अलकं बालकुन्दानुविद्धं  $ नीता रोध्रप्रसवरजसा पाण्डुताम् आननश्रीः  &  
चूडापाशे नवकुरवकं चारु कर्णे शिरीषं  % सीमन्ते च त्वदुपगमजं यत्र नीपं वधूनाम्  ॥ क्म्द्व्_६५ ॥  
  
यस्यां यक्षाः सितमणिमयान्य् एत्य हर्म्यस्थलानि  $ ज्योतिश्छायाकुसुमरचनान्य् उत्तमस्त्रीसहायाः  &  
आसेवन्ते मधु रतिफलं कल्पवृक्षप्रसूतं  % त्वद्गम्भीरध्वनिषु शनकैः पुष्करेष्व् आहतेषु  ॥ क्म्द्व्_६६ ॥  
  
यत्र स्त्रीणां प्रियतमभुजालिङ्गनोच्छ्वासितानाम्  $ अङ्गग्लानिं सुरतजनितां तन्तुजालावलम्बाः  &  
त्वत्संरोधापगमविशदैश् चोतिताश् चन्द्रपादैर्  % व्यालुम्पन्ति स्फुटजललवस्यन्दिनश् चन्द्रकान्ताः  ॥ क्म्द्व्_६७ ॥  
  
नेत्रा नीताः सततगतिना यद् विमानाग्रभूमीर्  $ आलेख्यानां नवजलकणैर् दोषम् उत्पाद्य सद्यः  &  
शङ्कास्पृष्टा इव जलमुचस् त्वादृशा यत्र जालैर्  % धूमोद्गारानुकृतिनिपुणं जर्जरा निष्पतन्ति  ॥ क्म्द्व्_६८ ॥  
  
नीवीबन्धोच्छ्वसनशिथिलं यत्र यक्षाङ्गनानां  $ वासः कामाद् अनिभृतकरेष्व् आक्षिपत्सु प्रियेषु  &  
अर्चिस्तुङ्गान् अभिमुखम् अपि प्राप्य रत्नप्रदीपान्  % ह्रीमूढानां भवति विफलप्रेरणश् चूर्णमुष्टिः  ॥ क्म्द्व्_६९ ॥  
  
गत्युत्कम्पाद् अलकपतितैर् यत्र मन्दारपुष्पैः  $ कॢप्तच्छेद्यैः कनककमलैः कर्णविभ्रंशिभिश् च  &  
मुक्तालग्नस्तनपरिमलैश् छिन्नसूत्रैश् च हारैर्  % नैशो मार्गः सवितुर् उदये सूच्यते कामिनीनाम्  ॥ क्म्द्व्_७० ॥  
  
मत्वा देवं धनपतिसखं यत्र साक्षाद् वसन्तं  $ प्रायश् चापं न वहति भयान् मन्मथः  षट्पदज्यम्  &  
सभ्रूभङ्गप्रहितनयनैः कामिलक्ष्येष्व् अमोघैस्  % तस्यारम्भश् चतुरवनिताविभ्रमैर् एव सिद्धः  ॥ क्म्द्व्_७१ ॥  
  
तत्रागारं धनपतिगृहान् उत्तरेणास्मदीयं  $ दूराल् लक्ष्यं तद् अमरधनुश् चारुणा तोरणेन  &  
यस्योपान्ते कृतकतनयः कान्तया वर्धितो मे  % हस्तप्राप्यस्तवकनमितो बालमन्दारवृक्षः  ॥ क्म्द्व्_७२ ॥  
  
वापी चास्मिन् मरकतशिलाबद्धसोपानमार्गा  $ हैमैः स्यूता कमलमुकुलैः स्निग्धवैडूर्यनालैः  &  
यस्यास् तोये कृतवसतयो मानसं सन्निकृष्टं  % न ध्यास्यन्ति व्यपगतशुचस् त्वाम् अपि प्रेक्ष्य हंसाः  ॥ क्म्द्व्_७३ ॥  
  
यस्यास् तीरे निचितशिखरः पेशलैर् इन्द्रनीलैः  $ क्रीडाशैलः कनककदलीवेष्टनप्रेक्षणीयः  &  
मद्गेहिन्याः प्रिय इति सखे चेतसा कातरेण  % प्रेक्ष्योपान्तस्फुरिततडितं त्वां तम् एव स्मरामि  ॥ क्म्द्व्_७४ ॥  
  
रक्ताशोकश् चलकिसलयः केसरश् चात्र कान्तः  $ प्रत्यासन्नौ कुरवकवृतेर् माधवीमण्डपस्य  &  
एकः सख्यास् तव सह मया वामपादाभिलाषी  % काङ्क्षत्य् अन्यो वदनमदिरां दोहदच्छद्मनास्याः  ॥ क्म्द्व्_७५ ॥  
  
तन्मध्ये च स्फटिकफलका काञ्चनी वासयष्टिर्  $ मूले नद्धा मणिभिर् अनतिप्रौढवंशप्रकाशैः  &  
तालैः शिञ्जद्वलयसुभगैर् नर्तितः कान्तया मे  % याम् अध्यास्ते दिवसविगमे नीलकण्ठः सुहृद् वः  ॥ क्म्द्व्_७६ ॥  
  
एभिः साधो हृदयनिहितैर् लक्षणैर् लक्षणीयं  $ द्वारोपान्ते लिखितवपुषौ शङ्खपद्मौ च दृष्ट्वा  &  
क्षामच्छायं भवनम् अधुना मद्वियोगेन नूनं  % सूर्यापाये न खलु कमलं पुष्यति स्वाम् अभिख्याम्  ॥ क्म्द्व्_७७ ॥  
  
गत्वा सद्यः कलभतनुतां शीघ्रसम्पातहेतोः  $ क्रीडाशैले प्रथमकथिते रम्यसानौ निषण्णः  &  
अर्हस्य् अन्तर्भवनपतितां कर्तुम् अल्पाल्पभासं  % खद्योतालीविलसितनिभां विद्युदुन्मेषदृष्टिम्  ॥ क्म्द्व्_७८ ॥  
  
तन्वी श्यामा शिखरदशना पक्वबिम्बाधरौष्ठी  $ मध्ये क्षामा चकितहरिणप्रेक्षणी निम्ननाभिः  &  
श्रोणीभाराद् अलसगमना स्तोकनम्रा स्तनाभ्यां  % या तत्र स्याद् युवतिविषये सृष्टिर् आद्येव धातुः  ॥ क्म्द्व्_७९ ॥  
  
तां जानीयाः परिमितकथां जीवितं मे द्वितीयं  $ दूरीभूते मयि सहचरे चक्रवाकीम् इवैकाम्  &  
गाढोत्कण्ठागुरुषु दिवसेष्व् एषु गच्छत्सु बालां  % जातां मन्ये शिशिरमथितां पद्मिनीं वान्यरूपाम्  ॥ क्म्द्व्_८० ॥  
  
नूनं तस्याः प्रबलरुदितोच्छूननेत्रं बहूनां  $ निःश्वासानाम् अशिशिरतया भिन्नवर्णाधरौष्ठम्  &  
हस्तन्यस्तं मुखम् असकलव्यक्ति लम्बालकत्वाद्  % इन्दोर् दैन्यं त्वदुपसरणक्लिष्टकान्तेर् बिभर्ति  ॥ क्म्द्व्_८१ ॥  
  
आलोके ते निपतति पुरा सा बलिव्याकुला वा  $ मत्सादृश्यं विरहतनु वा भावगम्यं लिखन्ती  &  
पृच्छन्ती वा मधुरवचनां शारिकां पञ्जरस्थां  % कच् चिद् भर्तुः स्मरसि निभृते त्वं हि तस्य प्रियेति  ॥ क्म्द्व्_८२ ॥  
  
उत्सङ्गे वा मलिनवसने सोम्य निक्षिप्य वीणां  $ मद्गोत्राङ्कं विरचितपदं गेयम् उद्गातुकामा  &  
तन्त्रीर् आर्द्रा नयनसलिलैः सारयित्वा कथं चिद्  % भूयो भूयः स्वयम् अपि कृतां मूर्च्छनां विस्मरन्ती  ॥ क्म्द्व्_८३ ॥  
  
शेषान् मासान् गमनदिवसप्रस्तुतस्यावधेर् वा  $ विन्यस्यन्ती भुवि गणनया देहलीदत्तपुष्पैः  &  
संयोगं वा हृदयनिहितारम्भम् आस्वादयन्ती  % प्रायेणैते रमणविरहेष्व् अङ्गनानां विनोदाः  ॥ क्म्द्व्_८४ ॥  
आद्ये बद्धा विरहदिवसे या शिखा दाम हित्वा  $ शापस्यान्ते विगलितशुचा या मयोन्मोचनीया  &  
स्पर्शक्लिष्टाम् अयमितनखेनासकृत् सारयन्तीं  % गण्डाभोगात् कठिनविषमाद् एकवेणीं करेण  ॥ क्म्द्व्_८५ ॥  
  
सव्यापाराम् अहनि न तथा खेदयेद् विप्रयोगः  $ शङ्के रात्रौ गुरुतरशुचं निर्विनोदां सखीं ते  &  
मत्सन्देशैः सुखयितुम् अतः पश्य साध्वीं निशीथे  % ताम् उन्निद्राम् अवनिशयनासन्नवातायनस्थः  ॥ क्म्द्व्_८६ ॥  
  
आधिक्षामां विरहशयने सन्निकीर्णैकपार्श्वां  $ प्राचीमूले तनुम् इव कलामात्रशेषां हिमांशोः  &  
मत्संयोगः कथम् उपनमेत् स्वप्नजो ऽपीति निद्राम्  % आकाङ्क्षन्तीं नयनसलिलोत्पीडरुद्धावकाशाम्  ॥ क्म्द्व्_८७ ॥  
निःश्वासेनाधरकिसलयक्लेशिना विक्षिपन्तीं  $ शुद्धस्नानात् परुषमलकं नूनम् आगण्डलम्बम्  &  
नीता रात्रिः क्षण इव मया सार्धम् इच्छारतैर् या  % ताम् एवोष्णैर् विरहशयनेष्व् अस्रुभिर् यापयन्तीम्  ॥ क्म्द्व्_८८ ॥  
  
  
  
पादान् इन्दोर् अमृतशिशिराञ्जालमार्गप्रविष्टान्  $ पूर्वप्रीत्या गतम् अभिमुखं सन्निवृत्तं तथैव  &  
चक्षुः खेदात् सजलगुरुभिः पक्ष्मभिश् छादयन्तीं  % साभ्रे ऽह्नीव स्थलकमलिनीं न प्रबुद्धां न सुप्ताम्  ॥ क्म्द्व्_८९ ॥  
  
जाने सख्यास् तव मयि मनः सम्भृतस्नेहम् अस्माद्  $ इत्थम्भूतां प्रथमविरहे ताम् अहं तर्कयामि  &  
वाचालं मां न खलु सुभगम्मन्यभावः करोति  % प्रत्यक्षं ते निखिलम् अचिराद् भ्रातर् उक्तं मया यत्  ॥ क्म्द्व्_९० ॥  
  
सा सन्न्यस्ताभरणम् अबला पेलवं धारयन्ती  $ शय्योत्सङ्गे निहितम् असकृद् दुःखदुःखेन गात्रम्  &  
त्वाम् अप्य् अस्रं नवजलमयं मोचयिष्यत्य् अवश्यं  % प्रायः सर्वो भवति करुणावृत्तिर् आर्द्रान्तरात्मा  ॥ क्म्द्व्_९१ ॥  
  
रुद्धापाङ्गप्रसरम् अलकैर् अञ्जनस्नेहशून्यं  $ प्रत्यादेशाद् अपि च मधुनो विस्मृतभ्रूविलासम्  &  
त्वय्य् आसन्ने नयनम् उपरिस्पन्दि शङ्के मृगाक्ष्या  % मीनक्षोभाकुलकुवलयश्रीतुलाम् एष्यतीति  ॥ क्म्द्व्_९२ ॥  
  
वामो वास्याः कररुहपदैर् मुच्यमानो मदीयैर्  $ मुक्ताजालं चिरपरिचितं त्याजितो दैवगत्या  &  
सम्भोगान्ते मम समुचितो हस्तसंवाहनानां  % यास्यत्य् ऊरुः सरसकदलीस्तम्भगौरश् चलत्वम्  ॥ क्म्द्व्_९३ ॥  
  
तस्मिन् काले जलद दयिता लब्धनिद्रा यदि स्याद्  $ अन्वास्यैनां स्तनितविमुखो याममात्रं सहस्व  &  
मा भूद् अस्याः प्रणयिनि मयि स्वप्नलब्धे कथं चित्  % सद्यः कण्ठच्युतभुजलताग्रन्थि गाढोपगूढम्  ॥ क्म्द्व्_९४ ॥  
  
ताम् उत्थाप्य स्वजलकणिकाशीतलेनानिलेन  $ प्रत्याश्वस्तां समम् अभिनवैर् जालकैर् मालतीनाम्  &  
विद्युद्गर्भे निहितनयनां त्वत्सनाथे गवाक्षे  % वक्तुं धीरस्तनितवचनैर् मानिनीं प्रक्रमेथाः  ॥ क्म्द्व्_९५ ॥  
  
भर्तुर् मित्रं प्रियम् अविधवे विद्धि माम् अम्बुवाहं  $ तत्सन्देशान् मनसि निहिताद् आगतं त्वत्समीपम्  &  
यो वृन्दानि त्वरयति पथि श्राम्यतां प्रोषितानां  % मन्द्रस्निग्धैर् ध्वनिभिर् अबलावेणिमोक्षोत्सुकानि  ॥ क्म्द्व्_९६ ॥  
  
इत्य् आख्याते पवनतनयं मैथिलीवोन्मुखी सा  $ त्वाम् उत्कण्ठोच्छ्वसितहृदया वीक्ष्य सम्भाव्य चैव  &  
श्रोष्यत्य् अस्मात् परम् अवहिता सोम्य सीमन्तिनीनां  % कान्तोदन्तः सुहृदुपनतः सङ्गमात् किं चिद् ऊनः  ॥ क्म्द्व्_९७ ॥  
  
ताम् आयुष्मान् मम च वचनाद् आत्मना चोपकर्तुं  $ ब्रूयाद् एवं तव सहचरो रामगिर्याश्रमस्थः  &  
अव्यापन्नः कुशलम् अबले पृच्छति त्वां वियुक्तः  % पूर्वाशास्यं सुलभविपदां प्राणिनाम् एतद् एव  ॥ क्म्द्व्_९८ ॥  
  
अङ्गेनाङ्गं तनु च तनुना गाढतप्तेन तप्तं  $ सास्रेणास्रद्रवम् अविरतोत्कण्ठम् उत्कण्ठितेन  &  
उष्णोच्छ्वासं समधिकतरोच्छ्वासिना दूरवर्ती  % सङ्कल्पैस् ते विशति विधिना वैरिणा रुद्धमार्गः  ॥ क्म्द्व्_९९ ॥  
  
शब्दाख्येयं यद् अपि किल ते यः सखीनां पुरस्तात्  $ कर्णे लोलः कथयितुम् अभूद् आननस्पर्शलोभात्  &  
सो ऽतिक्रान्तः श्रवणविषयं लोचनानाम् अगम्यस्  % त्वाम् उत्कण्ठाविरचितपदं मन्मुखेनेदम् आह  ॥ क्म्द्व्_१०० ॥  
  
श्यामास्व् अङ्गं चकितहरिणप्रेक्षिते दृष्टिपातं  $ गण्डच्छायां शशिनि शिखिनां वर्हभारेषु केशान्  &  
उत्पश्यामि प्रतनुषु नदीवीचिषु भ्रूविलासान्  % हन्तैकस्थं क्व चिद् अपि न ते भीरु सादृश्यम् अस्ति  ॥ क्म्द्व्_१०१ ॥  
  
त्वाम् आलिख्य प्रणयकुपितां धातुरागैः शिलायाम्  $ आत्मानं ते चरणपतितं यावद् इच्छामि कर्तुम्  &  
अस्रैस् तावन् मुहुर् उपचितैर् दृष्टिर् आलिप्यते मे  % क्रूरस् तस्मिन्न् अपि न सहते सङ्गमं नौ कृतान्तः  ॥ क्म्द्व्_१०२ ॥  
  
माम् आकाशप्रणिहितभुजं निर्दयाश्लेषहेतोर्  $ लब्धायास् ते कथम् अपि सति स्वप्नसन्दर्शनेषु  &  
पश्यन्तीनां न खलु बहुशो न स्थलीदेवतानां  % मुक्तास्थूलास् तरुकिसलयेष्व् अस्रुलेशाः पतन्ति  ॥ क्म्द्व्_१०३ ॥  
  
भित्त्वा सद्यः किसलयपुटान् देवदारुद्रुमाणां  $ ये तत्क्षीरस्रुतिसुरभयो दक्षिणेन प्रवृत्ताः  &  
आलिङ्ग्यन्ते गुणवति मया ते तुषाराद्रिवाताः  % पूर्वस्पृष्टं यदि किल भवेद् अङ्गम् एभिस् तवेति  ॥ क्म्द्व्_१०४ ॥  
  
सङ्क्षिप्येरन् क्षण इव कथं दीर्घयामास् त्रियामाः  $ सर्वावस्थास्व् अहर् अपि कथं मन्दमन्दातपं स्यात्  &  
इत्थं चेतश् चटुलनयने दुर्लभप्रार्थनं मे  % गाढोष्माभिः कृतम् अशरणं त्वद्वियोगव्यथाभिः  ॥ क्म्द्व्_१०५ ॥  
नन्व् आत्मानं बहु विगणयन्न् आत्मना नावलम्बे  $ तत् कल्याणि त्वम् अपि सुतरां मा गमः कातरत्वम्  &  
कस्यात्यन्तं सुखम् उपनतं दुःखम् एकान्ततो वा  % नीचैर् गच्छत्य् उपरि च दशा चक्रनेमिक्रमेण  ॥ क्म्द्व्_१०६ ॥  
  
शापान्तो मे भुजगशयनाद् उत्थिते शार्ङ्गपाणौ  $ मासान् अन्यान् गमय चतुरो लोचने मीलयित्वा  &  
पश्चाद् आवां विरहगुणितं तं तम् आत्माभिलाषं  % निर्वेक्ष्यावः परिणतशरच्चन्द्रिकासु क्षपासु  ॥ क्म्द्व्_१०७ ॥  
  
भूयश् चाह त्वम् अपि शयने कण्ठलग्ना पुरा मे  $ निद्रां गत्वा किम् अपि रुदती सस्वनं विप्रबुद्धा  &  
सान्तर्हासं कथितम् असकृत् पृच्छतश् च त्वया मे  % दृष्टः स्वप्ने कितव रमयन् काम् अपि त्वं मयेति  ॥ क्म्द्व्_१०८ ॥  
  
एतस्मान् मां कुशलिनम् अभिज्ञानदानाद् विदित्वा  $ मा कौलीनाद् असितनयने मय्य् अविश्वासिनी भूः  &  
स्नेहान् आहुः किम् अपि विरहह्रासिनस् ते ह्य् अभोगाद्  % इष्टे वस्तुन्य् उपचितरसाः प्रेमराशीभवन्ति  ॥ क्म्द्व्_१०९ ॥  
  
कच् चित् सोम्य व्यवसितम् इदं बन्धुकृत्यं त्वया मे  $ प्रत्याख्यातुं न खलु भवतो धीरतां तर्कयामि  &  
निःशब्दो ऽपि प्रदिशसि जलं याचितश् चातकेभ्यः  % प्रत्युक्तं हि प्रणयिषु सताम् ईप्सितार्थक्रियैव  ॥ क्म्द्व्_११० ॥  
  
एतत् कृत्वा प्रियम् अनुचितप्रार्थनावर्त्मनो मे  $ सौहार्दाद् वा विधुर इति वा मय्य् अनुक्रोशबुद्ध्या  &  
इष्टान् देशान् विचर जलद प्रावृषा सम्भृतश्रीर्  % मा भूद् एवं क्षणम् अपि च ते विद्युता विप्रयोगः  ॥ क्म्द्व्_१११ ॥  
  
  
  
  
