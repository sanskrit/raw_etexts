---
title: Bhallatasataka

---
## Intro
  
  
  
  
Bhallatasataka  
  
  
  
  
Bhallata:  
Bhallatasataka  
  
Input by Somadeva Vasudeva  
  
ANALYTIC TEXT (partly; according to BHELA conventions)  
  
  
  
  


## पाठः
  
  
  
  
  
  
अनल्य्तिच् वेर्सिओन् अच्चोर्दिन्ग् तो ब्हेल चोन्वेन्तिओन्स्:  
  
सन्धि मर्केर्स्:  
(। =स्होर्त् वोwएल्, - =लोन्ग् वोwएल्)  
  
इन् wओर्द्-सन्धि:  
१: । ।  ए।ग्।: वेद+अन्त = वेदा१न्त  
२: - ।  
३: । -  
४: - -  
  
इन् सेन्तेन्चे-सन्धि:  
७: । ।  ए।ग्।: च+अपि = चा७पि  
८: । -  
९: - ।  
०: - -  
  
  
पद मर्केर्स्  
  
ड़ोर् अ ड़ोउर्-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  ॥  
  
ड़ोर् अ सिx-पद वेर्से:  
॥॥॥॥  $ ॥॥॥॥  &  
॥॥॥॥  % ॥॥॥॥  \  
॥॥॥॥  # ॥॥॥॥  ॥  
  
  
भल्लटशतक  
  
तां भवानीं भवानीत-  $ क्लेशनाशविशारदाम्  &  
शारदां शारदाम्भोद-  % सितसिंहासनां नमः  ॥ भल्ल्_१ ॥  
  
युष्माकम् अम्बरमणेः प्रथमे मयूखास्  $ ते मङ्गलं विदधतूदयरागभाजः  &  
कुर्वन्ति ये दिवसजन्ममहोत्सवेषु  % सिन्दूरपाटलमुखीर् इव दिक्पुरन्ध्रीः  ॥ भल्ल्_२ ॥  
  
बद्धा यद् अर्पणरसेण विमर्दपूर्वम्  $ अर्थान् कथं झटिति तान् प्रकृतान् न दद्युः  &  
चौरा इवातिमृदवो महतां कवीनाम्  % अर्थान्तराण्य् अपि हठाद् वितरन्ति शब्दाः  ॥ भल्ल्_३ ॥  
  
काचो मणिर् मणिः काचो  $ येषां ते ऽन्ये हि देहिनः  &  
सन्ति ते सुधियो येषां  % काचः काचो मणिर् मणिः  ॥ भल्ल्_४ ॥  
  
नन्व् आश्रयस्थितिर् इयं तव कालकूट  $ केनोत्तरोत्तरविशिष्टपदोपदिष्टा  &  
प्राग् अर्णवस्य हृदये वृषलक्ष्मणो ऽथ  % कण्ठे ऽधुना वससि वाचि पुनः खलानाम्  ॥ भल्ल्_५ ॥  
  
द्रविणम् आपदि भूषणम् उत्सवे  $ शरणम् आत्मभये निशि दीपकः  &  
बहुविधाभ्युपकारभरक्षमो  % भवति को ऽपि भवान् इव सन्मणिः  ॥ भल्ल्_६ ॥  
  
श्रीर् विशृङ्खलखलाभिसारिका  $ वर्त्मभिर् घनतमोमलीमसैः  &  
शब्दमात्रम् अपि सोढुम् अक्षमा  % भूषणस्य गुणिनः समुत्थितम्  ॥ भल्ल्_७ ॥  
  
माने नेच्छति वारयत्य् उपशमे क्ष्माम् आलिखन्त्यां ह्रियां  $ स्वातन्त्र्ये परिवृत्य तिष्ठति करौ व्याधूय धैर्यं गते  &  
तृष्णे त्वाम् अनुबध्नता फलम् इयत्प्राप्तं जनेनामुना  % यः स्पृष्टो न पदा स एव चरणौ स्प्रष्टुं न सम्मन्यते  ॥ भल्ल्_८ ॥  
  
पततु वारिणि यातु दिगन्तरं  $ विशतु वह्निम् अथ व्रजतु क्षितिम्  &  
रविर् असाव् इयतास्य गुणेषु का  % सकललोकचमत्कृतिषु क्षतिः  ॥ भल्ल्_९ ॥  
  
सद्वृत्तयः सदसदर्थविवेकिनो ये  $ ते पश्य कीदृशम् अमुं समुदाहरन्ति  &  
चौरासतीप्रभृतयो ब्रुवते यद् अस्य  % तद् गृह्यते यदि कृतं तद् अहस्करेण  ॥ भल्ल्_१० ॥  
  
पातः पूष्णो भवति महते नोपतापाय यस्मात्  $ काले प्राप्ते क इह न ययुर् यान्ति यास्यन्ति वास्तम्*  &  
एतावत् तु व्यथयतितरां लोकबाह्यैस् तमोभिस्  % तस्मिन्न् एव प्रकृतिमहति व्योम्नि लब्धो ऽवकाशः  ॥ भल्ल्_११ ॥  
*वर्: {वास्तम्\लेम् \मह्; वान्तम् \एद्; चास्तम् \ह्\अ, चान्ये \क्}  
  
पङ्क्तौ विशन्तु गणिताः प्रतिलोमवृत्त्या  $ पूर्वे भवेयुर् इयताप्य् अथवा त्रपेरन्  &  
सन्तो ऽप्य् असन्त इव चेत् प्रतिभान्ति भानोर्  % भासावृते नभसि शीतमयूखमुख्याः  ॥ भल्ल्_१२ ॥  
  
गते तस्मिन् भनौ त्रिभुवनसमुन्मेषविरह-  $ व्यथां चन्द्रो नेष्यत्य् अनुचितम् अतो नास्त्य् असदृशम्  &  
इदं चेतस्तापं जनयतितराम् अत्र यद् अमी  % प्रदीपाः सञ्जातास् तिमिरहतिबद्धोधुरशिखाः  ॥ भल्ल्_१३ ॥  
  
सूर्याद् अन्यत्र यच् चन्द्रे  $ ऽप्य् अर्थासंस्पर्शि तत् कृतम्  &  
खद्योत इति कीतस्य  % नाम तुष्टेन केन चित्  ॥ भल्ल्_१४ ॥  
  
कीटमणे दिनम् अधुना-  $ तरणिकरान्तरितचारुसितकिरणम्  &  
घनसन्तमसमलीमस-  % दशदिशि निशि यद् विराजसि तद् अन्यत्  ॥ भल्ल्_१५ ॥  
  
सत्त्वान्तःस्फुरिताय वा कृतगुणाध्यारोपतुच्छाय वा  $ तस्मै कातरमोहनाय महसो लेशाय मा स्वस्ति भूत्  &  
यच्छायाच्छुरणारुणेन खचता खद्योतना खद्योतनाम्ना९मुना  % कीटेनाहितया हि जङ्गममणिभ्रान्त्या विडम्ब्यामहे  ॥ भल्ल्_१६ ॥  
  
दन्तान्तकुन्तमुखसन्ततपातघात-  $ सन्ताडितोन्नतगिरिर् गज एव वेत्ति  &  
पञ्चास्यपाणिपविपञ्जरपातपीडां  % न क्रोष्टुकः श्वशिशुहुङ्कृतिनष्टचेष्टः  ॥ भल्ल्_१७ ॥  
  
अत्युन्नति-व्यसनिनः शिरसो ऽधुनै९ष  $ स्वस्यै७व चातक-शिशुः प्रणयं विधत्ताम्  &  
अस्यै७तद् इच्छति यदि प्रततासु दिक्षु  % ताः स्वच्छ-शीत-मधुराः क्व नु नाम ना८पः  ॥ भल्ल्_१८ ॥  
  
सो ऽपूर्वः रसना-विपर्यय-विधिस् तत् कर्णयोश् चापलं  $ दृष्टिः सा मद-विस्मृत-स्व-पर-दिक् किं भूयसो९क्तेन वा  &  
इत्थं निश्चितवान् असि भ्रमर हे यद् वारणो ऽद्या७प्य् असा*  % अन्तः-शून्य-करो निषेयत इति भ्रातः क एष ग्रहः  ॥ भल्ल्_१९ ॥  
*वर्: {इत्थं\लेम् \एद्; सर्वं \कप्र\सुअव}  
  
तद् वैदग्ध्यं समुचित-पयस्-तोय-तत्त्वं विवेक्तुं  $ संलापास् ते स च मृदु-पद-न्यास-हृद्यो विलासः  &  
आस्तां तावद् बक यदि तथा वेत्थि किं चिच् छ्लथा१ंसस्  % तूष्णीम् एवा८सितुम् अपि सखे त्वं कथं मे न हंसः  ॥ भल्ल्_२० ॥  
  
पथि निपतितां शून्ये दृष्ट्वा निरावरणानां  $ नवदधिघटीं गर्वोन्नद्धः समुद्धुरकन्धरः*  &  
निजसमुचितास् तास् ताश् चेष्टा विकारशताकुलो  % यदि न कुरुते काकः काणः कदा नु करिष्यति  ॥ भल्ल्_२१ ॥  
*वर्: {समुद्धुर#\लेम् \एद्; समुद्धत# \क}  
  
नृत्यन्तः शिखिनो मनोहरम् अमी श्राव्यं पठन्तः शुका  $ वीक्ष्यन्ते न त एव खल्व् इह रुषा वार्यन्त एवाथवा  &  
पान्थस्त्रीगृहम् इष्टलाभकथनाल् लब्धान्वयेनामुना  % सम्प्रत्य् एतद् अनर्गलं बलिभुजा मायाविना भुज्यते  ॥ भल्ल्_२२ ॥  
  
करभ रसभात् क्रोष्टुं वाञ्च्छस्य् अहो श्रवणज्वरः  $ शरणम् अथवानृज्वी दीर्घा तवैव शिरोधरा  &  
पृथुगलविलावृत्तिश्रान्तोच्चरिष्यति वाक् चिरा  % दियति, समये को जानीते भविष्यति कस्य किम्  ॥ भल्ल्_२३ ॥  
  
अन्तश्छिद्राणि भूयांसि  $ कण्टका बहवो बहिः  &  
कथं कमलनालस्य  % मा भूवन् भङ्गुरा गुणाः  ॥ भल्ल्_२४ ॥  
  
किं दीर्घदीर्घेषु गुणेषु पद्म  $ सितेष्व् अवच्छादनकारणं ते  &  
अस्त्य् एव तान् पश्यति चेद् अनार्या  % त्रस्तेव लक्ष्मीर् न पदं विधत्ते  ॥ भल्ल्_२५ ॥  
  
न पङ्काद् उद्भूतिर् न जलसहवासव्यसनिता  $ वपुर् दिग्धं कान्त्या स्थलनलिनरत्नद्युतिमुषा  &  
व्यधास्यद् दुर्वेधा हृदयलघिमानं यदि न ते  % त्वम् एवैको लक्ष्म्याः परमम् अभविष्यः पदम् इह  ॥ भल्ल्_२६ ॥  
  
उच्चैर् उच्चरतु चिरं चिरी  $ वर्त्मनि तरुं समारुह्य  &  
दिग्व्यापिनि शब्दगुणे  % शङ्खः सम्भावनाभूमिः  ॥ भल्ल्_२७ ॥  
  
शङ्खो ऽस्थिशेषः स्फुटितो मृतो वा  $ प्रोच्छ्वास्यते ऽन्यश्वसितेन सत्यम्  &  
किं तूच्चरत्य् एव हि सो ऽस्य शब्दः  % श्राव्यो न यो यो न सदर्थशंसी  ॥ भल्ल्_२८ ॥  
  
यथापल्लवपुष्पास् ते  $ यथापुष्पफलर्द्धयः  &  
यथाफलर्द्धिस्वारोहा  % हा मातः क्वागमन् द्रुमाः  ॥ भल्ल्_२९ ॥  
  
साध्व् एव तविधाव् अस्य  $ वेधा क्लिष्टो न यद् वृथा  &  
स्वरूपाननुरूपेण  % चन्दनस्य फलेन किम्  ॥ भल्ल्_३० ॥  
  
ग्रथितः एष मिथः कृतशृङ्खलैर् विषधरैर् अधिरुह्य महाजडः  ।  
मलयजः सुमनोभिर् अनाश्रितो यद् अत एव फलेन वियुज्यते  ॥ भल्ल्_३१ ॥  
  
चन्दने विषधरान् सहामहे  $ वस्तु सुन्दरम् अगुप्तिमत्कृतः  &  
रक्षितुं वद किम् आत्मगौरवं  % सञ्चिताः खदिर कण्टकास् त्वया  ॥ भल्ल्_३२ ॥  
  
यत् किञ् चनानुचितम् अप्य् उचितानुवृत्ति  $ किं चन्दनस्य न कृतं कुसुमं फलं वा  &  
लज्जामहे वयम् उपक्रम एव यान्तस्  % तस्यान्तिकं परिगृहीतबृहत्कुठाराः  ॥ भल्ल्_३३ ॥  
  
लब्धं चिराद् अमृतवत् किम् अमृत्यवे स्याद्  $ दीर्घं रसायनवद् आयुर् अपि प्रदद्यात्  &  
एतत् फलं यद् अयम् अध्वगशापदग्धः  % स्तब्धः खलः फलति वर्षशतेन तालः  ॥ भल्ल्_३४ ॥  
  
छिन्नस् तृप्तसुहृत् स चन्दनतरुर् यूयं पलाय्यागता  $ भोगाभ्याससुखासिकाः प्रतिदिनं ता विस्मृतास् तत्र वः  &  
दंष्ट्राकोटिविषोल्कया प्रतिकृतं तस्य प्रहर्तुर् न चेत्  % किं तेनैव सह स्वयं न लवशो याताः स्थ भो भोगिनः  ॥ भल्ल्_३५ ॥  
  
सन्तोषः किम् अशक्तता किम् अथवा तस्मिन्न् असम्भावना  $ लोभो वायम् उतानवस्थितिर् इयं प्रद्वेष एवाथवा  &  
आस्तां खल्व् अनुरूपया सफलया पुष्पश्रिया दुर्विधे  % सम्बन्धो ऽननुरूपयापि न कृतः किं चन्दनस्य त्वया  ॥ भल्ल्_३६ ॥  
  
किं जातो ऽसि चतुष्पथे घनतरछायो ऽसि किं छायया  $ संयुक्तफलितो ऽसि किं फलभरैः पूर्णो ऽसि किं सन्नतः  &  
हे सद्वृक्ष सहस्व सम्प्रति सखे शाखाशिखाकर्षण-  % क्षोभामोटनभञ्जनानि जनतः स्वरैर् एव दुश्चेष्टितैः  ॥ भल्ल्_३७ ॥  
  
सन्मूलः प्रथितोन्नतिर् घनलसच्छायः स्थितः सत्पथे  $ सेव्यः सद्भिर् इतीदम् आकलयता तालो ऽध्वगेनाश्रितः  &  
पुंसः शक्तिर् इयत्य् असौ तु फलेद् अद्याथवा श्वो ऽथवा  % काले क्वाप्य् अथवा कदाचिद् अथवा न त्व् एव वेधाः प्रभुः  ॥ भल्ल्_३८ ॥  
  
त्वन्मूले पुरुषायुषं गतम् इदं देहेन संशुष्यता  $ क्षोदीयंसम् अपि क्षणं परम् अतह् शक्तिः कुतः प्राणितुम्  &  
तत् स्वस्त्य् अस्तु विवृद्द्धिम् एहि महतीम् अद्यापि का नस् त्वरा  % कल्याणिन्! फलितासि तालविटपिन्! पुत्रेषु पौत्रेषु वा  ॥ भल्ल्_३९ ॥  
  
पश्यामः किम् अयं प्रपत्स्यत इति स्वल्पाभ्रसिद्धक्रियैर्  $ दर्पाद् दूरम् उपेक्षितेन बलवत् कर्मेरितैर् मन्त्रिभिः  &  
लब्धात्मप्रसरेण रक्षितुम् अथाशक्येन मुक्त्वाशानिं  % स्फीतस् तादृग् अहो घनेन रिपुणा दग्धो गिरिग्रामकः  ॥ भल्ल्_४० ॥  
  
साधूत्पातघनौग साधु सुधिया ध्येयं धरायाम् इदं  $ को ऽन्यः कर्तुम् अलं तवैव घटते कर्मेदृशं दुष्करम्  &  
सर्वस्यौपयिकानि यानि कतिचित् क्शेत्राणि तत्राशनिः  % सर्वान् औपायिकेषु दग्धसिकतारण्येष्व् अपां वृष्टयः  ॥ भल्ल्_४१ ॥  
  
लब्धायां तृषि गोमृगस्य विहगस्यान्यसय् वा कस्य चिद्  $ वृष्ट्या स्याद् भवदीययो९पकृतिर् इत्य् आस्तां दवीयस्य् अदः  &  
अस्यात्यन्तम् अभाजनस्य जलदारण्योषरस्यापि किं  % जाता पश्य पुनः पुनर् एव परुषा सैवास्य दग्धा छविः  ॥ भल्ल्_४२ ॥  
  
सन्त्यज्य पानाचमनोचितानि  $ तोयान्तराण्य् अस्य सिसेविषोस् त्वाम्  &  
निर्जैन, जिह्रेषि जलैर् जनस्य  % जघन्यकार्यौपयिकैः पयोधे  ॥ भल्ल्_४३ ॥  
  
आस्त्रीशिशु प्रथित एष पिपासितेभ्यः  $ संरक्ष्यते ऽम्बुधिर् अपेयतयैव दूरात्  &  
दंष्ट्राकरालमकरालिकरालिताभिः  % किं भाययत्य् अपरम् ऊर्मिपरम्पराभिः  ॥ भल्ल्_४४ ॥  
  
स्वमाहात्म्यश्लाघागुरुगहनगर्जाभिर् अभितः  $ क्रुशित्वा क्लिश्नासि श्रुतिकुहरम् अब्धे किम् इति नः  &  
इहैकश् चूडालो ह्य् अजनि कलशाद् यस्य सकलैः  % पिपासोर् अम्भोभिश् चुलुकम् अपि नो भर्तुम् अशकः  ॥ भल्ल्_४५ ॥  
  
सर्वासां त्रिजगत्य् अपाम् इयम् असाव् आधारता तावकी  $ प्रोल्लासो ऽयम् अथाम्बुधे ऽम्बुनिलये सेयं महासत्त्वता  &  
सेवित्वा बहुभङ्गभीषणतनुं त्वाम् एव वेलाचल-  % ग्रावस्रोतसि पानतापकलहो यत् क्वापि निर्वाप्यते  ॥ भल्ल्_४६ ॥  
  
नोद्वेगं यदि यासि यद्य् अवहितः कर्णं ददासि क्षणं  $ त्वां पृच्छामि यद् अम्बुधे किम् अपि तन् निश्चित्य देह्य् उत्तरम्  &  
नैराश्यातिशयातिमात्रनिभृतैर् निःश्वस्य यद् दृश्यसे  % तृष्यद्भिः पथिकैः कियत् तदधिकं स्याद् और्वदाहाद् अतः  ॥ भल्ल्_४७ ॥  
  
भिद्यते ऽनुप्रविश्यान्तर्  $ यो यथारुच्य् उपाधिना  &  
विशुद्धिः कीदृशी तस्य  % जडस्य स्फटिकाश्मनः  ॥ भल्ल्_४८ ॥  
  
चिन्तामणे भुवि न केन चिद् ईश्वरेण  $ मूर्ध्ना धृतो ऽहम् इति मा स्म सखे विषीदः  &  
नास्त्य् एव हि त्वदधिरोपणपुण्यबीज-  % सौभाग्ययोग्यम् इह कस्य चिद् उत्तमाङ्गम्  ॥ भल्ल्_४९ ॥  
  
संवित्तिर् अस्त्य् अथ गुणाः प्रतिभान्ति लोके  $ तद्धि प्रशस्तम् इह कस्य किम् उच्यतां वा  &  
नन्व् एवम् एव सुमणे लुट यावद् आयुस्  % त्वं मे जगत्प्रसहने ऽत्र कथाशरीरम्  ॥ भल्ल्_५० ॥  
  
चिन्तामणेस् तृणमणेश् च कृतं विधात्रा  $ केनोभयोर् अपि मणित्वम् अदः समानम्  &  
नैको ऽर्थितानि ददन्न् अर्थिजनाय खिन्नो  % गृह्णञ् जरत्तृणलवं तु न लज्जते ऽन्यः  ॥ भल्ल्_५१ ॥  
  
दूरे कस्य चिद् एष को ऽप्य् अकृतधीर् नैवास्य वेत्त्य् अन्तरं  $ मानी को ऽपि न याचते मृगयते को ऽप्य् अल्पम् अल्पाशयः  &  
इत्थं प्रार्थितदानदुर्व्यसनिनो नौदार्यरेखोज्ज्वला  % जातानैपुणदुस्तरेषु निकषस्थानेषु चिन्तामणेः  ॥ भल्ल्_५२ ॥  
  
परार्थे यः पीडाम् अनुभवति भङ्गे ऽपि मधुरो  $ यदीयः सर्वेषाम् इह खलु विकारो ऽप्य् अभिमतः  &  
न सम्प्राप्तो वृद्धिं स यदि भृशम् अक्षेत्रपतितः  % किम् इक्षोर् दोषो ऽयं न पुनर् अगुणाया मरुभुवः  ॥ भल्ल्_५३ ॥  
  
आम्राः किं फलभारनम्रशिरसो रम्या किम् ऊष्मच्छिदः  $ सच्छायाः कदलीद्रुमाः सुरभयः किं पुष्पिताश् चम्पकाः  &  
एतास् ता निरवग्रहोग्रकरभोल्लीढार्धरूढाः पुनः  % शम्यो भ्राम्यसि मूढ निर्मरुति किं मिथ्यैव मर्तुं मरौ  ॥ भल्ल्_५४ ॥  
  
आजन्मनः कुशलम् अण्व् अपि रे कुजन्मन्  $ पांसो त्वया यदि कृतं वद तत् त्वम् एव  &  
उत्थापितो ऽस्य् अनलसारथिना यद् अर्थं  % दुष्टेन तत् कुरु कलङ्कय विश्वम् एतत्  ॥ भल्ल्_५५ ॥  
  
निस्साराः सुतरां लघुप्रकृतयो योग्या न कार्ये क्व चिच्  $ छुष्यन्तो ऽद्य जरत्तृणाद्यवयवाः प्राप्ताः स्वतन्त्रेण ये  &  
अन्तःसार[अराङ्मुखेन धिग् अहो ते मारुतेनामुना  % पश्यात्यन्तचलेन सद्म महताम् आकाशम् आरोपिता  ॥ भल्ल्_५६ ॥  
  
ये जात्या लघवः सदैव गणनां याता न ये कुत्र चित्  $ पद्भ्याम् एव विमर्दिताः प्रतिदिनं भूमौ निलीनाश् चिरम्  &  
उत्क्षिप्ताश् चपलाशयेन मरुता पश्यान्तरिक्षे ऽधुना  % तुङ्गानाम् उपरिस्थितिं क्षितिभृत्तां कुर्वन्त्य् अमी पांसवः  ॥ भल्ल्_५७ ॥  
  
रे दन्दशूक यद् अयोग्यम् अपीश्वरस् त्वां  $ वात्सल्यतौ नयति नूपुरधाम सत्यम्  &  
आवर्जितालिकुलझङ्कृतिर् मूर्च्छितानि  % किं शिञ्जितानि भवतः क्षयम् एव कर्तुम्  ॥ भल्ल्_५८ ॥  
  
मौलौ सन्मणयो गृहं गिरिगुहा त्यागित्वम् आत्मत्वचो  $ निर्यत्नोपनतश् चैव वृत्तिर् अनिलैर् एकत्र चर्येदृशी  &  
अन्यत्रानृजु वर्त्म वाग् द्विरसना दृष्टौ विषं दृश्यते  % या धिक् ताम् अनु दीपको ज्वलति भो भोगिन् सखे किं न्व् इदम्  ॥ भल्ल्_५९ ॥  
  
कल्लोलवेल्लितदृषत्परुषप्रहारै  $ रत्नान्य् अमूनि मकरालय मावमंस्थाः  &  
किं कौस्तुभेन विहितो भवतो न नाम  % याच्ञाप्रसारितकरः पुरुषोत्तमो ऽपि  ॥ भल्ल्_६० ॥  
  
भूयांस्य् अस्य मुखानि नाम विदितैवास्ते महाप्राणता  $ कद्रवाः सत्प्रसवो ऽयम् अत्र कुपिते चिन्त्यं यथेदं जगत्  &  
त्रैलोक्याद्भुतम् ईदृशं तु चरितं शेषस्य येनापि सा  % प्रोन्मृज्येव निवर्तिता विषधरज्ञातेयदुर्वृत्तिता  ॥ भल्ल्_६१ ॥  
  
वर्षे समस्त एकैकः  $ श्लाघ्यः को ऽप्य् एष वासरः  &  
जनैर् महत्तया नीतो  % यो न पूर्वैर् न चापरः  ॥ भल्ल्_६२ ॥  
  
आबद्धकृत्रिमसटाजटिलांसभित्तिर्  $ आरोपितो मृगपतेः पदवीं यदि श्वा  &  
मत्तेभकुम्भतटपाटनलम्पटस्य  % नादं करिष्यति कथं हरिणाधिपस्य  ॥ भल्ल्_६३ ॥  
  
किम् इदम् उचितं शुद्धेः श्लिष्टं स्वपक्षसमुन्नतेः  $ फलपरिणतेर् युक्तं प्राप्तं गुणप्रणयस्य वा  &  
क्षणम् उपगतः कर्णोपान्तं परस्य पुरः स्थितान्  % विशिख निपतन् क्रूरं दूरान् नृशंस निहंसि यत्  ॥ भल्ल्_६४ ॥  
  
अमी ये दृश्यन्ते ननु सुभगरूपाः सफलता  $ भवत्य् एषां यस्य क्षणम् उपगतानां विषयताम्  &  
निरालोके लोके कथम् इदम् अहो चक्षुर् अधुना  % समं जातं सर्वैर् न समम् अथवान्यैर् अवयवैः  ॥ भल्ल्_६५ ॥  
  
आहूतेषु विहङ्गमेषु मशको नायान् पुरो वार्यते  $ मधेवारिधि वा वसंस् तृणमणिर् धत्ते मणीनां रुचम्  &  
खद्योतो ऽपि न कम्पते प्रचलितुं मध्ये ऽपि तेजस्विनां  % धिक् सामान्यम् अचेतनं प्रभुम् इवानामृष्टतत्त्वान्तरम्  ॥ भल्ल्_६६ ॥  
  
हेमकार सुधिये नमो ऽस्तु ते  $ दुस्तरेषु बहुशः परीक्षितुम्  &  
काञ्चनाभरणम् अश्मना समं  % यत् त्वयैवम् अधिरोप्यते तुलाम्  ॥ भल्ल्_६७ ॥  
  
वृत्त एव स घटो ऽन्धकूप यस्  $ त्वत्प्रसादम् अपि नेतुम् अक्षमह्  &  
मुद्रितं त्व् अधमचेष्टितं त्वया  % तन्मुखाम्बुकणिकाः प्रतीच्छता  ॥ भल्ल्_६८ ॥  
  
तृणमणेर् मनुजस्य च तत्त्वतः  $ किम् उभयोर् विपुलाशयतोच्यते  &  
तनुतृणाग्रलवावयवैर् ययोर्  % अवसिते ग्रहणप्रतिपादने  ॥ भल्ल्_६९ ॥  
  
शतपदी सति पादशते क्षमा  $ यदि न गोष्पदम् अप्य् अतिवर्तितुम्  &  
किम् इयता द्विपदस्य हनुमतो  % जलनिधिक्रमणे विवदामहे  ॥ भल्ल्_७० ॥  
  
न गुरुवंशपरिग्रहशौण्डता  $ न च महागुणसङ्ग्रहणादरः  &  
फलविधानकथापि न मार्गणे  % किम् इह लुब्धकबालगृहे ऽधुना  ॥ भल्ल्_७१ ॥  
  
तनुतृणाग्रधृतेन हृतश् चिरं  $ क इव तेन न मौक्तिकशङ्कया  &  
स जलबिन्दुर् अहो विपरीतदृग्  % जगद् इदं वयम् अत्र सचेतनाः  ॥ भल्ल्_७२ ॥  
  
बुध्यामहे न बहुधापि विकल्पयन्तः  $ कैर् नामभिर् व्यपदिशेम महामतींस् तान् \तेस्तिम्{\चित् सुभाषितावली ९८२}*  &  
येषाम् अशेषभुवनाभरणस्य हेम्नस्  % तत्त्वं विवेक्तुम् उपलाः परमं प्रमाणम्  ॥ भल्ल्_७३ ॥  
*वर्: {विकल्पयन्तः\लें विकल्पमानः \सुभसित}  
  
संरक्षितुं कृषिम् अकारि कृषीवलेन  $ पश्यात्मनः प्रतिकृतिस् तृणपूरुषो ऽयम्  &  
स्तब्धस्य निष्क्रियतयास्तभियो ऽस्य नूनम्  % अश्नन्ति गोमृगगणाः पुर एव सस्यम्  ॥ भल्ल्_७४ ॥  
  
कस्यानिमेषनयने विदिते दिवौको-  $ लोकाद् ऋते जगति ते अपि वै गृहीत्वा  &  
पिण्डप्रसारितमुखेन तिमे किम् एतद्  % दृष्टं न बालिश विशद् बडिशं त्वयान्तः  ॥ भल्ल्_७५ ॥  
  
पुंस्त्वाद् अपि प्रविचलेद् यदि यद्य् अधो ऽपि  $ यायाद् यदि प्रणयने न महान् अपि स्यात्  &  
अभ्युद्धरेत् तद् अपि विश्वम् इतीदृशीयं  % केनापि दिक् प्रकटिता पुरुषोत्तमेन  ॥ भल्ल्_७६ ॥  
स्वाल्पाशयः स्वकुलशिल्पविकल्पम् एव  $ यः कल्पयन् स्खलति काचवणिक् पिशाचः  &  
ग्रस्तः स कौस्तुभमणीन्द्रसपत्नरत्न-  % निर्यत्नगुम्फनकवैकटिकेर्ष्ययान्तः  ॥ भल्ल्_७७ ॥  
  
तत्प्रत्यर्थितया वृतो न तु कृतः सम्यक् स्वतन्त्रो भयात्  $ स्वस्थस् तान् न निपातयेद् इति यथाकामं न सम्पोषितः*  &  
संशुष्यन् पृषदंश एष कुरुतां मूकः स्थितो ऽप्य् अत्र किं  % गेहे किं बहुना ऽधुना गृहपतेश् चौर्राश् चरन्त्य् आखवः  ॥ भल्ल्_७८ ॥  
*वर्: {प्रत्यर्थितया\लें प्रत्यस्त्रतया \व्ल्}  
  
एवं चेत् सरसस्वभावमहिमा जाड्यं किम् एतादृशं  $ यद्य् एषा च निसर्गतः सरसता किं ग्रन्थिमत्तेदृशी  &  
मूलं चेच् छुचिपङ्कजश्रुतिर् इयं कस्माद् गुणा यद्य् अमी  % किं छिद्राणिमृणाल भवतस् तत्त्वं न मन्यामहे  ॥ भल्ल्_७९ ॥  
  
ये दिग्ध्वेव कृता विषेण कुसृतिर् येषां कियद् भण्यते  $ लोकं हन्तुम् अनागसं द्विरसना रन्ध्रेषु ये जाग्रति  &  
व्यालास् ते ऽपि दधत्य् अमी सदसतोर् मूढा मणीन् मूर्धभिर्  % नौचित्याद् गुणशलिनां क्व चिद् अपि भ्रंशो ऽस्त्य् अलं चिन्तया  ॥ भल्ल्_८० ॥  
  
अहो स्त्रीणां क्रौर्यं हतरजनि धिक् त्वाम् अतिशठे  $ वृथाप्रक्रान्तेयं तिमिरकबरीविश्लथधृतिः  &  
अवक्तव्ये पाते जननयननाथस्य शशिनः  % कृतं स्नेहस्यान्तोचितम् उदधिमुख्यैर् ननु जडैः  ॥ भल्ल्_८१ ॥  
  
अहो गेहेनर्दी दिवसविजिगीषाज्वररुजा  $ प्रदीपो ऽयं स्थाने ग्लपयति मृषामून् अवयवान्  &  
उदात्तस्वच्छन्दाक्रमणहृतविश्वस्य तमसः  % परिस्पन्दं द्रष्टुं मुखम् अपि च किं सोढम् अमुना  ॥ भल्ल्_८२ ॥  
  
नामाप्य् अन्यतरोर् निमीलितम् अभूत् तत् तावद् उन्मीलितं  $ प्रस्थाने स्खलतः स्ववर्त्मनि विधेर् अप्य् उद्गृहीतः करः  &  
लोकश् चायम् अनिष्टदर्शनकृताद् दृग्वैशसान् मोचितो  % युक्तं काष्ठिक लूनवान् यद् असि ताम् आम्रालिम् आकालिकीम्  ॥ भल्ल्_८३ ॥  
  
वाताहारतया जगद्विषधरैर् आश्वास्य निःशेषितं  $ ते ग्रस्ताः पुनर् अभ्रतोयकणिकातीव्रव्रतैर् बर्हिभिः  &  
ते ऽपि क्रूरचमूरुचर्मवसनैर् नीताः क्षयं लुब्धकैर्  % दम्भस्य स्फुरितं विदन्न् अपि जनो जाल्मो गुणनीहते  ॥ भल्ल्_८४ ॥  
  
ऊढा येन महाधुरः सुविषमे मार्गे सदैकाकिना  $ सोढो येन कदा चिद् एव न निजे गोष्ठे ऽन्यशौण्डध्वनिः  &  
आसीद् यस् तु गवां गणस्य तिलकस् तस्यैव सम्प्रत्य् अहो  % धिक् कष्टं धवलस्य जातजरसो गोः पण्यम् उद्घोष्यते  ॥ भल्ल्_८५ ॥  
  
अस्थानोद्योगदुःखं जहिहि न हि नभः पङ्गुसञ्चारयोग्यं  $ स्वायासायैव साधो तव शलभ जवाभ्यासदुर्वासनेयम्  &  
ते देवस्याप्य् अचिन्त्याश् चटुलितभुवनाभोगहेलावहेला-  % मूलोत्खातानुमार्गागतगिरिगुरवस् तार्क्ष्यपक्षाग्रवाताः  ॥ भल्ल्_८६ ॥  
  
चन्द्रेणैव तरङ्गभङ्गिमुखरं संवर्ध्यमानाम्भसो  $ दद्युर् जीवितम् एव किं गिरिसरित्स्रोतांसि यद्य् अम्बुधेः  &  
तेष्व् एव प्रतिसंविधानविकलं पश्यत्सु साक्षिष्व् इव  % द्राग् दर्पोद्धुरम् आगतेष्व् अपि न स क्षीयेत यद्य् अन्यथा  ॥ भल्ल्_८७ ॥  
  
किलैकचुलुकेन यो मुनिर् अपारम् अब्धिं पपौ  $ सहस्रम् अपि घस्मरो ऽविकृतम् एष तेषां पिबेत्  &  
न सम्भवति किं त्व् इदं बत विकासिधाम्ना विना  % सद् अप्य् असद् इव स्थितं स्फुरितम् अन्त ओजस्विनाम्  ॥ भल्ल्_८८ ॥  
  
ग्रावाणो ऽत्र विभूषणं त्रिजगतो मर्यादया स्थीयते  $ नन्व् अत्रैव विधुः स्थितो हि विबुधाः सम्भूय पूर्णाशिषः  &  
शेते चोद्गतनाभिपद्मविलसद्ब्रह्मेह देवः स्वयं  % दैवाद् एति जडः स्वकुक्षिभ्र्तये सो ऽप्य् अम्बुधिर् निम्नताम्  ॥ भल्ल्_८९ ॥  
  
अनीर्ष्या श्रोतारो मम वचसि चेद् वच्मि तद् अहं  $ स्वपक्षाद् भेतव्यं न तु बहु विपक्षात् प्रभवतः  &  
तमस्य् आक्रान्ताशे कियद् अपि हि तेजो ऽवयविनः  % स्वशक्त्या भान्त्य् एते दिवसकृति सत्य् एव न पुनः  ॥ भल्ल्_९० ॥  
  
एतत् तस्य मुखात् कियत् कमलिनीपत्रे कणं वारिणो  $ यन् मुक्तामणिर् इत्य् अमंस्त स जडः शृण्वन् यद् अस्माद् अपि  &  
अङ्गुल्यग्रलघुक्रियाप्रविलयिन्य् आदीयमाने शनैः  % कुत्रोड्डीयगतो ममेत्य् अनुदिनं निद्राति नान्तःशुचा  ॥ भल्ल्_९१ ॥  
  
आस्ते ऽत्रैव सरस्य् अहो बत कियान् सन्तोषपक्षग्रहो  $ हंसस्यास्य मनाङ् न धावति मनः श्रीधाम्नि पद्मे क्व चित्  &  
सुप्तो ऽद्यापि न बुध्यते तद् इतरांस् तावत् प्रतीक्षामहे  % वेलाम् इत्य् उदरम्प्रिया मधुलिहः सोढुं क्षणं न क्षमाः  ॥ भल्ल्_९२ ॥  
  
भेकेन क्वणता सरोषपरुषं यत् कृष्णसर्पानने  $ दातुं गण्डचपेतम् उज्झितभिया हस्तः समुल्लासितः  &  
यच् चाधोमुखम् अक्षिणी पिदधता नागेन तत्र स्थितं  % तत् सर्वं विषमन्त्रिणो भगवतः कस्यापि लीलायितम्  ॥ भल्ल्_९३ ॥  
  
मृत्योर् आस्यम् इवाततं धनुर् इदं चाशीविषाभाः शराः  $ शिक्षा सापि जितार्जुनप्रभ्र्तिका सर्वत्र निम्ना गतिः  &  
अन्तः क्रौर्यम् अहो शठस्य मधुरं हा हारि गेयं मुखे  % व्याधस्यास्य यथा भविष्यति तथा मन्ये वनं न्रिमृगम्  ॥ भल्ल्_९४ ॥  
  
को ऽयं भ्रान्तिप्रकारस् तव पवन पदं लोकपादाहतीनां  $ तेजस्विव्रातसेव्ये नभसि नयसि यत् पांसुपूरं प्रतिष्ठाम्  &  
यस्मिन्न् उत्थाप्यमाने जननयनपथोपद्रवस् तावद् आस्तां  % केनोपायेन साध्यो वपुषि कलुषतादोष एष त्वयैव  ॥ भल्ल्_९५ ॥  
  
एते ते विजिगीषवो नृपगृहद्वारार्पितावेक्षणाः  $ क्षिप्यन्ते वसुयाचनाहितधियः कोपोद्धतैर् वेत्रिभिः  &  
अर्थेभ्यो विषयोपभोगविरसैर् नाकारि यैर् आदरस्  % ते तिष्ठन्ति मनस्विनः सुरसरित्तीरे मनोहारिणि  ॥ भल्ल्_९६ ॥  
  
वाता वान्तु कदम्बरेणुशबला नृत्यन्तु सर्पद्विषः  $ सोत्साहा नवतोयभारगुरवो मुञ्चन्तु नादं घनाः  &  
मग्नां कान्तवियोगदुःखदहने मां वीक्ष्य दीनाननां  % विद्युत् किं स्फुरसि त्वम् अप्य् अकरुणे स्त्रीत्वे ऽपि तुल्ये सति  ॥ भल्ल्_९७ ॥  
  
प्राणा येन समर्पितास् तव बलाद् येनैवम् उत्थापितः  $ स्कन्धे येन चिरं धृतो ऽसि विदधे यस् ते सपर्याम् अपि  &  
तस्यान्तह् स्मितमात्रकेण जनयञ् जीवापहारं क्षणाद्  % भ्रातः प्रत्युपकारिणां धुरि परं वेताललीलायसे  ॥ भल्ल्_९८ ॥  
  
रज्ज्वा दिशः प्रवितताः सलिलं विषेण  $ खाता मही हुतभुजा ज्वलिता वनान्ताः  &  
व्याधा पदान्य् अनुसरन्ति गृहीतचापाः  % कं देशम् आश्रयतु यूथपतिर् मृगाणाम्  ॥ भल्ल्_९९ ॥  
  
अयं वाराम् एको निलय इति रत्नाकर इति  $ श्रितो ऽस्माभिस् तृष्णातरलितमनोभिर् जलनिधिः  &  
क एवं जानीते निजकरपुटीकोटरगतं  % क्षणाद् एनं ताम्यत्तिमिनिकरम् आपास्यति मुनिः  ॥ भल्ल्_१०० ॥  
  
विशालं शाल्मल्या नयनसुभगं वीक्ष्य कुसुमं  $ शुकस्यासीद् बुद्धिः फलम् अपि भवेद् अस्य सदृशम्  &  
चिरासीनं तस्मिंश् च फलम् अपि दैवात् परिणतं  % विपाके तूलो ऽन्तः सपदि मरुता सो ऽप्य् अपहृतः  ॥ भल्ल्_१०१ ॥  
  
सर्वप्रजाहितकृते पुरुषोत्तमस्य  $ वासे समस्तविबुधप्रथितेष्टसिद्धौ  &  
चन्द्रांशुवृन्दविततद्युतिम् अत्य् अमुष्मिन्-  % हे कालकूट तव जन्म कथं पयोधौ  ॥ भल्ल्_१०२ ॥  
  
फलितघनविटपविघटित-पटुदिनकरमहसि लसतिकल्पतरौ  ।  
छायार्थी कः पशुर् अपि भवति जरद्वीरुधां प्रणयी  ॥ भल्ल्_१०३ ॥  
  
  
  
  
  
