---
title: Ramodanta, plain text version

---
## Intro
  
  
  
  
 Ramodanta, plain text version   
  
  
  
  
Ramodanta  
  
  
Input by Christophe Vielle  
  
  
  
PLAIN TEXT VERSION  
  
STRUCTURE OF REFERENCES  
RmUD_nn*n.nn = Rāmodanta_verse-number of Thrissur-ed.*kāṇḍa.verse of Palghat ed.  
  
  
  
CONTRIBUTOR'S NOTE:  
The Rāmodanta, an anonymous work of unknown date, is a short poetic rendering of the Rāma epics which was traditionally read by beginners in Sanskrit throughout South India (e.g. in Kerala). The present transliterated edition is mainly based on the text of the following edition in Malayāḷam script:   
-- Siddharūpaṃ, Bālaprabodhaṃ, Samāsacakraṃ, vyākhyānavuṃ Śrīrāmodantavuṃ, ed. Si. Vi. Raviśarmma Rājāvu [C.V. Ravisarma Raja], Thrissur: Kerala Sahitya Akademi, 2010 (19481).  
According to the kaṭapayādi system of writing the numbers, the last word of the work (cinmayaḥ = 6 5 1) indicates that the original number of verses must have been 156, which is the precise number of verses in the Thrissur edition. Close to the text of this edition is the text (in 153 ślokas only) provided by the following two editions here also used:  
-- Śrīrāmodantaṃ (samīkṣā vyākhyānaṃ), ed. Ḍo. Pūvattūr Rāmakṛṣṇa Piḷḷa [Dr. Poovattor Ramakrishna Pillai], Thiruvananthapuram - Kottayam: National Book Stall, 1990 [in Malayāḷam script];  
-- K.P.A. Menon, Nine Gems of Sanskrit Literature, vol. 3, Delhi: Nag Publishers, 1996, pp. 150-210 [in Devanāgarī script, with an English translation].   
There exists another, rather different, version of the same work, which presents a longer text (due to a single passage of more than 50 additional or variant verses) divided into seven kāṇḍas. According to a quick check of a few available manuscripts of the work, it appears that both the kāṇḍa-division and the rewritten and expanded passage occurring within the 6th kāṇḍa, are recent, possibly made by one of the first editors. This interpolated version of the text is represented by the following popular edition:   
-- Śrīrāmodantam | lalitaṭippaṇyādisametam | Sriramodanta: A Simple Sanskrit Poetry Text, with exhaustive-notes, valuable grammatical instructions and model questions, edited with foot-notes by L. Anantarama Sastri, Kalpathi (Palghat): R.S. Vadhyar / Sons, 11nd rev. ed. 1982, repr. 2006 [199 ślokas, in Devanāgarī script].  
Two parallel editions in e-book form have been made available on-line, which present the same text as the one of the Palghat edition, viz. represent also the expanded version with the kāṇḍa-division:  
-- Śrīrāmodantam | Story of Sri Rama (Sanskrit text and English Translation), E-book published by http://hinduebooks.blogspot.com, July 2010 [in Devanāgarī script];  
-- Śrīrāmodantaṃ (arthasahitaṃ), E-book published by http://malayalamebooks.org, July 2010 [in Malayāḷam script].  
It was not possible for preparing the present edition to check several earlier listed editions such the ones published at the Venkateswara Sastrulu/Vavilla Press or at the Sri Balamanorama Press, Madras. The double numbering of the verses here used allows to have the numbers of the verses according to both versions (the second one being introduced by the sign *). The additional lines or verses from the secondary version are the indented ones with the * reference only. The verses without the sign * are the ones found only in the first version. [Christophe Vielle]  
  
  
  


## पाठः
  
  
  
  
  
  
  
  
श्रीरामोदन्तम् ।  
  
     अथ बालकाण्डः ॥ र्मुद्_*१।अ ॥  
श्रीपतिं प्रणिपत्याहं श्रीवत्साङ्कितवक्षसम्  ।  
श्रीरामोदन्तम् आख्यास्ये श्रीवाल्मीकिप्रकीर्तितम्  ॥ र्मुद्_१*१।१ ॥  
पुरा विश्रवसः पुत्रो रावणो नाम राक्षसः  ।  
आसीद् अस्यानुजौ चास्तां कुम्भकर्णविभीषणौ  ॥ र्मुद्_२*१।२ ॥  
ते तु तीव्रेण तपसा प्रत्यक्षीकृत्य वेधसम्  ।  
वव्रिरे च वरान् इष्टान् अस्माद् आश्रितवत्सलात्  ॥ र्मुद्_३*१।३ ॥  
रावणो मानुषाद् अन्यैर् अवध्यत्वं तथानुजः  ।  
निर्देवत्वेच्छया निद्रां कुम्भकर्णो ऽवृणीत च  ॥ र्मुद्_४*१।४ ॥  
विभीषणो विष्णुभक्तिं वव्रे सत्त्वगुणान्वितः  ।  
तेभ्य एतान् वरान् दत्त्वा तत्रैवान्तर्दधे प्रभुः  ॥ र्मुद्_५*१।५ ॥  
रावणस् तु ततो गत्वा रणे जित्वा धनाधिपम्  ।  
लङ्कापुरीं पुष्पकं च हृत्वा तत्रावसत् सुखम्  ॥ र्मुद्_६*१।६ ॥  
यातुधानास् ततः सर्वे रसातलनिवासिनः  ।  
दशाननं समाश्रित्य लङ्कायां सुखम् आवसन्  ॥ र्मुद्_७*१।७ ॥  
मन्दोदरीं मयसुतां परिणीय दशाननः  ।  
तस्याम् उत्पादयाम् आस मेघनादाह्वयं सुतम्  ॥ र्मुद्_८*१।८ ॥  
रसां रसातलं चैव विजित्य स तु रावणः  ।  
लोकान् आक्रमयन् सर्वाञ् जहार च विलासिनीः  ॥ र्मुद्_९*१।९ ॥  
दूषयन् वैदिकं कर्म द्विजान् अर्दयति स्म सः  ।  
आत्मजेनान्वितो युद्धे वासवं चाप्य् अपीडयत्  ॥ र्मुद्_१०*१।१० ॥  
तदीयतरुरत्नानि पुनर् आनाय्य किङ्करैः  ।  
स्थापयित्वा तु लङ्कायाम् अवसच् च चिराय सः  ॥ र्मुद्_११*१।११ ॥  
ततस् तस्मिन्न् अवसरे विधातारं दिवौकसः  ।  
उपगम्योचिरे सर्वं रावणस्य विचेष्टितम्  ॥ र्मुद्_१२*१।१२ ॥  
तद् आकर्ण्य सुरैः साकं प्राप्य दुग्धोदधेस् तटम्  ।  
तुष्टाव च हृषीकेशं विधाता विविधैः स्तवैः  ॥ र्मुद्_१३*१।१३ ॥  
आविर्भूयाथ दैत्यारिः पप्रच्छ च पितामहम्  ।  
किम् अर्थम् आगतो ऽसि त्वं साकं देवगणैर् इति  ॥ र्मुद्_१४*१।१४ ॥  
ततो दशाननात् पीडाम् अजस् तस्मै न्यवेदयत्  ।  
तच् छ्रुत्वोवाच धातारं हर्षयन् विष्टरश्रवाः  ॥ र्मुद्_१५*१।१५ ॥  
अलं भयेनात्मयोने गच्छ देवगणैः सह  ।  
अहं दाशरथिर् भूत्वा हनिष्यामि दशाननम्  ॥ र्मुद्_१६*१।१६ ॥  
आत्मांशैश् च सुराः सर्वे भूमौ वानररूपिणः  ।  
जायेरन् मम साहाय्यं कर्तुं रावणनिग्रहे  ॥ र्मुद्_१७*१।१७ ॥  
एवम् उक्त्वा विधातारं तत्रैवान्तर्दधे प्रभुः  ।  
पद्मयोनिस् तु गीर्वाणैः समं प्रायात् प्रहृष्टधीः  ॥ र्मुद्_१८*१।१८ ॥  
अजीजनत् ततः शक्रो वालिनं नाम वानरम्  ।  
सुग्रीवम् अपि मार्ताण्डो हनुमन्तं च मारुतः  ॥ र्मुद्_१९*१।१९ ॥  
पुरैव जनयाम् आस जाम्बवन्तं च पद्मजः  ।  
एवम् अन्ये च विबुधाः कपीन् अजनयन् बहून्  ॥ र्मुद्_२०*१।२० ॥  
ततो वानरसङ्घानां वाली परिवृढो ऽभवत्  ।  
अमीभिर् अखिलैः साकं किष्किन्धाम् अध्युवास च  ॥ र्मुद्_२१*१।२१ ॥  
आसीद् दशरथो नाम सूर्यवंशे ऽथ पार्थिवः  ।  
भार्यास् तिस्रो ऽपि लब्ध्वासौ तासु लेभे न सन्ततिम्  ॥ र्मुद्_२२*१।२२ ॥  
ततः सुमन्त्रवचनाद् ऋष्यशृङ्गं स भूपतिः  ।  
आनीय पुत्रकामेष्टिम् आरेभे सपुरोहितः  ॥ र्मुद्_२३*१।२३ ॥  
अथाग्नेर् उत्थितः कश् चिद् गृहीत्वा पायसं चरुम्  ।  
एतत् प्राशय पत्नीस् त्वम् इत्य् उक्त्वादान् नृपाय सः  ॥ र्मुद्_२४*१।२४ ॥  
तद् गृहीत्वा तदैवासौ पत्नीः प्राशयद् उत्सुकः  ।  
ताश् च तत्प्राशनाद् एव नृपाद् गर्भम् अधारयन्  ॥ र्मुद्_२५*१।२५ ॥  
पूर्णे काले ऽथ कौसल्या सज्जनाम्भोजभास्करम्  ।  
अजीजनद् रामचन्द्रं कैकेयी भरतं तथा  ॥ र्मुद्_२६*१।२६ ॥  
ततो लक्ष्मणशत्रुघ्नौ सुमित्राजीजनत् सुतौ  ।  
अकारयत् पिता तेषां जातकर्मादिकं द्विजैः  ॥ र्मुद्_२७*१।२७ ॥  
ततो ववृधिरे ऽन्योन्यं स्निग्धाश् चत्वार एव ते  ।  
सकलासु च विद्यासु नैपुण्यम् अभिलेभिरे  ॥ र्मुद्_२८*१।२८ ॥  
ततः कदा चिद् आगत्य विश्वामित्रो महामुनिः  ।  
ययाचे यज्ञरक्षार्थं रामं शक्तिधरोपमम्  ॥ र्मुद्_२९*१।२९ ॥  
वसिष्ठवचनाद् रामं लक्ष्मणेन समन्वितम्  ।  
कृच्छ्रेण नृपतिस् तस्य कौशिकस्य करे ददौ  ॥ र्मुद्_३०*१।३० ॥  
तौ गृहीत्वा ततो गच्छन् बलाम् अतिबलां तथा  ।  
अस्त्राणि च समग्राणि ताभ्याम् उपदिदेश सः  ॥ र्मुद्_३१*१।३१ ॥  
गच्छन् सहानुजो रामः कौशिकेन प्रचोदितः  ।  
ताटकाम् अवधीद् धीमांल् लोकपीडनतत्पराम्  ॥ र्मुद्_३२*१।३२ ॥  
ततः सिद्धाश्रमं प्राप्य कौशिकः सहराघवः  ।  
अध्वरं च समारेभे राक्षसाश् च समागमन्  ॥ र्मुद्_३३*१।३३ ॥  
राघवस् तु ततो ऽस्त्रेण क्षिप्त्वा मारीचम् अर्णवे  ।  
सुबाहुप्रमुखान् हत्वा यज्ञं चापालयन् मुनेः  ॥ र्मुद्_३४*१।३४ ॥  
कौशिकेन ततो रामो नीयमानः सहानुजः  ।  
अहल्याशापनिर्मोक्षं कृत्वा सम्प्राप मैथिलम्  ॥ र्मुद्_३५*१।३५ ॥  
जनकेनार्चितो रामः कौशिकेन प्रचोदितः  ।  
सीतानिमित्तम् आनीतं बभञ्ज धनुर् ऐश्वरम्  ॥ र्मुद्_३६*१।३६ ॥  
ततो दशरथं दूतैर् आनाय्य मिथिलाधिपः  ।  
रामादिभ्यस् तत्सुतेभ्यः सीताद्याः कन्यका ददौ  ॥ र्मुद्_३७*१।३७ ॥  
ततो गुरुनियोगेन कृतोद्वाहः सहानुजः  ।  
राघवो निर्ययौ तेन जनकेनोरु मानितः  ॥ र्मुद्_३८*१।३८ ॥  
तद् आकर्ण्य धनुर्भङ्गम् आयान्तं रोषभीषणम्  ।  
विजित्य भार्गवं रामम् अयोध्यां प्राप राघवः  ॥ र्मुद्_३९*१।३९ ॥  
ततः सर्वजनानन्दं कुर्वाणश् चेष्टितैः स्वकैः  ।  
ताम् अध्युवास काकुत्स्थः सीतया सहितः सुखम्  ॥ र्मुद्_४०*१।४० ॥  
     इति श्रीरामोदन्ते बालकाण्डः समाप्तः ॥ र्मुद्_*१।च् ॥  
  
_________________________________________________________________  
  
  
     अथ अयोध्याकाण्डः ॥ र्मुद्_*२।अ ॥  
एतस्मिन्न् अन्तरे गेहं मातुलस्य युधाजितः  ।  
प्रययौ भरतः प्रीतः शत्रुघ्नेन समन्वितः  ॥ र्मुद्_४१*२।१ ॥  
ततः प्रकृतिभिः साकं मन्त्रयित्वा स भूपतिः  ।  
अभिषेकाय रामस्य समारेभे मुदान्वितः  ॥ र्मुद्_४२*२।२ ॥  
कैकेयी तु महीपालं मन्थरादूषिताशया  ।  
वरद्वयं पुरा दत्तं ययाचे सत्यसङ्गरम्  ॥ र्मुद्_४३*२।३ ॥  
वनवासाय रामस्य राज्याप्त्यै भरतस्य च  ।  
तस्या वरद्वयं कृच्छ्रम् अनुजज्ञे महीपतिः  ॥ र्मुद्_४४*२।४ ॥  
रामं तदैव कैकेयी वनवासाय चादिशत्  ।  
अनुज्ञाप्य गुरून् सर्वान् निर्ययौ च वनाय सः  ॥ र्मुद्_४५*२।५ ॥  
दृष्ट्वा तं निर्गतं सीता लक्ष्मणश् चानुजग्मतुः  ।  
सन्त्यज्य स्वगृहान् सर्वे पौराश् चानुययुर् द्रुतम्  ॥ र्मुद्_४६*२।६ ॥  
वञ्चयित्वा तु तान् पौरान् निद्राणान् निशि राघवः  ।  
वाह्यमानं सुमन्त्रेण रथम् आरुह्य चागमत्  ॥ र्मुद्_४७*२।७ ॥  
श्रिङ्गिबेरपुरं गत्वा गङ्गाकूले ऽथ राघवः  ।  
गुहेन सत्कृतस् तत्र निशाम् एकाम् उवास च  ॥ र्मुद्_४८*२।८ ॥  
सारथिं सन्निमन्त्र्यासौ सीतालक्ष्मणसंयुतः  ।  
गुहेनानीतया नावा सन्ततार च जाह्नवीम्  ॥ र्मुद्_४९*२।९ ॥  
भरद्वाजमुनिं प्राप्य तं नत्वा तेन सत्कृतः  ।  
राघवस् तस्य निर्देशाच् चित्रकूटे ऽवसत् सुखम्  ॥ र्मुद्_५०*२।१० ॥  
अयोध्यां तु ततो गत्वा सुमन्त्रः शोकविह्वलः  ।  
राज्ञे न्यवेदयत् सर्वं राघवस्य विचेष्टितम्  ॥ र्मुद्_५१*२।११ ॥  
तद् आकर्ण्य सुमन्त्रोक्तं राजा दुःखविमूढधीः  ।  
राम रामेति विलपन् देहं त्यक्त्वा दिवं ययौ  ॥ र्मुद्_५२*२।१२ ॥  
मन्त्रिणस् तु वसिष्ठोक्त्या देहं संरक्ष्य भूपतेः  ।  
दूतैर् आनाययन् क्षिप्रं भरतं मातुलालयात्  ॥ र्मुद्_५३*२।१३ ॥  
भरतस् तु मृतं श्रुत्वा पितरं कैकयीगिरा  ।  
संस्कारादि चकारास्य यथाविधि सहानुजः  ॥ र्मुद्_५४*२।१४ ॥  
अमात्यैश् चोद्यमानो ऽपि रज्याय भरतस् तदा  ।  
वनायैव ययौ रामम् आनेतुं नागरैः सह  ॥ र्मुद्_५५*२।१५ ॥  
स गत्वा चित्रकूटस्थं रामं चीरजटाधरम्  ।  
ययाचे रक्षितुं राज्यं वसिष्ठाद्यैर् द्विजैः सह  ॥ र्मुद्_५६*२।१६ ॥  
चतुर्दश समा नीत्वा पुनर् ऐष्याम्य् अहं पुरीम्  ।  
इत्य् उक्त्वा पादुके दत्त्वा तं रामः प्रत्ययापयत्  ॥ र्मुद्_५७*२।१७ ॥  
गृहीत्वा पादुके तस्माद् भरतो दीनमानसः  ।  
नन्दिग्रामे स्थितस् ताभ्यां ररक्ष च वसुन्धराम्  ॥ र्मुद्_५८*२।१८ ॥  
राघवस् तु गिरेस् तस्माद् गत्वात्रिं समवन्दत  ।  
तत्पत्नी तु तदा सीतां भूषणैः स्वैर् अभूषयत्  ॥ र्मुद्_५९*२।१९ ॥  
उषित्वा तु निशाम् एकाम् आश्रमे तस्य राघवः  ।  
विवेश दण्डकारण्यं सीतालक्ष्मणसंयुतः  ॥ र्मुद्_६०*२।२० ॥  
     इति श्रीरामोदन्ते अयोध्याकाण्डः समाप्तः ॥ र्मुद्_*२।च् ॥  
  
  
_________________________________________________________________  
  
  
     अथ आरण्यकाण्डः ॥ र्मुद्_*३।अ ॥  
व्रजन् वनेन काकुत्स्थो विराधं विधिचोदितम्  ।  
सदारानुजम् आत्मानं हरन्तम् अवधीत् तदा  ॥ र्मुद्_६१*३।१ ॥  
शरभङ्गाश्रमम् प्राप्य स्वर्गतिं तस्य वीक्ष्य सः  ।  
प्रतिजज्ञे राक्षसानां वधं मुनिभिर् अर्थितः  ॥ र्मुद्_६२*३।२ ॥  
तस्माद् गत्वा सुतीक्ष्णं च प्रणम्यानेन पूजितः  ।  
अगस्त्यस्याश्रमं प्राप्य तं ननाम रघूत्तमः  ॥ र्मुद्_६३*३।३ ॥  
रामाय वैष्णवं चापम् ऐन्द्रं तूणीयुगं तथा  ।  
ब्राह्मं चास्त्रं च खड्गं च प्रददौ कुम्भसम्भवः  ॥ र्मुद्_६४*३।४ ॥  
ततः स गच्छन् काकुत्स्थः समागम्य जटायुषम्  ।  
वैदेह्याः पालनायैनं श्रद्दधे पितृवल्लभम्  ॥ र्मुद्_६५*३।५ ॥  
ततः पञ्चवटीं प्राप्य तत्र लक्ष्मणनिर्मिताम्  ।  
पर्णशालाम् अध्युवास सीतया सहितः सुखम्  ॥ र्मुद्_६६*३।६ ॥  
तत्राभ्येत्यैकदा रामं वव्रे शूर्पणखाभिका  ।  
तन्निरस्ता लक्ष्मणं च वव्रे सोऽ; पि निराकरोत्  ॥ र्मुद्_६७*३।७ ॥  
रामम् एव ततो वव्रे कामार्ता कामसन्निभम्  ।  
पुनश् च धिक्कृता तेन सीताम् अभ्यद्रवद् रुषा  ॥ र्मुद्_६८*३।८ ॥  
लक्ष्मणेन तदा रोषात् कृत्तश्रवणनासिका  ।  
सा तु गत्वा जनस्थानं खरायैतन् न्यवेदयत्  ॥ र्मुद्_६९*३।९ ॥  
तद् आकर्ण्य खरः क्रुद्धो राघवं हन्तुम् आययौ  ।  
दूषणत्रिशिरोमुख्यैर् यातुधानैः समन्वितः  ॥ र्मुद्_७०*३।१० ॥  
तत् क्षणं लक्ष्मणे सीतां निधाय रघुनन्दनः  ।  
खरं सहानुगं सङ्ख्ये जघानालघुविक्रमः  ॥ र्मुद्_७१*३।११ ॥  
ततः शूर्पणखा गत्वा लङ्कां शोकसमन्विता  ।  
न्यवेदयद् रावणाय वृत्तान्तं सर्वम् आदितः  ॥ र्मुद्_७२*३।१२ ॥  
तच् छ्रुत्वा रावणः सीतां हर्तुं कृतमतिस् तदा  ।  
मारीचस्याश्रमं प्राप्य साहाय्ये तम् अचोदयत्  ॥ र्मुद्_७३*३।१३ ॥  
सो ऽपि स्वर्णमृगो भूत्वा सीतायाः प्रमुखे ऽचरत्  ।  
सा तु तं मृगम् आहर्तुं भर्तारं समयाचत  ॥ र्मुद्_७४*३।१४ ॥  
नियुज्य लक्ष्मणं सीतां रक्षितुं रघुनन्दनः  ।  
अन्वगच्छन् मृगं तूर्णं द्रवन्तं काननान्तरे  ॥ र्मुद्_७५*३।१५ ॥  
विव्याध च मृगं रामः स निजं रूपम् आस्थितः  ।  
हा सीते लक्ष्मणेत्य् एवं रुदन् प्राणान् समत्यजत्  ॥ र्मुद्_७६*३।१६ ॥  
एतद् आकर्ण्य वैदेह्या लक्ष्मणश् चोदितो भृशम्  ।  
तद्रक्षां देवताः प्रार्थ्य प्रययौ राघवान्तिकम्  ॥ र्मुद्_७७*३।१७ ॥  
तद् अन्तरे समासाद्य रावणो यतिरूपधृत्  ।  
सीतां गृहीत्वा प्रययौ गगनेन मुदान्वितः  ॥ र्मुद्_७८*३।१८ ॥  
ततो जटायुर् आलोक्य नीयमानां तु जानकीम्  ।  
प्राहरद् रावणं प्राप्य तुण्डपक्षनखैर् भृशम्  ॥ र्मुद्_७९*३।१९ ॥  
छित्त्वैनम् चन्द्रहासेन पातयित्वा च भूतले  ।  
गृहीत्वा रावणः सीतां प्राविशन् निजमन्दिरम्  ॥ र्मुद्_८०*३।२० ॥  
अशोकवनिकामध्ये संस्थाप्य जनकात्मजाम्  ।  
रावणो रक्षितुं चैनां नियुयोज निशाचरीः  ॥ र्मुद्_८१*३।२१ ॥  
हत्वा रामस् तु मारीचम् आगच्छन्न् अनुजेरिताम्  ।  
वार्त्ताम् आकर्ण्य दुःखार्तः पर्णशालाम् उपागमत्  ॥ र्मुद्_८२*३।२२ ॥  
अदृष्ट्वा तत्र वैदेहीं विचिन्वानो वनान्तरे  ।  
सहानुजो गृध्रराजं छिन्नपक्षं ददर्श सः  ॥ र्मुद्_८३*३।२३ ॥  
तेनोक्तां जानकीवार्त्तां श्रुत्वा पश्चान् मृतं च तम्  ।  
दग्ध्वा सहानुजो रामश् चक्रे तस्योदकक्रियाम्  ॥ र्मुद्_८४*३।२४ ॥  
आत्मनो ऽभिभवं पश्चात् कुर्वतीं पथि लक्ष्मणः  ।  
अयोमुखीं चकाराशु कृत्तश्रवणनासिकाम्  ॥ र्मुद्_८५*३।२५ ॥  
गृहीतौ तौ कबन्धेन भुजौ तस्य न्यकृन्तताम्  ।  
ततस् तु याचितौ तेन तद्देहं देहतुश् च तौ  ॥ र्मुद्_८६*३।२६ ॥  
स तु दिव्याकृतिर् भूत्वा रामं सीतोपलब्धये  ।  
सुग्रीवम् ऋष्यमूकस्थं याहीत्य् उक्त्वा दिवं ययौ  ॥ र्मुद्_८७*३।२७ ॥  
ततः प्रीतो रघुश्रेष्ठः शबर्याश्रमम् अभ्ययात्  ।  
तयाभिपूजितः पश्चात् पम्पां प्राप सलक्ष्मणः  ॥ र्मुद्_८८*३।२८ ॥  
     इति श्रीरामोदन्ते आरण्यकाण्डः समाप्तः ॥ र्मुद्_*३।च् ॥  
  
_________________________________________________________________  
  
  
     अथ किष्किन्धाकाण्डः ॥ र्मुद्_*४।अ ॥  
हनूमान् अथ सुग्रीवनिर्दिष्टो रामलक्ष्मणौ  ।  
प्राप्य ज्ञात्वा तु वृत्तान्तं तेन तौ समयोजयत्  ॥ र्मुद्_८९*४।१ ॥  
ततो रामस्य वृत्तान्तं सुग्रीवाय निवेद्य सः  ।  
सख्यं च कारयाम् आस तयोः पावकसन्निधौ  ॥ र्मुद्_९०*४।२ ॥  
प्रतिजज्ञे तदा रामो हनिष्यामीति वालिनम्  ।  
दर्शयिष्यामि वैदेहीम् इत्य् अन्येन च संश्रुतम्  ॥ र्मुद्_९१*४।३ ॥  
सुग्रीवेणाथ रामाय भ्रातृवैरस्य कारणम्  ।  
निवेदितम् अशेषं च बलाधिक्यं च तस्य तत्  ॥ र्मुद्_९२*४।४ ॥  
तत् क्षणं दुन्दुभेः कायं सुग्रीवेण प्रदर्शितम्  ।  
सुदूरं प्रेषयाम् आस पादाङ्गुष्ठेन राघवः  ॥ र्मुद्_९३*४।५ ॥  
पुनश् च दर्शितांस् तेन सालान् सप्त रघूत्तमः  ।  
बाणेनैकेन चिच्छेद सार्धं तस्यानुशङ्कया  ॥ र्मुद्_९४*४।६ ॥  
किष्किन्धां प्राप्य सुग्रीवस् ततो रामसमन्वितः  ।  
जगर्जातीव संहृष्टः कोपयन् वानराधिपम्  ॥ र्मुद्_९५*४।७ ॥  
वाली निष्क्रम्य सुग्रीवं समरे ऽपीडयद् भृशम्  ।  
सो ऽपि सम्भग्नसर्वाङ्गः प्राद्रवद् राघवान्तिकम्  ॥ र्मुद्_९६*४।८ ॥  
कृतचिह्नस् तु रामेण पुनर् एव स वालिनम्  ।  
रणायाह्वयत क्षिप्रं तस्थौ रामस् तिरोहितः  ॥ र्मुद्_९७*४।९ ॥  
हेममाली ततो वाली तारयाभिहितं हितम्  ।  
निरस्य कुपितो भ्रात्रा रणं चक्रे सुदारुणम्  ॥ र्मुद्_९८*४।१० ॥  
बाणेन वालिनं रामो विद्ध्वा भूमौ न्यपातयत्  ।  
सो ऽपि राम इति ज्ञात्वा त्यक्त्वा देहं दिवं ययौ  ॥ र्मुद्_९९*४।११ ॥  
पश्चात् तपन्तं सुग्रीवं समाश्वास्य रघूत्तमः  ।  
वानराणाम् अधिपतिं चकाराश्रितवत्सलः  ॥ र्मुद्_१००*४।१२ ॥  
ततो माल्यवतः पृष्ठे रामो लक्ष्मणसंयुतः  ।  
उवास चतुरो मासान् सीताविरहदुःखितः  ॥ र्मुद्_१०१*४।१३ ॥  
अथ रामस्य निर्देशाल् लक्ष्मणो वानराधिपम्  ।  
आनयत् प्लवगैः सार्धं हनूमत्प्रमुखैर् गिरिम्  ॥ र्मुद्_१०२*४।१४ ॥  
सुग्रीवो राघवं दृष्ट्वा वचनात् तस्य वानरान्  ।  
न्ययुङ्क्त सीताम् अन्वेष्टुम् आशासु चतसृष्व् अपि  ॥ र्मुद्_१०३*४।१५ ॥  
ततो हनुमतः पाणौ ददौ रामो ऽङ्गुलीयकम्  ।  
विश्वासाय तु वैदेह्यास् तद् गृहीत्वा स निर्ययौ  ॥ र्मुद्_१०४*४।१६ ॥  
ततो हनूमत्प्रमुखा वानरा दक्षिणां दिशम्  ।  
गत्वा सीतां विचिन्वन्तः पर्वतं विन्ध्यम् आप्नुवन्  ॥ र्मुद्_१०५*४।१७ ॥  
समयातिक्रमात् तत्र चक्रुः प्रायोपवेशनम्  ।  
ते ऽत्र सम्पातिना प्रोक्तां सीतावार्त्तां च शुश्रुवुः  ॥ र्मुद्_१०६*४।१८ ॥  
ततः प्रापुर् उदन्वन्तम् अङ्गदाद्याः प्लवङ्गमाः  ।  
तं विलङ्घयितुं तेषां न कश् चिद् अभवत् क्षमः  ॥ र्मुद्_१०७*४।१९ ॥  
स्वप्रभावप्रशंसाभिस् तदा जाम्बवदुक्तिभिः  ।  
संवर्धितो महेन्द्राद्रिम् आरुरोहानिलात्मजः  ॥ र्मुद्_१०८*४।२० ॥  
     इति श्रीरामोदन्ते किष्किन्धाकाण्डः समाप्तः ॥ र्मुद्_*४।च् ॥  
  
_________________________________________________________________  
  
  
     अथ सुन्दरकाण्डः ॥ र्मुद्_*५।अ ॥  
अभिवन्द्याथ सकलान् अमरान् पवनात्मजः  ।  
पुप्लुवे च गिरेस् तस्माद् विलङ्घयितुम् अर्णवम्  ॥ र्मुद्_१०९*५।१ ॥  
स समुल्लङ्घ्य मैनाकं सुरसाम् अभिवन्द्य च  ।  
निहत्य सिंहिकां नीत्या पारं प्राप महोदधेः  ॥ र्मुद्_११०*५।२ ॥  
लङ्काधिदेवतां जित्वा तां प्रविश्यानिलात्मजः  ।  
सीतां विचिन्वन्न् अद्राक्षीन् निद्राणं निशि रावणं  ॥ र्मुद्_१११*५।३ ॥  
अपश्यंस् तत्र वैदेहीं विचिन्वानस् ततस् ततः  ।  
अशोकवनिकां गत्वा कां चिद् आर्तां ददर्श सः  ॥ र्मुद्_११२*५।४ ॥  
पादपं कं चिद् आरुह्य तत्पलाशैः सुसंवृतः  ।  
आस्ते स्म मारुतिस् तत्र सीतेयम् इति तर्कयन्  ॥ र्मुद्_११३*५।५ ॥  
रावणस् तु तदाभ्येत्य मैथिलीं मदनार्दितः  ।  
भार्या भव ममेत्य् एवं बहुधा समयाचत  ॥ र्मुद्_११४*५।६ ॥  
अहं त्वद्वशगा न स्याम् इत्य् एषा तं निराकरोत्  ।  
काममन्युपरीतात्मा रावणो ऽपि तदा ययौ  ॥ र्मुद्_११५*५।७ ॥  
निर्गते रावणे सीतां प्रलपन्तीं स मारुतिः  ।  
उक्त्वा रामस्य वृत्तान्तं प्रददौ चाङ्गुलीयकम्  ॥ र्मुद्_११६*५।८ ॥  
तत् समादाय वैदेही विलप्य च भृशं पुनः  ।  
चूडामणिं ददौ तस्य करे जग्राह सो ऽपि तम्  ॥ र्मुद्_११७*५।९ ॥  
मा विषादं कृथा देवि राघवो रावणं रणे  ।  
हत्वा त्वां नेष्यतीत्य् एनाम् आश्वास्य स विनिर्ययौ  ॥ र्मुद्_११८*५।१० ॥  
नीतिमान् सो ऽपि सञ्चिन्त्य बभञ्जोपवनं च तत्  ।  
अक्षादीनि च रक्षांसि बहूनि समरे ऽवधीत्  ॥ र्मुद्_११९*५।११ ॥  
ततः शक्रजिता युद्धे बद्धः पवननन्दनः  ।  
प्रतापं रघुनाथस्य रावणाय न्यवेदयत्  ॥ र्मुद्_१२०*५।१२ ॥  
रक्षोदीपितलाङ्गूलः स तु लङ्काम् अशेषतः  ।  
दग्ध्वा सागरम् उत्तीर्य वानरान् समुपागमत्  ॥ र्मुद्_१२१*५।१३ ॥  
स गत्वा वानरैः साकं राघवायात्मना कृतम्  ।  
निवेदयित्वा सकलं ददौ चूडामणिं च तम्  ॥ र्मुद्_१२२*५।१४ ॥  
     इति श्रीरामोदन्ते सुन्दरकाण्डः समाप्तः ॥ र्मुद्_*५।च् ॥  
  
_________________________________________________________________  
  
  
     अथ युद्धकाण्डः ॥ र्मुद्_*६।अ ॥  
अथासङ्ख्यैः कपिगणैः सुग्रीवप्रमुखैः सह  ।  
निर्ययौ राघवस् तूर्णं तीरं प्राप महोदधेः  ॥ र्मुद्_१२३*६।१ ॥  
तदा विभीषणो भ्रात्रा त्यक्तो रामम् उपागमत्  ।  
लङ्काधिपत्ये ऽभ्यषिञ्चद् एनं रमो ऽरिमर्दनः  ॥ र्मुद्_१२४*६।२ ॥  
दत्तमार्गः समुद्रेण तत्र सेतुं नलेन सः  ।  
कारयित्वा तेन गत्वा सुवेलं प्राप पर्वतम्  ॥ र्मुद्_१२५*६।३ ॥  
ततो राघवनिर्दिष्टा नीलमुख्याः प्लवङ्गमाः  ।  
रुरुधुः सर्वतो लङ्कां वृक्षपाषाणपाणयः  ॥ र्मुद्_१२६*६।४ ॥  
रावणस्य नियोगेन निर्गतान् युधि राक्षसान्  ।  
प्रहस्तप्रमुखान् हत्वा नेदुस् ते सिंहविक्रमाः  ॥ र्मुद्_१२७*६।५ ॥  
सुग्रीवश् च हनूमांश् च तथा राघवलक्ष्मणौ  ।  
राक्षसान् सुबहून् युद्धे जघ्नुर् भीमपराक्रमाः  ॥ र्मुद्_१२८*६।६ ॥  
रावणिस् तु तदाभ्येत्य समरे रामलक्ष्मणौ  ।  
ननाह नागपाशेन नागारिस् तौ व्यमोचयत्  ॥ र्मुद्_१२९*६।७ ॥  
रावणो ऽपि ततो युद्धे राघवेण पराजितः  ।  
कुम्भकर्णं प्रबोध्याशु रामं हन्तुं न्ययुङ्क्त च  ॥ र्मुद्_१३०*६।८ ॥  
रक्षोभिः सह निर्याय भक्षयन्तं प्लवङ्गमान्  ।  
सहानुगं कुम्भकर्णं जघानाशु स राघवः  ॥ र्मुद्_१३१ ॥  
इन्द्रजित् पुनर् अप्य् आजौ सानुजं च रघूत्तमम्  ।  
अमोहयद् वानरांश् च ब्रह्मास्त्रेणास्त्रकोविदः  ॥ र्मुद्_१३२ ॥  
तदैव गत्वा हनुमान् आनीयौषधिपर्वतम्  ।  
तान् सर्वान् बोधयित्वाशु तत्स्थाने ऽस्थापयच् च तम्  ॥ र्मुद्_१३३ ॥  
ततो निकुम्भिलां गत्वा सौमित्रिः सविभीषणः  ।  
निषिद्ध्येन्द्रजितो होमं संयुगे तं जघान च  ॥ र्मुद्_१३४ ॥  
तच् छ्रुत्वा रावणः क्रुद्धो निर्याय शरवृष्टिभिः  ।  
प्लवङ्गमान् पीडयित्वा रामेण युयुधे भृशं  ॥ र्मुद्_१३५ ॥  
रामो ऽपि सुचिरं तेन कृत्वा युद्धं सुदारुणं  ।  
ब्रह्मास्त्रेण जघानैनं ब्रह्मदत्तवरं रिपुम्  ॥ र्मुद्_१३६ ॥  
तदा शक्रादयो देवा हृष्टा रावणनिग्रहात्  ।  
रघूत्तमस्योत्तमाङ्गे पुष्पवृष्टिम् अकुर्वत  ॥ र्मुद्_१३७ ॥  
राक्षसानाम् अधिपतिं कृत्वा रामो विभीषणम्  ।  
अग्निप्रवेशसंशुद्धां परिजग्राह मैथिलीम्  ॥ र्मुद्_१३८ ॥  
पुरन्दरवरेणाशु जीवयित्वा प्लवङ्गमान्  ।  
अतोषयद् रघुश्रेष्ठो विविधैर् धनसञ्चयैः  ॥ र्मुद्_१३९ ॥  
ततः पुष्पकम् आरुह्य ससीतः सहलक्ष्मणः  ।  
निर्ययौ वानरैः साकं रामो रक्षोऽधिपेन च  ॥ र्मुद्_१४० ॥  
अयोध्यां प्रत्य् असौ गच्छन् प्रेषयित्वानिलात्मजम्  ।  
भरतस्य मतं ज्ञात्वा नन्दिग्रामम् उपागमत्  ॥ र्मुद्_१४१ ॥  
भ्रातृभिः सह सङ्गम्य वेषं सन्त्यज्य तापसं  ।  
अयोध्यां प्राविशद् रामः प्रीतैर् बन्धुजनैः सह  ॥ र्मुद्_१४२ ॥  
वसिष्ठो ऽथ द्विजैः साकं मन्त्रिसामन्तसन्निधौ  ।  
सीतया सहितं रामम् अभ्यषिञ्चद् यथाविधि  ॥ र्मुद्_१४३ ॥  
आह्लादयञ् जगत् सर्वं पौर्णमास्यां शशी यथा  ।  
अयोध्याम् अवसद् रामः सीतया सहितश् चिरम्  ॥ र्मुद्_१४४ ॥  
     ततो वानरसङ्घांश् च भक्षयन्तं निशाचरम्  ।  
     ऐन्द्रेणास्त्रेण रामो ऽपि निजघान रणे भृशम्  ॥ र्मुद्_*६।९ ॥  
     ततो रावणसन्दिष्टौ देवान्तकनरान्तकौ  ।  
     हनूमदङ्गदाभ्यां तु निहतौ रणमूर्धनि  ॥ र्मुद्_*६।१० ॥  
     अथातिकायम् आयान्तं रथम् आरुह्य वाहिनीम्  ।  
     अर्दयन्तं महाकायं लक्ष्मणश् चावधीच् छरैः  ॥ र्मुद्_*६।११ ॥  
     ततो रावणसन्दिष्टः शक्रजिद् राघवौ रणे  ।  
     ब्रह्मास्त्रेण च तौ बद्ध्वा वानरांश् चावधीच् छरैः  ॥ र्मुद्_*६।१२ ॥  
     अथ जाम्बवतो वाक्याद् गत्वा चौषधिपर्वतम्  ।  
     मारुतिश् चौषधीस् तत्रादृष्ट्वा कोपं चकार सः  ॥ र्मुद्_*६।१३ ॥  
     भूधरं तं समुत्पट्य गृहीत्वा पुनर् आगतः  ।  
     तासां गन्धेन वै सर्वान् राघवादीन् अजीवयत्  ॥ र्मुद्_*६।१४ ॥  
     रावणः कपिभिर् दग्धां पुरीं वीक्ष्य रुषान्वितः  ।  
     न्ययुङ्क्त कुम्भकर्णस्य पुत्रौ हन्तुं च राघवौ  ॥ र्मुद्_*६।१५ ॥  
     अथार्दयन्तौ तत् सैन्यं वीक्ष्य तौ बलशालिनौ  ।  
     कुम्भं रामो ऽवधीद् बाणैर् निकुम्भं चात्मजो रवेः  ॥ र्मुद्_*६।१६ ॥  
     ततः खरात्मजं तेन रावणेन प्रचोदितम्  ।  
     पीडयन्तं कपीन् बाणैर् जघानास्त्रेण राघवः  ॥ र्मुद्_*६।१७ ॥  
     ततः सन्तप्तहृदयो रावणो युद्धदुर्मदम्  ।  
     प्रचोदयाम् आस सुतम् युद्धे हन्तुं स राघवौ  ॥ र्मुद्_*६।१८ ॥  
     नगरान् निर्ययौ तूर्णम् इन्द्रजित् समितिञ्जयः  ।  
     मायासीतां विनिक्षिप्य सर्वेषां मोहनाय वै  ॥ र्मुद्_*६।१९ ॥  
     वानरेष्व् अपि पश्यत्सु हनूमत्प्रमुखेषु च  ।  
     जघान सीतां खड्गेन शितेन समितिञ्जयः  ॥ र्मुद्_*६।२० ॥  
     युद्धं त्यक्त्वा ततः सर्वैर् वानरैः स परीवृतः  ।  
     दुःखितो हनुमांस् तत्र यत्र रमो ऽव्रजल् लघु  ॥ र्मुद्_*६।२१ ॥  
     उपगम्याब्रवीद् रामं हनूमान् निखिलं तदा  ।  
     श्रुत्वा वृत्तान्तम् अखिलं रामो मोहम् अवाप सः  ॥ र्मुद्_*६।२२ ॥  
     विभीषणो ऽथ सम्प्राप्य दृष्ट्वा रामं च मूर्छितम्  ।  
     विषण्णान् वानरान् वाचा सान्त्वयन्न् इदम् अब्रवीत्  ॥ र्मुद्_*६।२३ ॥  
     मिथ्या विषादं सन्त्यज्य जगन्नायक हे प्रभो  ।  
     शृणु मे ऽभिहितं वाक्यं ज्ञात्वा रावणिमानसम्  ॥ र्मुद्_*६।२४ ॥  
     दुरात्मना कृता माया राक्षसेन्द्रसुतेन वै  ।  
     निकुम्भिलायां होमं तु कृतं तेनाधुना किल  ॥ र्मुद्_*६।२५ ॥  
     लक्ष्मणं प्रेषयाद्यैव मया सह समन्त्रिणा  ।  
     कृते होमे तत्र रिपुर् अजेयो भवति ध्रुवम्  ॥ र्मुद्_*६।२६ ॥  
     उवाच रामः सौमित्रिं राक्षसेन्द्रसुतं जहि  ।  
     गच्छेति शीघ्रं सुहृदा रावणस्यानुजेन सः  ॥ र्मुद्_*६।२७ ॥  
     लक्ष्मणस् तु तदा रामम् आमन्त्र्य सविभीषणः  ।  
     निकुम्भिलां प्राप तूर्णम् इन्द्रजिद् यत्र वर्तते  ॥ र्मुद्_*६।२८ ॥  
     अदर्शयद् भ्रातृपुत्रं धर्मात्मा स विभीषणः  ।  
     लक्ष्मणो भेदयाम् आस राक्षसाञ् शरसञ्चयैः  ॥ र्मुद्_*६।२९ ॥  
     कृत्वा चिरं तत्र युद्धम् ऐन्द्रेणास्त्रेण वै रुषा  ।  
     शिरश् चिच्छेद सौमित्रिर् दशाननसुतस्य हि  ॥ र्मुद्_*६।३० ॥  
     स सुतस्य वधं श्रुत्वा रावणः सोककर्शितः  ।  
     नष्टधैर्यो विह्वलाङ्गो विललापाकुलेन्द्रियः  ॥ र्मुद्_*६।३१ ॥  
     निरर्थकं तु मज्जन्म जल्पितं च निरर्थकम्  ।  
     येनाहम् अद्य पश्यामि हतम् इन्द्रजितं रणे  ॥ र्मुद्_*६।३२ ॥  
     क्व गतो ऽसि हतः शूर मानुषेण पदातिना  ।  
     राज्याद् भ्रष्टेन दीनेन त्यक्त्वा मां पुत्र जीवितम्  ॥ र्मुद्_*६।३३ ॥  
     इन्द्रं जित्वा तु तं बद्ध्वा लङ्काम् आनीय वै बलात्  ।  
     अकरोस् त्वं प्रतापेन कारागृहनिवासिनम्  ॥ र्मुद्_*६।३४ ॥  
     मोचयाम् आस ब्रह्मा त्वां सान्त्वयित्वामराधिपम्  ।  
     तादृक् त्वं कुत्र मां त्यक्त्वा गतो ऽद्य सुदुरासदः  ॥ र्मुद्_*६।३५ ॥  
     किं करिष्याम्य् अहम् पुत्र क्व गच्छामि वदाधुना  ।  
     नय मां यत्र गन्तासि तत्र ते न विलम्बनम्  ॥ र्मुद्_*६।३६ ॥  
     लोकेषु त्वत्समो नास्ति तादृशस्य पितास्म्य् अहम्  ।  
     इत्याशया स्थितं पुत्र गर्वितेन मयात्र हि  ॥ र्मुद्_*६।३७ ॥  
     धूम्राक्षो वज्रदंष्ट्रश् च कुम्भकर्णः प्रतापवान्  ।  
     राक्षसा निहताः सर्वे प्रहस्तप्रमुखा अपि  ॥ र्मुद्_*६।३८ ॥  
     अनादृत्य तु तान् सर्वान् राक्षसान् प्रहृतान् अपि  ।  
     अवष्टभ्य बलं पुत्र सुखेनावस्थितं तव  ॥ र्मुद्_*६।३९ ॥  
     इत्य् एवं बहुधा तत्र विलप्य स तु रावणः  ।  
     अन्तर्नियम्य दुःखानि कोपं चक्रे सुदारुणम्  ॥ र्मुद्_*६।४० ॥  
     रथं सूत ममाग्रे त्वं क्षिप्रं कुरु जयैषिणः  ।  
     रामं सलक्ष्मणं हन्तुं निर्गमिष्याम्य् अहं गृहात्  ॥ र्मुद्_*६।४१ ॥  
     इत्य् उक्त्वा रथम् आरुह्य शीघ्रं सारथिवाहितम्  ।  
     रामेण सह सङ्गम्य युद्धं चक्रे सुदारुणम्  ॥ र्मुद्_*६।४२ ॥  
     ततो मातलिनानीतं रथम् ऐन्द्रं समारुहन्  ।  
     रराज रामो धर्मात्मा ह्य् उदयस्थो यथा रविः  ॥ र्मुद्_*६।४३ ॥  
     चकार युद्धम् तुमुलं देववृन्दे च पश्यति  ।  
     सीताहरणजात् कोपाद् रामो धर्मभृतां वरः  ॥ र्मुद्_*६।४४ ॥  
     अथागस्त्यस्य वचनाद् रावणं लोककण्टकम्  ।  
     जघान रामो लक्ष्मीवान् ब्राह्मेणास्त्रेण तं रणे  ॥ र्मुद्_*६।४५ ॥  
     मन्दोदरी वधं श्रुत्वा भर्तुः प्रियतरस्य सा  ।  
     विललाप रणं गत्वा कुररीव भृशातुरा  ॥ र्मुद्_*६।४६ ॥  
     विभीषणो ऽथ रामेण सन्दिष्टः सह राक्षसैः  ।  
     चकार दहनं तस्य रावणस्य गतायुषः  ॥ र्मुद्_*६।४७ ॥  
     अथाग्निवचनात् सीतां रामो वीक्ष्य सुनिर्मलाम्  ।  
     सन्दिष्टो देववृन्दैश् च जग्राह पितृसन्निधौ  ॥ र्मुद्_*६।४८ ॥  
     तवैव युक्तं कर्मैतत् सर्वलोकभयङ्करम्  ।  
     तद् वैदेह्याः कृते राम सा तु लक्ष्मीर् भवान् स्वभूः  ॥ र्मुद्_*६।४९ ॥  
     इत्य् एवं देवसङ्घैश् च मुनिभिश् चाभिपूजितः  ।  
     लक्ष्मणश् च तुतोषाथ रामो विश्वासम् आययौ  ॥ र्मुद्_*६।५० ॥  
     विभीषणस्य धर्मात्मा सत्यसन्ध उदारधीः  ।  
     कारयाम् आस लक्ष्मीवान् अनुजेनाभिषेचनम्  ॥ र्मुद्_*६।५१ ॥  
     ततः पुष्पकम् आरुह्य सह मित्रैर् जगत्पतिः  ।  
     भार्यानुजाभ्यां सहितः किष्किन्धां प्राप राघवः  ॥ र्मुद्_*६।५२ ॥  
     किष्किन्धानिलयाः सर्वाः कपीनां योषितः प्रियाः  ।  
     सीताकुतूहलात् पुष्पं विमानं ताः समारुहन्  ॥ र्मुद्_*६।५३ ॥  
     अथ दाशरथिः श्रीमान् भरतं द्रष्टुम् इच्छया  ।  
     भरद्वाजाश्रमं प्राप्तस् तत्र तेन निवारितः  ॥ र्मुद्_*६।५४ ॥  
     भरतस्यान्तिकं रामः प्रेषयाम् आस मारुतिम्  ।  
     रामस्यादर्शनाद् वह्निप्रवेशं काङ्क्षतो भृशं  ॥ र्मुद्_*६।५५ ॥  
     तत्र तेन मुनीन्द्रेण सानुजः ससुहृद्गणः  ।  
     सन्तोषविवशेनाथ रामो ऽपि विधिपूजितः  ॥ र्मुद्_*६।५६ ॥  
     रामो ऽथ सह सङ्गम्य भरतेनारिघातिना  ।  
     अयोध्यां प्राविशत् तूर्णं मातृभिश् चाभिनन्दितः  ॥ र्मुद्_*६।५७ ॥  
     अथायोध्यानिवासास् ते जनाः सर्वे ऽपि तोषिताः  ।  
     अभिगम्याब्रुवन् रामं धन्या वयम् इति द्रुतम्  ॥ र्मुद्_*६।५८ ॥  
     चातकास् तु घनान् दृष्ट्वा मयूराश् च यथा शिशून्  ।  
     आसाद्य मातरस् तोषं तथा प्रापुर् जना भुवि  ॥ र्मुद्_*६।५९ ॥  
     अथाभिषेकं रामस्य वसिष्ठाद्या मुदान्विताः  ।  
     सहिता मन्त्रिभिश् चक्रुर् वसवो वासवं यथा  ॥ र्मुद्_*६।६० ॥  
     अभिषेकोत्सवे सर्वे सुग्रीवाद्याः कपीश्वराः  ।  
     यथार्हं पूजिताश् चासन् स्रग्गन्धाम्बरभूषणैः  ॥ र्मुद्_*६।६१ ॥  
     विशिष्य मुक्ताहारेण सीतया हनुमान् मुदम्  ।  
     पूजितश् च तथा लेभे यथा सीतावलोकने  ॥ र्मुद्_*६।६२ ॥  
     सर्वासां वानरीणां च कौसल्या पुत्रवत्सला  ।  
     भूषणैर् भूषयाम् आस वस्त्रचन्दनकुङ्कुमैः  ॥ र्मुद्_*६।६३ ॥  
     रामाज्ञयाथ सर्वे ऽपि सुग्रीवादिप्लवङ्गमाः  ।  
     किष्किन्धां लेभिरे कृच्छ्राच् छ्रीरामविरहातुराः  ॥ र्मुद्_*६।६४ ॥  
     अतिभक्तो दीर्घजीवी लङ्कासमरसाधकः  ।  
     अनुज्ञातः स रामेण लङ्कां प्रायाद् विभीषणः  ॥ र्मुद्_*६।६५ ॥  
     पितुः सिंहासनं प्राप्य भ्रातृभिः सहितो ऽनघः  ।  
     विरराज तथा रामो यथा विष्णुस् त्रिविष्टपे  ॥ र्मुद्_*६।६६ ॥  
     लक्ष्मणानुमते रामो यौवराज्यं तु दत्तवान्  ।  
     भरतायाप्रमेयाय प्राणात् प्रियतराय सः  ॥ र्मुद्_*६।६७ ॥  
     चत्वारस् ते महात्मानः सभार्या रघुसत्तमाः  ।  
     खे सतारो यथा चन्द्रस् तथा रेजुः स्वपत्तने  ॥ र्मुद्_*६।६८ ॥  
      इति श्रीरामोदन्ते युद्धकाण्डः समाप्तः ॥ र्मुद्_*६।च् ॥  
  
_________________________________________________________________  
  
  
     अथ उत्तरकाण्डः ॥ र्मुद्_*७।अ ॥  
राजा पर्यग्रहीद् एव भार्यां रावणदूषिताम्  ।  
इत्य् अज्ञजनवादेन रामस् तत्याज मैथिलीम्  ॥ र्मुद्_१४५*७।१ ॥  
तद् विदित्वाथ वाल्मीकिर् आनीयैनां निजाश्रमम्  ।  
अन्तर्वत्नीं समाश्वास्य तत्रैवावासयत् सुखम्  ॥ र्मुद्_१४६*७।२ ॥  
ऋषिभिः प्रार्थितस्याथ राघवस्य नियोगतः  ।  
शत्रुघ्नो लवणं युद्धे निहत्यैनान् अपालयत्  ॥ र्मुद्_१४७*७।३ ॥  
तपस्यन्तं ततः शूद्रं शम्बूकाख्यं रघूत्तमः  ।  
हत्वा विप्रस्य कस्यापि मृतं पुत्रम् अजीवयत्  ॥ र्मुद्_१४८ ॥  
रामे हेममयीं पत्नीं कृत्वा यज्ञं वितन्वति  ।  
आनीय ससुतां सीतां तस्मै प्राचेतसो ददौ  ॥ र्मुद्_१४९*७।४ ॥  
शङ्क्यमाना पुनश् चैवं रामेण जनकात्मजा  ।  
भूम्या प्रार्थितया दत्तं विवरं प्रविवेश सा  ॥ र्मुद्_१५०*७।५ ॥  
लक्ष्मणः सभयभ्रंशाद् रामेण समुपेक्षितः  ।  
मानुषं देहम् उत्सृज्य स्वकं रूपं समाविशत्  ॥ र्मुद्_१५१ ॥  
अथ रामस्य निर्देशात् पौरैः सह वनौकसः  ।  
निमज्ज्य सरयूतीर्थे देहं त्यक्त्वा दिवं ययुः  ॥ र्मुद्_१५२*७।६ ॥  
ततो भरतशत्रुघ्नौ निजं रूपम् अवापतुः  ।  
रामो ऽपि मानुषं देहं त्यक्त्वा धामाविशत् स्वकम्  ॥ र्मुद्_१५३*७।७ ॥  
श्रीरामोदन्तम् आख्यातम् इदं मन्दधिया मया  ।  
समीक्ष्य निपुणैः सद्भिः संशोध्य परिगृह्यताम्  ॥ र्मुद्_१५४*७।८ ॥  
येषां प्रसादाद् रामस्य चरितं कीर्तितं मया  ।  
तान् गुरून् सर्वदा नौमि नारायणपरायणान्  ॥ र्मुद्_१५५ ॥  
यस् तु दाशरथिर् भूत्वा रणे हत्वा च रावणम्  ।  
ररक्ष लोकान् वैकुण्ठः स मां रक्षतु चिन्मयः  ॥ र्मुद्_१५६*७।९ ॥  
     इति श्रीरामोदन्ते उत्तरकाण्डः समाप्तः ॥ र्मुद्_*७।च् ॥  
  
श्रीरामोदन्तं समाप्तम् ।  
  
  
  
  
