+++
title = "Trikandasesa"

+++
  
  
  
  
  
  
त्रिकाण्डशेशः नाम संस्कृतप्राचीनकोषः ।   
कलङ्गाधिनाथेन श्रीपुरुषोत्तमदेवनृपतिवरेण विरचितः ।  
 दोडन्दुग्रामे शैलबिम्बाराममहाविहारे सरस्वतीमण्डपमधिवसता श्रीबौद्धसिद्धान्ताचार्य्यधर्मरक्षितचन्द्रकीर्त्युपाधिधारिणा श्रीमता-श्रीशीलस्कन्धमहानायकयतिवरेण (लङ्कागवर्नमेण्टस्य प्राचीनभाषोपकारसमित्यां सामाजिकधुरन्धरेण) विरचिततया सारार्थचन्द्रिकानामिकया व्याख्यया समन्वितः । तेनैव कृतया अकारादिहनतवर्णानुसारिण्या कोषस्थशब्दानुक्रमणिकया सनाथीकृतश्च ।  
श्रीशीलस्कन्ध महानायकयति  
१९१६ क्रि श  
॥ श्रीः ॥  
अथ सटीकत्रिकाण्डशेषकोषस्य-  
प्रथमः काण्डः  
नमः सम्यक्सम्बुद्धाय ।  
जयन्ति सन्तः कुशलं प्रजानां नमो मुनीन्द्राय सुराः स्मृताश्च ।  
स्तुताऽसि वाग्देवि दयस्व मातर्विधेहि विघ्नाधिप मङ्गलानि ॥ १ ॥  
अलौकिकत्वादमरः स्वकोशे न यानि नामानि समुल्लिलेख ।  
विलोक्य तैरप्यधुना प्रचारमयं प्रयत्नः पुरुषोत्तमस्य ॥ २ ॥  
वर्गक्रमस्तथा नामलिङ्गयोस्तूपदेशता ।  
परिभाषादिकं सर्वमत्राप्यमरकोषवत् ॥ ३ ॥  
स्वर्गवर्गः  
स्वर्लोको देवलोकः स्यादवरोहः फलोदयः ।  
मन्दरः सैरिभः शक्रभवनं खं दिवं नभः ॥ ४ ॥  
स्वाहाभुजस्तु वसुलाः पूजिताश्च चिरायुषः ।  
शौभा निलिम्पा द्युषदः स्वर्गिणश्च नभःसदः ॥ ५ ॥  
ऋनामा त्वदितिर्देवमाता स्यादथ पूर्बजाः ।  
पितरश्चन्द्रगोलस्था न्यस्तशस्त्राः स्वधाभुजः ॥ ६ ॥  
कव्यवालादयस्ते च दैत्यास्तु प्रघसाः खराः ।  
क्रतुद्विषश्चेष्टिमुषो दैत्यमाता दितिर्दनुः ॥ ७ ॥  
बुद्धोऽकनिष्ठगमहामुनिधर्मचक्रा  
रागाशनिस्त्रिशरणः खसमो दशार्हः ।  
तापी गुणाकरमहासुखवज्रिणश्च  
मैत्रीबलासमजितारिसमन्तभद्राः ॥ ८ ॥  
महाबोधिर्धर्मधातुः श्वेतकेतुर्जिनः स्वजित् ।  
त्रिमूर्तिर्दशभूमीशः पञ्चज्ञानो बहुक्षमः ॥ ९ ॥  
सम्बुद्धः करुणाकूर्चः सर्वदर्शी महाबलः ।  
विश्वबोधो धर्मकायः संगुप्तोऽर्हन्सुनिश्चितः ॥ १० ॥  
व्यामाभो द्वादशाख्यश्च वीतरागः सुभाषितः ।  
सर्वार्थसिद्धस्तु महाश्रमणः कलिशासनः ॥ ११ ॥  
गोपेशश्चाथाऽस्य यशोधरेयो राहुलः सुतः ।  
देवदत्तोऽनुजोऽथ स्युः श्रावकाः शिष्यसंज्ञिनः ॥ १२ ॥  
प्रत्येकबुद्धाः खड्गाः स्युः सुदान्ताश्चैकचारिणः ।  
स्वयम्भुवोऽथ मारीची त्रिमुखा वज्रकालिका ॥ १३ ॥  
विकटा वज्रवाराही गौरी पौत्रिरथा च सा ।  
लोकनाथस्तु लोकेशः सरोजो गुणसागरः ॥ १४ ॥  
लोकेश्वरः कृपाद्वैतः सुधावर्षी हलाहलः ।  
सुखावतीश्वरः कन्यारामोऽसिताभ्रशेखरः ॥ १५ ॥  
चिन्तामणिः पद्मपाणिर्बहुरूपः खसर्पणः ।  
अनीचदर्शी कारण्डव्यूहः पोतलकप्रियः ॥ १६ ॥  
जटाधरो महावीर्यो वक्रसूर्योऽवलोकितः ।  
तारा महाश्रीरोङ्कारा स्वाहाश्रीश्च मनोरमा ॥ १७ ॥  
तारिणी च जयाऽनन्ता शिवा लोकेश्वरात्मजा ।  
खदूरवासिनी भद्रा वेश्याली च सरस्वती ॥ १८ ॥  
शंखिनी च महातारा वसुधारा धनन्ददा ।  
त्रिलोचना लोचना स्यान्मणिभद्रस्तु जम्भलः ॥ १९ ॥  
पूर्वयक्षो जलेन्द्रोऽथ मञ्जुश्रीर्ज्ञानदर्पणः ।  
मञ्जुभद्रो मञ्जुघोषः कुमारोऽष्टारचक्रवान् ॥ २० ॥  
स्थिरचक्रो वज्रधरः प्रज्ञाकार्यश्च वादिराट् ।  
नीलोत्पली महाराजो नीलः शार्दूलवाहनः ॥ २१ ॥  
धियांपतिः पूर्वजिनः खड्गी दण्डी विभूषणः ।  
बालव्रतः पञ्चवीरः सिंहकेलिः शिखाधरः ॥ २२ ॥  
वागीश्वरोऽथ हेवक्रो हेरुश्चक्रसंवरः ।  
देवो वज्रकपाली च निशम्भः शशिशेखरः ॥ २३ ॥  
वज्रकीटोऽथ मैत्रेयो युवराज्ञोऽजितश्च सः ।  
चीवरी श्रमणो भिक्षुर्बल्यश्चैत्रोऽथ चेलुकः ॥ २४ ॥  
श्रामणेरः प्रव्रजितो महापासकगोमिनौ ।  
अथ हंसरथो ब्रह्मा विरिञ्चोऽष्टश्रवः सनत् ॥ २५ ॥  
कञ्जः प्राणश्च वेदीशवेदगर्भौ पुराणगीः ।  
अब्जजो विश्वरेताश्च कमलः प्रपितामहः ॥ २६ ॥  
नाभिजन्मा शतधृतिर्बाह्मी तु ब्रह्मकन्यका ।  
वाग्देवी शारदा शुक्ला महाधता सरस्वती ॥ २७ ॥  
अथ हरितबिन्दुश्रीकरश्रीवराहा-  
जितपरपुरुषश्रीगर्भषड्बिन्द्वनन्ताः ।  
नरकजिदृतधामा केशवो जन्मकीलः ऋतुपुरुषनृसिंहश्रन्थजह्नूच्चदेवाः ॥ २८ ॥  
कोकः पुराणपुरुषो नलिनेशयश्च  
वासुनेर्नरायणपुनर्वसुविश्वरूपाः ।  
अः श्रीनिवासधरणीधरवामनैक-  
शृङ्गाश्च वृष्णिवृषशत्रुदशावताराः ॥ २९ ॥  
सोमगर्भादिदेवादिवराहस्वर्णबिन्दवः ।  
गदाग्रजो मुञ्जकेशी सदायोगी सनातनः ॥ ३० ॥  
रन्तिदेवशिवकीर्तनौ त्रिपात्सोमसिन्धुरपि राहुमूर्धछित् ।  
कालनेमियवनारिपाण्डवाभीलसिन्धुवृषकृष्णकेशिनः ॥ ३१ ॥  
हेमशंखः शतावर्ती मनुसात्वतवारिशाः ।  
वर्द्धमानः सतानन्दो जगन्नाथः सुयामुनः ॥ ३२ ॥  
पूतनाधेनुकारिष्टकेशिचाणूरसूदनः ।  
भूकश्यपस्त्वस्य पिता दुन्दुक्षित्यदितिः प्रसूः ॥ ३३ ॥  
स्यन्दनस्तु शतानन्दः सारथिश्चास्य दारुकः ।  
तुरङ्गाः शैब्यसुग्रीवमेघपुष्पबलाहकाः ॥ ३४ ॥  
ध्वजो भुजङ्गहा मन्त्री पवनव्याधिरुद्धवः ।  
शैनेयस्तु शिनेर्नप्ता युयुधानश्च सात्यकिः ॥ ३५ ॥  
बलभद्रस्तु हालः स्यात्सौनन्दी हलतालभृत् ।  
संवर्तकी गुप्तचरो रुक्मिदार्य्येककुण्डलः ॥ ३६ ॥  
मधुप्रियोऽथ प्रद्युम्नो जराभीरुः शमातकः ।  
प्रसूनानिपञ्चेषू कञ्जनो मधुसारथिः ।  
रागरज्जुः कलाकेलिमधुदीपरवीषवः ॥ ३७ ॥  
इः केतुर्मकराङ्कः सङ्कल्पभवोऽङ्गजश्च रूपास्त्रः ।  
रणरणको रतिरमणः संसारगुरुर्मनोजन्मा ॥ ३८ ॥  
कार्ष्णिश्चाऽस्य प्रिया रागलता केलिकला रतिः ।  
सेः केलती चाऽस्य बाणा मोहनोन्मादनौ तथा ॥ ३९ ॥  
सन्तापनः शोषणश्च निश्चेष्टीकरणोऽपि च ।  
सुतोऽनिरुद्धः स्याद्विश्वकेतुः प्रीतितृषौ सुते ॥ ४० ॥  
श्री च लक्ष्मी चला सा मा रमाजलधिजेऽन्दिरा ।  
मणिः स्यमन्तको हस्ते विष्णोरुरसि कौस्तुभः ॥ ४१ ॥  
तार्क्ष्यः शिलौकः कामायुररुणो वरजश्चिरात् ।  
पक्षिसिंह उलूतीशो वज्रतुण्डः सुधाहरः ।  
स्वर्णपक्षः सुमुखसूः शाल्मली भुजगाशनः ॥ ४२ ॥  
शम्भुर्भगाली कपिशाञ्जनश्च हीरः कटप्रूर्भरुरेरिहाणौ ।  
पुरारिपञ्चाननभैरवाट्टहासप्रहासाश्च खकुन्तलश्च ॥ ४३ ॥  
कण्ठेकालजयन्तगुह्यगुरवो जोतिङ्गगोपालकौ  
पिङ्गाक्षः कटमर्दरेवतजटाटङ्काव्ययाः कूटकृत् ।  
चन्द्रापीडमहानटौ च शमिरो हः शैलधन्वा जटा-  
चीरोऽथर्वणनन्दिवर्धनगुडाकेशाग्रकालञ्जराः ॥ ४४ ॥  
मिहिराणो जगद्योनिष्टङ्कटीकोऽब्जवाहनः ।  
कृतङ्करो वरो बुद्धः सुप्रतापोऽकुतश्चलः ॥ ४५ ॥  
उः स्थाणुः शिपिविष्टश्च मः कीलो धर्मवाहनः ।  
विरूपविषमत्र्यक्षाः सन्ध्यानटी वृषाञ्जनः ॥ ४६ ॥  
एकपाद्भौतिको भद्रोर्वरेताः पांशुचन्दनः ।  
अस्थिमाली शिवश्चाऽस्य खट्वाङ्गतु सुखंघुणः ॥ ४७ ॥  
अजगवोऽजगावश्च वृषो भृङ्गी रिटिस्त्वसौ ।  
भृङ्गरिटः शलो भृङ्गी नाडीदेहोऽस्थिविग्रहः ॥ ४८ ॥  
महाकाली महाभीमो महाकायो वृषाणकः ।  
द्वाःस्थस्तु नन्दीशालङ्कायनस्ताण्डवतालिकाः ॥ ४९ ॥  
स्यान्नन्दिकेश्वरोऽथाऽर्था हिण्डी शिखरवासिनी ।  
शक्तिः सिंहरथा गोला सिनीवाली दृषद्वती ॥ ५० ॥  
सौः कृष्णपिङ्गला लम्बा शैलेयी गणनायिका ।  
वारालिकैकानंशा च शिवदूती यमस्वसा ॥ ५१ ॥  
कोटवी बाभ्रवी कैटभी कैटभा यादवी कर्बुरी चेश्वरी चेश्वरा ।  
भ्रामरी दक्षकन्या च बर्हिध्वजी नन्दपुत्री च मारी च कालञ्जरी ॥ ५२ ॥  
गौतमी तामसी षष्ठी जयन्ती शूलधृक् सती ।  
सिंहस्तस्या मनस्तालः सख्यौ च विजयाजये ॥ ५३ ॥  
वज्रशुण्डः करिमुखः पृष्णिशृङ्गो गणाग्रणीः ।  
त्रिधातुरेकदन्तश्च द्विदेहो मूषिकाञ्चनः ॥ ५४ ॥  
विघ्नहारी कुमारस्तु स्वामी द्वादशलोचनः ।  
बालचर्यः सिद्धसेनः कृकवाकुध्वजश्च सः ॥ ५५ ॥  
देवराजरस्तु लः कौशिकोऽसन्महा-  
बाहुदन्तेयदल्मीवाणोऽद्रिभित् ।  
वज्रपाणिर्महेन्द्रः सुग्रामणी-  
र्ग्रामनेमिर्वृषा नाकनाथो हरिः ॥ ५६ ॥  
प्राचीनबर्हिः खदिरः कपिलाश्वो वरक्रतुः ।  
प्राचीपतिस्तपस्तङ्कः पुलोमारिश्च माहिरः ॥ ५७ ॥  
पृतनाषाड् प्रियात्वस्य चारुधारा शतावरी ।  
शची सुती देवसेना मातलिस्तु हयङ्कषः ॥ ५८ ॥  
उच्चैःश्रवाः श्वेतहयो वृषणाश्वोऽमरावती ।  
वृषभासा सुरपुरी वनमैन्द्रं वृषण्वसु ॥ ५९ ॥  
नन्दनं कन्दसारं स्यान्मिश्रकावनमित्यपि ।  
हस्तिमल्लश्चतुर्दन्तो भद्ररेणुर्मदांवरः ॥ ६० ॥  
श्वेतद्विपः सुदामाऽथ वज्रोऽस्त्री गिरिकण्टकः ।  
वज्राशनिर्भिदुर्भिद्रो जम्भारिस्त्रिदशायुधम् ॥ ६१ ॥  
शत्रधारं शतारं चाभ्रोत्थं भिदिरमम्बुजम् ।  
मार्जारकर्णी चामुण्डा कर्णमोटिश्च चर्चिका ॥ ६२ ॥  
विद्याधरः कामरूपी खेचरः स्थिरयौवनः ।  
स्पर्शानन्दा रतिमदाऽप्सरसः सुमदात्मजा ॥ ६३ ॥  
देवोद्यानानि वैभ्राजं मिश्रकं सिध्रकावणम् ।  
चैत्ररथं च नासिक्यौ युजौ दस्रौ गदागदौ ॥ ६४ ॥  
शुष्मघासिधसवोऽञ्चतिर्जुहूर्बाण ईषिरतुषग्रहाशिराः ।  
छागवाहनपृदाकुबर्हिषः स्वर्णसप्तघृतमन्त्रदीधितिः ॥ ६५ ॥  
पर्परीकहवनात्मनिपीथाः सप्तजिह्वसमिधावसितार्चिः ।  
नाचिकेतभुजिभारतविश्वप्साः शुचिः पचिसमन्तभुजौ च ॥ ६६ ॥  
वडवाग्निस्तु सलिलेन्धनः स्याद्वडवामुखम् ।  
काकध्वजो वाणिजश्च स्कन्धाग्निः स्थूलकाष्ठधृक् ॥ ६७ ॥  
छागणस्तु करीषाग्निस्तुणाग्निः स्यात्तरत्समः ।  
तुषानलः कुकूलः स्यान्मुर्मुरोऽथाग्निकुक्कुटः ॥ ६८ ॥  
सङ्किलो दहनोल्का स्यादङ्गारः कोकिलाज्झुलौं ।  
धूमोऽम्भसूर्मरुद्वाहखतमालशिखिध्वजाः ॥ ६९ ॥  
अग्निवाहस्तरीः स्वाहा त्वऽग्नायी दहनप्रिया ।  
जीवितेशो यमः शीर्णपादश्च महिषध्वजः ॥ ७० ॥  
मन्दोऽस्य कान्ता धूमोर्णा चित्रगुप्तस्तु लेखकः ।  
भृत्यौ चण्डमहाचण्डौ कालीमी तु विचारभूः ॥ ७१ ॥  
पञ्जिका त्वग्रसन्धानी नृचक्षास्तु खसात्मजः ।  
कीलालपः पलाशी च क्षपाटो नरविश्वणः ॥ ७२ ॥  
सन्ध्याबलो रात्रिमठो हनूषः शमनीषदः ।  
पलाशो विखुरः शंकुः कापीशेयस्तु पिण्डकः ॥ ७३ ॥  
पिशाचो मेघनादस्तु वरुणो वः परञ्जयः ।  
दैत्यदेवश्च वातिस्तु नभःप्राणो जगद्बलः ॥ ७४ ॥  
भोगिकान्तः कम्पलक्ष्मायश्च धारावलिश्च वाः ।  
खश्वासः क्षिपणुर्धूलिध्वजः सरयुरङ्कतिः ॥ ७५ ॥  
वातुलो वातगुल्मः स्याच्चरवायुर्निदाघजः ।  
झञ्झानिलः प्रावृषिजो वासन्तो मलयानिलः ॥ ७६ ॥  
श्रीदधनकेलिमयुराट्श्वेतोदररत्नगर्भनिधिनाथाः ।  
कुतनुकुहेच्छावसवः पिशाचकी सत्यसङ्गस्त्रिशिराः ॥ ७७ ॥  
अस्त्री पद्मो महापद्मः शंखो मकरकच्छपौ ।  
मुकुन्दकुन्दनीलाश्च खर्वाः स्युर्निधयो नव ॥ ७८ ॥  
सुतोऽस्य मायुराजः स्यात्तथा वर्णकविर्निधौ ।  
आसङ्गिनी च वाताली स्याद्वात्या वातमण्डली ॥ ७९ ॥  
इति स्वर्गवर्गः ॥ १ ॥  
व्योमवर्गः  
कुनाभिः स्याद्विहायस्तु खं भरुन्मेघवर्त्म च ।  
अक्षरं चाथ  
इति व्योमवर्गः ॥ २ ॥  
दिग्वर्गः  
पाथोदः खतमालो गदाम्बरः ॥ १ ॥  
मदयित्नुर्वायुदारुर्व्योमधूमो नभोगजः ।  
गडेरः कन्धरो वातरथो वारिमसिः स्त्रियाम् ॥ २ ॥  
करका स्याद्धनकफो बीजोदकमिराचरम् ।  
मेघास्थिवर्षणन्तु स्याद्रोधृतञ्च परामृतम् ।  
सौदाम्नी त्वशनिविद्युदणुभा वाऽचिरद्युतिः ॥ ३ ॥  
तिथिप्रणीर्दर्शविपन्निशामणिस्त्रिनेत्रचूडामणित्रिनेत्रभूः ।  
सुधाङ्गमौ द्वौ मृगपिष्लुपक्षजौ दशाश्वसिप्रग्रहमेमिचन्दिराः ॥ ४ ॥  
छायामृगधरो राजा माः परिज्ञो बलक्षगुः ।  
द्विजो दाक्षायणी तुङ्गी रोहिणी यज्वनाम्पतिः ॥ ५ ॥  
उडुपः पर्वधिः क्लेदो जयन्तस्तपसो हरिः ।  
तारापीडः खचमसो विकसः सिन्धुनन्दनः ॥ ६ ॥  
चन्द्रिका चन्द्रशाला स्यान्नीहारः खनिशाजलम् ।  
शीतं तु शीतलं पत्रहिमं तु हिमदुर्दिनम् ॥ ७ ॥  
कुज्झुटिर्धूममहिषी रतांघ्री च कुहेलिका ।  
धूमिका च नभोरेणुरथाऽगस्त्याग्निमारुती ॥ ८ ॥  
सत्याग्निर्वारुणिर्विन्ध्यकूटो वातापिसूदनः ।  
दीप्ताग्निर्वशेयश्च समुद्रचूलुकोऽस्य तु ॥ ९ ॥  
प्रियी कौषीतकी लोपामुद्राख्या च विदर्भजा ।  
प्राक्फाल्गुनेथस्तूऽतथ्यानुजः पारुष्यगोरथौ ॥ १० ॥  
दीदिविर्द्वादशकरश्चक्षाः सुरगुरुर्गुरुः ।  
शुक्रो भः शतपर्वेशो मघाभूर्भृगुरास्फुजित् ॥ ११ ॥  
षोडशार्चिर्नवार्चिस्तु मङ्गलः खोल्मुकः कुजः ।  
बुधो हेमा राजपुत्र एकदेहः प्रहर्षणः ॥ १२ ॥  
स्यात्पञ्चार्चिः श्रविष्ठाजः श्यामाङ्गैकाङ्गरोधनाः ।  
शनैश्चरो नीलवासा मन्दश्छायात्मजः शनिः ॥ १३ ॥  
राहुस्तु ग्रहकल्लोलोऽभ्रपिशाचोऽप्यथाऽहिकः ।  
केतुर्ज्योतिरथस्तु स्याद्ग्रहाधारो ध्रुवश्च सः ॥ १४ ॥  
तत्क्षणं सूर्य्यमुक्तादिग्बुधैरङ्गारिणी स्मृता ।  
आसन्नास्तमया धीरैरुच्यते सोपधूपिता ॥ १५ ॥  
सुनीतिर्ध्रुवमाता स्यान्माता दक्षस्य मारिषा ।  
छायापथो देवपथः सोमधारा नभःसरित् ॥ १६ ॥  
दिनप्रणीस्त्वऽव्यधिषौ भानेमिरवरव्रतः ।  
गभस्तिहस्तोंऽशुधरः खरांशुर्भारविर्भगः ।  
वेदोदयः प्रतिदिवा मातुः पितुस्तमोपहः ॥ १७ ॥  
दिनमणिहरिहेलिब्रध्नभाकोषभाभृ-  
दरथिखगपतङ्गेनाद्रयः सप्तसप्तिः ।  
मिहिरमहिरपीथाः कालकृत्पद्मपाणिः  
खमणिररुणशूरावंशुमानंशुमाली ॥ १८ ॥  
छाया स्यात्तपती मन्दजननी भूमयी वरी ।  
संज्ञा तु यमकालिन्दीरेवन्तमनुदस्रसूः ॥ १९ ॥  
त्रसरेणुर्महावीर्या स्वातिः सूर्या सुवर्चला ।  
सुरेणुर्द्युमयी त्वाष्ट्री प्रिये चेते विवस्वतः ॥ २० ॥  
अश्मनो रमणोऽनूरुर्जटायुस्त्वरुणात्मजः ।  
इति दिग्वर्गः ॥ ३ ॥  
कालवर्गः  
कालस्त्वऽपष्टुर्जहको भवन्तो भसदित्यपि ॥ २१ ॥  
पीथः पीयुस्तिथश्चाऽथ वास्रो व्युष्टांशके दिनम् ।  
उषा प्रभातं गोसर्गः सायोऽत्सूरौ विकालके ॥ २२ ॥  
रात्री रक्षोजननी निषत्वरी चक्रभेदनी घोरा ।  
श्यामा ग्राम्या दोषा तुङ्गी भौती शताक्षी च ॥ २३ ॥  
वासुरोषा निशाख्या च वासतेयी तमस्विनी ।  
यस्यां मत्ता निशि श्वानः श्वनिशं श्वनिशा च सा ॥ २४ ॥  
निःसम्पातोऽर्धरात्रः स्यात्सर्वावसर इत्यपि ।  
उच्चन्द्रापररात्रौ द्वौ दशौऽमाऽमावसी च सा ॥ २५ ॥  
भूता कृष्णचतुर्दश्यां पौर्णम्यां धर्मवासरः ।  
शक्रोत्सवो ध्वजोत्थानं शारदी द्यूतपूर्णिमा ॥ २६ ॥  
कोजागरः शरत्पर्व कौमुदीचारमस्त्रियाम् ।  
यक्षरात्रिस्तु दीपाली चैत्रावल्यां मधूत्सवः ॥ २७ ॥  
सुवसन्तः काममहो वासन्ती कर्दमी स्त्रियौ ।  
श्रामस्तु मासो वर्षांशो वत्सरस्तु युगांशकः ॥ २८ ॥  
ऋतुवृत्तिर्मासमालः स्यात्कालग्रन्थिरुर्वटः ।  
कालप्रभातं शरदा प्रावृषा तु जलार्णवः ॥ २९ ॥  
कौमुदः कार्तिको मासः फाल्गुनालस्तु फाल्गुनः ।  
ज्येष्ठामूलीयमिच्छन्ति मासमाषाढपूर्वजम् ॥ ३० ॥  
कृतं सत्ययुगं त्रेताऽग्नायी द्वापरयज्ञियौ ।  
कलिर्झर्झरकः कर्मयुगं पापं तु पातकम् ॥ ३१ ॥  
शल्यं तूस्तं च कल्कोऽथ भद्रं भल्लं शिवं तथा ।  
शं शुभं चाव्यये प्राणी सत्त्वो रूपं चतुष्पदः ॥ ३२ ॥  
अथात्मा कर्मभुग्देही जीवः पुरुषपुद्गलौ ।  
अन्तर्यामीश्वरश्चान्तःकरणं तु मनो निगु ॥ ३३ ॥  
इति कालवर्गः ॥ ४ ॥  
धीवर्गः  
बुद्धिः पण्डा विदा चार्वी विचारस्तर्कनिश्चयौ ।  
गुञ्जा चर्चाऽथ सिद्धान्तोत्तरपक्षसमाधयः ।  
कृतान्तः पूर्वपक्षस्तु चोद्यं गीर्भणितिर्गिरा ॥ १ ॥  
वाचा छन्दस्तु निगमः साम्न्युक्थं स्वरपत्तनम् ।  
ब्रह्माक्षरं स्यादोंकारः प्रश्नदूती प्रहेलिका ॥ २ ॥  
संज्ञाऽधिवचनं सद्यःकृतं लक्षणनामनी ।  
व्यपदेशः प्रसिद्धस्तु टङ्कारोऽथ नवः स्तवः ॥ ३ ॥  
इति धीवर्गः ॥ ५ ॥  
शब्दाभिलापौ त्वभिधाऽभिधानं वाचको ध्वनिः ।  
ह्रासः कुहरितश्चाऽथ मन्मनो गद्गदध्वनौ ॥ १ ॥  
तूरं तु तूर्यं स्यात्ताडयमानास्तु पटहादयः ।  
कर्वीदः करताली स्याद्ध्वनिनाला तु काहला ॥ २ ॥  
मड्डुको मर्दलो मंत्री ढक्का विजयमर्दलः ।  
द्रगडः प्रतिपत्तूर्यं डमरुः सूत्रकोणकः ॥ ३ ॥  
नाली घटी यामनाली दण्डढक्का यमेरुका ।  
यामघोषोऽथ ताम्री स्यान्मानरन्ध्रा विकालिका ॥ ४ ॥  
भवरुत्प्रेतपटहो मृत्युदण्डकरश्च सः ।  
रणतूर्यं तु संग्रामपटहो भयडिण्डिमः ॥ ५ ॥  
भुक्ततूर्यं नृपाभीलं मल्लतूर्यं महास्वनः ।  
मुखवाद्यं वक्रतालं वेणौ विवरनालिका ॥ ६ ॥  
वारवाणिः प्रगातास्यात्कथकैकनटौ समौ ॥ ७ ॥  
इति शब्दादिवर्गः ॥ ६ ॥  
नाट्यवर्गः  
सर्ववेशी लयारम्भः स्यात्तालावचरो नटः ।  
लयपुत्री नटी नर्तूः खड्गधारादिनर्त्तके ॥ १ ॥  
प्लवकः केलकश्चाऽथ भण्डश्चाटुपटुः समौ ।  
गायनो गाथकः स्त्रीणां हल्लीषं सहनर्तनम् ॥ २ ॥  
वात्सल्यशान्तौ तु रसौ शृङ्गारः कौशिकः स्मृतः ।  
सम्भोगो विप्रयोगश्च तद्भेदौ वर्णिका मसी ॥ ३ ॥  
मसिर्ना ध्यामलं तु स्याद्धयामोऽवज्ञा तु पांसनम् ।  
डमरुस्तु चमत्कारः प्रौढिस्तु कियदेतिका ॥ ४ ॥  
स्वेदः प्रश्रवणं सिप्रो द्वयोर्व्रीडो नटार्थिका ।  
भामः क्रोधे निःसमस्तु शोके वीर्यं शुटीरता ॥ ५ ॥  
छले मिषं च वैदग्धी भङ्गिश्चेभनिमीलिका ।  
उत्कण्ठा रुहरुहिका हव्यासस्त्वतिचिन्तिया ॥ ६ ॥  
स्याच्चिन्ता चिन्तयाऽथोऽद्वाहनं रणरणं च तत् ।  
सोत्कण्ठा स्मृतिराध्यानं हेवाकोऽध्यवसायिता ॥ ७ ॥  
परिहासः केलिमुखः केलिर्देवननर्मणी ।  
आटोपारोपटङ्कारा भवेदारभटी स्त्रियाम् ॥ ८ ॥  
रोमोद्गमस्तु पुलकस्त्वपुष्पं च त्वगंकुरः ।  
स्वदोषगूहनं भ्रक्षो रागसंगौ तु गृध्रता ॥ ९ ॥  
कामचारः स यच्चिते पापमाधाय शंसनम् ।  
कौकृत्यं विप्रतीसारो विबाधा तु विहेठनम् ॥ १० ॥  
दुःखलोको भवश्चैव संसारः कष्टचारकः ।  
निर्वाणमन्तको मोक्षः शीतिभावः शमोऽमृतम् ॥ ११ ॥  
इति नाट्यवर्गः ॥ ७ ॥  
पातालवर्गः  
अधोऽव्ययं स्यात्पाताले सप्तधा तदुदीरितम् ।  
अतलं सुतलं चैव वितलं च गभस्तिमत् ॥ १ ॥  
तलं प्रतलपाताले विरोकं श्वभ्रमस्त्रियाम् ।  
तमसं तु निशाचर्म नीलपंकं रजोवलम् ॥ २ ॥  
दिक्कण्टको वियद्भूतिः खत्वग्वृत्रोऽथ नागभित् ।  
दृम्भूः स्त्री स्याद्वलूताजगरावथ हलाहलः ॥ ३ ॥  
ब्रह्मसर्पोऽश्वलाला च द्विमुखहिरहीरणिः ।  
राजाहिरलगर्दस्तु कालसर्पो महाविषः ॥ ४ ॥  
माण्डपुष्पस्तु भुजगो भवेत्कौक्कुटिकन्दलः ।  
गोनासगोनसौ हालाहलं हालहलं विषम् ॥ ५ ॥  
अथाब्भक्षो द्विरसनः समकोलश्च भेकभुक् ।  
कुम्भीनसो मण्डली व गरलं जंगमं विषम् ॥ ६ ॥  
अनन्तो वासुकिः पद्मो महापद्मोऽपि तक्षकः ।  
कर्कोटिः कुलिकः शंख इत्यष्टौ नागनायकाः ॥ ७ ॥  
तद्बन्धवस्तु कुमुदकम्बलाश्वतरादयः ।  
पुरी भोगवती चैषां भोगिन्यो नागकन्यकाः ॥ ८ ॥  
इति पातालभोगिवर्गः ॥ ८ ॥  
नरकवर्गः  
अकं दुःखमघं चैन्द्री त्वलक्ष्मीः कालकर्णिका ॥ १ ॥  
इति नरकवर्गः ॥ ९ ॥  
वारिवर्गः  
पाथोधिसिन्धुमकरालयवारिराशि- गंगाधरेन्दुजनकास्तिमिरूर्मिमाली ।  
वार्धिर्मितद्रुतिमिकोषमहाशयाश्च  
क्लीबं च शैलशिबिरं धरणीप्लश्च ॥ १ ॥  
पुमान् कचंग वांकः कूलंकषपरंगवौ ।  
तरन्तो दारदः पेरुर्महीप्राचीरमद्वयोः ॥ २ ॥  
नदीनश्चाथ कमलं नीरं नाराः स्त्रियामिरा ।  
कं दकं जलमस्थानमगाधेऽथाम्भसांभ्रमः ॥ ३ ॥  
तारूरो वायुगुल्मश्च कललाभः कलकुरः ।  
पुरोटिः पत्रझङ्कारे दरणिः कूलचुण्डकः ॥ ४ ॥  
चुलुको धनजम्बाले दलाढ्ये पंककर्वटः ।  
तरणो भेलके वारिरथो नौस्तरिकः प्लवः ॥ ५ ॥  
होडस्तरांधुर्वहनः तरण्डो वार्वटः पुमान् ।  
पादारकः स्यात्पोलिन्दः पत्रबाले तुलाधटः ॥ ६ ॥  
समुद्रकफडिण्डीरजलहसास्तु फेणके ।  
कैवर्ते जालिकश्छोटी कुपिनी स्यादथ प्लवः ॥ ७ ॥  
पलवः पञ्जराखेटः कण्टकी तु जलेशयः ।  
आत्माशी शम्बरो मूकोऽनिमिषो वल्कवानपि ॥ ८ ॥  
मीने वदालः पाठीनो मत्स्यराजस्तु रोहितः ।  
भालांकश्चाथ कुलिशं कटं काष्टील इत्यपि ॥ ९ ॥  
फलकी स्याच्चित्रफली वाजग्रीवो मदार्मदः ।  
कवयी क्रकचपृष्ठी कंकत्रोटो जलव्यधः ॥ १० ॥  
शफरः श्वेतकोलः स्यात्खशेटस्तु खलेशयः ।  
इल्लिशे वारिकर्पूरगाङ्गेयशफराधिपाः ॥ ११ ॥  
जलतालोऽप्यथ चलत्पूर्णिमाचन्द्रचञ्चलौ ।  
जलवृश्चिक इञ्चाके गङ्गाटेयो गलानिलः ॥ १२ ॥  
शालः शकुलगण्डः स्यादन्धाहिः कूर्चिका द्वयोः ।  
ब्राह्मी तु पङ्कगण्डको लघुगर्गस्त्रिकण्टकः ॥ १३ ॥  
तिर्यग्यानः कुलीरः स्यान्मुखास्त्रो हरिलोचनः ।  
बहिः कुटीचरः पोताधानं तु स्याज्जलाण्डकम् ॥ १४ ॥  
जलरूपस्तु मकरो मरोलरसिदंष्ट्रकः ।  
मीनरस्तन्तुनागस्तु नक्रवाडवहारकौ ॥ १५ ॥  
नक्रस्तु वार्भटः स्यादम्बुकिण्टोम्बुकण्टकः ।  
जलशूकरमायादझषाशनह्रदग्रहाः ॥ १६ ॥  
जलकूर्मस्त्वम्बुकीशो वसाढ्यः शिशुकश्च सः ।  
उद्रस्तु जलमार्जारजलाखुनकुलप्लाः ॥ १७ ॥  
मृत्किरा धुर्घुरी वारिकृमिस्तु जलमक्षिका ।  
पटालुका जलौकाम्बुसर्पिणी वेणिवेधिनी ॥ १८ ॥  
व्यङ्गस्तु नन्दको भेको गूढवर्चाः क्षतालयः ।  
कोकोजिह्वोऽथ पञ्चाङ्गगुप्ते क्रोडांघ्रिकच्छपौ ॥ १९ ॥  
गडुः किञ्चुलुकोऽथाऽम्बुर्विकिरश्चूडकश्च सः ।  
चुण्टा चुण्टी च लूताऽथान्धकूपः कर्करान्धुकः ॥ २० ॥  
पल्वलं दीर्घिका वापी यष्टिका मीनगाधिका ।  
अवघट्टावैटौ तुल्यौ तल्लं विल्लं तलं च तत् ॥ २१ ॥  
द्विजप्रपालवाले स्यात्केदारः पांशुमर्दनः ।  
नदी निर्झरिणी रोधोवक्रा सागरगामिनी ॥ २२ ॥  
तलोदा चाम्पिला सिन्धुर्ऋषिकुल्या वहा च सा ।  
अवगा गान्दिनी गङ्गा हैमवत्युग्रशेखरा ॥ २३ ॥  
धर्मद्रवी सिद्धसिन्धुस्तापी तु यमुना यमी ।  
रेवा तु पूर्वगंगा स्यान्मुरला तु मुरन्दला ॥ २४ ॥  
स्यादर्द्धगङ्गा कावेरी वाशिष्ठी गोमती समे ।  
अथ गोदावरी भीमोपला गोला च गौतमी ॥ २५ ॥  
सप्तगोदावरं तत्र कुवलं तूत्पलं कुवम् ।  
कैरवं गन्धसोमं स्यात्कन्दोटश्च निशाहसः ॥ २६ ॥  
श्रीकरं कृष्णकन्दं च रक्तोत्पलमलिप्रियम् ।  
लक्ष्मीगृहं कुमुच्चाऽथ शालूकः पङ्कशूरणः ॥ २७ ॥  
प्रश्नी तु कुम्भिका वारिमूली पर्णी खमूलिका ।  
स्याद्वारिचत्वरोऽथाम्बुतालः सलिलकुन्तलः ॥ २८ ॥  
शैवलो हठपर्णी स्त्री कावारं वारिचामरम् ।  
पद्मे कवारं पङ्केजं बिसनाभिस्तु पद्मिनी ॥ २९ ॥  
पुटकिन्येवमेवाऽन्याः कुन्दिनीतालिनीमुखाः ।  
विषण्डं तन्तुलविषे शृङ्गाटो वारिकुब्जकः ॥ ३० ॥  
इति वारिवर्गः ॥ १० ॥  
इति सटीकत्रिकाण्डशेषे प्रथमः काण्डः समाप्तः ॥ १ ॥  
द्वितीयः काण्डः  
अथ सटीकत्रिकाण्डशेषकोषस्य द्वितीयः काण्डः  
भूमिवर्गः  
भूर्भूतधात्री गिरिकर्णिकाब्धिद्वीपा समुद्राम्बरमेखला कुः ।  
क्षमाऽद्रिकीला च जगद्वहा च पुंसि स्मृतौ मध्यमलोकमर्त्यौ ॥ १ ॥  
सहा कान्ता गन्धवती रत्नगर्भा च मेदिनी ।  
स्वस्थली भारताख्यं तु वर्षं हैमवतं विदुः ॥ २ ॥  
भारतं नरभूः किंपूरुषं हरिवर्षं ततः ।  
भद्राश्वमुत्तरकुरुर्हिरण्मयमिलावृतम् ॥ ३ ॥  
केतुमालममूनि स्युर्भुवो वर्षाणि वै नव ।  
जम्बूप्लक्षकुशक्रौञ्चशाकशाल्मलिपुष्करैः ॥ ४ ॥  
द्वीपाः सप्ताथ सप्तैव समुद्रा अपि कीर्तिताः ।  
लवणेक्षुसुरासर्पदधिदुग्धपयोमयाः ॥ ५ ॥  
ऊषरं तुषवानू ब्रह्मावर्तस्तपोवटः ।  
कुरुक्षेत्रं प्रयोगश्च हिमाद्रिं विन्ध्यमन्तरा ॥ ६ ॥  
मध्यदेशोऽथ पुण्ड्राः स्युर्वरेन्द्री गौडनीवृतिः ।  
प्रभासः सोमतीर्थं स्यादन्तर्वेदी कुशस्थली ॥ ७ ॥  
प्राग्ज्योतिषं कामरूपे तीरभुक्तिस्तु निच्छविः ।  
विदेहाश्चाऽथ काश्मीरे कीराः स्युः शास्त्रशिल्पिनः ॥ ८ ॥  
तुरुष्काः खशयष्टक्का बाह्लिकाश्च त्रिगर्तकाः ।  
दशेरका मरुभुवो मालवाः स्युरवन्तयः ॥ ९ ॥  
डाहलाश्चेदयश्चैद्याः कारुषास्तु बृहद्गृहाः ।  
यद्वस्तु दशार्हाः स्युः सात्वताः कुकुराश्च ते ॥ १० ॥  
ओड्रा उत्कलनामानो मगधाः कीकटा मताः ।  
वेलाकूलं तामलिप्तं तामलिप्ती तमालिका ॥ ११ ॥  
एकचक्रं हरिगृहं शम्भुपुर्यथ वर्तनिः ।  
पूर्वदेशोऽथ साकेतमयोध्योत्तरकोशलाः ॥ १२ ॥  
कुशस्थलं कान्यकुब्जं नागाह्वं हस्तिनापुरम् ।  
गजाह्वं हास्तिनं चाऽथ श्रावस्ती धर्मपत्तनम् ॥ १३ ॥  
कुरुक्षेत्रं विनशनं कौशाम्बी वत्सपत्तनम् ।  
प्राजापत्यः प्रयागः स्याद्द्वारका वनमालिनी ॥ १४ ॥  
द्वारवत्यब्धिनगरी विदेहामिथिले समे ।  
मथुरा तु मधूपघ्नं जित्वरी तु तपस्थली ॥ १५ ॥  
वाराणसी तीर्थराजी विशालोज्जयिनी समे ।  
चम्पा तु मालिनी पुष्पपुरं पाटलिपुत्रकम् ॥ १६ ॥  
देवीकोटो बाणपुरं कोटीवर्षमुषावनम् ।  
स्याच्छोणितपुरं चाथ योजनं मार्गधेनुकम् ॥ १७ ॥  
क्रिमिशैलस्तु वल्मीकः शक्रमूर्धाऽथ सञ्चरः ।  
धरणः पिण्डलः सेतुः पन्थास्तु क्षुल्लमो वहः ॥ १८ ॥  
वाटः पथश्च माथश्च खपुरन्तूर्ध्वगं पुरम् ।  
हरिश्चन्द्रपुरं शौभमुद्रङ्गः प्रतिमार्गकः ॥ १९ ॥  
त्रङ्गा त्रङ्गो निर्मुटस्तु पण्याजीवकचङ्गलौ ।  
पुंसि हट्टक्रयारोहौ जन्यं ग्राममुखं च तत् ॥ २० ॥  
स्यादभिस्यन्दनगरं शाखानगरमित्यपि ।  
शासनं धर्मकीलः स्यान्मकुतिः शुद्रशासनम् ॥ २१ ॥  
पट्टोलिका क्लृप्तकीला पांशुकीलं न कस्यचित् ।  
षड्भिर्यवैः स्यादंगुष्ठ एतैदशभिर्भवेत् ॥ २२ ॥  
वितस्तिः स्यादतो द्वाभ्यां हस्तः स्यात्तच्चतुष्टयम् ।  
दण्डो धन्वन्तरं तस्य सहस्रद्वितयेन तु ॥ २३ ॥  
क्रोशस्ताभ्यान्तु गव्यूतिस्तद्द्वयं योजनं मतम् ।  
चतुरष्टशतग्रामान्तर्द्रोणमुखकर्वटौ ॥ २४ ॥  
इति भूमिवर्गः ॥ १ ॥  
पुरवर्गः  
गर्भागारापवरके वास्तु स्याद्गृहपोतकः ।  
स्यात्प्रासादो देवकुलं पुत्रिका शालभञ्जिका ॥ १ ॥  
ओको गृह पिटं चालो वडमी चन्द्रशालिका ।  
कूटागारं चाथ कपिशीर्षं घोटकशीर्षकम् ॥ २ ॥  
क्रमशीर्षं चाथ खरकुटी नापितशालिका ।  
कुलायिका पक्षिशाला कारावेश्म वधाङ्गकम् ॥ ३ ॥  
कायमानं तृणकुटी दुर्भटं निभृतं गृहम् ।  
कुडङ्गोद्घाटपिठरा इन्द्रकोषस्तु मञ्चकः ॥ ४ ॥  
वासागारं भोगगृहं कन्यापत्न्याटनिष्कुटाः ।  
देवीगृहं तु वलभी लयनं सौगतालयः ॥ ५ ॥  
शिवस्य वृषमण्डप्यां बुधैर्गोपिटकं स्मृतम् ।  
वातायनं गृहाक्षं स्याद्वधूटशयनं तथा ॥ ६ ॥  
उलपशल्योपकण्ठे द्वे कपाटो द्वारकण्टकः ।  
कवाटश्चाररं कन्थावाटः प्राकार इत्यपि ॥ ७ ॥  
इति पुरवर्गः ॥ २ ॥  
शैलवर्गः  
शैलः स्थावरधातुभृद्धरकुकीलौव्यङ्गकः सानुमा-  
ञ्जीमूतः पृथुशेखरश्च कटकी दन्ती नगो निर्झरी ।  
कुट्टारोऽथ हिमालयो नगपतिर्मेनाधवोमागुरू  
कैलासो गणपर्वतश्च रजतप्रस्थः कुबेराचलः ॥ १ ॥  
हिरण्यनाभमैनाकसुनाभा हिमवत्सुते ।  
शैलाग्रे शिखरं शृङ्गं दन्तः प्राग्भारमित्यापि ॥ २ ॥  
पूर्वाद्रिर्दिनमूर्धा स्यादस्ताद्रिश्चरमाचलः ।  
चन्दनाद्रिस्त मलयः कौञ्चः क्रौञ्चश्च माल्यवान् ॥ ३ ॥  
महेन्द्रो मलयः सह्यः शुक्तिमान् गन्धमादनः ।  
विन्ध्यश्च पारियात्रश्च सप्तैते च कुलाचलाः ॥ ४ ॥  
अश्मा पझरुकः पाटः पारटीटश्च मुन्मरुः ।  
घर्षणालः शिलापुत्रो गृहाश्मा गृहकच्छपः ॥ ५ ॥  
गैरिकं तु वनालक्तं रक्तधातुर्गवेरुकम् ।  
प्रत्यश्मा गिरिमृच्चाथ शिलाधातुः शितोपलः ॥ ६ ॥  
मृत्कोलो वर्णलेखा च कठिनी कक्खटी खटी ॥ ७ ॥  
इति शैलवर्गः ॥ ३ ॥  
वनौषधिवर्गः  
वार्क्षं वनं तलं तल्कं गुहिलं समजं त्रसम् ।  
लीलोद्यानं देवनं स्याद्वीथ्याली पङ्क्तिरावली ॥ १ ॥  
वृक्षः कारस्करो गच्छः पलाशो विष्टरः स्थिरः ।  
चैत्यो देवतरुर्देवावासे करिभकुञ्जरौ ॥ २ ॥  
छायातरुः स्थिरच्छायो वन्दा काकरुहा स्मृताः ।  
वनस्पतिर्निर्लुटः स्यात्फुल्लोन्निद्रविकस्वराः ॥ ३ ॥  
स्मितोन्मुद्रौ किलिञ्जस्तु सूक्ष्मदार्वथ पल्लवः ।  
किशलं किसलं चाथोत्कलिकाङ्गारिते समे ॥ ४ ॥  
गुच्छो गुलुच्छः क्षेपः स्याच्चमरी मञ्जरं न ना ।  
मञ्जिश्च गोन्दी गुन्दी च मकरन्दो मरन्दवत् ॥ ५ ॥  
वेधकः कण्टके पत्रसूचिद्रुनखवङ्किलाः ।  
पिप्पलो वादरङ्गः स्याच्चैत्यद्रुः केशवालयः ॥ ६ ॥  
यक्षोऽड्डम्बरकं त्वस्य फलेऽथ ग्रहनाशनः ।  
देववृक्षो दलेगन्धिः सप्तपर्णः शिरोरुजा ॥ ७ ॥  
दन्तकर्षणजम्बीरौ कतकोम्बुप्रसादनः ।  
वरुणस्त्वऽश्मरीघ्नोऽथाध्वगभोग्यो मधुद्रुमः ॥ ८ ॥  
कपिचूतोऽम्रातकोऽस्य फले पशुहरीतकी ।  
पिकबन्धुस्तु चूतः स्यात्स्त्रीप्रियः षट्पदातिथिः ॥ ९ ॥  
मधुदूतो वसन्तद्रुर्महाकालोरुकालकौ ।  
शोभाञ्जनस्तु स्त्रीचित्तहारी विद्रधिनाशनः ॥ १० ॥  
प्रभाञ्जनोऽथ प्राचीनपनसो गोहरीतकी ।  
महाकपित्थो बिल्वश्च कोलिर्गृध्रनखी स्मृता ॥ ११ ॥  
स्यात्पिच्छलदला स्वादुफलाऽथो नागरङ्गकः ।  
चक्राधिवासी नारङ्गः किर्मीरस्त्वक्सुगन्धकः ॥ १२ ॥  
स्याद्वर्मणः पिच्छिलत्वग्धवस्तु मधुरत्वचः ।  
पिशाचः पीतफलः शाकोटः कर्कशच्छदः ॥ १३ ॥  
अर्शोहितस्तु रक्षोघ्नो भल्लातक्यथ शाल्मली ।  
दुरारोहा स्मृता पिण्डीतगरः कफवर्धनः ॥ १४ ॥  
काकचिञ्ची तुलाबीजं खदिरो बालपत्रकः ।  
यूपद्रुः कुष्ठहृच्चाथ करञ्जो घृतपूर्णकः ॥ १५ ॥  
रसायनफला पथ्या शक्रसृष्टा सुधोद्भवा ।  
सरलो धूपवृक्षः स्याच्छोणको न्यङ्गुभूरुहः ॥ १६ ॥  
चम्पकोषस्तु मुरजफलः स्यात्पनसश्च सः ।  
डहुः शुद्राम्लपनसो निचुलो रक्तमञ्जरः ॥ १७ ॥  
निम्बोऽर्कपादपः पुण्यगन्धस्तु कुसुमाधिराट् ।  
चयको वरलब्धश्च वकुलः सिंहकेशरः ॥ १८ ॥  
सीधुगन्धोऽथ कङ्कोलिर्नटः कान्ताङ्घ्रिदोहदः ।  
अशोकः पिण्डपुष्पस्तु दाडिमः फलशाडवः ॥ १९ ॥  
दाडिम्बः पर्वरुट् च स्यात्स्वाद्वम्लः शुकवल्लभः ।  
पिण्डीरोऽथ सुवर्णेभनागाख्यो नागकेशरः ॥ २० ॥  
स्यात्पुष्परोचनश्चाऽपि चूर्णं तस्य हरिद्रवः ।  
निशिपुष्पा तु शेफाली कुटजः पाण्डुरद्रुमः ॥ २१ ॥  
लताशङ्कुतरुः शालो नीपो धाराकदम्बकः ।  
कटङ्कटेरी हरिद्रा शिंशपा युग्मपत्रिका ॥ २२ ॥  
पटोले स्याद्राजफलं तस्य मूले तु रम्यकम् ।  
सूत्रपुष्पस्तु कार्पासे जीर्णपर्णं कदम्बकम् ॥ २३ ॥  
प्रहसन्ती तु यूथीस्याद्वमनः पुष्पचामरः ।  
मालतीपुष्पकलिकां सौमनस्यायनीं विदुः ॥ २४ ॥  
कुन्दे स्याद्वोरटः पुंसि ग्रैष्मी नु नवमालिका ।  
रक्तपिण्डस्त्वोड्रपुष्पः स्यादम्लानः कुरण्टकः ॥ २५ ॥  
कन्दलशिलीन्ध्रपुष्पे श्लेष्मघ्ना त्रिपुरमल्लिका प्रोक्ता ।  
एरण्डहस्तिकर्णौ प्राचीनामलकवारिबदरे द्वे ॥ २६ ॥  
बृहत्पाटलिधुस्तूरौ कदली त्वायतच्छदा ।  
स्यात्तन्तुविग्रहा मञ्जिफला वारणवल्लभा ॥ २७ ॥  
वातिङ्गणस्तु वार्ताकुर्वार्ताकः शाकबिल्वकः ।  
क्लीबे वङ्गं च वार्त्ताकी स्यान्महाबृहतीत्यपि ॥ २८ ॥  
कुष्ठं गदाह्वयं मूलं त्वस्य पुष्करमूलकम् ।  
वङ्गसेनस्त्वगस्तिद्रुः शुकनासो सुनिद्रुमः ॥ २९ ॥  
अनलिः कुनली पुत्रञ्जीवस्तु श्लीपदापहः ।  
छत्त्रको मल्लिपत्रं स्यात्कुञ्जको वारिकण्टकः ॥ ३० ॥  
वास्तूकष्टक्कदेशीयः शाकवीरो घनामलः ।  
शोथजिद्गरहा कालशाकोऽप्यथ महौषधी ॥ ३१ ॥  
मही विषघ्नी चक्राङ्गी मत्स्याक्षी हिलमोचिका ।  
जलब्रह्मी च शालिञ्चे पत्तूरो लोहमारकः ॥ ३२ ॥  
पेचुकं पेचुली पेचुर्नाडीचो विश्वरोचनः ।  
केशराजो नागमारः वपरुर्भृङ्गसोदरः ॥ ३३ ॥  
सुनिषण्णं चुचुः पुंसि छत्रपत्रं तमालकम् ।  
स्थलपद्ममथो देवपल्ली मध्वालुकं विदुः ॥ ३४ ॥  
फलपुच्छो वरण्डालुः स्याद्रङ्गेष्टालुकं तु यत् ।  
श्रीमस्तकः स्वस्तिकः स्याद्राहूच्छिष्टो रसोनकः ॥ ३५ ॥  
कुष्माण्डस्तु घृणावासस्तिमिषो ग्राम्यकर्कटी ।  
वालुकी कर्कटी वारुर्मूत्रला रोमशा च सा ॥ ३६ ॥  
स्याच्चेलानश्चित्रफलः सुखाशो राजतेनिशः ।  
लतापनसनाटाम्लौ सेटुरूर्ध्वासितस्तु यः ॥ ३७ ॥  
परारुः कारवेल्लोऽसौ गोडुम्बा राजचिर्भटः ।  
मृत्युबीजस्तु वंशः स्यात्केतकः क्रकचच्छदः ॥ ३८ ॥  
दृक्कटो बहुमूलः स्यात्करीरे वेणुकर्करः ।  
काशोऽश्ववालः काकेक्षुर्वनहासश्च जन्तुला ॥ ३९ ॥  
गुडदारुर्मधुतृणं स्यादिक्षुरसिपत्रकः ।  
खारोदको नारिकेलः करकाम्भाः शिरःफलः ॥ ४० ॥  
सुरञ्जनो गोपदलो राजतालश्छटाफलः ।  
करमट्टस्तन्तुसारो गुवाको कोट इत्यापि ॥ ४१ ॥  
रामपूगस्तु कामीनो मुनिपूगः सुरेवटः ।  
पूगरोटस्तु हिन्तालः क्लीबं किरीटि तत्फलम् ॥ ४२ ॥  
घनामयः स्यात्खर्जूरो द्वौ तु काचिमभञ्जरू ।  
तरौ देवकुलोद्भूते दूर्वा तु हरितालिका ॥ ४३ ॥  
इति वनौषधिवर्गः ॥ ४ ॥  
सिंहादिवर्गः  
सिंहः कण्ठीरवो भीमविक्रान्तः करिमाचलः ।  
पञ्चशिखश्च शैलाटः पारीन्द्रः श्वेतपिङ्गलः ॥ १ ॥  
मरुत्प्लवश्च नादोऽस्य चुक्कारः क्ष्वेडितं च तत् ।  
उत्पादकस्तु शरभः शार्दूलोऽष्टापदश्च सः ॥ २ ॥  
अथ हिंस्रपशुर्व्याडः श्वापदः शिबिरित्यपि ।  
बाघ्नीणसस्त्वेकचरो गणोत्साहश्च गण्डकः ॥ ३ ॥  
हिंसारुः श्वापदो व्याघ्रे महिषस्तु रजस्वलः ।  
दंशभीरुर्जरन्तश्च लालिको यमवाहनः ॥ ४ ॥  
अथ शूकरे वनाहिरदन्तायुधवक्रवज्रदीर्घरदाः ।  
सूचीरोमा बहुसूराखनिकः स्थूलनासिको भूक्षित् ॥ ५ ॥  
एणः कुरङ्गमो रिश्यः स्यादृश्यश्चारुलोचनः ।  
गोलाङ्गूले कपित्थास्यदधिशोणनगाटनाः ॥ ६ ॥  
किखिश्च हूरवस्तु स्याच्छृगालो घोररासनः ॥  
लोपाशो मृतमत्तश्च वनश्वाऽथशृगालिका ॥ ७ ॥  
लोपाशिका दीप्तजिह्वा किखिरुल्कामुखी च सा ।  
विडालः कुन्दमो नक्तचारी दीप्ताक्षजाहकौ ॥ ८ ॥  
शशकस्तु वनाखुः स्यात्खट्टाशी पूतिशालिका ।  
गवयस्तु गवानूक एडकः शिशुवाह्यकः ॥ ९ ॥  
वनच्छागोऽथ गन्धौतुः खट्टाशो वनवासनः ।  
उन्दुरुस्तुटुमो रन्ध्रबभ्रुर्दीना तु मूषिका ॥ १० ॥  
स्याच्चिको वेश्मनकुलः पुंवृषो गन्धमूषिकः ।  
स्याद्वेदारः क्रकचपात्कृकलाशस्तृणाञ्जनः ॥ ११ ॥  
प्रतिसूर्योऽप्याञ्जनस्तु चित्रकोलो हलाहलः ।  
कारस्कराटिका कर्णजलौका स्यादथो वटिः ॥ १२ ॥  
उत्पादिको देहिका स्यादष्टपादस्तु किन्तनुः ।  
प्रासादकुक्कुटो झिल्लीकण्ठो गृहकपोतकः ॥ १३ ॥  
पारावतोऽथ शक्राख्यो दिवान्धो वक्रनासिकः ।  
हरिनेत्रो दिवाभीतो नखाशी पीयुघर्घरौ ॥ १४ ॥  
काकभीरुर्नक्तचारो कणाटीनस्तु खञ्जनः ।  
काकच्छदः खञ्जखेलस्तातलो मुनिपुत्रकः ॥ १५ ॥  
भद्रनामा रतनिधिः काष्ठकुट्टः शतच्छदे ।  
दीर्घपात्रस्तु कङ्कः स्याद्गलगण्डस्तु मर्कटः ॥ १६ ॥  
चातके बभ्रुवापीहघनतालत्रिशङ्कवः ।  
वर्षप्रियोऽथ मेघावी चिरिः कीरः पलाशनः ॥ १७ ॥  
कुक्कुटस्तु विवृताक्षो रात्रिवेदी कलाविकः ।  
उषाकलोऽथ ताम्राक्षः काकपुष्टः कुहूमुखः ॥ १८ ॥  
मधुकण्ठो घोषयित्नुः कामतालः सुतार्दनः ।  
काको रतज्वरः सूत्री श्रावको गूढमैथुनः ॥ १९ ॥  
कारवः परमृत्युश्च लुण्टाको मौकुलिर्द्विकः ।  
शक्रजः सत्यवाक्काणोऽपकृष्टो नगरीवकः ॥ २० ॥  
ऐन्द्रिश्च नाडीजङ्घोऽथ गृध्रः स्याद्दूरदर्शनः ।  
शितिकण्ठस्तु दात्यूहः काकमद्गुः कगेटुरः ।  
चिरम्भणस्तु चिल्लः स्यात्खभ्रान्तिः कण्ठनीडकः ॥ २१ ॥  
सूक्ता मदनशलाका चित्राक्षी शालिकाऽवचण्डा च ।  
शकुनज्ञा तु ज्येष्ठा गृहोलिकाष्टाट्टनी मूली ॥ २२ ॥  
दीर्घजङ्घो निशैडः स्याद्वकोटः शुक्लवायसः ।  
कङ्केरुद्वारबलिभुक्छिखी चन्द्रविहङ्गमः ॥ २३ ॥  
बकेरुका बलाका स्यात्कुररो मत्स्यनाशनः ।  
द्वन्द्वचारी चक्रवाकः सारसस्तु कलाङ्कुरः ॥ २४ ॥  
गोनर्दश्चित्रपक्षस्तु तित्तिरिः स्यात्कपिञ्जलः ।  
लघुमांसो मयूरस्तु चन्द्रकी चित्रमेखलः ॥ २५ ॥  
प्रचलाकी सितपार्गंशिखावलगलव्रताः ।  
मार्जारकण्ठोऽथ तिलमयूरः स्यात्कुरुण्टकः ॥ २६ ॥  
झम्पाशनो मीनरङ्को नासाच्छिन्ना तु पूर्णिका ।  
पिपीलिका तु हारी स्याद्यमकीटस्तु घुर्घुरः ॥ २७ ॥  
स्यान्मर्कटस्तु शलक आशाबन्धोऽस्य जालके ।  
फालखेलागरुद्गोधा भारती व्योमनासिका ॥ २८ ॥  
चञ्चुसूचिस्तु सुगृहः पीततुण्डोऽथ सर्षपी ।  
हापुत्रिका खञ्जनिका तुलिकास्फोटिके समे ॥ २९ ॥  
करटुर्व्याधनः कर्चूर्नरः कूणिश्च वाग्गुदः ।  
वर्तिका विष्णुलिङ्गी स्याल्लावको लघुजङ्गलः ॥ ३० ॥  
सरःकाकस्तु हंसः स्याज्जालपात्पुरुदंशकः ।  
गोभण्डीरः पङ्ककीरः कोयष्टिर्जलकुक्कुभः ॥ ३१ ॥  
जीवञ्जीवो विषमृत्युर्जीवजीवोऽथ मक्षिका ।  
माचिका भम्भराली च दंशः स्याद्भाम्भरालिकः ॥ ३२ ॥  
भाङ्कारी चर्मचट्यां तु जतुनी गृहमाचिका ।  
विषसृक्को भृङ्गरोलो वरोलस्तृणषट्पदः ॥ ३३ ॥  
वरटी तु वरोली स्याद्ब्राह्मण्यथ तमोमणिः ।  
ध्वान्तोन्मेषश्च खद्योतो ज्योतिर्बीजो निमेषरुक् ॥ ३४ ॥  
भ्रमरश्चञ्चरीकः स्याद्रोलम्बो मधुसूदनः ।  
इन्दिन्दिरः पुष्पकोटो मधुदो मधुकेशटः ॥ ३५ ॥  
रेणुवासोऽथ मशको घोषो रणरणश्चसः ।  
पक्षी तु नाडीचरणः स्याच्चञ्चभृदनेकजः ॥ ३६ ॥  
स्युः खगोत्पतवारङ्ककण्ठाग्निव्योमचारिणः ।  
युगलद्वन्द्वयुग्मानि युगं यमलयामले ॥ ३७ ॥  
इति सिंहादिवर्गः ॥ ५ ॥  
मनुष्यवर्गः  
स्त्री वधूर्योषिता रामा मण्डयन्ती वधूजनः ।  
कन्यकाऽलकनन्दा सा दूषिता धर्मकारिणी ॥ १ ॥  
सस्वेदा चाथ तरुणी दिक्करी धनिका च सा ।  
मरुण्डोच्चललाटा स्यात्सश्मश्रुर्नरमानिनी ॥ २ ॥  
स्नुषा वधूटी मधुरनिस्वना हंसगद्गदा ।  
सुखोष्णशीता तुहिनग्रीष्मयोर्वरवर्णिनी ।  
क्रोधना भामिनी चण्डी दारुस्त्रीशालभञ्जिका ॥ ३ ॥  
विरक्ता दुर्भगा सप्तपुत्रसूः सुतवस्करा ।  
पतिव्रतैकपत्नी स्याद्विधवा जालिका मता ॥ ४ ॥  
विश्वस्ता लञ्जिनी तु स्याल्लक्षिका कलकूजिका ।  
वेश्या शूला वारवाणिर्झर्झराप्यथ कुट्टिनी ॥ ५ ॥  
इज्या स्याद्रतताली च घटदासी गणेरुका ।  
मलिष्ठा सरजाः षाण्मातुरद्वैमातुरौ समौ ॥ ६ ॥  
समदुर्दुहिता पुत्री द्वितीयः कुलधारकः ।  
पिता जनयिता वप्ता शिशुकः क्षीरकण्ठकः ॥ ७ ॥  
बालो मुष्टिन्धयश्चाथ श्यालिका केलिकुञ्चिका ।  
नागरो देवलः श्यालो वारकीरोऽथ साश्रुधीः ॥ ८ ॥  
श्वश्रुर्वृद्धः शतानीको जरन्तः स्यादथांशकः ।  
सगन्धाज्ञातिदायादा मातुलो मातुकेशटः ॥ ९ ॥  
भर्ता भरुर्नर्मकीलः प्राणनाथः सुखोत्सवः ।  
हृदयेशो रतगुरुर्जारः पापपतिः समौ ॥ १० ॥  
कुमारभृत्या स्याद्बालतन्त्रं गर्भिण्यवेक्षणम् ।  
गर्भाष्टमो देवमासो नाभिनालाऽमला स्मृता ॥ ११ ॥  
आधानिकं पुंसवनं सीमन्तोन्नयनं च तत् ।  
खल्लीटः खलितिः कल्लो बधिरः खोरखञ्जकौ ॥ १२ ॥  
दोर्गडुर्बाहुकुण्टः स्यादौषधं तु भिषग्जितम् ।  
त्वक्पुष्पिका किलासं स्थाच्छ्लीपदं पादगण्डिरः ॥ १३ ॥  
योन्यर्शः कन्दसंज्ञः स्यात्किणः शुष्कव्रणोऽपि च ।  
अजीर्णे वायुगण्डोऽन्तर्वमिश्चपलताशयः ॥ १४ ॥  
पापरोगो रक्तवटी मसूर्यथ तमोव्रणः ।  
वल्मीकोऽथातिसारोऽन्नगन्धिः स्यादुदरामयः ॥ १५ ॥  
कुरण्डवृद्धः सिङ्घानशेटौ स्कन्दनरेचने ।  
गर्भण्डो नाभिगुडकोऽभिमन्थो लोचनामये ॥ १६ ॥  
युवगण्डोऽवगण्डः स्यात्पित्तं मायुः पलङ्करः ।  
श्लेष्मा बलाशो मांसं तु जरूथमथ शोणितम् ॥ १७ ॥  
पलक्षारोऽथ मस्तिष्को मस्तलुङ्गोऽप्यथ स्नसा ।  
वस्नसाऽथोऽध्वरमधु क्लीबे वक्त्रासवः पुमान् ॥ १८ ॥  
जिह्वामलं तु कुलुकं पिप्पिका दन्तजे मले ।  
पिण्डोऽस्त्रियां कुलं क्षेत्रं शरीरं स्कन्धपञ्जरौ ॥ १९ ॥  
शस्तं वपुः पुद्गलं स्यादाङ्गमङ्गं तु कोमलम् ।  
पायुस्तनुह्रदो मार्ग उच्चारस्तु पुरीषणः ॥ २० ॥  
भगं गुह्यं वराङ्गं च कलत्रं जन्मवर्त्म च ।  
स्मरागारं रतिगृहमधोधस्थादिमेऽव्यये ॥ २१ ॥  
ना सन्धिरधरोऽवाच्यदेशश्च स्मरकूपकः ।  
संसारमार्गश्च रतिकुहरं प्रकृतिः स्त्रियाम् ॥ २२ ॥  
पुष्पापत्यपथौ चाथ नितम्बः स्यात्कटीरकः ।  
लिङ्गं तु लाङ्गलं शेफः साधनं मदनांकुशः ॥ २३ ॥  
स्मरस्तम्भश्च कन्दर्पमुषलो ध्वज इत्यपि ।  
स्त्रियां नागलता चाण्डकोषस्तु फलकोषकः ॥ २४ ॥  
नाभिर्द्वयोस्तुन्दकूपी तुन्दिस्तुन्दीकरः पुमान् ।  
अधोमर्मशकृद्द्वारमूरुः सक्थि च जाघनी ॥ २५ ॥  
भुजा बाहा च बाहौ स्यात्कुलिर्हस्तो भुजादलः ।  
कुचौ वक्षोरुहौ प्रोक्तौ हस्तपुच्छं तु कल्पुषम् ॥ २६ ॥  
नखं पुनर्भवः कामाङ्कुशः स्यात्करकण्टकः ।  
करेटुः करशूकश्च पुच्छट्यङ्गुलिमोटनम् ॥ २७ ॥  
स्यात्काकलं कण्ठमणिर्नसा नस्या च नासिका ।  
गन्धनाली च नासिक्यं वाग्दलं दन्तवाससि ॥ २८ ॥  
दन्तः खरुर्वक्रखुरो जम्भो हानुर्द्विजस्तथा ।  
राजदन्तास्तु चत्वारो दशनानां पुरःस्थिताः ॥ २९ ॥  
गोधिभालौ महाशङ्खो देवदीपस्तु लोचनम् ।  
अम्बकं चाथ नेत्राम्बु बाष्पो ना लोतमस्त्रियाम् ॥ ३० ॥  
कटाक्षकाक्षौ काकुस्तु जिह्वाऽथ प्रतिजिह्विका ।  
सुधास्रवा च कर्णस्तु श्रोतः क्लीबे ध्वनिग्रहः ॥ ३१ ॥  
स्याच्छब्दाधिष्ठानमथ कबरः केशगर्भकः ।  
कबरी जूटकश्चाथ कौटीरः स्याज्जटा सटा ॥ ३२ ॥  
करारोटोङ्गुलीकः स्यात्ताडङ्कः कर्णदर्पणः ।  
अन्दुकः पादकटकोऽभिषेकः स्नानमित्यापि ॥ ३३ ॥  
पटच्चरो जीर्णवस्त्रं सिचयप्रोथशाटकाः ।  
पटवापः पटमयं दूष्यं वस्त्रगृहं स्थलम् ॥ ३४ ॥  
खरग्रहः खरगृहं कुवा तु स्थूशाटकः ।  
चोलोण्डुकः शिरोवेष्टे विरङ्गिन्यवगुण्ठिका ॥ ३५ ॥  
पाठी यवनिका सूर्यरक्तसंज्ञं तु कुङ्कुमम् ।  
जागुडं दीपनं घस्रं सौरभं सुघृणं च तत् ॥ ३६ ॥  
स्याद्रङ्गमातृका लाक्षा गन्धकाठं तु गोङ्गकम् ।  
कपिचञ्चलतैलाख्यः सिह्लोऽथ सरलद्रवः ॥ ३७ ॥  
दधिक्षीरघृताह्वः स्याद्धूनको वह्निवल्लभः ।  
शालवेष्टः सर्जमणिः कस्तूरी गन्धचेलिका ॥ ३८ ॥  
मदाह्वश्चाथ सञ्चारी धूपो गन्धपिशाचिका ।  
रेणुसारस्तु कर्पूरश्चन्द्रभस्म हिमाह्वयः ॥ ३९ ॥  
वेधको मालयस्तु स्याच्छ्रीखण्डो रौहिणश्च सः ।  
विच्छित्तिस्तु कषायः स्यात्समालम्भनमित्यपि ॥ ४० ॥  
ललाटिका शङ्खचरी विष्टरः पीठमस्त्रियाम् ।  
निषद्या खट्टिका सन्दी चातुरस्तु मसूरकः ॥ ४१ ॥  
प्रतियत्नस्तु रचना कटकोलः पतद्ग्रहः ।  
पूगपीठं च दीपस्तु स्नेहाशः कज्जलध्वजः ॥ ४२ ॥  
दशेन्धनो गृहमणिर्दोषातिलक इत्यपि ।  
शिखातरुर्दीपवृक्षो ज्योत्स्नावृक्षोऽथ लोचकः ॥ ४३ ॥  
कज्जले स्यादिरिपके कन्दुकश्चोदनागुडः ।  
निश्चुक्कणं दन्तशाणं पिष्टातो धूलिगुच्छकः ॥ ४४ ॥  
इति मनुष्यवर्गः ॥ ६ ॥  
ब्रह्मवर्गः  
वंश्यः कुल्यश्च वीज्यः स्याद्ब्रह्मचारी वटुः समौ ।  
स्याद्वटूकरणन्तूपनयनं गृहमेधिनि ॥ १ ॥  
ज्येष्ठाश्रमी गृही वानप्रस्थो वैखानसोऽग्रहः ।  
वक्रजस्त्वनमो विप्रो वर्णज्येष्ठः कठो द्विजः ॥ २ ॥  
मैत्रः पुनरुक्तजन्मा स्यादथ ब्राह्मणायनः ।  
शुद्धसन्तानजो विप्रः श्रौत्रं श्रोत्रियतां विदुः ॥ ३ ॥  
स्यादक्षरमुखः कालाक्षरिकः शिक्षिताक्षरः ।  
काव्यस्य-कर्ता भविनी गुणनी शीलनं स्मृतम् ॥ ४ ॥  
क्रियाकरो नवच्छात्रः कार्पटिकः स मर्मवित् ।  
पर्षत्परिषदी गोष्टी राजसूयो नृपाध्वरः ॥ ५ ॥  
क्रतूत्तमश्चाऽथ चान्द्रायणमिन्दुव्रतं स्मृतम् ।  
हवनी होमकुण्डं स्यान्महावीरो मखानलः ॥ ६ ॥  
होमधूमस्तु निगणो होमभस्म तु वैष्टुभम् ।  
आर्यकं पिण्डदानादिपितृकार्यमथो हविः ॥ ७ ॥  
होत्रं हविष्यं सान्नाय्यं पाठको धर्मभाणकः ।  
सभ्यस्तु प्राश्निका देवद्रोणी यात्रा दिवौकसाम् ॥ ८ ॥  
इष्टापूर्तं तदेकोक्त्या यागखातादि कर्म्म यत् ।  
यज्ञद्रव्यन्तु पात्रीयं प्राधुणस्त्वतिथिर्द्वयोः ॥ ९ ॥  
कौशली कुशलप्रश्नः समीची वन्दना मता ।  
उपोषणन्तूपवासो रोगाद्यैर्लङ्घनं च तत् ॥ १० ॥  
द्वयन्तरे त्र्यन्तरे भुक्तमाहुः षष्ठान्नकालकम् ।  
राद्धं सिद्धमथो चारुव्रता मासोपवासिनी ॥ ११ ॥  
स्याद्गायत्री तु सावित्री ब्रह्मारण्यं तु पाठभूः ।  
पवित्रं यज्ञोपवीतं ब्रह्मसूत्रं द्विजायनी ॥ १२ ॥  
कच्छा कच्छटिका कक्षापटी कौपीनमित्यापि ।  
बैडालव्रतिकः सर्वाभिसन्धी छद्मतापसः ॥ १३ ॥  
कमण्डलुश्चैत्यमुखो जोतिण्टा तु महाव्रती ।  
उरस्कटः पञ्चवटी बालयज्ञोपवीतकम् ॥ १४ ॥  
भाले तिस्रो भस्मरेखास्त्रिपुण्ड्रकमथर्षयः ।  
शापास्त्राः सत्यवचसो व्यासाद्यास्तु महर्षयः ॥ १५ ॥  
परमर्षयस्तु भेलाद्या देवर्षयः कणादयः ।  
ब्रह्मर्षयो वसिष्ठाद्याः सुश्रुताद्याः श्रुतर्षयः ॥ १६ ॥  
ऋतर्पणादयो राजर्षयः काण्डर्षयस्त्वमी ।  
जैमिन्याद्या नारदस्तु कपिवक्रो विधातृभूः ॥ १७ ॥  
देवब्रह्मा देवलश्च दुर्वासास्तु कुसारणिः ।  
प्रचेतसस्तु वाल्मीकिः कविज्येष्ठः कुशीवशः ॥ १८ ॥  
अपि वल्मीकवाल्मीकौ कृतकोटिस्तु काश्यपः ।  
कृष्णद्वैपायनो वेदव्यासः स्यात्सत्यभारतः ॥ १९ ॥  
पाराशरिः सात्यवतो माठरो बादरायणः ।  
वसिष्ठारुन्धतीनाथौ विश्वामित्रस्तु गाधिजः ॥ २० ॥  
गौतमस्तु शतानन्दः कणादः काश्यपः समौ ।  
धन्वन्तरिर्दिवोदासः काशिराजः सुधोद्भवः ॥ २१ ॥  
पालकाख्यो गणपतिकरेणुरुचिरासुतः ।  
विष्णुगुप्तस्तु कौण्डिण्यश्चाणक्यो द्रोमिणोंऽशुलः ॥ २२ ॥  
वात्स्यायनो मन्दनागः पक्षिलस्वामिनावपि ।  
उपवर्षो हलभृतिः कृतकोटिरयाचितः ॥ २३ ॥  
पाणिनिस्त्वाहिको दाक्षीपुत्रः शालङ्किपाणिणौ ।  
शालोत्तुरीयोऽथ व्याडिर्विन्ध्यस्थो नन्दिनीसुतः ॥ २४ ॥  
मेधावी चाऽथ मेधाजित्कात्यः कात्यायनश्च सः ।  
पुनर्वसुर्वररुचिर्गोनर्दीयः पतञ्जलिः ॥ २५ ॥  
चूर्णिकृद्भाष्यकारश्च हरिर्भर्तृहरिः स्मृतः ।  
रघुकारः कालिदासो मेधारुद्रश्च कोटिजित् ॥ २६ ॥  
भारविः शत्रुलुम्पः स्याद्भवभूतिस्तु विस्मृतः ।  
भूगर्भोऽप्यऽथ यः प्रातः स्मर्यते शुभकाम्यया ॥ २७ ॥  
स सुगृहीतनामा स्यात्पैण्डिन्यं भैक्षजीविका ।  
पाषाण्डकौलिकौ खञ्जनरतं यतिमैथुनम् ॥ २८ ॥  
अभावादङ्गनात्यागस्तुरगब्रह्मचर्यकम् ।  
मुखघण्टा हुलहुली नागवीटस्तु टात्करः ॥ २९ ॥  
खटकस्त्ययक्षरश्चाऽथ दारकर्म करग्रहः ।  
वाधुक्यं च विवाहः स्यात्कुहलिः पूगपुष्पिका ॥ ३० ॥  
नान्दीको तोरणस्तम्भो सुरतं त्वभिमानितम् ।  
घर्षितं सम्प्रयोगं ना रतं चाब्रह्मचार्यकम् ।  
उपसृष्टं त्रिभद्रं च क्रीडारत्नं महासुखम् ॥ ३१ ॥  
इति ब्रह्मवर्गः ॥ ७ ॥  
क्षत्त्रियवर्गः  
द्विजलिङ्गी नृपः क्षत्रः क्षत्रियोऽथ प्रजेश्वरः ।  
राजाधिपौ मण्डलेश एकजन्मा भयापहः ॥ १ ॥  
स्कन्धावारस्तु कटकः शिबिरं तु बलस्थितिः ।  
आदिराजः पृथुर्वैन्यः काकुत्स्थस्तु पुरञ्जयः ॥ २ ॥  
यौवनाश्वस्तु मान्धाता खट्वाङ्गस्तु दिलीपराट् ।  
रामो दाशरथिः कौशल्यायनिर्दशकण्ठजित् ॥ ३ ॥  
मैथिली जानकी सीता वैदेही भूमिजा च सा ।  
रामपुत्रौ कुशलवावेकयोक्त्या कुशीलवौ ॥ ४ ॥  
सौमित्रिर्लक्ष्मणो मेघनादजिच्चाथ रावणः ।  
राक्षसेन्द्रो दशमुखो लङ्केशो धनदानुजः ॥ ५ ॥  
मन्दोदरीशः पौलस्त्यो मेघनादस्तु शक्रजित् ।  
हनूमान्हनुमानाञ्जनेयो योगचरानिली ॥ ६ ॥  
हिडिम्बारमणो रामदूतश्चैवार्जुनध्वजः ।  
ऐन्द्रिस्तु बाली बालिश्च सुग्रीवो रविनन्दनः ॥ ७ ॥  
ऐलः पुरूरवो बौधिरुर्वशीवल्लभश्च सः ।  
ययातिर्नाहुषिः शाकुन्तलेयो भरतः स्मृतः ॥ ८ ॥  
दौमन्तिः सर्वदमनोऽर्जुनो बाहुसहस्त्रभृत् ।  
हैहयः कार्तवीर्यश्च पुण्यश्लोकस्तु बाहुकः ॥ ९ ॥  
नलोऽश्वविन्नैषधश्च महाभीष्मस्तु शान्तनुः ।  
प्रतीपोऽस्य प्रिया काली दासेयी च झषोदरी ॥ १० ॥  
विचित्रवीर्या चित्राङ्गदसूर्योजनगन्धिका ।  
व्यासमाता सत्यवती गाङ्गेयो गान्दिनीसुतः ॥ ११ ॥  
देवव्रतः शान्तनवो गाङ्गो गाङ्गायनिश्च सः ।  
भीष्मः कौणपदन्तश्च स्वेच्छामृत्युः पुरावसुः ॥ १२ ॥  
धृतराष्ट्रस्त्वाम्बिकेयः पाण्डुर्माद्री पृथापतिः ।  
दुर्योधनस्तु कुरुराङ्गान्धारेयः सुयोधनः ॥ १३ ॥  
धर्मपुत्रोऽजमीढः स्यात्कर्णानुजयुधिष्ठिरौ ।  
अजातशत्रुः काङ्कोऽथ भीमसेनः कटव्रणः ॥ १४ ॥  
वीररेणुर्नागबलो गुणकारी वृकोदरः ।  
बककीचककिर्मीरजरासन्धहिडिम्बजित् ॥ १५ ॥  
पार्थः किरीटी गाण्डीवी गुडाकेशो बृहन्नलः ।  
अर्जुनः फाल्गुनो जिष्णुर्विजयश्च धनञ्जयः ॥ १६ ॥  
सव्यसाची सुभद्रेशः शब्दभेदी कपिध्वजः ।  
वार्तघ्नश्चाऽपि बीभत्सुर्द्रौपदी पाण्डुशर्मिला ॥ १७ ॥  
पाञ्चाली पार्वती कृष्णा चेदिजा नित्ययौवना ।  
याज्ञसेन्यथ राधेयो वसुसेनोऽर्कनन्दनः ॥ १८ ॥  
घटोत्कचान्तकः कर्णश्चम्पेशः सूतपुत्रकः ।  
द्रोणस्तु गुरुराचार्योऽश्वत्थामा तु कृपीसुतः ॥ १९ ॥  
द्रौणायनोऽथ राजर्षिर्जनमेजयसंज्ञकः ।  
पारीक्षितोऽप्यथ जरत्कारुर्यायावरो मतः ॥ २० ॥  
प्रियाऽस्य मनसादेवी जरत्कारुरथैतयोः ।  
आस्तीकनामा तनयो विरोचनसुतो बलिः ॥ २१ ॥  
बाणो बिन्ध्याबलिपुतस्त्वाष्ट्रो वृत्रोऽप्यहिश्च सः ।  
दमघोषसुतश्चैद्यश्चेदिराट् शिशुपालकः ॥ २२ ॥  
बार्हद्रथिर्जरासन्धः कंसः स्यादुग्रसेनजः ।  
कर्णीसुतौ मूलदेवो मूलभद्रः कलाङ्कुरः ॥ २३ ॥  
मन्त्री ग्रन्थिहरोऽमात्यो द्वाःस्थितो वेत्रधारकः ।  
द्वोःसाधिको वर्तरूको गर्वाटी दण्डवासिनिः ॥ २४ ॥  
सहपांशुकिलः स्नेही वयसोऽप्यऽथ वार्त्तिकः ।  
वार्त्तायनः प्रवृत्तिज्ञो मौहूर्तो दैवलेखकः ॥ २५ ॥  
चित्तोक्तिः पुष्पशकटी दैवप्रश्न उपश्रुतिः ।  
लेखको मसिपण्यः स्याद्वोलकः किरिकोऽपि सः ॥ २६ ॥  
मसिधानी मसिमणिर्मेलान्धुर्वर्णकूपिका ।  
मसिजलं तु मेला स्यात्पत्रञ्जनं मसिर्द्वयोः ॥ २७ ॥  
लेखनी वर्णतूली स्याल्लेखो वाचिकहारकः ।  
वर्णदूतः स्वस्तिमुखः काचनं तन्निबन्धनम् ॥ २८ ॥  
लेखस्थानं ग्रन्थकुटी मुद्रा प्रत्ययकारिणी ।  
यातुर्गन्तुश्च पथिको हरिः पथिकसन्ततिः ॥ २९ ॥  
सन्देशः प्राभृतं कौशल्युत्कोचस्तूपदानकम् ।  
जनान्तिकं त्वप्रकाशो लुण्डी स्यान्न्यायसारिणी ॥ ३० ॥  
ताम्बूलदो वाग्गुलिकः संवाहकोऽङ्गमर्दकः ।  
चामरं रोमगुत्सं च केशरं चावचूलकम् ॥ ३१ ॥  
कुठेरुर्मन्थरुः प्रोतोत्सादनं वस्त्रकुट्टिमम् ।  
छत्रं पुटोटजं राजशृङ्गं कनकदण्डकम् ॥ ३२ ॥  
हस्ती महामृगः पीलुः सिन्धुरो दीर्घमारुतः ।  
राजीवो जलकाङ्क्षश्च निर्झरः करटी कटी ॥ ३३ ॥  
विलोमजिह्वान्तःस्वेदापण्डपादलतालकाः ।  
वराङ्गः पुष्करी शूर्पकर्णसामजपेचिलाः ॥ ३४ ॥  
करिणी वासिता गम्भीरवेद्यंकुशदुर्धरः ।  
चालकव्यालकौ राजवाह्यो विजयकुञ्जरः ॥ ३५ ॥  
ईषादन्तो महादन्तः कर्णास्फाले झलज्झला ।  
मदप्रयोगो व्यस्तारः विक्कस्तु करिशावकः ॥ ३६ ॥  
आरक्षः कुम्भमन्धिः स्यात्सन्दानोऽष्ठीवतोरधः ।  
नासापूर्वं स्थूलहस्तं दन्तमूले करीरिका ॥ ३७ ॥  
शङ्खः कटो दन्तमध्ये प्रवेष्टः पृष्ठतल्पने ।  
आयस्कारः प्रजङ्घाग्रे प्रोहश्चरणपर्वणि ॥ ३८ ॥  
न ना गात्रावरे नाली कर्णारा कर्णवेधनी ।  
आलानं शङ्कुरक्षोभः प्रारब्धिर्गजबन्धनी ॥ ३९ ॥  
प्राची तु शृङ्खला हिञ्जीरोऽस्त्री स्यादन्दुकश्च सः ।  
पित्तज्वरः पाकलोऽस्य कूटपूर्वस्त्रिदोषजः ॥ ४० ॥  
अश्वः किण्वी हरिक्रान्तः शालिहोत्रश्च मुद्गभुक् ।  
श्रीपुत्रश्चामरी हेषी राजस्कन्धो मरुद्रथः ॥ ४१ ॥  
वातायनश्चैकशफो यस्ग्तु पचाङ्गपुष्पितः ।  
स पञ्चभद्रः सूर्याश्वे वाताटहरितौ समौ ॥ ४२ ॥  
यायावरोऽश्वमेधीयः पारसीकः परादनः ।  
आरट्टजश्च चोस्कस्तु सिन्धुवारो हयोत्तमः ॥ ४३ ॥  
वाताश्वतात्याजानेयो वेशरोऽश्वतरः खरः ।  
श्रीवृक्षोऽस्य हृदावर्तो रोचमानो गलोद्भवः ॥ ४४ ॥  
ऊर्ध्वस्थितिः पुरूषिकं विक्रान्तिस्तु पुलायितम् ।  
पुलासन्नाहप्रखरौ कवियं कविकाकोच्यते ॥ ४५ ॥  
ग्रीवाघण्टा धर्धरा स्याद्रश्मिः प्रवयणं च तत् ।  
प्रतोदोऽथ खुरो विड्खः पुटो लुण्टनवेल्लने ॥ ४६ ॥  
वल्गा दन्तालिका पल्यनं पर्याणमस्य तु ।  
वङ्काग्रभागः स्यादश्ववारो वल्लभपालकः ॥ ४७ ॥  
नन्दीघोषोऽर्जुनरथो नीतिधोषस्तु गीष्पतेः ।  
चङ्कुरं घोरणं यानमात्रे चक्रं त्वरि स्मृतम् ॥ ४८ ॥  
लध्वी त्वाष्ट्री रथी कालवलनं त्वङ्कवर्मणी ।  
मेठो मेण्डो हस्तिपके जङ्घात्राणं तु मङ्खुणम् ॥ ४९ ॥  
स्यान्नायकाग्रेसरिकौ नासीरं दर्प ऊष्मणि ।  
शस्त्रमायुधमुद्घातः स्थावरं तु धनुर्गुणी ॥ ५० ॥  
शरावापो धनुः स्त्री स्यात्तृणता त्रिणतापि च ।  
व्यधस्तु प्रतिकायः स्याज्जीवा स्याद्भारवं गुणः ॥ ५१ ॥  
शस्त्राभ्यासश्च खुरली बाणः स्यादत्स्त्रकण्टकः ।  
स्थूलक्ष्वेडो विपाटश्च चित्रपुङ्खः शरः सरः ॥ ५२ ॥  
पत्रवाहो विकर्षोऽथ तीरं विज्जालसायके ।  
लोहनालस्तु नाराचः प्रसरः काण्डगोचरः ॥ ५३ ॥  
ऋष्टिः खड्गः तरवारिः शस्त्रो भद्रात्मजश्च नः ।  
धाराविषो विरासनो न्युब्जखड्गः कटीतलः ॥ ५४ ॥  
स्यादट्टनं चक्रफलं पर्शुः परशुरित्यपि ।  
दीर्घायुधं शलः कुन्तः शल्यः शङ्कुर्विषाङ्कुरः ॥ ५५ ॥  
शूलोऽस्त्री सीसकं लग्नाः प्रातर्गेयाः स्तुतिव्रताः ।  
भोगावली वन्दिपाठो वसुकीटस्तु याचकः ॥ ५६ ॥  
वातकेतुः क्षितिकणः स्यात्पांशुर्मेदिनीद्रवः ।  
सम्भारः सर्वपूर्णत्वं पताका व्योममडलम् ॥ ५७ ॥  
कदली कन्दली चीनमक्षंवाटस्तु मल्लभूः ।  
भीरुस्तु भेलो हरिणहृदयः स्यात्पलङ्कटः ॥ ५८ ॥  
विद्रवस्तु शृगाली स्यादाघातस्तु वधस्थली ।  
कदनं मारणं मन्थः सौप्तिकं रात्रिमारणम् ॥ ५९ ॥  
निपातो भूमिलाभश्च मृत्युरप्यथ मारकः ।  
मरको मारिरुत्पाटः शवस्तु क्षितिवर्धनः ॥ ६० ॥  
पञ्चावस्थः कटः स्थागः श्मशानं तु शतानकम् ।  
रुद्राक्रीडो दाहसरः संस्क्रिया सत्क्रिया समे ॥ ६१ ॥  
चिता काष्ठमटी चैत्यं चिताचूडकमिष्यते ।  
चितं चाऽथान्तशय्यायां खटिर्वारुठ इत्यपि ।  
उपग्रहस्तु ग्राहः स्याद्वन्द्वी करमरीत्यपि ॥ ६२ ॥  
इति क्षत्त्रियवर्गः ॥ ८ ॥  
वैश्यवर्गः  
तृष्णा धनपिशाची स्याद्वार्धुष्यं धान्यवर्धने ।  
प्रामार्ज्यमृणमर्थानां प्रयोगः स्यान्मलाम्लिका ॥ १ ॥  
ऋणमुक्तिर्विगणनं क्षेत्रं वारटमुच्यते ।  
हलिर्बृहद्धले मुद्गो हरिनामा वनाखुकः ॥ २ ॥  
वसन्तश्चाऽथ मसुरो मसूरो व्रीहिकाञ्चनः ।  
सर्षपः स्यात्सरिषपः कटुस्नेहश्च तन्तुभः ॥ ३ ॥  
प्रवेटः सितशूकः स्याद्गोधूमो म्लेच्छभोजनः ।  
ताम्रवृन्तः कुलत्थः स्यान्निःस्नेहश्चण्डिकाऽतसी ॥ ४ ॥  
मूर्खः पुरीषलो माषो राजमाषस्तु वर्वटः ।  
फुल्लपालः शूर्पवाते न स्त्री तितउ चालनी ॥ ५ ॥  
कण्डन्युदूखलं प्रस्थः पालिः सूदः प्रचेलकः ।  
कुशूलो स्त्री व्रीह्यगारं कन्दुरग्निष्ठ उच्यते ॥ ६ ॥  
आलिञ्जरो ना नन्दा स्त्री मृत्सा भाण्डकभृष्टिका ।  
वारासनं वाःसदनं क्वणनो हण्डिकासुतः ॥ ७ ॥  
कलशी गर्गरी तुल्या स्याच्छरावस्तु मार्त्तिकः ।  
शालाजिरः पार्थिवश्च मृत्कांस्यमथ लोहिका ॥ ८ ॥  
खरसोल्लः खरपात्रं शिङ्घाणं काचभाजनम् ।  
काष्ठलोही तु वातर्दिर्जीरको दीप्यकः स्मृतः ॥ ९ ॥  
कटुभङ्गस्तु शुण्ठी स्यात्काञ्जिकं तु तुषोदकम् ।  
गृहाम्लं सिद्धसलिलं रक्षोघ्नं धातुनाशनम् ॥ १० ॥  
गृहिणी मधुरा हिङ्गु शूलहृत्सूपधूपनम् ।  
वर्षिणी हेमरागिण्यो हरिद्रा पीतवालुका ॥ ११ ॥  
गण्डोलं स्याद्गुडः स्वादुः पिप्यटा गुडशर्करा ।  
महाश्वेता तु मधुजा प्रयस्तं स्यात्सुसंस्कृतम् ॥ १२ ॥  
चिपिटो धान्यचमसश्चित्रापूपश्चरुव्रणः ।  
आलिम्पना तर्पणा दीपनं मण्डोदकं च तत् ॥ १३ ॥  
वटकः पिष्टपूरः स्याद्व्रतोपायनवायने ।  
प्रहेणकं चाऽथ पाली पूपाली चर्पटी च सा ॥ १४ ॥  
सक्तुश्वूर्णक आपूप्यो भक्तं कुरुः प्रसादनः ।  
मण्डो ज्येष्ठाम्बु खदिका लाजाः पारी तु दोहनी ॥ १५ ॥  
निपानं स्त्री गवी तुम्बा निलिम्पा रोहिणी च सा ।  
गव्यं श्रेष्ठं पुंसवनं स्याद्दोहापनयः पुमान् ॥ १६ ॥  
अवदाहः पयः क्षीरं प्राग्गाढं श्रीधनं दधि ।  
कद्वरं तु दधिस्नेहो जग्धिर्भोजनभक्षणे ॥ १७ ॥  
देहयात्रा विष्वणनं भुक्तं प्रत्यवसानवत् ।  
कल्यवर्तः प्रातराशः प्रातर्भोजनमित्यपि ॥ १८ ॥  
अनड्वाञ्शाङ्करो गन्धमैथुनः शक्करिर्वृषः ।  
ककुद्मान्पुङ्गवश्चाऽथ कण्ठाला जालगोणिका ॥ १९ ॥  
दोग्धा शकृत्करिर्वत्सस्तेषामाटीकनं क्रमः ।  
गवादिकं जीवधनं पलिक्नी बालगर्भिणी ॥ २० ॥  
करकं गोमयच्छत्रे गोग्रन्थिः शुष्कगोमयम् ।  
करीषश्छगणो हम्भा रेभणं च गवां ध्वनौ ॥ २१ ॥  
नैचिकं गोः शिरोदेशो वन्दनीया तु रोचना ।  
मन्थानमन्थतक्राटाः स्यादुष्ट्रः कण्टकाशनः ॥ २२ ॥  
लम्बौष्ठाध्वगवासन्तकुलनाशमरुद्विपाः ।  
भोलिर्बहुकरो वक्रग्रीवो मेषस्तु रोमशः ॥ २३ ॥  
संस्फालहुडुभेडाश्च मेषी स्याज्जालकिन्यविः ।  
वर्करस्तु लम्बकर्णश्छागो बस्तः शिवाप्रियः ॥ २४ ॥  
अल्पायुर्लधुकायश्च मेनादः पर्णभोजनः ।  
परिक्रमसहो बुक्को देवानांप्रिय इत्यपि ॥ २५ ॥  
छागी सञ्जा चुलम्पा स्याच्छङ्कुकर्णस्तु गर्दभः ।  
स्मरस्मर्यश्चिरमेही ग्राम्याश्वो रेणुरूषितः ॥ २६ ॥  
पशुश्चरिः शुद्धजङ्घो रत्नं चारुशिला मणिः ।  
स्वाध्यायी पत्तनवणिग्धोटाबुक्कोश्वविक्रयी ॥ २७ ॥  
सर्वमूल्यं द्यूतबीजं हिरण्यं च कपर्दकः ।  
वटकः पणास्थि स्याद्भासुरः स्फाटिकोपलः ॥ २८ ॥  
शालिपिष्टं धौतशिलं गल्वर्कश्च सुसारवत् ।  
अश्मसारस्त्विन्द्रनीलो वैदूर्यं बालवायजम् ॥ २९ ॥  
बालसूर्यमथो रक्तकन्दलो विद्रुमश्च सः ।  
लतामणिः प्रवालः स्याद्राजभट्टो विराटजः ॥ ३० ॥  
कुरुविन्दः पद्मरागो दधीच्यस्थि तु हीरकम् ।  
स्वर्णं लोहवरं चाऽग्निबीजं चाम्पेयमित्यपि ॥ ३१ ॥  
रूप्ये श्वेतं रङ्गबीजमिन्दुकान्ते मणीचकम् ।  
ताम्रकं तु लोहितायः सूर्याह्वं मुनिपित्तलम् ॥ ३२ ॥  
कंसे तु कंसं कंसास्थि ताम्रार्धमथ मौक्तिकम् ।  
रसोपलं शुक्तिबीजं सिन्दूरं रक्तवालुकम् ॥ ३३ ॥  
पारदः सिद्धधातुः स्याद्धरबीजं च सूतकम् ।  
रङ्गं सुरेभं मृद्वङ्गं कुसुम्भं ग्राम्यकुङ्कुमम् ॥ ३४ ॥  
हरिताले तु कर्बूरं गोदन्तो नटसंज्ञकः ।  
दारदं तु हिड्गुलु स्याद्धिङ्गुलं रक्तरपारदम् ॥ ३५ ॥  
रसगन्धो गन्धरसो गान्धारं मसिवर्धनम् ।  
क्षारस्तु स्याद्यवक्षारो यवशूकश्च रेचकः ।  
शिलाजतु शिलाव्याधिस्तृफला त्रिफलाऽपि च ॥ ३६ ॥  
इति वैश्यवर्गः ॥ ९ ॥  
शुद्रः स्यात्पादजो दासो ग्रामकूटो महत्तरः ।  
मालिकः पुष्पलावः स्याकुम्भकारस्तु मृत्करः ॥ १ ॥  
दण्डभृत्पलगण्डस्तु सुधाजीवी च लेपकः ।  
कायस्थे कूटकृत्पञ्जीकरौ चित्रकरे कृणुः ॥ २ ॥  
चर्मरुः कुरटः पादुकृत्कलादस्तु गौञ्जिकः ।  
नाडिन्धमः स्वर्णकारो वात्सीपुत्रस्तु नापितः ॥ ३ ॥  
चन्द्रिलो नखकुट्टश्च रजकः कर्मकीलकः ।  
कन्यापालः पालवणिग्देवलत्वमद्विजः ॥ ४ ॥  
अजाजीवस्तु जावालो निष्कश्चण्डाल उच्यते ।  
कुक्कुरे दीर्घसुरतो वान्तादरसनालिहौ ॥ ५ ॥  
रतव्रणौ ग्राममृगस्तथेन्द्रमहकानुकः ।  
कपिलो वक्रपुच्छश्च शयालुररपत्रपः ॥ ६ ॥  
शुन्याः शुन्यं शुनीरं स्याच्चौरः शङ्कितवर्णकः ।  
स्यात्कुम्भिलश्च प्रचुरपुरूषोऽथ कुजम्भिलः ॥ ७ ॥  
सुरुङ्गोऽहिवधश्चोरे वन्दीकारतु माचलः ।  
प्रसह्यचोरश्चिल्लाभः स्त्रीचोरो रतहिण्डकः ॥ ८ ॥  
काव्यचोरश्चन्द्ररेणुः कुड्यच्छेद्यं तु खानिकम् ।  
सन्धिः सुरङ्का तद्भेदाः श्रीवत्सगोमुखादयः ॥ ९ ॥  
कपाललासिका तर्कुस्तर्कुशाणस्तु झामकः ।  
वर्तनी तर्कुपीठी स्यात्पिञ्जनं तूलकार्मुकम् ॥ १० ॥  
तूलः पिचुः पिचुतूलं पिञ्जिका तुलनालिका ।  
त्रिषु द्वारापणं सूत्रपर्णं यत्तेन वेष्ट्यते ॥ ११ ॥  
निर्वेटनं नाडिचीरमेकाष्टी तुलशर्करा ।  
तन्त्रकाष्ठं तुरी स्त्री स्याद्ग्रीष्ममहासेन्द्रतूलके ॥ १२ ॥  
पन्नध्री पादुका प्राणिहिता पदरथीत्यपि ।  
कावारी जङ्गमुकुटी भ्रमत्कुट्यथ खर्परः ॥ १३ ॥  
वारित्रा मूर्धखोलञ्च सैव पत्रपिशाचिका ।  
वासी तु तक्षणी न स्त्री क्रकचः पत्रदारकः ॥ १४ ॥  
मद्यं त्वरिष्टं मैरेयं कत्तोयं कापिशायनम् ।  
माध्वी च मधु माध्वीकं कपिशीका च मालिका ॥ १५ ॥  
वीरा दैत्या प्रसन्ना च माधवी गन्धमादनी ।  
गौडी च वाल्कली मध्वासवपक्वरसौ नरि ॥ १६ ॥  
नलिनी नारिकेलस्य सुरा तालस्य तालिनी ।  
स्मरासवो मुखसुरं पारी स्त्री पानभाजनम् ॥ १७ ॥  
शुण्डापानं मदस्थानं द्यूतकृत्कृष्णकोहलः ।  
देवसभ्यस्तु सनिको लग्नकस्तृणमत्कुणः ॥ १८ ॥  
चुञ्चुरी तिन्तिडी द्यूते पञ्चाली शारिशृङ्खला ।  
अष्टकाङ्गं नयपीठी नयस्तु जतुपुत्रकः ॥ १९ ॥  
इति शूद्रवर्गः ॥ १० ॥  
इति त्रिकाण्डशेषकोषस्य द्वितीयः काण्डः समाप्तः ॥ २ ॥  
तृतीयः काण्डः  
अथ सटीकत्रिकाण्डशेषकोषस्य तृतीयः काण्डः  
विशेष्यनिघ्नवर्गः  
क्षेमङ्करोऽरिष्टतातिः स्थान्मद्रङ्करशङ्करौ ।  
आमुष्यायणज्ञिातौ पुत्रान्नादः कुटीचकः ॥ १ ॥  
स्थपुटं विषम सञ्चारजीवी शरणार्थकः ।  
अभिपन्नः शरणार्थी पाण्डुपृष्ठस्त्वलक्षणः ॥ २ ॥  
उद्भटोड्डामरोऽत्ताला आविष्टः प्रेतवाहितः ।  
प्रेङ्खोलितस्तरलितस्तृषितस्तर्षितः सतृट् ॥ ३ ॥  
ऊर्ध्वस्थोर्ध्वदमौ तुल्यौ ग्राम्यो ग्रामेयकः स्मृतः ।  
पराचीनः प्रतीपः स्यात्समीचीनः समञ्जसः ॥ ४ ॥  
स्वस्थानस्थः परान्द्वेष्टि यः स गोष्ठश्च उच्यते ।  
दाता तु दारुर्मुचिरः स्याद्विदग्धस्तु नागरः ॥ ५ ॥  
षिड्गो व्यलीकः षट्प्रज्ञः कामकेलिर्विदूषकः ।  
पीठकेलिः पीठमर्दो भविलश्छिदुरो विटः ॥ ६ ॥  
प्रघटाविच्छास्त्रगण्ढो मेधावी मेधिरः समौ ।  
युक्तं परिमिते भीमं त्वाऽभीले प्रश्लथः श्लथः ॥ ७ ॥  
शिथिलोवोद आर्द्रः स्याच्चिरस्थो नायकः स्मृतः ।  
स्यादायःशूलिकस्तीक्ष्णकर्माशोचोनहङ्कृतिः ॥ ८ ॥  
कुसृत्या विभवान्वेषी पार्श्वकः सन्धिजीवकः ।  
वाक्याभिधायी पुरुषः पृष्ठमांसाद उच्यते ॥ ९ ॥  
भार्याटः स्वस्त्रियो दाताऽन्नार्थं दूषकपांसनौ ।  
धृष्णुर्धृष्णुग्दधृग्धृष्टो दशेरः सुप्तधातुकः ॥ १० ॥  
देशकः शासिता शास्ता शिक्कुरव्यवसायवान् ।  
चकितः शङ्कितो भीतः प्रतियत्नः प्रयत्नवान् ॥ ११ ॥  
आधार्मिकोऽधार्मिकः स्यात्प्रसृतान्तरितौ समौ ।  
कृपणो दृढमृष्टिः स्याद्देवयुर्धार्मिकः सुकृत् ॥ १२ ॥  
मनःस्मयो मनोज्ञः स्थाच्चक्षुष्यः प्रियदर्शनः ।  
लडहं भद्रकं न्युङ्खं लगडं चारुबन्धुरः ॥ १३ ॥  
भट्टारो भगवान्पूज्यः शक्रप्रतिबलौ समौ ।  
पटुः पाटविको धूर्तः स्थगस्तीक्ष्णस्तु राजघः ॥ १४ ॥  
सम्बन्धी गुणवान्संयुङ्मित्रयुर्मित्रवत्सलः ।  
धर्मार्थकाममोक्षेषु लोकतत्त्वार्थयोरपि ॥ १५ ॥  
षट्सु प्रज्ञाऽस्ति यस्यौच्चैः स षट्प्रज्ञ इति स्मृतः ।  
मध्यस्थस्तु निसृष्टः स्याद्भग्नपृष्ठस्तु सम्मुखः ॥ १६ ॥  
स्यात्कथङ्कथिकः प्रष्टा विचक्षुर्विमनाः स्मृतः ।  
प्रतारितो व्यंसितः स्यात्प्रोथस्तु प्रथितो मतः ॥ १७ ॥  
माशब्दिकः प्रतिषेद्धा जडमातृसुखौ समौ ।  
प्राणं पुराणं भिन्नं तु व्यवच्छिन्नं विशेषितम् ॥ १८ ॥  
विनाकृतं विरहितं मुक्तं निर्व्यूढमुच्यते ।  
तिक्तः कषायः सुरभिः कक्खटो निर्भरो दृढः ॥ १९ ॥  
निःसन्धिश्च निवातश्च समूढं शोधितं समे ।  
स्यादागन्तुकमाहार्यं समे पक्त्रिमपाकिमे ॥ २० ॥  
कोमलं पेलवं पापे त्वधमापसदौ धवः ।  
रोमाञ्चितो हृष्टरोमा अजानेयस्तु निर्भयः ॥ २१ ॥  
अन्यसाधारणं त्वावेशिकं प्रातिस्विकं च तत् ।  
भिन्नकः क्षपणोऽह्नीको बौद्धो वैनायकः स्मृतः ॥ २२ ॥  
और्ध्वश्रोतसिकः शैवः कौल आन्वयिकः स्मृतः ।  
पञ्चार्थिकः पाशुपतश्चिद्रूपः स्फूर्तिमान्मतः ॥ २३ ॥  
प्राज्ञ उद्घटितज्ञः स्याच्छंयुशंवशुभंयवः ।  
गौरवितात्यार्यमिश्राः श्लाघ्यास्तत्राभवन्मुखाः ॥ २४ ॥  
स्याद्देवानांप्रियः क्षेपे हतको बन्धुदुग्धवत् ।  
अणुः कनीयानाल्पिष्टः पिण्डितं गुणितं हतम् ॥ २५ ॥  
खट्वारूढोविनीतः स्यान्मरालमसृणे समे ।  
प्राञ्जलः प्रगुणोऽजिह्मः प्रणाय्यः साध्वनिन्दितौ ॥ २६ ॥  
त्वं त्वद्भिन्नं चान्यतरदपष्ठुलमपष्ठु च ।  
करम्बितं च खचितं रूषितं त्ववगुण्ठितम् ॥ २७ ॥  
स पात्रेसमितोऽन्यत्र भोजनान्मिलितो न यः ॥ २८ ॥  
इति विशेष्यनिघ्नवर्गः ॥ १ ॥  
सङ्कीर्णवर्गः  
विधिविधानं कर्मास्त्री क्रिया कृत्या विधा कृतिः ।  
व्याप्यं तु साधनं कर्म्मयुताज्ञेय्ये तु सङ्गतम् ॥ १ ॥  
अङ्गारितं पलाशानां कलिकोद्गमने स्मृतम् ।  
जलयन्त्रगृहं धीरैः समुद्रगृहमुच्यते ॥ २ ॥  
जलहं तु विदुः स्वल्पे सोमालं कुसुमाकरे ।  
स्तनाभोगः स्तनभरः परभागः स्वसम्पदि ॥ ३ ॥  
आलिङ्गनं त्वङ्कपालिः श्लिषा खट्टिस्त्वसद्ग्रहः ।  
स्यादज्ञेनेडकः सग्धिः सहभोजनमत्यापे ॥ ४ ॥  
धार्मिकाणां तु सम्भूय भोजनं गणचक्रकम् ।  
क्रीडाक्रीडकयोर्देश्च सेवायां सेवके च सेः ॥ ५ ॥  
दानं दायोऽथ दुर्जातं दुःषमं चासमञ्जसम् ।  
कलञ्जौ तौ विषास्त्रेण हतौ यौ मृगपक्षिणौ ॥ ६ ॥  
छेकोक्तिर्वक्रभनितं गोमुखं तूपलेपनम् ।  
हार्षायणाप्तं यत्पूर्णपात्रं पूर्णानकं च तत् ॥ ७ ॥  
श्रुत्थुको विक्रियामात्रादुद्भटायनमुच्यते ।  
बुद्धद्रव्यं स्तौपिकं स्यात्सत्त्वं द्रव्यं च वस्तु च ॥ ८ ॥  
लेशस्तूपपदं गन्धोऽनुबन्धेषत्करावपि ।  
छेदः खण्डोऽस्त्रियां गलिः शपनं शमनं शमः ॥ ९ ॥  
वप्रस्तु धूलिकेदारः प्सा वीतिर्भक्षणं च सा ।  
मैत्रेयिका मित्रयुद्धं पर्यङ्कस्त्ववसक्थिका ॥ १० ॥  
अथ हेतुरुपादानं प्रत्ययाः सहकारिणः ।  
अनुमा त्वनुमाने स्याद्व्याप्यं लिङ्गं च साधनम् ॥ ११ ॥  
प्रत्यक्षोऽपाक्षमध्यक्षं धन्धो धाध्यमपाटवम् ।  
बोधो बोधिः समन्तात्तु ज्ञानं स्यात्समुदागमः ॥ १२ ॥  
ऋषिः शास्त्रकृदाचार्यः शास्त्रं तु स्मृतिरागमः ।  
साङ्ख्यं समीक्षं स्याद्दिव्यदोहदं तूपयाचितम् ॥ १३ ॥  
करिणो रूपमिच्छन्ति कर्णास्फाले झलज्झला ।  
रामेण रावणवधो रामायणमथोच्चयः ॥ १४ ॥  
वस्त्रग्रन्थिश्च नीवी स्यान्मणितं रतकूजितम् ।  
श्वभ्रोवपातो हल्लेखस्तर्कश्चीर्णं लु शीलितम् ॥ १५ ॥  
एकीया एकपक्षाः स्युः सहायाः सहभाविनः ।  
कुलीरास्थ्ये गविर्जानपदा राष्ट्रनिवासिनः ॥ १६ ॥  
प्रत्यक्षी व्यक्तदृष्टार्थश्चाऽथ कर्तनतर्कुटे ।  
चिरकाले दीर्धरात्रममिक्षा मस्तु वाजिनम् ॥ १७ ॥  
तदात्वं प्रमुखं राजमल्ल उत्सिक्त उद्धृतः ।  
द्वैधं विवाद आरम्भ आदराडम्बरार्थकः ॥ १८ ॥  
रभसो गमकारित्वं कौमुदी कार्तिकोत्सवे ।  
आवेशाटोपसंरम्भाः प्रियवाक्चटु चाटुनी ॥ १९ ॥  
प्रतिरूपं प्रतिच्छन्दः संवेशनरतिक्रिये ।  
अभ्यासः खुरली योग्या निर्वर्णननिभालने ॥ २० ॥  
शालिनीकरणं न्यग्भावनं गन्धनसूचने ।  
भावः पदार्थो धर्मः स्यात्सत्त्वं सत्त्वं च वस्तु च ॥ २१ ॥  
सन्दर्भस्तु प्रबन्धः स्याद्ग्रन्थो द्वात्रिंशदक्षरी ।  
सर्गबन्धो महाकाव्यं महारूपकनाटके ॥ २२ ॥  
अथ वाङ्मयभेदाः स्युश्चम्पूः खण्डकथा कथा ।  
आख्यायिका परिकथा कलापकविशेषकौ ॥ २३ ॥  
सन्दानमनिरुद्धं च प्रकीर्णं गुत्सकस्तथा ।  
सर्गो वर्गः परिच्छेदोद्घाताध्यायाङ्कसङ्ग्रहाः ॥ २४ ॥  
उच्छ्वासः परिवर्तश्च पटलः काण्डमस्त्रियाम् ।  
स्थानं प्रकरणं पर्वाह्निकं च ग्रन्थसन्धयः ॥ २५ ॥  
प्रज्ञप्तिः परिभाषाशैलीसङ्केतसमयकाराश्च ।  
प्रतिवाणी प्रतिवचनं समुदाचारस्त्वभिप्रायः ॥ २६ ॥  
अप्रतिरूपकथा स्यात्सङ्गणिका छोरणं परित्यागः ।  
स्यादुद्वर्धनमन्तर्हासस्त्रिषु पिण्डमाहारः ॥ २७ ॥  
अवसर्गः प्राकाम्यं स्वाच्छन्द्यानुमननमित्यपि च ।  
आकल्पक उत्कण्ठा चिन्ताकर्मण्यथास्त्यानम् ॥ २८ ॥  
आक्षेपोऽत्याकारः स्वाध्यायः स्यान्निरन्तराभ्यासः ।  
हर्षस्वनः किलकिला सदृशस्यन्दस्तु निःस्यन्दः ॥ २९ ॥  
अवसानं तु विरामोऽमध्यमथो मण्डलं चक्रम् ।  
यादारम्भः प्रस्तावना तदामुखमपि ज्ञेयम् ॥ ३० ॥  
इति सङ्कीर्णवर्गः ॥ ५ ॥  
नानार्थवर्गः  
अथ नानार्थः ।  
स्वरकाद्यादिकाद्यन्तक्रमान्नानार्थसङ्ग्रहम् ।  
विहायाऽमरकोषोक्तमकार्षीत्पुरुषोत्तमः ॥ १ ॥  
कान्ताः  
शक्रार्कपर्णयोश्चार्कोऽभीकस्त्वभयकामिनोः ।  
रूपकान्तिकयोश्चाङ्कोऽलिमकौ भेककोकिलौ ॥ २ ॥  
अन्तिकं निकटे चुल्ल्यां नाटयोक्तौ चाग्रजन्तिका ।  
अनीकोऽत्री रणे सैन्ये गौर्यां मातरि चाम्बिका ॥ ३ ॥  
स्यादश्मन्तकमुद्धाने मल्लिकाछदनेपि च ।  
आह्निकं दिननिर्वर्त्ये तत् क्लीबं नित्यकर्मणि ॥ ४ ॥  
स्यादाच्छुरितकं हासविशषे च नखक्षते ।  
उदर्क एष्यत्कालीयफले मदनकण्टके ॥ ५ ॥  
स्त्रियामुत्कलिका हेलोत्कण्ठासलिलवीचिषु ।  
कोशज्ञे कौशिको विश्वामित्रे गौर्यां च कौशिकी ॥ ६ ॥  
कृष्णत्वे च हिमान्यां च गौरीकाल्योश्च कालिका ।  
वर्षोपले स्त्री करका करङ्के करकोऽस्त्रियाम् ॥ ७ ॥  
कुसुम्भे दाडिमे पक्षिभेदे च करकः पुमान् ।  
करमध्याङ्गुलौ च स्यात्कर्णिका च द्रुमान्तरे ॥ ८ ॥  
द्विके धृष्टे च काकः स्यात्कौतुकं मङ्गलेच्छयोः ।  
भोग्येप्यथ स्यात्कुलकं श्लोकैकार्थपटोलयोः ॥ ९ ॥  
कुलकौ नाककाकेन्दू क आत्मा च सुखं च कम् ।  
पेचके स्त्रीजिते काकरुको कौलेयकः शुनि ॥ १० ॥  
कुलीने चाथ कनकं धुस्तूरे नागकेशरे ।  
चम्पके किंशुके हेम्नि कृषकौ फालकर्षकौ ॥ ११ ॥  
रोमाञ्चे क्षुद्रशत्रौ च द्रुमाङ्गे कण्टकोऽस्त्रियाम् ।  
राजधान्यां नितम्बेऽद्रेर्वलये कटकोऽस्त्रियाम् ॥ १२ ॥  
वेणौ ना कार्मुकं चापे गुणवृक्षेऽपि कूपकः ।  
कल्को विभीतके तैलादिशेषे चाथ कञ्चुकः ॥ १३ ॥  
निर्मोके चोलके वारबाणोऽथ कुशिको मुनौ ।  
शाले किष्कुः प्रकोष्ठेऽपि व्याख्याश्लोकेऽपि कारिका ॥ १४ ॥  
खगे यमे छद्मविप्रे कङ्कः सूच्यां च कूर्चिका ।  
क्रमुको भद्रमुस्तेऽपि कोकश्चक्रे वृकेऽपि च ॥ १५ ॥  
पुनर्नवाकारवेल्लपर्णासेषु कठिल्लकः ।  
कृकवाकुर्मयूरेऽपि वंशे दैत्ये च कीचकः ॥ १६ ॥  
नीचेऽपि क्षुल्लको मूर्धत्राणौ नाकौ च खोलकः ।  
चौरोन्दुरू च खनकौ गोलकौ मणिजारजौ ॥ १७ ॥  
खगे नग्ने च गोरङ्कुः सङ्ख्याभेदेऽपि गण्डकः ।  
शृङ्ग्यां च ग्रामयुद्धे च ग्राममद्गुरिका स्त्रियाम् ॥ १८ ॥  
गान्धिको लेखकेऽपि स्याद्गुह्यकश्छेकनिघ्नयोः ।  
वेश्यायूथ्योश्च गणिका चषकं सरकेऽपि च ॥ १९ ॥  
ग्रन्थिकौ पार्थदैवज्ञौ ग्रन्थिपर्णे च न द्वयोः ।  
कुण्ठालङ्कारखद्योतविद्युत्सु चिलिमीलिका ॥ २० ॥  
चारको भोजके बन्धे नाटकाङ्गेऽपि चूलिका ।  
चित्रकं चित्रके क्लीबं व्याघ्रैरण्डौ च चित्रकौ ॥ २१ ॥  
गृहासक्ते पक्षिमृगे छेको नागरिके त्रिषु ।  
कम्बौ जलकरङ्कः स्यान्नारिकेलफलेऽपि च ॥ २२ ॥  
जैवातृकः कृशे चन्द्रे दीर्घायुषि च स त्रिषु ।  
जालिका वस्त्रभित्कूटकृत्कैवर्ते च जालिकः ॥ २३ ॥  
जायामद्रिभित्तौ च खनित्रे ग्रावदारणे ।  
कपित्थे चास्त्रियां टङ्कष्टुण्टुकावल्पशोणकौ ॥ २४ ॥  
तिलकं चित्रके क्लोम्नि ना तरौ तिलकालके ।  
गृहदारौ तण्डकोऽस्त्री समासप्रायवाचि च ॥ २५ ॥  
तुरुष्कः सिह्लके देशे प्राण्यङ्गे त्रितये त्रिकम् ।  
कूपाङ्गे स्त्री तिक्तशाकः खदिरे वरुणद्रुमे ॥ २६ ॥  
दैत्ये ना कर्णधारे च तारकं दृशि भे न ना ।  
द्विको काकचक्रवाकौ पृश्न्यां कुन्दे दलाढकः ॥ २७ ॥  
नरको निरये दैत्यै नौवाहै स्यान्नियामकः ।  
सभ्ये गुरौ च नवफलिका नवरजस्यपि ॥ २८ ॥  
नालीकौ पद्मनाराचौ :वृन्देऽपि पेटकोऽस्त्रियाम् ।  
सौभाग्येऽपि पताका स्यात्पङ्कोऽस्त्री कर्दमांहसोः ॥ २९ ॥  
पञ्चालिका वस्त्रकृतपुत्रिकागीतभेदयोः ।  
मणिदोषे शिलाभेदे पुलको लोमहर्षणे ॥ ३० ॥  
पर्यस्त्यामपि पल्यङ्कः प्रियको मृगनीपयोः ।  
पुष्पकं कङ्कणेऽपि स्यात्पराको व्रतखड्गयोः ॥ ३१ ॥  
चामरे ग्रन्थभेदे च विस्तरेऽपि प्रकीर्णकम् ।  
सितच्छत्राब्जयोः पुण्डरीकं पुंसि तु दिग्गजे ॥ ३२ ॥  
व्याघ्रे च कोषकारे व पाकौ पचनशावकौ ।  
पुष्यलको गन्धमृगे कीलके क्षपणेऽपि च ॥ ३३ ॥  
कपर्दे रज्जौ राजीवे बीजकोशे वराटकः ।  
वृन्दारकौ सुरश्रेष्ठौ गिरिमेघौ बलाहकौ ॥ ३४ ॥  
पिञ्जे ना सिकताकर्णभूषाकन्यासु बालिका ।  
शिवमल्ल्यां बकः कह्वे राज्ञि भट्टारकः सुरे ॥ ३५ ॥  
भूमिका रचनायां च मूर्त्यन्तरपरिग्रहे ।  
मधुको वल्लिभेदे च बर्हिचन्द्रे च मेचकः ॥ ३६ ॥  
हारभेदे माणवको बाले कुपुरुषे वटौ ।  
मयूरकोऽपामार्गे च हंसभेदेपि मल्लिकः ॥ ३७ ॥  
युतकं वस्त्रभेदे च यौतके संशयेऽपि च ।  
यमकं संयमे शब्दालङ्कारे यमजे त्रिषु ॥ ३८ ॥  
याज्ञिको याजके दर्भे बिले रोकं रुचौ पुमान् ।  
राका दृष्टरजःकन्या कच्छपूर्णेन्दुपूर्णिमाः ॥ ३९ ॥  
नीलवस्त्रेऽक्षितारायां लोचको निर्मितौ त्रिषु ।  
नगरीशाखयोर्लङ्का करिण्यामपि बन्धकी ॥ ४० ॥  
गुरावनाथे गरुडे जिने विघ्ने विनायकः ।  
वृषाङ्कौ शिवभल्लातौ वञ्चकौ धूर्तफेरवौ ॥ ४१ ॥  
वैदेहको वाणिजके वैश्यायामपि शूद्रजे ।  
वैलक्ष्याकार्ययोः क्लीबं व्यलीकं त्रिषु नागरे ॥ ४२ ॥  
वाह्लीकं बाह्लिके धीरहिङ्गुनोर्नाऽश्वदेशयोः ।  
विपाकः परिणामेऽपि तिलकेऽपि विशेषकः ॥ ४३ ॥  
शङ्कुः कीलकसङ्ख्यास्त्रजलजन्तुषु दृश्यते ।  
शिशुकः शिशुमारेऽपि शुकं ग्रन्थिशिरीषयोः ॥ ४४ ॥  
कीरे रावणपात्रे ना वचाऽपि शतपर्विका ।  
शल्कचूर्णेऽपि शूकस्तु स्यादनुक्रोशशृङ्गयोः ॥ ४५ ॥  
शिलाटको विलेपेऽट्टे शुल्को यौतकदानयोः ।  
श्वाविध्वृक्षौ च शल्लक्यौ मणौ खड्गे च सस्यकः ॥ ४६ ॥  
शीधौ च शीधुपाने च सरकोऽस्त्र्यथ जन्मनि ।  
सूतकं पारदेऽप्यऽस्त्री सूचकौ खलकुक्कुरौ ॥ ४७ ॥  
युग्मे सङ्घाटिका कुट्टन्यां च गद्येऽपि हारकः ।  
वाद्यभेदे हुडुक्कः स्याद्दात्यूहे च मदोत्कटे ॥ ४८ ॥  
इति कान्ताः ॥  
इन्दुलेखा गुडूच्यां च पूः सुखं स्वर्न्नभश्च खम् ।  
गोमुखं लेपने वाद्यभाण्डे सर्पेऽपि दुर्मुखः ॥ ४९ ॥  
त्रिशिखं स्यात्त्रिशूलेऽपि न्युङ्खः साम्नि मनोहरे ।  
नखं शुक्तौ कररुहे कूर्मे पञ्चनखो गजे ॥ ५० ॥  
आदौ प्रधाने प्रमुखं वैशाखो मन्थमासयोः ।  
काण्डे ना विशिखा रथ्या विशाखा भे गुहे पुमान् ॥ ५१ ॥  
लेखो देवेऽपि पङ्क्तौ स्त्री शिखा चूडाग्रयोरपि ।  
शाखा वेदविभागेऽपि सखा मित्रसहाययोः ॥ ५२ ॥  
सुमुखस्तार्क्ष्यपुत्रे च शोभनास्यगणेशयोः ।  
सुमुखी शोभनास्या-  
इति खान्ताः  
गान्ताः  
ऽथाऽपवर्गस्त्यागमोक्ष्योः ॥ ५३ ॥  
शरीरोपायाप्रधानेष्वङ्गं पुंभूम्नि नीवृति ।  
सम्बोधनेऽङ्गाऽव्ययं स्यादयोगो विधुरेऽपि च ॥ ५४ ॥  
शपथेऽप्यभिषङ्गः स्यादनङ्गः खे स्मरे पुमान् ।  
पूर्णत्वयत्नावाभोगावायोगो व्यापृतावपि ॥ ५५ ॥  
जङ्गमेङ्गितयोरिङ्गो नाड्य ईहामृगो वृके ।  
फलं पूगस्य चोद्वेगमुत्सर्गो न्यायदानयोः ॥ ५६ ॥  
सामान्येऽप्युपरागस्तु ग्रहेर्केन्द्वोश्च दुर्नये ।  
हस्तच्छेदे तु सस्यानां कटभङ्गो नृपात्यये ॥ ५७ ॥  
कथाप्रसङ्गो वातूले विषवैद्येऽपि वाच्यवत् ।  
देशे कलिङ्गो धूम्याटे कलिङ्गं कौटजे फले ॥ ५८ ॥  
त्रिषु दक्षे विदग्धे च खड्गौ निस्त्रिंशगण्डकौ ।  
स्वर्गे वज्रे च रश्मौ च बलिवर्दे च गौः पुमान् ॥ ५९ ॥  
स्त्रीबाणरोहिणीदृग्दिग्वाग्भूमिष्वप्सु भूम्नि च ।  
वैधव्ये नृपनाशे च छत्रभङ्गः प्रकीर्तितः ॥ ६० ॥  
अश्वगन्धाऽपि तुरगी तुङ्गौ पुन्नागसोच्छ्रयौ ।  
दीर्घाध्वगः स्यादुष्ट्रेऽपि निषङ्गः सङ्गतूणयोः ॥ ६१ ॥  
नागः श्रेष्ठेभसर्पेषु क्लीबं सीसकरङ्गयोः ।  
वृक्षे स्यात्पुंसि पुन्नागः पतङ्गः शलभे रवौ ॥ ६२ ॥  
काकोदुम्बरिकायां स्त्री फल्गुत्रिषु निरर्थके ।  
पालनेऽभ्यवहारे च निर्वेशे पण्ययोषिताम् ॥ ६३ ॥  
भोगः सुखे धने चाहेः शरीरफणयोरपि ।  
भगं वैराग्ययोनीच्छाज्ञानैश्वर्येषु चेष्यते ॥ ६४ ॥  
तरङ्गभेदयोर्भङ्गो भङ्गा सस्ये शणाह्वये ।  
एकदेशांशयोर्भागो भृङ्गो धूम्याटकेऽपि च ॥ ६५ ॥  
भुजङ्गो भुजगे षिड्गे जामदग्न्यतटौ भृगुः ।  
मृगोऽन्विष्टौ च मार्गस्तु मासान्वेषणवर्त्मसु ॥ ६६ ॥  
योगश्चारेऽपूर्वलाभे सूत्रे विश्रब्धघातिनि ।  
उपाये सङ्गतौ ध्यानौषधसन्नाहयुक्तिषु ॥ ६७ ॥  
नृत्ये रणे खले रागे रङ्गः क्लीबे त्रपुण्यऽपि ।  
रागः क्लेशादिके रक्ते मात्सर्थे लोहितादिषु ॥ ६८ ॥  
चक्रे रथाङ्गं कोके ना रक्ताङ्गो मङ्गलेपि च ।  
व्यक्ते साङ्ख्योदिते लिङ्गं स्थाणौ शेफसि लक्षणे ॥ ६९ ॥  
पुंस्त्वादौ च वराङ्गे तु गुडत्वचि गजे पुमान् ।  
वल्गुच्छागेऽपि वेगस्तु महाकालफलेऽपि च ॥ ७० ॥  
जलोत्क्षेपे समुत्सर्गे शृङ्गमुत्कर्षचिह्नयोः ।  
शार्ङ्गं धनुर्विष्णुधनुः सम्भोगो रतभोगयोः ॥ ७१ ॥  
इति गान्ताः ।  
घान्ताः  
ओधः स्याद्द्रुतनृत्ये च काचिघौ काञ्चनोन्दुरू ।  
निदाघौ स्वेदतापौ च प्रतिधो रोषघातयोः ॥ ७२ ॥  
परिघो योगभेदेऽपि मेधो वारिदमुस्तयोः ।  
महार्घस्तु महामूल्ये पुंसि लावकषक्षिणि ।  
पृक्कायां स्त्री लघुः क्लीबं शीघ्रे कृष्णागुरुण्यपि ॥ ७३ ॥  
इति घान्ताः ।  
चान्ताः  
प्रतिमापूजयोरर्चा क्रौञ्चः पक्ष्यद्रिभेदयोः ।  
कूर्चमस्त्री भ्रुवोर्मध्ये श्मश्रुकैतवयोरपि ॥ ७४ ॥  
इभ्यां स्त्री गुरुपुत्रे ना केशे शुष्कव्रणे कचः ।  
देशभेदेऽपि काञ्ची स्यात्तथा स्थासकतर्कयोः ॥ ७५ ॥  
चर्चिकायां च चर्चा स्यात्वक् स्त्री चर्मगुडत्वचोः ।  
वामने पामरे नीचो नमुचिर्दितिजे स्मरे ॥ ७६ ॥  
मरीचिर्मुनिभेदेऽपि चौरवह्नी मलिम्लुचौ ।  
कक्कोलेऽपि च मारीचो मोचा शाल्मलिरम्भयोः ॥ ७७ ॥  
कुक्कुरे रतनारीचः शीत्कारे वरयोषिताम् ।  
केतुग्रहे तु विकचो वीचिः सुखतरङ्गयोः ॥ ७८ ॥  
स्वल्पेऽपि सारिकायां च वचा ग्रीष्मानलौ शुचिः ।  
सूची नृत्यप्रभेदे च व्यधनीशिखयोरपि ॥ ७९ ॥  
इति चान्ताः ।  
छान्ताः  
वाराही चीरिका कच्छा कच्छोऽनूपे द्रुमान्तरे ।  
पिच्छा स्त्रीत्वमण्डेऽपि लाङ्गुले पिच्छमस्त्रियाम् ॥ ८० ॥  
इति छान्ताः ।  
जान्ताः  
पद्मधन्वन्तरी चाऽब्जावण्डजः खगमीनयोः ।  
निचुलेऽप्यम्बुजोऽजस्तु ब्रह्मविष्णुस्मरेष्वपि ॥ ८१ ॥  
स्यादङ्गजः स्मरे केशे पुत्रे रक्ते नपुंसकम् ।  
उत्साहकार्तिकावूर्जौ कम्बोजो देशशङ्खयोः ॥ ८२ ॥  
नखे करञ्जे करजः कुब्जो न्युब्जे द्रुमान्तरे ।  
खनौ सुरागृहे गञ्जो गुञ्जा पटहकृष्णले ॥ ८३ ॥  
जघन्यजोऽनुजे शूद्रे जलजं शङ्खपद्मयोः ।  
चिह्नशेफपताकासु खट्वाङ्गेऽपि ध्वजोऽस्त्रियाम् ॥ ८४ ॥  
नीरजं कमले कुष्ठे पिञ्जा हिंसाहरिद्रयोः ।  
भारद्वाजो गुरोः पुत्रे व्याघ्राटाख्ये च पक्षिणि ॥ ८५ ॥  
बुधैः ख्यातो भारद्वाजो द्रोणाचार्ये मुनावपि ।  
भृङ्गराजः खगौषध्योर्लङ्घने मुनिभेषजम् ॥ ८६ ॥  
अगस्त्ये च हरीतक्यां रुजा स्याद्रोगभङ्गयोः ।  
मुस्तेऽपि वनजो बीजं रेतस्तत्त्वार्थहेतुषु ॥ ८७ ॥  
व्याजः शाठ्येऽपदेशे च स्वेदरक्तात्मजाः स्वजाः ।  
निसर्गे सहजः पुंसि सहोत्थे वाच्यलिङ्गकः ॥ ८८ ॥  
सन्नद्धसम्भृतौ सज्जौ हिमजा पार्वती शची ।  
इति जान्ताः ।  
ञान्ताः  
अज्ञस्त्रिषु जडे मूर्खे कृतज्ञः कुक्कुरेऽपि च ॥ ८९ ॥  
संज्ञा सूर्यप्रियायां च सर्वज्ञः शङ्करे जिने ।  
इति ञान्ताः ।  
टान्ताः  
अरिष्टं सूतिकागारे तक्रेऽपि च पुमांस्त्वयम् ॥ ९० ॥  
काके निम्बे च लशुने गर्त्ते कूपे खलेऽवटः ।  
अत्यर्थक्षौमयोरट्टः कृताविष्टं प्रिये त्रिषु ॥ ९१ ॥  
केटः शोणके विष्णौ कृपीटमुदरे जले ।  
पुंश्चले कुण्डकीटः स्याज्जाराच्च ब्राह्मणीसुते ॥ ९२ ॥  
समये च क्रियाकारे किलिञ्जशरयोः कटः ।  
कोटिः सङ्ख्याऽपि करटो वाद्यभाण्डविप्रयोः ॥ ९३ ॥  
कुलीरे कर्कटो राशौ कृष्टिः कर्षे बुधे पुमान् ।  
अप्रियेऽपि कटुः कुम्भे कुटो ना भवने द्वयोः ॥ ९४ ॥  
सुरायां स्त्री कीकटुस्तु निःस्वे देशे मितम्पचे ।  
खेटः सिङ्घाणके हीने गृष्टिर्धेन्वौषधीभिदोः ॥ ९५ ॥  
सूकरे पुंसि घृष्टिः स्यात्स्पर्द्धाघर्षणयोः स्त्रियाम् ।  
घोण्टा तु बदरे पूगे देहांशे वर्णने चटुः ॥ ९६ ॥  
निःश्वासे दशनोच्छिष्टश्चुम्बे दन्तच्छदेपि च ।  
परिमाणमुदोर्दिष्टिर्दिष्टः कालोपदिष्टयोः ॥ ९७ ॥  
धाराटौ चातकहयौ कपाटेऽपि च निष्कुटः ।  
कोटरेऽप्यथ पट्टः स्यात्फलके नृपशासने ॥ ९८ ॥  
प्रत्याख्याते प्रेषिते च प्रतिसृष्टं त्रिलिङ्गकम् ।  
पर्कटी प्लक्षवृक्षे च पूगादेश्च नवे फले ॥ ९९ ॥  
वटी त्रिषु गुणे पुंसि न्यग्रोधे च कपर्दके ।  
बर्बट्यौ व्रीहिभिद्वेश्ये नटौ भरतकामुकौ ॥ १०० ॥  
मोरटं गोर्नवे क्षीरेऽङ्कोटपुष्पेक्षुमूलयोः ।  
म्लिष्टं म्लाने कुवचने मर्कटी शूकशिम्ब्यऽपि ॥ १०१ ॥  
लाटोंऽशुके च देशे च व्युष्टं कल्ये त्रिषूषिते ।  
पथि वास्तुनि वाटः स्याद्विकटं विकृतं बृहद् ॥ १०२ ॥  
वर्कराटः कटाक्षे च स्त्रीणां स्तननखक्षते ।  
अद्रप्रेषणयोर्विष्टिर्वर्णाटौ कामिगायनौ ॥ १०३ ॥  
विटोऽद्रौ लवणे षिड्गे मूषिके खदिरेऽपि च ।  
पाञ्चलौहे श्रुतिकटः प्रायश्चित्तभुजङ्गयोः ॥ १०४ ॥  
स्फुटिः स्फोटे च कर्कट्यां हृष्टः प्रतिहतेऽपि च ।  
इति टान्ताः ।  
ठान्ताः  
वैश्याद्विजन्मजेऽम्बष्ठः पाठायूथिकयोः स्त्रियाम् ॥ १०५ ॥  
काष्ठा कालेऽपि कोष्ठस्तु स्वकीयेऽप्यथ सुध्वनौ ।  
ग्रीवादेशेऽपि कण्ठः स्यात्कुष्ठं रोगौषधीभिदोः ॥ १०६ ॥  
दात्यूहे कालकण्ठः स्याच्छिवखञ्जनयोरपि ।  
ज्येष्ठो मासि च वृद्धे च ज्येष्ठा च गृहगोधिका ॥ १०७ ॥  
अम्ललोण्यां दन्तशठा ना जम्बीरकपित्थयोः ।  
प्रकोष्ठौ बाहुगेहांशौ वरिष्ठं मरिचेऽपि च ॥ १०८ ॥  
ताम्रे चोरुतरे चाऽथ मध्यस्थखलयोः शठः ।  
शोठोऽलसे च मूर्खे च सूत्रकण्ठो द्विजन्मनि ॥ १०९ ॥  
कपोतविहगेऽपि स्यात्प्रश्न्यां च प्रसभे हठः ।  
इति ठान्ताः ।  
डान्ताः  
प्राण्यङ्गकोषयोरण्डं कुष्माडौ फलभिद्गणौ ॥ ११० ॥  
कुण्डं खातोखयोर्जारजे ना कुण्डी कमण्डलौ ।  
सिंहोक्तौ स्त्री विषे क्ष्वेडः पशौ क्रोडो न नोरसि ॥ १११ ॥  
खण्डोऽस्त्री शकले नेक्षुविकारमणिदोषयोः ।  
गण्डः कपोले पिटके श्रेष्ठे गण्डकयोगयोः ॥ ११२ ॥  
चण्डौषधिः खरश्चण्डो दण्डौ सैन्यार्कपार्श्वगौ ।  
व्यथा कृपा च पीडे द्वे पाण्डुः कुन्तीपतौ सिते ॥ ११३ ॥  
पिण्डः सान्द्रे गृहांशेऽङ्गे पण्डः षण्डे मत स्त्रियाम् ।  
स्तम्बे शस्ते प्रकाण्डोऽस्त्री वरण्डो वदनामये ॥ ११४ ॥  
समूहे चान्तरावेद्यां मण्डः स्यात्सारपिच्छयोः ।  
एरण्डे मस्तुनि क्लीबे मार्तण्डौ खगदंष्ट्रिणौ ॥ ११५ ॥  
राहौ दैत्यान्तरे मुण्डो मूर्ध्न्यस्त्री मुण्डिते त्रिषु ।  
रण्डा स्याद्विधवौषध्योर्वितण्डा शाकभिद्यपि ॥ ११६ ॥  
शिखण्डौ तु शिखाबर्हौ शुण्डा करिकरः सुरा ।  
इति डान्ताः ।  
ढान्ताः  
अाषाढो व्रतिनां दण्डे मासे मलयपर्वते ॥ ११७ ॥  
विचेष्टबालिशौ मूढौ राढा स्याद्दीप्तिदेशयोः ।  
पण्डकञ्चुकिनौ षण्ढौ समूढः पुञ्जिते नवे ॥ ११८ ॥  
भुग्नेऽनुपप्लुप्तेऽप्येष वाच्यलिङ्ग उदीर्यते ।  
इति ढान्ताः ।  
णान्ताः  
अरुणो भास्करेऽनूरौ मञ्जिष्ठातिविषारुणा ॥ ११९ ॥  
त्रिष्वारक्ते व्याकुलेऽथ सूक्ष्मे व्रीह्यन्तरेऽप्यणु ।  
कीलकाग्र्याश्रिसीमासु स्यादाणिवदणिर्द्वयोः ॥ १२० ॥  
अभीक्ष्णं तु भृशे नित्ये स्यादिन्द्राणीन्द्रयोषिति ।  
स्त्री बन्धे सिन्धुवारे च चक्षुर्दर्शनमीक्षणम् ॥ १२१ ॥  
उन्मूलनेऽप्युद्धरणमुष्णं दक्षेऽपि नाऽऽतपे ।  
साधने गीतनृत्यप्रभेदे कायस्थकर्मणि ॥ १२२ ॥  
करणं पुसि सङ्कीर्णे कल्याणं काञ्चने शुभे ।  
कृष्णो वर्णे हरौ व्यासे कृष्णं मरिचलोहयोः ॥ १२३ ॥  
पिप्पली द्रौपदी कृष्णा हस्तसूत्रेपि कङ्कणम् ।  
श्रुतिराधेययोः कर्णः पिप्पल्यां जीरके कणा ॥ १२४ ॥  
कोणोऽश्रो वाद्यलगुडे वधे हेतौ च कारणम् ।  
ग्रहणं स्वीकृतौ हस्ते गुणः स्याद्रज्जुसूदयोः ॥ १२५ ॥  
अङ्गुष्ठानामिकोन्माने गोकर्णोऽहौ मृगेऽपि च ।  
नासिकाघ्रातयोर्घ्राणं चूर्णं गन्धयुतावपि ॥ १२६ ॥  
वेदांशे बह्वृचादौ च ब्रघ्ने पादेऽपि चास्त्रियाम् ।  
चरणश्चीर्णपर्णस्तु खर्जूरपिचुमन्दयोः ॥ १२७ ॥  
जेतरीन्द्रेऽर्जुने जिष्णुर्झूणिः कठिनपूगयोः ।  
तरुणः कुब्जपुष्पेऽपि त्राणं रक्षितरक्षयोः ॥ १२८ ॥  
दुर्वर्णं रजकेऽपि स्याद्गुणोलिः कच्छपी द्रुणी ।  
द्युमणौ तरणिः पुंसि कुमारीनौकयोः स्त्रियाम् ॥ १२९ ॥  
काष्ठागारेऽम्बुवाहिन्यां शैलसन्धौ च योषिति ।  
द्रोणी न स्त्री मानभेदे द्रोणः काके कृपीपतौ ॥ १३० ॥  
दक्षिणा दिशि दाने च दक्षिणः सरलेऽपि च ।  
असती स्याद्धर्षणी च धर्षणं निकृतौ रते ॥ १३१ ॥  
बुद्धमन्त्रे नाडिकायां धारणाऽथ च मज्जने ।  
निर्वाणं निवृतौ मोक्षे प्रघणोऽस्त्रगृहांशयोः ॥ १३२ ॥  
बोले वाते बले प्राणः पूर्णे पुं भूम्नि चासुषु ।  
पर्णं पक्षे च पत्रे च प्रोक्षणं सेचने वधे ॥ १३३ ॥  
ग्रन्थे कार्षापणे चास्त्री पुराणमनवे त्रिषु ।  
पाणिः पादे व्यूहपृष्ठे वाणी व्यूतिश्च भारती ॥ १३४ ॥  
मन्त्रान्यवेदे विप्रौघे क्लीबं ना ब्राह्मणो द्विजे ।  
लिङ्गाग्रेऽलिञ्जरे मौक्तिकादौ स्त्रीपुंसयोर्मणिः ॥ १३५ ॥  
अजागलस्तने चापि मसृणौ मृद्वकर्कशौ ।  
निश्मश्रपुरुषोद्दंशौ मत्कुणावथ रोहिणी ॥ १३६ ॥  
नक्षत्रे रोहितायां च रणः क्वणनयुद्धयोः ।  
लक्ष्मणा सारसी दाशरथिः श्रीमांश्च लक्ष्मणः ॥ १३७ ॥  
छागेऽपि लम्बकर्णः स्याद्वेणुर्वंशे नृपान्तरे ।  
वाणा झिण्ट्यां शरे वाणो वृष्णिर्यादवमेषयोः ॥ १३८ ॥  
कर्णे श्रुतौ च श्रवणं शरणं मारणेऽपि च ।  
श्रेणिः पङ्क्तौ सेकपात्रे ने क्लीबं कारुसंहतौ ॥ १३९ ॥  
कषे मासचतुष्के च शाणः शोणो नदेऽरुणे ।  
पक्के श्राणं यवाग्वां स्त्री श्रीपर्णं गणिकारिका ॥ १४० ॥  
पद्मं च श्रमणा भिक्षुक्यां मुण्डीर्यां च दृश्यते ।  
सुवर्णं मानभेदेऽपि स्थूणा शूर्मी च दारु च ॥ १४१ ॥  
स्थाणू शङ्कुशिवौ विष्णौ सुषेणः करमर्दके ।  
कपिवैद्यौ चाथऽहृतौ हरणं यौतकेऽपि च ॥ १४२ ॥  
इति णान्ताः ।  
तान्ताः  
मोक्षः सुधा यज्ञशेषोऽयाचितं वारि चामृतम् ।  
अमृता तु गुडूची स्याद्धरीतक्यामलक्यपि ॥ १४३ ॥  
शेषे विष्णावनन्तो ना गुडूचीदूर्वयोः स्त्रियाम् ।  
क्लीबं खे त्रिष्वनवधावनन्तं मरणेऽशुभे ॥ १४४ ॥  
चूल्यां च पूर्णिमाभेदेऽनुमतिः सम्मतावपि ।  
स्वरूपेऽन्तं विनाशे ना न स्त्री शेषेऽन्तिके त्रिषु ॥ १४५ ॥  
गते ज्ञातेऽप्यवसितमवन्तार्वश्वकुत्सितौ ।  
अर्वती कुम्भदास्यश्वाऽथार्दितं प्रार्थिते हते ॥ १४६ ॥  
क्षिप्राद्रिभेदयोरतः स्याल्लाजेष्वपि चाक्षतम् ।  
कृषावसत्येऽप्यनृतमाकृतिर्जातिरूपयोः ॥ १४७ ॥  
आप्तौ लुब्धहितौ दैर्घ्ये भाविकालेऽपि चाऽयतिः ।  
आचितः शाकटोन्मेयेऽप्यावर्तश्चिन्तनेऽपि च ॥ १४८ ॥  
आयस्तस्तेजिते क्षिप्तेऽथाऽख्यातं तिङि भाषिते ।  
भ्रंशे तदात्वे चाऽपात आहतं गुणिते हते ॥ १४९ ॥  
मृषोक्ते चाथ दग्धे स्यादुषितं स्थितवत्यपि ।  
व्यसनार्ते चोऽपरक्त उदितं प्रोक्त उद्गते ॥ १५० ॥  
स्याद्धुस्तूरेऽपि चोन्मत्तः क्षिप्ते शृष्टेऽपि चोऽद्धृतम् ।  
उत्तप्तं शुष्कमांसेऽपि वह्न्युत्पातेऽप्युपाहितः ॥ १५१ ॥  
उदास्थितश्चरे द्वाःस्थे स्यादूतिः स्यूतिरक्षयोः ।  
ऋतमुञ्छशिले सत्ये एतावागतकर्बुरौ ॥ १५२ ॥  
ऐरावतो नागरङ्गेऽप्यथ कान्तिर्द्युतीच्छयोः ।  
किरातौ म्लेच्छभूनिम्बौ कान्तस्तु प्रियरम्ययोः ॥ १५३ ॥  
केतुर्ग्रहोत्पातचिह्ने कलितं विदिताप्तयोः ।  
कपोतः पक्षिमात्रेऽपि गुप्तं रक्षितगूढयोः ॥ १५४ ॥  
गतिर्यात्रादशोपायाः शण्डः सूर्यश्च गोपतिः ।  
गृही सत्री गृहपतिर्गीतं शब्दितगानयोः ॥ १५५ ॥  
गर्जितं स्तनिते नेभे ग्रस्तं वाग्भेदभुक्तयोः ।  
चर्मण्वत्यौ नदीरम्भे जातं व्यक्तौघजन्मसु ॥ १५६ ॥  
सूर्यावर्तेऽपि जामाता ना वाते पिष्टपे जगत् ।  
जातिश्छन्दसि मालत्यां चुल्ल्यां जातीफले कुले ॥ १५७ ॥  
व्याप्तविस्तृतवाद्येषु ततं तिक्तं सुगन्ध्यपि ।  
चापे तृणत्वे तृणता तातः पित्रनुकम्पयोः ॥ १५८ ॥  
दुर्गतिर्नरके नैःस्व्ये दुर्जातं व्यसनेपि च ।  
दिवाभीत उलूके स्यात्कुम्भिले कुमुदाकरे ॥ १५९ ॥  
विसृष्टे रक्षिते दत्तं द्रुतं शीघ्रविलीनयोः ।  
दशने शैलशृङ्गे च दन्तः स्यादौषधे स्त्रियाम् ॥ १६० ॥  
दितिः खण्डनदैत्याम्बे धृतिस्तुष्टौ क्रतावपि ।  
राशौ च धातुनिर्वाणे सुस्थितत्वे च निर्वृतिः ॥ १६१ ॥  
अस्वाध्याये कुरूपे च प्रत्युक्तौ स्त्री निराकृतिः ।  
जम्ब्वां स्त्री ना नदीकान्तः सिन्धुवारे जलाब्धिषु ॥ १६२ ॥  
निमित्तं हेतुचिह्नाङ्गशकुनोद्देश्यपर्वसु ।  
प्रस्तुतः कुब्जिते पाणौ जङ्घायां स्त्री गते त्रिषु ॥ १६३ ॥  
प्रकृतिर्गुणसाम्ये स्यात्स्वभावामात्ययोरपि ।  
प्रतीकारे प्रतिकृतिः प्रतिबिम्बेऽथ पद्धतिः ॥ १६४ ॥  
पङ्क्तौ मार्गेऽपि पूतं तु पवित्रे बहुलीकृते ।  
श्रेणिर्दश च पङ्क्तिः स्यात्प्रसूतिर्जन्मतोकयोः ॥ १६५ ॥  
प्रतिपत्तिश्चित्प्रवृत्तिः प्राप्तिः प्रागल्भ्यगौरवे ।  
पारावती गोपगीतिलवलीफलयोरपि ॥ १६६ ॥  
पलितं कर्दमेऽपि स्याद्विधौ भूपे प्रजापतिः ।  
शक्ते निवारणे वृत्तौ पर्याप्तं स्याद्यथेप्सिते ॥ १६७ ॥  
प्रेतो मृते प्राणिभेदे पित्सन्पातेच्छुपक्षिणोः ।  
क्लीबं बिन्दौ पृषन्तेणे पृषतोऽप्यनयोर्नरि ॥ १६८ ॥  
खातादौ पूरिते पूर्तं पातो भ्रंशे च रक्षिते ।  
प्रेषिते च प्रतिक्षिप्तं प्रतीतः सादरेऽपि च ॥ १६९ ॥  
प्लुतः स्वरे चाऽभियुक्तहतौ च प्रार्थितौ स्मृतौ ।  
द्विष्टेऽपि च प्रतिहतः पिण्डितं गुणिते घने ॥ १७० ॥  
प्राप्ते ज्ञाते परिगतं प्रपातौ भृगुनिर्झरौ ।  
लोकायते कच्छपे च पञ्चगुप्तः स्मृतो बुधैः ॥ १७१ ॥  
लब्धे समञ्जसे प्राप्तं पक्तिर्गौरवपाकयोः ।  
पारिजातो देवतरौ मन्दारे पारिजातके ॥ १७२ ॥  
वृत्तिवार्ताप्रवाहेषु प्रवृत्तिरथ घोटके ।  
पाने च पीतिः सिक्ते तु प्रोक्षितं निहतेऽपि च ॥ १७३ ॥  
रामानुजे नाट्यशास्त्रे दौष्मन्तौ भरतो नटे ।  
जिने पूज्ये च भगवान्भोगवानाढ्यनागयोः ॥ १७४ ॥  
सेवाविभागयोर्भक्तिर्भवद्युष्मत्सदर्थयोः ।  
पक्षिण्यां वाचि वृत्तौ च भारती भारतं पुनः ॥ १७५ ॥  
जम्बुद्वीपे व्यासकृतौ भूतिर्भरणमूल्ययोः ।  
कुड्यभेदनयोर्भित्तिर्भास्वन्तौ सूर्यभास्वरौ ॥ १७६ ॥  
पृथिवीजननीगावो ब्रह्माण्याद्याश्च मातरः ।  
मूर्धाभिषिक्तोऽमात्येऽपि मुक्तौ निर्वृतमोचितौ ॥ १७७ ॥  
मूर्तं स्यात्त्रिषु मूर्च्छाले कठिने मूर्तिमत्यपि ।  
मतिरिच्छाप्थथ यतिः पाठच्छेदे मुनौ पुमान् ॥ १७८ ॥  
न्याययोजनयोर्युक्तिः पाश्यब्धी यादसाम्पती ।  
रेवती हलिपत्न्यां भे स्मरपत्न्यां रते: रतिः ॥ १७९ ॥  
रिक्तं वनेऽपि रीतिस्तु लोहकिट्टारकूटयोः ।  
रोहितमुजुक्रास्त्रे रक्ते ना मृगमीनयोः ॥ १८० ॥  
शैलभेदे सुवर्णालौ शङ्करेऽपि च रैवतः ।  
स्वर्णाद्यक्तेऽपि रसितं कस्तूरीपृक्कयोर्लता ॥ १८१ ॥  
वर्तुलाधीतयोर्वृत्तं वार्त कुशलनीरुजोः ।  
वासेऽपि वसतिर्वृक्षमात्रेऽपि च वनस्पतिः ॥ १८२ ॥  
वर्तने विवृतौ वृत्तिर्वर्तिदीपदशास्वपि ।  
लाभसम्बन्धयोर्व्याप्तिर्विश्वस्ता विधवापि च ॥ १८३ ॥  
छेदे विनाशै विच्छित्तिर्विगतौ वीतनिष्प्रभौ ।  
असारेऽश्वेभयोर्वीतं वीतमङ्कुशकर्मणि ॥ १८४ ॥  
अभ्युद्गते विकसिते चेष्टिते च विजृम्भितम् ।  
विकृतौ रोगिबीभत्सौ वित्तं ख्याते धनेऽपि च ॥ १८५ ॥  
दृढेऽपि व्यायतं शुक्तिमुक्तास्फोटाश्वलक्ष्मणोः ।  
अत्रभेदेऽपि शुक्तिः स्याच्छान्तिः स्यान्मङ्गले शमे ॥ १८६ ॥  
वेतसेऽपि च शीतो ना शुक्तं पूताम्लनिष्ठुरम् ।  
शितिर्भूर्जे सिते कृष्णै श्रीमन्तौ तिलकेश्वरौ ॥ १८७ ॥  
ब्रह्मशक्रौ शतधृती वार्तायां श्रवणे श्रुतिः ।  
दुर्बले निशिते स्यातां शितशातावथो वचः ॥ १८८ ॥  
सरस्वती सरिद्गौश्च सूती वन्दिनि पारदे ।  
स्मृतिः स्याद्धर्मशास्त्रेऽपि प्रवाहेऽपि च सन्ततिः ॥ १८९ ॥  
रणे सभायां समितिः स्तिमितौ क्लिन्ननिश्चलौ ।  
स्थपतिः कञ्चुकी कारुभेदो गीर्पतियागकृत् ॥ १९० ॥  
सम्बन्धेऽपि च संवित्तिर्मर्यादायामपि स्थितिः ।  
सीता लाङ्गलरेखा स्याद्व्योमगङ्गा च जानकी ॥ १९१ ॥  
सूनृतं कुशले सत्ये सुदोहा गौश्च सुव्रता ।  
शर्कराऽपि सिताऽथोर्ध्वे सत्प्रतिज्ञेऽपि च स्थितः ॥ १९२ ॥  
सती कात्यायनीसाध्व्योः सङ्घातो नरके चये ।  
हरीतकी हैमवती गौरी शुक्लवचावपि ॥ १९३ ॥  
स्त्री हरिद्दिशि वर्षे ना दूर्वाऽपि हरिता मता ।  
इति तान्ताः ।  
थान्ताः  
अतिथिः कुशपुत्रेऽपि हरीतक्यपि चाव्यथा ॥ १९४ ॥  
अपेक्षालम्बनं चास्था स्यादर्थो विषयेऽपि च ।  
भटे पुंस्यप्रतिरथं यात्रामङ्गलसाम्नि च ॥ १९५ ॥  
उन्माथः कूटयन्त्रेऽपि कुथः कम्बलबर्हिषोः ।  
काशे क्षुते च क्षवथुर्ग्रन्थो द्वात्रिंशदक्षरे ॥ १९६ ॥  
धनं च ग्रन्थना चाऽपि तीर्थं तूपाययोगयोः ।  
कट्यंशवणयोः प्रोथो वीथिः पङ्क्तौ गृहांशके ॥ १९७ ॥  
वानप्रस्थो मधूकेऽपि स्यात्तृतीयेऽपि चाश्रमे ।  
काकोल्यामलकी ब्राह्मी वयःस्था तरुणे त्रिषु ॥ १९८ ॥  
सूर्यमन्थानयोर्मन्थः साक्तवेऽप्यथ मन्मथः ।  
कपित्थे कामदेवेऽपि रथः पौरुषदेहयोः ॥ १९९ ॥  
पुंसि स्त्रियां च षड्ग्रन्थः करञ्जवचयोः क्रमात् ।  
सिद्धार्थः सर्षपे बुद्धे संस्था स्थितिविनाशयोः ॥ २०० ॥  
संस्थः समाप्तिक्रतुषु वरूथो निजराष्ट्रकः ।  
सिक्थो भक्तपुलाके ना मधूच्छिष्टे नपुंसकम् ॥ २०१ ॥  
इति थान्ताः ।  
दान्ताः  
अष्टापदं शारिफले सुवर्णोऽस्त्री पशौ पुमान् ।  
वामनेभ्यां स्त्रियां क्लीबं केयूरे नाऽङ्गदः कपौ ॥ २०२ ॥  
अर्बुदो रुजि सङ्ख्यायामामोदो गन्धहर्षयोः ।  
रहस्ये स्यादुपनिषत्समीपसदनेऽपि च ॥ २०३ ॥  
कन्दोऽस्त्री शूरणे मूले राजलिङ्गविषाणयोः ।  
स्त्री ककुत्कडकन्दस्तु शृङ्गवेररसोनयोः ॥ २०४ ॥  
स्त्री गभ्भार्यां क्लीबमब्जे दिङ्नागे कुमुदः कपौ ।  
पुष्पे क्लीबं भ्रमौकुन्दः क्षोदो रजसि पेषणे ॥ २०५ ॥  
शिवजूटे वराटेऽपि कपर्दोऽथाऽमये गदः ।  
विष्णोर्भ्रातरि चास्त्रे स्त्री पलाशे गरुति च्छदः ॥ २०६ ॥  
देशे जने जनपदौ निषादौ श्वपचस्वरौ ।  
वाक्ये शब्दे प्रदेशेऽपि पदं पापस्तु न द्वयोः ॥ २०७ ॥  
मूले प्रत्यन्तशैले च प्रसादस्त्वनुरोधने ।  
स्वास्थ्ये काव्यगुणे चाऽथ प्रतिपत्तिथिसंविदोः ॥ २०८ ॥  
विप्रुट् ज्ञाता च बिन्दुः स्यान्मन्दौ स्वैरशनैश्चरौ ।  
हस्तिभेदश्चाऽथ मदः स्यात्कस्तूरीभदानयोः ॥ २०९ ॥  
गर्वे शुक्रेऽथ माकन्द्यामलक्यां नाऽम्रपादपे ।  
मर्यादा धारणासीम्नोर्महानादो गजेऽपि च ॥ २१० ॥  
मेनादस्तु त्रयश्छागमार्जारकशिखण्डिनः ।  
विशदः पाण्डरे व्यक्ते शारदोजलदेऽपि च ॥ २११ ॥  
स्त्रियां च शारदी तोयपिप्पलीसप्तपर्णयोः ।  
संवित्सङ्केतकेऽपि स्यात्समर्यादोन्तिके स्थिरे ॥ २१२ ॥  
व्यञ्जने सूपकरे व सूदः सूपवदिष्यते ।  
घर्मस्वेदनयोः स्वेदः सम्पल्लक्ष्म्यां समुच्चये ॥ २१३ ॥  
इति दान्ताः ।  
धान्ताः  
खण्डे ना समभागेऽर्धमवधिः सीमकालयोः ।  
आविद्धं प्रहतं चक्रमानद्धं वाद्यबद्धयोः ॥ २१४ ॥  
अलङ्कारेऽपि चाबद्धः प्रत्याशाऽप्याधिरुच्यते ।  
कुटुम्बव्यापृते धर्मचिन्तायां च विशेषणे ॥ २१५ ॥  
उपाधिरुग्रगन्धरन्तु वचा क्षेत्रयमानिके ।  
उपलब्धिर्मतिप्राप्त्योरृद्धिः सम्पदि चौषधे ॥ २१६ ॥  
राहौ शिरःशून्यकाये कबन्धः क्लीबमम्बुनि ।  
गोधा तले निहाकायां गन्धो गर्वे लवेऽपि च ॥ २१७ ॥  
दोग्धा गोपे कवौ वत्से दुग्धं क्षीरे प्रपूरिते ।  
दिग्धं लिप्ते विषाक्ते च दुर्विधौ खलदुर्गतौ ॥ २१८ ॥  
रोधे निरोधो नाशे च बुद्धो ज्ञाते जिने बुधे ।  
निषेधे बुद्धयोर्बाधो रौहिणेये कवौ बुधः ॥ २१९ ॥  
दैत्येचैत्रवसन्तेषु द्रुमभेदे च ना मधुः ।  
मिद्धं चिन्तातिसंक्षेये निद्रायां चाऽथ मागधी ॥ २२० ॥  
पिप्पल्यां यूथिकायां ना लग्ने मगधजे त्रिषु ।  
लशुनेऽतिविषायां च शुण्ठ्यामपि महौषधम् ॥ २२१ ॥  
सीता योजनगन्धा स्यात्कस्तूरी व्याससूरपि ।  
विधिर्ब्रह्मणि काले च प्रकारे वेधने विधा ॥ २२२ ॥  
पृक्का महिला च वधूर्विश्वस्तोऽनुद्धतश्च विश्रब्धः ।  
विश्रब्धं बाढार्थं शुद्धं त्रिषु पूतकेवलयोः ॥ २२३ ॥  
श्राद्धं निवापे श्रद्धालौ त्रिषु साधुर्धनिन्यपि ।  
स्कन्धः सङ्घेऽपि सिद्धस्तु नित्यनिष्पन्दनाकिषु ॥ २२४ ॥  
सन्धिः पुमान्सुरङ्गायां भेदे संघट्टने भगे ।  
इति धान्ताः ।  
नान्ताः  
कुले ख्यातौ चाऽभिजनः स्यादध्वा कालवर्त्मनोः ॥ २२५ ॥  
अतिवृत्तेऽवदानं स्यात्कर्मखण्डनयोरपि ।  
अग्रजन्माऽग्रजे विप्रे स्यादन्नं भक्तभुक्तयोः ॥ २२६ ॥  
विनीते विप्रभेदे चाऽनूचानोऽर्थी विवाद्यपि ।  
अन्तावसायी चाण्डाले मुनिभेदे च नापिते ॥ २२७ ॥  
अश्वकुत्सितयोरर्वा वज्रे विद्युति चाऽशनिः ।  
वर्णमात्रे विसर्गे चाऽभिनिष्णानोऽथ हैहये ॥ २२८ ॥  
पार्थे द्रुमे मयूरे ना अर्जुनस्त्रिषु पाण्डरे ।  
अर्जुनी गव्युषायां च भृङ्गवृश्चिकयोरली ॥ २२९ ॥  
आत्मा मनस्याकलनं विबन्धपरिसङ्ख्ययोः ।  
आवेशनं शिल्पगेहे भूतावेशेऽथ गेन्दुके ॥ २३० ॥  
विशेषे चोपधानं स्याच्चुल्ल्यामुद्धानमुद्गमे ।  
अगम्भीरेऽपि चोत्तानः शराभ्यासेऽप्युपासनम् ॥ २३१ ॥  
स्यात्कात्यायन्यर्धवृद्धा गौर्योर्वररुचौ नरि ।  
शिरीषाम्रातकाश्वत्थगर्दभाण्डे कपीतनः ॥ २३२ ॥  
चीरेऽपि कौपीनमश्वे पुन्नागेऽपि च केशरी ।  
कुलीनत्वे च गुह्ये च कौलीनमथ कञ्चुकी ॥ २३३ ॥  
स्थापत्ये वर्मिते सर्पे क्लृप्तौ छेदे च कल्पनम् ।  
कामिनौ स्त्रैणचक्रौ च कृतिनौ थोग्यपण्डितौ ॥ २३४ ॥  
काञ्चनं तु हेम्नि नागकेशरे काञ्चनी निशा ।  
धातुवादरते कांस्यकारे कारन्धमी नरि ॥ २३५ ॥  
चर्चिकाचिल्लदयिते खकामिन्यौ प्रकीर्त्यते ।  
विषदिग्धपशोर्मांसे गृञ्जनं ना रसोनके ॥ २३६ ॥  
गहनं गह्वरे दुःखे वनेऽथाम्बुदमुस्तयोः ।  
घनः युवा घनं वाद्यं चर्म स्यात्फलकत्वचोः ॥ २३७ ॥  
चीनौ वस्त्रत्रीहिभेदौ चिह्नं लक्ष्मपताकयोः ।  
चक्रिणौ विष्णु भुजगकुलालग्रामजालिनः ॥ २३८ ॥  
कम्प्रे ना चलनं कम्पे चलनी वस्त्रघर्घरी ।  
भूर्जे फलकपाणौ च चर्म्यऽथालम्बुषे पुमान् ॥ २३९ ॥  
निम्बेऽपि छर्दनं वान्तौ जवनो देशवेगिनोः ।  
बुद्धे जिनो जित्वरे च जीवनं वर्तनाम्भसोः ॥ २४० ॥  
शूरे दातरि च त्यागी व्रतिशोच्यौ तपस्विनौ ।  
तपनो नरके भानौ विरलेऽल्पे कृशे तनुः ॥ २४१ ॥  
क्रीडादौ देवनं नाक्षे द्विजन्मा दन्तविप्रयोः ।  
दानं गजमदे त्यागे खण्डने रक्षणेऽपि च ॥ २४२ ॥  
दर्शनं वर्णमुकुरचक्षुःशास्त्रोपलब्धिषु ।  
स्त्री दीर्घकोष्यां दुर्नामाऽर्शसि द्युम्नं बले धने ॥ २४३ ॥  
धन्वा मरौ धन्वचापे धावनं गतिशौचयोः ।  
निर्भर्त्सनं खलीकारालक्तयोरथ नन्दनम् ॥ २४४ ॥  
देवोद्याने सुते पुंसि नग्नौ क्षपणवन्दिनौ ।  
श्रुतौ दृष्ट्यां निशमनं खगङ्गाऽपि नलिन्यथ ॥ २४५ ॥  
ग्रन्थिप्रस्तावयोः पर्व विषुवत्प्रभृष्वपि ।  
प्रतिमानं प्रतिच्छाया गजदन्तान्तरालयोः ॥ २४६ ॥  
पाकस्थाने कुलालस्य वाते च पवनः पुमान् ।  
हरीतकी राक्षसी च पूतनाऽथ वदालके ॥ २४७ ॥  
पाठीनो गुग्गुलुद्रौ च रक्षोवृक्षौ पलाशिनौ ।  
फाल्गुनो मासि पार्थे च स्त्री विदग्धा च वाणिनी ॥ २४८ ॥  
वर्धमानः प्रश्नभेदशरावैरण्डविष्णुषु ।  
सेना नदी च वाहिन्यौ छेदे वृद्धौ च वर्धनम् ॥ २४९ ॥  
भुवनं विष्टपे तोये भिन्नं दीर्णे विशेषिते ।  
जन्माश्रयश्च भवनं भाजनं पात्रयोग्ययोः ॥ २५० ॥  
भृतिकाञ्चनयोर्मर्म मलिनं दूषितेऽसिते ।  
मानं प्रमाणे तौल्ये च मीनो राश्यन्तरे झषे ॥ २५१ ॥  
मदनाः सिक्थधुस्तूरतरुभेदमनोभवाः ।  
मुनिर्वाचंयमे बुद्धे छन्दश्चम्पा च मालिनी ॥ २५२ ॥  
मातुलानी तु भङ्गायां मातृभ्रातृस्त्रियामपि ।  
राशौ युग्मे च मिथुनं विष्ण्वली मधुसूदनौ ॥ २५३ ॥  
यापनं स्यान्निरसने कालक्षेपे च वर्तने ।  
चतुःक्रोश्यां च योगे च योजनं स्यात्तु वाहने ॥ २५४ ॥  
गतौ च यानं योनिस्तूत्पत्तिस्थाने भगेऽपि च ।  
रसनन्तु ध्वनौ स्वादे रसज्ञारास्नयोः स्त्रियाम् ॥ २५५ ॥  
यक्षे चन्द्रे च राजा स्यात् रक्तः कामी च रागिणौ ।  
गोपित्ते रोचना कूटशाल्मलौ रोचनः पुमान् ॥ २५६ ॥  
निशा हरिद्रा रजनी छदे भूर्जे च लेखनम् ।  
राशीनामुदयो लग्नं सक्तलज्जियोस्त्रिषु ॥ २५७ ॥  
योषिज्जिह्वा च ललना लाञ्छनं नामचिह्नयोः ।  
रक्ते वितानमुल्लोचे विलग्नं मध्यलग्नयोः ॥ २५८ ॥  
दैवानिष्टफले सक्तौ व्यसनं निष्फलोद्यमे ।  
स्वतन्त्रता च व्युत्थानं वामनौ विष्णुदिग्गजौ ॥ २५९ ॥  
खर्व्वश्चाऽथ फले शुष्के वानं स्यूते कटे गतौ ।  
वृषपर्वा शिवे दैत्यै वेष्टनं मुकुटे वृतौ ॥ २६० ॥  
वर्ष्माकारेऽपि विषयी कामिनि क्लीबमिन्द्रिये ।  
वृक्षादनी स्थाद्वन्दायां स्त्रियां कुठारके पुमान् ॥ २६१ ॥  
समालब्धे विभक्ते च विच्छिन्नं वाच्यलिङ्गकम् ।  
लब्धे ज्ञाते स्थिते विन्नं वेदना ज्ञानपीडयोः ॥ २६२ ॥  
वर्तनी तर्कुपीठेऽपि स्त्रियां वर्त्तनवर्त्मनोः ।  
वनश्वा जम्बुके व्याघ्रे विपन्नोऽहौ विपद्गते ॥ २६३ ॥  
देवशंसिनिमित्ते च शकुनं पुंसि पक्षिणि ।  
चुडावान् कुक्कुटश्चापि शिखी शृङ्गारिणौ त्विमौ ॥ २६४ ॥  
क्रमुकश्च सुवेशश्च पार्थेन्द्वोः श्वेतवाहनः ।  
मयूरे भीष्मशत्रौ च शिखण्ड्यथ विहेठनम् ॥ २६५ ॥  
विहिंसायां विडम्बे च यमे ना शमनं बंधे ।  
श्येनः शुक्ले पक्षिभेदे शकुनिः सौबले खगे ॥ २६६ ॥  
धान्यभेदे पुमान् षष्टिहायनः कुञ्जरेऽपि च ।  
ना साधौ सज्जनं क्लृप्तौ साधनं सिद्धमेढ्रयोः ॥ २६७ ॥  
समानो देहवायौ च संस्थानं मृत्युरूपयोः ।  
सन्तानः सन्ततौ देववृक्षे चाऽपत्यगोत्रयोः ॥ २६८ ॥  
ऋतौ स्नाने च सवनं मारणेऽपि समापनम् ।  
स्यन्दनं स्रवणे ना तु रथे तिनिशपादपे ॥ २६९ ॥  
सुप्तज्ञाने च शयने स्वप्नोऽथ स्पर्शदानयोः ।  
स्पर्शनं स्पर्शनो वाते सूनं पुष्पे वधालये ॥ २७० ॥  
सेवनं सीवनोपास्त्योः शाश्वताजौ सनातनौ ।  
पुत्रे रवौ च सूनुः स्याद्भ्रातर्यपि कनीयसी ॥ २७१ ॥  
सीमाऽधाटे स्थितौ क्षेत्रे स्वामी भर्तरि षण्मुखे ।  
धूमवंशशरामर्त्याः सुपर्वाणः प्रकीर्तिताः ॥ २७२ ॥  
हनुर्हट्टविलासिन्यां कपोलावयवेऽपि च ।  
इति नान्ताः ।  
पान्ताः  
सजले महिषेऽनूपोऽवलेपः सङ्गगर्वयोः ॥ २७३ ॥  
आक्षेपो भर्त्सनाकृष्ट्योराकल्पौ वेशकल्पने ।  
तृणभिद्गुल्मिन्युपलश्चन्द्रे ना स्त्र्युडुपः प्लवे ॥ २७४ ॥  
कल्पः शास्त्रे विधौ न्याये संवर्ते ब्रह्मणो दिने ।  
धान्ये कुशेऽष्टमांशेऽह्नः कुतपश्छागकम्बले ॥ २७५ ॥  
गुणवृक्षेऽपि कूपो विट्सार्य्यां स्त्री कुणपः शवे ।  
जिह्वापः शुनि मार्ज्जारे त्रपुसीसकरङ्गयोः ॥ २७६ ॥  
पादुकायां स्त्रियां वृक्षे पादपीठे च पादपः ।  
पिण्डपुष्पौ जवाशोकौ पुष्यं कुसुम आर्त्तवे ॥ २७७ ॥  
ग्रन्थावृत्तौ पशौ शब्दे स्वभावे नाटकादिषु ।  
रूपमाकारसौन्दर्यनामकेष्वपि दृश्यते ॥ २७८ ॥  
शररोपणयो रोपो लेपो लेपनभोजने ।  
विटपः पल्लवे स्तम्बे षिड्गे मेदोबिले वा ॥ २७९ ॥  
अक्रोशे शपथे शापः स्वापः शयननिद्रयोः ।  
इति पान्ताः ।  
फान्ताः  
स्यात्कुत्सिते रेफो रवर्णे तु पुमानऽयम् ॥ २८० ॥  
इति फान्ताः ।  
बान्ताः  
गजे ग्रीवालके कम्बुः कलम्बः शरनालयोः ।  
वृन्दे कदम्बं नीपे ना कादम्बौ शरपक्षिणौ ॥ २८१ ॥  
प्लीहविप्लवयोर्डिम्बः प्रलम्बो दैत्यशाखयोः ।  
बिम्बं बिम्बीफले रूपे शम्बस्तु मुशलानने ॥ २८२ ॥  
कल्याणवति वज्रे च हेरम्बो महिषेऽपि च ।  
इति बान्ताः ।  
भान्ताः  
स्वर्णारम्भाववष्टम्भौ वाणी छन्दोऽप्यनुष्टुभौ ॥ २८३ ॥  
आरम्भे उद्यमे दर्पे कामे ब्रह्मणि चाऽत्मभूः ।  
ऋषभौ श्रेष्ठवृषभौ करभोऽधःकरोष्ट्रयोः ॥ २८४ ॥  
कुम्भो वारस्त्रियाः कान्ते रक्षोराशिप्रभेदयोः ।  
वीणा प्रसेवे ककुभो रागभेदेऽर्ज्जुनद्रुमे ॥ २८५ ॥  
गर्दभं शुक्लकुमुदे खरे पुंस्यऽथ दानवे ।  
जम्बीरे व्यवहारे च जम्भो दन्तेऽपि चेष्यते ॥ २८६ ॥  
दुन्दुभिर्दैत्यभेदेऽपि दम्भः कैतवकल्कयोः ।  
दुर्लभः कर्चुरेऽकाम्ये सदृशव्याजयोर्निभः ॥ २८७ ॥  
मुख्यराट्क्षत्रयोः पुंसि नाभिः प्राण्यङ्गके द्वयोः ।  
चक्रमध्ये प्रधाने च स्त्रियां कस्तूरिकामदे ॥ २८८ ॥  
भूर्भूमौ स्थानमात्रे च भमृक्षे भृगुजे पुमान् ।  
रम्भा कदल्यप्सरसोर्विभुः स्यात्स्वामिनित्ययोः ॥ २८९ ॥  
पुनर्नवायां वर्षाभूः स्त्री ना किञ्चुलुके प्लवे ।  
विश्रम्भः केलिकलहे विश्वासे प्रणयेऽपि च ॥ २९० ॥  
सुरभिः स्याद्वसन्तेऽपि सभा द्यूतालयेऽपि च ।  
इति भान्ताः ।  
मान्ताः  
अभ्यागमो विरोधे च शास्त्रमायातमागमः ॥ २९१ ॥  
मठादौ ब्रह्मचर्यादिचतुष्के चाऽश्रमोऽस्त्रियाम् ।  
अङ्गीकृतावुपगमः समीपगमनेऽपि च ॥ २९२ ॥  
उमा दुर्गाऽतसी चाऽथ पीडायां वीचिवेगयोः ।  
वस्त्रसूक्ष्मे च रेखायां चोर्म्मः स्त्रीपुंसयोर्मतः ॥ २९३ ॥  
कुसुमं स्त्रीरजः पुष्पं क्षेमं कल्याणरक्षयोः ।  
क्षेमा चण्डाऽथ कलमा लेखनीचौरशालयः ॥ २९४ ॥  
रेतोनिकामकाम्येषु कामं पुंसि स्मरेच्छयोः ।  
क्षौममट्टे दुकूले च ग्रामः संवसथे स्वरे ॥ २९५ ॥  
गुल्मः स्तम्बे घट्टभेदे घर्मः स्वेदातपोष्मसु ।  
जिह्मः स्थात्कुटिले मन्दे तलिमं तल्पकुट्टिमें ॥ २९६ ॥  
तोक्मं कर्णमले पुंसि हरिते च हरिद्यये ।  
द्रुमो यक्षेश्वरे वृक्षे दमो दमथुदण्डयोः ॥ २९७ ॥  
धर्मोऽहिंसोपमायागोपनिषत्सु धनुष्यपि ।  
कटे पुर्य्याञ्च निगमो नियमो निश्चये वृते ॥ २९८ ॥  
यन्त्रणाबन्धयोश्चाऽथ पञ्चमः स्वरसङ्ख्ययोः ।  
पद्मोऽस्त्री बिन्दुजालेऽब्जे व्यूहे सङ्ख्यान्तरे निधौ ॥ २९९ ॥  
गजानां दन्तबन्धेऽपि प्रतिमाऽनुकृतावपि ।  
भूमिः स्थानेऽपि कुन्दाम्बुनिर्गमभ्रान्तिषु भ्रमः ॥ ३०० ॥  
गाङ्गेयभीषणौ भीष्मौ भीमः शम्भौ च पाण्डवे ।  
नरके मङ्गले भौमः स्वरे मध्ये च मध्यमः ॥ ३०१ ॥  
यमः संयमकीनाशयुग्मजेष्वथ राघवे ।  
रामः पशौ भार्गवे च रूक्मं लोहसुवर्णयोः ॥ ३०२ ॥  
सम्पत्कमलयोर्लक्ष्मीर्विभ्रमो भ्रमहावयोः ।  
श्यामा गुन्द्रा कोकिला च श्रामो मण्डपकालयोः ॥ ३०३ ॥  
सार्वभौमो गजे राज्ञि सम्भ्रमौ साध्वसादरौ ।  
कण्टकेऽल्पे च सूक्ष्मं स्यात्साधौ तुल्येऽखिले समः ॥ ३०४ ॥  
सीमा वाटे स्थितौ क्षेत्रे हिमं शीतलशीतयोः ।  
इति मान्ताः ।  
यान्ताः  
भिन्नासमानयोरन्यः स्यादभिख्या यशस्यपि ॥ ३०५ ॥  
आत्रेयी पुष्पवत्यां स्यान्नदीभेदे च ना मुनौ ।  
आशयश्छन्द आधार आदित्यो भास्करे सुरे ॥ ३०६ ॥  
वेदोपदेशावाम्नायौ हृषीके चेतसीन्द्रियम् ।  
इज्या स्यात्सङ्गमे दाने यागेऽर्चायां गुरौ पुमान् ॥ ३०७ ॥  
उदयोऽद्रावुन्नतौ च कषायः सुरभौ रसे ।  
कायः स्वभावे लक्ष्ये च सङ्घे मूर्त्तौ कदैवते ॥ ३०८ ॥  
कौकृत्यमनुतापे स्यादयुक्तकरणेऽपि च ।  
कश्यं कशार्हे मद्ये च काद्रवेयोऽहिरङ्गयोः ॥ ३०९ ॥  
काव्यं प्रबन्धे शुक्रे ना कुलायः स्थाननीडयोः ।  
गव्यं गोहितदुग्धादौ ज्यायां गव्या तु गोकुले ॥ ३१० ॥  
भीष्मे ना हेम्नि गाङ्गेयं गोप्यौ गोप्तव्यचेटकौ ।  
गातव्यगायनौ गेयौ गृह्यमस्वैरिपक्षयोः ॥ ३११ ॥  
चैत्यमायतने बुद्धबिम्बोद्देशकवृक्षयोः ।  
चक्षुष्यं सुभगे चक्षुर्हिते स्त्रीकेतकेऽपि च ॥ ३१२ ॥  
युद्धे हुट्टे च जन्यं स्याज्ज्या स्यान्मौर्व्यां क्षितावपि ।  
जटायुर्गुग्गुलुद्रौ च त्रिबेद्यां त्रितये त्रयी ॥ ३१३ ॥  
निन्द्ये वस्त्रगृहे दूष्यं दस्युस्तस्करवैरिणौ ।  
भेषजे द्रुविकारे च द्रव्यं भव्ये च पित्तले ॥ ३१४ ॥  
द्वितीया तिथिभित्पत्न्योः पार्थेऽग्नौ च धनञ्जयः ।  
निकायौ सङ्घनिलयौ नित्ये सततशाश्वते ॥ ३१५ ॥  
पर्य्यायः स्यात्प्रकारेऽपि प्रायो ना भूयतुल्ययोः ।  
पथ्यं हितेऽभया पथ्या पानीयं पेयनीरयोः ॥ ३१६ ॥  
पौलस्त्यौ रावणश्रीदौ स्वर्गलाभौ फलोदयौ ।  
ब्राह्मण्यं ब्रह्मसङ्घेऽपि बालेयौ मृदुगर्द्दभो ॥ ३१७ ॥  
वीर्य्यं प्रधानधातौ च भयं भीकुब्जपुष्पयोः ।  
अनधीनेऽसहाये च भुजिष्यो हस्तसूत्रके ॥ ३१८ ॥  
स्यान्माया शाम्बरीबुद्ध्योर्दैत्यशिल्प्युष्ट्रयोर्मयः ।  
ययुरश्वे क्रतुहये रूप्यं त्रिषु सुरूपके ॥ ३१९ ॥  
आहतस्वर्णरजते रजते च नपुंसकम् ।  
वत्से बले बुधे रौहिणेयोऽथ श्लेषवाद्ययोः ॥ ३२० ॥  
लयो युक्ते च लभ्यं स्याद्विषयौ देशगोचरौ ।  
वर्गप्रस्थानयोर्व्रज्या वदान्यस्त्यागवान् सुवाक् ॥ ३२१ ॥  
स्त्री मल्यां निर्जने शून्यं शौर्यं चारभदी बलम् ।  
शाण्डिल्यो मुनिमालूरौ सौरभ्यं चारुताऽपि च ॥ ३२२ ॥  
सौम्यो बुधग्रहे पुंसि वाच्यवन्नीचबोधने ।  
साध्या देवाः फलं साध्यं स्थेयौ नेतृपुरोहितौ ॥ ३२३ ॥  
ना शैले सह्यमारोग्ये सामर्थ्यं शक्तियोग्यते ।  
एकद्व्यादौ विचारे च सङ्ख्या क्लीबे च संयुगे ॥ ३२४ ॥  
हिरण्यं रेतसि स्वर्णे मानभेदे वराटयोः ।  
उरस्यपि च बुक्कायां हृदयं मानसेऽपि च ॥ ३२५ ॥  
इति यान्ताः ।  
रान्ताः  
अङ्कुरो रोम्नि रुधिरे वारिण्यभिनवोद्भिदि ।  
अमरा नाभिनालायां गुडूच्यामप्यथाम्बरम् ॥ ३२६ ॥  
नाकेऽतिगन्धद्रव्ये च स्यादऽस्रं रुधिराश्रुणोः ।  
प्रस्तावेऽवसरो वर्षे चौष्ठे नीचेऽपि चाधरः ॥ ३२७ ॥  
श्रेष्ठेऽप्यग्रोऽवतारस्तु तीर्थेऽवतरणेऽपि च ।  
गलहस्तेऽप्यर्धचन्द्रोऽकूपारः कमठेऽम्बुधौ ॥ ३२८ ॥  
अलातेऽस्त्री कुजेऽङ्गारः श्रेष्ठा वाच्यावनुत्तरौ ।  
नक्रे चौरे चावहारः स्यादभ्रं व्योममेघयोः ॥ ३२९ ॥  
हविर्वह्नी चाऽग्निहोत्रौ वृक्षे लघुनि चाऽगुरुः ।  
शक्तो निरण्डश्चाण्डीरावङ्घ्रिः स्यात्पादमूलयोः ॥ ३३० ॥  
आसारः स्यात्प्रसरणे वेगवृष्टौ सुहृद्बले ।  
आरः शनैश्चरे भौमे इन्द्र आत्मनि वासवे ॥ ३३१ ॥  
गौरीश्वरी शिवस्वामिकन्दर्पेष्वीश्वरः पुमान् ।  
उदारौ दक्षिणस्थूलौ द्रुमे मेढ्रेऽप्युदुम्बरः ॥ ३३२ ॥  
उग्रोत्यजे शिवेऽत्युच्चे उस्रो दीप्तौ गवि स्त्रियाम् ।  
सिंहजटासु पुन्नागे बकुले नागकेशरे ॥ ३३३ ॥  
केशरः पुंसि किञ्जल्के न स्त्री हिङ्गुनि न द्वयोः ।  
मक्षिकायामपि क्षुद्रा क्षुद्रः स्यात्कृपणे त्रिषु ॥ ३३४ ॥  
कद्रुस्त्रिषु कडारे स्यात्कद्रुः स्त्री नागमातरि ।  
नापितस्योपकरणे कोकिलाक्षेऽपि च क्षुरः ॥ ३३५ ॥  
भस्मकाचरसाः क्षाराः कारुः कारकशिल्पिनोः ।  
कर्बुरो राक्षसे पापे कर्बुरं शबले जले ॥ ३३६ ॥  
कारे पीडा बन्धशाले क्रूरौ कठिनभीषणौ ।  
जम्बुद्वीपसहाकन्याः कुमार्योऽथास्ववारके ॥ ३३७ ॥  
बालके कार्त्तिकेये च कुमारो भर्तृदारके ।  
कलिकारस्तु धूम्याटे करञ्जे पीतमस्तके ॥ ३३८ ॥  
सिद्धस्थानेऽपि च क्षेत्रं कर्करौ दृढदर्पणौ ।  
शिंशपायां कृष्णसारः स्नुह्याञ्चाऽथोत्पलेऽपि च ॥ ३३९ ॥  
कर्णपूरः कुबेरस्तु नन्दीवृक्षैकपिङ्गयोः ।  
शट्याञ्च शूकशिम्ब्याञ्च कच्छूरा पामने त्रिषु ॥ ३४० ॥  
कन्दरः स्याद्गुहास्मृण्योः कोट्टारौ कूपनागरौ ।  
कदरः क्रकचे रोगे कदरः खदिरे सिते ॥ ३४१ ॥  
कट्वरं कुत्सिते तक्रे किर्म्मीरौ शबलासुरौ ।  
कपाले च कटाहे च शस्त्रभेदे च कर्परः ॥ ३४२ ॥  
भिक्षापात्रे कपाले च खर्परस्तस्करेऽपि च ।  
देवताडे खरा स्त्री स्यात्खरो गर्द्दभतीक्ष्णयोः ॥ ३४३ ॥  
भद्रमुस्ते गुवाके च खपुरोऽथ द्रुमे पुमान् ।  
रूप्ये खले च खर्ज्जूरः खुरः कोलदले शफे ॥ ३४४ ॥  
खरुरश्वे हरे दर्पे दन्ते श्वेते तु वाच्यवत् ।  
गुरुस्त्रिलिङ्ग्यां महति दुर्ज्जरालघुनोरपि ॥ ३४५ ॥  
गायत्री खदिरे स्त्री स्याच्छन्दस्यापि षडक्षरे ।  
गुन्द्रस्तेजनके गुन्द्रा प्रियङ्ग्वां भद्रमुस्तके ॥ ३४६ ॥  
गह्वरे द्वे गुहाकुञ्जे पूर्द्वारि द्वारि गोपुरम् ।  
नग्नकन्योमयोर्गौरी गौरः स्यादुज्ज्वलेऽपि च ॥ ३४७ ॥  
गोत्रं नाम्नि कुले पुंसि शैले भूगव्ययोः स्त्रियाम् ।  
स्वरे रणे च गान्धारो गृध्रः स्याल्लोभिपक्षिणोः ॥ ३४८ ॥  
कर्ब्बुरे तिलके चित्रं सुभद्रातारयोः स्त्रियाम् ।  
चन्द्रः शशिनि कर्पूरे चारो बन्धापसर्पयोः ॥ ३४९ ॥  
मृते देवकुले चैत्रं ना भूभृन्मासभेदयोः ।  
सपें विष्णौ चक्रधरश्चिकुरौ वृक्षभित्कचौ ॥ ३५० ॥  
चक्रः कोके व्रजे पुंसि क्लीबे सैन्यरथाङ्गयोः ।  
ग्रामजाले कुम्भकारभाण्डे राष्ट्रे च दृश्यते ॥ ३५१ ॥  
नदप्रभेदे वाद्ये च झर्झरोऽथ गुणध्वनौ ।  
प्रसिद्धावपि टङ्कारस्तारोऽत्युच्चस्वरे त्रिषु ॥ ३५२ ॥  
तारिण्यङ्गदमात्रोः स्त्री न ना ऋक्षाक्षिमध्ययोः ।  
दृग्रोगे तिमिरं ध्वान्ते तोत्रे प्राजनवेणुके ॥ ३५३ ॥  
धान्याके तुम्बरी शुन्यां ताम्रं शुल्वेऽरुणे त्रिषु ।  
पेटके नावि च तरी तुषारः शीकरे हिमे ॥ ३५४ ॥  
इतिकर्तव्यता तन्त्रमुपायश्च द्विसाधकः ।  
तीव्रं कटुनितान्तञ्च दर्दरः शैलभुग्नयोः ॥ ३५५ ॥  
उपाये निर्गमे द्वारं दारुः स्याद्देवदारु च ।  
दासीसुतोष्ट्रौ दासेरौ देवयात्राऽशने मृतौ ॥ ३५६ ॥  
दिगम्बरोऽन्धकारे च वाद्यमेघौ च दर्दुरौ ।  
धात्री भुव्यामलक्याञ्च हरिशैलौ धराधरौ ॥ ३५७ ॥  
धारा हरिद्राश्वगतिनिशाम्बुस्रुतिराजिषु ।  
धाराधरो खड्गमेघौ धीरः पण्डितमन्दयोः ॥ ३५८ ॥  
धीरञ्च कुङ्कुममथो धरा पृथ्वी धरो गिरिः ।  
नेत्रो नेतरि नेत्रञ्च गुणे मूले विलोचने ॥ ३५९ ॥  
ना षिड्गे नागरं शुण्ठ्यां नरोऽजे मनुजेऽर्ज्जुने ।  
नरेन्द्रो वार्त्तिके राज्ञि विषवैद्येऽपि दृश्यते ॥ ३६० ॥  
धान्योत्क्षेपे निकारः स्याद्गुडूच्यामपि निर्जरा ।  
नभश्चरौ पक्षिदेवौ पांशुला च निशाचरी ॥ ३६१ ॥  
वलीकवनयोर्नीघ्रं पूरः खाद्ये पयश्चये ।  
यत्नारम्भौ परिकरौ खड्गफलेऽपि पुष्करम् ॥ ३६२ ॥  
नद्यन्तराले पात्रं स्याद्भाण्डे चाऽथ निशापतौ ।  
पृथक्चारिगजे यूथभ्रष्टे पक्षवरः स्मृतः ॥ ३६३ ॥  
स्थाल्यो मन्थेऽपि पिठरं पवित्रं कुशमेध्ययोः ।  
देहे पाटलिपुत्रे च पुरं स्यागुग्गुलौ पुरः ॥ ३६४ ॥  
वरो जामातरि वृतौ कुङ्कुमे च नपुंसकम् ।  
वक्रः शनैश्चरे क्रूरे पुटभेदे तथा नृजौ ॥ ३६५ ॥  
कुब्जवृक्षे हरे वारो बन्धुरं रम्यनम्रयोः ।  
भ्रमरः कामुके भृङ्गे भरोऽतिशयभारयोः ॥ ३६६ ॥  
विषे स्वादौ च मधुरं मल्लिकायाञ्च माधुरम् ।  
मखाग्नौ च महावीरो मक्षिकायाञ्च मत्सरः ॥ ३६७ ॥  
महेन्द्रो भूधरे शक्रे मन्दे वक्रे च मन्थरः ।  
विघ्नमन्मथयोर्मारो मकरो राशिथादसोः ॥ ३६८ ॥  
गमनोत्सवयोर्यात्रा रुधिरं कुङ्कुमेऽपि च ।  
वृक्षभित्पापयो रोध्रो दैत्यभेदे मृगे रुरुः ॥ ३६९ ॥  
लम्बोदरः स्यादुद्धाने गणानामधिपेऽपि च ।  
लक्ष्मीपुत्रौ स्मरहयौ विस्तारौ स्तम्बविस्तृती ॥ ३७० ॥  
वप्रस्तातेऽस्त्रियां क्षेत्रे चये रेणौ च रोधसि ।  
स्यादूषरे वनक्षेत्रे वल्लुरं गहनेऽपि च ॥ ३७१ ॥  
वल्लूरा त्रिषु संशुष्कमांससूकरमांसयोः ।  
वैकल्येऽपि च विश्लेषे विधुरं विकले त्रिषु ॥ ३७२ ॥  
विकारो विकृतौ रोगे विश्वकद्रू श्वभित्खलौ ।  
बेरोऽङ्गे कुङ्कुमे बेरं वठरः शठमन्दयोः ॥ ३७३ ॥  
(२२३ ) अथ व्यतिकरः पुंसि व्यसनव्यतिषङ्गयोः ।  
पर्याणेऽक्षोपकरणे शारिः शकुनिकान्तरे ॥ ३७४ ॥  
श्रीलक्ष्मीवेशसम्पत्सु भारतीशोभयोरपि ।  
शिखरं शैलवृक्षाग्रकक्षापुलककोटिषु ॥ ३७५ ॥  
पक्वदाडिमबीजाभमाणिक्यशकलेऽपि च ।  
शुक्रं रेतोक्षिरुक्शुक्रो ना काव्यज्यैष्ठवह्निषु ॥ ३७६ ॥  
गजभूषा च शृङ्गारः शुषिरं गर्तवाद्ययोः ।  
कुटजे वासवे शक्रो वरीशच्योः शतावरी ॥ ३७७ ॥  
शक्करी मेखलाछन्दः शवरः सलिले शिवे ।  
स्थिरा महीशालपर्ण्योः शम्बरं संयमे जले ॥ ३७८ ॥  
शम्बरौ दैत्यहरिणौ सत्त्रं स्यात्कैतवे वने ।  
स्रोतोञ्जने च सौवीरं काञ्जिके बदरेऽपि च ॥ ३७९ ॥  
हलतिग्मकरौ सीरौ सान्द्रं मृदौ घने वने ।  
तन्वादिग्रन्थयोः सूत्रं कारणेऽपि च दृश्यते ॥ ३८० ॥  
इति रान्ताः ।  
लान्ताः  
शैलेऽचलोऽचला भूमावरालः सर्जवक्रयोः ।  
अलिः सुरापुष्पलिहोः कल्लोलेऽप्याकुलं त्रिषु ॥  
आलुर्गलन्तिकायां स्त्री क्लीवं मूले च भेलके ॥ ३८१ ॥  
आलिः सेतुः सखी यज्वा शौण्डिकश्चाऽसुतीवलः ।  
आभीलं भीषणे कृच्छ्रे इला भूवाग्बुधाङ्गनाः ॥ ३८२ ॥  
आर्द्रशूरणयो रोलः कालः स्यान्मृत्युकृष्णयोः ।  
अंशे वृद्धावपि कला कदली ध्वजरम्भयोः ॥ ३८३ ॥  
कफोणिघाते ज्वाले च कीलावत्कील इष्यते ।  
शिरसोऽस्थ्नि कपालोऽस्त्री घटादेः शकले व्रजे ॥ ३८४ ॥  
काको विषञ्च काकोलौ सास्नायामपि कम्बलः ।  
धूनकेऽपि कलकलः कामलः कामुके मधौ ॥ ३८५ ॥  
कुलं गोत्रे गणे देहे न ना ज्ञाने च केवलम् ।  
कपिला शिंशपाकौन्त्योः कपिलोऽग्नौ मुनौ शुनि ॥ ३८६ ॥  
कोलोऽङ्कपालावुत्सङ्गे वराहे भेलकेऽपि च ।  
पिप्पल्यपि च कोला स्यात्कोलञ्च बदरीफले ॥ ३८७ ॥  
मृगे जले च कमलं कुवले बदरोत्पले ।  
कल्लोलौ शात्रवोल्लोलौ पर्कट्याञ्च कमण्डलुः ॥ ३८८ ॥  
कर्म्मरङ्गतरौ कर्म्मफलं दुःखे सुखेऽपि च ।  
करालो धूनतैलेऽपि देशे केशे च कुन्तलः ॥ ३८९ ॥  
कुतूहलं प्रशस्तेऽपि खलश्चर्म्मणि चातके ।  
वस्त्रे निम्ने चाथ खल्लं सस्यस्थाने शठे त्रिषु ॥ ३९० ॥  
मण्डले मणिके गोला गोलं गोदावरी सखी ।  
गोपो भूपश्च गोपालो चपलः पारदेऽपि च ॥ ३९१ ॥  
चपला पिप्पलीलक्ष्मीपुंश्चलीविद्युतः स्मृताः ।  
छलं छद्मस्खलितयोर्जम्बालौ पङ्कशैवलौ ॥ ३९२ ॥  
जङ्गलो निर्ज्जने देशे त्रिलिङ्गः पिशितेऽस्त्रियाम् ।  
जालं दम्भेऽपि जम्बीरे देवभेदेऽपि जम्भलः ॥ ३९३ ॥  
झलाऽऽतपोर्मिर्दुहिता तलं मूलचपेटयोः ।  
तालो गीतक्रियामाने हरिताले द्रुमान्तरे ॥ ३९४ ॥  
लोहे हारमणौ पुंसि यवाग्वां तरला स्त्रियाम् ।  
ब्रह्मदारौ पिचौ तूलं स्थूणासादृश्ययोस्तुला ॥ ३९५ ॥  
तमालो वरुणे खड्गे तापिच्छे तिलकेऽपि च ।  
गुवाकेऽपि च ताम्बूलं विडङ्गेऽपि च तण्डुलः ॥ ३९६ ॥  
दुकूलं श्लक्ष्णवस्त्रेऽपि चार्द्धे पत्रे छदे दलम् ।  
धवला गवि ना शण्डे शुक्लसुन्दरयोस्त्रिषु ॥ ३९७ ॥  
परमाणौ च पीलुः स्याद्देहे चात्मनि पुद्गलः ।  
शस्ताकारेऽप्यथ तरौ पिप्पलः पिप्पलं जले ॥ ३९८ ॥  
शाल्मली शिंशपा चैव पोतिका चाऽपि पिच्छिला ।  
सश्मश्रुयुवती पालिः पङ्क्तिः कर्णलताऽपि च ॥ ३९९ ॥  
वीणादण्डे प्रबालोऽत्री विद्रुमे नवपल्लवे ।  
नले काशे पोटगलः पित्तत्युक्ते च पित्तलः ॥ ४०० ॥  
पिङ्गलः यत् कपावग्नावाशुव्रीहिश्च पाटलः ।  
फलं जातिफले लाभे बाणाग्रे फलकेऽपि च ॥ ४०१ ॥  
फेणिलं बदरेऽरिष्टे बालो ह्रीवेरकेशयोः ।  
बलिर्जराश्लथत्वे स्त्री गृहदार्वमुरौ बली ॥ ४०२ ॥  
बलं गन्धरसे रूपे क्लीबं वाट्यालके स्त्रियाम् ।  
बहुलः कृष्णपक्षेऽपि मेलानन्द्यपि वार्दलः ॥ ४०३ ॥  
दुर्दिनेऽप्यथ वेला स्यात्सिन्धोः कूले च भोजने ।  
ऋषिभदे प्लवे पुंसि भेलं भीरुहृदि त्रिषु ॥ ४०४ ॥  
मेखलाद्रिनितम्बेऽपि ग्रहे ना मङ्गलं शुभे ।  
निकटेऽपि च मूलं स्याद्धुस्तूरेऽपि च मातुलः ॥ ४०५ ॥  
मौलिः कङ्केलिवृक्षेऽपि मल्लः पात्रे कपालिनि ।  
बलीयसि च मत्स्ये च मण्डूलं परिधौ गणे ॥ ४०६ ॥  
बिम्बे देशे ना च शुनि रसालत्विक्षुचूतयोः ।  
जिह्वाकमलयोर्लाला शाला स्याद्गृहशाखयोः ॥ ४०७ ॥  
तरुजातौ मत्स्यभेदे शालो हाले नृपेऽपि च ।  
निगडे पुंकटीबद्धवस्त्रे च शृङ्खलं त्रिषु ॥ ४०८ ॥  
शालिर्गन्धमृगे धान्ये शयालुः कुक्कुरेऽलसे ।  
शकलं वल्कले खण्डे शीतलः शिशिरेऽनिले ॥ ४०९ ॥  
षण्डाली तैलमाने स्यात्स्मारसीकामुकस्त्रियोः ।  
सिध्मला शुष्कमीने स्त्री त्रिलिङ्ग्यान्तु किलासिनि ॥ ४१० ॥  
ऋजौ वृक्षे च सरलः सालो वरणसर्जयोः ।  
हस्तिमल्लो गजास्ये च हेलाऽवज्ञाविलासयोः ॥ ४११ ॥  
इति लान्ताः ।  
वान्ताः  
यागे च मद्यसन्धाने स्नाने चाभिषवः पुमान् ।  
मृतावसत्त्वे चाभावः स्याद्रजः पुष्पमार्तवम् ॥ ४१२ ॥  
आश्रवोऽङ्गीकृतौ वश्ये आहवौ यागसङ्गरौ ।  
उपप्लवौ राहूत्पातौ कितवौ मत्तवञ्चकौ ॥ ४१३ ॥  
खलीने स्त्री कविः पुंसि काव्यकृच्छुक्रसूरिषु ।  
कैतवन्तु छले द्यूते राजिकायां क्षुते क्षवः ॥ ४१४ ॥  
केशवः केशवी विष्णुर्गालवो मुनिलोध्रयोः ।  
जीवोऽस्त्री जीविते पुंसि गुरुजन्त्वोः स्त्रियां गुणे ॥ ४१५ ॥  
तत्त्वं विलम्बिते नृत्ये स्वरूपे परमात्मनि ।  
मेघे राज्ञि सुरे देवो द्विजिह्वो व्यालसूचकौ ॥ ४१६ ॥  
ध्रुवो वटे स्मरारौ च गीतिस्रुग्भेदयोर्ध्रुवा ।  
धवो धूर्त्तेऽप्यथ नवो नूतने वासवे स्तुतौ ॥ ४१७ ॥  
प्लवो निषादे पर्कट्यां भेके भेले गतौ कपौ ।  
पल्लवो विस्तरे षिड्गे किसले विटपे वने ॥ ४१८ ॥  
घटादौ पार्थिवो राज्ञि वल्लवः सूदगोपयोः ।  
गजे धन्विनि शुक्रे पर्शुरामे च भार्गवः ॥ ४१९ ॥  
दूर्वा गौरी च भार्गव्यौ सत्तासंसारयोर्भवः ।  
भावो गौरविते जन्तौ पदार्थेऽभिनयान्तरे ॥ ४२० ॥  
माधवौ हरिवैशाखौ राजीवो मृगमीनयोः ।  
रौरवो घोरनरकौ लवश्छेदनलेशयोः ॥ ४२१ ॥  
करञ्जभित्फले लट्वा वाद्यपक्षिप्रभेदयोः ।  
विश्वं शुण्ठ्यां समस्ते च निर्वाणे विभवो धने ॥ ४२२ ॥  
अश्वौघे वाडवं न स्त्री पाताले ना द्विजौर्वयोः ।  
वडवाऽश्वाकुम्भदास्योर्योगे कील हरे शिवः ॥ ४२३ ॥  
सुखं क्षेमं शिवं शम्यामलकी चाभया शिवा ।  
षाडवस्तु रसे रागे सैन्धको लवणाश्वयोः ॥ ४२४ ॥  
स्वोऽस्त्रियां ज्ञातिधनयोः स्वमात्मनि नपुंसकम् ।  
आधेयधारणे सत्त्वे मेलकेऽपि च सम्भवः ॥ ४२५ ॥  
इति वान्ताः ।  
शान्ताः  
अपभ्रंशो दुष्पतने भाषाभेदापशब्दयोः ।  
टीकादर्पणावादर्शावाशा तृष्णादिशोः स्त्रियाम् ॥ ४२६ ॥  
प्रभुशङ्करयोरीशः स्त्रियां लाङ्गलदण्डके ।  
दिगम्बरे कपै कीशः केशो वालप्रचेतसोः ॥ ४२७ ॥  
जीवितेशो यमे नाथे दंशः संहननेऽपि च ।  
सर्पक्षतेऽथ ज्ञाने व लोचने दर्शने च दृक् ॥ ४२८ ॥  
नाशः पलायने मृत्यौ निस्त्रिंशौ खड्गनिर्दशौ ।  
निशा रात्रिर्हरिद्रा च मृगादौ प्रमथे पशुः ॥ ४२९ ॥  
पुरोडाशो हविर्भेदे चमस्यां पिष्टकस्य च ।  
रसे सोमलतायाञ्च हुतशेषे च कीर्त्यते ॥ ४३० ॥  
पाशः कचान्ते संघार्थः कर्णान्ते शोभनार्थकः ।  
छात्राद्यन्ते च निन्दार्थः पाशः पक्ष्यादिबन्धने ॥ ४३१ ॥  
वार्त्ताहरे पुरोगे च सहाये च प्रतिस्पशः ।  
लोमशो मेढ्रकेऽपि स्याद्विवशाववशविह्वलौ ॥ ४३२ ॥  
वंशो वर्गे च पृष्ठांशे वेशो वेश्यागृहेऽपि च ।  
आयत्तत्वाप्रभुत्वे द्वे वशः परवशे त्रिषु ॥ ४३३ ॥  
दाने रोगेऽपि च स्पर्शः सदृशं तूचिते समे ।  
इति शान्ताः ।  
षान्ताः  
भ्राष्ट्रे युध्यम्बरीषं ना किशोरहरिशम्भुषु ॥ ४३४ ॥  
अभिलाषेऽनुतर्षः स्यात्पानेच्छायामथामिषम् ।  
सम्भोगोत्कोचमांसेषु उषा बाणात्मजा निशा ॥ ४३५ ॥  
भल्लूके शोणके चक्षो नक्षत्रे पुंनपुंसकम् ।  
ऋषिर्वेदेऽपि कक्षस्तु दोर्मूले शुष्ककानने ॥ ४३६ ॥  
कक्षा वरत्रा प्रकोष्टस्पर्द्धोद्ग्रहणिकासु च ।  
कुल्माषं काञ्जिके ना तु यवके स्यादथाऽबिले ॥ ४३७ ॥  
पापे च कलुषं घोषः शब्दाभीरनिवासयोः ।  
शुचौ दक्षे च चोक्षः स्यात्तर्षो लिप्सापिपासयोः ॥ ४३८ ॥  
दक्षः प्रजापतौ ताम्रचूडे हरवृषे पटौ ।  
पौरुषं मानभेदे च पुन्नागे पुरुषो नरे ॥ ४३९ ॥  
पक्षौ मासार्द्धपार्श्वौ च महिषी राजपत्न्यपि ।  
मूर्खे माने फले माषो मेषौ राश्यन्तरोरणौ ॥ ४४० ॥  
सङ्ख्यायान्तु न ना लक्षा क्लीबं व्याजशरव्ययोः ।  
हरतार्क्ष्यौ विशालाक्षौ शेषो नानन्तसीरिणोः ॥ ४४१ ॥  
उपयुक्तेतरे त्वस्त्री शैलुषो नटबिल्वयोः ।  
शुश्रूषा परिचर्य्या च संहर्षः स्पर्द्धने मुदि ॥ ४४२ ॥  
इति षान्ताः ।  
सान्ताः  
योग्यायामन्तिकेऽभ्यासोऽधिवासौ स्थानसंस्क्रिये ।  
आख्यायिका परिच्छेदे चाऽश्वासो निर्वृताऽवपि ॥ ४४३ ॥  
उदर्च्चिरुत्प्रभे वह्नावेनः पापपराधयोः ।  
कनीयाननुजेऽल्पे च कंसो मानेसुरान्तरे ॥ ४४४ ॥  
तैजसे कंस्यपात्रे च गुत्सः स्तबकहारयोः ।  
छन्दः पद्यश्रुतीच्छासु तरो वेगे बलेऽपि च ॥ ४४५ ॥  
तमः शोकेऽप्यथ हिमर्त्तौ ना धर्म्मे व्रते तपः ।  
पद्मे स्वर्णे तामरसं निशा दुर्गा च तामसी ॥ ४४६ ॥  
मणिदोषे दरे त्रासो दासो वित्तात्मचेटयोः ।  
झिण्ट्याञ्च दासी दीर्घायुरृषिः काकश्च शाल्मलिः ॥ ४४७ ॥  
योक्त्रे च वसुराख्याने स्वान्ते सरसि मानसम् ।  
माश्चन्द्रमासयोः पुंसि खर्जूरेक्ष्वोर्महारसः ॥ ४४८ ॥  
राजहंसो नृपाग्र्ये च जिह्वाभूः शल्लकी सा ।  
जले शरीरधातौ च पारदस्वादयोः रसः ॥ ४४९ ॥  
भाषाशृङ्खलके रासः क्रीडायामपि गोदुहाम् ।  
रहो रते च गुह्ये च रभसो हर्षवेगयोः ॥ ४५० ॥  
विहायाः शकुने पुंसि विहायः खे नपुंसकम् ।  
पुत्रादौ तर्णके वर्षे वत्सः क्लीबन्तु वक्षसि ॥ ४५१ ॥  
रसे क्रूरे च विकृतौ बीभत्सस्त्रिषु नाऽर्ज्जुने ।  
व्यासो मुनौ च विस्तारे बर्हिर्ना कुशशुष्मणोः ॥ ४५२ ॥  
अग्रे प्रधाने च शिरः श्रीवासो विष्णुधूपयोः ।  
सुमनाः पुष्पमालत्योः स्त्रियां ना देवधीरयोः ॥ ४५३ ॥  
वीणाभेदे सर्जरसो धूनकेऽप्यथ सारसम् ।  
पद्मे ना पक्षिणीन्दौ च सरो नीरतडागयोः ॥ ४५४ ॥  
हविः सर्पिषि हव्ये च हंसस्तु खगसूर्ययोः ।  
निर्लोभे नृपतौ विष्णान्तरात्मनि चेष्यते ॥ ४५५ ॥  
इति सान्ताः ।  
हान्ताः  
अवग्रहः स्यात्प्रकृतिभाववृष्टिविबन्धयोः ।  
अवरोहोऽवतरणे त्रिदिवे च लतोद्गमे ॥ ४५६ ॥  
आरोहस्तु नितम्बे स्याद्दीर्घत्वे च समुच्छ्रये ।  
शक्तौ स्नेहे चाग्रहः स्यादीहातूद्यमाञ्छयोः ॥ ४५७ ॥  
सूपे च पाकपात्रे या कटाहो महिषीशिशौ ।  
खड्गकोषे व कलहो दात्यूहश्चातकेऽपि च ॥ ४५८ ॥  
समारम्भे च पटहो ब्रह्मण्यपि पितामहः ।  
प्रवाहो व्यवहारे च बहुर्विपुलसङ्ख्ययोः ॥ ४५९ ॥  
वराहः सूकरे मेघे मुस्तकेऽप्यथ मूर्च्छने ।  
अविद्यायाञ्च मोहः स्याद्वृषस्कन्धेऽनिले वहः ॥ ४६० ॥  
देहनिर्माणसैन्येषु व्यूहः स्यादथ विग्रहः ।  
सङ्ग्रामे प्रविभागे च देहावतारयोरपि ॥ ४६१ ॥  
वैदेही पिप्पलीसीतावणिक्स्त्रीरोचनास्वपि ।  
संक्षेपेऽपि सङ्ग्रहः स्यात् सिंह्यौ वार्त्ताकवासकौ ॥ ४६२ ॥  
राशिभेदे हरौ सिंहः श्रेष्ठार्थे चोत्तरस्थितः ।  
सौहृदै घृततैलादौ स्यात्स्नेहोऽप्यव्ययाः परे ॥ ४६३ ॥  
इति हान्ताः ।  
अव्ययाः  
नञभावे निषेधे च तद्विरुद्धतदन्ययोः ।  
सादृश्ये चेषदर्थे च हिरुङ्मध्यविलासयोः ॥ ४६४ ॥  
पुनरर्थेऽङ्ग भोर्थे च दुष्ट्यर्थप्रशंसयोः ।  
पादपूरणे पक्षान्तरे हेतौ विनिश्चये ॥ ४६५ ॥  
ही विस्मये प्रमोदे च ओमेवं प्रणवार्थयोः ।  
युक्तार्थे चाधुनार्थे च साम्प्रतं तद्विदो विदुः ॥ ४६६ ॥  
हुं वितर्के चानुमतौ वार्त्तायामरुचौ किल ।  
प्रातर्दिने च पूर्वत्रेऽत्यर्थे पूर्वेद्युरिष्यते ॥ ४६७ ॥  
इति नानार्थवर्गः ॥ ३ ॥  
अव्ययवर्गः  
आनन्देऽस्तु शुभं दिष्ट्या कटरे कटराद्भुते ।  
भूर्भुवः स्वस्त्रिभुवने मनागर्थे दरं स्मृतम् ॥ १ ॥  
आमाङमभ्युपगमे नवरं केवलार्थकम् ।  
प्रातरर्थेऽनपयति क्षणमात्रे क्षणंक्षणम् ॥ २ ॥  
क्षेमे पुण्ये च स्वस्ति स्यादुच्चैरर्थेऽट्ट कीर्तितम् ।  
वारंवारं शश्वदर्थे वारं वारेण चेष्यते ॥ ३ ॥  
उताहो यदिवा यद्वा किं वा नेति समा इमे ।  
किन्त्वर्थेऽपितु यद्यर्थे सचेत्प्रात्क्वादिवाचकम् ॥ ४ ॥  
अस्त्याह कालसामान्ये तिङन्तप्रतिरूपकम् ।  
सज्जं सहार्थे नेत्याह निषेधे यदि शेषगीः ॥ ५ ॥  
विभाषान्यतरस्यां वा विकल्पार्थाः प्रकीर्त्तिताः ।  
ते इति स्यात्त्वयेत्यर्थे मयेत्यर्थे च मे इति ॥ ६ ॥  
इत्यव्यवर्गः ॥ ४ ॥  
लिङ्गादिसंग्रहः  
लिङ्गादिसङ्ग्रहेऽनुक्तममरेणाऽभिदध्महे ।  
स्त्रियामाजिर्दरज्जातिः पूरुभाद्राः समाः शरत् ।  
सिकताद्या बहुत्वेऽपि विंशत्याद्येकवागपि ॥ १ ॥  
पुंस्त्वे हाहा हूहू-र्ग्रन्थिः पाणिः कलिर्दृतिर्मौलि ।  
अञ्जलिङ्घ्रिः कुक्षिर्लावकलोकोत्तरासङ्गाः ॥ २ ॥  
अवटव्रातसङ्केतपोतगर्तगरुच्छदाः ।  
श्लेमोष्मपापयक्ष्माश्मात्मानो वातायनः स्तनः ॥ ३ ॥  
फेणाभिजनकलापनिकाया हारोच्चारोपलकल्लोलाः ।  
फालचषालकीलनलतण्डुलशैवलखलविभवप्रसवाश्च ॥ ४ ॥  
आनापजननाडीभ्यो युगमङ्गं पदं व्रणम् ।  
अनक्षे दुन्दुभिरथ बहुत्वेऽप्यसवो ग्रहाः ।  
सक्तवो वल्कजालाजा दाराः प्राणा दशा इति ॥ ५ ॥  
क्लीबे कलत्रविषबीजकुटुम्बरत्नतल्पोक्थकुङ्कुमप्रवीणतृणाक्षराणि ।  
शृङ्गादपीठगृहभेषजपृष्ठकिण्वदैवाण्डभाण्डचिवुकोडुपसाहसानि ॥ ६ ॥  
यकृत्कुहकसिध्मानि तीरं कशिपु जानु च ।  
धामार्द्धसारमित्राण्यङ्गदलन्यायबन्धुषु ॥ ७ ॥  
पुन्नपुंसकयोर्दारुजीवातुस्थाणुसीधवः ।  
स्थाद्वास्तु हिङ्गु तितउ सानु कम्बु कमण्डलु ॥ ८ ॥  
गोमयकुमुदबिम्बशङ्खाश्रमशैलसुवर्णतोरणाः ।  
नूपुरशिखरतूर्यनिर्य्यासगृहाङ्कुशबर्हिपल्लवाः ॥ ९ ॥  
व्रतदिनमासवर्षदलवल्कलकोटरषण्डचामराः ।  
चन्दनपद्मधर्मकोलाहलकिसलयदेहदोहदाः ॥ १० ॥  
कुलिशध्वजकार्षापणपिनाकमुस्तान्धकारशृङ्गवलयाः ।  
पटलप्रवालचषकोपवासकासारकटकसन्तानाः ॥ ११ ॥  
आकाशकुञ्जकुतपौदनवारवाणप्रस्थावतंसनखमण्डपकच्छपुच्छाः ।  
कान्तारकङ्कणतडागकिरीटराष्ट्रतीर्थव्रणस्तबकसङ्क्रमपीठकानि ॥ १२ ॥  
समरसरकरणविटपाङ्गारिकदैवतकूटागाराः ।  
प्रोथमुहूर्तदिवसफलकानिकाशनिदाघमुषलतिलकानि ॥ १३ ॥  
वल्मीकवृषणद्रोणगाण्डीवनिगडानि च ।  
मुकुलादि च विज्ञेयं शिष्टसन्दर्भतोपरम् ॥ १४ ॥  
अथ स्त्रीपुंसयोः केलिर्मणिर्योनिर्मसिर्मुनिः ।  
मरीचिः शाल्मलिः स्वातिः श्रेणिर्मुष्टिस्तिथिः सृणिः ॥ १५ ॥  
ऊर्म्मिर्गभस्तिरशनिवैपार्ष्णीषुधिराशयः ।  
वस्तिश्च किष्कुः कन्दुश्चरेणुतन्वीबाहवः ॥ १६ ॥  
गण्डूषगर्जजागर-भुजकीलज्वालवर्तकव्रीडाः ।  
उत्कण्ठशटवराटक-रभसाः स्त्रीत्वे तु टाबन्ताः ॥ १७ ॥  
शल्लको वृश्चिकः कीटः शारस्तूणो घटः कटः ।  
शफरो वेतसश्चामी स्त्रियां ङ्यन्ताः प्रकीर्त्तिताः ॥ १८ ॥  
स्त्रीक्लीबयोरुडुर्दामा छर्द्दिर्ज्योतिः सदोर्च्चिषः ।  
सुखं लक्षं वणिज्यञ्च वडिशक्रोडपाटलम् ॥ १९ ॥  
तारकं रसनं नीडमेते टाबन्तकाः स्त्रियाम् ।  
ङ्यन्तास्तु नगरास्थानस्थलानि पाटलं पुरम् ॥ २० ॥  
त्रिलिङ्ग्यान्तु प्रतिसरस्फुलिङ्गनखरार्गलाः ।  
कन्दरं शृङ्खलं नालं वल्लूरफलमुस्तकाः ॥ २१ ॥  
जृम्भश्च टाबन्ता एते स्त्रियामथ विभीतकः ।  
हरीतकाढकतटकवाटाश्च गुणो वटः ॥ २२ ॥  
मण्डलं शलभं भल्लातकं कलक्षकदलौ ।  
मृणालामलकौ दाडिमश्च ङ्यन्ताः स्त्रियामिमे ॥ २३ ॥  
करणे ल्युट् त्रिषु यथा तस्य व्याख्यान इत्यदः ।  
सूत्रकृद्भाष्यकृत्कोसावनुमान इतीच्छति ॥ २४ ॥  
इति लिङ्गादिसञहवर्गः ।  
दृष्टप्रयोगा ये शब्दाः प्रायस्त इह कीर्तिताः ।  
अप्रयुक्तास्तूत्पलिन्यादिदृष्टा अप्युपेक्षिताः ॥ २५ ॥  
इति श्रीपुरुषोत्तमदेवविरचितस्त्रिकाण्डशेषाभिधानकोषः समाप्तः ॥  
  
  
  
