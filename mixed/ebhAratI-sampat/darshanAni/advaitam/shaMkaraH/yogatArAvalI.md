+++
title = "योगतारावली"
author = "शंकरः"
domain = "दर्शनानि"
sub-domain = "अद्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2598"
source_url = "https://www.ebharatisampat.in/readbook3.php?bookid=NjUzMjE4NzMyODkzOTQy&pageno=MjI0MjQyNjk5NTk="

+++
[[योगतारावली	Source: [EB](https://www.ebharatisampat.in/readbook3.php?bookid=NjUzMjE4NzMyODkzOTQy&pageno=MjI0MjQyNjk5NTk=)]]

\[



॥श्रीः॥



॥योगतारावली॥



वन्दे गुरूणां चरणारविन्दे

संदर्शितस्वात्मसुखावबोधे।

जनस्य ये जाङ्गलिकायमाने



संसारहालाहलमोहशान्त्यै॥ 1

॥



सदाशिवोक्तानि सपादलक्ष-

लयावधानानि वसन्ति लोके।

नादानुसंधानसमाधिमेकं



मन्यामहे मान्यतमं लयानाम्॥ 2

॥



सरेचपूरैरनिलस्य कुम्भैः

सर्वासु नाडीषु विशोधितासु।

अनाहताख्यो बहुभिः प्रकारै-



रन्तः पृवर्तेत सदा निनादः॥ 3

॥



नादानुसंधान नमोऽस्तु तुभ्यं

त्वां साधनं तत्त्वपदस्य जाने।

भवत्प्रसादात्पवनेन साकं



विलीयते विष्णुपदे मनो मे॥ 4

॥



जालन्धरोड¬

ाणनमूलबन्धा-

ञ्जल्पन्ति कण्ठोदरपायुमूलान्।

बन्धत्रयेऽस्मिन्परिचीयमाने



बन्धः कुतो दारुणकालपाशात्॥ 5

॥



ओड¬

ाणजालन्धरमूलबन्धै-

रुन्निद्रितायामुरगाङ्गनायाम्।

प्रत्यङ्मुखत्वात्प्रविशन्सुषुम्नां



गमागमौ मुञ्चति गन्धवाहः॥ 6

॥



उत्थापिताधारहुताशनोल्कै-

राकुञ्चनैः शश्वदपानवायोः।

संतापिताच्चन्द्रमसः पतन्तीं



पीयूषधारां पिबतीह धन्यः॥ 7

॥



बन्धत्रयाभ्यासविपाकजातां

विवर्जितां रेचकपूरकाभ्याम्।

विशोषयन्तीं विषयप्रवाहं



विद्यां भजे केवलकुम्भरूपाम्॥ 8

॥



अनाहते चेतसि सावधानै-

रभ्यासशूरैरनुभूयमाना।

संस्तम्भितश्वासमनःप्रचारा



सा जृम्भते केवलकुम्भकश्रीः॥ 9

॥



सहरुाशः सन्तु हठेषु कुम्भाः

संभाव्यते केवलकुम्भ एव।

कुम्भोत्तमे यत्र तु रेचपूरौ



प्राणस्य न प्राकृतवैकृताख्यौ॥ 10

॥



त्रिकूटनाम्नि स्तिमितेऽन्तरङ्गे

खे स्तम्भिते केवलकुम्भकेन।

प्राणानिलो भानुशशाङ्कनाड¬

ौ



विहाय सद्यो विलयं प्रयाति॥ 11

॥



प्रत्याह्मतः केवलकुम्भकेन

प्रबुद्धकुण्डल्युपभुक्तशेषः।

प्राणः प्रतीचीनपथेन मन्दं



विलीयते विष्णुपदान्तराले॥ 12

॥



निरङ्कुशानां श्वसनोद्गमानां

निरोधनैः केवलकुम्भकाख्यैः।

उदेति सर्वेन्द्रियवृत्तिशून्यो



मरुल्लयः कोऽपि महामतीनाम्॥ 13

॥



न दृष्टिलक्ष्याणि न चित्तबन्धो

न देशकालौ न च वायुरोधः।

न धारणाध्यानपरिश्रमो वा



समेधमाने सति राजयोगे॥ 14

॥



अशेषदृश्योज्झितदृङ्मयाना-

मवस्थितानामिह राजयोगे।

न जागरो नापि सुषुप्तिभावो



न जीवितं नो मरणं विचित्रम्॥ 15

॥



अहंममत्वाद्व्यपहाय सर्व

श्रीराजयोगे स्थिरमानसानाम्।

न द्रष्टृता नास्ति च दृश्यभावः



सा जृम्भते केवलसंविदेव॥ 16

॥



नेत्रे ययोन्मेषनिमेषशून्ये

वायुर्यया वर्जितरेचपूरः।

मनश्च संकल्पविकल्पशून्यं



मनोन्मनी सा मयि संनिधत्ताम्॥ 17

॥



चित्तेन्द्रियाणां चिरनिग्रहेण

श्वासप्रचारे शमिते यमीन्द्राः।

निवातदीपा इव निश्चलाङ्गाः



मनोन्मनीमग्नधियो भवन्ति॥ 18

॥



उन्मन्यवस्थाधिगमाय विद्वन्

उपायमेकं तव निर्दिशामः।

पश्यन्नुदासीनतया प्रपञ्चं



संकल्पमुन्मूलय सावधानः॥ 19

॥



प्रसह्र संकल्पपरंपराणां

संभेदने संततसावधानम्।

आलम्बनाशादपचीयमानं



शनैः शनैः शान्तिमुपैति चेतः॥ 20

॥



निश्वासलोपैर्निभृतैः शरीरै-

र्नेत्राम्बुजैरर्धनिमीलितैश्च।

आविर्भवन्तीममनस्कमुद्रा-



मालोकयामो मुनिपुंगवानाम्॥ 21

॥



अमी यमीन्द्राः सहजामनस्का-

दहंममत्वे शिथिलायमाने।

मनोतिगं मारुतवृत्तिशून्यं



गच्छन्ति भावं गगनावशेषम्॥ 22

॥



निवर्तयन्तीं निखिलेन्द्रियाणि

प्रवर्तयन्तीं परमात्मयोगम्।

संविन्मयीं तां सहजामनस्कां



कदा गमिष्यामि गतान्यभावः॥ 23

॥



प्रत्यग्विमर्शातिशयेन पुंसां

प्राचीनगन्धेषु पलायितेषु।

प्रादुर्भवेत्काचिदजाड¬

निद्रा



प्रपञ्चचिन्तां परिवर्जयन्ती॥ 24

॥



विच्छिन्नसंकल्पविकल्पमूले

निःशेषनिर्मूलितकर्मजाले।

निरन्तराभ्यासनितान्तभद्रा



सा जृम्भते योगिनि योगनिद्रा॥ 25

॥



विश्रान्तिमासाद्य तुरीयतल्पे

विश्वाद्यवस्थात्रितयोपरिस्थे।

संविन्मयीं कामपि सर्वकालं



निद्रां सखे निर्विश निर्विकल्पाम्॥ 26

॥



प्रकाशमाने परमात्मभानौ

नश्यत्यविद्यातिमिरे समस्ते।

अहो बुधा निर्मलदृष्टयोऽपि



किंचिन्न पश्यन्ति जगत्समग्रम्॥ 27

॥



सिदिं्ध तथाविधमनोविलयां समाधौ

श्रीशैलश्रृङ्गकुहरेषु कदोपलप्स्ये।

गात्रं यदा मम लताः परिवेष्टयन्ति



कर्णे यदा विरचयन्ति खगाश्च नीडान्॥ 28

॥



विचरतु मतिरेषा निर्विकल्पे समाधौ

कुचकलशयुगे वा कृष्णसारेक्षणानाम्।

चरतु जडमते वा सज्जनानां मते वा



मतिकृतगुणदोषा मां विभुं न स्पृशन्ति॥ 29

॥



इति श्रीमत्परमहंसपरिव्राजकाचार्यस्य श्रीगोविन्दभग-

वत्पूज्यपादशिष्यस्य श्रीमच्छंकरभगवतः कृतौ

योगतारावली संपूर्णा॥




\]
