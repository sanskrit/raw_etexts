+++
title = "पातञ्जलयोगसूत्राणि (मूलम्)"
author = "पतञ्जलिः"
domain = "दर्शनानि"
sub-domain = "योगः"
pages = "14"
language = "संस्कृतम्"
"serial no." = "Ebharati-1600"
source_url = "https://www.ebharatisampat.in/readbook3.php?bookid=MDAyNTc4Nzg5Mzk1MzUx&pageno=MjI0MjQyNjk5NTk="

+++
[[पातञ्जलयोगसूत्राणि (मूलम्)	Source: [EB](https://www.ebharatisampat.in/readbook3.php?bookid=MDAyNTc4Nzg5Mzk1MzUx&pageno=MjI0MjQyNjk5NTk=)]]

\[

प्रथमः समाधिपादः।

अथ योगानुशासनम्॥१॥

योगश्चित्तवृत्तिनिरोधः॥२॥

तदा द्रष्टुः स्वरूपेऽवस्थानम्॥३॥

वृत्तिसारूप्यम् इतरत्र ॥ ४॥

वृत्तयः पञ्चतय्यः क्लिष्टा अक्लिष्टाः ॥५॥

प्रमाणविपर्ययविकल्पनिद्रास्मृतयः॥ ६॥

प्रत्यक्षानुमानागमाः प्रमाणानि ॥ ७॥

विपर्ययो मिथ्याज्ञानम् अतद्रूपप्रतिष्ठम् ॥ ८॥

शब्दज्ञानानुपाती वस्तुशून्यो विकल्पः॥ ९॥

अभावप्रत्ययालम्बना वृत्तिर्निद्रा॥ १० ॥

अनुभूतविषयासंप्रमोषः स्मृतिः ॥ ११ ॥

अभ्यासवैराग्याभ्यां तन्निरोधः ॥ १२॥

तत्र स्थितौ यत्नोऽभ्यासः॥ १३॥

स तु दीर्घकालनैरन्तर्यसत्कारासेवितो दृढभूमिः॥ १४ ॥

दृष्टानुश्रविकविषयवितृष्णस्य वशीकारसंज्ञा वैराग्यम्  
॥१५॥

तत्परं पुरुषख्यातेर्गुणवैतृष्ण्यम् ॥१६॥

वितर्कविचारानन्दास्मितारूपानुगमात् संप्रज्ञातः ॥ १७ ॥

विरामप्रत्ययाभ्यासपूर्वः संस्कारशेषोऽन्यः॥ १८ ॥

भवप्रत्ययो विदेहप्रकृतिलयानाम् ॥ १९॥

श्रद्धावीर्यस्मृतिसमाधिप्रज्ञापूर्वक इतरेषाम् ॥ २० ॥

तीव्रसंवेगानाम् आसन्नः॥ २१ ॥

मृदुमध्याधिमात्रत्वात् ततोऽपि विशेषः॥ २२ ॥

ईश्वरप्रणिधानाद् वा ॥ २३॥

क्लेशकर्मविपाकाशयैरपरामृष्टः पुरुषविशेष ईश्वरः  
॥ २४॥

तत्र निरतिशयं सर्वज्ञत्वबीजम् ॥ २५ ॥

स पूर्वेषाम् अपि गुरुः कालेनानवच्छेदात् ॥ २६ ॥

तस्य वाचकः प्रणवः॥ २७ ॥

तज्जपस्तदर्थभावनम्॥ २८॥

ततः प्रत्यक्चेतनाधिगमोऽप्यन्तरायाभावश्च ॥ २९॥ व्याधिस्त्यानसंशयप्रमादालस्याविरतिभ्रान्तिदर्शनालब्धभू-

मिकत्वानवस्थितत्वानि चित्तविक्षेपास्तेऽन्तरायाः॥ ३० ॥

दुःखदौर्मनस्याङ्गमेजयत्वश्वासप्रश्वासा विक्षेपसहभुवः॥ ३१ ॥

तत्प्रतिषेधार्थम् एकतत्त्वाभ्यासः॥ ३२ ॥

मैत्रीकरुणामुदितोपेक्षणां

सुखदुःखपुण्यापुण्यविषयाणां भावनातश्चित्तप्रसादनम् ॥ ३३॥

प्रच्छर्दनविधारणाभ्यां वा प्राणस्य ॥ ३४ ॥

विषयवती वा प्रवृत्तिरुत्पन्ना मनसः स्थितिनिबन्धिनी ॥ ३५ ॥

विशोका वा ज्योतिष्मती॥ ३६॥

वीतरागविषयं वा चित्तम्॥ ३७॥

स्वप्ननिद्राज्ञानालम्बनं वा ॥ ३८ ॥

यथाभिमतध्यानाद् वा ॥ ३९॥

परमाणु परममहत्त्वान्तोऽस्य वशीकारः॥ ४० ॥

क्षीणवृत्तेरभिजातस्येव मणेग्रहीतृग्रहणग्राह्येषु

तत्स्थतदञ्जनतासमापत्तिः॥ ४१॥

तत्र शब्दार्थज्ञानविकल्पैः संकीर्णा सवितर्का समापत्तिः  
॥४२॥

स्मृतिपरिशुद्धौ स्वरूपशून्येवार्थमात्रनिर्भासा

निर्वितर्का॥ ४३॥

एतयैव सविचारा निर्विचारा च सूक्ष्मविषया व्याख्याता ॥ ४४ ॥

सून्नमविषयत्वं चालिङ्गपर्यवसानम् ॥ ४५ ॥

ता एव सबीजः समाधिः॥ ४६॥

निर्विचारवैशारद्येऽध्यात्मप्रसादः॥ ४७ ॥

ऋतंभरा तत्र प्रज्ञा ॥ ४८॥

श्रुतानुमानप्रज्ञाभ्याम् अन्यविषया विशेषार्थत्वात् ॥ ४९॥

तज्जः संस्कारो न्यसंस्कारप्रतिबन्धी ॥ ५० ॥

तस्यापि निरोधे सर्वनिरोधान् निर्बीजःसमाधिः ॥५१॥

इति पतञ्जलिविरचिते योगसूत्रे प्रथमः समाधिपादः।

द्वितीयः साधनपादः।

तपःस्वाध्यायेश्वरप्रणिधानानि क्रियायोगः॥१॥

समाधिभावनार्थः क्लेशतनूकरणार्थश्च ॥ २॥

अविद्यास्मितारागद्वेषाभिनिवेशाः क्लेशाः ॥३॥

अविद्या क्षेत्रम् उत्तरेषां प्रसुप्ततनुविच्छिन्नोदाराणाम् ॥ ४॥

अनित्याशुचिदुःखानात्मसु नित्यशुचिसुखात्मख्यातिरविद्या ॥५॥

दृग्दर्शनशत्तयोरेकात्मतेवास्मिता ॥६॥

सुखानुशयी रागः॥ ७॥

दुःखानुशयी द्वेषः॥ ८॥

स्वरसवाही विदुषोऽपि तथारूढो भिनिवेशः॥ ९॥

ते प्रतिप्रसवहेयाः सून्नमाः॥१०॥

ध्यानहेयास्तद्वृत्तयः॥ ११॥

क्लेशमूलः कर्माशयो दृष्टादृष्टजन्मवेदनीयः॥ १२ ॥

सति मूले तद्विपाको जात्यायुर्भोगाः॥ १३॥

ते ह्लादपरितापफलाः पुण्यापुण्यहेतुत्वात् ॥ १४ ॥

परिणामतापसंस्कारदुःखैर्गुणवृत्तिविरोधाच् च दुःखम्

एव सर्वं विवेकिनः॥१५॥

हेयं दुःखम् अनागतम् ॥ १६ ॥

द्रष्टृदृश्ययोः संयोगो हेयहेतुः ॥ १७ ॥

प्रकाशक्रियास्थितिशीलं भूतेन्द्रियात्मकं भोगापवर्गार्थं

दृश्यम् ॥१८॥

विशेषाविशेषलिङ्गमात्रालिङ्गानि गुणपर्वाणि ॥१९॥

द्रष्टा दृशिमात्रः शुद्धोऽपि प्रत्ययानुपश्यः॥ २० ॥

तदर्थ एव दृश्यस्यात्मा ॥ २१॥

कृतार्थं प्रति नष्टम् अप्यनष्टं तदन्यसाधारणत्वात् ॥ २२ ॥ स्वस्वामिशक्त्योःस्वरूपोपलब्धिहेतुः संयोगः॥ २३॥

तस्य हेतुरविद्या ॥ २४॥ तदभावात् संयोगाभावो हानं । तदृशेः कैवल्यम्॥ २५॥

विवेकख्यातिरविप्लवा हानोपायः॥ २६ ॥

तस्य सप्तधा प्रान्तभूमिः प्रज्ञा ॥ २७॥

योगाङ्गानुष्ठानाद् अशुद्धिक्षये ज्ञानदीप्तिरा

विवेकख्यातेः॥ २८॥

यमनियमासनप्राणायामप्रत्याहारधारणाध्यानसमाधयोऽष्टाव

अङ्गानि ॥ २९॥

अहिंसासत्यास्तेयब्रह्मचर्यापरिग्रहा यमाः॥ ३० ॥

जातिदेशकालसमयानवच्छिन्नाः सार्वभौमा महाव्रतम् ॥ ३१ ॥

शौचसंतोषतपःस्वाध्यायेश्वरप्रणिधानानि नियमाः॥ ३२ ॥

वितर्कबाधने प्रतिपक्षभावनम् ॥ ३३॥

वितर्का हिंसादयः कृतकारितानुमोदिता लोभक्रोधमोहपूर्वका

मृदुमध्याधिमात्रा दुःखाज्ञानानन्तफला इति

प्रतिपक्षभावनम् ॥ ३४॥

अहिंसाप्रतिष्ठायां तत्सन्निधौ वैरत्यागः॥ ३५॥

सत्यप्रतिष्ठायां क्रियाफलाश्रयत्वम्॥ ३६ ॥

अस्तेयप्रतिष्ठायां सर्वरत्नोपस्थानम् ॥ ३७॥

ब्रह्मचर्यप्रतिष्ठायां वीर्यलाभः ॥ ३८ ॥

अपरिग्रहस्थैर्ये जन्मकथंतासंबोधः॥ ३९॥

शौचात् स्वाङ्गजुगुप्सा परैरसंसर्गः॥ ४० ॥ सत्त्वशुद्धिसौमनस्यैकाग्रयेन्द्रियजयात्मदर्शनयोग्यत्वानि

च॥ ४१॥

संतोषाद् अनुत्तमः सुखलाभः॥ ४२ ॥

कायेन्द्रियसिद्धिरशुद्धिक्षयात् तपसः॥ ४३ ॥

स्वाध्यायाद् इष्टदेवतासंप्रयोगः॥ ४४ ॥

समाधिसिद्धिरीश्वरप्रणिधानात् ॥ ४५ ॥

स्थिरसुखम् आसनम् ॥ ४६॥

प्रयत्नशैथिल्यानन्तसमापत्तिभ्याम् ॥ ४७॥

ततो द्वन्द्वानभिघातः॥ ४८॥

तस्मिन् सति श्वासप्रश्वासयोर्गतिविच्छेदः प्राणायामः॥ ४९॥

बाह्याभ्यन्तरस्तम्भवृत्तिः देशकालसंख्याभिः

परिदृष्टो दीर्घसून्नमः॥५०॥

बाह्याभ्यन्तरविषयाक्षेपी चतुर्थः॥ ५१॥

ततः क्षीयते प्रकाशावरणम् ॥ ५२ ॥

धारणासु च योग्यता मनसः॥ ५३॥

स्वस्वविषयासंप्रयोगे चित्तस्य स्वरूपानुकार इवेन्द्रियाणां  
प्रत्याहारः॥ ५४॥

ततः परमा वश्यतेन्द्रियाणाम्॥ ५५ ॥

इति पतञ्जलिविरचिते योगसूत्रे द्वितीयः साधनपादः।

तृतीयः विभूतिपादः।

देशबन्धश्चित्तस्य धारणा ॥१॥

तत्र प्रत्ययैकतानता ध्यानम् ॥ २॥

तद् एवार्थमात्रनिर्भासं स्वरूपशून्यम् इव समाधिः ॥ ३॥

त्रयम् एकत्र संयमः॥ ४॥

तज्जयात् प्रज्ञाऽऽलोकः॥५॥

तस्य भूमिषु विनियोगः॥६॥

त्रयम् अन्तरङ्गं पूर्वेभ्यः॥ ७॥

तद् अपि बहिरङ्गंनिर्बीजस्य ॥ ८॥

व्युत्थाननिरोधसंस्कारयोरभिभवप्रादुर्भावौ

निरोधक्षणचित्तान्वयो निरोधपरिणामः॥ ९॥

तस्य प्रशान्तवाहिता संस्कारात्॥ १० ॥

सर्वायतैकाग्रतयोः क्षयोदयौ चित्तस्य समाधिपरिणामः॥ ११ ॥

ततः पुनः शान्तोदितौ तुल्यप्रत्ययौ चित्तस्यैकाग्रतापरिणामः॥ १२॥

एतेन भूतेन्द्रियेषु धर्मलक्षणावस्थापरिणामा व्याख्याताः

॥ १३॥

शान्तोदिताव्यपदेश्यधर्मानुपाती धर्मी ॥ १४ ॥

क्रमान्यत्वं परिणामान्यत्वे हेतुः॥ १५ ॥

परिणामत्रयसंयमाद् अतीतानातज्ञानम् ॥ १६ ॥

शब्दार्थप्रत्ययानाम् इतरेतराध्यासात् संकरः।

तत्प्रविभागसंयमात् सर्वभूतरुतज्ञानम् ॥ १७ ॥

संस्कारसाक्षत्करणात् पूर्वजातिज्ञानम् ॥ १८ ॥

प्रत्ययस्य परचित्तज्ञानम्॥ १९॥

न च तत् सालम्बनं तस्याविषयीभूतत्वात् ॥ २०॥

कायरूपसंयमात् तद्ग्राह्यशक्तिस्तम्भे

चक्षुःप्रकाशासंप्रयोगेऽन्तर्धानम् ॥ २१ ॥

एतेन शब्दाद्यन्तर्धानमुक्तम्

सोपक्रम निरुपक्रमं च कर्म। तत्संयमाद् अपरान्तज्ञानम्

अरिष्टेभ्यो वा ॥ २२॥

मैत्र्यादिषु बलानि ॥ २३॥

बलेषु हस्तिबलादीनि ॥ २४॥

प्रवृत्त्यालोकन्यासात् सून्नमव्यवहितविप्रकृष्टज्ञानम् ॥ २५ ॥

भुवनज्ञानं सूर्ये संयमात् ॥ २६ ॥

चन्द्रे ताराव्यूहज्ञानम्॥ २७ ॥

ध्रुवे तद्गतिज्ञानम् ॥ २८॥

नाभिचक्रे कायव्यूहज्ञानम् ॥ २९ ॥

कण्ठकूपे क्षुत्पिपासानिवृत्तिः॥ ३०॥

कूर्मनाड्यां स्थैर्यम् ॥ ३१॥

मूर्धज्योतिषि सिद्धदर्शनम् ॥ ३२॥

प्रातिभाद् वा सर्वम् ॥ ३३॥

हृदये चित्तसंवित्॥ ३४ ॥

सत्त्वपुरुषयोरत्यन्तासंकीर्णयोः प्रत्ययाविशेषो भोगः

परार्थत्वात् स्वार्थसंयमात् पुरुषज्ञानम् ॥ ३५ ॥

ततः प्रातिभश्रावणवेदनादास्वादवार्ता जायन्ते ॥ ३६ ॥

ते समाधाव् उपसर्गा। व्युत्थाने सिद्धयः॥ ३७॥

बन्धकारणशैथिल्यात् प्रचारसंवेदनाच् च चित्तस्य

परशरीरावेशः॥ ३८॥

उदानजयाज्जलपङ्ककण्टकादिष्वसङ्ग उत्क्रान्तिश्च ॥ ३९॥

समानजयात् प्रज्वलनम् ॥ ४०॥

श्रोत्राकाशयोः संबन्धसंयमाद् दिव्यं श्रोत्रम् ॥ ४१॥

कायाकाशयोः संबन्धसंयमाल् लघुतूलसमापत्तेश्चाकाशगमनम् ॥ ४२ ॥

बहिरकल्पिता वृत्तिर्महाविदेहा। ततः प्रकाशावरणक्षयः  
॥४३॥  
स्थूलस्वरूपसून्नमान्वयार्थवत्त्वसंयमाद्भूतजयः॥ ४४ ॥

ततोऽणिमादिप्रादुर्भावः कायसंपत् तद्धर्मानभिघातश्च ॥ ४५ ॥

रूपलावण्यबलवज्रसंहननत्वानि कायसंपत्॥ ४६॥

ग्रहणस्वरूपास्मितान्वयार्थवत्त्वसंयमाद् इन्द्रियजयः॥ ४७ ॥

ततो मनोजवित्वं विकरणभावः प्रधानजयश्च ॥ ४८ ॥

सत्त्वपुरुषान्यताख्यातिमात्रस्य सर्वभावाधिष्ठातृत्वं

सर्वज्ञातृत्वं च ॥ ४९॥

तद्वैराग्यादपि दोषवीजक्षये कैवल्यम् ॥ ५० ॥

स्थान्युपनिमन्त्रणे सङ्गस्मयाकरणं पुनः

अनिष्टप्रसङ्गात् ॥ ५१॥

क्षणतत्क्रमयोः संयमादविवेकजं ज्ञानम् ॥ ५२॥

जातिलक्षणदेशैरन्यताऽनवच्छेदात् तुल्ययोस्ततः प्रतिपत्तिः॥ ५३॥

तारकं सर्वविषयं सर्वथाविषयम् अक्रमं चेति विवेकजं ज्ञानम्॥ ५४॥

सत्त्वपुरुषयोः शुद्धिसाम्ये कैवल्यम् इति ॥ ५५॥

इति पतञ्जलिविरचिते योगसूत्रे तृतीयो विभूतिपादः

चतुर्थः कैवल्यपादः।

जन्मौषधिमन्त्रतपःसमाधिजाः सिद्धयः॥१॥

जात्यन्तरपरिणामः प्रकृत्यापूरात्॥२॥

निमित्तम् अप्रयोजकं प्रकृतीनां। वरणभेदस्तु ततः क्षेत्रिकवत् ॥ ३॥

निर्माणचित्तान्यस्मितामात्रात् ॥ ४॥

प्रवृत्तिभेदे प्रयोजकं चित्तम् एकम् अनेकेषाम् ॥ ५॥

तत्र ध्यानजम् अनाशयम्॥६॥

कर्माशुक्लाकृष्णं योगिनः त्रिविधम् इतरेषाम् ॥ ७ ॥

ततस्तद्विपाकानुगुणानाम् एवाभिव्यक्तिर्वासनानाम् ॥ ८॥

जातिदेशकालव्यवहितानाम् अप्यानन्तर्यं

स्मृतिसंस्कारयोः एकरूपत्वात् ॥ ९॥

तासाम् अनादित्वं चाशिषो नित्यत्वात् ॥ १० ॥

हेतुफलाश्रयालम्बनैः संगृहीतत्वाद् एषाम् अभावे तदभावः

॥११॥

अतीतानागतं स्वरूपतोऽस्त्यध्वभेदाद् धर्माणाम् ॥ १२ ॥

ते व्यक्तसूक्षमा गुणात्मानः॥ १३ ॥

परिणामैकत्वाद् वस्तुतत्त्वम्॥ १४ ॥ वस्तुसाम्ये चित्तभेदात् तयोर्विभक्तः पन्थाः॥१५॥

न चैकचित्ततन्त्रं वस्तु तद् अप्रमाणकं तदा किं स्यात् ॥ १६ ॥

तदुपरागापेक्षत्वात् चित्तस्य वस्तु ज्ञाताज्ञातम् ॥ १७ ॥

सदा ज्ञाताश्चित्तवृत्तयस्तत्प्रभोः पुरुषस्यापरिणामित्वात्॥ १८ ॥

न तत् स्वाभासंदृश्यत्वात्॥१९॥

एकसमये चोभयानवधारणम्॥ २० ॥

चित्तान्तरदृश्ये बुद्धिबुद्धेरतिप्रसङ्गः स्मृतिसंकरश्च ॥ २१ ॥

चितेरप्रतिसंक्रमायास्तदाकारापत्तौ स्वबुद्धिसंवेदनम् ॥ २२ ॥

द्रष्टृदृश्योपरक्तं चित्तं सर्वार्थम् ॥ २३॥

तदसंख्येयवासनाचित्रम् अपि परार्थं संहत्यकारित्वात्  
॥ २४ ॥

विशेषदर्शिन आत्मभावभावनाविनिवृत्तिः ॥ २५॥

तदा विवेकनिम्नं कैवल्यप्राग्भारं चित्तम् ॥ २६ ॥

तच्छिद्रेषु प्रत्ययान्तराणि संस्कारेभ्यः॥ २७॥

हानम् एषां क्लेशवदुक्तम् ॥ २८॥

प्रसंख्यानेऽप्यकुसीदस्य सर्वथाविवेकख्यातेर्धर्ममेघः समाधिः॥ २९॥

ततः क्लेशकर्मनिवृत्तिः॥ ३०॥

तदा सर्वावरणमलापेतस्य ज्ञानस्याऽनन्त्याज्ज्ञेयम् अल्पम् ॥ ३१ ॥

ततः कृतार्थानां परिणामक्रमपरिसमाप्तिर्गुणानाम्

॥ ३२॥

क्षणप्रतियोगी परिणामापरान्तनिर्ग्राह्यः क्रमः ॥ ३३॥

पुरुषार्थशून्यानां गुणानां प्रतिप्रसवः कैवल्यं

स्वरूपप्रतिष्ठा वा चितिशक्तिरेति ॥ ३४ ॥

इति पतञ्जलिविरचिते योगसूत्रे चतुर्थः कैवल्यपादः।

॥ इति पातञ्जलयोगसूत्राणि ॥

दोचुमेन्त

\]
