+++
TITLE = "सत्यद्वयावतारनाम"
AUTHOR = "दीपङ्करश्रीज्ञान-आचार्यः"
DOMAIN = "दर्शनानि"
SUB-DOMAIN = "बौद्धदर्शनम्"
LANGUAGE = "संस्कृतम्"
TRANSLATOR = "वीर्यसिंहः"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-3797"
url = "https://www.ebharatisampat.in/readbook3.php?bookid=NDMzNjc0MjM3Nzk0NDYz&pageno=MjI0MjQyNjk5NTk="
title = "सत्यद्वयावतारनाम"

+++
[[सत्यद्वयावतारनाम	Source: [EB](https://www.ebharatisampat.in/readbook3.php?bookid=NDMzNjc0MjM3Nzk0NDYz&pageno=MjI0MjQyNjk5NTk=)]]

\[

<div id="page-content" class="page-content" style="line-height: 20px">

<div class="row" style="display: block;">

<div class="col-lg-12" style="height:800px;">

<div id="style2" class="content app scrollbar" finder-content="" finder-scroll-offset="175" finder-wrapper="">

<div id="content" class="content" style="line-height: 40px;">







**सत्यद्वयावतारनाम**



॥ नमो महाकारुणिकाय ॥

द्वे सत्ये समुपाश्रित्य बुद्धानां धर्मदेशना ।  
लोकसंवृतिसत्यं च सत्यं च परमार्थतः ॥ १ ॥  
संवृत्तिर्मन्यते द्वेधा मिथ्या च तथता तथा ।  
आद्या द्विधोदचन्द्रश्च कुसिद्धान्तवितर्कणा ॥ २ ॥  
अविचारैकरम्या च विनाशोत्पादधर्मिणी ।  
अर्थक्रियासमर्था च तथतासंवृतिर्मता ॥ ३ ॥  
एक एवपरो ह्यर्थः परैश्च द्विविधो मतः ।  
न काचिद्धर्मता सिद्धा कुतो द्वित्र्यादिकं भवेत् ॥ ४ ॥  
अनुत्पादनिरोधादि देशनावाक्यलक्षितम् ।  
परमार्थाभिन्नशीलत्वान्नैव धर्मा न धर्मता ॥ ५ ॥  
शून्यतायां विभेदस्तु किञ्चिन्मात्रं न विद्यते ।  
निर्विकल्पतया बोधे शून्यतादृष्टिरुच्यते ॥ ६ ॥  
उक्तं सूत्रे सुगम्भीरे तद्दर्शनमदर्शनम् ।  
तत्र द्रष्टा न दृश्यं चाप्यनादिनिधनं शिवम् ॥ ७ ॥  
निर्विकल्पं निरालम्बं भावाभावविवर्जितम् ।  
अनाश्रयाप्रतिष्ठानमतुल्यं निर्गतागतम् ॥ ८ ॥  
अनिर्वाच्यमनाभासं निर्विकारमसंस्कृतम् ।  
योगिगम्यमिदं क्लेशज्ञेयावरणवर्जितम् ॥ ९ ॥  
प्रत्यक्षमनुमानञ्च तद्द्वयं बौद्धसम्मतम् ।  
उभाभ्यां शून्यता गम्येत्यर्वाग्दृङ्मोहभाषितम् ॥ १० ॥  
प्रसज्येद्धर्मताज्ञानं तीर्थिके श्रावकेऽपि च ।  
विज्ञानिनाञ्च किं वाच्यं माध्यमिकेऽविरुद्धता ॥ ११ ॥  
तर्हि सर्वेऽपि सिद्धान्ता मानमेयतया समाः ।  
सर्वतर्कविरुद्धत्वान्मानमेयापि धर्मता ॥ १२ ॥  
बाहुल्येन कथं न स्यात्प्रत्यक्षं चानुमा वृथा ।  
तीर्थ्यवादनिवृत्यर्थं विद्वद्भिः कृतयः कृताः ॥ १३ ॥  
सविकल्पाविकल्पाभ्यां ज्ञानाभ्यां नावगम्यते ।  
आगमेऽपि स्फुटं विद्वानाचार्यो भव्य आह च ॥ १४ ॥  
शून्यतावगता केन व्याकृता या तथागतैः ।  
नागान्तेवासिचन्द्रो हि धर्मतासत्यदर्शकः ॥ १५ ॥  
ततः परम्पराम्नायैर्धर्मतासत्यगम्यता ।  
धर्मस्कन्धसहस्राणि चत्वार्युक्तान्यशीति च ॥ १६ ॥  
धर्मतान्तर्गतं सर्वं मुक्तिस्तु शून्यताबोधेस्  
तदर्था शेषभावना तथ्यसंवृतिमाधूय ॥ १७ ॥  
शून्यताभ्यसने सति संवृतिहेतोःपुण्यादेः ।  
परलोकाच्च वञ्च्यते विविक्तार्थमजानानः ॥ १८ ॥  
स्वल्पश्रुतिसमाश्रितः यो नरः पुण्यकृन्नास्ति ।  
नष्टः कापुरुषस्तु सः विनाशयति दुर्दृष्टा ॥ १९ ॥  
शून्यता मन्दमेधसं चन्द्राचार्य उवाचैवम् ।  
उपायभूतं व्यवहारसत्यमुपेयभूतं परमार्थसत्यम् ॥ २० ॥  
द्वयोर्विभेदं न हि वेद यो स व्रजेदपायं विपरीतबोधात् ।  
व्यवहारमनागम्य परमार्थो न देश्यते ॥ २१ ॥  
तथ्यसंवृतिसोपानमन्तरेण विपश्चितः ।  
तत्त्वप्रासादशिखरारोहणं न हि युज्यते ॥ २२ ॥  
यथायं संवृतेर्भासो युक्त्या किञ्चिन्न लभ्यते ।  
परमार्थस्त्वलब्धत्वमादिसंस्थितधर्मता ॥ २३ ॥  
हेतुप्रत्ययजन्यत्वात्संवृतिर्भासवन्मता ।  
अयुक्तं शोधितुं चेत्कैर्जलचन्द्रादिविनिर्मितम् ॥ २४ ॥  
नानाप्रत्ययजन्यत्वात्सिद्धो भासोऽखिलस्ततः ।  
प्रत्ययानां तु विच्छेदात्संवृत्त्यापि न सम्भवः ॥ २५ ॥  
एवं दृष्टेरसंमोहाज्जाते चर्याविशोधने ।  
उन्मार्गेऽगमनं कृत्वाकनिष्ठं स्थानमाप्नुयात् ॥ २६ ॥  
आयुष्यमल्पं बाहुलाश्च विद्या आयुःप्रमाणं च कियन्न विद्मः ।  
स्वाभीष्टमेव प्रतिलम्भनीयं हंसैर्यथा क्षीरमिवाम्बुमध्यात् ॥ २७ ॥  
अर्वाग्दृशा मोहवशेन चापि क्षमो न सत्यद्वयनिर्णयेऽपि ।  
उक्तीर्गुरूणामिह सम्प्रतीत्य न्यस्तं द्वयं नागमतं हि सत्यम् ॥ २८ ॥  
राज्ञोऽनुरोधेन सुवर्णद्वीपे कृतेऽत्र श्राद्धो यदि वा जनोऽद्य ।  
गृह्णातु सम्यक्सुपरीक्षणेन न श्रद्धया नैव च गौरवेण ॥ २९ ॥  
सौवर्णराजेन गुरोःफलेन संप्रेषितो देवमतिर्हि भिक्षुः ।  
तस्याग्रहात्सत्यद्वयावतारो युक्त्या सुधीभिस्त्विह वीक्षणीयः ॥ ३० ॥

**आचार्यदीपङ्करश्रीज्ञानविरचितः सत्यद्वयावतारः समाप्तः ।**

**तेनैव पण्डितेन अनुवादकेन वीर्यसिंहेन चानूद्य संशोध्य च निर्णीतः।**

**---------------------------------------------------**



</div>

<div id="alert" class="alert alert-danger text-center" style="display: none;">

![](include/loader.gif) **Please Wait....**

</div>

<div id="complete" class="alert alert-success text-center" style="display: block;">

**End Of Book**

</div>

</div>

</div>

</div>

</div>

\]
