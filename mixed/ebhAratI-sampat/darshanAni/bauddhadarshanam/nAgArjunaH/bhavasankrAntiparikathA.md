+++
title = "भवसङ्क्रान्तिपरिकथा"
author = "नागार्जुनः"
domain = "दर्शनानि"
sub-domain = "बौद्धदर्शनम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3663"
source_url = "https://www.ebharatisampat.in/readbook3.php?bookid=Njg3MTk5NTMyNDM2MTUz&pageno=MjI0MjQyNjk5NTk="

+++
[[भवसङ्क्रान्तिपरिकथा	Source: [EB](https://www.ebharatisampat.in/readbook3.php?bookid=Njg3MTk5NTMyNDM2MTUz&pageno=MjI0MjQyNjk5NTk=)]]

\[





**नागार्जुनकृत भवसङ्क्रान्तिपरिकथा**



नमः कुमारभूताय मञ्जुश्रिये ।

भावान्न जायतेऽभावो नाभावादपि जायते ।  
भाव उत्पद्द्यते नित्यं भाबो भ्रान्तिः खपुष्पवत् ॥ १ ॥  
सति धर्मे नभस्तुल्ये खतुल्यं जायते परम् ।  
प्रतीत्य सर्व खसमं भावस्तस्मादभाववान् ॥ २ ॥  
स्बभावतः कर्म नास्ति हेतुर्नास्ति फलं न च ।  
न विद्द्यत इदं सर्बं लोको नास्ति न भञ्जनम् ॥ ३ ॥  
अनुत्पन्नश्च यो भावः परं (स) जनयेत्कथम् ।  
लोकः प्रथमतोऽजातः केनापि न हि निर्मितः ।  
सोमसिंहपुरीतुल्यो लोको भ्रम्यत्यनर्थके ॥ ४ ॥  
लोको विकल्पदुत्पन्नो विकल्पश्चित्तसंभवः ।  
चित्तं हि कायाश्रयकं तस्मात्कायो विचार्यते ॥ ५ ॥  
रूपं शून्यं वेदना निःस्वभावा संज्ञा नास्ते नास्ति संस्कारभावः ।  
भूतं हित्वा चित्तचैत्ते च नस्तस्तस्मात्कायः कल्पहीनस्वभावः ॥ ६ ॥  
चित्त नास्ति न धर्मास्ते न कायो नापि धातवः ।  
अद्वयीकरणं हीदं तत्त्वं विद्वद्भिरुच्यते ॥ ७ ॥  
अनालम्बमिदं सर्वमनालम्बं प्रभाषितम् ।  
कृत्वा मतिमनालम्बामनालम्बं समुद्धितम् ॥ ८ ॥  
दानशीलक्षमावीर्यध्यानादौ सुनिषेविते ।  
अचिरेणैव कालेन परमां बोधिमाप्स्यति ॥ ९ ॥  
उपायप्रज्ञयोस्थित्वा सत्त्वांश्च करुणापयेत् ।  
सर्वज्ञानं शिघ्रमेव लप्स्यते नहि संशयः ॥ १० ॥  
नाममात्रमिदं सर्वं संज्ञामात्रे प्रतिष्ठितम् ।  
नाभिधानात्पृथग्भूतमभिधेयं न विद्यते ॥ ११ ॥  
अनामकाः सर्वधर्मा निरात्मानः प्रकीर्तिताः ।  
इमे धर्मा अभूताश्च कल्पनायाः समुद्धिताः ।  
कल्पना सापि शून्येयं यया शून्येति कल्पिताः ॥ १२ ॥  
चक्षु पश्यति रूपाणि तत्त्ववक्त्रा यदुच्यते ।  
मिथ्याभिमानलोकस्य सांवृतं सत्यमीरितम् ॥ १३ ॥  
सामग्र्या दर्शनं यत्र प्रकाशयति नायकः ।  
प्राहोपचारभूमिं तां परमार्थस्य बुद्धिमान् ॥ १४ ॥  
न चक्षुः प्रेक्षते रूपं मनो धर्मान्न्वेत्ति च ।  
एतत्तु परं सत्यं लोकस्य विषयो न यत् ॥ १५ ॥  
चक्षुर्नास्ति न रूपञ्च दृश्यं नास्ति न मनस्क्रिया ।  
चित्तं स्वप्नसमं भ्रान्तिः सर्वं न सदसन्न च ॥ १६ ॥



**आचार्य आर्यनागार्जुनकृत भवसङ्क्रान्तिपरिकथा सम्पूर्णा ॥**

**---------------------------------------**

\\Z




\]
