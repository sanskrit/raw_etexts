+++
title = "धर्मपदपठनम्"
domain = "दर्शनानि"
sub-domain = "बौद्धदर्शनम्"
language = "संस्कृतम् प्राकृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3703"
source_url = "https://www.ebharatisampat.in/read_chapter.php?bookid=NjY2ODg2NTgwNDc0NTUz"

+++
[[धर्मपदपठनम्	Source: [EB](https://www.ebharatisampat.in/read_chapter.php?bookid=NjY2ODg2NTgwNDc0NTUz)]]

\[



**सिद्धं नमः सर्व्वबुद्धधम्मार्य्यसंघेभ्यः**



**अप्रमादवर्गः**

१ १  
मनोपूर्व्वंगमा धम्मा मनोश्रेष्ठा मनोजवा ।  
मनसा च प्रदुष्टेन भाषते वा करोति वा ।  
ततो नं दुखमन्नेति चक्रं वा वहतो पदं ॥  
३१ः२३  
मनःपूर्वङ्गमा धर्मा मनःश्रेष्ठा मनोजवाः ।  
मनसा हि प्रदुष्टेन भाषते वा करोति वा ।  
ततस्तं दुःखमन्वेति चक्रं वा वहतो पदम् ॥

२ २  
म\[नोपूर्व्वं\]गमा धम्मा मनोश्रेष्ठा मनोजवा ।  
मनसा च प्रसन्नेन भाषते वा करोति वा ।  
ततो नं सुखमन्नेति च्छाया वा अनपायिनी ॥  
३१ः२४  
मनःपूर्वङ्गमा ध्र्मा मनःश्रेष्ठा मनोजवा ।  
मनसा च प्रसन्नेन भाषते वा करोति वा ।  
ततस्तं सुखमन्वेति च्छाया वा अनुगमिनी ॥

३ १५  
इह शोचति प्रेच्च शोचति पापकम्\[मो उभय\]त्थ शोचति ।  
सो शोचति सो विहंन्यति दृष्टा कम्मकिलेशमात्तनो ॥  
२८ः३४  
इह शोचति प्रेत्य शोचति पापकम्मा हि उभयत्र शोचति ।  
स हि शोचति स प्रशोचति दृष्ट्वा कर्म हि क्लिष्टमात्मनः ॥

४ १६  
इह नन्दति प्रेच्च नन्दति कतपुंञो उभयत्थ नन्दति ।  
सो नन्दति \[ \]दति दृष्टा कम्मविशुद्धिमात्तनो ॥  
२८ः३५  
इह नन्दति प्रेत्य नन्दति कृतपुण्यो ह्युभयत्र नन्दति ।  
स हि नन्दति स प्रमोदते दृष्ट्वा कर्म विशुद्धमात्मनः ॥

५ ३  
आक्रोशि ममवधि मं अजिनि ममहासि मे ।  
ये तानि उपनह्यन्ति वेरं तेसं न शाम्यति ॥  
१४ः९  
आक्रोशन्मामवोचन्माम् अजयन्मामजापयेत् ।  
अत्र ये ह्युपनह्यन्ति वैरं तेषां न शाम्यति ॥

६ ४  
आक्रो\[षि मं\] अवधि मं अजिनि ममहासि मे ।  
ये तानि नोपनह्यन्ति वेरं तेसमुपशम्यति ॥  
१४ः१०  
आक्रोशन्मामवोचन्माम् अजयन्मामजापयेत् ।  
अत्र ये नोपनह्यन्ति वैरं तेषां प्रशाम्यति ॥

७ ७  
शुभाऽनुपश्शिं विहरन्तं इन्द्रियेसु असंवृतं ।  
\[भोजन\]म्हि अमात्तंञू कुशीदं हीनवीरियं ॥  
तं वे प्रसहते मारो वातो रुक्खं व दुब्बलं ।  
२९ः१५  
शुभानुदर्शिनं नित्यम् इद्रियैश्चाप्यसंवृतं ।  
भोजने चाप्यमात्रज्ञं हीनं जागरिकासु च ।  
तं वै प्रसहते रागो वातो वृक्षमिवाबलं ।

८ ८  
अशुभानुपश्शिं विहरन्तं इन्द्रियेषु सुसंवृतं ॥  
भोजनम्हि च मा\[ \]द्धमारद्धवीरियं ।  
तं वे न प्रसहते मारो वातो शेलं व पर्व्वतं ॥  
२९ः१६  
अशुभानुदर्शिनं नित्यम् इन्द्रियैश्च सुसंवृतं ।  
भोजने चापि मात्रज्ञं युक्तं जागरिकासु च ।  
तं न प्रसहते रागो वातः शैलमिव स्थिरं ॥

९ ३२८  
सचे लभेया निपकं सप्रंञं साद्धिंचरं साधुविहारधीरं ।  
अधिभूय सब्बाणि परिश्रव्\[ \] चरेया तेनात्तमनो सतीमा ॥  
१४ः१३  
स चेल्लभेद्वै निपकं सहायं लोके चरं साधु हि नित्यमेव ।  
अधिभूय सर्वाणि परिस्रवाणि चरेत तेनाप्तमना स्मृतात्मा ॥

१० ३२९  
न चे लभेया निपकं सप्रंञं साद्धिंचरं साधुविहारधीरं ।  
राजा व राष्टं विजितं प्रहाय एको च्चरे मातंगारन्ने व नागो ॥  
१४ः१४  
न चेल्लभेत्वै निपकं सहायं लोके च रं साधु हि नित्यमेव ।  
राजेव राष्ट्रं विपुलं प्रहाय एकश्चरेन्न च पापानि कुर्यात् ॥

११ ३३०  
एकस्स चरितं श्रेयो नास्ति बाले बितीयता ।  
एको च्चरे न च पापानि कयिरा अप्पुस्सुको मातंगारन्ने व नागो ॥  
१४ः१६  
एकस्य चरितं श्रेयो न तु बालः सहायता ।  
एकश्चरेन्न च पापानि कुर्याद् अल्पोत्सुकोऽरण्यगतै व नागः ॥

१२  
छन्ददोषभया मोहा यो धम्ममतिवत्तति ।  
नीहीरते तस्स यशो कालपक्खे व चन्द्रमा ॥

१३  
छन्ददोषभया मोहा यो धम्मं नातिवत्तति ।  
आपूरते तस्स यशो शुक्लपक्खे व चन्दरमा ॥

१४ २१  
अप्रमादो अमतपदं प्रमादो मच्चुनो पदं ।  
अप्रमत्ता न म्रीयन्ति ये प्रमत्ता यथा मता ॥  
४ः१  
अप्रमादो ह्यमृतपदं प्रमादो मत्युनः पदम् ।  
अप्रमत्ता न म्रियन्ते ये प्रमत्ताः सदा मृताः ॥

१५ २२  
एतं विशेषतं न्यात्ता अप्रमादम्हि पण्डिता ।  
अप्रमादे प्रमोदन्ति अयिराणां गोचरे रता ॥  
४ः२  
एतं विशेषतां ज्ञात्वा ह्यप्रमादस्य पण्डितः ।  
अप्रमादं प्रमुद्येत नित्यमार्यः स्वगोचरम् ॥

१६ २३  
ते झायिनो साततिका निच्चं दृढपराक्रमा ।  
फुसन्ति धीरा निब्बाणं योगच्छेममनुत्तरं ॥  
४ः३  
अप्रमत्ताः साततिका निच्चं दृढपराक्रमाः ।  
स्पृशन्ति धीरा निर्वाणं योगक्षेममनुत्तरम् ॥

१७ २६  
प्रमादमनुयुञ्जन्ति बाला दुम्मेधिनो जना ।  
अप्रमादन् तु मेधावी धनं श्रेष्ठं व रक्खति ॥  
४ः१०  
प्रमादमनुवर्तन्ते बाला दुर्मेधसो जनाः ।  
अप्रमादं तु मेधावी धनं श्रेष्ठीव रक्षति ॥

१८ २९  
अप्रमत्तो प्रमत्तेसु सुत्तेसु बहुजागरो ।  
अबलाष्षं व शीघ्राश्शो हेत्ता याति सुमेधसो ॥  
१९ः४  
अप्रमत्तः प्रमत्तेषु सुप्तेषु बहुजागरः ।  
अबलाश्व इव भद्राश्वं हित्वा याति सुमेधसम् ॥

१९ २८  
प्रमादमप्रमादेन यदा नुदति पण्डितो ।  
प्रंञाप्रासादमारुह्य अशोको शोकिनिं प्रजां ।  
पर्व्वतट्ठो व भोमऽट्ठे धीरो बाले अवेच्छति ॥  
४ः४  
प्रमादमप्रमादेन यदा नुदति पण्डितः ।  
प्रज्ञाप्रासादमारुह्य त्वशोकः शोकिनीं प्रजाम् ।  
पर्वतस्थैव भूमिस्थां धीरो बालानवेक्षते ॥

२० १७२  
पूर्व्वे चापि प्रमज्जित्ता यो पच्छा न प्रमज्जति ।  
सो इमं लोकं प्रभासेति अभ्रमुत्तो व चन्द्रमा ॥  
१६ः५  
यस्तु पूर्वं प्रमाद्येह पश्चाद्वै न प्रमाद्यते ।  
स इमं भासते लोकम् अभ्रमुक्तैव चन्द्रमाः ॥

२१  
पूर्व्वे चापि प्रमज्जित्ता यो पच्छा न प्रमज्जति ।  
सो इमां विसत्तिकां लोके सतो समतिवत्तति ॥  
१६ः६  
यस्तु पूर्वं प्रमाद्येह पश्चाद्वै न प्रमाद्यते ।  
स इमां विषक्तिकां लोके स्मृतः समतिवर्तते ॥

२२ ३२  
अप्रमादगरु भिक्खू प्रमादे भयदंशिनो ।  
अभव्वो परिहाणाय निब्बाणस्सेव सन्तिके ॥  
४ः३२  
अप्रमादरतो भिक्षुः प्रमादे भयदर्शकः ।  
अभव्यः परिहाणाय निर्वाणस्यैव सोऽन्तिके ॥

२३ ३१  
अप्रमादगरु भिक्खू प्रमादे भयदंशिनो  
संयोजनमणुत्थूलं दहमग्गीव गच्छति ।  
४ः२९  
अप्रमादरतो भिक्षुः प्रमादे भयदर्शकः ।  
संयोजनमणुस्थूलं दहन्नग्निरिव गच्छति ।

२४ ३२७  
अप्रमादरता होथ सं चित्तमनुरक्खथ ॥  
दुग्गा उद्धरथात्तानं पके सन्नो व कुञ्जरो ।  
४ः३६।४ः२७  
अप्रमादरता भवत स्वचित्तमनुरक्षत ॥  
दुर्गादुद्धरते त्मानं पङ्कसन्नैव कुञ्जरः ।

२५  
प्रमादे प्रमुदिनो निपका शीलसंवृता ॥  
ते वे काले प्राच्छन्ति यत्थ प्रात्तो न शोचति ।

२६  
प्रमादे प्रमोदेथ न कामरतिसन्धवे ॥  
एवं विहरनातापी शान्तचित्तोऽनुद्धतो ।  
चेतोशमथमनुयुत्तो दुक्खस्सन्तकरो सिया ॥

२७ २४  
उट्ठेया न प्रमज्जेया धम्मं सुचरितं चरे ।  
धम्मचारी \[ \] शेति अश्शिं लोके परम्हि च ॥  
४ः३५  
उत्तिष्ठेन्न प्रमाद्येत धर्मं सुचरितं चरेत् ।  
धर्मचारी सुखं शेते ह्यस्मिं लोके परत्र च ॥

२८ २४  
उट्ठाणवतो सतीमतो शुचिकम्मस्स निशाम्मकाणो ।  
संय्यतस्स च धम्मजीविनो अप्रमत्तस्स यशोऽस्स वद्धति ॥  
४ः६  
उत्थानवतः स्मृतात्मनः शुभचित्तस्य निशाम्यचारिणः ।  
संयतस्य हि धर्मजीविनो ह्यप्रमत्तस्य यशोऽभिवर्धते ॥

२९ २५  
उट्ठाणेनाऽप्रमादेन संय्यमेन दमेन च ।  
दीपं कयिराथ मेधावी यमोघो नाधिपूरति ॥  
४ः५  
उत्थानेनाप्रमादेन संयमेन दमेन च ।  
द्वीपं करोति मेधावी तमोघो नाभिमर्दति ॥

३० २८०  
उट्ठाणकालम्हि अनुट्ठिहानो युवा बली आलसिको उपको ।  
संसन्नसंकप्पमनो कुसीदो प्रंञाय माग्गमलसो न येति ॥  
३१ः३२  
उत्थानकालेषु निहीनवीर्यो वाचा बली त्वालसिको निराशः ।  
सदैव संकल्पहतः कुसीदो ज्ञानस्य मार्गं सततं न वेत्ति ॥

३१ १६७  
हीनं धम्मं न सेवेया प्रमादेन न सम्वसे ।  
मिच्छदृष्टिं न सेवेया न सिया लोकवद्धनो ॥  
४ः८  
हीनां धर्मं न सेवेत प्रमादेन न संवसेत् ।  
मित्यादृष्टिं न रोचेत न भवेल्लोकवर्धनः ॥

३२ २५९  
न तावता धम्मधरो यावता बहु भाषति ।  
यो तु अप्पं पि सोत्तान धम्मं कायेन फस्सये ।  
स वे धम्मधरो होति यो धम्मे न प्रमज्जति ॥  
४ः२१  
न तावता धर्मधरो यावता बहु भाषते ।  
यस्त्विहाल्पमपि श्रुत्वा धर्मं कायेन वै स्पृशेत् ।  
स वै धर्मधरो भवति यो धर्मे न प्रमाद्यते ॥

३३ ३७१  
धम्मं विचिनाथ अप्रमत्ता मा वो कामगुणा भ्रमेंसु चित्तं ।  
मा लोहगुडे गिलं प्रमत्तो क्रण्डे दुक्खमिदन् ति दह्यमानो ॥  
३१ः३१  
आतापि विहर त्वमप्रमत्तो मा ते कामगुणो मथेत चित्तम् ।  
मा लोहगुडां गिलेः प्रमत्तः क्रन्दं वै नरकेषु पच्यमानः ॥

**अप्रमादवग्गः**

**-------------------------------------------------**







**\*\*\*\*\* ब्राह्मणवर्गः \*\*\*\*\***



छिन्न सूत्रं पराक्राम्म भवं प्रणुद ब्राह्मण ।  
संखाराणां खयं ञात्ता अकथसो सि ब्राह्मण ॥  
३३ः६०  
छिन्धि स्रोतः पराक्रम्य कामां प्रणुद ब्राह्मण ।  
संकाराणां क्षयं ज्ञात्वा ह्यकृतज्ञो भविष्यसि ॥

३५  
यम्हि धम्मं विजानेया वृद्धम्हि दहरम्हि ।  
सक्कच्च नं नमस्सेया अग्गिहोत्रं व ब्राह्मणो ॥  
३३ः६४  
यस्य धर्मं विजानीयाद् वृद्धस्य दहरस्य वा ।  
सतृअत्यनं नमस्येत ह्यग्निहोत्रमिव द्विजः ॥

३६ ३९२  
यम्हि धम्मं विजानेया सम्मसंबुद्धदेशितं ।  
तमेव अपचायेया अग्गिहोत्रं व ब्राह्मणो ॥  
३३ः६६  
यस्य धर्मं विजानीयात् सम्यक्संबुद्धदेशितम् ।  
सत्कृत्यैनं नमस्येत ह्यग्निहोत्रमिव द्विजः ॥

३७  
न जटाहि न गोत्रेण न जाच्चा होति ब्राह्मणो ।  
यो तु बाहति पापानि अणुत्थूलानि सब्बशो ॥  
बाहना एव पापानां ब्राह्मणो ति प्रवुच्चति ।  
३३ः८  
न जटाभिर्न गोत्रेण न जात्या ब्राह्मणः स्मृतः ।  
यस्तु वाहयते पापान्य् अणुस्थूलानि सर्वशः ।  
वाहितत्वात्तु पापानां ब्राह्मणो वै निरुच्यते ॥

३८ ४०१  
वारी पुक्खरपत्ते वा आराग्रे-र्-इव सासवो ॥  
यो न लिप्पति कामेसु तमहं ब्रूमि ब्राह्मणं ।  
३३ः३०  
वारी पुष्करपत्रेणेव् आराग्रेणेव सर्षपः ।  
न लिप्यते यो हि कामैर् ब्रवीमि ब्राह्मणं हि तम् ॥

३९ ३८७  
उदयं तपति आदिच्चो रात्रिमाभाति चन्द्रमा ॥  
सन्नद्धो खत्तियो तपति झायिं तपति ब्राह्मणो ॥  
अथ सब्बे अहोरात्ते बुद्धो तपति तेजसा ॥  
३३ः७४  
दिवा तपति हादित्यो रात्रावाभाति चन्द्रमाः ।  
संनद्धः क्षत्रियस्तपति ध्यायी तपति ब्राह्मणः ।  
अथ नित्यमहोरात्रं बुद्धस्तपति तेजसा ॥

४० ३८५  
यस्स पारमपारं वा पारापारं न विज्जति ।  
वीतज्जरं विसंयुत्तं तमहं ब्रूमि ब्राह्मणं ॥

४१ ३८४  
यदा दयेसु धम्मेसु पारगू होति ब्राह्मणो ।  
अथस्स सब्बे संयोगा अत्थं गच्छन्ति जानतो ॥  
३३ः७२  
यदा हि स्वेषु धर्मेषु ब्राह्मणः पारगो भवेत् ।  
अथास्य सर्वसंयोगा अस्तं गच्छन्ति पश्यतः ॥

४२  
स खु सो खिणसंयोगो खीणमानपुनब्भवो ।  
संघावसेवी धम्मट्ठो संघं न उपेति वेदगू ॥  
६ः१०  
स तु विक्षीण संयोगः क्षीणमानो निरौपधिः ।  
कायस्य भेदात्सप्रज्ञः संख्यान्नोपैति निर्वृतः ॥

४३ ४०८  
अकक्कशिं विन्नपणिं गिरां सच्चमुदीरये ।  
ताय नाभिषपे कंचि तमहं ब्रूमि ब्राह्मणं ॥  
३३ः१७  
योऽकर्कशां विज्ञपनीं गिरं नित्यं प्रभाषते ।  
यया नाभिषजेत्कश्चिद् ब्रवीमि ब्राह्मणं हि तम् ॥

४४ ४०४  
असंसट्ठं गृहट्ठेहि अनगारेहि चूभयं ।  
अनोकसारिमप्पिच्छं तमहं ब्रूमि ब्राह्मणं ॥  
३३ः२०  
असंसृष्टं गृहस्थेभिर् अनगारैस्तथोभयं ।  
अनोकसारिणं तुष्टं ब्रवीमि ब्राह्मणं हि तं ॥

४५ ३९१  
यस्स कायेन वाचाय मनसा नास्ति दुक्कतं ।  
संवृतं त्रिसु ट्ठाएसु तमहं ब्रूमि ब्राह्मणं ॥  
३३ः१६  
यस्य कायेन वाचा च मनसा च न दुष्कृतम् ।  
सुसंवृतं तृभिः स्थानैर् ब्रवीमि ब्राह्मणं हि तम् ॥

४६ ३८९  
मा ब्राह्मणस्स प्रहरे नास्स मुच्चेय ब्राह्मणो ।  
धि ब्राह्मणस्स हन्तारं य स्स वा सु न मुच्चति ॥  
३३ः६३  
न ब्राह्मणस्य प्रहरेन् न च मुञ्चेत ब्राह्मणः ।  
धिग्ब्राह्मणस्य हन्तारं धिक्तं यष्च प्रमुञ्चति ॥

४७ २९४,२९५  
मातरं पठनं हन्ता राजानं दो च खत्तिये ।  
राष्टं सानुचरं हन्ता अनिघो चरति ब्राह्मणो ॥  
३३ः६१,६२  
मातरं पितरं हत्वा राजानं द्वौ च श्रोत्रियौ ।  
राष्ट्रं सानुचरं हत्वा अनिघो याति ब्राह्मणः ॥

४८ ४०३  
गम्भीरप्रंञं मेधाविं माग्गाऽमाग्गस्स कोविदं ।  
उत्तमात्थमनुप्रात्तं तमहं ब्रूमि ब्राह्मणं ॥  
३३ः३३  
गम्भीरबुद्धिं मेधाढ्यं मार्गामार्गेषु कोविदम् ।  
उत्तमार्थमनुप्राप्तं ब्रवीमि ब्राह्मणं हि तम् ॥

४९ ३८६  
झायिं विरजमासीनं कतकिच्चमनासवं ।  
उत्तमात्थमनुप्रात्तं तमहं ब्रूमि ब्राह्मणं ॥  
३३ः३२  
ध्यायिनं वीतरजसं कृतकृत्यमनासवम् ।  
क्षीणास्रवं विसंयुक्तं ब्रवीमि ब्राह्मणं हि तम् ॥

**ब्राह्मणवर्ग्गः**

-------------------------------------------------------



**\*\*\*\*\* कल्याणी \*\*\*\*\***


९६ ११६  
अभित्तरेथ कल्लाणे पापा चित्तं निवारये ।  
धंधं हि करतो पुंञं पापम्हि रमते मनो ॥  
२८ः२३  
अभित्वरेत कल्याणे पापाच्चित्तं निवारयेत् ।  
धन्धं हि कुर्वतः पुण्यं पापेषु रमते मनः ॥

९७ ११७  
कयिर चे पुरुषो पापं न नं कयिरा पुनप्पुनो ।  
न तम्हि छन्द\[ं\] कयिराथ दुक्खो पापस्स स\[ं\]चयो ॥  
२८ः२१  
कर्याच्चेत्पुरुषः पापं नैनं कुर्यात्पुनः पुनः ।  
न तत्र च्छन्दं कुर्वीत दुःखं पापस्य संचयः ॥

९८ ११८  
कयिर चे पुरुषो पु\[ं\]ञ\[ं\] कय्\[इ\]र चेन\[ं\] पुनप्पुनो ।  
तम्ह्\[इ\] एव छन्द\[ं\] कयिराथ सुखो पुंञस्स संचयो ॥  
२८ः२२  
कुर्यात्तु पुरुषः पुण्यं कुर्याच्चैनं पुनः पुनः ।  
तत्र च्छन्दं च कुर्वीत सुखं पुण्यस्य संचयः ॥

९९  
शुद्धस्सेव सदा फग्गू शुद्दस्सोऽपोषधो सदा ।  
शुद्धस्स शुचिकम्मस्स सदा संपज्जते व्रतं ॥  
१६ः१५  
शुद्धस्य हि सदा फल्गुः शुद्दस्य पोषथः सदा ।  
शुद्धस्य शुचिकर्मणः सदा संपद्यते व्रतम् ॥

१०० ३१४ ब्  
अकतं दुक्कतं श्रेयो पच्छा तपति दुक्कतं ।  
दुक्कतं मे कतं ति शोचति भूयो शोचति दोग्गतिं गतो ॥  
२९ः४१  
अकृतं कुकृताच्छ्रेयः पश्चात्तपति दुष्कृतं ।  
शोचते दुष्कृतं कृत्वा शोचते दुर्गतिं गतः ॥

१०१ ३१४ द्  
कतञ्च सुकतं साधु यं कत्ता नानुतप्पति ।  
सुकतं मे कतं ति नन्दति भूयो नन्दति सोग्गतिङ्गतो ॥  
२९ः४२  
कृतं तु सुकृतं श्रेयो यत्कृत्वा नानुतप्यते ।  
नन्दते सुकृतं कृत्वा नन्दते सोगतिं गतः ॥

१०२ ११९  
पापो पि पश्शते भद्रं याव पापं न पच्चति ।  
यदा तु पच्चते पापं अथ पापो पापानि पश्शति ॥  
२८ः१९  
पापोऽपि पश्यते भद्रं यावत्पापं न पच्यते ।  
यदा तु पच्यते पापम् अथ पापानि पश्यति ॥

१०३ १२०  
भद्रो पि पश्शते पापं याव भद्रं न पच्चति ।  
यदा तु पच्चते भद्रं अथ भद्रो भद्राणि पश्शति ॥  
२८ः२०  
भद्रोऽपि पश्यते पापं यावद्भद्रं न पच्यते ।  
यदा तु पच्यते भद्रम् अथ भद्राणि पश्यति ॥

१०४  
पापं पि करतो भद्रं याव पापं न पच्चति ।  
अथ पयिरागते काले पापो पापानि पश्शति ॥

१०५  
भद्रं पि करतो पापं याव भद्रं न पच्चति ।  
अथ पयिरागते काले भद्रो भद्राणि पश्शति ॥

१०६ १२४  
पाणिम्हि चे व्रणो नाऽस्स धारेया पाणिना विषं ।  
नाव्रणे विषमन्नेति नास्ति पापमकुर्व्वतो ॥  
२८ः१५  
पाणौ चास्य व्रणो न स्याद् धारयेत्पाणिना विषम् ।  
नाव्रणे क्रामति विषम् नास्ति पापमकुर्वतः ॥

१०७ ७१  
न हि पापकं कतं कम्मं सज्जं छीरं व मुच्छति ।  
दहन्तं बालमन्नेति भस्सछन्नो व पापको ॥  
९ः१७  
न हि पापकृतं कर्म सद्यः क्षीरमिव मूर्छति ।  
दहन्तद्बालमन्वेति भस्माछन्न इवानलः ॥

१०८  
न हि पापकं कतं कम्मं सज्जं शस्तं व कन्तति ।  
मरणोऽपेतो हि जानाति या गती पापकंमुनो ॥  
९ः१८  
न हि पापकृतं कर्म सद्यं शस्त्रमिव कृन्तति ।  
साम्पराये तु जानाति या गतिः पापकर्मणाम् ॥

१०९  
अनागतं पटिकयिराथ किच्चं मा वो किच्चं किच्चकाले व्यधेया ।  
तं तारिसं पटिकतकिच्चकारिं न नं किच्चं किच्चकाले व्यधेहि ॥  
१६ः१  
पूर्वं हि कृत्यं प्रतिजागरेत मा मे कृत्यं कृत्यकाले विहन्यात् ।  
तं नित्यकाले प्रतियत्यकारिणं नैव कृत्यं कृत्यकाले विहन्ति ॥

११०  
पटिकच्चेव तं कयिरा यं ञाय्या हितमात्तनो ।  
न शाकटिकमन्ति स्स मन्तं धीरो पराक्रमे ॥  
४ः१६  
प्रतियत्येव तत्कुर्याद् यज्जान्र्द्धितमात्मनः ।  
न शाकटिकचिन्ताभिर् मन्दं धीरः पराक्रमेत् ॥

१११  
यथा शाकटिको माग्गं समं हेत्ता महापथं ।  
विषमं माग्गमासाज्ज अक्खछिन्नो थ झायति ॥  
४ः१७  
यथा शाकटिको मार्गं समं हित्वा महापथम् ।  
विषमं मार्गमागम्य च्छिन्नाक्षः शोचते भृशम् ॥

११२  
एवं धम्मा अपक्रांम अधंममनुवत्तिय ।  
बालो मच्चुमुखं प्रात्तो अक्खछिन्नो व झायति ॥  
४ः१८  
एवं धर्मादपक्रम्य ह्यधर्ममनुवर्त्य च ।  
बालो मृत्युवशं प्रातच् छिन्नाक्ष इव शोचते ॥

११३ ३०७  
काषायकंठा बहवो पापधंमा असंय्यता ।  
पापा पापेहि कंमेहि निरयं ते उपपज्जथ ॥  
११ः९  
काषायकण्ठा बहवः पापधर्मा ह्यसंयताः ।  
पापा हि कर्मभिः पापैर् इतो गच्छन्ति दुर्गतिम् ॥

११४ ३०६  
अभूतवादी निरयमुपेति यो चापि कत्ता न करोमी ति आह ।  
उभो पि ते प्रेच्च समा भवन्ति निहीनकंमा मनुजा परत्र ॥  
८ः१  
अभूतवादी नरकानुपैति यश्चान्यदप्याचरतीह कर्म ।  
उभौ हि तौ प्रेत्य समौ निरुक्तौ निहीनधर्मौ मनुजौ परत्र ॥

११५ १२५  
यो अप्रदुष्टस्स नरो प्रदुष्यति शुद्धस्स पोषस्स अनंगनस्स ।  
तमेव बालं प्रच्चेति पापं सुखुमो रजो पटिवातं व खितो ॥  
२८ः९  
यो ह्यप्रदुष्टस्य नरस्य दुष्यते शुद्धस्य नित्यं विगताङ्गणस्य ।  
तमेव बालं प्रत्याति पापं क्षिप्तं रजः प्रतिवातं यथैव ॥

११६ १२३  
वाणिजो व भयं व माग्गं अप्पसात्थो महद्धनो ।  
विषं जीवितुकामो व पापानि परिवज्जये ॥  
२८ः१४  
वणिग्वा सभयं मार्गं अल्पशास्त्रो महाधनो ।  
विषं जीवितकामो वा पापानि परिवर्जयेत् ॥

११७ २९१  
परदुक्खोपधानेन यो इच्छे सुखमात्तनो ।  
वेरसंसग्गसंसट्ठो दुक्खा न परिमुच्चति ॥  
३०ः२  
परदुःखोपधानेन य इच्छेत्सुखमात्मनः ।  
वैरसंसर्गसंसक्तो दुःखान्न परिमुच्यते ॥

११८  
कुणपस्स पि गंधुच्छिज्जति उऽद्धुकितस्स (-छितस्स) पि राति अच्चया ।  
पुरुषस्स अधम्मचारिणो अन्नाहं गन्धो न छिज्जति ॥

११९  
यथ ग्ग्रहपतयो प्रभूतरतना आडित्ते नगरम्हि दह्यमाने ।  
मुत्तामणिफटिकरजतहेतो व्यायमन्ति अपि नीहरेम किंचि ॥

१२०  
तथ-र्-इव शमणा प्रभूतप्रंञा अयिरा अयिरपथेसु सिच्छमाना ।  
जातिजरामरणभयाद्दित्ता दुक्खाट्टा व्यायमन्ति अपि प्रापुणेम शान्तिं ॥  

**कल्याणिवग्गः**

**------------------------------------------------**





**\*\*\*\*\* पुष्प \*\*\*\*\***


१२१ ५४  
न पुष्पगन्धो पटिवातमेति न चन्दनं तगरं वाह्लिकं वा ।  
सतान् तु गन्धो पटिवातमेति सब्बा दिशा सप्पुरुषो प्रवाति ॥  
६ः१६  
न पुष्पगन्धः प्रतिवातमेति न वाह्निजात्तगराच्चन्दनाद्वा ।  
सतां तु गन्धः प्रतिवातमेति सर्वा दिशः सत्पुरुषः प्रवाति ॥

१२२ ५५  
चन्दनं तगरं चापि उप्पलमथ वाश्शिकिं ।  
एतेसां गन्धजातानां शीलगन्दधो अनुत्तरो ॥  
६ः१७  
तगराच्चन्दनाच्चापि वार्शिकायास्तथोत्पलात् ।  
एतेभ्यो गन्धजातेभ्यः शीलगन्दस्त्वनुत्तरः ॥

१२३ ५६  
अप्पामात्रो अयं गंधो योयं तगरचन्दने ।  
यो तु शीलवतां गन्धो वाति देवेसु उत्तमो ॥  
६ः१८  
अल्पमात्रो ह्ययं गंधो योऽयं तगरचन्दनात् ।  
यस्तु शीलवतां गन्धो वाति देवेष्वपीह सः ॥

१२४ ५७  
तेसां सम्पन्नशीलानां अप्रमादविहारिणां ।  
सम्मदंञाविमुत्तानां मारो माग्गं न विण्डति ॥  
६ः१९  
तेषां विशुद्धशीलानाम् अप्रमादविहारिणाम् ।  
सम्यगाज्ञाविमुक्तानां मारो मार्गं न विन्दति ॥

१२५ ५७  
यथा पि रुचिरं पुष्पं वन्नवन्तमगन्धकं ।  
एवं सुभाषिता वाचा अफला होति अकुर्व्वतो ॥  
१८ः६  
यथापि रुचिरं पुष्पं वर्णवत्स्यादगन्धवत् ।  
एवं सुभाषिता वाचा निष्फला सावकुर्वतः ॥

१२६ ५२  
यथा पि रुचिरं पुष्पं वन्नवन्तं सगंधकं ।  
एवं सुभाषिता वाचा सफला होति कुर्व्वतो ॥  
१८ः७  
यथापि रुचिरं पुष्पं वर्णवत्स्यात्सुगंधवत् ।  
एवं सुभाषिता वाचा सफला भवति कुर्वतः ॥

१२७ ४९  
यथा पि भ्रमरो पुष्पा वन्नगन्धमहेडयं ।  
प्रडेति रसमादाय एवं ग्ग्रामे मुनी चरे ॥  
१८ः८  
यथापि भ्रमरः पुष्पाद् वर्णगन्धावहेटयन् ।  
परैति रसमादाय तथा ग्रामं मुनिश्चरेत् ॥

१२८ ४७  
पुष्पाणि हेव प्रचिनन्तं व्यासत्तमनसं नरं ।  
सुत्तं ग्ग्रामं महोघो वा मच्चु-र्-आदाय गच्छति ॥  
१८ः१४  
पुष्पाण्येव प्रचिन्वन्तं व्यासक्तमनसं नरम् ।  
सुप्तं ग्रामं महौघैव मृत्युरादाय गच्छति ॥

१२९ ४८  
पुष्पाणि हेव प्रचिनन्तं व्यासत्तमनसं नरं ।  
असंपु®न्नेसु कामेसु अन्तको कुरुते वशे ॥  
१८ः१५  
पुष्पाण्येव प्रचिन्वन्तं व्यासक्तमनसं नरम् ।  
अतृप्तमेव कामेषु त्वन्तकः कुरुते वशम् ॥

१३० ५३  
यथा पि पुष्पराशिम्हा कयिरा मालागुणे बहू ।  
एवं जातेन माच्चेन कातव्वं कुशलं बहुं ।  
१८ः१०  
यथापि पुष्पराशिभ्यः कुर्यान्मालागुणां बहून् ।  
एवं जातेन मर्त्येन कर्तव्यं कुशलं बहु ।

१३१ ४४  
को इमं पठविं विजेहिति यमलोकं व इमं सदेवकं ।  
को धम्मपदे सुदेशिते कुशलो पुष्पमिव प्रजेहिति ॥  
१८ः१  
को इमां पृथिवीं विजेष्य्ते यमलोकं च तथा सदेवकम् ।  
को धर्मपदं सुदेशितं कुशलः पुष्पमिव प्रचेष्यते ॥

१३२ ४५  
शे®खो पठविं विजेहिति यमलोकं व इमं सदेवकं ।  
सो धम्मपदे सुदेशिते कुशलो पुष्पमिव प्रजेहिति ॥  
१८ः२  
शैक्षः पृथिवीं विजेष्यते यमलोकं व तथा सदेवकम् ।  
स हि धर्मपदं सुदेशितं कुशलो पुष्पमिव प्रजेहिति ॥

१३३ ३७७  
वाश्शिकी-र्-इव पुष्पाणि मञ्चकानि प्रमुञ्चति ।  
एवं रागञ्च दोषञ्च विप्रमुञ्चथ भिक्खवो ॥  
१८ः११  
वर्षासु हि यथा पुष्पं वगुरो विप्रमुञ्चति ।  
एवं रागं च दोषं च विप्रमुञ्चत भिक्षवः ॥

१३४ ४६  
फेनोपमं लोकमिमं विदित्ता मरीचिधम्ममभिसंबुधानां ।  
छेत्तान मारस्स प्रपुष्पकानि अद्दंशनं मच्चुराजस्स गच्छे ॥  
१८ः१८  
फेनोपमं कायमिमं विदित्वा मरीचिधर्मं परिबुध्य चैव ।  
छित्वेह मारस्य तु पुष्पकानि त्वदर्शनं मृत्युराजस्य गच्छेत् ॥

१३५ ५८  
यथा संकारकूटम्हि उज्झितम्हि महापथे ।  
पदुममुब्भिदमस्स शुचिगन्धं मनोरमं ॥  
१८ः१२  
यथा संकारकूटे व्युज्झिते हि महापथे ।  
पद्मं तत्र तु जायेत शुचिगन्धि मनोरमम् ॥

१३६ ५९  
एवं संकारभूतेसु अन्धभूते पृथुज्जने ।  
अतिरोचन्ति प्रंञाय संमसबुद्धसावका ॥  
१८ः१३  
एवं संकारभूतेऽस्मिन्न् अन्धभूते पृथग्जने ।  
प्रज्ञया व्यतिरोचन्ते सम्यक्संबुद्धश्रावकाः ॥

**पुष्पवर्ग्गः**

**----------------------------------------------**





**\*\*\*\*\* तह्न \*\*\*\*\***


१३७ ३३४  
मनुजस्स प्रमत्तचारिणो तह्ना वद्धति मालुता इव ।  
सा प्राप्लवते हुराहुरं फलमेषी व वनम्हि वान्नरो ॥  
३ः४  
मनुजस्य प्रमत्तचारिणस् तृष्णा वर्धति मालुतेव हि ।  
स हि संसरते पुनः पुनः फलमिच्छन्निव वानरो वने ॥

१३८ ३३५  
यं चेसा सहते जंमी तह्ना लोके दुरच्चया ।  
शोका तस्स प्रवद्धंति ओवट्ठा बेरुणा इव ॥  
३ः९  
य एतां सहते ग्राम्यां तृष्णां लोके सुदुस्त्यजाम् ।  
शोकास्तस्य प्रवर्धन्ते ह्यववृष्टा बीरणा यथा ॥

१३९ ३३६  
यो चेतां सहते जंमिं तह्नां लोके दुरच्चयां ।  
शोका तस्स विवट्टन्ति उदबिन्दू व पुक्खरे ॥  
३ः१०  
यस्त्वेतां त्यजते ग्राम्यां तृष्णां लोके सुदुस्त्यजाम् ।  
शोकास्तस्य निवर्तन्ते उदबिन्दुरिव पुष्करात् ॥

१४० ३३७  
तं वो वदेमि भद्रं वो यावंत्-इत्थ समागता ।  
तह्नां समूलां खणथ उषीरात्थी व बेरुणिं ।  
तह्नाय खतमूलाय नास्ति षोका कतो भयं ॥  
३ः११  
तद्वै वदामि भद्रं वो यावन्तः स्थ समागताः ।  
तृष्णां समूलां खनथ उशीरार्थीव बीरणाम् ।  
तृष्णायाः खातमूलाय नास्ति षोकः कुतो भयम् ॥

१४१  
तह्नबितियो पुरुषो द्रीघमद्धान संसरि ।  
एत्थभावंञथाभावं तत्थ तत्थ पुनप्पुनो ॥  
३ः१२  
तृष्णाद्वितीयः पुरुषो दीर्घमध्वानमाशया ।  
इत्थंभावान्यथीभावः संसारे त्वागतिं गतिम् ॥

१४२  
एतमादीनवं न्यात्ता तह्ना दुक्खस्स संभवं ।  
वीततह्नो अनादानो सतो भिक्खू परिव्रजे ॥  
३ः१८  
एतदादीनवं ज्ञात्वा तृष्णा दुःखस्य संभवं ।  
वीततृष्णो ह्यनादानः स्मृतो भिक्षुः परिव्रजेत् ॥

१४३ ३४५  
न तं दृढं बन्धनमाहु धीरा यदायसं दारुजं बब्बजं वा ।  
सार्त्तरत्ता मणिकुण्डलेसु पुत्रेसु दारेसु च या अपेखा ॥  
२ः५  
न तद्दृढं बन्धनमाहुरार्या यदायसं दारवं बल्बजं वा ।  
संरक्तचित्तस्य हि मन्दबुद्धेः पुत्रेषु दारेषु च या अपेक्षा ॥

१४४ ३४६  
एतं दृढं बन्धनमाहु धीरा ओहारिनं सुखुमं दुप्रमुञ्चं ।  
एतप्पि छेत्तान व्रजन्ति सन्तो अनपेखिनो सब्बदुखं प्रहाय ॥  
२ः६  
एतद्दृढं बन्धनमाहुरार्याः समन्ततः सुस्थिरं दुष्प्रमोक्षम् ।  
एतदपि च्छित्वा तु परिव्रजन्ति ह्यनपेक्षिनः कामसुखं प्रहाय ॥

१४५ १८६  
न काहापणवासेन त्त्रेत्ती कामेसु विज्जति ।  
२ः१७  
न कर्षापणवर्षेण तृप्तिः कामैर्हि विद्यते ।

१४६ १८७  
अपि दिव्वेसु कामेसु रतिं सो नाधिगच्छति ॥  
तह्नक्खयरतो होति संमसंबुद्ध्सावको ॥  
२ः१८  
अपि दिव्येषु कामेषु स रतिं नाधिगच्छति ॥  
तृष्णाक्षयरतो भवति बुद्धानां श्रावकः सदा ॥

१४७ ३५२  
वीततह्नो अनादानो निरुत्तीपदकोविदो ।  
अक्खराणां सन्निपातेन (ञ्)ञाय्या पूर्व्वापराणि सो ।  
स वे अन्तिमशारीरो महप्रंञो ति वुच्चति ॥

१४८ ३४१  
सरितानि सिनेहितानि च सोमनस्सानि भवन्ति जन्तुनो ।  
ये सातसिता सुखेषिणो ते वे जातिजरोपगा ॥  
३ः५  
सरितानि वै स्नेहितानि वै सौमनस्यानि भवन्ति जन्तुनः ।  
ये सातसिताः सुखैषिणस् ते वै जातिजरोपगा नराः ॥

१४९ ३४२  
तह्नाय पुरेक्खटा प्रजा परिसप्पन्ति शशो व बाधितो ।  
ते संजोतनसङ्गसङ्गसत्ता गब्भमुपेन्ति पुनप्पुनो चिरं पि ॥  
३ः६  
तृष्णाभिरुपस्कृताः प्रजाः परिधावन्ति शशा व वागुराम् ।  
संयोजनैः सङ्गसक्ता दुःखं यान्ति पुनः पुनश्चिररात्रम् ॥

१५० ३४८  
मुञ्च पुरे मुञ्च पच्छतो मज्झे मुञ्च भवस्स पारगू ।  
सब्बत्थ विमुत्तमानसो न पुनो जातिजरामुपेहिसि ॥  
२९ः५७  
मुञ्च पुरतो मुञ्च पश्चतो मध्ये मुञ्च भवस्य पारगः ।  
सर्वत्र विमुक्तमानसो न पुनर्जातिजरामुपेष्यसि ॥

१५१ ३४४  
यो निव्वनधो वना तु मुत्तो वनमुत्तो वनमेव धावति ।  
तं पुग्गलमेथ पश्शथ मुत्तो बन्धनमेव धावति ॥  
२७ः२९  
यो निर्वनगैर्विमोक्षितः संवनमुक्तो वनमेव धावति ।  
तं पश्यथ पुद्गलं त्विमं मुक्तो बन्धनमेव धावति ॥

१५२ ३५६  
त्त्रिणदोषाणि खेत्त्राणि रागदोषा अयं प्रजा ।  
तस्सा हि वीतरागेसु दिन्नं होति महप्फलं ॥  
१६ः१६  
क्षेत्राणि तृणदोषाणि रागदोषा त्वियं प्रजा ।  
तस्माद्विगतरागेभ्यो दत्तं भवति महाफलम् ॥

१५३ ३५७  
त्त्रिणदोषाणि खेत्त्राणि दोषदोषा अयं प्रजा ।  
तस्सा हि वीतदोषेसु दिन्नं होति महप्फलं ॥  
१६ः१७  
क्षेत्राणि तृणदोषाणि द्वेषदोषा त्वियं प्रजा ।  
तस्माधि विगतद्वेषेभ्यो दत्तं भवति महाफलम् ॥

१५४ ३५८  
त्त्रिणदोषाणि खेत्त्राणि मोहदोषा अयं प्रजा ।  
तस्सा हि वीतमोहेसु दिन्नं होति महप्फलं ॥  
१६ः१८  
क्षेत्राणि तृणदोषाणि मोहदोषा त्वियं प्रजा ।  
तस्माद्विगतमोहेभ्यो दत्तं भवति महाफलम् ॥

१५५ ९९  
रमणीयं वताऽरण्णं यम्हिं न रमते जनो ।  
वीतरागात्थ रंसन्ति नांञे कामागवेषिणो ॥  
२९ः१७  
रमणीयान्यरण्यानि न चात्र रमते जनः ।  
वीतरागात्र रंस्यन्ते न तु कामागवेषिणः ॥

१५६ ९९  
यथा पि मूले अनुपद्रुते दृढे छिन्नो पि रुक्खो पुन-र्-ईव जायति ।  
एमेव तह्नानुशये अनूहते निव्वत्तते दुक्खमिदं पुनप्पुनो ॥  
३ः१६  
यथापि मूलैरनुपद्रुतैः सदा छिन्नोऽपि वृक्षः पुनरेव जायते ।  
एवं हि तृष्णानुशयैरनुद्धृतैर् निर्वर्तते दुःखमिदं पुनः पुनः ॥

**तह्नवर्गः**

**------------------------------------------**



**\*\*\*\*\* मल \*\*\*\*\***


१५७ २४१  
असज्जिहायमला वेदा अनुट्ठाणमला घरा ।  
मलो वण्णस्स कोसज्जं प्रमादो रक्खतां मलो ॥

१५८ २४२  
मलो इस्तिये दुच्चरितं मच्छेरं ददतां मलो ।  
मलो पापानि कंमाणि अस्सिं लोके परम्हि च ॥

१५९ २४३  
ततो मलतरं ब्रूमि अविज्जा मरणं मलं ।  
एते मले प्रहत्तान निंमला भिक्खवो ॥

१६० २४०  
अयसा तु मलो समुट्ठितो ततो उट्ठाय तमेव खादति ।  
एमेव विधूनचारियं सकानि कंमाणि नयन्ति दोग्गतिं ॥  
९ः१९  
अयसो हि मलः समुत्थितः स तदुत्थाय तमेव खादति ।  
एवं ह्यनिशाम्यचारिणं स्वानि कर्माणि नयन्ति दुर्गतिम् ॥

१६१ २३५  
पाण्डुपलाशो च दानि सि यमपुरुषा पि च ते उपट्ठिता ।  
उय्योगमुखे च तिष्ठसि पाथेयं पि च ते न विज्जति ॥

१६२ च्f. २३६  
उय्यमस्स घटस्स आत्तना कंमारो रजतं व निद्धमे ॥  
निद्धान्तमलो अनङ्गनो बितियं (वितियं) अयिरभूमिमेसि ॥

१६३ २३९  
अनुपूर्व्वेण मेधावी थोकथोकं खणे खणे ।  
कम्मारो रजतस्सेव निद्धमे मलमात्तनो ॥  
२ः१०  
अनुपूर्वेण मेधावी स्तोकं स्तोकं क्षणे क्षणे ।  
कर्मारो रजतस्यैव निर्धमेन्मलमात्मनः ॥

१६४ २४४  
सुजीवमहिरीकेन संकिलिष्टन् तु जीवति ।  
प्रक्खण्डिणा प्रगब्भेण काकशूरेण धन्सिना ॥  
२७ः३  
अह्रीकेन सुजीवं स्यात् काकशूरेण ध्वाङ्क्षिणा ।  
प्रस्कन्दिणा प्रगल्भेन संक्लिष्टं त्विह जीवते ॥

१६५ २४५  
हिरीमता तु दुज्जीवं निच्चं शुचिगवेषिणा ।  
अलीनेनाप्रगब्भेण शुद्धाजीवेन पश्शता ॥  
२७ः४  
ह्रीमता त्विह दुर्जीवं नित्यं शुचिगवेषिणा ।  
सुलीनेनाप्रगल्भेन शुद्धाजीवेन पश्यता ॥

१६६ २५२  
सुपश्शं वज्जमंञेसं आत्तनो पुन दुद्दशं ।  
परेसामिह वज्जानि उप्पुनाति यथा बुसं ।  
आत्तनो पुन छादेति कलिं व कृतवां शठो ॥  
२७ः१  
सुपश्यं परवद्यं स्याद् आत्मवद्यं तु दुर्दृशम् ।  
परः परस्य वद्यानि तूत्पुनाति बुसं यथा ।  
आत्मनश्छादयत्येष कृत्वा यद्वत्कलिं शठः ॥

१६७ १६३  
सुकराणि असाधूनि आत्तनो अहितानि च ।  
यं वे हितं च साधूनि च तं वे परमदुक्खरं ॥  
२८ः१६  
सुकराणि ह्यसाधूनि स्वात्मनो ह्यहितानि च ।  
यद्वै हितं च पथ्यं च तद्वै परमदुष्करम् ॥

१६८  
सुकराणि असाधूनि आत्तनो अहितानि च ।  
यानि हितानि साधूनि तानि कुर्व्वन्ति पण्डिता ॥

१६९ ३१६,३१७  
अलज्जितव्वे लज्जन्ति लज्जितव्वे न लज्जथ ।  
अभये भयदंशावी भये चाभयदंशिनो ।  
मिच्छदृष्टिसमादाना सत्ता गच्छन्ति दोग्गतिं ॥  
१६ः४  
अलज्जितव्ये लज्जन्ते लज्जितव्ये त्वलज्जनः ।  
अभये भयदर्शीनो भये चाभयदर्शिनः ।  
मिथ्यादृष्टिसमादानात् सत्वा गच्छन्ति दुर्गतिम् ॥

१७० ३१८  
अवज्जे वज्जमतिनो वज्जे चावज्जसंञिनो ।  
मिच्छदृष्टिसमादाना सत्ता गच्छन्ति दोग्गतिं ॥

१७१ ११  
असारे सारमतिनो सारे चाऽसारसंञिनो ।  
ते सारन्नाधिगच्छन्ति मिच्छसंकप्पगोचरा ॥  
२९ः३  
असारे सारमतयः सारे चासारसंज्ञिनः ।  
ते सारं नाधिगच्छन्ति मिथ्यासंकल्पगोचराः ॥

१७२ १२  
सारञ्च सारतो ञ्ञात्ता असारञ्च असारतो ।  
ते सारमधिगच्छन्ति संमसंकप्पगोचरा ॥  
२९ः४  
सारं तु सारतो ज्ञात्वा ह्यसारं चापि असारतः ।  
ते सारमधिगच्छन्ति सम्यक्संकल्पगोचराः ॥

१७३ २०९  
अवोगे युञ्जियात्तानं योगम्हि च अयुंजिय ।  
अत्थं हेत्ता प्रियग्ग्राही पृहयन्तत्थानुयोगिनां ॥  
५ः९  
अवोगे युज्य चात्मानं योगे चायुज्य सर्वदा ।  
अर्थं हित्वा प्रियग्राही स्पृहयत्यर्थयोगिने ॥

**मलवर्गः**

**---------------------------------**





**\*\*\*\*\* बाल \*\*\*\*\***


१७४ ६६  
चरन्ति बाला दुम्मेधा अमित्तेण-र्-इव आत्तना ।  
करोन्ता पापकं कम्मं यं होति कटुकप्फलं ॥  
९ः१३  
चरन्ति बाला दुष्प्रज्ञा ह्यमित्रैरिव चात्मभिः ।  
कुर्वन्तः पापकं कर्म यद्भवति कटुकं फलम् ॥

१७५ ६७  
कथञ्च तं करे कंमं यं कत्ता अनुतप्पति ।  
यस्स अंशुमुखो रोदं विपाकं पटिसेवति ॥  
९ः१४  
न तत्कर्र्म कृतं साधु यत्कृत्वा ह्यनुतप्यते ।  
रुदन्नश्रुमुखो यस्य विपाकं प्रतिषेवते ॥

१७६ ६८  
तं च कंमं कतं साधु यं कत्ता नानुतप्पति ।  
यस्स प्रतीतो सुमनो विपाकं पटिसेवति ॥  
९ः१५  
तत्तु कर्म कृतं साधु यत्कृत्वा नानुतप्यते ।  
यस्य प्रतीतः सुमना विपाकं प्रतिषेवते ॥

१७७ ७२  
यावदेव अनत्थाय ञात्तं बालस्स जायति ।  
हन्ति बालस्स शुक्राङ्ग्गं (?) मुद्धमस्स निपातये ॥  
१३ः२  
यावदेव ह्यनर्थाय ज्ञातो भवति बालिशः ।  
हन्ति बालस्य शुक्लांशं मूर्धां चास्य पातयेत् ॥

१७८ ७३  
असतां भावनमिच्छन्ति पुरेक्खाञ्च भिक्खुसु ।  
आवासेसु च एस्सरियं पूजं परकुलेसु च ॥  
१३ः३  
असन्तो लाभमिच्छन्ति सत्कारं चैव भिक्षुषु ।  
आवासेषु च मात्सर्यं पूजां परकुलेषु च ॥

१७९ ७४  
ममेव कतमन्नेन्तु गृही प्रव्रजिता च ये ।  
न मे प्रतिबला अस्स किच्चाऽकिच्चेसु केसुचि ॥  
१३ः४  
मामेव नित्यं जानीयुर् गृही प्रव्रजितस्तथा ।  
मम प्रतिवशाश्च स्युः कृत्याकृत्येषु केषु चित् ॥

१८० ७४ f,७५ ब्  
इति बालस्स संकप्पो इच्छामानो च वद्धति ।  
अंञा हि लाभोपनिशा अंञा निब्बाणगामिनी ॥  
१३ः५  
इति बालस्य संकल्पा इच्छामानाभिवर्धकाः ।  
अन्या हि लाभोपनिषद् अन्या निर्वाणगामिनी ॥

१८१ ७५ -f  
एवमेतं यथाभूतं पश्शं बुद्धस्स सावको ।  
सक्कारं नाभिनन्देया विवेकमनुब्रूहये ॥  
१३ः६  
एतज्ज्ञात्वा यथाभूतं बुद्धानां श्रावकः सदा ।  
सत्कारं नाभिनन्देत विवेकमनुबृंहयेत् ॥

१८२  
जयं वे मन्यते बालो वाचाय परुषं भणं ।  
सतां हेस जयो होति या तितिक्खा विजानतो ॥  
२०ः१३  
जयं हि मन्यते बालो वचोभिः परुषैर्वदन् ।  
नित्यमिव जयस्तस्य योऽतिवाखं तितीक्षति ॥

१८३  
अबलं तस्स बलं होति यस्स बालबलं बलं ।  
बलस्स धम्मगुत्तस्स पटिवत्ता न विज्जति ॥  
२०ः६  
अबलं हि बलं तस्य यस्य क्रोधे बलं बलम् ।  
क्रुद्धस्य धर्महीनस्य प्रतिपत्तिर्न विद्यते ॥

१८४ ६३  
यो बालो बालमानी पण्डितो चापि तत्थ सो ।  
बालो तु पण्डितमानी स वे बालो ति वुच्चति ॥  
२५ः२२  
यो जानीयादहं बाल इति बालः स पण्डितः ।  
बालः पण्डितमानी तु बाल एव निरुच्यते ॥

१८५ ६०  
द्रीघा अस्सुपतो रात्री द्रीघं शान्तस्स योजनं ।  
द्रीघो बालान संसारो सद्धंममविजानतां ॥  
१ः१९  
दीर्घा जागरतो रात्रिर् दीर्घं श्रान्तस्य योजनम् ।  
दीर्घो बालस्य संसारः सद्धर्ममविजानतः ॥

१८६  
पूतिमच्छे कुशाग्ग्रेण यो नरो उपनहति ।  
कुशा पि पूतिं वायन्ति एवं बालोपसेवना ॥  
२५ः७  
पूतिमत्स्यां कुशाग्रेण यो नरो ह्युपनह्यते ।  
कुशापि पूतिका वान्ति ह्येवं पापोपसेवनाः ॥

१८७  
तगरञ्च पलाशम्हि यो नरो उपनह्यति ।  
पत्तं पि सुरभिं वाति एवं धीरोपसेवना ॥  
२५ः८  
तगरं पलाशपत्रेण यो नरो ह्युपनह्यति ।  
पत्राण्यपि सुगन्धीनि सदेवं संगमात्सताम् ॥

१८८  
अकरोन्तो पि चे पापं करोन्ते उपसेवति ।  
शङ्कियो होति पापम्हि अवण्णो चास्स रूहति ॥  
२५ः९  
अकुर्वन्नपि पापानि कुर्वांमुपसेवते ।  
शङ्कितो भवति पापस्य अवर्णश्चास्य वर्धते ॥

१८९  
सेवमानो सेवमाने संपुट्ठो संफुसं परे ।  
शरो लित्तो कलापे वा अलित्ते उपलिंपति ।  
उपलेपभया धीरो नेव पापसखा सिया ॥  
२५ः१०  
संसेवमानः पापो हि संस्पृष्टः संस्फृशेत्परान् ।  
शरो लिप्तः कलापस्थान् अलिप्तानुपलिंपति ।  
उपलेपभयाद्धीरो नैव पापसखा भवेत् ॥

१९०  
तस्सा फलपुटस्सेव ञाय्या संपाकमात्तनो ।  
असन्तो नोपसेवेया सन्तो सेवेय पण्डीतो ॥  
२५ः१२  
तस्मात्फलपुटस्यैव दृष्ट्वा संपाकमात्मनः ।  
असन्तो नोपसेवेत सन्तः सेवेत पण्डीतः ॥

१९१ ६४  
यावज्जीवं पि चे बालो पण्डिते पयिरुपासति ।  
नेव धम्मं विजानाति द्रव्वी सूपरसानिव ॥  
२५ः१३  
यावज्जीवं पि चेद्बालः पण्डितां पर्युपासते ।  
न स धर्मं विजानाति दर्वी सूपरसानिव ॥

१९२ ६५  
मुहुत्तमपि चे प्रंञो पण्डिते पयिरुपासति ।  
खिप्रं धम्मं विजानाति जिह्वा सूपरसानिव ॥  
२५ः१४  
मुहूर्तमपि सप्रज्ञः पण्डितां पर्युपासते ।  
स वै धर्मं विजानाति जिह्वा सूपरसानिव ॥

१९३ १२१  
नाप्पं पापस्स मंञेया न मे तमागमिष्यति ।  
उदबिन्दुनिपातेन उदकुंभो पि पूरति ॥  
पूरते बालो पापस्स थोकथोकं पि आचिनं ।  
१७ः५  
नाल्पं मन्येत पापस्य नैतं मामागमिष्यति ।  
उदबिन्दुनिपातेन महाकुम्भोऽपि पूर्यते ।  
पूर्यन्ति बालः पापैर्हि स्तोकस्तोकं कृतैरपि ॥

१९४ १२१  
नाप्पं पापस्स मंञेया न मे तमागमिष्यति ॥  
उदबिन्दुनिपातेन उदकुम्भो पि पूरति ।  
पूरते प्रंञो पुंञस्स थोकथोकं पि आचिनं ॥  
१७ः५  
नाल्पं मन्येत पापस्य नैतं मामागमिष्यति ॥  
उदबिन्दुनिपातेन महाकुम्भोऽपि पूर्यते ।  
पूर्यन्ति बालाः पापैर्हि स्तोकस्तोकं कृतैरपि ॥

**बालवर्ग्गः**

**---------------------------------------**



**\*\*\*\*\* दण्ड \*\*\*\*\***


१९५ १४१  
न नग्गचरिया न जटा न पंको नानाशनं त्थण्डीलशायिका वा ।  
रजोचेलमुक्कुटुकप्रधानं शोधेन्ति माच्चमवितिण्णकंछं ॥  
३३ः१  
न नगचर्या न जटा न पङ्का नोऽनाशनं स्थण्डीलशायिका वा ।  
न रजोमलं नोत्कुटुकप्रहाणं शोधेत मर्त्यं ह्यवितीर्णकाङ्क्षं ॥

१९६ १४२  
अलंकतो चापि समं चरेया दान्तो शान्तो नियतो धम्मचारी ।  
सब्बेसु प्राणेसु निधाय दण्डं सो ब्राह्मणो सो शमणो स भिक्खू ॥  
३३ः२  
अलंकृतश्चापि चरेत द्गर्मं क्षान्तो दान्तो नियतो ब्रह्मचारी ।  
सर्वेषु भूतेषु निधाय दण्डं स ब्राह्मणः स श्रमणः स भिक्षुः ॥

१९७ १३३  
मा वदे परुषं कंचि वुत्ता पटिवदेयु तं ।  
दुक्खा हि सारम्भकथा पटिदण्डा फुसेयु तं ॥  
२६ः३  
मा कं चित्परुषं ब्रूथः प्रोक्ताः प्रतिवदन्ति तम् ।  
दुःखा हि संरम्भकथाः प्रतिदण्डं स्पृशन्ति हि ॥

१९८  
सचे इरेसि आत्तानं कंसो उपहतो-र्-इव ।  
जातीमरणसंसारं चिरं प्रच्चनुभोहिसि ॥  
२६ः४  
यदीरयसि हात्मानं कंसीवोपहता सदा ।  
जातीमरणसंसारं चिरं ह्यनुभविष्यसि ॥

१९९ १३४  
न चे इरेसि आत्तानं कंसो अनुपहतो-र्-इव ।  
एस प्रात्तो सि निब्बाणं सारम्भा ते न विज्जति ॥  
२६ः५  
न त्वीरयसि हात्मानं कंसिर्नोपहता यथा ।  
एष प्राप्तोऽसि निर्वाणं संरम्भस्ते न विद्यते ॥

२०० १३५  
यथा दण्डेन गोपालो गावो प्(र्)आजेति गोचरं ।  
एवं जरा च मच्चू च प्राणिनामधिवत्तति ॥  
१ः१७  
यथा दण्डेन गोपालो गाः प्रापयति गोचरम् ।  
एवं रोगैर्जरामृत्युः आयुः प्रापयते नृणाम् ॥

२०१ ३१५ -f  
यथा दण्डेन गोपालो गावो रक्षति सामिनां ।  
एवं रक्खथ आत्तानं खणो वो मा उपच्चगू ।  
खणातीता हि शोचन्ति निरयम्हि समप्पिता ॥  
५ः१७ -f  
(यथा दण्डेन गोपालो गावो रक्षति सामिनां ।)  
एवं गोपयतात्मानं क्षणो वो मा उपत्यगात् ।  
क्षणातीता हि शोचन्ते नरकेषु समर्पिताः ॥

२०२ १३०  
सब्बे त्रसन्ति दण्डानां सब्बेसं जीवितं प्रियं ।  
आत्तानमुपमं कत्ता नेव हंय्या न घातये ॥  
५ः१९  
सर्वे दण्डस्य बिभ्यन्ति सर्वेषां जीवितं प्रियम् ।  
आत्मानमुपमां कृत्वा नैव हन्यान्न घातयेत् ॥

२०३ १३१  
सुखकामानि भूतानि यो दण्डेन विहिंसति ।  
आत्तनो सुखमेषाणो प्रेच्च सो न लभते सुखं ॥  
३०ः३  
सुखकामानि भूतानि यो दण्डेन विहिंसति ।  
आत्मनः सुखमेषाणः स वै न लभते सुखम् ॥

२०४ १३२  
सुखकामानि भूतानि यो दण्डेन न विहिंसति ।  
आत्तनो सुखमेषाणो प्रेच्च सो लभते सुखं ॥  
३०ः४  
सुखकामानि भूतानि यो दण्डेन न विहिंसति ।  
आत्मनः सुखमेषाणः स प्रेत्य लभते सुखम् ॥

२०५ ७८ -द्,७६ f  
न भजेथ पापके मित्रे न भजेथ पुरुषाऽधमे ।  
भजेथ प्रंञे (प्रांञ-) मेधावी भजेथ पुरुषोत्तमे ।  
तारिसे भजेमानस्स श्रेयो होति न पापियो ॥  
२५ः३ -द्,२८ः७ f  
न भजेत्पापकं मित्रं न भजेत्पुरुषाधमम् ।  
भजेत मित्रं कल्याणं भजेदुत्तमपूरुषम् ।  
तादृशं भजमानस्य श्रेयो भवति न पापकम् ॥

२०६ ७६  
निधिनो व प्रवत्तारं यं पश्शे वज्जदंशिनं ।  
निगृह्यवादिं मेधावीं तारिसं पुरुषं भजे ।  
तारिषं भजमानस्स श्रेयो होति न पापियो ॥  
२८ः७  
निषेद्धारं प्रवक्तारं यज्जानेद्वद्यदर्शिनम् ।  
निगृह्यवादिनं धीरं तादृशं सततं भजेन्त् ।  
तादृशं भजमानस्य श्रेयो भवति न पापकम् ॥

२०७ ७७  
ओवदेया अनुशासेया असब्भातो निवारये ।  
सतां हेतं प्रियं होति असतां होति अप्रियं ॥  
५ः२६  
अववदेतानुशासीत चासभ्याच्च निवारयेत् ।  
असतां न प्रियो भवति सतां भवति प्रियं ॥

२०८  
तस्सा सताञ्च असन्ताञ्च नाना होति गती ।  
असन्तो निरयं यान्ति सन्तो सग्गपरायणा ॥  
५ः२७  
असन्तश्चैव सन्तश्च नाना यान्ति त्वितश्च्युताः ।  
असन्तो नरकं यान्ति सन्तः स्वर्गपरायणाः ॥

२०९ १५२  
अप्पश्शुतो अयं पुरुषो बलिवद्दो व (ज्)जीरति ।  
मांसानि तस्स वद्धन्ति प्रंञा तस्स न वद्धन्ति ॥

२१० ३०९  
चत्तारि ट्ठाणानि नरो प्रमत्तो आपज्जते परदारोपसेवी ।  
अपुंञलाभमनिकामशेयं निन्दं त्रितीयं निरयं चतुत्थं ॥  
४ः१४  
स्थानानि चत्वारि नरः प्रमत्त आपद्यते यः परदारसेवी ।  
अपुन्यलाभं ह्यनिकामशय्यं निन्दां तृतीयं नरकं चतुर्थम् ॥

२११ ३१०  
अपुंञलाभो च गती च पापिको भीतस्स भीताय रती पि अप्पिका ।  
राजा पि दण्डं गरुकं प्रणेति कायस्स भेदा निरयमुपेति ॥  
४ः।१५।  
अपुण्यलाभं च गतिं च पापिकां भीतस्य भीताभिरथाल्पिकां रतिम् ।  
राजा च दण्डं गरुकं ददाति कायस्य भेदाद्नरकेषु पच्यते ॥

२१२  
संय्यता सुगतिं यान्ति दोग्गतिं यान्ति असंय्याता ।  
मा स्सु विश्शासमापादि इति विन्दु समं चरे ॥

२१३  
माकुञ्जर नागमासिद दुक्खो कुञ्जर नागमंसदो ।  
न हि नागहतस्स कुञ्जर सुगती इतो परअं यतो ॥

२१४  
गिरिदुग्गविचारिणं यथा सीहं पर्व्वतपट्ठिगोचरं ।  
नरवीरमपेतभेरवं मा हिंसित्थ अनोमनिक्रमं ॥

२१५ ३२०  
अहं नागो व संग्ग्रामे चापातिपतिते शरे ।  
अतीवादे तितिक्खामि दुश्शीलो हि बहुजनो ॥  
२९ः२१  
अहं नाग इव संग्रामे चापादुत्पतितां शरान् ।  
अतीवाक्यं तितीक्षामि दुःशीलो हि महाजनः ॥

**दण्डवर्ग्गः**

**--------------------------------------**



**\*\*\*\*\* शरण \*\*\*\*\***


२१६ १८८  
बहू वे शरणं यान्ति पर्व्वते च वनानि च ।  
वस्तूनि रुक्खचित्ताणि मनुष्या भयतज्जिता ॥  
२७ः३१  
बहवः शरणं यान्ति पर्वतांश्च वनानि च ।  
आरामां वृक्षचैत्यांश्च मनुष्या भयतर्जिताः ॥

२१७ १८९  
न एतं शरणं खेम्मं न एतं शरणमुत्तमं ।  
एतं शरणमागंम सब्बदुक्खा प्रमुच्चति ॥  
२७ः३२  
नैतद्धि शरणं क्षेमं नैतच्छरणमुत्तमम् ।  
नैतच्छरणमागम्य सर्वदुःखात्प्रमुच्यते ॥

२१८ १९०  
यो तु बुद्धञ्च धम्मञ्च सघं च शरणं गतो ।  
चत्तारि च अयिरसच्चानि यथाभूतानि पश्शति ॥  
२७ः३३  
यस्तु बुद्धं च धर्मं च संघं च शरणं गतः ।  
चत्वारि चार्यसत्यानि प्रज्ञया पश्यति यदा ॥

२१९ १९२  
एतं वे शरणं खेम्मं एतं शरणमुत्तमं ।  
एतं शरणमागम्म सब्बदुक्खा प्रमुच्चति ॥  
२७ः३५  
एतद्धि शरणं क्षेमम् एतच्छरणमुत्तमम् ।  
एतच्छरणमागम्य सर्वदुःखात्प्रमुच्यते ॥

२२०  
गवां चे तरमाणानां जिह्मं गच्छति पुङ्गवो ।  
सब्बा ता जिह्मं गच्छंति नेत्ते जिह्मगते सति ॥

२२१  
एवामेव मनुष्येसु यो होति श्रेष्ठसंमतो ।  
स चे अधंमं चरति प्रागेव इतरा प्रजा ॥

२२२  
गवां चे तरमाणानां उज्जुं गच्छति पुङ्गवो ।  
सब्बा ता उज्जुं गच्छंति नेत्ते उज्जुगते सति ॥

२२३  
एवामेव मनुष्येसु यो होति श्रेष्ठसंमतो ।  
स चे धंमं चरति प्रागेव इतरा प्रजा ॥

२२४ १६९  
धंमं चरे सुचरितं न नं दुच्चरितं चरे ।  
धम्मचारी सुखं शेति अस्सिं लोके परम्हि च ॥  
३०ः५  
धर्मं चरेत्सुचरितं नैनं दुश्चरितं चरेत् ।  
धर्मचारी सुखं शेते ह्यस्मिं लोके परत्र च ॥

२२५  
धंमं चरे सुचरितं न नं दुच्चरितं चरे ।  
ब्रह्मचारी सुखं शेति अस्सिं लोके परम्हि च ॥

२२६ ३६४  
धंमारामो धंमरतो धंममनुविचिन्तयं ।  
धम्ममनुस्सरं भिक्खू धम्मा न परिहायति ॥  
३२ः८  
धर्मारामो धर्मरतो धर्ममेवानुचिन्तयम् ।  
धर्मं चानुस्मरं भिक्षुर् धर्मान्न परिहीयते ॥

२२७  
धम्मो हवे रक्खति धम्मचारी धम्मो सुचिन्नो सुखाय दहाति ।  
एसानुशंसो धम्मे सुचिन्ने न दोग्गतिं गच्छति धम्मचारी ॥  
३०ः७  
धर्मः सदा रक्षति धर्मचारिनं धर्मो सुचीर्णः सुखमादधाति ।  
एषानुशंसो धर्मे सुचीर्ने न दुर्गतिं गच्छति धर्मचारी ॥

२२८  
धम्मो हवे रक्खति धम्मचारी धम्मो सुचिन्नो सुखाय दहाति ।  
एसाऽनुशंसो धम्मे सुचिन्ने न दोग्गतिं गच्छ\<च्छ\>ति ब्रह्मचारी ॥

२२९ १५५  
अचरित्ता ब्रह्मचेरं अलद्धा योव्वने धनं ।  
जिन्नक्रोंचा व झायंति झीनमच्छे व पल्लरे ॥  
१७ः३  
अचरित्वा ब्रह्मचेर्यम् अलब्ध्वा यौवने धनम् ।  
जीर्णक्रौञ्चैव ध्यायन्ते ऽल्पमत्स्य इव पल्वले ॥

२३० १५६  
अचरित्ता ब्रह्मचेरं अलद्धा योव्वने धनं ।  
शेन्ति चापाधिकिन्नो वा पोराणानि अऽनुत्थनं ॥  
१७ः४  
अचरित्वा ब्रह्मचर्यम् अलब्ध्वा यौवने धनम् ।  
शेन्ति चापातिकीर्णा वा पौराणान्यनुचिन्तिताः ॥

२३१ ९१  
उज्जुज्जन्ति सतीमन्तो न निकेते रमंति ते ।  
हंसा व पल्लरं हेत्ता ओकमोकं जहंति ते ॥  
१७ः१  
स्मृतिमन्तः प्रयुज्यन्ते न निकेते रमन्ति ते ।  
हंस्वत्पल्वलं हित्वा ह्योकमोघं जहन्ति ते ॥

२३२ १७५  
हंसा व आदिच्चपथे वेहायसं यान्ति इद्धिया ।  
निय्यांति धीरा लोकम्हि मारसेनं प्रमद्दिय ॥  
१७ः२  
हंसादित्यपथे यान्ति आकाशे जीवितेन्द्रियाः ।  
निर्यान्ति धीरा लोकान् मारसैन्यं प्रमथ्य ते ॥

२३३ १४६  
किन्नु हाशो किमानन्दो निच्चं प्रज्जलिते सति ।  
अन्धकारम्हि प्रक्खित्ता प्रदीपं न गवेषथ ॥  
१ः४  
को नु हर्षः क आनन्द एवं प्रज्वलिते सति ।  
अन्धकारं प्रविष्टाः स्थ प्रदीपं न गवेषथ ॥

२३४ ३१५  
प्रच्चंतिमं वा नगरं गुत्तं सान्तबाहिरं ।  
एवं रक्खथ आत्तानं खणो वो मा उपच्चगू ।  
खणातीता हि शोचंति निरयम्हि समप्पिता ॥  
५ः१६,१७  
यथा प्रत्यन्तनगरं गुप्तमन्तर्बहिस्थिरम् ।  
एवं गोपयतात्मानं क्षणो वो मा ह्युपत्यगात् ।  
क्षणातीता हि शोचन्ते नरकेषु समर्पिताः ॥

२३५ २६४  
न मुण्डभावा शमणो अव्रतो अलिकं भणं ।  
इच्छालोभसमापन्नो शमणो किं भविष्यति ॥  
११ः१३  
न मुण्डभावाच्छ्रमणो ह्यवृतस्त्वनृतं वदन् ।  
इच्छालोभसमापन्नः श्रमणः किं भविष्यति ॥

२३६ २६५  
यो तु शमेति पापानि अणुत्थूलानि सब्बशो ।  
शमणा एव पापानां शमणो ति प्रवुच्चति ॥  
११ः१४  
शमितं येन पापं स्याद् अणुस्थूलं हि सर्वशः ।  
शमितत्वात्तु पापानां श्रमणो हि निरुच्यते ॥

२३७ ३३९  
यस्स छत्त्रीशतिं सोता मानाफस्समया भ्रिशा ।  
वाहा वहन्ति दुद्रिष्टिं संकप्पा ग्ग्रेधनिश्शिता ॥  
३१ः२९  
स्रोतांसि यस्य षट्त्रिंशन् मनःप्रस्रवण्नानि हि ।  
वहन्ति नित्यं दुर्दृष्टेः संकल्पैर्ग्रेधनिःश्रितैः ॥

२३८ २२१  
क्रोधं जहे विप्रजहेय मानं संयोजनं सब्बमतिक्रमेया ।  
तं नामरूपम्हि असज्जमानं अकिंचनं नानुपतन्ति दुक्खा ॥  
२०ः१  
क्रोधं जहेत्विप्रजहेच्च मानं संयोजनं सर्वमतिक्रमेत ।  
तं नाम्ने रूपे च असज्यमानम् अकिञ्चनं नानुपतन्ति सङ्गाः ॥

**शरणवर्ग्गः**

**-----------------------------------------**



**\*\*\*\*\* खान्ति \*\*\*\*\***


२३९ १८४  
खान्ती परमं तपो तितिक्खा निब्बाणं परमं वदन्ति बुद्धा ।  
न हि प्रव्रजितो परोपघाती श्मणो होति परे विहेसयानो ॥  
२६ः२  
क्षान्तिः परमं तपस्तितीक्षा निर्वाणं परमं वदन्ति बुद्धाः ।  
न हि प्रव्रजितः परोपतापी श्रमणो भवति परं विहेठयं वै ॥

२४० २२५  
अहिंसका ये मुनयो निच्चं कायेन संवृता ।  
ते यान्ति अच्चुतं ट्ठाणं यत्थ गन्ता न शोचति ॥  
७ः७  
अहिंसका वै मुनयो नित्यं कायेन संवृताः ।  
ते यान्ति ह्यच्युतं स्थाणं यत्र गन्ता न शोचति ॥

२४१ ३००  
सुप्रबुद्धं प्रबुज्झन्ति सदा गोतमसावका ।  
येसां दिवा च रात्तो च अहिंसाय रतो मनो ॥  
१५ः१७  
सुप्रबुद्धं प्रबुध्यन्ते इमे गौतमस्श्रावकाः ।  
येषां दिवा च रात्रौ चैव् आहिंसायां रतं मनः ॥

२४२ ३०१  
सुप्रबुद्धं प्रबुज्झन्ति सदा गोतमसावका ।  
येसां दिवा च रात्तो च भावनाय रतो मनो ॥  
१५ः२५  
सुप्रबुद्धं प्रबुध्यन्ते इमे गौतमस्श्रावकाः ।  
येषां दिवा च रात्रौ च निर्वाणेऽभिरतं मनः ॥

२४३ २९९  
सुप्रबुद्धं प्रबुज्झन्ति सदा गोतमसावका ।  
येसां दिवा च रात्तो च निच्चं कायगता सती ॥  
१५ः१५  
सुप्रबुद्धं प्रबुध्यन्ते इमे गौतमस्श्रावकाः ।  
येषां दिवा च रात्रौ च नित्यं कायगता स्मृतिः ॥

२४४ १८१  
ये झानप्रसुता धीरा नेक्खंमोऽपशमे रता ।  
देवा पि तेसं प्रिहयन्ति संबुद्धानां सतीमतां ॥  
२१ः९  
ये ध्यानप्रसृता धीरा नैष्क्रम्योपशमे रताः ।  
देवापि स्पृहयन्त्येषां बुद्धानां श्रीमतां सदा ॥

२४५ ९८  
अरन्ने यदि वा ग्ग्रामे निन्ने वा यदि वा थले ।  
यत्थ अरहन्तो विहरंति तं भोमं रामणीयकं ॥  
२९ः१८  
ग्रामे वा यदि वारण्य निम्ने वा यदि वा स्थले ।  
यत्रार्हन्तो विहरन्ति ते देशा रमणीयकं ॥

२४६  
एकं पि चे प्राणमदुष्टचित्तो मेत्तायते कुशली तेन होति ।  
सब्बे च प्राणे मनसाऽनुकंपी प्रभूतमयिरो प्रकरोति पुंञं ॥  
३१ः४३  
एकमपि चेत्प्राणमदुष्टचित्तो मैत्रायते कुशलं तेन हि स्यात् ।  
सर्वांस्तु सत्वां मनसानुकम्पं प्रभूतमर्यः प्रकरोति पुण्यम् ॥

२४७  
ये सत्तशण्डां पठविं विजेत्ता राजरिषयो यजमानाऽनुपरियगु ।  
अश्शमेधं पुरुषमेधं संमप्रास वायुपेयं निराग्गदं ।  
मेत्तस्स चित्तस्स सुभावितस्स कलां पि ते नानुभवन्ति षोडशिं ।  
चन्दप्रभां तारगणा व सब्बे ॥

२४८  
योऽथ मेत्तेण चित्तेन सब्बे प्राणे नुकंपति ।  
मेत्तं से सब्बभूतेसु वेरं तस्स न केनचि ॥  
३१ः४२  
अव्यापन्नेन चित्तेन यो भूतान्यनुकम्पते ।  
मैत्रः स सर्वसत्वेषु वैरं तस्य न केन चित् ॥

२४९  
यस्स सब्बे अहोरात्ते अहिंसाय रतो मनो ।  
मेत्तं से सब्बभूतेसु वेरं तस्स न केनचि ॥

२५०  
यस्स सब्बे अहोरात्ते अहिंसाय रतो मनो ।  
मेत्तं से सब्बभूतेसु वेरं तस्स न केनचि ॥

२५१  
यस्स सब्बे अहोरात्ते निच्चं कायगता सतै ।  
मेत्तं से सब्बभूतेसु वेरं तस्स न केनचि ॥

२५२  
यो न हन्ति न घातेति न जिनाति न जापये ।  
मेत्तं से सब्बभूतेसु वेरं तस्स न केनचि ॥

२५३ ५  
न हि वेरेण वेराणि शामन्तीह कदाचनं ।  
अवेरेण तु शामंति एस धंमो सनातनो ॥  
१४ः११  
न हि वैरेण वैराणि शाम्यन्तीह कदा चन ।  
क्षन्त्या वैराणि शाम्यन्ति एष धर्मः सनातनः ॥

२५४ ६  
परे च न विजानंति वेरमेत्थ जयामथ ।  
ये च तत्थ विजानंति ततो शांमंति मेधका ॥  
१४ः८  
परे हि न विजानन्ति वयमत्रोद्यमामहे ।  
अर्त ये तु विजानन्ति तेषां शाम्यन्ति मेथकाः ॥

२५५ १९७  
सुसुखं वत जीवामो वेरिणेसु अवेरिणो ।  
वेरिणेसु मनुष्येसु विहराम अवेरिणो ॥  
३०ः४७  
सुसुखं बत जीवामो वैरिकेषु अवैरिकाः ।  
वैरिकेषु मनुष्येषु विहरामो ह्यवैरिकाः ॥

२५६ १९९  
सुसुखं वत जीवामो उस्सुकेसु अनुस्सुका ।  
उस्सुकेसु मनुष्येसु विहराम अनुस्सुका ॥  
३०ः४३  
सुसुखं बत जीवामो ह्युत्सुकेषु त्वनुत्सुकाः ।  
उत्सुकेषु मनुष्येषु विहरामो ह्यनुत्सुकाः ॥

२५७ २०० ब्  
सुसुखं वत जीवामो येसं नो नास्ति किंचनं ।  
सकिञ्चनेसु मनुष्येसु विहराम अकिंचनं ॥  
३०ः४४ ब्  
सुसुखं बत जीवामो येषां नो नास्ति किञ्चनं ।  
मिथिलायां दह्यमानायां न नो दह्यति किञ्चनम् ॥

२५८ १७०  
यथा बुब्बुदकं पश्शे यथा पश्शे मरीचिकं ।  
एवं लोकमवेच्छानं मच्चुराजा न पश्शति ॥  
२७ः१५  
यथा बुद्बुदिकां पश्येद् यथा पश्येन्मरीचिकाम् ।  
एवं लोकमवेक्षं वै मृत्युराजं न पश्यति ॥

२५९ १४८  
परिजिन्नमिदं रूपं रोगनीडं प्रभंगुरं ।  
भिज्जीहिति\<ति\> पूतिसंदेहो मरणात्तं हि जीवितं ॥  
१ः३४  
परिजीर्णमिदं रूपं रोगनीडं प्रभङ्गुरम् ।  
भेत्स्यते पूत्यसंदेहं मरणान्तं हि जीवितम् ॥

२६०  
जिह्मं च द्रिष्टा दुखितं च व्याधितं प्रेतञ्च द्रिष्टा न चिरस्स मानवो
।  
संवेगो तीप्पे (?) विपुलो (?) अजायथ अच्चेच्छि धीरो गृहिबन्धनानि ॥  
१ः२७  
जीर्णं च दृष्ट्वेह तथैव रोगिणं मृतं च दृष्ट्वा व्यपयातचेतसम् ।  
जहौ स धीरो गृहबन्धनानि कामा हि लोकस्य न सुप्रहेयाः ॥



**खान्तिवर्ग्गः**

---------------------------------------------------------



**\*\*\*\*\* आसव \*\*\*\*\***


२६१ ८५  
अप्पका ते मनुष्येसु ये जना पारगामिनो ।  
अथायमितरा प्रजा तीरमेवानुधावति ॥  
२९ः३३  
अल्पकास्ते मनुष्येषु ये जनाः पारगामिन ।  
अथेयमितराः प्रजास् तीरमेवानुधावति ॥

२६२ ८६  
ये च खो संमदाक्खाते धम्मे धंमानुयत्तिनो ।  
ते जना पारमेहिंति मच्चुधेयं सुदुत्तरं ॥  
२९ः३४  
ये तर्हि सम्यगाख्याते धर्मे धर्मानुदर्शिनः ।  
ते जनाः पारमेष्यन्ति मृत्युधेयस्य सर्वशः ॥

२६३ ८७  
किह्ने धम्मे विप्रहाय शुक्रे भावेथ पण्डिता ।  
ओका अनोकमागंम विवेको यत्थ दूरमं ॥  
१६ः१४ -द्  
कृष्नां धर्मां विप्रहाय शुक्लां भावयथ भिक्षवः ।  
ओकादनोकमागम्य विवेकमनुबृंहयेत् ॥

२६४ ८८  
तत्थाभिरतिमेषाणा हेत्ता कामे अकिंचना ।  
पयिरोदमेथ आत्तानं चित्तं किलेशेहि सब्बशो ॥  
१६ः१४ f  
तत्र चाभिरमेतार्यो हित्वा कामानकिञ्चनः ।  
(पयिरोदमेथ आत्तानं चित्तं किलेशेहि सब्बशो ॥)

२६५ ८९  
यस्स संबोधिअंगेहि समं चित्तं सुभावितं ।  
आत्तानपटिनिस्सग्गे अनुपादाय ये रता ।  
खीणासवा जुतीमन्तो ते लोके परिनि(व्)वृता ॥  
३१ः३९  
संबोध्यङ्गेषु येषांस्तु सम्यक्चित्तं सुभावितम् ।  
आदानं प्रतिनिःसृज्य चानुपादायमाश्रिताः ।  
क्षीणासवा वान्तदोषास् ते लोके परिनिर्वृताः ॥

२६६ २९२  
यद्\<अ\>हि किच्चं तदपविद्धं अकिच्चं पुन कीरति ।  
उन्नद्धानां प्रमत्तानां तेसं वद्धंति आसवा ॥  
४ः१९ -द्  
यत्कृत्यं तदपविद्धं अकृत्यं क्रियते पुनः ।  
उद्धतानां प्रमत्तानां तेषं वर्धन्ति आसवाः ॥

२६७ २९३  
येसं च सुसमारद्धा निच्चं कायगता सती ।  
अकिच्चं ते न सेवंति किच्चे सातच्चकारिणो ।  
सतानां सम्प्रजानानां तेसं खीयंति आसवा ॥  
४ः२० ब्,एf  
येसं च सुसमारद्धा निच्चं कायगता सती ।  
अकिच्चं ते न सेवंति किच्चे सातच्चकारिणो ।  
सतानां सम्प्रजानानां तेसं खीयंति आसवा ॥

२६८ २५३  
परवज्जानुपश्शीनां निच्चमोज्झायसंञिना ।  
आसवा तेसं वद्धन्ति आरा ते आसवक्खया ॥  
२७ः२ द्,४ः१९ f  
परवद्यानुदर्शिनो नित्यावध्यानसंज्ञिनः ।  
आसवास्तेषु वर्धन्ते आरात्ते ह्यास्रवक्षयात् ॥

२६९ २२६  
जागरिकामनुयुत्तानां अहोरात्तानुशिक्खिणां ।  
निब्बाने अधिमुत्तानां अत्थं गच्छंति आसवा ॥  
१५ः८  
जागर्यमनुयुक्तानाम् अहोरात्रानुशिक्षिणाम् ।  
अमृतं चाधिमुक्तानाम् अस्तं गच्छन्ति आस्रवाः ॥

२७० ९३  
येसाऽसवा परिक्खीणा आहारे च अनिश्शिता ।  
शुंञता आनिमित्तो च विमोघो येस गोचरो ।  
आकाशे व शकुन्तानां पदं तेसं दुरन्नयं ।  
२९ः३१  
येषां भवः परिक्षीणो ह्यपरान्तं च नाश्रिताः ।  
शुन्यता चानिमित्तं च समाधिश्चैव गोचरः ।  
आकाशैव शकुन्तानां पदं तेषं दुरन्वयम् ।

२७१ २७१  
न हि शीलव्रतेनेव बाहुशोच्चेन वा पुन ।  
अथ वा समाधिलाभेन विवित्तशयनेन वा ॥  
३२ः३१  
न शीलव्रतमात्रेण बहुश्रुत्येन वा पुनः ।  
तथा समाधिलाभेन विविक्तशयनेन वा ॥

२७२ २७२  
फुसाम नेक्खंमसुखं अपृथुज्जनसेवितं ।  
भिक्खू वि\<स्स\>श्शासमापादि अप्राप्यासवक्खयं ॥  
३२ः३२  
भिक्षुर्विश्वासमापद्येत् अप्राप्ते ह्यासवक्षये ।  
स्पृशेत्तु संबोधिसुखम् अकापुरुषसेवितम् ॥

२७३  
नायं प्रमज्जितुं कालो ऽप्राप्यास्वक्खयं ।  
प्रमत्तं दुखमन्नेति सीहं वा मृगमातिका ॥  
४ः१३  
नायं प्रमादकालः स्याद् अप्राप्ते ह्यास्वक्षये ।  
मारः प्रमत्तमन्वेति सिंहं वा मृगमातृका ॥

२७४ १२६  
गब्भमेके ओक्रंमन्ति निरयं पापकंमुणो ।  
सग्गं सुगतिनो यान्ति परिनिव्वान्ति अनासवा ॥

२७५ ८२  
यथा ह्रदोऽस्स गंभीरो विप्रसन्नो अनाविलो ।  
एवं धंमाणि शोत्थान विप्रसीदंति पण्डिता ॥  
१७ः११  
यथा ह्रदः सुगम्भीरो विप्रसन्नो ह्यनाविलः ।  
एवं श्रुत्वा हि सद्धर्मं विप्रसीदन्ति पण्डिताः ॥

२७६ १७९  
यस्स जितं नाऽप्पज्जीयति जितमस्सा न उपेति अन्तको ।  
तं बुद्धमनोमनिक्रमं अपदं केन पदेन नेहिसि ॥  
२९ः५२  
यस्य जितं नोपजीयते जितमन्वेति न कं चिदेव लोके ।  
तं बुद्धमनन्तगोचरमं ह्यपदं केन पदेन नेष्यसि ॥

२७७ १८०  
यस्स जालिनी विसत्तिका तह्ना नास्ति कहिं चि नेतये ।  
तं बुद्धमनन्तगोचरं अपदं केन पदेन नेहिसि ॥  
२९ः५३  
यस्य जालिनी विषक्तिका तृष्णा नास्ति हि लोकनायिनी ।  
तं बुद्धमनन्तगोचरं ह्यपदं केन पदेन नेष्यसि ॥

**आसववर्ग्गः**

**----------------------------------------------------------**



**\*\*\*\*\* वाचा \*\*\*\*\***


२७८ २८१  
वाचानुरक्खी मनसा सुसंवृतो कायेन यो अकुशलं न सेवति ।  
एते त्त्(र्)अयो कंमपथे विशोधिय प्राप्पोज्ज सो शान्तिपदमनुत्तरं ॥  
७ः१२  
वाचानुरक्षी मनसा सुसंवृतः कायेन चैवाकुशलं न कुर्यात् ।  
एतां शुभां कर्मपथां विशोधयन्न् आराधयेन्मार्गमृषिप्रवेदितम् ॥

२७९ २३१  
कायप्रदोषं रक्खेया कायेन संवृतो सिया ।  
कायदुच्चरितं हेत्ता कायेन सुचरितं चरे ॥  
७ः१  
कायप्रदोषं रक्षेत स्यात्कायेन सुसंवृतः ।  
कायदुश्चरितं हित्वा कायेन सुकृतं चरेत् ॥

२८० २३२  
वाचाप्रदोषं रक्खेया वाचाय संवृतो सिया ।  
वाचादुच्चरितं हेत्ता वाचाय सुचरितं चरे ॥  
७ः२  
वाचाः प्रदोषं रक्षेत वचसा संवृतो भवेत् ।  
वाचो दुश्चरितं हित्वा वाचा सुचरितं चरेत् ॥

२८१ २३३  
मनप्रदोषं रक्खेया मनसा संवृतो सिया ।  
मनोदुच्चरितं हेत्ता मनसा सुचरितं चरे ॥  
७ः३  
मनःप्रदोषं रक्षेत मनसा संवृतो भवेत् ।  
मनोदुश्चरितं हित्वा मनःसुचरितं चरेत् ॥

२८२ २३४  
कायेन संवृता धीरा वाचाय उत्त चेतसा ।  
सब्बत्थ संवृता धीरा ते वे सुपरिसंवृता ॥  
७ः१० -द्  
कायेन संवृता धीरा धीरा वाचा सुसंवृताः ।  
मनसा संवृता धीरा धीराः सर्वत्र संवृताः ॥

२८३ २२७  
पोराणमेतमाधोर न एतमहुना-र्-इव ।  
निन्दन्ति तोह्निमासीनं निन्दन्ति मितभाणिकं ।  
बहुभाणिकं पि निन्दन्ति नास्ति लोके अनिन्दितो ॥  
२९ः४५ -f  
(पोराणमेतमाधोर न एतमहुना-र्-इव ।)  
निन्दन्ति तुष्णिमासीनं निन्दन्ति बहुभाषिणं ।  
अल्पभाणिं च निन्दन्ति नास्ति लोकेषु अनिन्दितः ॥

२८४ २२८  
न चाभु न भविष्यति न चेतरहि विज्जति ।  
एकान्तनिन्दितो पोषो एकान्तं वा प्रशंसितो ॥  
२९ः४६  
एकान्तनिन्दितः पुरुषः एकान्तं वा प्रशंसितः ॥  
नाभूद्भविष्यति च नो न चापि एतरहि विद्यते ।

२८५  
यञ्च बाला अधंमट्ठं पूजेयु गरहेयु वा ।  
अविञूमविभावाय न तमत्थाय कायचि ॥

२८६ २२९  
यञ्च विञू प्रशन्ति अनुविच्च सुवे सुवे ।  
अच्छिद्रवत्तिं मेधाविं प्रंञाशीलसमाहितं ॥  
च्f. २९ः४७-४८  
यं तु विज्ञाः प्रशंसन्ति ह्यनुयुज्य शुभाशुभम् ।  
मेधाविनं वृत्तयुक्तं प्रज्ञं शीलषु संवृतं ॥

२८७ २३०  
निक्खं जांबूनदस्सेव को तं निन्दितुमरिहति ।  
देवा पि नं प्रशन्सन्ति ब्रह्मुणा पि प्रशंसितो ॥

२८८ २६२  
न वाक्ककरणमात्त्(र्)एण वन्नपुक्खलताय वा ।  
साधुरूपी नरो होति इश्शुकी मच्छरी शठो ॥  
२९ः१०  
न नामरुपमात्रेण वर्णपुष्कलया न च ।  
साधुरूपो नरो भवति मायावी मत्सरी शठः ॥

२८९ च्f. २६१,२६३  
यम्हि सच्चं च धम्मो च विरती संय्यमो दमो ।  
स वान्तदोषो मेधावी साधुरूपी ति वुच्चति ॥  
१०ः७  
यस्य श्रद्धा च शीलं चैव् आहिंसा संयमो दमः ।  
स वान्तदोषो मेधावी साधुरूपो निरुच्यते ॥

२९० १९  
बहुं पि चे सहितं भाषमानो न तक्करो होति नरो प्रमत्तो ।  
गोपो व गावो गणयं परेसं न भागवा शामण्णस्स होति ॥  
४ः२२  
सुबह्वपीह सहितं भाषमानो न तत्करो भवति नरः प्रमत्तः ।  
गोपैव गाः संगणयं परेषां न भागवां च्छ्रामण्यार्थस्य भवति ॥

२९१ २० -च्,f  
अप्पं पि चे सहितं भाषमानो धम्मस्स होति अनुधम्मचारी ।  
रागं च दोषं च प्रहाय मोहं विमुत्तचित्तो अखिलो अकंछो ।  
अनुपादियानो इह वा हुरे वा स भागवा शामन्नस्स होति ॥  
४ः२३ ब्च्f  
अल्पमपि चेत्सहितं भाषमानो धर्मस्य भवति अनुधर्मचारी ।  
रागं च दोषं च तथैव मोहं (विमुत्तचित्तो अखिलो अकंछो ।  
अनुपादियानो इह वा हुरे वा) प्रहाय भागी श्रामण्यस्य भवति ॥

२९२ २२४  
सच्चं भणे न क्(र्)उज्झेया देया अप्पा पि याचितो ।  
एतेहि त्तिहि ट्ठाणेहि गच्छे देवान सन्तिके ॥  
२०ः१६  
सत्यं वदेन्न च क्रुध्येद् दद्यादल्पादपि स्वयम् ।  
स्थानैरेभिस्त्रिभिर्युक्तो देवानामन्तिकं व्रजेत् ॥

२९३ १७७  
न वे कदार्य्या देवलोकं व्रजन्ति बाला हि भे (ते) न प्रशंसन्ति दानं ।  
धीरो तु दानमनुमोदमानो तेनेव सो देवलोकं परेति ॥  
१०ः२  
न वै कदर्या देवलोकं व्रजन्ति बाला हि ते न प्रशंसन्ति दानम् ।  
श्राद्धस्तु दानं ह्यनुमोदमानो ऽप्येवं ह्यसौ भवति सुखी परर्त ॥

२९४ २१७  
शीलवन्तं शुचिं दच्छं धम्मट्ठं सच्चवादिनं ।  
आत्तनो कारकं शन्तं तं जनो कुरुते प्रियं ॥  
५ः२४  
धर्मस्थं शीलसंपन्नं ह्रीमन्तं सत्यवादिनम् ।  
आत्मनः कारकं शन्तं तं जनः कुरुते प्रियम् ॥

२९५ ३०८  
श्रेयो अयोगुडा भुत्ता तत्ता अग्गिशिखोपमा ।  
यं च भुञ्जेय दुश्शीलो राष्टपिण्डमसंय्यतो ॥  
९ः२  
श्रेयो ह्ययोगुडा भुक्तास् तप्ता ह्यग्निशिखोपमाः ।  
न तु भुञ्जीत दुःशीलो राष्ट्रपिण्डमसंयतः ॥

२९६ ३११  
कुशो यथा दुग्गृहीतो हस्तमेवानुकंतति ।  
शामन्नं दुप्परामाट्ठं निरयाय उपकट्टति ॥  
११ः४  
शरो यथा दुर्गृहीतो हस्तमेवापकृन्तति ।  
श्रामण्यं दुष्परामृष्टं नरकानुपकर्षति ॥

२९७ १७६  
एकधंममतीतस्स मुषावादिस्स जंतुनो ।  
वितिन्नपरलोकस्स नास्ति पापमकारियं ॥  
११ः४

२९८  
न हि शस्तं सुनिशितं विषं हालाहक्लं तथा ।  
एवं खिप्रमतिपातेति वाचा दुब्भाषिता यथा ॥

२९९  
पुरुषस्स जायमानस्स कुठारी जायते मुखे ।  
याय छिन्दति आत्तानं वाचं दुब्भाषितं भणं ॥  
८ः२  
पुरुषस्य हि जातस्य कुठारी जायते मुखे ।  
यया छिनत्ति हात्मानं वाचा दुर्भाषितं वदन् ॥

३००  
यो हि निन्दिये प्रशंसति उत्तवा निन्दति यो प्रषंसिये ।  
विचिनाति मुखेन सो कलिं कलिना तेन सुखं न विन्दति ॥  
८ः३  
यो निन्दियां प्रशंसति तानपि निन्दति ये प्रशंसियाः ।  
स चिनोति मुखेन तं कलिं कलिना तेन सुखं न विन्दति ॥

३०१  
अप्पामात्तो अयं कली यो अक्खेहि धनं पराजये ।  
सब्बस्सं पि सहापि आत्तना यमेव महत्(त्)अरो कली ॥  
यो सुगतेसु मनं प्रदूषये  
८ः४  
अल्पामात्रो ह्ययं कलिर् य इहाक्षेण धनं पराजयेत् ।  
अयमत्र महत्तरः कलिर् यः सुगतेषु मनः प्रदूषयेत् ॥

३०२  
शतं सहस्राणि निरब्बुदानां छत्त्रीशतिं पंच च अब्बुदानि ।  
यमयिरगरही निरयमुपेति वाचं मनं च प्रणिधाय पापिकां ॥  
८ः५  
शतं सहस्राणि निरर्बुदानि षट्त्रिंशतिं पंच तथार्बुदानि ।  
यानार्यगर्ही नरकानुपैति वाचं मनश्च प्रणिधाय पापकम् ॥

३०३  
कल्लाणिमेव भाषेया नाऽस्स मुच्चेय पापिका ।  
मोक्खो कल्लाणिये श्रेयो मुत्ता तपति पापिकं ॥  
८ः८  
कल्याणिकां विमुञ्चेत नैव मुञ्चेत पापिकाम् ।  
मुक्ता कल्याणिकी श्रेयो मुक्ता तपति पापिका ॥

३०४  
कल्लाणिमेव सेवेया नाऽस्स मुच्चेय पापिका ।  
मोक्खो कल्लाणिये श्रेयो मुत्ता तपति पापिकं ॥

३०५  
वाचं भाषेय कल्लाणिं नाऽस्स मुच्चेय पापिक(ं) ।  
जातं क्रोधं निवारेया सो बिषब्भि निरुज्झति ॥  
२०ः२  
(वाचं भाषेय कल्लाणिं नाऽस्स मुच्चेय पापिक(ं) ।)  
अविद्यां प्रजहेद्धीरः (सो बिषब्भि निरुज्झति ॥)

**वाचावर्ग्गः**

**------------------------------------**





**\*\*\*\*\* आत्त \*\*\*\*\***


३०६ १६२  
यस्स अच्चन्तदोश्शिल्लं मलुता सालमिवोऽतता ।  
करोति सो तथात्तानं यथा नं बिषमिच्छति ॥  
११ः१०  
योऽसावत्यन्तदुःशिलः सालवां मूलुता यथा ।  
करोत्यसौ तथात्मानं यथैनं द्विष्-दिच्छति ॥

३०७ १६१ द्  
आत्तना हि कतं पापं आत्तजमात्तसंभवं ।  
अनुमंधति दुम्मेधं वयितं वा अह्ममयं मणिं ॥  
२८ः१२ द्  
(आत्तना हि कतं पापं आत्तजमात्तसंभवं ।)  
अभिमथ्नाति तं पापं वज्रमश्ममणिं यथा ॥

३०८ १६५  
आत्तना हि कतं पापं आत्तना संकिलिश्शति ।  
आत्तना अकतं पापं आत्तना ये विशुज्झति ।  
शोद्धी अशोद्धी प्रच्चत्तं नांञो अंञं विशोधये ॥  
२८ः११,१२ ब्  
आत्मना हि कृते पापे त्वात्मना क्लिश्यते सदा ।  
आत्मना त्वकृते पापे ह्यात्मनैव विशुध्यते ।  
अशुद्धबुद्धिं प्रत्यात्मं नान्यो ह्यन्यं विशोधयेत् ॥

३०९ ५०  
न परेसं विलोमानि न परेसं कताऽकतं ।  
आत्तना ये अवेच्छेया कतानि अकतानि च ॥  
१८ः९  
न परेषां विलोमानि न परेषां कृताकृतम् ।  
आत्मनस्तु समीक्षेता समानि विषतानि च ॥

३१०  
न परेसं विलोमानि न परेसं समासमं ।  
आत्तना ये अवेच्छेया समानि विषमानि च ॥

३११  
आत्तानं चे प्रियं ञाय्या रक्खेया नं सुरक्खितं ।  
न एतं सुलभं होति सुखं दुक्कतकारिणां ॥  
५ः१३  
आत्मानं चेत्प्रियं विद्यान् नैनं पापेन योजयेत् ।  
न ह्येतत्सुलभं भवति सुखं दुष्कृतकारिणा ॥

३१२ १५७  
आत्तानं चे प्रियं ञाय्या रक्खेया नं सुरक्खितं ।  
त्तिण्णमञतरं यामानं पटिजाग्ग्रेय पण्डितो ॥  
५ः१५ बेf  
आत्मानं चेत्प्रियं विद्यात् रक्षेदेनं सुरक्षितम् ।  
त्रयाणामन्यतमं यामां प्रतिजाग्रेत पण्डितः ॥

३१३ ३०५  
एकासनमेकशेयं एकचरियामतन्द्रितो ।  
एको रमयमात्तानं वनान्ते रमिता सिया ॥  
२३ः२  
एकासनं त्वेकशय्याम् एकचर्यामतन्द्रितः ।  
रमयेच्चैकमात्मानं वनेषु एकः सदा वसेत् ॥

३१४  
यो शासनमरहतां अयिराणां धम्मजीविनां ।  
पटिक्रोति दुम्मेधो दृष्टिं निश्शाय पापिकां ।  
करोति सो तथात्तानं यथा नं बिषमिच्छति ॥

३१५ १६४  
यो शासनमरहतां अयिराणां धम्मजीविनां ।  
पटिक्रोशति दुम्मेधो दृष्टिं निश्शय पापिकां ।  
फलं कण्टकवेणुर्वा आत्तघन्नाय फल्लति ॥

८ः७  
यः शासनं ह्यर्हतां आर्याणां धर्मजीविनाम् ।  
प्रतिक्रोशति दुर्मेधा दृष्टिं निःश्रित्य पापिकाम् ।  
फलानि कण्टकस्सेव फलत्यात्मवधाय सः ॥

३१६  
आत्तानमेव पठमं अत्थे धंमे निवेशये ।  
अथांञमनुशासेया एवं होति यथा अहं ॥  
च्f. २३ः६  
आत्मानमेव प्रथमं प्रतिरूपे निवेशयेत् ।  
ततोऽन्यमनुशासित (एवं होति) यथा ह्यह(ं) ॥

३१७ १५८  
आत्तानमेव पठमं पटिरूपे नियोजये ।  
अथांञमनुशासन्तो न किलिश्शति प्रंञवा ॥  
२३ः७  
आत्मानमेव प्रथमं प्रतिरूपे निवेशयेत् ।  
ततोऽन्यमनुशासीत न क्लिश्यत हि पण्डितः ॥

३१८ १५९  
आत्तना ये तथा कयिरा यथांञमनुशासये ।  
अदान्तो वत दमेया आत्ता हि किर दुद्दमो ॥  
२३ः८  
आत्मानं हि तथा कुर्याच् छासीतान्यं यथा स्वयम् ।  
सुदान्तो बत मे नित्यम् आत्मा स हि सुदुर्दमः ॥

३१९ १०४  
आत्ता हि वरं दान्तो यच्छायमितरा प्रजा ।  
आत्तदान्तस्स पोषस्स सदा संय्यतचारिणो ॥  
२३ः४  
आत्मा ह्यस्य जितः श्रेयां यच्चेयमितराः प्रजाः ।  
आत्मदान्तस्य पुरुषस्य नित्यं संवृतचारिणः ॥

३२० १०५  
नेव देवा न गन्धब्बा न मारो सह ब्रह्मुणा ।  
जितमपजितं कयिरा तथरूपस्स जन्तुनो ।  
२३ः५  
न देवा नापि गन्धर्वा न मारो ब्राह्मुणा सह ।  
जितस्यापजितं कुर्युस् तथा प्राज्ञस्य भिक्षुणः ॥

३२१ १६०  
आत्ता हि आत्तनो नाथो को हि नाथो परो सिया ।  
आत्तना हि सुचिन्नेन नाथं लभति दुल्लभं ॥  
२३ः११  
आत्मा त्विहात्मनो नाथः को नु नाथः परो भवेत् ।  
आत्मना हि सुदान्तेन नाथं लभति पण्डितः ॥

३२२ ३८०  
आत्ता हि आत्तनो नाथो आत्ता हि आत्तनो गती ।  
तस्सा संय्यमयाऽत्तानं अश्शं भद्रं व वाणिजो ॥  
१९ः१४  
आत्मैव ह्यात्मनो नाथः आत्मा शरणमात्मनः ।  
तस्मात्संयमयात्मानं भद्रामिव सारथिः ॥

३२३  
आत्तानमेव दमये अश्शसुगतिया सदा ।  
दंम शंम उज्जुं होहि(होति) ततो अकुटिलो भव ॥  
ततो दान्तो सुखी होहि(होति) अनुपादाय निवृतो ।  
१९ः१३ ब्  
आत्मानमेव दमयेद् भद्राश्वमिव सारथिः ।  
(दंम शंम उज्जुं होहि(होति) ततो अकुटिलो भव ॥  
ततो दान्तो सुखी होहि(होति) अनुपादाय निवृतो ।)

३२४ ३७९  
आत्तना चोदयाऽत्तानं परिमशात्तानमात्तना ।  
सो आत्तगुत्तो सतिमा सुखं भिक्खू विहाहिसि ।

३२५ १६६  
आत्तदात्थं परात्थेन बहुना पि न हापये ।  
आत्तदात्थं परं ञात्ता सदात्थपरमो सिया ॥  
२३ः१०  
आत्मनोऽर्थं परार्थेन बहुनापि न हापयेत् ।  
आत्मार्थं परमं ज्ञात्वा स्वकार्थपरमो भवेत् ॥

३२६ ८४  
नेवात्तहेतो न परस्स हेतो न सग्गमिच्छे न धनं न राष्टं ।  
नेच्छे अधम्मेण समृद्धिमात्तनो सो शीलवा प्रंञवा धांमिको सिया ॥

**आत्तवर्ग्गः**

**------------------------------------------------**



**\*\*\*\*\* ददन्ती \*\*\*\*\***


३२७ २४९  
ददन्ति वे यथाश्रद्धं यथाप्रसदनं जना ।  
तत्थ यो दुंमनो होति परेसं पानभोजने ।  
न सो दिवा च रात्तो च समाधिमधिगच्छति ॥  
१०ः१२  
ददन्त्येके यथा श्रद्धा यथाविभवतो जनाः ।  
तत्र यो दुर्मना भवति परेषां पानभोजने ।  
नासौ दिवा च रात्रौ च समाधिमधिगच्छति ॥

३२८ २५०  
यस्स चेतं समुच्छिन्नं मूलोऽग्घच्चतं ।  
स वे दिवा च रात्तो च समाधिमधिगच्छति ॥  
१०ः१३  
यस्य त्वेते समुच्छिन्नास् तालमस्तकवद्धताः ।  
स वै दिवा च रात्रौ च समाधिमधिगच्छति ॥

३२९ १४३ -द्,१४४ ब्  
अश्शो व भद्रो कषाय पुट्ठो आतापिनो सविंगणो चराणो ।  
श्रद्धाय शीलेन च वीरियेण च समाधिना धम्मविपश्शनाय च ।  
ते खान्तिसोरच्छसमाधिसंठिता शुतस्स प्रंञाय च सारमज्झगू ॥  
१९ः१,२(?)  
भद्रो यथाश्वः कशयाभिस्पृष्ट ह्यातापिनः संविजिताश्चरेत ।  
श्राद्धास्तथा शीलगुणैरुपेतः समाहितो धर्मविनिश्चयज्ञः ।  
संपन्नविद्याचरणः प्रतिस्मृतस् तायि स सर्वं प्रजहाति दुःखम् ॥

३३०  
यो द्रिष्टे धंमे लभति श्रद्धां प्रंञामनुत्तरां ।  
स वे महद्धनो लोके मोहमंञं बहुं धनं ॥  
१०ः९  
यो जीवलोके लभते श्रद्धां प्रज्ञां च पण्डितः ।  
तद्धि तस्य धनं श्रेष्टं हीनमस्येतरद्धनम् ॥

३३१ ३०३  
श्रद्धो शीलेन संपन्नो यशभोगसमाहितो ।  
यं यं सो भजते देशं तत्थ तत्थेव पूजितो ॥  
१०ः८  
श्राद्धः शीलेन संपन्नस् त्यागवां वीतमत्सरः ।  
व्रजते यत्र यत्रैव तत्र तत्रैव पूज्यते ॥

३३२  
श्रद्धबितियं पुरुषं चरन्तं न नं लभेया अश्रद्धो व चारो ।  
यशो चकित्ती च ततो नमेति सग्गं च गच्छे शरीरं प्रहाय ॥

३३३ ९७  
अश्रद्धो अकतंञू च संधिच्छेदो च यो नरो ।  
हतावकाशो वान्ताशो स वे उत्तिमपोरुषो ॥  
२९ः२३  
अश्रद्धश्चाकृतज्ञश्च संधिच्छेत्ता च यो नरः ।  
हतावकाशो वान्ताशः स वै तूत्तमपूरुषः ॥

३३४ १८२  
किच्छो बुद्धान उप्पादो किच्छा धम्मस्स देशना ।  
किच्छो श्रद्धपटीलाभो किच्छं माच्चान जीवितं ॥

३३५ ३८  
अनवट्ठितचित्तस्स सद्धंममविजानतो ।  
पारिप्लवप्रसादस्स प्रंञा न परिपूरति ॥  
३१ः२८  
अनवस्थितचित्तस्य सद्धर्ममविजानतः ।  
पारिप्लवप्रसादस्य प्रज्ञा न परिपूर्यते ॥

३३६  
नाप्रसन्नचित्तेन दुष्टेन कुपितेन वा ।  
शक्कमाजानितुं धम्मो सारंभबहुलेन वा ॥  
३१ः२५  
नाप्रसन्नेन चित्तेन दुष्टेन क्षुभितेन वा ।  
धर्मो हि शक्यमाज्ञातुं संरम्भबहुलेन वा ॥

३३७  
यो तु विनीय सारंभं अप्रसादं च चेतसो ।  
प्रसन्नचित्तो सुमनो स वे न्याय्या सुभाषितं ॥  
३१ः२६  
विनीय यस्तु संरम्भम् अप्रसादं च चेतसा ।  
आघातं चैव निःसृज्य प्रजानीयात्सुभाषितम् ॥

३३८ १७८  
मनुष्यपटिलाभेन सग्गानां गमनेन च ।  
पृथिव्यामेकराज्जेन सोतापत्तिफलं वरं ॥

३३९  
यस्स श्रद्धा तथागते अचाला सुप्रतिष्ठिता ।  
शीलञ्च यस्स कल्लाणं अयिरकान्तं प्रशंसियं ॥

३४०  
संघे प्रसादो यस्स अस्ति उज्जुभूतञ्च दंशनं ।  
अदरिद्रो ति तमाहु अमोघं तस्स जीवितं ॥

३४१  
तस्सा श्रद्धञ्च शीलं च प्रसादं धम्मदंशने ।  
अनुयुञ्जेय मेधावी सरं बुद्धान शासनं ॥



**ददन्तीवर्ग्गः**

**-------------------------------------------------------**





**\*\*\*\*\* चित्त \*\*\*\*\***


३४२ ३३  
फन्दनं चपलं चित्तं दुरक्खं दुन्निवारयं ।  
उज्जुं करोति मेधावी उषुकारो व तेजना ॥  
३१ः८  
स्पन्दनं चपलं चित्तं दुरक्ष्यं दुन्निवारणं ।  
ऋजुं करोति मेधावी इषुकारो इव तेजसा ॥

३४३ ३४  
वारिजो व थले खित्तो ओकमोकातु उब्भतो ।  
परिफन्दतिमं चित्तं मारधेयं प्रहातये ॥  
३१ः२  
वारिजो वा स्थले क्ष्प्तो ओकादोघात्समुद्धृतः ।  
परिस्पन्दति वै चित्तं मारधेयं प्रहातवै ॥

३४४ ३७  
दूरंगममेकचरं अशरीरं गुहाशयं ।  
ये चित्तं संय्यमेहिन्ति मोक्खंते मारबंधना ॥

३४५ ३५  
दुन्निग्ग्रहस्स लघुनो यत्थकामनिपातिनो ।  
चित्तस्स दमथो साधु चित्तं दान्तं सुखावहं ॥  
३१ः१  
दुर्निग्रहस्य लघुनो यत्रकामनिपातिनः ।  
चित्तस्य दमनं साधु चित्तं दान्तं सुखावहम् ॥

३४६ ३६  
सुदुद्दशं सुनिपुणं यथकामनिपातिनं ।  
चित्तं रक्खेय मेधावी तद्\<अ\>हि गुत्तं सुखावहं ॥

३४७ ३९  
अनपाश्रयमाणस्स अनन्वाहतचेतसो ।  
हेत्ता कल्लाणपानि नास्ति जागरतो भयं ॥  
२८ः६  
अनपाश्रयमाणस्स अनन्वाहतचेतसो ।  
हेत्ता कल्लाणपानि नास्ति जागरतो भयं ॥

३४८ ७९  
धम्मप्रीतिरसं पाता विप्रसन्नेन चेतसा ।  
अयिरप्रवेदिते धम्मे सदा रमति पण्डितो ॥  
३०ः१३  
धर्मप्रीतिः सुखं शेते विप्रसन्नेन चेतसा ।  
आर्यप्रवेदिते धर्मे रमते पण्डितः स्मृतः ॥

३४९ ४१  
अचिरा वत अयं कायो पठविमभिशेहिति ।  
छूडो अपेतविंन्याणो निरात्थं वा कटिंगरं ॥  
१ः३५  
अचिरं बत कायोऽयं पठिवीमभिशेष्यते ।  
शुन्यो व्यपेतविज्ञाणो निरास्तं वा कडङ्गरम् ॥

३५० ४०  
कुंभोपमं कायमिमं विदित्ता नगरोपमं चित्तमधिष्ठित्ता ।  
योधेय मारं प्रंञायुधेन जितं च रक्खे अनिवेशनो सिया ॥  
३१ः३५  
कुम्भोपमं कायमिमं विदित्वा नगरोपमं चित्तमधिष्ठितं च ।  
युध्येत मारं प्रज्ञायुधेन जितं च रक्षेदनिवेशनः स्यात् ॥

३५१ १३  
यथा अगारं दुच्छन्नं वट्ठी समिविज्झति ।  
एवमभावितं चित्तं रागो समितिविज्झति ॥  
३१ः११  
यथा ह्यगारं दुच्छन्नं वृष्टिः समतिभिन्धति ।  
एवं ह्यभावितं चित्तं रागः समतिभिन्दति ॥

३५२ १४  
यथा अगारं सुच्छन्नं वट्ठी न समितिविज्झति ।  
एवं सुभावितं चित्तं रागो न समितिविज्झति ॥  
३१ः१७  
यथा ह्यगारं सुच्छन्नं वृष्टिर्न व्यतिभिन्दति ।  
एवं सुभावितं चित्तं रागो न व्यतिभिन्दति ॥

३५३  
यथा अगारं दुच्छन्नं वट्ठी समितिविज्झति ।  
एवमभावितं चित्तं रागो समितिविज्झति ॥  
३१ः१२  
यथा ह्यगारं दुच्छन्नं वृष्टिर्समतिभिन्दति ।  
एवं ह्यभावितं चित्तं द्वेषः समतिभिन्दति ॥

३५४  
यथा अगारं सुच्छन्नं वट्ठी न समितिविज्झति ।  
एवं सुभावितं चित्तं दोषो न समितिविज्झति ॥  
३१ः१८  
यथा ह्यगारं सुच्छन्नं वृष्टिर्न व्यतिभिन्दति ।  
एवं सुभावितं चित्तं द्वेषो न व्यतिभिन्दति ॥

३५५  
यथा अगारं दुच्छन्नं वट्ठी समितिविज्झति ।  
एवमभावितं चित्तं मोहो समितिविज्झति ॥  
३१ः१३  
यथा ह्यगारं दुच्छन्नं वृष्टिर्समतिभिन्दति ।  
एवं ह्यभावितं चित्तं मोहः समतिभिन्दति ॥

३५६  
यथा अगारं सुच्छन्नं वट्ठी न समितिविज्झति ।  
एवं सुभावितं चित्तं मोहो न समितिविज्झति ॥  
३१ः१९  
यथा ह्यगारं सुच्छन्नं वृष्टिर्न समतिभिन्दति ।  
एवं सुभावितं चित्तं मोहो न व्यतिभिन्दति ॥

३५७ १८३  
सब्बपापस्स अकरणं कुशलस्स अपसंपदा ।  
सचित्तपयिरोदमनं एतं बुद्धान शासनं ॥  
२८ः१  
सर्वपापस्यआकरणं कुशलस्योपसंपदः ।  
स्वचित्तपर्यवदनम् एतद्बुद्धस्य शासनम् ॥

**चित्तवर्ग्गः**

**---------------------------------------**



**\*\*\*\*\* माग्ग \*\*\*\*\***


३५८ २७३  
माग्गानष्टंगिको श्रेष्ठो सच्चानां चतुरो पदा ।  
विरागो श्रेष्ठो धम्माणां दुपदानां च चक्खुमा ॥  
१२ः४  
मार्गेषु अष्टाङ्गिकः श्रेष्ठश् चत्वार्यार्याणि सत्यतः ।  
श्रेष्ठो विरागो धर्माणां चक्षुमां द्विपदेषु च ॥

३५९ २७५ द्,२७६  
आक्खातो वो मया माग्गो अंञाये शल्लसःसनो ।  
तुब्भेहि किच्चमातप्पं अक्खातारो तथागता ।  
पटिपन्ना प्रमोक्खन्ति झायिनो मारबंधना ॥  
१२ः९ -द्,१२ः११  
आख्यातो वो मया मार्गस् त्वज्ञायै शल्यकृन्तनः ।  
युष्माभिरेव करणीयम् आखातारस्तथागताः ।  
प्रतिपन्नकाः प्रहास्यन्ति ध्यायिनो मारबन्धनम् ॥

३६० २७४,२७५ ब्  
एसेव माग्गो नास्तंऽञो दंशनस्स विशुद्धिये ।  
तं माग्गं पटिपज्जह्वो मारस्सेऽसा प्रमोहनी ।  
एताहि तुब्भे पटिपन्ना दुक्खस्स अन्तं करिष्यथ ॥  
१२ः११ ब्  
एषो हि मार्गो नास्त्यन्यो दर्शनस्य विशुद्धये ।  
(तं माग्गं पटिपज्जह्वो मारस्सेऽसा प्रमोहनी ।  
एताहि तुब्भे पटिपन्ना दुक्खस्स अन्तं करिष्यथ ॥)

३६१ २८३  
वनं छिन्दथ मा रुक्खे वनो जायते भयं ।  
छेत्ता वनञ्च वनधञ्च निब्बनेन गमिश्शथ ॥  
१८ः३  
वनं छिन्दत मा रुक्षं वनाद्वै जायते भयम् ।  
छित्वा वनं च समूलं तु निर्वणा भवत भिक्षवः ॥

३६२ २८४  
यावता वनधो न च्छिज्जति अणुमात्तो पि नरस्स ञातिसु ।  
पटिबद्धमनो हि तत्थ सो वच्छो च्छीरवको व मातरि ॥  
१८ः४  
न छिद्यते यावता वनं ह्यनुमात्रमपि नरस्य बन्धुषु ।  
प्रतिबद्धमनाः स तत्र वै वत्सः क्षीरपक इव मातरम् ॥

३६३ २८५  
उच्छिन्न सिनेहमात्तनो कुमुदं शारदिकं व पाणिना ।  
शान्तिमाग्गमेव ब्यूहय निब्बाणं सुगतेन देशितं ॥  
१८ः५  
उच्छिन्धि हि स्नेहमात्मनः पद्मं शारदकं यथोदकात् ।  
शान्तिमार्गमेव बृंहयेन् निर्वाणं सुगतेन देशितम् ॥

३६४ २८६  
इदं वश्शा करिष्यामि इदं हेमंन गृह्मसु ।  
इति बालो विचिंतेति अन्तरायं न बुज्झति ॥  
१ः३८  
इह वर्षं करिष्यामि हेमन्तं ग्रीष्ममेव च ।  
बालो विचिन्तयत्येवम् अन्तरायं न पश्यति ॥

३६५ २८७  
तं पुत्तपशुसंमत्तं व्यासत्तमनसं नरं ।  
सुत्तं ग्ग्रामं महोघो वा मच्चु-र्-आदाय गच्छति ॥  
१ः३९  
तं पुत्रपशुसंमत्तं व्यासक्तमनसं नरम् ।  
सुप्तं ग्रामं महौघैव मृत्युरादाय गच्छति ॥

३६६ २८८  
न सन्ति पुत्ता त्ताणाय न पिता नो पि भातरो ।  
अन्तकेनाऽधिभूतस्स नास्ति ञातीसु त्ताणता ॥  
१ः४०  
न सन्ति पुत्रास्त्राणाय न पिता नापि बान्धवाः ।  
अन्तकेनाभिभूतस्य न हि त्राणा भवन्ति ते ॥

३६७  
क्रन्दतामेव ञातीनं विलपतां चेवमेकतो ।  
जना अन्तरहीयंति असकामा जहंति नं ॥

३६८ २८९  
एतं विदिय मेधावी प्रंञवा वीतमच्छरी ।  
तं सग्गगमनं माग्गं निच्चमेव विशोधये ।  
६ः१५  
एतद्धि दृष्ट्वा शिक्षेत सदा शीलेषु पण्डितः ।  
निर्वाणगमनं मार्गं क्षिप्रमेव विशोधयेत् ॥

३६९  
तस्सा हि पण्डितो पोषो संपश्शमत्थमात्तनो ।  
तं सग्गगमनं माग्गं निच्चमेव विशोधये ॥

३७०  
श्रद्धो शीलेन संपन्नो प्रंञवा सुसमाहितो ।  
निच्चं माग्गं विशोधेति सच्छयनं सांपरायिकं ॥

३७१  
श्रद्धो शीलेन संपन्नो प्रंञवा सुसमाहितो ।  
रमते माग्गमासेवं अज्झत्तोपसमे रतो ॥

३७२ ३१ द्  
श्रद्धो शीलेन संपन्नो प्रंञावागरतो सदा ।  
संयोजनमणुत्थूलं दहमग्गी व गच्छति ।  
मानमक्खे व पापके ॥  
४ः२९ द्  
(श्रद्धो शीलेन संपन्नो प्रंञावागरतो सदा ।)  
संयोजनमणुस्थूलं दहन्नग्निरिव गच्छति ।  
(मानमक्खे व पापके ॥)

३७३ २७७  
अनिच्चा सब्बसंखारा यतो प्रंञाय पश्शति ।  
अथ निव्वण्डते दुक्खा एस माग्गो विशुद्धिये ॥  
१२ः५  
अनित्यां सर्वसंस्कारां प्रज्ञाय पश्यते सदा ।  
अथ निर्विद्यते दुःखाद् एष मार्गो विशुद्धये ॥

३७४ २७९  
सब्बधंमा अनात्ता ति यतो प्रंञाय पश्शति ।  
अथ निव्विण्डते दुक्खा एस माग्गो विशुद्धिये ॥  
१२ः८  
सर्वधर्मा अनात्मानः प्रज्ञया पश्यते यदा ।  
अथ निर्विद्यते दुःखाद् एष मार्गो विशुद्धये ॥

३७५ २८२  
योगा हि भूरी संभवति अयोगा भूरिसंखयो ।  
एतं जेथापथं ञात्ता भवाय विभवाय च ।  
तथा शिच्छेय मेधावी यथा भूरी प्रवद्धति ॥  
२९ः४०  
योगाद्भवः प्रभवति वियोगाद्भवसंषयः ।  
एतद्द्वैधापथं ज्ञात्वा भवाय विभवाय च ।  
तत्र शिक्षेत मेधावी यत्र योगानतिक्रमेत् ॥

**माग्गवग्गः**

**-----------------------------------**



\*\*\*\*\* सहस्र \*\*\*\*\*


३७६ १००  
सहस्रमपि चे वाचा अनत्थपदसाहिता ।  
एकमत्थपदं श्रेयो यं शोत्ता उपशांमति ॥

३७७ १०२  
यो च गाथाशतमनत्थपदसाहितं ।  
एकं धमपदं श्रेयो यं शोत्ता उपशाम्मति ॥  
२४ः१,२  
यच्च गाथाशतमनर्थपदसंहितम् ।  
एकं धर्मपदं श्रेयो यच्छ्रुत्वा ह्युपशाम्यति ॥

३७८ १०३  
यो सहस्रं सहस्राणां संग्ग्रामे मानुषे जिने ।  
एकं च पंञमात्तानं स वे संग्ग्राममुत्तमो ॥  
२३ः३  
यः सहस्रं सहस्राणां संग्रामे द्विषतां जयेत् ।  
यश्चात्मानं जयेतेकं संग्रामो दुर्जयः स वै ॥

३७९ १०६ -f  
मासे मासे सहस्रेण यो यजेय शतं समा ।  
एकं च भावि\<त्त\>तात्तानं मुहुत्तमपि पूजये ।  
सा एव पौजना श्रेयो यच्छ वश्शशतं हुतं ॥  
२४ः१६ -f  
(मासे मासे सहस्रेण यो यजेय शतं समा ।)  
यच्वैकं भावितात्मानं मुहूर्तमपि पूजयेत् ।  
सा तस्य पूजना श्रेष्टता न तद्वर्षशतं हुतम् ॥

३८० १०७  
यो च वश्शशतं जन्तू अग्गिं परिचरे वने ।  
एकञ्च भावितात्तानं मुहुत्तमपि पूजये ।  
सा एव पूजना श्रेयो यच्छ वश्शशतं हुतं ॥  
२४ः१६  
यच्च वर्षशतं पूर्णम् अग्निं परिचरेद्वने ।  
यच्चैकं भावितात्मानं मुहूर्तमपि पूजयेत् ।  
सा तस्य पूजना श्रेष्ठा न तद्वर्षशतं हुतम् ॥

३८१ १०८  
यं किंचि यष्टं व हुतं व लोके संवत्सरं यजते पुंञपेखी ।  
सब्बं पि तं न चतुब्बागमेति अभिवादना उज्जुगतेसु श्रेयो ॥

३८२  
मासे मासे सहस्रेण यो यजेय शतं समा ।  
न तं बुद्धे प्रसादस्स कलामग्घति षोडशिं ॥  
२४ः२१  
मासे मासे सहस्रेण यो यजेत समाशतम् ।  
न तद्बुद्धे प्रसादस्य कलामर्घति षोडशीम् ॥

३८३  
मासे मासे सहस्रेण यो यजेय शतं समा ।  
न तं धम्मे प्रसादस्स कलामग्घति षोडशिं ॥  
२४ः२२  
मासे मासे सहस्रेण यो यजेत समाशतम् ।  
न तद्धर्मे प्रसादस्य कलामर्घति षोडशीम् ॥

३८४  
मासे मासे सहस्रेण यो यजेय शतं समा ।  
न तं संघे प्रसादस्स कलामग्घति षोडशिं ॥  
२४ः२३  
मासे मासे सहस्रेण यो यजेत समाशतम् ।  
न तद्संघे प्रसादस्य कलामर्घति षोडशीम् ॥

३८५  
मासे मासे सहस्रेण यो यजेय शतं समा ।  
न तं साखातधंमानां कलामग्घति षोडशिं ॥  
२४ः२१-२३  
मासे मासे सहस्रेण यो यजेत समाशतम् ।  
न तद्बुद्धे प्रसादस्य कलामर्घति षोडशीम् ॥

३८६  
मासे मासे कुशाग्ग्रेण बालो भुञ्जेय भोजनं ।  
न तं बुद्धे प्रसादस्स कलामग्घति षोडशिं ॥  
२४ः१७  
मासे मासे कुशाग्रेण यो हि भुञ्जीत भोजनम् ।  
न तद्बुद्धे प्रसादस्य कलामर्घति षोडशीम् ॥

३८७  
मासे मासे कुशाग्ग्रेण बालो भुञ्जेय भोजनं ।  
न तं धम्मे प्रसादस्स कलामग्घति षोडशिं ॥  
२४ः१८  
मासे मासे कुशाग्रेण यो हि भुञ्जीत भोजनम् ।  
न तद्धर्मे प्रसादस्य कलामर्घति षोडशीम् ॥

३८८  
मासे मासे कुशाग्ग्रेण बालो भुञ्जेय भोजनं ।  
न तं संघे प्रसादस्स कलामग्घति षोडशिं ॥  
२४ः१९  
मासे मासे कुशाग्रेण यो हि भुञ्जीत भोजनम् ।  
न तद्संघे प्रसादस्य कलामर्घति षोडशीम् ॥

३८९ ७०  
मासे मासे कुशाग्ग्रेण बालो भुञ्जेय भोजनं ।  
न तं साक्खातधंमाणां कलामग्घति षोडशिं ॥  
२४ः१७-१९  
मासे मासे कुशाग्रेण यो हि भुञ्जीत भोजनम् ।  
न तद्बुद्धे प्रसादस्य कलामर्घति षोडशीम् ॥

३९० ११०  
यो च वश्शशतं जीवे दुश्शीलो असमाहितो ।  
एकाहं जीवितं श्रेयो शीलवन्तस्स झायतो ॥  
२४ः३  
यच्च वर्षशतं जीवेद् दुःशीलो ह्यसमाहितः ।  
एकाहं जीवितं श्रेयः सदा शीलवतः शुचेः ॥

३९१ १११  
यो च वश्शशतं जीवे दुश्शीलो असमाहितो ।  
एकाहं जीवितं श्रेयो प्रंञवन्तस्स झायतो ॥  
२४ः४  
यच्च वर्षशतं जीवेद् दुष्प्रज्ञो असमाहितः ।  
एकाहं जीवितं श्रेयः प्राज्ञस्य ध्यायिनः सदा ॥

३९२ ११२  
यो च वश्शशतं जीवे कुसीदो हीनवीरियो ।  
एकाहं जीवितं श्रेयो वीर्य्यमारभतो दृडं ॥  
२४ः५  
यच्च वर्षशतं जीवेद् कुसीदो हीनवीर्यवान् ।  
एकाहं जीवितं श्रेयो वीर्यमारभतो दृढम् ॥

३९३ ११३  
यो च वश्शशतं जीवे अपश्शमुदयव्ययं ।  
एकाहं जीवितं श्रेयो पश्शतो उदयव्ययं ॥  
२४ः६  
यच्च वर्षशतं जीवेद् अपश्यन्नुदयव्ययम् ।  
एकाहं जीवितं श्रेयः पश्यतो ह्युदयव्ययम् ॥

३९४ ११५  
यो च वश्शशतं जीवे अपश्शं धम्ममुत्तमं ।  
एकाऽहं जीवितं श्रेयो पश्शतो धम्ममुत्तमं ॥

३९५ ११४  
यो च वश्शशतं जीवे अपश्शममतं पदं ।  
एकाऽहं जीवितं श्रेयो पश्शतो अमतं पदं ॥  
२४ः१५  
यच्च वर्षशतं जीवेद् अपश्यन्नमृतं पदम् ।  
एकाहं जीवितं श्रेयः पश्यतो ह्यमृतं पदम् ॥

३९६  
यो च वश्शशतं जीवे सद्धंमे अप्रतिष्ठितो ।  
एकाऽहं जीवितं श्रेयो सधंममिह विजानतो ॥

३९७  
यो च वश्शशतं जीवे अप्राप्य आसवक्खयं ।  
एकाऽहं जीवितं श्रेयो प्राप्यतो आसवक्खयं ॥  
२४ः८  
यच्च वर्षशतं जीवेद् अपश्यन्नास्रवक्षयम् ।  
एकाहं जीवितं श्रेयः पश्यतो ह्यासवक्षयम् ॥

**सहस्रवर्ग्ग**

**--------------------------------------**





**\*\*\*\*\* \[उरग\] \*\*\*\*\***


३९८  
यो नाऽज्झगमी भवेसु सारं विचिनं पुष्पमिव उदुम्बरेसु ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
१८ः२१  
यो नाध्यगमद्भवेषु सारं बुद्ध्वा पुष्पमुदुम्बरेस्य यद्वत् ।  
स तु भिक्षुरिदस्ं जहात्यपारं ह्युरगो जीर्णमिव त्वचं पुराणम् ॥

३९९  
यो उप्पतितं विनेति रागं विसटं सप्पविषं व ओषधीहि ।  
सो भिक्खु जहाति ओरपारं उरगो जिन्नमिव त्तचां पुराण्ज्ं ॥

४००  
यो उप्पतितं विनेति दोषं विसटं सप्पविषं व ओषधीहि ।  
सो भिक्खु जहाति ओरपारं उरगो जिन्नमिव त्तचां पुराण्ज्ं ॥

४०१  
यो उप्पतितं विनेति मोहं विसटं सप्पविषं व ओषधीहि ।  
सो भिक्खु जहाति ओरपारं उरगो जिन्नमिव त्तचां पुराण्ज्ं ॥

४०२  
यो उप्पतितं विनेति क्रोधं विसटं सप्पविषं व ओषधीहि ।  
सो भिक्खु जहाति ओरपारं उरगो जिन्नमिव त्तचां पुराण्ज्ं ॥

४०३  
यो उप्पतितं विनेति मानं विसटं सप्पविषं व ओषधीहि ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
३२ः६५  
यस्तूत्पतितं निहन्ति मानं विसृटं सर्पविषं यथौषधेन ।  
सो तु भिक्षुरिदं जहात्यपारं ह्युरगो जीर्णमिव त्वचं पुराणम् ॥

४०४  
यो रागमुदिच्छिया अशेषं बिसपुष्पं व सरेरुहं विगाह्य ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
१८ः२१ =३२ः५६  
यो रागमुदाच्छिनत्त्यशेषं बिसपुष्पमिव जलेरुहं विगाह्य ।  
स तु भिक्षुरिदं जहात्यपारं ह्युरगो जीर्णमिव त्वचं पुराणम् ॥

४०५  
यो दोषमुदिच्छिया अशेषं बिसपुष्पं व सरेरुहं विगाह्य ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
१८ः२१ =३२ः५७  
यो द्वेषमुदाच्छिनत्त्यशेषं बिसपुष्पमिव जलेरुहं विगाह्य ।  
स तु भिक्षुरिदं जहात्यपारं ह्युरगो जीर्णमिव त्वचं पुराणम् ॥

४०६  
यो मोहमुदिच्छिया अशेषं बिसपुष्पं व सरेरुहं विगाह्य ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
१८ः२४ =३२ः५८  
यो मोहमुदाच्छिनत्त्यशेषं बिसपुष्पमिव जलेरुहं विगाह्य ।  
स तु भिक्षुरिदं जहात्यपारं ह्युरगो जीर्णमिव त्वचं पुराणम् ॥

४०७  
यो क्रोधमुदिच्छिया अशेषं बिसपुष्पं व सरेरुहं विगाह्य ।  
सो भिक्खु जहाति ओरपारं उरगो जिन्नमिव त्तचां पुराणिं ॥

४०८  
यो मानमुदिच्छिया अशेषं बिसपुष्पं व सरेरुहं विगाह्य ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
१८ः२१ =३२ः५९  
यो मानमुदाच्छिनत्त्यशेषं बिसपुष्पमिव जलेरुहं विगाह्य ।  
स तु भिक्षुरिदं जहात्यपारं ह्युरगो जीर्णमिव त्वचं पुराणम् ॥

४०९  
यो रागमुदिच्छिया अशेषं कुश (क्रम)-संगानि व छेत्त (छेतु) बन्धनानि ।  
सो भिक्खु जहाति ओरपारं उरगो जिन्नमिव त्तचां पुराणिं ॥

४१०  
यो तह्नमुदिच्छिया अशेषं सरितां शीघरयां विशोधयित्ता ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
३२ः७४  
तृष्णां य उदाच्छिनत्त्यशेषं सरितां शीघरजवामशोषयज्ञः ।  
स तु भिक्षुरिदं जहात्यपारं ह्युरगो जीर्णमिव त्वचं पुराणम् ॥

४११  
यो नाऽच्चसरी न प्रेच्चसारी सब्बं वीतसरी इमं प्रपञ्चं ।  
सो भिक्खु जहाति ओरपारं उरगो जिन्नमिव त्तचां पुराणिं ॥

४१२  
यो नाऽच्चसरी न प्रेच्चसारी सब्बमिदं वितधं ति मोषधंमं ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
३२ः५५  
यो नात्यसरं न चात्यलीयं ज्ञात्वा वितथमिमं हि सर्वलोकम् ।  
स तु भिक्षुरिदं जहाति अपारं ह्युरगो जीर्णमिव त्वचं पुराणम् ॥

४१३  
यस्स वनथा न संति केचि विनिबंधाय भवाय हेतुकप्पा ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
३२ः७८  
यस्य हि वनसा न सन्ति के चिन् मूलं चाकुशलस्य यस्य नष्टम् ।  
स तु भिक्षुरिदं जहात्यपारं ह्युरगो जीर्णमिव त्वचं पुराणं ॥

४१४  
यस्स वनथा न सन्ति केचि मूला अक्कुशला समूहताऽस्स ।  
सो भिक्खु जहाति ओरपारं उरगो जिन्नमिव त्तचां पुराणिं ॥  
३२ः७९  
यस्य ज्वरथा न सन्ति के चिन् मूलं चाकुशलस्य यस्य नष्टम् ।  
स तु भिक्षुरिदं जहात्यपारं ह्युरगो जीर्णमिव त्वचं पुराणं ॥

**समाप्ता धम्मपदा अमृतपदानि गाथाशतानि पञ्च द्वे च गाथे ॥ यथा दृष्टं तथा लिखितमिति परिहारोयमस्मदीयः ॥**

**शुभमस्तु सर्व्वसत्वानानम् ॥\\Z**



-------------------------------------------------------



\]
