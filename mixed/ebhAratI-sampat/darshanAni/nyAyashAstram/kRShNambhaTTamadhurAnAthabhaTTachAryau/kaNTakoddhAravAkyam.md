+++
title = "कण्टकोद्धारवाक्यम्"
author = "कृष्णम्भट्टमधुरानाथभट्टचार्यौ"
domain = "दर्शनानि"
sub-domain = "न्यायशास्त्रम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4099"
source_url = "https://www.ebharatisampat.in/readbook3.php?bookid=ODc3Nzg2Nzk1ODg0Mzkz&pageno=MjI0MjQyNjk5NTk="

+++
[[कण्टकोद्धारवाक्यम्	Source: [EB](https://www.ebharatisampat.in/readbook3.php?bookid=ODc3Nzg2Nzk1ODg0Mzkz&pageno=MjI0MjQyNjk5NTk=)]]

\[
















**कण्टकोद्धारवाक्यम्**



         गङ्गेशोपाध्यायविरचिते तत्त्वचिन्तामणौ अनुमानखण्डे अवयवप्रकरणस्यान्ते \`कण्टकोद्वारस्य न सर्वात्रिकत्वं समयविशेषोपयोगित्वात्' इति पङ्क्तिर्द्दश्यते। इयं च पङ्क्तिः तार्किकाग्रगण्येन कृष्णम्भट्टेनेत्थं व्याख्याता----  
\`कण्टकोद्वारस्य। को वह्निमान् कुतो वह्निमान् कथमस्य गमकत्वमित्यादिप्रश्नसमूहस्य। समयेति। प्रकारान्तरेण प्रतिवादिनस्तथाविधाकाङ्क्षाबोधेन क्रमिकपञ्चवाक्यप्रयोगस्थले कण्टकोद्धारासंभवादिति भावः।'  
 इति। श्रीमान्मधुरानाथभट्टचार्योऽपीत्थमेव व्याचख्यौ। अध्यापका अपीत्थमेव पाठयन्ति। मम तु पठनकालादारभ्यात्र विषये तृप्तिर्नोपजायते स्म, यतः तत्तदवयवोत्थापकप्रश्नपञ्चकस्य कण्‍टकोद्धारश्बदवाच्यत्वे न कामप्यौचीतीं पश्यामः। अतः पूर्वोक्तमणिग्रन्थस्य तात्पर्यमन्यदेव भविष्यति कण्टकोद्धारशब्दार्थश्चान्य एव भविष्यतीति मन्यमान एवासम्। यदा पुनर्दैवात् वेदान्तदेशिकविरचितं तत्त्वमुक्ताकलापमपश्यं तदा तत्रत्येन एकेन श्लोकेन तत्त्वमावागच्छम्। तत्सांप्रतं विदुषां पुरत उपहरामि।  
 \`आभासोद्धारवाक्ये स्वयमिह पठितेऽप्यक्षतान्यस्य शङ्का  
 स्याच्चेद्व्यर्थोपनीतिर्निगमनमपि ते तत्तदर्थे यदात्थ।  
 तस्मादुद्धाटितानां परिहृर्तिरुचिता जेतुमिच्छोर्विशेषात्   
 उक्ते माने विमर्शो यदि भवति परं तत्र तर्कोऽपिं वाच्यः॥'  
   (तत्त्वमुक्ताकलापे बुद्धिसरे----श्लो.59)  
 इति कश्चन् श्लोकः। तस्य च नृसिंहराजीया टीका---  
 \`पर्वतो वह्निमान्, धूमात्, यो यो धूमवान्  
 सोऽग्निमान् यथा महानसः, तथा चायं,  
 तस्मात्तथेति पञ्चावयवप्रयोगानन्तरं नाय---  
 मत्राभासस्तल्लक्षणरहितत्वादिति कण्टकोद्धारवाक्य---  
 माक्षपादाः प्रयुञ्जते। तत्र किमिदं वाक्यं  
 प्रयोजनरहितं प्रयोजनवद्वा? नाद्यः, प्रयोजन---  
 रहितस्य प्रयोगायोगात्। न द्वितीयः, तत्रापि  
 किमाभासशङ्कानिरासः प्रयोजनमुत तदन्यत्।  
 न द्वितीयः, तथाभूतस्यादर्शनात्। नाद्य इत्याह  
 ----आभासोद्धारवाक्य इति'  
इत्यादिः परिदृश्यते। अनेन च संदर्भेण स्पष्टमिदमवगच्छामः यत् पञ्चावयववाक्याप्रयोगानन्तरं \`नायमत्राभासस्तल्लक्षणरहितत्वात्' इति वाक्यं प्रयोक्तव्यम्। तदेव च हेतुदोषरूपकण्टकोद्धारकत्वेन कण्टकोद्धारवाक्यपदेन आभासोद्धारवाक्यपदेन च व्यपदिश्यत इति। न्यायपरिशुद्धौ च---  
 \`ये तु प्रतिज्ञादित्रयानन्तरं हेतोरसिद्ध्य---  
 न्यथासिद्धिपरिहारार्थ उपनयः निगमने  
 हेत्वंशः सिद्धसाधनतापरिहाराय, साध्यांशस्तु  
 बाधपरिहारायेति वर्णयन्ति तैर्नूनं तत्तद्दोष---  
 परिहाराय मन्त्रपाठोऽयमिष्टः। प्रतिज्ञाहेतु---  
 भ्यामेव तदर्थाभिधानसिद्धेः। अन्यथा नाय---  
 मसिद्धो नापि बाधित इति व्यक्तमेव वक्तव्य---  
 त्वादाभासोद्धारनिर्बन्धः पुनरुक्तिश्च'  
    (chow. Ed.p.161)  
इति प्रत्यपादि। तत्रत्यायां व्याख्यायां च---  
 \`आभासोद्धारेति। नायमाभासस्तल्लक्षण----  
 रतहित्वादिति कण्टकोद्धारवाक्येनैवाशेष----  
 दोषनिवृत्तिबोधसिद्धेस्तदर्थं वाक्यान्तर---  
 प्रयोगस्तेन पुनरुक्तः स्यादित्यर्थः'  
इत्यभ्यधायि अयं संदर्भोऽपिं पूर्वोमर्थमुपोद्बलयति॥  
 किं च न्यायाचार्या उदयनाचार्याः न्यायपरिशिष्टनामके ग्रन्थे \`अवयवविपर्यासवचनमप्राप्तकालम्' (न्या.सू.5.1.11) इति न्यायसूत्रव्याख्यानावसरे---  
 \`अवयवशब्दस्त्वत्र समस्तकथाभाग---  
 संग्रहार्थः। वादिना हि प्रयोगोऽभिधेयः।  
 तदनन्तरं संक्षेपतो विस्तरतो वा हेत्वाभा---  
 सोद्धारः कार्यः। प्रतिवादिनापि जल्पे  
 वादिप्रयुक्तं हेतुमुपालभ्य स्वपक्षसाधनं  
 वक्तव्यं, अथ हेत्वाभासा उद्भरणीया  
 इति क्रमः।  
 इति प्रत्यपादयन्। अनेनापिं ग्रन्थेन न्यायप्रयोगानन्तरं हेत्वाभासोद्धारकं वाक्यं प्रयोक्तव्यमिति प्रतीत्या तदेव च हेत्वाभासोद्धाररूपं परार्थानुमानरूपं वाक्यं कण्टकोद्धारशब्देन व्यवह्नियते इति निर्णयः सुशक एव॥  
 मणिकारसामकालिकेन मणिकण्ठेन विरचिते न्यायरत्नेऽपि स्पष्टमुक्तम्---  
 \`अन्यथा दूषणाभावप्रतिज्ञामपि कुर्यात्। ननु  
 नायमसिद्धो न विरुद्ध इत्यादि कण्टोकोद्वरण---  
 व्याजेन दूषणाभावः प्रतिज्ञायत एव। मैवम्।  
 एवं सत्यधिकावयवत्वप्रसङ्गः। नवा कण्टकोद्धारस्य सार्वत्रिकत्वम्' इति  
   (Madras Govt. Or. Mss. Ed.p.143)  
तथा श्रीमद्ब्यासतीर्थकृते तर्कताण्डवेऽवयवप्रकरणे--  
 \`अपि चस्मिन् पक्षे कण्टकोद्धारोऽपि   
 पृथङ् न कर्तव्यः स्यात्'  
इत्यभिहितम्। ताद्व्याख्याने च---  
 \`नायमसिद्धस्तल्लक्षणरहितत्वाद्' इत्यादि---  
 कण्टकोद्धारानुमानेषु पञ्चावयवतां  
 विनाप्युच्यमानेषु त्वयैव नियमस्त्यक्तः'  
इत्युक्तम्॥  
 इत्थमेभिर्ग्रन्थसंदर्भैः पञ्चावयवप्रयोगानन्तरं वक्तव्यं \`नायमाभासस्तल्लक्षणरहितत्वाद्' इत्याकारकं हेतुदोषोद्धारकमनुमानरूपं वाक्यं कण्टकोद्धारवाक्यमिति स्पष्टं प्रतीमः। तत्र च तादृशं वाक्यं नियमेन प्रयोक्तव्यमुत नेति संशये यं पुरुषमुद्दिश्य न्यायः प्रयुज्यते तस्य चेदस्ति न्यायवाक्यश्रवणानन्तरमप्यनिवृत्ता हेतुदोषशङ्का तदा प्रयोक्तव्यम्, इतरथा तु न प्रयोक्तव्यमित्येवमनियमभिप्रेत्यैव \`कण्टकोद्धारस्य न सार्वत्रिकत्व' मिति मणिकारा अभिदधिरे। सूचितं चैतत् \`तस्मादुद्धाटितानां परिहृतिरुचिता' इत्यनेन वेदान्तदेशिकैः॥  
 अयमत्र निष्कर्षः। उदयनाचार्याः कण्टकोद्धारस्य आवश्यकत्वमवोचन्। मणिकारास्तस्यानियतत्वमूचुः। निगमान्तदेशिकास्तु वाद्युक्तहेतौ दोषशङ्कायां तर्काप्रयोगे तन्निवृत्त्यसंभवात् तर्कोऽपि प्रयोक्तव्य इत्यावश्यकतर्तादेव तन्निवृत्तिसिद्धेः कण्टकोद्धारवाक्यमेव नावश्यकमिति मेनिरे। सर्वेषामपि कण्टकोद्धारशब्दार्थः पूर्वोक्त एवाभिमतो न तत्र विमतिरिति॥  
 **अतः प्राचीननैयायिकपरंपरागतं कण्टकोद्धारशब्दार्थं संप्रदायविच्छेदात् यथावदगृह्णन्तौ स्वबुद्ध्या संदर्भाननुगुणं शब्दशवत्यलभ्यं च कंचिदर्थं परिकल्प्य पूर्वोक्तं मणिग्रन्थं व्याकुरुतां कृष्णम्भट्टमधुरानाथभट्टचार्याविति सिद्धम्॥  
 **

**        
----------------------------------------------------------------------**
















\]
