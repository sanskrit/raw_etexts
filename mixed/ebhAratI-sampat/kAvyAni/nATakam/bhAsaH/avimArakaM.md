+++
title = "अविमारकं"
author = "भासः"
publisher = "गवर्नमेण्ट्-आफ्-ट्रवण्कोर्"
"publish year" = "1912"
domain = "काव्यानि"
sub-domain = "नाटकम्"
pages = "132"
language = "संस्कृतम्"
editor = "गणपतिशास्त्री"
printer = "गवर्नमेण्ट्-प्रेस्ट्र"
"serial no." = "Ebharati-5390"
source_url = "https://www.ebharatisampat.in/readbook3.php?bookid=MDg1NDU2NjQ3OTE0NzE1&pageno=MjI0MjQyNjk5NTk="

+++
[[अविमारकं	Source: [EB](https://www.ebharatisampat.in/readbook3.php?bookid=MDg1NDU2NjQ3OTE0NzE1&pageno=MjI0MjQyNjk5NTk=)]]

\[



[TABLE]



[TABLE]



**PREFACE.**  

**\_\_\_\_\_\_\_**

 This play is styled 'Avimâraka' since it deals with 'Avimâraka' the prince of Sauvirakas. His concealed residence in the city of king Kuntibhoja with his parents in the form of a Strapáka (low-caste) owing to the curse of a sage; the rescne, by him, of Kurangi the daughter of Kuntibhoja his uncle from a fanatic elephant; the consequent mutual love that springs between them; his living in secret with her in the palace of Kuntibhoja; then their separation; then his determined effort to lose his life fatigued of the idea of meeting her in future; his secretly coming in contact with her again with the help of the magic ring given by a Vidyâdhara; his final association, at the end of the period of curse, with his parents, uncle and others who have, by this time, learnt everything from Narada; these constitute the plot pictured in this play. The poetic merit of ओजस् is here imbedded with that of माधुर्य and प्रसाद at suitable occasions.

 About the close of the sixth Act three persons 'Avimâraka' as bridegroom, Kurangt and Bhûtika are introduced. But nothing is mentioned of Kurangi and Bhatika as regards their performance in the stage: Bhatika's remaining inactive may be explained on the ground that he is only a servant: But as regards Kurangi who associates with the hero Avimâraka' at the time, her concomitance, at least, in his salutations to the elders and his receiving their benedictions must be mentioned: Hence we are led to infer that such a sentence describing the action of the heroine must have been left in our manuscript (marked क) unnoticed by the scribe; Nor are we able to fill up the gap with the assistance of the other manuscript ख , which is [incomplete](# "ख ends with "), belonging to Mr. Subrahmanya Moottathu of Haripad.

Trivandrum.                             
**  T. GANAPATI SÂSTRÎ.**



**निवेदना।**  

——

 इदं नाटकम्‌ **‘आविमारकम्‌’** इति व्यवहृतम्‌, **अविमारकं** नाम सौबीरराजकुमारमधिकृत्य प्रवृत्तत्वात्। तस्य पितृसहितत्य ऋषिशापाच्चण्डालरूपेण **कुन्ति**भोजनगरे प्रच्छन्नवासः, तेन स्वमातुल-**कुन्तिभोजपुत्र्याः****कुरङ्ग्या**मत्तगजाद्रक्षणं, ततस्तयोरन्योन्यानुरागः, तस्य **कुन्तिभोजगृहे** तया सह प्रच्छन्नः संप्रयोगः, ततस्तद्वियोगः, तस्यतत्पुनःसमागमप्रत्याशाविरहाज्जीवितत्यागसंरम्भः, विद्याधरदत्ताङ्गुलीयकमहिम्नापुनस्तया प्रच्छन्नसंपरयोगः, अथ शापावसाने **नारदद्वारेण** विदितबृत्तान्तैरात्मपितृमातुलादिभिः समागम इत्येतावदस्मिन्‌ रूपके कथावस्तु।अत्र माधुर्यप्रसादाबिव यथाविषयमोजोगुणोऽपि बहुलमादृतः।  

 अस्यपष्ठाङ्कान्ते ‘ततः **प्रविशति वरवेषेणाविमारकः कुरङ्गी भूतिकश्च’** इति त्रयः प्रवेशिताः। तत्र **कुरङगीभूतिकयोर्न**कश्चिद्‌ व्यापारो दर्शितः। कामं **भूतिकस्य** भृत्यत्वादस्त्वव्यापारः, **कुरङ्ग्या**स्तु नायिकाया नायकपार्श्वमजहत्यस्ते नानुष्ठितेषुगुरुजनवन्दनेषु तदाशीर्वादपरिग्रहेषु च साहचर्यमात्रमपि वावश्यं वक्तव्यम्‌। अतो मन्ये, तथाविधस्य नायिकाव्यापारस्य प्रतिपादकं वाक्यं लेखकप्रमादात्‌ क.संज्ञेऽस्मन्मातृकाग्रन्थेगलितम्‌। न च मातृकान्तरात्‌ **सुब्रह्मण्यमूत्ततु**महाशयोपकृतात्‌ ख. [संज्ञादसमग्राद्‌](# "“सुदर्शना—अणस्तरं अय्याएं यज्ञिदाएचलदी विअमेहिअअम्‌।” (पृ.१०६) इत्येतद्वधिकमेय ख, संज्ञम्‌।") उपलब्धुं पारितम्‌।

अनन्तशयनम्‌ .

**त. गणपतिशास्त्री**  


पात्राणि।  

\_\_\_\_\_\_\_  


**पुरुषाः—**

[TABLE]

स्त्रियः—

[TABLE]



॥श्रीः॥

**श्रीगणेशाय नमः।**

महाकविश्रीभासप्रणीतम्

**अविमारकम्।**

![](../books_images/U-IMG-1720419336Screenshot2024-07-08114430.png)

(नान्द्यन्ते ततः प्रविशति सूत्रधारः)

सूत्रधारः—

उत्क्षिप्तां सानुकम्पं सलिलनिधिजलादेकदंष्ट्राग्ररूढा-

माकान्तामाजिमध्ये निहतदितिसुतामेकपादावधूताम्।

सम्भुक्तां प्रीतिपूर्वं स्वभुजवशगतामेकचक्राभिगुप्तां

श्रीमान् नारायणस्ते प्रदिशतु वसुधामुच्छ्रितैकातपत्राम्॥१॥

(नेपथ्याभिमुखमवलोक्य) **आर्ये! इतस्तावत्।**

(प्रविश्य)

**नटी— [(क)](# "आर्य ! इयमस्मि।")** **अय्य! इअह्मि।**

**सूत्रधारः—**आर्ये! तववदनजनितकौतूहलेन स्मितेन निवेदित इवान्तर्गतो भावः। ननु किञ्चिद् वक्तुकामासि।

**नटी—** [(ख)](# "कोऽत्र बिस्मय आर्यो भावज्ञ इति।") को एत्थ विह्यओ अय्यो [भावञ्ञो](# " 'ज्ञो' ख. पाठः")त्ति।

**सूत्रधारः—**तेन हि स्वैरमभिधीयताम्।

**नटी—**([क](# "इच्छाम्यार्येण सहोद्यानं गन्तुम्। अस्ति मे तत्र स्त्रीकिरणीयं नियमकार्थम्।")) इच्छेमि अय्येण सह उय्याणं गन्तुं। अत्थि मे तर्हिइत्थिआकरणीअं णिअमकय्यं।

(नेपथ्ये)

 भूतिक! त्वमप्युद्यानं गच्छ कुरङ्गीरक्षणार्थम्। म (द)भावस्थो ह्यञ्जनगिरिः। [+](# "अञ्जनगिरिर्नाम गजः।")

**सूत्रधारः—** आर्ये! ननु भवत्या श्रुतम्— उद्यानं गता राजपुत्रीति। तस्मात् सम्प्रति सर्वतः परिगुप्तानि भवन्त्युद्या-  
नानि। प्रतिनिवृत्तायां राजसुतायां स्वैरं गमिष्यावः।

**नटी—**([ख](# "यदार्य आज्ञापयति।")) जं अय्यो आणवेदि।  


(निष्क्रान्तौ)

**स्थापना।**  

**\_\_\_\_**

(ततः प्रविशति राजा सपरिवारः )

** राजा—**

इष्टा मखा द्विजवराश्च मयि प्रसन्नाः  
प्रज्ञापिता भयरसं समदा नरेन्द्राः।

एवंविधस्य च न मेऽस्ति मनःप्रहर्षः  
कन्यापितुर्हि सततं बहु चिन्तनीयम्॥२॥

केतुमति! गच्छ देवीमानय।

** प्रतिहारी—** ([क](# "यद् भर्ताज्ञापयति।")) जं भट्टा आणवेदि। (निष्क्रान्ता)

(ततः प्रविशति सपरिवारा देवी)

** देवी—**([ख](# "जयतु महाराजः।")) जेदु महाराओ।

** राजा—** देवि! नित्यप्रसन्नमपि ते मुखमद्यातिप्रसन्नमिव। किङ्कृतोऽयं प्रहर्षः।

**
देवी—**([ग](# "ननु महाराजेन कथितं— कुरङ्गीनिमित्तं दूत आगत इति। तदचिरेण जामातरं प्रेक्ष इति।")) णं महाराजेण कहिदं—कुरङ्गीणिमित्तं दूदो आअदत्ति। ता अइरेण जामादुअं पेक्खामि त्ति।

** राजा—** तादृशमप्यस्ति। न तु तावत् क्रियते निश्चयः। एह्युपविश।

** देवी—** ([घ](# "यद्महाराज अक्षापयति।")) जं महाराओ आणवेदि। (उपविशति)

 **राजा—**देवि! विवाहा नाम बहुशः परीक्ष्य कर्तव्या भवन्ति। कुतः,

जामातृसम्पत्तिमचिन्तयित्वा  
पित्रा तु दत्ता स्वमनोभिलाषात्।  

कुलद्वयं हन्ति [मदेन](# "‘ते' क.पाठः") नारी  

कूलद्वयं क्षुब्धजला नदीव॥३॥

 अये शब्द [इव](# "'व अ' क. पाठः.")। बहुभिः कारणैर्भवितव्यम्। अयं हि,

बहुत्वाद् दूरसंस्थोऽपि समीप इव वर्तते।  
सत्सु हेतुसहस्रेषु कुरङ्ग्यां शङ्कते मतिः॥४॥

देवी—

([क](# "हम् उद्यानं गता मे दुहिता।")) हं उय्याणं गआ मे दुहिआ।

राजा—

कोऽत्र।

(प्रविश्य)

**भटः—**

जयतु महाराजः। एष आर्यकौञ्जायनो निवेदयितुमागतः।

**राजा—**शीघ्रं प्रवेश्यताम्।

**भटः—**

यदाज्ञापयति महाराजः। (निष्क्रान्तः)  


(ततः प्रविशति कौञ्जायनः )

कौञ्जायनः—

(सनिर्वेदम्) भोः! कष्टममात्यत्वं नाम। कुतः,

**प्रसिद्धौ कार्याणां प्रवदति जनः पार्थिवबलं**

**विपत्तौ विस्पष्टं सचिवमतिदोषं जनयति।**

**अमात्या इत्युक्ताः श्रुतिसुखमुदारं नृपतिभिः**

**सुसूक्ष्मं दण्ड्यन्ते मतिब[लविदग्धाः](# " 'ग्धा पुरुषता' ख. पाठः.")कुपुरुषाः॥५॥**

जयसेन! कस्मिन् प्रदेशे वर्तते स्वामी। किं ब्रवीषि—उपस्थानगृह इति। अतस्त्वशङ्कनीयेयं भूमिः। (परिक्रम्य ससम्भ्रमम्) प्रसीदतु प्रसीदतु स्वामी।

**राजा—** अलमलं सम्भ्रमेण। स्वैरमुपविश्य कथ्यतां वृत्तान्तः।

**कौञ्जायनः—** शृणोतु स्वामी। ननु स्वामिनाहमुक्तः— स्वामिदारिकया सह गच्छोद्यानम् इति।

**राजा—**एवमुक्तम्। पुनः किम्।

**कौञ्जायनः—** ततो गत्वोद्यानं यथासुखमाक्रीड्य निवर्तमानायां राजसुतायां दासीदासहसितकथितश्रवणबृंहितमद-स्रवन्मदजलार्द्रदुर्दिनाननो निहतपतितसादिपुरुषः क्षितिरजोवगुण्ठिताव्यक्तभीममूर्तिर्मूर्तिमानिव पवनो दृष्टादृष्टलघुप्रचारः स्वामिसचिवानां वक्तव्यं जनयितुकाम इवैकपुरुषविशेषं प्रकाशयितुमिच्छन्निव मदान्धस्तं देशमभ्युपगतो हस्ती।

**राजा—** तिष्ठतु विस्तरः। ननु कुशलिनी कुरङ्गी।

**कौञ्जायनः—** कथमकुशलिनी भवति विद्यमानेषु स्वामिभाग्येषु।

**राजा—** दिष्ट्या। यथेष्टमिदानीं ब्रूहि।

**कौञ्जायनः—** ततः प्रद्रुतेषु प्राकृतजनेषु हाहाकारमात्र-प्रतीकारासु स्त्रीषु समाश्रितनिहतेषु सुपुरुषेषु उद्यानगतानां सर्वोपकरणानां परीक्षणाय मुहूर्तव्याक्षिप्ते मयि च नीतिगुप्ते सहसैव स्वामिदारिकाया यानमेव प्राप्तः स हस्ती।

**देवी—**([क](# " हम् इतः परं किन्नुखलु भविष्यति।")) हं इदो वरं किष्णुखु भविस्सदि।

**[राजा](# "'जा— थी' क. पाठः")—**अथ केन सनाथीकृता कुरङ्गी।

**कौञ्जायनः—**अथ कश्चिद् दर्शनी—(इत्यर्धोक्ते तिष्ठति)

**राजा—**यथेष्टमिदानीं ब्रूहि। निष्परिहारा व्यापदः।

**कौञ्जायनः—**अथ कश्चिद् दर्शनीयोऽप्यविस्मितस्तरुणोऽप्यहङ्कारः शूरोऽपि दाक्षिण्यवान् सुकुमारोऽपि बलवान् स्वामिदारिकायां हस्तिनाभिभूयमानायां तत्कालदुर्लभमभयं प्रदाय निर्विशङ्कः समासादितवांस्तं द्विपवरम्।

**राजा—**अनृणः स कारुण्यस्य। ततस्ततः।

**कौञ्जायनः—**ततस्तेन सललितसरभसकरतलताडनप्ररुष्टः सहसैव स्वामिदारिकां विहाय [तं](# "'तमेव ह' ख. पाठः.")हन्तुकामः प्रतिनिवृत्तः स [व्यालः](# "व्यालो युवराजः")।

**देवी—**([ख](# "कुशलं भवतु।")) कुसलो होदु।

**राजा—**ततस्ततः।

**कौञ्जायनः—**अथ तदनन्तरमभ्यागतेन भूतिकेन मया च पुनर्या[नमारोप्य](# " 'प्य क' क. पाठः")द्रुतमानीय कन्यान्तः पुरमेव प्रवेशिता स्वामिदारिका।

**राजा—** अहो महानयं प्रमादः। अथ भूतिकः किमर्थं नाभ्यागतः।

**कौञ्जायनः—**उक्तोऽहं भूतिकेन–गत्वेमं वृत्तान्तं स्वामिने कथय। अहं तस्य पुरुषस्य प्रवृत्तिमन्वयं च ज्ञात्वा शीघ्रमागमिष्यामीति।

**राजा—** तेन हि सर्वं परीक्ष्यागमिष्यति भूतिकः। कौञ्जायन! कतरकुलसमुद्भूतः स परव्यसनसहायः।

**कौञ्जायनः—**स्वामिन्! इह विसंवादयत्यात्मानमन्त्यजोऽहमिति।

**देवी—**([क](# "महाराज। अकुलीनः कथमेवं सानुक्रोशो भवेत्।")) महाराअ! अकुलीणो कहं एव्वं साणुक्कोसो भवे।

**राजा—** किन्नुखलु भवेदेतत्।

(ततः प्रविशति भूतिकः)

**भूतिकः—**(सविस्मयम्) अहो प्रच्छन्नरत्नता पृथिव्याः। अस्य तावत् पुरुषस्य निर्व्याजेन विक्रमेण मन्दीभूता इव मन

स्विनां विक्रमबुद्धयः। एकस्तु मे संशयः, किमर्थमात्मानमन्वयं चच्छादयति। अथवा कः शक्तः सूर्यं हस्तेनाच्छादयितुम्। इह हि,

छन्ना भवन्ति भुवि सत्पुरुषाः कथञ्चित्

स्वैः कारणैर्गुरुजनैश्च नियम्यमानाः।

भूयः परव्यसनमेत्य [विमोक्तुकामा](# "विमोक्तुं व्यर्थान्तर्भावाद् विमोचयितुमित्यर्थः कामो येषां ते विमोक्तुकामाः।")

विस्मृत्य पूर्वनियमं विवृता भवन्ति॥६॥

जयसेन! कस्मिन् प्रदेशे वर्तते स्वामी। किं ब्रवीषि— उपस्थानगृह इति। अतस्त्वशङ्कनीयेयं भूमिः। यावत् प्रविशामि। (प्रविश्य) अये अयं महाराजो देव्या सहास्ते। (उपगम्य) जयतु महाराजः।

**राजा—**देवि! त्वमभ्यन्तरं प्रविश्याश्वासय कुरङ्गीम् अहमप्यनुपदमागमिष्यामि।

**देवी—**([क](# "यन्महाराज आज्ञापयति।")) जं महाराओ आणवेदि। (निष्क्रान्ता)

**राजा—**को वृत्तान्तस्तस्य परार्थमनवेक्षितशरीरस्य।

**भूतिकः—** शृणोतु स्वामी। स मुहूर्तमनादरमत्वरितं स

[ललितं](# "'तमनवेक्षितः प्रि' स पाठः") प्रियवयस्येनेव तेन हस्तिना प्रक्रीड्य निवर्तनानुवर्तनगतिविशेषैर्विमोह्य लज्जित इव तेन [कर्मणा](# "'णा ज' स्व. पाठः")महाजनप्रशंसामसहमानः समवनतशिरस्कः स्वैरं [स्वमेवा](# "'स्वयमे' स्वपाठः")वासं गतः।

**राजा—**भोः! प्रीतोऽस्मि। अयं हि मे द्वितीयो लाभः।

**भूतिकः—**अथ तद (न?)न्तरमुपलभ्य हस्तिनीभिस्तं गजवरं सङ्ग्राह्येमां गजशालां प्रवेश्याहं तस्य पुरुषस्य प्रवृत्तिमन्वयं च ज्ञातुमन्यापदेशेन गतवानस्मि।

**राजा—** अथ किं कृतो निश्चयः। श्रुतमस्माभिरन्त्यज इति।

**भूतिकः—**शान्तं शान्तं पापम्। नायं तादृशः। केनापि कारणेनात्मानमन्वयं चच्छादयति।

**राजा—**अथ किं भवता परीक्षितम्।

**भूतिकः—** किमत्र परीक्षितव्यम्।

दैवं रूपं ब्रह्मजं तस्य वाक्यं

क्षात्त्रं तेजः सौकुमार्यं बलं च।

यद्येवं स्यात् सत्यमस्यान्त्यजत्वं

व्यर्थोऽस्माकं शास्त्रमार्गेषु खेदः॥७॥

**राजा—** किमस्त्यस्य कलत्रम्।

**भूतिकः—**सर्वमस्ति। कलत्रं स्वयमनिर्विष्टः।

**राजा—**यद्यपि [स्त्रीद](# "'स्त्रीजनं' क. पाठः")र्शनं परिहृतं, किमर्थं तस्य पिता न परीक्षितः।

**भूतिकः—** दृष्टस्तत्रभवान् सत्पुत्रसम्पन्नः। स हि,

व्यायामस्थिरविपुलोच्छ्रितायतांसो

ज्याघातप्रचितकिणोल्बणप्रकोष्ठः।

प्रच्छन्नोऽप्यनुकृतिलक्ष्यराजभावो

मेघान्तर्गतरविवत् प्रभानुमेयः॥८॥

**राजा—**अलमेतावता प्रसङ्गेन। पुनरप्येषा परीक्षा क्रियताम्।

**भूतिकः—** यदाज्ञापयति स्वामी।

**राजा—** अथेदानीं काशिराजदूतं प्रति किं कर्तव्यम्।

**भूतिकः—** स्वामिन्! दूतशतान्यागतान्यागमिष्यन्ति च।

न तत्र कर्तव्यमिहास्ति लोके

कन्यापितृत्वं बहुवन्दनीयम्।

सर्वे नरेन्द्रा हि नरेन्द्रकन्यां

मल्लाः पताकामिव तर्कयन्ति॥९॥

**राजा—** कोऽभिप्रायः।

**भूतिकः—** सर्वत्र दाक्षिण्यं न कर्तव्यम्। गुणबाहुल्यं तदात्वमायतिं चावेक्ष्य [त्वरतां](# "त्वरतां त्वरमाणत्वम्।") दीर्घसूत्रतां च परित्यज्य देशका

लाविरोधेन साधयितव्यं कार्यमित्यर्थः।

**राजा—** युक्तमभिहितं भूतिकेन। कौञ्जायन! किमर्थं तूष्णीं [भूतः](# "त्वमिति शेषः।")।

**कौञ्जायनः—**स्वामिन्! बहुष्वपि क्षत्त्रियेषु पूर्वसम्बन्धविशेषौ सौवीरराजकाशिराजौ स्वामिनो भगिनीपतित्वे तुल्यौ अस्मत्सम्बन्धयोग्याविति स्वामिना चिन्तितौ। तत्र पूर्वमेव सौवीरराजेन पुत्रस्य कारणाद् दूतः प्रेषितः। स चास्माभिरतिबाला कन्येत्यपदेशमुक्त्वा सुपूजितो विसर्जितः। इदानीं तु काशिराजेन पुत्रस्य कारणाद् दूतः प्रेषितः। तत्र बलाबलचिन्तायां स्वामी प्रमाणम्।

**राजा—** सम्यगुक्तं कौञ्जायनेन। भूतिक! सर्वराजमण्डलमपोह्मद्वयोःस्थापितयोः कं प्रति विशेषः।

**भूतिकः—** न भृत्यदूषणीया राजानः, स्वामिनो हि स्वाम्यमात्यानाम्।

**राजा—** अलमुपचारेण। ब्रूहि को निश्चयः।

**[भूतिकः](# "कौञ्जायनः—इ' क. पाठः.")—** इदानीं तु न प्रत्याख्या[तव्यम्](# "व्यम्। भूतिकः— स्वा क. पाठः।")। स्वामिन्! सौवीरराजकाशिराजौ स्वामिनो भगिनीपतित्वे तुल्यौ। अथ देव्या भ्रातेति सौवीरेन्द्रो गुणाधिकः।

**[राजा](# "जा—'अब न क. पाठः.")—** न खलु भवानस्मत्सङ्कल्पानभिवादकः।

**भूतिकः—**उभयथानुगृहीतोऽस्मि।

**राजा—** भोः! किन्नुखलु सौवीरेन्द्रेण पुनर्न दूतसम्पातः क्रियते।

**भूतिकः—**तत्रास्ति मे कश्चित् [सन्देहः](# "'शः क. पाठः")। सुष्ठु परीक्ष्यवक्ष्यागीति नोक्तवानस्मि।

**राजा—**[ननु](# " 'न कु' ख. पाठः") कुशली तत्रभवान्।

**भूतिकः—** वदन्ति चारपुरुषाः—

न दृश्यते तत्रभवान् सपुत्रः

कार्याण्यमात्याः किल वर्तयन्ति।

न विद्यते कारणमत्र किञ्चि-

न्न लभ्यते राजकुलप्रवेशः॥१०॥

**[राजा](# "जा—कि.क. पाठः")—**ओः! किन्नुखलु भवेदेतत्।

कागाहतः कुमतिभिः सचिवैर्गृहीतो

रोगातुरः स्वज[नरागेम](# "'जमपेक्ष क. पाठः,")वेक्षते वा।

[शप्तो](# "व्दो क. पाठः") द्विजैर्व्रतमुपेत्य करोति शान्ति

को वा भवेन्नरपतेर्गृहरोधहेतुः॥११॥

शीघ्रं परीक्ष्यतामेष वृत्तान्तः।

**भूतिकः—**यदाज्ञापयति स्वामी।

**राजा—** कौञ्जायन! किमि[दानीं](# "'नी क' क पाठः") काशिराजदूतं प्रति कर्तव्यम्।

**कौञ्जायनः—** एवं गते काशि[राजदूतः](# "'जः पू' क. पाठः.") [पूजयि](# " 'र' ख. पाठः")तव्यः। बहु[मुखा](# "'स्वाहि वि ख. पाठः.") विवाहा यथेष्टं साध्यन्ते।

**राजा—** अहो कार्यमेवापेक्षते बुद्धिरमात्यानां न स्नेहम्।

(नेपथ्ये)

[जयतु](# "'तु महाराजः, जयतु स्वामी द' स. पाठः.") स्वामी, जयतु महाराजः। दश नालिकाः पूर्णाः।

**भूतिकः—**स्वामिन्! शेषमभ्यन्तरे चिन्त[यिष्यामः](# "'व' क. पाठः.")।

अतिक्रामति स्नानवेला। स्वामिदारिका चाश्वासयितव्या। महादेवी च चिरं प्रतीक्षते। महाजनोऽप्यस्मिन्नुपद्रवे स्वामिनं द्रष्टुमिच्छति।

**राजा—** अहो [महद्भारो](# "महताभारः, महद्भिर्भरणीयं राज्यमित्यर्थः।") राज्यं नाम। कुतः,

धर्मः प्रागेव चिन्त्यः सचिवमतिगतिः प्रेक्षितव्या स्वबुद्ध्या

प्रच्छायौ रागरोषौ मृदुपरुषगुणौ कालयोगेन कार्यौ।

ज्ञेयं लोकानुवृत्तं परचरनयनैर्मण्डलं प्रेक्षितव्यं

रक्ष्यो यत्नादिहात्मा रणशिरसि पुनः सोऽपि नावेक्षितव्यः॥

(निष्क्रान्ताः सर्वे )

**प्रथमोऽङ्कः।**

**———**

(ततः प्रविशति विदूषकः)

**विदूषकः—** ([क](#)) भो! ण जाणन्ति अवत्थाविसेसं इस्सरपुत्ताणाम।अदो तत्तभवं अविमारओ इसिसावेण कुलपरिब्भंसं अन्तअकुलप्पवासं अत्तणो विण्णाणं गुरुजणं च अचिन्तयन्तो जदा हत्थिसम्भमदिअसे कुन्तिभोअदुहिआ कुरङ्गी दिट्ठा, तदप्पहुदि अण्णादिसो विअ संवुत्तो। ही ही किं बहुणा, मए वि सह गोट्ठिंणेच्छदि, सव्वआलं चिन्तअन्तो अहिरमदि। सच्चो खु लोअप्पवादो 'सङ्घआरिणो अणत्थ'ति। को एत्थ सम्बन्धो। सा राजदारिआ सअं अन्तज ति (पुच्छदि ? )। अहं पि दाव ब्रह्मणपरिवादं परिहरन्तो बह्मणकुलेसु परिब्भमिअ पच्छण्णो तत्तहोदो आवास एव्व गच्छामि।

—————————————————————————————————————————————————————

 (क) भोः! न जानन्त्यवस्थाविशेषमीश्वरपुत्रा नाम। अतस्तत्रभवान् अविमारकः ऋषिशापेन कुलपरिभ्रंशमन्त्यजकुलप्रवासमात्मनो विज्ञानं गुरुजनं चाचिन्तयन् यदा हस्तिसम्भ्रमदिवसे कुन्तिभोजदुहिता कुरङ्गी दृष्टा तदाप्रभृत्यन्यादृश इव संवृत्तः। ही ही किं बहुना, मयापि सह गोष्ठीं नेच्छति, सर्वकालं चिन्तयन्नभिरमते। सत्यः खलु लोकप्रवादः 'सङ्घचारिणोऽनर्था' इति। कोऽत्र सम्बन्धः। सा राजदारिका स्वयमन्त्यज इति पृच्छति। अहमपि तावद् ब्राह्मणपरिवादं परिहरन् ब्राह्मणकुलेषु परिभ्रम्य प्रच्छन्नस्तत्रभवत आवासमेव गच्छामि।

(ततः प्रविशति चेटी)

**चेटी—** ([क](# "एतस्मिन्नवस्थापरिभ्रष्टे राजकुलेऽबहुकार्यतया नगरं प्रेक्षितुं निर्गतास्मि। अयि एष आर्यसन्तुष्टो गच्छति। भवतु, एतेन सह हसन्ती मुहूर्तकं निर्वेदं विनोदयामि। हला ! कौमुदिके ! किं लब्धो ब्राह्मणः। किं भणसि—न लभ इति।")) एदस्सि अवस्थापरिब्भट्ठे राअउले अबहुकय्यदाए णअरं पेक्खिदुं णिग्गदह्मि। (परिक्रम्यावलोक्य) अयि एसो अय्यसन्तुट्ठो गच्छइ। होदु एदेण सह हसन्ती मुहुत्तअं णिव्वेदं विणोमि। (उपसृत्योर्ध्वमवलोक्य) हला कोमुदिए! किं लद्धोबह्मणो। किं भणासि— ण ल भामित्ति।

**विदूषकः—**([ख](# "चन्द्रिके ! किमेतत्।")) चन्दिए! किं एदं।

**चेटी—** ([ग)](# "आर्य ! कञ्चिद् ब्राह्मणमन्वेषे।") [अय्य](# " 'व्य व ' ख. पाठः")! कञ्चि बह्मणं अण्णेसामि।

**विदूषकः—** ([घ](# " ब्राह्मणेन किं कार्यम्।")) बह्मणेण किं कय्यं।

**चेटी—** ([ङ](# "किमन्यद्, भोजनार्थं निमन्त्रयितुम्।")) किमण्णं, भोअणत्थं णिमन्तेदुं।

**विदूषकः—**([च](# "भवति ! अहं कः, श्रमणकः।")) भोदि! अहं को, समणओ।

**चेटी—** ([छ](# "त्वं किलावैदिकः।")) तुवं किल अवेदिओ।

**विदूषकः—**([क](# "कस्मादहमवैदिकः। शृणु तावत्। अस्ति रामायणं नाम नाट्यशास्त्रम्। तस्मिन् पञ्च श्लोका असम्पूर्णे संवत्सरे मया पठिताः।")) किस्स अहं अवेदिओ। सुणाहि दाव। अत्थि रामाअणं णाम णट्टसत्थं। तस्सिं पञ्च सुलोआ असम्पुण्णे संवच्छरे मए पठिदा।

**चेटी—** ([ख](# "जानामि जानामि। आर्यस्य कुलोचित ईदृशो मेधाविभावः।")) जाणामि जाणामि। अय्यरस [कुलो](# " 'कुदो' ख. पाठः.")इदो ईदिसो मेधाविभावो।

**विदूषकः—**([ग](# "न केवलं श्लोका एव‚ तेषामर्थोऽपि ज्ञातः। अन्यच्च। अपरो विशेषः, ब्राह्मणो दुर्लभोऽक्षरज्ञोऽर्थज्ञश्च।")) ण केवलं सुलोआ एव, तेसं अत्थो वि ([उ](# "'उणिओदो। अ'. क. पाठः")? मु)णिओ। अण्णं च। अवरो विसेसो, बह्मणो दुकल्लहो अक्खरञ्ञो अत्थञ्ञो अ।

**चेटी—** [(घ](# "तेन हि भण किं नामैतदक्षरम्।")) तेण हि भणाहि किं णाम एवं अक्खरं। ( नाममुद्रिकां दर्शयति )

**विदूषकः—** (आत्मगतम्) ([ङ](# "अजानानः किं भणिष्यामि। एवं तावद् भणिष्यामि। भवति। एतदक्षरं मम पुस्तके नास्ति।")) अजाणमाणो किं भणिस्सं। (विचार्य) [एवं](# "'भोदु दिढ्ढं। (प्र' ख. पाठः)") दाव [भणिस्तं](# "'स्सं। भो' क. पाठः")। (प्रकाशम्) भोदि! एदं अक्खरं मम पुत्थए णत्थि।

**चेटी—** ([क](# "यदि न जानासि अदक्षिणं भुङ्क्ष्य।")) जदि ण जाणासि, अदक्खिणं भुञ्जेहि।

**विदूषकः—** ([ख](# "भवतु भवतु।")) भोदु भोदु।

**चेटी—**([ग)](# "पश्यामि तावदार्थस्याङ्गुलीयकम्।") पेक्खामि दाव अय्यरस अङ्गुलीअअं।

**विदूषकः—**([घ](# "पश्य पश्य मदीयं दर्शनीयम्।")) पेक्ख पेक्ख ममकेरअं दंसणीअं।

**चेटी—**(गृहीत्वा) ([ङ](# "एष भर्तृदारक इत एवागच्छति।")) एसो भट्टिदारओ इदो एव्व आअच्छदि।

**विदूषकः—** (परावृत्यावलोक्य) ([च](# "कुत्र कुत्र तत्रभवान्।")) कहिं कहिं तत्तभवं।

**चेटी—**([छ](# "विलोभितो मुग्धब्राह्मणः। इमं जनसमूहं प्रविश्य चतुष्पथमार्गे वञ्चयित्वा गमिष्यामि।")) विलोभिदो मुद्धबह्मणो। इमं जणसमूहं पविसिअ चउप्पहमग्गे वञ्चिअ गमिस्सं। (निष्क्रान्ता)

**विदूषकः—** (सर्वतो विलोक्य) ([ज](# "चन्द्रिके ! चन्द्रिके ! कुत्र कुत्र चन्द्रिका। हा वञ्चितोऽस्मि। गण्डभेददास्याः शीलं जानन्नप्यात्मनो भोजनविस्रम्भेणच्छलितोऽस्मि। भोजनमप्यलीकं चिन्त-")) चन्दिए! चन्दिए! कहिं कहिं चन्दिआ। हा वञ्चिदो ह्मि। [गण्डभेददासीए](# " गण्डभेददास्या ग्रन्थिभेददास्याचौरदास्या इत्यर्थः।") सीलं जाणन्तो वि अत्तणो भोअणविस्सम्भेण छलिदो ह्नि। (परिक्रम्य) भोअणं वि

अलिअं चिन्तेमि। ( अग्रतो विलोक्य) हन्त एसा धावइ। चिट्ठ चिट्ठ अधम्मिट्ठदासि! चिट्ठ। किं धावइ एव। जाव अहं वि धावामि। (धावति) मम पादा सिविणे हत्थिणा आसादिअमाणस्स विअ तहिं तहिं एव्व पडन्ति। हन्त कुम्भदासीए बुत्तन्तं तत्तहोदोणिवेदइस्सं।

(निष्क्रान्तः)

**प्रवेशकः।**

**——**

(ततः प्रविशत्युपविष्टोऽविमारकः)

अविमारकः—

अद्यापि हस्तिकरशीकरशीतलाङ्गी

बालां [भयाकुलविलोल](# "विषादशब्दो विषादिपरः। 'विषादि' इति वा पाठः।") विषादनेत्राम्।

स्वप्नेषु नित्यमुपलभ्य पुनर्विबोधे

जातिस्मरः प्रथमजातिमिव स्मरामि॥१॥

अहो बलमनङ्गस्य। कुतः,

दृष्टिस्तदाप्रभृति नेच्छति रूपमन्यद्

बुद्धिः प्रहृष्यति विषीदति च स्मरन्ती।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

यामि। हन्तैषा धावति। तिष्ठ तिष्ठ अधर्मिष्ठदासि। तिष्ठ। किं धावत्येव। यावदहमपि धावामि। मम पादौ स्वप्नेहस्तिनासाद्यमानस्येव तत्र तत्रैव पततः। हन्तकुम्भदास्या वृत्तान्तं तत्रभवते निवेदयिष्यामि।

पाण्डुत्वमेति वदनं तनुतां शरीरं

शोकं व्रजामि दिवसेषु निशासु मोहम्॥२॥

अथवा अयुक्तमधृतित्वं पुरुषाणाम्। सङ्कल्पमानो हि विजृम्भते मदनः। तस्मादहमिदानीं न सङ्कल्पयामि। (स्मृत्वा) अहो तस्या रूपसम्पद्, रूपानुरूपं यौवनं यौवनसदृशं सौकुमार्यम्।  
अत्र हि,

प्रतिच्छन्दं धात्रा [युवतिवपुषां](# "युवतिवपुषां स्त्रीरूपाणाम्।") किन्नु रचितं

गता वा स्त्रीरूपं कथमपि च ताराधिपरुचिः।

विहाय श्रीः कृष्णं जलशयनसुप्तं कृतभया

धृतान्यस्त्रीरूपं क्षितिपतिगृहे वा निवसति॥३॥

कथमहं पुनरारब्धश्चिन्तयितुम्। किमिदानीं करिष्ये। मनश्च तावदस्मदिच्छया न प्रवर्तते। इह हि,

प्रतिषिद्धं प्रयत्नेन क्षणमात्रं न [वीक्षते](# "न वीक्षते प्रतिषेधानुसारेण न तिष्ठतीत्यर्थः।")।  
चिराभ्यस्तपथं याति शास्त्रं दुर्गुणितं यथा॥४॥

अथवा न शक्यं मनो जेतुम्। चिन्तयिष्याम्येनाम्। अहो सर्वेषां स्त्रीगुणानामेकत्र समवायः। (चिन्ताभिभूत उपविशति )

(ततः प्रविशति धात्री नलिनिका च)

**धात्री—**(सवितर्कम्) ([क](# "अहो सङ्कटता कार्यस्य। यद्येवं क्रियते, राजकुलं दूषितं भवति। यदि न")) अहो सङ्कडदा कय्यरस। जइ एवं

करीअदि, राअउलं दूसिअं होइ। जदि. ण करीअदि, अवरस्सं सा विवज्जइ। मए अएहि उवाएहि विआरिदं च। मम वि सा अज्ज वि पच्छादेदि। अहव किं ताए पच्छादिदं। सा तदप्पहुदि सुमणावण्णअं णेच्छदि, आहारं णाभिलसदि, ण रमदि गोट्ठीजणेण, [दिग्धं](# "'अआरणं णि' ख. पाठः") णिस्ससदि, असम्बद्धं कहेदि, कहिदं ण जाणादि, गूढं हसदि, विवित्ते रोदिदि, रोअं अवदिसदि, तणुआ होदि, पण्डुभावं गच्छदि। एकं पि तहिं अच्छरिअं। एवंविधेहि अवत्थाविसेसेहि अत्तणो लज्जाए भएण कुलमाणेण बालभावेण अ एकस्सा वि किञ्चि ण मन्तेदि।

**नलिनिका—** ([क](# "कस्मान्न मन्त्रयते। मम सर्वंकथयति।")) किस्स ण मन्तेदि। मम सव्वं कहेदि।

**धात्री—**([ख](# "हला! जानामि तेऽभिप्रायम्, अवस्थां ज्ञात्वा सर्वथेमामेतेन योजयेति।")) हला! जाणामि दे अभिप्पाअं, अवत्थं जाणिअ सव्वहा इमं एदेण जोजेहि त्ति।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

क्रियतेऽवश्यं सा विपद्यते। मयानेकैरुपायैर्विचारितं च। ममापि साद्यापि प्रच्छादयति। अथवा किं तथा प्रच्छादितम्। सा तदाप्रभृति सुमनावर्णकं नेच्छति, आहारं नाभिलषति, न रमते गोष्ठीजनेन, दीर्घं निःश्वसिति असम्बद्धं कथयति कथितं न जानाति, गूढं हसति, विविक्ते रोदिति, रोगमपदिशति, तन्वी भवति, पाण्डुभावं गच्छति। एकमपि तत्राश्चर्यम्। एवंविधैरवस्थाविशेषैरात्मनो लज्जया भयेन कुलमानेन बालभावेन च एकस्या अपि किञ्चिन्न मन्त्रयते।

**नलिनिका—**([क](# "किन्नुखल्वीदृशस्तादृशैर्गुणविशेषैरकुलीनो भवेत्।")) किंणुखु ईदिसो तादिसेहि गुणविसेसेहि अकुलीणो भवे।

**धात्री—** ([ख](# " तत्र च सन्देहः। श्रुतं च मया भट्टिन्याः समीपेऽमात्यैः किल भणितं— न स तादृशः। दुष्कुलज इति आत्मानं केनापि कारणेन प्रच्छादयतीति।")) तहिं च सन्देहो। सुदं च मए भट्टिणीए समीवे अमच्चेहि किल भणिदं— ण सो तादिसो। दुक्खुलजो ति अत्ताणं केण वि कारणेण पच्छादेदिति।

**नलिनिका—**([ग](# "कोनुखलु भवेत्।")) कोणुखु भवे।

**धात्री—** ([घ](# "यदि स सन्देहो नास्ति, कोऽन्योऽतिरिक्तगुणो जामाता भवेत्।")) जदि सो सन्देहो णत्थि को अण्णो अदिरित्तगुणो जामादुओ भवे।

(नेपथ्ये)

यदि च विभवरूपज्ञानसत्त्वादयः स्यु-

र्न तु कुलविकलानां वर्तते वृत्तशुद्धिः।

ध्रुवमिह कुलमस्य श्रोष्यसि प्राप्तकाले

**त्यज कुलगतशङ्कां साध्यतां स्वन्तमेतत्॥५॥**

**धात्री—**([ङ](# "हला ! केन खलु भणितम्।")) हला ! केण खु भणिदं।

**नलिनिका—**([क](# "अत्र कोऽपि न दृश्यते।")) एत्थ [को](# "कोश्चिण' ख. पाठः ") वि ण दिस्सदि।

**धात्री—**([ख](# "प्रहृष्टरोमकूपं मे शरीरम्। असंशयं दैवेन भणितम्। अहं पुनर्जीनामि नैषकेवलो मानुष इति।")) पहिट्ठरोमकूवं मे सरीरं। असंसअं दव्वेण भणिदं। अहं पुण जाणामि ण एसो केवलो माणुसत्ति।

**नलिनिका—** ([ग](# "गतस्तस्य कुलसन्देहः। अस्माकं वचनं करोति न करोतीति चिन्तयामि। धन्यः खलु स जनमिममेवमुन्मादयति। किं बहुना, स्वयं कामदेवोऽपि भर्तृदारिकाया रूपं प्रेक्ष्य क्लिश्यते। तेन सोऽपि क्लिश्यत इति तर्कयामि।")) गदो तरस कुलसन्देहो। अह्माणं वअणं करेदि ण करेदित्ति चिन्तेमि। (विचिन्त्य) घण्णो खु सो [जणो](# "'जणं इ' क. पाठः") इमं एवं उम्मादेदि। किं बहुणा, सअं कामदेवो वि भट्टिदारिआए रूवं पेक्खिअ किलिस्सिदि। तेण सो वि किलिस्सिदित्ति तक्केमि।

**धात्री—** ([घ](# "हला ! एष तस्यावासः, यं तदा हस्तिसम्भ्रमदिवसे कौतूहलेनागते स्व।")) हला! एसो तस्स आवासो, जं (त) दा हत्थि सम्भ[मदिअसे](# "से आश्नदह्मकोद्हलेण। नलिनिका' ख. पाठः,") कोदूहलेण आअदह्म।

**नलिनिका—** ([ङ](# "हला ! अहो दर्शनीयं कृतोपहारं च द्वारमुखम्। हला। एहि प्रविशावः।")) हला! अहो दस्सणीअं किदोवहारं च दुबा[रमुहं](# "'ई। धात्री क. पाठः")। हला! एहि पविसामो

**धात्री—** ([क](# "हला ! कुत्र भर्तृदारकः। किं भणसि - चतुःशाले वर्तत इति। अयमस्माकं भर्तृदारक एक एव किमपि चिन्तयंस्तिष्ठति।")) हला! कहिं भट्टिदारओ। किं भणासि— चउस्साले वत्तदिति। (परिक्रम्यावलोक्य) अअं अह्माणं भट्टिदारओ एको एव किं विचिन्तयन्तो चिट्ठइ।

**नलिनिका—**([ख](# "हला ! ननु प्रविशावः।")) हला! णं पविसामो।

**धात्री—** ([ग](# "एवं कुर्वः। सुखमार्यस्य।")) एवं करेह्म। (प्रविश्य) सुहं अय्यस्स।

**अविमारकः—** अहो तस्या रूपसम्पत्।

**धात्री—** (साकुलम्) ([घ](# "किन्नुखलु भवेत्। सुखमार्यस्य।")) किण्णुहु भवे। सुहं अय्यरस।

**अविमारकः—** उरः स्तनतटालसं जघनभारखिन्ना तनुः

**धात्री—**([ङ](# "अम्मो विप्रलपति।")) अम्मो विप्पलवदि।

अविमारकः—

मुखं नयनवल्लभं प्रकृतिताम्रबिम्बाधरम्।

**धात्री—**([च](# " धन्यः खलु स जन इममेवमुन्मादयति।")) घण्णो खु सो जणो इमं एवं उम्मादेदि।

अविमारकेः—

भयेऽपि यदि तादृशं नयनपात्रपेयं वपुः

**धात्री—** ([क](# "सुस्थितं कार्यम्।")) सुत्थिदं कथ्यं।

अविमारकः—

कथन्नु सुरतान्तरप्रचुरविभ्रमं तद् भवेत्॥६॥

धात्री—

([ख](# "सैवेममुन्मादयति।")) सा एव इमं उम्मादेदि।

**नलिनिका—**([ग](# "सुष्ठु भणितम्— एषोऽपि क्लिश्यत इति।")) सुट्ठु भणिदं–एसो वि किलिस्सिदि त्ति।

**धात्री—**([घ](# "सुष्ठु विज्ञातं त्वया। सुखमार्यस्य।")) सुट्ठु वञ्ञादं तुए। सुहं अय्यस्स।

**अविमारकः—**(विलोक्य सव्रीलम्) स्वागतं भवतीभ्याम्।

**उभे—**([ङ](# "अपि सुखम्।")) अवि सुहं।

**अविमारकः—**भविष्यति वां दर्शनेन।

**धात्री—**([च](# "आर्य ! किं चिन्त्यते।")) अय्य! किं चिन्तीअदि।

**अविमारकः—**भवति! शास्त्रं चिन्त्यते।

**धात्री—**([क](# "किं नामैतद् रमणीयं शास्त्रं विविक्ते चिन्त्यते।")) किं णाम एदं रमणीअं सत्थं विवित्थे चिन्तीअदि।

**अविमारकः—** भवति! योगशास्त्रं चिन्त्यते।

**धात्री—** (सम्मितम्) ([ख](# "प्रतिगृहतिं मङ्गलवचनम्। योगशास्त्रमेव भवतु।")) पडिग्गहिदं मङ्गलवअणं जोअसत्थं एव्व होदु।

**अविमारकः—**(आत्मगतम्) कोनुखलु वाक्यार्थः। अन्यदप्यभिलाषवशादन्यथा सङ्कल्पयामि। ( प्रकाशम्) किमभिप्रेतं  
भवत्याः।

** धात्री—** ([ग](# "योगमिच्छन्त्या वागते स्वः। अनुमत आर्येण योग इति ननु निष्ठितं कार्यमस्माकं राजकुले विविक्त आवासे। तत्रापि कोऽपि जनोऽधिकतरं योगं चिन्तयन्नस्ति। तेन सह तत्रैत्रार्येण सुष्ठु योगविधानं चिन्त्यतामिति।")) जोअं इच्छन्तीओ आअदह्म। अणुमदो अय्येण जोओ त्तिणं णिट्ठिदं कय्यं अह्माअं राअउले विवित्ते[आवासे](# "'अवआसे' ख. पाठः")। तर्हिपि को वि जणो अहिअदरं जोअं चिन्तयन्तो अच्छदि। तेण सह तहिं एव अय्येण सुट्ठु जोअविहाणं चिन्तीअदु त्ति।

** अविमारकः—** कथमद्यापि सावशेषाणि मे भाग्यानि। (आसनादुत्थाय) भवति! पुनर्दत्ता इव मे प्राणाः। कुतः,

तस्या भयाकुलितदृष्टिविषं मनोज्ञं

सौम्यप्रकारमतितीक्ष्णमवेक्ष्य वक्रम्।

उन्मादमभ्युपगतोऽस्मि [चिरं](http://्र " ' पुनर्भवस्या' क, पाठः,") भवत्यो-

व्याक्यामृतेन पुनरद्य कृतः ससंज्ञः॥७॥

**धात्री—** ([क](# "दिष्टधार्येण परिपालितोऽयं जनः। अलमतिप्रसङ्गेन। अद्यैव प्रवेष्टव्यं कन्यापुरम्। अमात्य आर्यभूतिकः कन्यापुररक्षकः काशिराजदूतेन सहास्माकं महाराजेन पूजितः प्रस्थितथ।")) दिट्ठिआ अय्येण परिपालिदो अअं जणो। अलमदिप्पसङ्गेण। अज्ज एव पविसिदव्यं कण्णाउरं। अमच्चो अय्यभूदिओ कण्णाउररक्खओ कासिराअदूद्रेण सह अह्माअं महाराएण पूइदो पत्थिदो अ।

**अविमारकः—**बाढम्। प्रथमः कल्पः। भवति! कस्तावदौषधमुपलभ्य मन्दीभवत्यातुरः।

**धात्री—**([ख](# "प्रवेशमात्रमेव दुर्लभम्। शक्यमभ्यन्तरे चिरं वस्तुम्।")) पवेसमत्तं एव्व दुल्लहं। सक्कं अब्भन्तरे चिरं वसिदुं।

**अविमारकः—**प्रविष्ट एवाहं चिन्तयितव्यः। क्रियतामनगैलविशालाः प्रासादमालाः।

**धात्री—** ([ग)](# "एवं कुर्वः। सर्वमभ्यन्तरकरणीयं संपादयाबः। अप्रमत्त एव प्रवि शत्वार्यः।") एवं करेह्म। सर्व्वअब्भन्तरकरणीअं संपादेह्म। अप्पमत्तोएव पविसदु अय्यो।

**अविमारकः—**भवति! सकृदभिधीयतां राजकुलस्य विधानम्।

**धात्री—**([क](# "एवमिव।")) एवं विअ।

**अविमारकः—**हन्त भोः!

श्रुत्वा तु राज्ञो गृहसंविधानं

प्रविष्टमात्मानमवैति बुद्धिः।

न पौरुषं वै परदूषणीयं

न चेद् विसंवादमुपैति दैवम्॥८॥

(विचिन्त्य) भवति! कोऽस्माकमस्मिन् कार्ये प्रत्ययः।

**उभे—** ([ख](# "अयं प्रत्ययः। जयतु भर्तृदारकः।")) [अअं](# "एतद्वाक्योत्तरं किञ्चिद् वाक्यमपेक्षितं प्रतिभाति।") पच्चओ। जेदु भट्टिदारओ।

**अविमारकः—**हन्त गम्यतां सम्प्रति। प्रतीक्ष्यतामर्धरात्रम्।

**उभे—**([ग)](# " यद् भर्तृदारक आज्ञापयति।") जं भट्टिदारओ आणवेदि। (निष्क्रान्ते)

(ततः प्रविशति विदूषकः )

**विदूषकः—** ([घ](# "अहो नगरस्य शोभा सम्प्रति। अस्तमासादितो भगवान् सूर्यो दृश्यते दधि-")) अहो णअरस्स सोहा संपदि। अत्थं

आसादिदो भअवं सुय्यो दीसइ दहिपिण्डपण्डरेसु पासादेसु अग्गापणालिन्देसु [पसारि](# "'सतरे अ'")अगुलमहुर (स) सङ्ग्रदो विअ। गणिआजणो णाअरिअजणो अ अण्णोण्णविसेसमण्डिदा अत्ताणं दंसइदुकामा तेसु तेसु पा[सादेसु](# "'सु अग्गावणाणलिन्देसु सवि' ख. पाठः")सविब्भनं स[ञ्चरन्ति](# "'ति' ख. पाठः,")। अहं तु तादिसाणि पेक्खिअ उम्मादिअमाणस्स तत्तहोदो रत्तिसहाओ होमि त्ति अरादो णिग्गदो ह्यि। सो वि दाव अह्माअं अधण्णादाए केण अणत्यसञ्चिन्तणेण अण्णादिसो विअ संवृत्तो। एदंतत्तहोदो आवासगिहं। अज्ज णअरापणालिन्दे सुणामि तत्तहोदो गिहादो णिग्गदा राअदारिआ (ए) धत्ती सही (अ) त्ति। किं एत्थ कय्यं। अहव हस्थिहत्यचञ्चलाणि पुरुसभग्गाणि होन्ति। अव गच्छदु अणत्थो अह्माअं। अवत्थासदिसं राअउलं पविसामि। (प्रविश्य) ही ही एसो अत्तभवं कामुअजणवण्णएणअणुलित्तो विअ पण्डुभावेण इदो एव आअच्छदि। अहव सव्वं अलङ्कारो होदि सुरूवाणं। (उपेत्य) जेदु भवं।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

पिण्डपाण्डरेषु प्रासादेष्वप्राषणालिन्देषु प्रप्तारितगुलमधुर (स) सङ्गत इव। गणिकाजनो नागरिकजनश्चान्योन्यविशेषमण्डितावात्मानं दर्शयितुकामौ तेषु तेषु प्रासादेषु सविभ्रमं संचरतः। अहं तु तादृशानि प्रेक्ष्योन्माद्यतस्तत्रभवतो रात्रिसहायो भवामीति न गरान्निर्गतोऽस्मि। सोऽपि तावदस्माकमधन्यतया केनाप्यनर्थसंचिन्तनेनान्यादृश इव संवृत्तः। एतत् तत्रभवत आवासगृहम्। अद्य नगरापणालिन्दे शृणोमि तत्रभवतो गृहान्निर्गता राजदारिका (या) धात्री सखी (चे) ति। किंनुखल्वत्र कार्यम्। अथवा हस्तिहस्तचञ्चलानि पुरुषभाग्यानि भवन्ति। अथवा गच्छत्वनर्थोऽस्माकम्। अवस्थासदृशं राजकुलं प्रविशामि। ही ही एषोऽत्रभवान् कामुकजनवर्णकेनानुलिप्त इव पाण्डुभावनेत एवागच्छति। अथवा सर्वमलङ्कारो भवति सुरूपाणाम्। जयतु भवान्।

**अविमारकः—** वयस्य! अतिविलम्बितमिव भवता नगरे।

**विदूषकः—**([क](# "त्वं तावदामन्त्रणविप्रलब्ध इव ब्राह्मणोऽहोरात्रं चिन्तयसि। अहमपि तावद् दिवसे नगरं परिभ्रम्यालब्धभोगा प्राकृतगणिकेव रात्रौ पार्श्वतः शयितुमा गच्छामि।")) तुमं दाव आमन्तणविप्पलद्धो विअ ब्रह्मणो अहोरत्तं चिन्तेसि। अहं पि दाव दिअसे अरं परिब्भमिअ अलद्धभोआ पाअडगणिआ विअ रत्तिं पस्सदो सइदु आअच्छामि।

**अविमारकः—**सखे! प्रियं ते कथयिष्यामि।

**विदूषकः—**([ख](# "किं समाप्तोऽस्माकमृपिशापः।")) किं समत्तो अह्माअं इसिसावो।

**अविमारकः—**मूर्ख! अवश्यं भवितव्येऽर्थे कः प्रहर्षः।

**विदूषकः—**([ग](# "किं पुनरन्यत्।")) किं पुण अण्णं।

**अविमारकः—**किं न दृष्टा कुरङ्ग्या धात्री नलिनिका च।

**विदूषकः—** ([घ](# "आम् भोः! दृष्टे तत्रभवत्यौ। किमानीतम्।")) आम भो! दिट्ठाओ तत्तहोदीओ। किं आणीदं।

**अविमारकः—**अस्मच्छोकौषधमानीतम्।

**विदूषकः—** ([ङ](# "पश्यामि तावत्।")) पेक्खामि दाव।

**अविमारकः—**काले द्रक्ष्यसि। अद्य तावच्छ्रूयताम्।

**विदूषकः—**([क](# "भणतु भणतु भवान्।")) भणादु भणादु भवं।

**अविमारकः—**किं बहुना। तत्रभवती ब्रवीति अद्यैव[प्रवेष्टव्यं](# " व्यमद्यैव प्रवेष्टव्यं क' ख. पाठः") कन्यापुरमिति।

**विदूषकः—**(विहस्य) ([ख](# "केन खलूपायेनाभ्यन्तरं प्रविश्य जीवग्रहणं प्राप्तुकामोऽसि। अमात्या नाम विषमशीलाः कुन्तिभोजस्य।")) केण खु उवाएण अब्भन्तरं पविसिअ जीवग्गहणं पत्तुकामोऽसि। अमच्चा णाम विसमसीला कुन्तिभोअस्स।

**अविमारकः—** कथं भवतापि शङ्कनीयम्। पश्यं,

भग्ना मयैकेन पराः ससैन्या

अद्यापि गन्धेन न [संश्रयन्ते।](# "न संश्रयन्ते न संयुज्यन्ते। योगानुकूलव्यापारवृत्तेर्धातोरिह योगमात्रे वृत्तिदिवक्षणात्")

किं मानुषैः सोऽप्यसुरेश्वरो मे

हतो भुजाभ्यामविरूपधारी॥९॥

**विदूषकः—** ([ग)](# "जानामि जानामि भवतोऽमानुषाणि कर्माणि। सर्वथा शङ्कनीयो रात्रिच्छन्नः परगृहप्रवेशः।") जाणामि जाणामि भवदो अमाणुसाणि कम्माणि। सव्वहासङ्कणीओ रत्तिच्छण्णो परगिहप्पवेसो।

**अविमारकः—**एष समासः। सर्वथा प्रवेष्टव्यं कुन्तिभोजस्य कन्यापुरम्। तदनुमन्तुमर्हति महाब्राह्मणः।

**विदूषकः—**
([क](# "कथं मामुज्झित्वा गच्छसि। अहं भवन्तं सर्वकालं न मुञ्चामि। आक्रोशनप्येक एष्टव्यः।")) कहं मं उज्झिअ गच्छसि। अहं भवन्तं सव्वकालं ण मुञ्चामि। अक्कोसन्तो वि एक्को इच्छिदव्वो।

**अविमारकः—**न जानाति भवान् शास्त्रमार्गम्।

एकः परगृहं गच्छेद् द्वितीयेन तु मन्त्रयेत्।  
बहुभिः समरं कुर्यादित्ययं शास्त्रनिर्णयः॥१०॥

तस्मादेकेनैव मया प्रवेष्टव्यं कुन्तिभोजस्य कन्यापुरम्। न ते वयं [शङ्कनीयाः](# "'याः। बिदूख पाठः.")। पश्यतु भवान्,

मितगुणमिह कुन्तिभोजसैन्यं

नृपभवनं विभवैः सुखं प्रवेष्टुम्।

वयमपि च भुजायुधप्रधानाः

किमिह सखे! भवतापि शङ्कनीयाः॥११॥

**विदूषकः—** ([ख](# "यद्येवं कृतो निश्चयः, संप्रति नगरं प्रविंशावः। तत्र ममास्ति मित्रम्। तस्यावासे कालं प्रतिपालयावः।")) जइ एवं किदो णिच्चओ संपदि णअरं पविसामो। तर्हिमम अस्थि मित्तो। तस्स आवासे कालं पडिवालाह्म।

**अविमारकः—**सम्यग् भवानाह। साम्प्रतमभ्यन्तरं प्रविश्य कृताह्निको महाराजेनाभ्यनुज्ञातो वासगृहे शयनसंविधानं प्रविश्याज्ञातो नगरं प्रविश्य भवतो मित्रगृहे कालं प्रतिपालयामि।

(प्रविश्य)

**चेटी—** ([क](# "जयतु भर्तृदारकः। आवृत्तं स्नानोदकम्।")) जेदु भट्टिदारओ। आवुत्तं ह्वाणोदअं।

**अविमारकः—** अयमयमागच्छामि। गच्छाग्रतः।

**चेटी—** ([ख](# "यद् भर्तृदारक आज्ञापयति।")) जं भट्टिदारओ आणवेदि। (निष्क्रान्ता)

**अविमारकः—**वयस्य! अस्तमितो भगवान् दिवाकरः। सम्प्रति हि—

पूर्वा तु काष्ठा तिमिरानुलिप्ता

सन्ध्यारुणा भाति च पश्चिमाशा।

द्विधा विभक्तान्तरमन्तरिक्षं

यात्यर्धनारीश्वररूप[शोभाम्](# "ईश्वरभागस्य द्रुतकनकवर्णत्वप्रसिद्धेररुणत्वोपपत्तिः।")॥१२॥

**विदूषकः—** ([ग](# "सुष्ठु भवान् भणति। अतिक्रान्तो दिवस। आरूढः प्रदोषः।")) सुट्ठुभवं भणादि। अदिक्कन्दो दिअसो। आरूढो पओसो।

**अविमारकः—**अहो विचित्रस्वभावता जगतः। कुतः,

व्यामृष्टसूर्यतिलको विततोडुमालो

नष्टातपो मृदुमनोहरशतिवातः।

संलीनकामुकजनः प्रविकीर्ण (शू?चो) रो

वेषान्तरं रचयतीव मनुष्यलोकः॥१३॥

(निष्कान्तौ)

**द्वितीयोऽङ्कः।**

**\_\_\_\_\_\_**



**अथ तृतीयोऽङ्कः।**

(ततः प्रविशति कुरङ्गी चेव्यौच)

**कुरङ्गी—**([क](# "हला ! किं तेन भणितम्।")) हला! किं तेण भणिअं।

**चेटी—**([ख](# "भर्तृदारिके ! केन।")) भट्टिदारिए! केण।

**कुरङ्गी—** (स्वगतम्) ([ग](# "हं भिनद्मिखलु मन्दभागा। कन्यापुरचेटेन।")) हं भिन्दामि खु मन्दभाआ। (प्रकाशम्) [कण्णे](# "कण्णऊर' ख. पाठः")उर[चेडेण](# "'कण्णाउरचेडेन' इति स्यात्।")।

**मागधिका—**([घ](# "दृष्टो मया कन्यापुरचेटः। भणितं च। न किञ्चिदाह।")) दिट्ठो भए कण्णेउरचेडो। भणिदं च।नण किञ्चि आह।

**कुरङ्गी—**([ङ](# "हन्त भट्टिन्यै निवेदयामि— कन्यापुरचेटो मम शुकपञ्जरं न करोतीति।")) हन्त भट्टिणीए णिवेदेमि— कण्णेउरचेडो मम सुअपञ्जरं ण करेदि त्ति।

**मागधिका—** ([च](# "ननु निष्ठितः शुकपञ्जरो भर्तृदारिकायाः।")) णं णिट्ठिदो सुअपञ्जरो भट्टिदारिआए।

**कुरङ्गी—** ([क](# "वाचाटे ! किमन्योऽप्यस्ति।")) [वाचाडे](# " 'डए अ' ख. पाठः")! किं अण्णो वि अत्थि।

**मागधिका—**([ख](# "भवितव्यम्।")) भोदव्वं।

**कुरङ्गी—** ([ग](# "हला ! का वेला।")) हला! का वेला।

**मागधिका—**([घ](# "अवगाढः प्रदोषः।")) ओगाहो पओसो।

**कुरङ्गी—**([ङ](# "तेन हि प्रासादमारोहामः।")) तेण हि पासादं आलुहामो।

**मागधिका—** ([च](# " विलासिनि ! अग्रतो याहि। विरचय शयनासनानि।")) विलासिणि! अग्गदो जाहि। विरएहि सअणासणाणि।

**विलासिनी—**([छ](# " सुप्ता खलु त्वम्। कः कालो विरचितानि शयनासनानि।")) सुत्ता खु तुवं। को कालो विरइदाणि सअणासणाणि।

**मागधिका—**([ज](# "हला ! जानामि तेऽलसत्वम्। दिवसरचितानि भणसि रचितानीति।")) हला! जाणामि दे अलसत्तणं। दिवसरइदाणि भणासि रइदाणि त्ति।

**विलासिनी—**([क](# "हा ! मैवं भण। भर्तृदारिकामन्तरेणान्यादृशानि भवन्ति।")) हला! मा एव्वं भणाहि। भट्टिदारिअं अन्तरेण अण्णादिसाणि होन्ति।

**मागधिका—**([ख](# "हला ! गत्वा जानामि।")) हला! गदुअ जाणामि।

(सर्वाः परिक्रामन्ति)

**मागधिका—**([ग](# "एष प्रासादः।")) एसो पासादो।

**कुरङ्गी—** ([घ](# "अग्रतो याहि।")) अग्गदो आहि। (आरोहण नाटयति)

**मागधिका—**([ङ](# " साधु विलासिनि ! साधु। आत्मनो नामसदृशं कृतम्। एतस्मिन् शिलातुले रचितं शयनम्।")) साहु विलासिणि! साहु। अत्तणो णामसदिसं किदं। एदस्सिसिलादले रइदं सअणं।

**विलासिनी—**([च](# "अभ्यन्तरमण्डपे खलु रचितं शयनम्। मागधिके ! पश्य पश्य मेऽलसत्यम्।")) अब्भन्तरमण्डवे खु रइदं सअणं। मागधिए ! पेक्ख पेक्ख मे अलसत्तणं।

**मागधिका—**([छ](# "अतिपण्डिता खलु संवृत्तः। एवं पण्डितचेटवृत्तं भर्तारं लभस्व।")) अदिपण्डिदा खु संवृत्ता। एवं पण्डितचेडवृत्तंभत्तारं लभेहि।

**कुरङ्गी—**([ज](# "हला ! अस्मिन् शिलातले मुहूर्तकमुपविशामि।")) हला! इमस्सिं सिलादले मुहुत्तअं उवविसामि।

**मागधिका—**([क](# "यद् भर्तृदारिकायै रुचितम्। भवतु।")) जं भट्टिदारिआए रुइदं। होदु।

(सर्वा उपविशन्ति)

**मागधिका—**([ख](# "भर्तृदारिके ! कथयामि व्याख्यानम्।")) भट्टिदारिए! कहेमि वक्खाणं।

**कुरङ्गी—**([ग](# "हला ! जानामि तेऽसंबद्धप्रलापम्।")) हला! जाणामि दे असम्बद्धप्पलावं।

**[मागधि](# " 'धि—अ' ख. पाठः.")का—** ([घ](# "भर्तृदारिके ! अभिनवा खलु कथा ।")) भट्टिदारिए! अभिणवा खु कहा।

**कुरङ्गी—**([ङ](# "याचे, मा निर्बध्य, मुहूर्तकं शये।")) याचेमि, मा णिब्बन्धिअ, मुहूत्तअं सआमि।

**विलासिनी—**([च](# "सुखं शेतां भर्तृदारिका। मम कथय।")) सुहं [सइदु](# "सेदु' ख. पाठः") भट्टिदारिआ। मे कहेहि

**कुरङ्गी—**(आत्मगतम्) ([छ](# " किंनुखलु भवेत्।")) किंणुखु भवे।

**मागधिका—**([ज](# "हला ! शृणु भर्तृदारिकामन्तरेण।")) हला! सुणाहि भट्टिदारिअं अन्तरेण।

**कुरङ्गी—**([झ](# "हं विदितं रहस्यम्। परिभ्रष्टास्मि।")) हं विदिदं रहस्सं। परिब्भट्ठह्मि।

**विलासिनी—**([ञ](# " हला ! कुत्र त्वया श्रुतम्।")) हला! कहिं तुए सुदं।

**मागधिका—**([क](# "भट्टिनीपरिचारिकया वसुमित्रया कथितम्।")) भट्टिणीपरिचारिआए वसुमित्ताए कहिदं।

**विलासिनी—**([ख](# "स्वयं नाम भट्टिन्या कथितं भवति।")) सअं णाम भट्टिणीए कहिदं होदि।

**मागधिका—** ([ग](# "अस्ति काशिराजपुत्रो जयवर्मा नाम। तस्मै दत्ता भर्तृदारिका। तस्य च दूत आगतो महाराजेन पूजितः। प्रतिगृहीतं च वर्णिकारम्।")) अत्थिकासिराअपुत्तो जअवम्मा णाम। तस्स दिण्णा भट्टिदारिआ। तस्स अ दूदो आअदो महाराएण पूइदो। पडिग्गहिदं च वण्णिआरं।

**कुरङ्गी—**(आत्मगतम्) ([घ](# "एतदलीकम्। अहमात्मनः प्रभवामि।")) एवं अलिअं। अहं अत्तणो [पभामि](# "'पभवामि इति स्यात्।")।

**मागधिका—** ([ङ](# "तत्र किल भट्टिन्या भणितं—बाला खलु मे दुहिता, न शक्नोम्येकमपि दिवसमपश्यन्ती जीवितुम्। यदि मे महाराजः प्रसन्नः, अत्रैव जामातानेतव्य इति।")) तर्हिकिल भट्टिणीए भणिदं— बाला खु मे दुहिआ ण सक्कुणोमि एक्कंपि दिअसं अपेक्खन्ती जीविउं। जदि मे महाराओ पसण्णो, एत्थ एव्व जामादुओ आणदव्वति।

**विलासिनी—**([च)](# "ततस्ततः।") तदो तदो।

**मागधिका—**([क](# "ततस्तदपि किलानुमतं महाराजेन। अद्य नक्षत्रं शोभनमिति तेन च दूतेनमात्य आर्यभूतिकः प्रस्थितः।")) तदो [तं](# "'तं कि क. पाठः") पि किल अणुमदं महाराण। अज्ज णक्खत्तं सोभणं त्ति तेण अ दूदेण अमच्चो अय्यभूदिओ[पत्थिदो।](# "'ओ अ।' ख. पाठः")  
**कुरङ्गी—** (स्वगतम्) ([ख](# "हन्त कालान्तरितं कार्यम्।")) हन्त कालन्तरिदं कय्यं।

**विलासिनी—** ([ग](# "प्रियं भर्तृदारिकाया रूपयौवनं सफलं संवृत्तमिति।")) पिअं भट्टिदारिआए रूवजोव्वणं सफलं संवृत्तं त्ति।

(प्रविश्य)

**
नलिनिका—**([घ](# "भणितं हि मम मात्रा—गच्छैतं वृत्तान्तं भर्तृदारिकायै कथय। प्रियनिवेद्यमानानि प्रियाणि प्रियतराणि भवन्ति। अथ च सापि मां पश्यन्ती सर्वे विश्वस्तं न भणति। अहमपि काले पार्श्वतः प्रभवामीति। यावद् भर्तृदारिकायै प्रियं निवेदयामि।")) भणिदं हि मम मादाए**—**गच्छ एदं वुत्तन्तं भट्टिदारिआए कहेहि। पिअणिवेदिअमाणाणि पिआणि पिअदराणि होन्ति। अह अ सा वि मं पेक्खन्ती सव्वं विस्सत्थं ण भणादि। अहं पि काले पस्सदो पभवामि त्ति। जाव भट्टि दारिआए पिअं णिवेदेमि। (परिक्रामति)

**कुरङ्गी—(**[क](# "कोनुखल्बभूतपूर्वो रोगश्चिन्त्यमानो मामुन्मादयति। सुमनावर्णकं नेच्छति। न तुष्यति गोष्ठ्या। इदमत्र दारुणं मनोहरं च। नलिनिके! किमेतत्।")) कोणुखु अभूदपुव्वो रोओ चिन्तिअमाणो मं उम्मदेदि। सुणावण्णअं णेच्छदि। ण तुस्सदि गोट्ठीए। इदं एत्थ दारुणं मणोहरं च। (निःश्वस्य ) णलिणिए! किं एदं।

**मागधिका—**([ख](# "भर्तृदारिके। मागधिका खल्वहम्।")) भट्टिदारिए! माअधिआ खु अहं।

**विलासिनी—**([ग](# "भर्तृदारिके! बिलासिनी खल्वहम्।")) भट्टिदारिए! विलासिणी खु अहं।

**नलिनिका—** (उपगम्य) ([घ](# "भर्तृदारिके ! अहं नलिनिका। सोपानशब्देन खलु भर्तृदारिकया विज्ञातम्। भर्तृदारिके ! भट्टिनी भणति।")) भट्टिदारिए! अहं णलिणिआ।

 सोवाणसद्देण खु भट्टिदारिआए विञ्ञादं। भट्टिदारिए! भट्टिणी भणादि।

**कुरङ्गी—**([ङ](# "किमिति।")) किं त्ति।

**नलिनिका—** (कर्णे) ([च](# "एवमिव।")) एवं विअ।

**कुरङ्गी—** ([छ](# " हं हीनं चारित्रम्।")) हं हीणं चारित्तं।

**नलिनिका—** ([ज](# "ननु संभावनीय एषः। ननु स एव सः।")) णं सम्भावणीओ एसो। णं सो एव सो।

**कुरङ्गी—** ([क](# "नलिनिके! संवाहय माम्।")) णलि[णिए](# " ए (++++? भाट्टिदारिआए) क. पाठः")! संवाहेहि मं।

**नलिनिका—** ([ख](# "यद् भर्तृदारिकाज्ञापयति।")) जं भट्टिदारिआ आणवेदि।

**विलासिनी—**([ग](# "नलिनिके ! विवाहः कदा भविष्यति।")) णलिणिए! विवाहो कदा भविस्सिदि।

(नेपथ्ये)

[अद्य](# "द्यैव न' ख. पाठः")।  

**नलिनिका—** चिरं [जीव](# "व अ क. पाठः")।

(नेपथ्ये)

राजपुरुषाः! अमात्यः प्रस्थित इति कश्चिदमात्यभृत्यः कन्यापुररक्षणार्थं नाभ्यागतः। तद् यथेष्टं भवतु। तावदहं श्वो राज्ञो निवेद[यिष्यामि](# "ध्ये।' ख. पाठः")।

**विलासिनी—**([घ](# "हला नलिनिके! किं भणितम्।")) हला ण[लिणिए](# "'ए। भट्टिदारिआए किं ख. पाठः.")! किं भणिदं।

**नलिनिका—** ([ङ](# "यदा स भर्तृदारकः प्रविशति, तदा भवति विवाहः।")) जदा सो भट्टिदारओ पविसदि, तदा होदि विवाहो।

**विलासिनी—** ([क](# "अविघ्नेन प्रविशतु।")) अविग्घेण पविसदु।

**नलिनिका—**([ख](# "एवं भवतु।")) एवं होदु।

**मागधिका—** ([ग](# "हला! एहि चतुःशाले उपविशामः।")) हला! एहि चउस्साले उपविसामो।

**विलासिनी—** ([घ](# " एवं भवतु। गतप्रायः प्रदोषः। आरूढा ज्योत्स्ना।")) एवं होदु। गदप्पाओ पओसो। आरूढा जोह्णा।

**नलिनिका—** ([ङ](# "हला।ममाप्यास्तरमास्तृणु।")) हला! मम वि [अत्थरं](# " 'रअंपत्य' ख. पाठः") अत्थरेहि।

**मागधिका—**([च)](# "अस्त्यवकाशः। सेवस्व भर्तृदारिकां यावन्निद्रां लभते।") अत्थिअवआसो। सेवेहि भट्टिदारिअं जाव णिद्दं लभदि।

**नलिनिका—** ([छ](# "एवं भवतु।")) एवं होटु।

(उभे निष्क्रान्ते)

(ततः प्रविशति [खड्गह](# "'स्तोऽवि' ख. पाठः")स्तश्चोरवेषेण रज्जुहस्तोऽविमारकः)

**अविमारकः—**(सविमर्शम्) भोः! कष्टं तारुण्यं नाम। कुतः,

रागं विजृम्भयति संश्रयते प्रमादं

दोषान् न चिन्तयति साहसमभ्युपैति।

स्वच्छन्दतो ब्रजति नेच्छति नीतिमार्गं

बुद्धिं शुभां सुविदुषामवशीकरोति॥१॥

कथमात्माधीनेष्वर्थेषु मन्दीभवामि। इह हि,

नगरपरिचितोऽहं रक्षिणो ज्ञातसारा-

स्तिमिरगहनभीमं वर्तते चार्धरात्रम्।

असिरपि सुसहायो निश्चितश्चान्तरात्मा

किमिह बहुविचारैः को मया दुष्करोऽर्थः॥२॥

अहो अर्धरात्रस्य प्रतिभयता। सम्प्रति हि,

गर्भस्था इव मोहमभ्युपगताः सर्वाः प्रजा निद्रया

प्रासादाः सुखसुप्तनीरवजना ध्यानं प्रविष्टा इव।

प्रग्रस्ता इव सञ्चितेन तमसा स्पर्शानुमेया नगा

अन्तर्धानमिवोपयाति सकलं प्रच्छन्नरूपं जगत्॥

अद्यैव खलु वर्तते कालरात्रिः।

तिमिरमिव वहन्ति मार्गनद्यः

पुलिननिभाः प्रतिभान्ति हर्म्यमालाः।

तमसि दश दिशो निमग्नरूपाः

प्लवतरणीय इवायमन्धकारः॥४॥

 (परिक्रम्य कर्णे दत्त्वा) अये गान्धर्वध्वनिरिव श्रूयते। कोनुखल्वयं सार्वकालसुखी पुरुषः कान्तया सह गान्धर्वमनुभवति। व्यक्तं[स्वयं](# "'वीणां स्वयं वा ख. पाठः") वीणां वादयति। कुतः,

उच्च हर्म्यं सन्निरुद्धाश्च जाला-

स्तन्त्रीनादः श्रूयते सानुनादम्।

बाह्यस्थानं व्यक्तमेवं प्रयोक्तुं

किं सामर्थ्यं स्त्रीकराग्राङ्गुलीनाम्॥५॥

गीतं तु पुनः स्त्रियाः। इह हि,

तानस्तु मन्दो विशदप्रवृत्तो

जातश्च नादो मुखनासिकेन।

स्थूलोऽपि हेतुः करतालनादः

सञ्जायते सद्वलयस्वनेन॥६॥

(परिक्रम्यावलोक्य) हहह अयमपरः कः क्रुद्धां कान्तां प्रसादयति। महान् खल्वस्यापराधः, येनेयमस्यां वेलायामपि न प्रसीदति। अथवा प्रसन्ना खल्वियं व्यपदेशमिच्छति। कुतः,

बाष्पोपरुद्धजडगद्गदजिह्मकण्ठं

काहं तवेत्यसकलं प्रणयाद् वदन्ती।

सद्भावतः प्रियवशं समुपागतापि

स्त्रीभावतः प्रवदति प्रतिकूलमेव॥७॥

कोनु[खल्वयं](# " 'स्वयमस्मिन् क. पाठः.") पक्षी भैरवस्वरः। आ उलूकः खल्वयम्। कथं हसितमनेन। उलूकस्वरश्रवणभीतया कान्तया परिष्वक्तः खल्वयं तपस्वी। सदृशं वयसः किं परव्यापार (वीक्ष)णम्। साधयामस्तावत्। (परिक्रम्य) कोनुखल्वयमस्मिन् नगरापणालिन्दे

सशङ्कितमतिस्निग्धं च सम्भाषते। अस्मत्सब्रह्मचारी खल्वयं तपस्वी।

सम्पीड्यते परिजनेन शनैर्वदेति

संविग्नवद् भवति भूषणनिस्वनेन।

सङ्गं वदत्यसुखदं मदनाभिभूतः

सङ्केतमिच्छति च नेच्छति चाभिगन्तुम्॥८॥

 (परिक्रम्य) अये ज्योत्स्ना। नैषा ज्योत्स्ना, उभयपङ्किगतानां प्रासादानां गवाक्षान्तरगता दीपप्रभैषा। इह खलु प्रयत्नादात्मा रक्षितव्यः। [अयं](# " 'यं त' क. पाठः")अयं तु [तस्करः](# "'रः, दृ' क, पाठः")। एष हि,

दृढपरिकरबन्धहृष्टचित्तः

परगृहवादनिविष्टदृष्टिचेष्टः।

द्रुतगतिरपि दीपिकावलोकी

भवति च पादनिपातनाद्भीरुः॥९॥

हन्त परिहरिष्याम्येनम्। (एकान्ते स्थितः) गतो नृशंसः। वयमपि तावत् प्रतिष्ठामहे। (परिक्रम्य) अये रक्षिणः खल्वेते। किन्नुखल्विदानीं करिष्ये। भवतु दृष्टम्। इमां शृङ्गाटकस्थां विटसभां प्रविशामि। (विलङ्घ्य स्थित्वा)

आरक्षिणां तु विमुखं मितविक्रमाणां

मामभ्युपेत्य हसतीव ममैष खङ्गः।

नैते तु रक्षिपुरुषा मम भारभूता

मत्कार्यसाधनपरोऽहमिह प्रविष्टः॥१०॥

गता रक्षिणः। के रक्षन्ति रक्षितात्मानम्।

अबहुपुरुषपक्षमेत्य शौर्यं

निशि विचरन्ति सरागलोभमोहाः।

इह तु पुरुषकारसारसाक्षी

बहुविषमश्च सुखश्च रात्रिचारः॥११॥

एतद् राजकुलम्। अहो स्थिरत्वमुच्छ्रितत्वं प्राकारस्य। इह खलु प्रयुज्यते पुरुषाणां कक्ष्याबन्धः। अथवा प्रविष्ट एवाहं चिन्तयितव्यः, यदि स्थिराः कपिशीर्षकाः। इह स्थित्वा रज्जुं प्रक्षिपामि। नमः प्रजापतये। नमः सर्वसिद्धेभ्यः। प्रसीदन्तु बलिशम्बरमहाकालाः। विजृम्भतां रात्रिः। वर्धतां निद्रा। अनुमन्यतां पद्मा। लयं गताः सर्वविघ्ना भवन्तु। हताः परिपन्थिका भवन्तु। जयतु भगवती कार्त्यायनी। (रज्जुं क्षिप्वा) हन्त बद्धः कर्कटकरज्ज्वा [कपिशीर्षकः](# "काष्ठादिमयः कपिशीर्षप्रतिनिधिः।")। अहो भवितव्यस्य प्रभावः। एकेनैव क्षेपेण सुसंसक्तां रज्जुं कार्यसिद्धिमिव पश्यामि। अहो बलवान् हि भगवान् प्रजापतिः। कुतः,

यत्ने कृते यदि न सिध्यति कोऽत्र दोषः

को वा न सिध्यति ममेति करोति कार्यम्।

यत्नैः शुभैः पुरुषता भवतीह नृृणां

दैवं विधानमनुगच्छति कार्यसिद्धिः॥१२॥

भवतु रज्जुमवलम्ब्यारोहामि। (आरुह्य दृष्ट्वा) अहो राजकुलस्य श्रीः।

विपुलमपि मितोपमं विभागा-

न्निबिडमिवाभ्युदितं क्रमोच्छ्रयेण।

नृपभवनमिदं सहर्म्यमालं

जिगमिषतीव नभो वसुन्धरायाः॥१३॥

इह तु न स्थातव्यम्‌। अट्टावलप्रतोलीन्द्[रपथेभ्यः](# "इन्द्रमहेभ्य इतिव वा पाठो भवेत्। इन्द्रमहाशब्दश्चशुनकार्थकः 'इन्दमहः पुनः। शुनि द्वे ना तु शकस्य महे' इति केशवस्याम्युक्तेः।") सर्वविघ्नाभवन्ति। भवतु अनयैव रज्ज्वातरिष्यामि। (अवतीर्य) क्कनुखल्विदानीं रज्जुं प्रच्छादयामि। (विचिन्त्य) भवतु दृष्टम्‌। अस्यां हस्तिशाखायां पाशं छित्त्वा क्षिपामि। (अक्षिपति। परिक्रम्य)

अये तन्त्रीनादो युवतिकठगीतध्वनियुतः

अन्यतो यास्यामि।

अये गन्धामोदो गजवरमदोद्धोधितपटुः।

मुहूर्तं स्थित्वा यास्यामि।

प्रभैषा दीपानामिह तु वितता रक्षिपुरुषाः

का गतिः।

चिराद्‌ रात्रौ शान्तं सह कमलषण्डौर्नृपगृहम्‌॥१४॥

यास्यामि। एष तयोक्तो मार्गः। इयं मन्दाकिनी। असौदारुपर्वतकः। इयसुपस्थानसभा। अये अयं कन्यापुरप्रासादः। एष तु काष्टकर्मबहुलतया समासन्नजारुत्वाच्च सुखमारोढुम्‌। अथवा दुरारोहश्रेत्‌,

कान्तासमीपमुपगम्य मनोभिलाषा-

द्धर्म्याधिरोहणमतेर्मम का विशङ्का।

संसक्तनालगतकण्टकभीतचेता-

स्तृष्णार्दितः क इह पुष्करिणीं जहाति॥१५॥

भवत्वारोहामि। (आरुह्य) इदं तयोक्तं जालयन्त्रम्। (विघाव्य प्रविश्यावलोक्य च ) साधु कुन्तिभोज! साधु। उत्प्रहसित इव भवनेनानेन स्वर्गः। तथाहि,

हंसाः स्वपन्ति मणिरत्नशिलातलेषु

वैदूर्यमौक्तिककृताः सिकता[प्रतानाः](# "'धा' क. पाठः")।

स्तम्भाः प्रवालविहिताः किमिह प्रलापै-

र्मन्दीभवन्ति मणिदीपहताः प्रदीपाः॥१६॥

**अलं रौद्रवेषेण।** (चोरवेषमपनीय [कक्ष्या](# " 'क्ष्यां वि' ख. पाठः")बन्धं विमुञ्चति)

**नलिनिका—**
([क](# "कोनुखलु वृत्तान्तो भर्तृदारकस्य। भर्तृदारिकाप्यवस्थादुर्लभां निद्रां अद्य तु मम प्रिय आगच्छतीति श्रुतमात्रेणैव।")) [कोणुखु](# "'खु एसो खु' क. पाठः") वुत्तन्तो भट्टिदारअस्स। भट्टिदारिआ वि अवत्थादुल्लहं णिद्दं लभदि अज्ज उ मम पिओ आअच्छदिति सुदमत्तेण एव।

**अविमारकः—**(श्रुत्वा सहसो[पसृत्य](# " 'त्य)' अ क. पाठः")) भवति। अयं मे वृत्तान्तः।

**नलिनिका—** (विलोक्य सहर्षम् ) ([ख](# "स्वागतं भर्तृदारकस्य।")) साअदं भट्टिदारअस्स।

**अवि[मारकः](# "कः(सान' क पाठः.")—** (दृष्ट्वा सानन्दम् ) इयमियं सा। यत्र मम,

दृष्टिर्न तृप्यति [$](# "परस्मैपदमात्मनेपदानित्यत्वात्।")परिष्वजतीव साङ्ग

वुद्धिस्त्वरां व्रजति बोधयतीव सुप्ताम्।

रागोऽभिचोदयति सादयतीव चाङ्गं

हर्षात् प्रसीदति विमुह्यति चान्तरात्मा॥१७॥

**नलिनिका—** (आत्मगतम्) ([क](# "एवं खलु भगवान् कामदेव ओघ इवोभयपक्षं पीडयति। भर्तृदारक ! अलङ्कियतां शयनतलम्")) एसो खु भअवं कामदेवो ओघो विअ उभअपक्खं पीडेइ। (प्रकाशम्) भट्टिदारअ! अलङ्करीअदु सअणअलं।

**अविमारकः—** बाढम्। (उपविशति)

**नलिनिका—** ([ख](# "भर्तृदारक ! किमयोधयामि भर्तृदारिकाम्।")) भट्टिदारअ! किं ओबोधेमि भट्टदारिअं।

**अविमारकः—**भद्रे! अलमलं बालचापलेन। पश्य,

अहं द्विनेत्रो न सहस्रनेत्रो

मतिश्च मूढा सुचिरा[भिलाषा](# " 'पात्। ख. पाठः")।

कामार्णस्याद्य तु दृष्टपारं

चेक्रीड्यतां मे सुखमक्षियुग्मम्॥१८॥

**नलिनिका—**([ग](# "जानामि जानामि भर्तृदारिकामन्तरेण भर्तृदारकस्य परिश्रमम्।")) जाणामि जाणामि भट्टिदारिअं अन्तरेण भट्टिदारअस्स परिस्समं।

**अविमारकः—** [अद्य](# "द्यैव 'स' पाठः") सफलो मे परिश्रमः।

**कुरङ्गी—** (बुद्ध्वा) ([क](# " हला। किं निरनुक्रोशेन भणितम्।")) हला! किं णिरणुक्कोसेण भणिअं।

**नलिनिका—** ([ख](# "भर्तृदारिके भणितं खलु मया प्रथमम्।")) भट्टिदारिए! भणिदं खु मए पुढमं।

**अविमारकः—**प्राप्तं खलु मया जीवितस्य फलं, मीदृशं मोहं गता।

**कुरङ्गी—** (आत्मगतम्) ([ग](# "हं परिभ्रष्टास्मि। हला! किं मया भणितम्।")) हं परिब्भट्ठह्मि। ([प्रकाशम्](# "'शम् कि' क. पाठः")) हला! किं मए भणिदं।

**नलिनिका—** ([घ](# "भर्तृदारिके। किञ्चिन्न मन्त्रितम्।")) भट्टिदारिए। किञ्चि ण मन्तिदं।

**अविमारकः—**अयमस्या मोहविस्तरेण द्वितीयो मे मोहः।

**कुरङ्गी—**([ङ](# "नलिनके! चिरं खलूपविष्टा। का वेला।")) णलिणिए! चिरं खु उवविट्ठा का वेला।

**नलिनिका—** ([च](# "संवृतोऽर्धरात्रः।")) संवृत्तं अद्धरत्तं।

**कुरङ्गी—** ([छ](# "तेन हि परिश्रान्तासि। एहि परिष्वजस्व माम्।")) तेण हि परि[स्सन्तासि](# "न्ता। एक. पा")। एहि परिस्सजेहि मं।

**नलिनिका—**(अपवार्य) ([क](# "अहं संवाहयामि। भर्तृदारक! परिष्वजस्व भर्तृदारिकाम्।")) अहं संवाहेमि। भट्टिदारअ! परिस्सजेहि भट्टिदारिअं।

**अविमारकः—**(सहर्षम्) बाढम्। एवमेव त्वमपि प्रियशतानि शृणु।

**कुरङ्गी—** ([ख](# "अलमतिस्नेहेन। एहि तावत्।")) अलं अदिसिणेहेण। एहि दाव।

**नलिनिका—** ([ग](# "भर्तृदारिके। इयमस्मि।")) भट्टिदारिए! इअह्मि।

**कुरङ्गी—** (बलादाकृष्याविमारकमालिङ्गति) ([घ](# " हंक इदानीं मां संवाहयति।")) हं [को](# "जनाभिप्रायेण पुल्लिँङ्गनिर्देशः।") दाणिं मं संवाहेदि।

**नलिनिका—** (कर्णे) ([ङ](# "एवमिव।")) एवं विअ।

**कुरङ्गी—**(ससम्भ्रमम्) ([च](# "हा हीनं चारित्रम्। भीतास्मि।")) हा हीणं चारितं। भीदह्मि।

**अविमारकः—**

**न त्वं प्रिये! मम नवासि मनोभियोगात्**

**किं कम्पसे पवनवेगहता लतेव।**

भद्रे! भयं त्यज कुरुष्व मयि प्रसादं

किं वा प्रलप्य बहुधा शरणागतोऽस्मि॥१९॥

(कुरङ्गी सलज्जं नलिनिकां विलोकयति)

**नलिनिका—** ([क](# "भर्तृदारक ! उत्तिष्ठोत्तिष्ठ। भर्तृदारिका भगति। उत्तिष्ठ किल।")) भट्टिदारअ! उट्ठेहि उट्ठेहि। भट्टिदारिआ भणादि। उट्ठेहि किल।

**[अविमारकः](# " (उत्तिष्ठति) धा क. पा.")—**बाढम्। (उत्तिष्ठति)

(प्रविश्य)

**धात्री—** ([ख](# "जयतु भर्तृदारकः।")) जेदु भट्टिदारओ।

**अविमारकः—** कथं भवती।

**धात्री—**([ग](# "नलिनिके! अभ्यन्तरमण्डपे खलु रचितं शयनम्। भर्तृदारिकां भर्तृदारकं च तत्रैव प्रवेशय।")) णलिणिए ! अब्भन्तरमण्डवे खु रइदं सअणं। भट्टिदारिअं भट्टिदारअं च तहिं एव पवेसेहि।

**नलिनिका—**([घ](# "तथा।")) तह।

(निष्क्रान्ता धात्रा )

**नलिनिका—**([ङ](# " भर्तृदारक ! अभ्यन्तरमण्डपे खलु रचितं शयनम्। तत्रैव प्रविशतु भर्तृहारिकया सह।")) भट्टिदारअ! अब्भन्तरमण्डवे खु रइदं सअणं। तर्हिएव पविसदु भट्टिदारिआए सह।

**अविमारकः—**त्वमप्येवं प्रियशतानि शृणु। (हस्तेन तस्या हस्तं गृहीत्वोत्तिष्ठति )

**नलिनिका—** ([क](# "एत्येतु भर्तृदारकः।")) एदु एदु भट्टिदारओ।

**अविमारकः—** अयमयमागच्छामि।

(उभौ परिक्रामतः)

**अविमारकः—**(सहर्षम् ) अनृणोऽस्मि यौवनस्य। कुतः,

नेत्रे बाष्पपरिप्लुते करधृतौ [व्यावल्गमानौ](# "चानशन्तमिदम्।") रतनौ

श्रोणी चाधिकभारिका न विशदौ पादौ ह्रिया स्यन्दिनौ।

एतत् सप्तपदप्रमाणमिह भोः! सम्पाद्यते योजना

या क्षणदा भवेद युगशतं धन्यो मदन्यः कुतः॥

(निष्क्रान्ताः सर्वे)

तृतीयोऽङ्कः।  

\_\_\_\_

**अथ चतुर्थोऽङ्कः।**

(ततः प्रविशति चाङ्गेरिकाहस्ता मागधिका)

**मागधिका—** ([क](# "अहो परिजनस्य प्रमादः। आसूर्योदयमपि न कृता प्रासादरचना न श्रूयते गोष्ठीजनकोलाहलः। किंनुखलु भवेत्। आ, रात्रिजागरतया प्रभातप्रसुप्ता भवेत्। यावद् भर्तृदारिकांमवबोधयामि।")) अहो परिजणस्स पमादो। आसुय्योदअं पि ण किदा पासादरअणा। ण सुणीअदि गोट्ठीजणकोलाहलो। किंणुखु भवे। आ, रत्तिजागरदाए पभादप्पसुत्ता भवे। जाव भट्टिदारिअं ओबोधेमि। (परिक्रामति)

(ततः प्रविशति विलासिनी वीजनेत)

**विलासिनी—**([ख)](# "मागधिके! तिष्ठ तिष्ठ।") मागधिए! चिट्ठ चिट्ठ।

**मागधिका—** ([ग](# "हला ! मा वारय। भर्तृदारिकायै सुमनावर्णकं मयानीयते।")) हला! मा वारेहि। भट्टिदारिआए सुमणावण्णअं मए आणीअदि।

**विलासिनी—** ([घ](# "किं भर्तृदारिकायाः सुमनावर्णकेन वालङ्कारेण वा।")) किं भट्टिदारिआए सुमणावण्णएण वा अलङ्कारेण वा।

**मागधिका—**([ङ](# "अविनीते! मा अमङ्गलं भण। सततालङ्कृता भर्तृदारिका भवतु।")) अविणीदे! मा अमङ्गलं भणाहि। सददालङ्किदा भट्टिदारिआ होदु।

**विलासिनी—**([क](# "न खलु। आकृतिरेव भर्तृदारिकाया अलङ्कार इति भणामि।")) ण खु। आइदी एव भट्टिदारिआए अलङ्कारो ति भणामि।

**मागधिका—** ([ख](# "उन्मतिके! ननु पुष्पमपि यास्यते।")) उम्मतिए! णणु पुप्फंवि वासीअदि।

**विलासिनी—** ([ग](# "सदृशमेतत्। स्वभावरमणीयानि मण्डितान्यतिरमणीयानि भवन्ति।")) सदिसं एदं। सभावरमणीआणि मण्डदाणि अदिरमणीआणि होन्ति।

**मागधिका—** ([घ](# " हला! सुयोजितः खलु भर्तृदारिकाया रूपानुरूप भर्ता।")) हला! सुजोजिदो खु भट्टिदारिआए रूवाणुरुवो भत्ता।

**विलासिनी—** ([ङ](# "अलं पक्षपातेन। भर्तृदारकस्य समीपे भर्तृदारिका पद्मिनीव दृश्यते।")) अलं पक्खवादेण। भट्टिदारअस्त समीवे भट्टिदारिआ पदुमिणिआ [विअ](# "एनदुतरं 'सुञ्चस्स' इत्यपेक्षितं भाति।") दिस्सदि।

**मागधिका—**([च](# "सुष्ठु भणति। अहमपि चिन्तयामि—सशरीरो भगवान् कामदेव ईदृशो भवेदिति।")) सुठ्ठु भणादि। अहं वि चिन्तेमि—ससरीरो भअवं कामदेवो ईदिसो भवेत्ति।

**विलासिनी—**([छ](# "तथैव भर्तृदारिका भर्तृदारकं विना क्षणमात्रमपि न रमते।")) तह एव भट्टिदारिआ भट्टिदारअं विणा खणमत्तं विण रमदि।

(ततः प्रविशति सास्रानलिनिका)

 **नलिनिका—** (सशोकम्) (क) सच्चो खु लोअप्पवादो—बहुविग्धाणि सुहाणि त्ति। एसो खु संवच्छरो अदिकन्दो भट्टि दारिआए अविच्छिण्णसुहसम्भोएण रदिं करिअ। अह्माअं पुणगोट्ठीजणस्स उत्तरकुरुवासो संवुत्तो। अज्ज उण महाराएण विददो एसो खु वृत्तोन्तो त्ति सुणिअ सीददि विअ सरीरं। भट्टिदारिआ च लज्जाभअमअणेहि अभितालिअमाणा सन्दावेणमुद्धाअवअदचेदणा विअ संवृत्ता। एसो खु पासादो णिव्वाविददीवोविअ मे पडिभादि। तेण भट्टिदारएण विरहिदाए मम एक्कं पि हिअअप्पीदिकरं ण जादं। भट्टिदारओ अविग्घेणणिग्गदो त्ति सुणिअ अज्ज पह्लादिदं विअ मे हिअअं। सम्पदि सुरुद्धं कण्णाउरं। (परिक्रम्य) अम्मो सहीओ। हला माअधिए! किं [एदं](# " 'दं किं एदं क. पाठः")।

**मागधिका—**([ख](# "हला ! किं पृच्छसि।ननु मण्डनवेला भर्तृदारिकायाः।")) हला! किं पुच्छसि। णं मण्डणवेला भट्टिदारिआए।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

(क) सत्यः खलु लोकप्रवादः- बहुविघ्नानि सुखानीति। एवं खलु संवत्सरोऽतिक्रान्तो भर्तृदारिकाया अविच्छिन्नमुखसम्भोगेन रतिं कृत्वा अस्माकं पुनर्गोष्ठीजनस्येत्तरकुरुबासः संवृत्तः। अद्यपुनर्महाराजेन विदित एष खलु वृत्तान्त इति श्रुत्वा स्यादतीवशरीरम्। भर्तृदारिका च लज्जाभयमदनैरभिताड्यमाना सन्तापेन मुग्धापगतचेतनेव संवृता। एष खलु प्रासादो निर्वापितदीप इव मे प्रतिभाति। तेन भर्तृदारकेण विरहिताया ममैकमपि हृदयप्रीतिकरं न जातम्। भर्तृदारकोऽविघ्नेन निर्गत इति श्रुत्वाद्य प्रह्लादितमित्र मे हृदयम्। सम्प्रति सुरुद्धं कन्यापुरम्। अम्मो सख्यौ। हला मागधिके! किमेतत्।

**नलिनिका—** ([क](# "अतिक्रान्त उत्सवः।")) अदिक्कन्दो उच्छवो। (रोदिति)

**उभे—** ([ख](# "स्वप्न इव किमेतत्। भण समाना भवामः।")) सिविणं विअ किं एदं भणाहि समाणा भवामो।

**नलिनिका—** ([ग](# "सर्वथा गतो भर्तृदारकः।")) सव्वहा गओ भट्टिदारओ।

**उभे—**हं।

**नलिनिका—**([घ](# "अहमपि भर्तृदारिकाया दुःखं प्रेक्षितुमसहमानेहागतास्मि।")) अहं पि भट्टिदारिआए दुक्खं पेक्खिदुं असहन्ती इह आअदह्मि।

**मागधिका—** ([ङ](# "न शक्यं खलु भर्तृदारिकाया अवस्थादर्शनम्। तथापि भर्तृदारिकामाश्वासयिष्यामः।")) ण सक्कं खु भट्टिदारिआए अवत्थादंसणं। तह वि भट्टिदारिअं अस्सासइस्सामो

**उभे—**([च](# "एवं कुर्मः।")) एवं करेह्म।

(सर्वा निष्क्रान्ताः)  

**प्रवेशकः।**

**\_\_\_\_\_**

(ततः प्रविशत्यविमारकः)

**अविमारकः—**(सशोकम्)

कन्यापुरात् कथमपीह विनिर्गतं मे

भाग्यावशेषमवलम्ब्य शरीरमात्रम्।

अद्यापि तन्मम मनो न तु मामुपैति

नावेक्षते मयि तया प्रिययावरुद्धम्॥१॥

कानुखलु भवेदवस्था कुरङ्ग्याः।

ह्रीता भवेत् प्रेष्यजनप्रवादै-

भीतां च राज्ञा दृढसन्निरुद्धा।

बाष्पाविला मामनवेक्षमाणा

मोहं व्रजेद रात्रिषु किं करिष्ये॥२॥

हन्त दृष्टः प्रतीकारः। तयापि तावदस्मदपेक्षया नापेक्षित आत्मा। तस्मादहमपि तावत् तदर्थे प्राणान् परित्यजामि। (परिक्रम्य) कतिपयदिवसप्रोषितोऽहमस्मि। अद्य तु मानसं शारीरं च दुःखमसह्यमिव मे प्रतिभाति। इह हि,

निर्व्याजं परिचयवर्धमानरागां

रूपाढ्यामभिनवयौवनां मनोज्ञाम्।

त्यक्त्वातां क्षणमपि वञ्चितोऽस्मि जीवन्

कष्टोऽन्यः क इह भवेत् कृतघ्नभावः॥३॥

सम्प्रति हि मदनेनान्तर्दह्यमानस्य क्षारीभवितुमारब्धो भगवान् सूर्यः सहस्ररश्मिः। (सर्वतो विलोक्य) अहो प्रतिभयता निदाघस्य। सम्प्रति हि,

अत्युष्णा ज्वरितेव भास्करकरैरापीतसारा मही

यक्ष्मार्ता इव पादपाः प्रमुषितच्छाया दवाग्न्याश्रयात्।

विक्रोशन्त्यवशादिवोच्छ्रितगुहाव्यात्ताननाः पर्वता

लोकोऽयं रविपाकनष्टहृदयः संयाति मूर्छामिव ॥४॥

किमिदानीं करिष्ये। न चास्म्यहं गन्तुं समर्थः। कुतः,

लिम्पन्ति रूक्षपवनाः सिकताग्निचूर्णैः

संवेदयन्ति च नगाः परुषैः पलाशैः।

दावैर्द्रवीकृततनुः स्रवतीय भावा-

नादित्यपाकचलितः फलतीव लोकः॥५॥

हा प्रिये! हा सुन्दरि! देहि मे प्रतिवचनम्। (मूर्च्छोनाटयति। पुनर्निःश्वस्य। ऊर्ध्वमवलोक्य) रुद्धः खलु भगवान् सूर्यः सहस्ररश्मिः।

अथवा,

किमत्र चित्रं वितताः पयोदा

रुन्धन्ति सूर्यं ननु वातनीताः।

अन्तःस्थितं मे यदि वारयन्ति

कामं भवेद् विस्मयनीयमेतत्॥६॥

किमनेन जीवन्मरणेन। विसर्जयिष्याम्यात्मानम्। (उत्थाय परिक्रामति) किन्नुखलु करिष्ये। भवतु दृष्टम्। अस्मिन्नारण्यतटाके विसर्जयिष्याम्यात्मानम्। धिगधर्मः खलु मे मरणमार्गः। अभिमानमोहान्महापथो विस्मृतः। अन्यथा प्रयतिष्ये। (विलोक्य) भवतु दृष्टम्। अये अदूरे दृश्यते दवाग्निः। तस्मिन् प्राणानाहुतिं करिष्यामि। (उपगम्य प्रणम्य च) भगवन्! अग्ने!

इष्टं चेदेकचित्तानां यद्यग्निःसाधयिष्यति।  

परत्रापि च मे कान्ता सा भवेदेककीर्तनी॥७॥

(अग्निंप्रविश्य सकुतूहलम्) किमिदं वर्तते।

दग्धाः स्फुलिङ्गनिकरैर्निपतन्ति वृक्षा

ज्वालाश्च मे मलयचन्दनपङ्कशीताः।

अग्निर्दयां हि कुरुते मदनातुरेऽति

पुत्रं पितेव च [परिष्वजति](# "आत्मनेपदाकरणमनित्यत्वात् 'परिष्वजते' इत्येव वा पाठो भवेत्") प्रहृष्टः॥८॥

भोः! किमतः परं विस्मयनीयम्। अभिः खलु मां न दहति। अथवा [एतदप्यस्तिकारणम्](# " एतद् अदद्दनमपि अस्तिकारणं विद्यामानकारणकम्।")। अन्यथा प्रयतिष्ये (परिक्रम्य) एष खलु महान् पर्वतः,

असितजलदबृन्दैर्मिश्रसन्दिग्धशृङ्गो

गगनचरकुलानां विश्रमस्थानभूतः।

[सुक](# "'त' क. पाठः")विमतिविचित्रो मित्रसंयोगहृद्यो

नरपतिरिव नीचो दृश्यते निष्फलाढ्यः॥९॥

भवतु तावदस्मिञ्छैले प्राणान् परित्यजामि। मरुत्प्रपातो हि सर्वार्थसाधकः। यावदारोहामि। (आरुह्यावलोक्य) एतत् पानीयं गोत्रस्थं स्नात्वोपस्पृश्य मन्त्रं जपामि। (तथा कृत्वा जपति)

(ततः प्रविशति विद्याधरः सह प्रियया)

**विद्याधरः—**

प्राक्सन्ध्या कुरुषूत्तरेषु गमिता स्नातः पुनर्मानसे

भूयो मन्दरकन्दरान्तरतटेष्वामोदितं यौवनम्।

क्रीडार्थं हिमवद्गुहासु [चरिता](# " 'तं' ख. पाठः")दृष्टिश्व संलोभिता

यास्यावो मलयस्य चन्दननगान्मध्याह्ननिद्रा सुखान्॥१०॥

(आकाशयानं निरूप्य) सौदामनि! पश्य पश्य भगवत्या वसुन्धराया दूरस्थां दर्शनीयामाकृतिम्। इह हि,

शैलेन्द्राः कलभोपमा जलधयः क्रीडातटाकोपमा

वृक्षाः शैवलसन्निभाः क्षितितलं प्रच्छन्ननिम्नस्थलम्।

सीमन्ता इव निम्नगाः सुविपुलाः सौधाश्च बिन्दूपमा

दृष्टं वक्रमिवाभिभाति सकलं संक्षिप्तरूपं जगत्॥११॥

भद्रे! अवहिता भव। शीतचन्दननिलयं मलयं प्रयास्यावः।

**सौदामनी—** ([क](# "आर्य ! तथा।")) अय्य! तह।

****(उभावाकाशयानं निरूपयतः)

**सौदामनी—**([ख](# "आर्य ! न पारयाम्यविश्रान्ता गन्तुम्।")) अय्य! ण पारेमि अविस्सन्ता गन्तुं।

**विद्याधरः—** तेन हि कस्मिंश्चित् पर्वते मुहूर्तं [विश्रम्य](# "'म्य यास्यावः' ख. पाठः") गमिष्यावः।

**सौदामनी—**([क](# "आर्य ! प्रियं मे।")) अय्य! पिअं मे।

(उभाववतरतः)

**विद्याधरः—**सौदामनि! पश्य पश्य।

जलदगहनमुज्झतीव वेगा-

दभिपततीव मही समुद्रमुद्रा।

जलदसमयतोयदा इवामी

भृशमभिभान्ति नगा विजृम्भमाणाः॥१२॥

भवति! अयं पर्वतः समर्थ इवास्माकं मुहूर्तमातित्थ्यं कर्तुम्। तस्माद् विश्रान्तौ [गमि](# " 'यास्यावः' ख. पाठः,")ष्यावः।

**सौदामनी—**([ख](# "आर्य। एवं कुर्बः।")) अय्य! [एवं](# "वं 'वि' ख. पाठः") करेह्म।

**विद्याधरः—** सौदामनि! पुष्पितानां नगानां षड्भागग्रहणमस्माकं धर्मः। तस्मादनृणान् वृक्षान् करिष्यावः।

**सौदामनी—** ([ग](# "आर्य ! तथा।")) अय्य! तह।

(पुष्पापचयं नाटयतः)

**विद्याधरः—** (अबिमारकं विलोक्य) अये कोनुखल्वयम्। आ ज्ञातम्। विद्याधरः खलु मन्त्रभ्रष्टः। कुतः, रूपमीदृशं हि नान्येषाम्। दिष्ट्या यदयं दृष्टः। भवत्वमपि विस्मृतं पृच्छामि।

**अविमारकः—**भवतु कृतं देवकार्यम्। प्रपतामि। (पार्श्वतो विलोक्य, विद्याधरं दृष्ट्वा) भोः! कोनुखल्वयम्। अथवा, स्वप्नोऽयं भवेत्। न ह्यहं सुप्तः। आ अन्तकाले मनुष्याः किमपि पश्यन्ति। तदेतत् स्यात्। तदपि संमूढानां खलु। अहं तु सर्वं जानामि। भवतु पृच्छाम्येनम्। भोः! कतरकुलान्वयो भवतालङ्क्रियते।

**विद्याधरः—**श्रूयताम्— ‘अहं मेघनादो नाम विद्याधरः। इयं तावदस्मत्कडुम्बिनी सौदामनी नाम। अद्य भगवन्तमगस्त्यमाराधयितुं मलयपर्वते विद्याधरैरुत्सवः प्रारब्धः। तत्र वयमपि सङ्केतिताः। इह मुहूर्तं विश्रम्य गमिष्याव इत्यवतीर्णाः। एषोऽस्माकं वृत्तान्तः। अथ किमर्थमिदानीं भवान् क्षितितलं देवलोकीकरोति।

**अविमारकः—** (आत्मगतम्) किन्नुखलु वक्तव्यम्। वर्तमाने ममान्तकालेऽनृतं न वक्तव्यम्। (प्रकाशम् ) भोः! सौवीररा जपुत्रोऽविमारको नाम्नास्मि।

**विद्याधरः—**(आत्मगतम्) एतदनृतम्। नेयमाकृतिर्मानुषी। (प्रकाशम्) अथ किमर्थमेकाकी भवानिहागतः।

**अविमारकः—**(आत्मगतम्) किन्नु खलु वक्ष्यामि। (अधोमुखस्तिष्ठति)

**विद्याधरः—**(आत्मगतम्) भवत्वहमेव ज्ञास्यामि। (विद्यामावर्तयति भोः! कष्टम्। अयं खलु भगवतोऽग्नेः पुत्र आत्मानं न

जानाति, कुन्तिभोजदुहितरं [कुरङ्गीमभिलषमाणो](# "चानशन्तमिदम्।") रममाणश्च तत्र विदिते सति निर्गतः पुनः प्रवेशोपायमलभमानः प्राणपरित्यागाभिलाषी [मरुत्प्रपातं](# "'रुत्पा' क. पाठ,") कर्तुमिहारूढः। सापि च तत्र जीवन्मरणमनुभवति। अहमस्यास्मिन् कार्ये सहायो भविष्यामि। (प्रकाशम्) भो अविमारक! अच्छलं मित्रत्वं नाम। न शक्नोषि मया विदितमर्थं प्रच्छादयितुम्। अविमारकः

**अविमारकः**उच्यताम्।

**विद्याधरः—**अद्यप्रभृत्यावयोः सख्यमस्तु। सकला च भवतोऽस्माभिरवस्था विदिता। प्राणपरित्यागार्थमिहारूढो भवान्ननु।

**अविभारकः—**वयस्य! एवमेतत्।

**विद्याधरः—** भोः! प्रीतोऽस्म्यनेन विस्रम्भेण। यदि तत्राज्ञातमेव प्रवेष्टुं स्यादुपायः, किं करिष्यति भवान्।

**अविमारकः—**(सहर्षम् ) किमन्यत्। अनुप्रवेक्ष्यामि। तदर्थो हि व्याक्षेपः।

**विद्याधरः—**तेन हि सखे! दृश्यतामङ्गुलीयम्। (इत्यङ्गुलीयकं दर्शयति)

**अविमारकः—**वयस्य! किमनेन प्रयोजनम्।

**विद्याधरः—** एतदङ्गुलीयकं दक्षिणाङ्गुल्या धारयन्नदृश्यो भवति, वामेन प्रकृतिस्थः।

**अविमारकः—**वयस्य! एतदप्यस्ति।

**विद्याधरः—**अयं ते प्रत्ययं करिष्यामि। वयस्य! किं मां [पश्यसि](# "सि। अवहि क. पाठः")।

**अविमारकः—**एवम्।

**विद्याधरः—** अवहितो भव।

**अविमारकः—**अवहितोऽस्मि।

**विद्याधरः—** (दक्षिणाङ्गुल्यां प्रक्षिप्य) वयस्य! किं मां पश्यसि।

**अविमारकः—** वयस्य! छायापि न दृश्यते, किं पुनः शरीरम्। एते खलु लोके सुखिनो नाम।

ये सञ्चरन्ति गगने वनितासहायाः

क्रीडन्ति पर्वततटेषु कृतोपदेशाः।

सर्वं विदन्त्यपि च मन्त्रकृतैः प्रभावै-

रन्तर्हिताश्च विवृताश्च सुखं [भ्रमन्ति](# "'चरन्ति' क पाठः") ॥१३॥

भवतु, प्रविष्ट एवास्म्यनेन।

**विद्याधरः—**(वामाङ्गुल्यां प्रक्षिय्य) तेन हि गृह्यतामङ्गुलीयकम्।

**अविमारकः—**(प्रतिगृह्य) अनुगृहीतोऽस्मि।

**विद्याधरः—** [न](# "'नन्वह' क. पाठः") न, अहमेवानुगृहीतः। कुतः,

**न तथा रत्नमासाद्य सुजनः परितुष्यति।  
यथा तत् तद्गताकाङ्क्षे पात्रे दत्त्वा प्रहृष्यति॥१४॥**

**अविमारकः—**एकस्तुमे संशयः।मम शरीरे परीक्षितुमिति वक्तुमसदृशमिव।

**विद्याधरः—**तेन हि प्रक्षिप दक्षिणाङ्गुल्याम्।

**अविमारके—**बाढम्। (तथा करोति)

**विद्याधरः—** वयस्य! गह्यतामसिः।

**अविमारकः—**बाढम्। (खङ्गंगृहीत्वा सविस्मयम्) अहो खङ्गस्य प्रभावः।

प्रच्छन्नरूपस्त्वशनिः कथञ्चित्

खङ्गीकृतः स्यात्तु तडित्कलापः।

निर्भर्त्सयन सूर्यकृतां प्रदीप्तिं

वनं दवाग्निः सहसाभ्युपैनि॥१५॥

**विद्याधरः—**अहो वीर्यमग्निपुत्रस्य। अस्य खङ्गस्य प्रभावं विद्याधरेष्वपि कतिचित् सहन्ते। अग्निः खलु भगवानिमं रक्षति।

**अविमारकः—**(खङ्गेदृष्ट्वा ) अहो भगवतीनां विद्यानां प्रभावः।

दिव्यं स्वभावं समुपागतोऽस्मि

स एव [नाम](# "'त्रा' स. पाठः")स्मि गुणैर्विशिष्टः।

इदं यदा निर्गुणमर्त्यवृन्दै-

र्न ज्ञायते चास्ति च मे शरीरम् ॥१६॥

वयस्य! कृतमस्मत्कार्यम्। गृह्यतामसिः।

**विद्याधरः—** यदिष्टं भवतः।वयस्य! अन्तर्हितश्चान्तर्हितस्पृष्टश्च तत्स्पृष्टश्चान्तर्हिता भवन्तीति निश्चयः।

**अविमारकः—** सखे! प्रीतोऽस्मि। अयमभ्युदयादभ्युदयः। सखे! अस्मदपेक्षया विलम्बितमिति तर्कयामि। मा भूदिदानीं बेलातिक्रमः।

**विद्याधरः—** प्रविष्टोऽस्मि, यद्यापृष्टो भवान्।

**अविमारकः—**किं बहुना भाषितेन।

विद्यावशानां तु भवद्विधानां

कोऽस्मद्विधः स्यात् प्रतिकर्तुकामः।

क्रीतोऽस्म्यहं जीवितसम्प्रदानात्

प्रशाधि मां किं करवाणि भृत्यः ॥१७॥

**[विद्याधरः](# "'रः- भवतु जा' ख. पाठः,")—**जानाम्यहं भवतोऽञ्छलां बुद्धिम्। यदि च भवानस्मद्वचनमनुवर्तते,

सख्यै मम प्रतिनिवेदय मामिमां च

त्वं मामनुस्मर सखे! गतिरीक्ष्यतां मे।

क्रीडारसैः प्रतिविलोभय राजपुत्रीं

कार्यान्तरेषु पुनरप्यहमस्मि पार्श्वे॥१८॥

अहो पुरुषसारो हि नाम नेच्छति विसर्जयितुं मे मनः। वयस्य। गच्छामस्तावत्।

**अविमारकः—** गच्छतु भवान् पुनर्दर्शनाय।

**विद्याधरः—**बाढम्।

(उत्थितो विद्याधरः सह प्रियया)

**अविमारकः—**(ऊर्ध्वमवलोक्य) एष हि तत्रभवान् मेघनादो गगनार्णवमवगाढः। य एषः,

वातोद्धूताप्रवेशः सलिलधर दूरीमृष्टनष्टाङ्गरागः

सम्यग्बद्धासिकक्ष्यः प्रिययुवतिकरस्पृष्टसङ्गूढमध्यः।

वातोद्धूतोत्तरीयो मुकुटमणिगणैस्तारकाः सम्प्रमृद्गन्

श्रीमान् विद्याधरोऽसावुपरिगतिजवैः क्षीयमाणः प्रयाति॥१९॥

इयमपि विद्याबलेन प्रियमनुवर्तते। यैषा,

जवशिथिलविमुक्तपार्श्वकेशी

स्तनतटवल्गनखिन्नसन्नमध्या।

वियति दयितदत्तपूर्वकाया

तडिदिव तोयधरेषु दृष्टनष्टा॥२०॥

गतस्तत्रभवान् मेघनादः। अहमप्यद्यैव नगराभिमुखो भविष्यामि। यावदवतरामि। (अवतीर्य) परिश्रान्त इवास्मि। भवतु,

एतस्मिन् शिलातले मुहूर्त विश्रम्य गमिष्यामि। (उपविशति)

(ततः प्रविशति विदूषकः)

**विदूषकः—** ([क](# "अहो तत्रभवतः सुगृहीतनामधेयस्य सौवीरराजस्थाधन्यता, यया चिरमपुत्रो")) अहो तत्तहोदो सुगहीदणामहेअस्स सोवीरराअस्स अघण्णदा, (जा) [ए](# "'अण्णदा, जाए' इति पाठकरणे सामजस्यं भवति।") चिरं अपुत्तो भविअ अत्तणो णिअमविसेसेण देव्वप्पसादेण अ माणुसलोअदुल्लभं सुपुत्तं लभिअ पुणो वि तादिसो एव संवुत्तो। सव्वहा मम अ समत्तजीविददाए बन्धुजणस्स अधण्णदाए परिब्भट्ठो कुमारो। (परिक्रम्य)- अज्ज खु तत्तहोदीए भणिदं—खेमेण गदो कुमारो ति। अव को एत्थ जाणादि अदिसुउमारो राअउमारो एआई वम्मणहेण अभितालिअमाणो परिब्भट्ठो कुसलोहोदि त्ति। अहं वि कुमारं वा कुमारस्स सरीरं वा पेक्खिस्सामि दाव सव्वलोअं परिब्भमिअ। जदि ण पेक्खामि तत्तहोदो परत्त सहाओ होमि। परिस्सन्तो खु अहं। भोदु एदरिंस पादपच्छाआअं मुहुत्तअं विस्समिअ गमिस्सं। (स्वपिति)

** अविमारकः—**कानुखलु सन्तुष्टस्यावस्था। सुष्ठु भवेद्यदि मे निर्गमनं तेन श्रुतं, न श्रुतं चेद् विपत्स्यते स ब्राह्मणः। अथवा किं मम सर्वारम्भैस्तेन विना। सहि,

**गोष्ठीषु हास्यः समरेषु यौधः**

**शोके गुरुः साहसिकः परेषु।**

**\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_**

भूत्वात्मनो नियमविशेषेण दौवप्रसादेन च मानुषलोकदुर्लभं सुपुत्रं लब्ध्वा पुनरपि तादृश एव संवृत्तः। सर्वथा मम च समाप्तजीविततया बन्धुजनस्याधन्यतया परिभ्रष्टः कुमारः। अद्य खलु तत्रभवत्या भणितं—क्षेमेण गतः कुमार इति। अथवा कोऽत्र जानाति अतिसुकुमारो राजकुमार एकाकी मन्मथेनाभिताड्यमानः परिभ्रष्टः कुशलो भवतीति। अहमपि कुमारं वा कुमारस्य शरीरं वा प्रेक्षिप्ये तावत् सर्वलोकं परिभ्रम्य। यदि न प्रेक्षे, तत्रभवतः परत्र सहायो भवामि। परिश्रान्तः खल्वहम्। भवतु, एतस्यां पादपच्छायायां मुहूर्तकं विश्रम्य गमिष्यामि।

महोत्सवो मे हृदि किं प्रलापै-

र्द्विधा विभक्तं खलु मे शरीरम्॥२१॥

(सर्वतो विलोक्य) अये कोनुखलुच्छायायामध्वगः प्रसुप्तः। (उपेत्य) अभ्युदयो मे [हृदयस्य](# "'स्य। स्व' क. पाठः")यदृच्छयागतः। त्वरते मे मनः परिष्वक्तुमेनम्।

**विदूषकः—**(बुद्ध्वा) ([क](# "चिरं खलु सुप्तोऽस्मि। यावद् गच्छामि। को विश्रमो नाम विभ्रष्टमनोरथानाम्। कथं तत्रभवान् अविमारकः।")) चिरं खु सुत्तह्मि। जाव गच्छामि। को विस्समो णाम विव्भट्ठमगोरहाणं। (परिक्रम्यविमारकं विलोक्य) कहं तत्तभवं अविमारओ।

**अविमारकः—**अये वयस्यः सन्तुष्टः।

(उभौ परिष्वजेते)

**विदूषकः—** (उच्चैर्विहस्य) ([ख](# "भो वयस्य ! कथय कथयैतावन्तं कालं किं त्वया कृतम्।")) भो वअस्स! [कहेहि](# "'भणेहि भणेहि' क. पाठः") कहेहि एत्तिअं कालं किं तुए किदं।

**अविमारकः—**वयस्य! एतत् कृतम्। (अङ्गुलीयकं दक्षिणाङ्गुल्यां प्रक्षिप्य तिरस्कृतः)

**विदूषकः—**([ग](# "हा हा क क तत्रभवान्। कथं न दृश्यते। आ तस्मिन् गतया चिन्तया")) हा हा कहिं कहिं तत्तभवं। कहं ण दिस्सदि। आ तस्सिं गदाए चिन्ताए तं विअ पेक्खामि। अहव

फुडीकरिस्सं। भो वअस्स! [सावेण](# "भावे' ख. पाठः") साविदों सि, जदि अत्ताणं छादेसि।

**अविमारकः—** वयस्य! अयमस्मि।

**विदूषकः—**([क](# "क क्वासि।")) कहिं कहिं सि।

**अविमारकः—**(बामाङ्कुल्यामङ्गुलीयकं प्रक्षिप्य) वयस्य! अयमस्मि।

**विदूषकः—**([ख](# " प्रथमं शुद्धोऽविमारकः, इदानीं मायाविमारकः संवृत्तः। एवं मायावित्तक! कस्मात् त्वं कन्यापुरे प्रच्छन्नरूपो न चरसि।")) पुढमं सुद्धो अविमारओ, इदाणिं माआविमारओ संवृत्तो। एवं माआवित्तअ! किस्स तुवं कण्णाउरे पच्छण्णरूवो ण चरसि।

**अविमारकः—**[वयस्य](# " 'मूर्ख! इ' ख. पाठः.")! इदानीं खल्वेतदुपलब्धम्।

**विदूषकः—**([ग](# "आश्चर्यमाश्चर्यम्। कुत इदानीमेतस्यागमः।")) अच्छरीअं अच्छरीअं। कुदो दाणि एदस्स आगमो।

**अविमारकः—**सर्वमन्तःपुरे कथयिष्यामि।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

तमिव पश्यामि। अथवा स्फुटीकरिष्यामि। भो वयस्य! शापेन शापितोऽसि यद्यात्मानं छादयसि।

**विदूषकः—**([क](# "संप्रति बुभुक्षितोऽसि।")) सम्पदि बुभुक्खिदो सि।

**अविमारकः—** वैधेय! शीघ्रमागच्छ प्रक्षेपभूमिप्रवेशाय। नैवायं हस्तो मोचयितव्यः।

**विदूषकः—**([ख](# "आश्चर्यमाश्चर्यम्। अहमपि तावददृश्यः। मम शरीरमस्ति वा नास्ति वा। उच्छिष्टं करिष्यामि। थु थु।")) अच्छरीअं अच्छरीअं। अहं पि दाव अदिस्सो। मम सरीरं अस्थि वा णत्थि वा। उच्छिष्टुं करिस्सं। थु थु।

**[अविमारकः](# "'कः- अ' क. पाठः")—**मूर्ख! अलमलं विलम्बितेन। त्वरते मे मनः कान्तादर्शनाय। (आकर्षति)

**विदूषकः—**([ग](# "न मे श्रद्धा।")) ण मे सद्धा।

**अविमारकः—** हन्त भोजनवेलां [प्रतिपालयामि](# "'द' स. पाठः.")।

**विदूषकः—** [(घ](# "कंचित् कालं विश्रम्य गमिष्यावः। ")) कञ्चि कालं विस्समिअ गमिस्सामो।

**अविमारकः—**किं न स्मरति मां कुरङ्गी।

**विदूषकः—**([ङ](# "किंनुखलु जीवति नग्नान्धश्रमणिका।")) किण्णुखु जीवदि णग्गन्धस्समणिआ।

**अविमारकः—**वयस्य! याचे भवन्तं, शीघ्रमागम्यताम्।

**विदूषकः—** ([क](# "कस्मात् त्वं कृतसमावर्तो वटुक इव त्वरसे।")) किस्स तुवं किदसमावुत्तो वडुओ विभ तुवरसि।

**अविमारकः—**मूर्ख! इतस्तावत्।

**विदूषकः—**([ख](# "मा कर्ष, अयमनुधावामि।"))****[मा](# "'का' क. पाठः")कड्ढे (हि), अअं अणुधावामि।

**अविमारकः—**(परिक्रम्य) एतन्नगरम्।

**विदूषकः—** ([ग](# "पक्ष्यामि तावन्नगरस्य शोभाम्।")) पेक्खामि दाव णअरस्स सोहं।

**अविमारकः—** इदं राजकुलम्।

एतन्नरेन्द्रभवनं निशि जातशङ्को

यत् साहसं समुपलभ्य तथा प्रविष्टः।

भूयस्तदेव दिवसे सुसहायमायो

[बृन्दं](# "'वृन्दासता क. पाठः") सतामिव पटुः प्रविशाम्यशङ्कः॥२२॥

(परिक्रम्य) इदानीं प्रासादे स्नातयाभ्यन्तरस्थया कुरङ्ग्या भवितव्यम्।

**विदूषकः—**([घ](# "यत्र वा तत्र वा प्रविशावः। अतिक्रामति भिक्षावेला।")) जहिं वा तहिं वा पविसामो। अदिक्कमदि भिक्खवेला।

**अविमारके—**एहि तावद्भ्यन्तरमेव प्रविशावः। (प्रविश्य)इह हि,

पुरे गृहे वापि पुरा सुखोषितै-

र्मनस्विभिर्दुर्लभचिन्तयागतैः।

पुनः कृतार्थौर्मुदितान्तरात्मभिः

सुखं प्रवेष्टुं सविशेषकर्मभिः॥२३॥



(निष्क्रान्तौ)

चतुर्थोऽङ्कः।

\_\_\_\_\_



**अथ पञ्चमोऽङ्कः।**

(ततः प्रविशति कुरङ्गी नलिनिका च)

**नलिनिका—**([क](# "भर्तृदारिके ! अलं सन्तापेन। कन्यापुरप्रासादमारुह्य दृष्टिविलोभनं करिष्यावः।")) भट्टिदारिए! अलं सन्दावेण। कण्णाउरप्पासादं आलुहिअ दिट्ठिविलोभणं करिस्सामो।

**कुरङ्गी—**[(ख)](# "(ख) हला! किं त्वया मम हृदयं परिज्ञातम्। अत्र ह्यजानता परिजनेन मम परितोषनिमित्तं वकुलसरलसर्जार्जुनकदम्बनीपनिचुलप्रभृतीनि मेघकालवल्लभानि परमसुरभीष्यानीयमानानि मामुन्मादयन्ति। अथ चेमे मयूरा अस्माकं राजकुलमानसे अतिपीठमर्दभावं कुर्वन्ति। अस्माभिः सततलालिता अप्यदेशकालज्ञतयात्मनोऽधिकज्ञभावं दर्शयन्ति। शुकशारिकापि व्याख्यानमेव कथयितुमारब्धा। मम निर्वेदभावमजानन्ती भूतिकशारिकापि सर्वलोकवृत्तान्तं कथयिष्यामीत्यागता। मम रोगावस्थां प्रष्टु-") हला! किं तुए मम हिअअं परिञ्ञादं। एत्थ हि अजाणन्तेण परिजणेण मम परितो[सणिमित्तं](# "'सणणि' स. पाठः") बउलसरलसज्जज्जुणकदम्बणीवणिउ (र?ल)प्पहूदीणि मेहकालवलहाणि परमसुरहीणि आणीअमाणाणि मं उम्मादअन्ति। अह अ इमे मोरा अह्माअं राअउलमाणसे अदिपीठमद्दभावं करन्ति। अह्मेहि सददलालिदा वि अदेसकालञ्ञदाए अत्तणो अ (दि?हि) कञ्ञभावं दंसेदि। सुअसारिआ वि वक्खाणं एव कहेदुं आरद्धा। मम णिव्वेदभावं अजाणन्ती भूदिअसारिआ वि सव्वलोअवुत्तन्तं कहइस्सामिति आअदा। मम रोआवत्थं पुच्छिदुं आअदो परिजणो मं णिब्बन्धि [णिवेदेदि](# "'देदु।' क. पाठः")। ता इच्छामि मुहुत्तअं पासादे अच्छिदुं(?)।

**नलिनिका—**([क](# "यद् भर्तृदारिकायै रुचितम्। भवतु।")) जं भट्टिदारिआए रुइदं। होदु।

(उभे आरोहतः)

**कुरङ्गी—**([ख](# "हला ! अत्रापि महाननर्थंउत्थितः विद्युत्प्रदीपं धृत्वा कालमेघः।")) हला! एत्थ वि महन्तो अणत्थो उट्ठिदो विज्जुप्पदीवं धारिअ कालमेहो।

**नलिनिका—**([ग)](# "भर्तृदारिके! अलमुत्कण्ठितेन। पश्य पश्य नवसलिलधररुद्रसूर्यं प्रविरलजलनिपातदर्शनीयं गगनतलम्।") भट्टिदारिए! अलं उक्कण्ठिदेण। पेक्ख पेक्ख णवसलिलधररुद्धसुय्यं पविरलजलणिवाददरसणीअं गअ अलं।

**कुरङ्गी—**[(घ](# "पश्यामि च रमणीयमाकाशम्।")) पेक्खामि अ रमणीअं आआसं।

(ततः प्रविशत्यविमारको विदूषकश्च)

**अविमारकः—**वयस्य! दृष्टा सा कुरङ्गी। यैषा,

**रोगादकालागुरुचन्दनार्द्रा**

**विमुक्तभूषा गतहावभावा।**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

मागतः परिजनो मां निर्बध्य निवेदयति। तदिच्छामि मुहूर्तकं प्रासादे (आसितुम् ?)।

विभाति निर्व्याजमनोहराङ्गी

वेदश्रुतिर्हेतुविवर्जिते॥१॥

**विदूषकः—**([क](# "भोः ! तुष्टोऽस्मि। त्वं खलु सर्वलोकेऽहं सुरूप इत्यात्मानमाचरति। जित इदानीं तत्रभवत्याः स्वभावरमणीयेन रूपेण। चिन्तयामि भवतो बियोगेनेयं तनुका जाता। एवमप्येषा बालचन्द्रलेखेव दृष्टिं तोषयति।")) भो! तुट्ठो ह्मि। तुवं खु सव्वलोए अहं सुरूवो त्ति अत्ताणं आअरसि। जिदो दाणि तत्तहोदीए सहावरमणीएण रूवेण। चिन्तेमि [इव](# "'ति कि' क. पाठः") भवदो विओएण इअं तणुआ जादा।एवं पि [एसा](# "'त्थ' क. पाठः") बालचन्दलेहा विअ दिट्ठिं तोसेदि।

**अविमारकः—**सखे! अतिपण्डित [इव](# "'ति कि' क. पाठः"), किमेतत्।

**विदूषकः—** ([ख](# " भोः ! नित्यपरिचयेन मां परिहससि। अपूयों जनो मम बुद्धिमजानन्नधिकतरं प्रशंसति। अहमपि तद् ज्ञात्वैतस्मिन्नगरे केनापि विस्रम्भं न करोमि।")) भो! णिच्च[परिचएण](# " 'अ' ख. पाठः") मं [परिहससि](# "'भवस्ससि' ख. पाठः")। अपुव्वो जणो मम बुद्धि अजाणन्तो अहिअदरं पसंसेदि। अहं पि तं जाणिअ एदस्सिं णअरे केण वि विस्तम्भं ण करेमि।

**अविमारकः—**अलमौदासीन्येन। बहुजनपरिवारतया न लब्धः क्षणः कान्तां प्रबोधयितुम्। तदिदानीं प्रासादगतामपि तत्रैव तां बोधयिष्यावः।

**विदूषकः—** ([क](# "सुष्ठु भवान् भणति। प्रासादमारोहावः।")) सुट्ठुभवं भणादि। पासादं आलुहामो।

**अविमारकः—**सखे! प्रयत्नादारोढव्यं यथा [तथा](# "तथाशब्दो यथाशब्दात् प्राक् प्रयोज्यो वा स्यात् प्रक्षिप्तो वा प्रयोगविशेष एव वायमपूर्वः कश्चिद विवक्षितेऽर्थे।") न प्रवर्तते प्रासादशब्दः।

**विदूषकः—**([ख](# " भोः ! न शक्यमेतत्। कः शक्नोत्युच्छिष्टमकुर्वन् भोक्तुम्। अहमत्र तिष्ठामि। त्वमेवारोह।")) भो! ण सक्कं एदं। को सकदि उच्छिट्ठं णकरन्तो भुञ्जितुं। अहं एत्थ चिट्ठामि। तुवं एव आलुह।

**अविमारकः—**यदि विमुञ्चेदृश्यते भवान्।

**विदूषकः—** ([ग](# " भोः ! विस्मृतं खलु मयैतत्। पुनः पुनः कथय।")) भो! विस्सरिदं खु मए एदं। पुणो पुणो कहेहि।

**अविमारकः—**इतस्तावत्। (आरुह्यावलोक्य) सखे! इयमरमत्कान्ता शिलातले नलिनिकया सहास्ते। यैषा,

सव्ये करे समुपवेश्य मुखं सुदीनं

कालं मनोभवसहायममृष्यमाणा।

**व्यग्रा विचिन्तयति किञ्चिदलोलदृष्टि-**

**र्बाष्पं निवारयितुमूर्ध्वमवेक्षमाणा॥२॥**

**कुरङ्गी—**([स्वगतम्](# " 'आत्मग' स. पाठः")) ([क](# "किमेतेन जीवन्मरणेन। नलिनिके! गच्छ मागधिकामानयोपास्नानेन।")) किं एदेण जीवम्मरणेण। (प्रकाशम्) [णलिणिए](# "'ए मा' क. पाठः")! गच्छ, माअधिअं आणेहि उवह्णाणेण।

**नलिनिका—**([ख](# "एकाकिनीं भर्तृदारिकामुज्झित्वा कथं गमिष्यामि। न खल्वत्रकोऽपि जनः।")) एआइणिं भट्टिदारिअं उज्झिअ कहं गमिस्सं। ण [हु](http://्र "'हि' स. पाठः")एत्थ को [वि](# "वि ख. पाठः.") जणो।

(प्रविश्य)

**हरिणिका—**([ग](# "जयतु भर्तृदारिका। भर्तृदारिके! भट्टिनी भणति सम्प्रति कीदृशी शीर्षवेदनेति। एतदप्यौषधं लिम्प किल।")) जेदु भट्टिदारिआ। भट्टि[दारिआ](# " 'आ। भट्टिणी क. पा.")! भट्टिणी

**भणादि—**सम्पदि कीदिसी सीसवेदणत्ति। [एदं](# "'एधओ' क. पाठः.")वि ओसधं लिम्पेहि किल।

**कुरङ्गी—** ([घ](# "नलिनिके! गच्छेदानीं त्वम् तर्कयामि देवो वर्तितुमारब्धः। अहमिच्छाम्यभिनवेनाकाशतोयेन स्नातुम्। तत् त्वरयोपस्नानम्।")) णलिणिए! गच्छ दाणि तुवं। तक्केमि देवो वरिसिदुं आरद्धो। अहं इच्छामि अहिणवेण आआसतोएण ह्णादुं। ता तुवारेहि उवह्णाणं।

**नलिनिका—**([ङ](# "यद् भर्तृदारिकाज्ञापयति।")) जं भट्टिदारिआ आणवेदि।

**अविमारकः—**किन्नुखल्वनया व्यवसितम्।

**कुरङ्गी—**([क](# "हला! एहि तावत्।")) हला! एहि दाव।

**नलिनिका—**([ख](# "भर्तृदारिके ! इयमस्मि।")) भट्टिदारिए! इअह्मि।

**कुरङ्गीन—**[(ग](# "हला! ननु शीतलं ते शरीरम्।")) हला! णं सीदलं दे सरीरं।

**नलिनिका—**([घ](# "भर्तृदारिके! न जानामि।")) भट्टिदारिए! ण आणामि।

**कुरङ्गी—**([ङ](# "हला! एहि परिष्वजस्व माम्।")) हला! एहि परिस्सजेहि मं।

**नलिनिका—**([च](# "भर्तृदारिके! तथा।")) भट्टिदारिए! तह। (परिष्वजते)

**कुरङ्गी—**([छ](# " हला ! अतिशीतलं मनोहरं च ते शरीरम्।")) हला! अदिसीदलं मनोहरं च दे सरीरं।

**नलिनिका—**([ज](# "अनुगृहीतास्मि।")) अणुग्गहीदह्मि।

**[कुरङ्गी](# "'ङ्गी'-'स्वर्ग' क. पाठः")—**([झ](# "हला! सम्प्रति नश्यतीव मे शरीरदाहः। हन्त कृतः सखीप्रणयः। समाप्त-")) हला! सम्पदि णस्सदि विअ मे सरीरदाहो।

(स्वगतम्) हन्त किदो सहिप्पणओ। समत्तो अ अज्ज एदाए सरीरसंसग्गो। (प्रकाशम्) गच्छ दाणि तुवं।

**नलिनिका—** ([क](# "यद् भर्तृदारिकाज्ञापयति।")) जं भट्टिदारिआ आणवेदि। (निष्क्रान्ता)

**हरिणिका—**([ख](# "भर्तृदारिके। भट्टिन्यै किं निवेदयामि।")) भट्टिदारिए! भट्टिणीए किं [णिवेदेमि](# "'विष्णवेमि' ख. पाठः")।

**कुरङ्गी—**([ग](# "अद्य विगतरोगा स्वस्था भवतीति।")) अज्ज विअदरोआ सोत्था होदिति।

**हरिणिका—** ([घ](# "कथं त्वया विज्ञातमिति पृष्टा किं विज्ञापयामि।")) कहं तुए विञ्ञदं चि पुच्छिदा किं विष्णवे।

**कुरङ्गी—**([ङ](# "सुष्ठु त्वया विज्ञातम्। एतेनौषधविशेषेणेति भण।")) सुट्ठुतुए विञ्ञादं। एदेण ओसधविसेसेण त्ति भणेहि।

**हरिणिका—**([च](# "यद् भर्तृदारिकाज्ञापयति।")) जं भट्टिदारिआ आणवेदि। (निष्क्रान्ता)

**अविमारकः—**किन्नुखल्वनया व्यवसितम्।

उष्णं श्वसिति तन्वङ्गी सर्वतः प्रेक्षते मुहुः।  
नेत्राभ्यां बाष्पपूर्णाभ्यां किन्नु कर्तुं व्यवस्थिता॥३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

श्राद्यैतस्याः शरीरसंसर्गः। गच्छेदानीं त्वम्।

**[कुरङ्गी](# "ङ्गी'— उ क. पाठः.")—**([क](# "भवतु, उत्तरीयवाससात्मानमुद्वध्य व्यापादयिष्यामि। हं परित्रायस्व परित्रायस्व माम्।")) होदु, उत्तरीअवासेण अत्ताणं उब्बन्धिअ वावादइस्सं। (उत्थाय तथा कुर्वती मेघस्तनितं श्रुत्वा) हं परित्ताआहि परित्ताआहि [मं](# "इत उत्तरं '( इति पतति) ' इत्यपेक्षितं भाति।")।

**अविमारकः—**सखे! न शक्यमतः परमुपेक्षितुम्। (अङ्गुलीयकं वामाकुल्यां प्रक्षिप्य) कान्ते! न भेतव्यं न भेतव्यम्। ( इति कुरङ्गीमुत्थापयति)

**कुरङ्गी—**(सहर्षम्) ([ख](# "किन्नुखलु सत्यमेतत्। मूढेव जाता।")) किण्णखु सच्चं एदं। मूढा विअ जादा।

**अविमारकः—**कान्ते! व्यपनीयतां शङ्का। (परिष्वजते)

**कुरङ्गी—**([ग](# "आश्चर्यम्। एकक्षणेन नश्यतीव मे शरीरदाहः।")) अच्छरीअं। एकक्खणेण णस्सदि विअ मे सरीरदाहो।

**अविमारकः—**अयं खल्वस्याः परिष्वङ्गः,

सततपरिचितो मनोभियोगा-

दधिकरसः प्रथमात् समागमात्।

**रणशिरसि नृपेण [साहसाद्यो](# "'साहसाप्तः' इति हृद्यक्षरः पाठो भाति।")**

**विजय इवाद्यमयानुभूयते ॥४॥**

** विदूषकः—** ([क](# " कथं रोदितुमारब्धा। अलमतिमात्रं सन्तापेन। अथवा अहमपि रोदिमि। एकमपि तत्र दुर्लभं मम नयनाद् बाष्पं न निर्गच्छति। यदा मे पितोपरतस्तदापि महतारम्भेण रोदितुमारब्धः। बाष्पं न निर्गच्छति। किं पुनरन्यसन्तापस्य। तथाप्यनुत्सुको रोदिमि।")) कहं रोदितुं आरद्धा। अलं अदिमत्तं सन्दावेण। अहव अहं वि रोदामि। एक्कं पि [त](# " 'क' स. पाठः")[र्हि](# " 'हिं मम दु' क, पाठः ")ं दुल्लहं मम णअणादो बप्फंण णिग्गच्छइ। जदा मे पिदा उवरदो, तदा वि महन्तेण आरम्भेण रोदिदुं आरद्धो। बप्फंण णिग्गच्छइ। किं पुण अण्णस[न्दावस्स](# " 'स्स अ' क. पाठः.")। तह वि अणुस्सुओ रोदामि।

**अविमारकः—**अलमुत्प्रहसितेन। अच्छलो हि स्नेहो नाम।

न ते न बुद्धिर्मम दूषणीया

येन प्रकामं भवतास्मि हास्यः।

प्राज्ञस्य मूर्खस्य च कार्ययोगे

समत्वमभ्येति तनुर्न बुद्धिः॥५॥

(प्रविश्य)

**नलिनिका—**([ख](# "हरिणिके! हरिणिके! । कथं द्वारं रुद्धम्। हा धिग् द्वारनिरोधेनापगतसन्ता-")) हरिणिए! हरिणिए!। कहं दुवारं रुद्धं। हद्धि दुवारणिरोहेण अवअदसन्दावं अत्ताणं करिस्सदि त्ततक्केमि। हरिणिए! हरिणिए!। हद्धि तं एव संवृत्तं।

**अविमारकः—**नलिनिकाया इव स्वरः। वयस्य! विघाट्यतां द्वारम्।

**विदूषकः—**([क](# "यद् भवानाज्ञापयति। एत्येतु भवती।")) जं भवं आणवेदि। (विधाव्य) एदु एदु भोदी।

**नलिनिका—**([ख](# "हं क इदानीमेष पुरुषः।")) हं को दाणिं एसो पुरिसो।

**विदूषकः—**([ग](# " सुष्ठु विज्ञातं त्वया। अहो राजकुलस्य विशेषः। कोऽन्यो जनो मां प्रेक्ष्य पुरुष इति भणति। स्त्री खल्वहम्।")) सुट्ठुविञ्ञादं तुए। अहो राअउलस्स विसेसो। को अण्णो जणो मं पेक्खिअ पुरिसो त्ति भणादि। इत्थिआ खु अहं।

**अविमारकः—**नलिनिके! प्रविशेदानीम्।

**नलिनिका—**([घ](# "कथं भर्तृदारकः। भर्तृदारक ! बन्दे। भर्तृदारक। क एष पुरुषः।")) कहं भट्टिदारओ। भट्टिदारअ! वन्दामि। भट्टिदार! को एसो पुरिसो।

**विदूषकः—**([ङ](# "अहं पुष्करिणी नाम चेटी।")) अहं पुक्खरिणी णाम चेडी।

**अविमारकः—** योऽस्माभिः सदा कथ्यते सन्तुष्ट इति, सोऽयं ब्राह्मणः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

पमात्मानं करिष्यतीति तर्कयामि। हरिणिके! हरिणिके!। हा धिग् तदेव संवृत्तम्।

**नलिनिका—**([क](# "आ दृष्टपूर्वी नगरापणालिन्देऽयं ब्राह्मणः।")) आ दिट्ठपुरुवो णअरापणालिन्दे अअं बह्मणो।

**विदूषकः—**([ख](# "आम भवति। यज्ञोपवीतेन ब्राह्मणः, चीवरेण रक्तपटः। यदि वस्त्रमपनयामि, श्रमणको भवामि। भवति! किमेतत्।")) आम भोदि! जण्णोपवीदेण बह्मणो, चीवरेण रत्तपडो। जदि वत्थं अवणेमि, समणओ होमि। भोदि! किं एदं।

**नलिनिका—** ([ग](# "भर्तृदारिकाया उपस्नानम्।")) भट्टिदारिआए उवह्णाणं।

**विदूषकः—** ([घ](# "किमेतेन बुभुक्षिताया रुदन्त्या अत्रभवत्या उपस्नानेन कार्यम्। गच्छ शीघ्रं भोजनमानय। अहमप्रासनीयो भवामि।")) किं एदिणा बुभुक्खिदाए रोदन्तीए अन्तहोदीए उबह्णाणेण कय्यं। गच्छ सिग्धं भोअणं आणेहि। अहं [अग्गास](# "'णि' ख. पाठः,")णीओ होमि।

**नलिनिका—**([ङ](# "दुर्ब्राह्मण ! एतदपि भोजनं चिन्तयसि। सर्वं तावत् तिष्ठतु। कथं दिवसेऽनेकपुरुषसम्पाते राजमार्गे भर्तृदारकः प्रविष्टः।")) दुब्बह्मण! एदं पि भोअणं चिन्तेसि। सव्वं दाव चिट्ठदु। कहं दिअसे अणेअपुरुससम्पादे राअमग्गे भट्टिदारओ पविट्ठो।

**अविमारकः—** सर्वे भवत्यै सन्तुष्टः कथयिष्यति।

**नलिनिका–** ([क](# "विसर्जितास्म्यनेन बहुमानवचनेन। भवतु, इमं गृहीत्वा चतुःशालं प्रविश्य गोष्ठीजनेन सह वृत्तान्तं शृणोमि। एहि ब्राह्मण!")) विसज्जिदति इमिणा बहुमाणवअणेण। होदु, इमं गह्निअ चउरसालं पविसिअ गोट्ठीजणेण सह वुत्तन्तं सुणामि। एहि बह्मण! (इत्याकर्षति)।

**विदूषकः—** ([ख](# "अब्रह्मण्यमब्रह्मण्यम्।")) अब्बह्मण्णं अब्बह्मण्णं।

**कुरङ्गी—** ([ग](# "हास्यः खल्वयं ब्राह्मणः।")) हस्सो खु अअं बह्मणो।

**अविमारकः—**वयस्य! हास्यः खलु भवान्।

**विदूषकः—**([घ](# "कोऽत्र ममाश्रद्धेयं भणति। अहं न हास्यः, तत्रभवत्येव हास्या। यात्मनोऽवस्थां ज्ञात्वा किमपि कर्तुं व्यवस्य मेघशब्दं श्रुत्वा सर्व विस्मृत्य पतिता।")) को एत्थ मम अस्सद्धेअं भणादि। अहं ण हस्सो, ततहोदी एव हस्सा। जा अत्तणो अवत्थं जाणिअ किं पि कर्त्तुं ववसिअ मेहसद्दं सुणिअ सव्वं विसुमरिअ पडिदा।

**कुरङ्गी—**([ङ](# "हम् एतदप्याभ्यां दृष्टम्।")) हं एदं पि [इमेहि](# " 'हि संदि' ख. पाठः") दिट्ठं।

**नलिनिका—**([च](# "याचेऽहम्। इत एहि ब्राह्मण!।")) याचेमि अहं। इदो एहि बह्मण!

**विदूषकः—**([क](# "यदि भोजनं ददासि ततो गच्छाम्यहम्। इष्टभागन्तुकस्य भोजनदानम्।")) जइ भोअणं देसि, तदो गच्छामि अहं। इट्ठ आअन्तुअस्स भोअणदाणं।

**नलिनिका—**([ख](# "एहि मे सर्वाभरणं ददामि।")) एहि मे सव्वाभरणं देमि।

**विदूषकः—**([ग](# "नहि घृतवचनेन पित्तं नश्यति। मम हस्तगतं कुरु।")) णहि घिवअणेण पित्तं णस्सदि। मम हत्थगदं करेहि।

**नलिनिका—**([घ](# " एवं भवतु।")) एवं होदु। (आभरणान्यत्रमुच्य ददाति)

**विदूषकः—**([ङ](# "शृणोतु भवती।")) सुणादु होदी।

**नलिनिका—**[(च](# "मूढ! ब्राह्मण! चतुःशाल उपविश्य गोष्ठीजनेन सह शृणोमि।")) मूढ! बह्मण! चउस्साले उवविसिअ गोट्टीजणेण सह सुणामि।

**विदूषकः—** ([छ](# "तत्रभवतीं पृष्ट्वागच्छामि।")) तत्तहोदीं पुच्छिअ आअच्छामि।

**नलिनिका—**([ज](# " कस्त्वं, मम सर्वाभरणं गृहीत्वा वल्लभो जातः। एहि तावत्।")) को तुवं, मम सव्वाभरणं गह्णिअ वकल्लहो जादो। एहि दाव (विदूषकं हस्ते गृह्णाति)

**विदूषकः—** ([झ](http://्र "भवति! मा मैवम्। अतिसुकुमारः खल्वहम्।")) भोदि! मा मा एवं। अदिसुउमारो खु अहं।

**नलिनिका—**([क](# "जानामि जानामि ते सुकुमारत्वम्। यदि सुकुमारः,शीघ्रमेहि।")) जाणामि जाणामि दे सुउमारत्तणं। जइ सुउमारो, सिग्घं एहि।

**विदूषकः—** ([ख](# "भवति। अयमागच्छामि।")) भोदि! अअं आअच्छामि।

(निष्क्रान्तौ)

**अविमारकः—** प्रिये! पश्य पश्य परमदर्शनीयान् प्रावृट्कालवल्लभान् कालमेघान्। इमे हि,

जलदसमयघोषणाडम्बरानेकरूपक्रिया-

[जम्भका](# "'जम्भको नृत्तगानविद्' इति यादवः।") वज्रभृद्गृष्टयो

भगणयवनिकास्तटित्पन्नगीवासवल्मीक-

भूता नभोमार्गरूढक्षुपाः।

मदनशरनिशानशैलाः प्ररुष्टाङ्गनासन्धि-

पाला गिरिस्त्रापनाम्भोघटाः

उदधिसलिलभैक्षहारा रवीन्द्वर्गला देवयन्त्र-

प्रपा भान्ति नीलाम्बुदाः॥६॥

**कुरङ्गी—** ([ग)](# "आर्यपुत्र ! दर्शनीया इदानीं संवृत्ताः।") अय्यउत्त! दस्सणीआ दाणि संवृत्ता।

**अविमारकः—** अहो विपुलता विरलता धाराणाम्।

तथाहि,

व्योमार्णवोर्मिसदृशा निनदन्ति मेघा

मेघप्ररोहसदृशाः प्रपतन्ति धाराः।

रक्षोङ्गनाभ्रुकुटिवत् तडितः स्फुरन्ति

प्राप्तोऽग्रयौवनघनस्तनमर्दकालः॥७॥

**कुरङ्गी—** ([क](# "आर्यपुत्र ! आरब्धः सम्प्रति वर्षितुं देवः।")) अय्यउत्त! आरद्धो सम्पदि वरिसिदुंदेवो।

**अविमारकः—** प्रिये! एहि अभ्यन्तरमेव प्रविशावः।

**कुरङ्गी—**(सहर्षम्) ([ख](# "यद् आर्यपुत्र आज्ञापयति।")) जं अय्यउत्तो आणवेदि।

(निष्क्रान्तौ)

पञ्चमोऽङ्कः।

\_\_\_\_

अथ षष्ठोऽङ्कः।

(ततः प्रविशति धात्री)

**
धात्री—**([क](# "अहो अनवस्था कृतान्तस्य यद् राजदारिका प्रथमं महाराजेन सौवीरराजेन तं विष्णुसेनमुद्दिश्य वृता। अद्याविदितसम्भवेन मानुषलोकदुर्लभाकृतिगुणविशेषेण केनापि संयोगो जातः। अथ चेदानीं काशिराजपुत्रो जयवर्मा नाम भट्टिन्या सुदर्शनया सहामात्येन भूतिकेनानीतः संप्रति राजकुलं प्रविष्टः। स्वयं किल काशिगजो यज्ञव्यापारेण नागतः। किन्नुखल्वेतद् भविष्यति।")) अहो [अणवत्था](# "'त्था णं कि' ख. पाठः")किदन्तस्स, जं राअदारिआ [पढमं](# "'पुड' क. पाठः") महाराएण सोवीरराएण तं विह्णुसेणं उद्दिसिअ वरिदा। [अज्ज](# "'ज्ज विगअसम्भमेण' क")अविदिअसम्भवेण माणुसलोअदुल्लभाकिदिगुणविसेसेण केण वि संओओ जादो। [अहअ](# " 'ह्या च दा' क. पाठः") दाणि कासिराअपुत्तो जअवम्मा णाम भट्टिणीए सुदस्सणाए सह अमच्चेण भूदिएण आणीदो सम्पदि राअउलं पविट्ठो। सअं किल कासिराओ[जण्ण](# " 'अ' स, पाठः")वावा[रेण](# " 'ण आ' ख. पाठः,") ण आअदो। किंणुखु एवं भविस्सदि।

(ततः प्रविशति वसुमित्रा)

**
वसुमित्रा—**([ख](# "अहो विषमशीलाः सांवत्सरिका नामात्मनो नक्षत्रविशेषमेव चिन्तयन्ति,")) अहो विसमसीला संवच्छरिआ णाम अत्तणो णक्खत्तविसेसं एव्व चिन्तअन्ति, कम्मगोरवं ण जा

णन्ति। अज्ज पविट्ठो कुमारो, अज्ज एव विवाहो [णिउ](# " 'ब्यु' ख. पाठः।")त्तो। (परिक्रम्य) किण्णुखु जअदा इअं किं वि चिन्तअन्ती अप्पसण्णा विअ उस्सुआ दीसइ। जअदे! भट्टिणी भणादि—आअ च्छेहि ति।

**धात्री—**([क](# "हला ! जानासि किं निमित्तमिति।")) हला! जाणासि किं णिमित्तं त्ति।

**वसुमित्रा—**([ख](# "किमन्यत् एतस्मिन् कार्ये कर्तव्यं चिन्तयितुम्।")) किं अण्णं, एदस्सिं कय्येकत्तव्वं चिन्तेदुं।

**धात्री—** ([ग](# "संप्रति भट्टिन्याः कोऽभिप्रायः।")) सम्पदि भट्टिणीए को अभिप्पाओ।

**वसुमित्रा—**
([घ](# "आत्मनो वंशजातस्य विष्णुसेनस्यावस्थामज्ञात्वा नेच्छति जयवर्मणे दारिकां दातुम्। किन्तु महाराजः सौवीरराजपुत्रमजानन्नद्य किला किसन्तापो जातः।")) अत्तणो वंसजादस्स विह्णुसेणस्स अवत्थं अजाणिअ णेच्छदि जअवम्मणो दारिअं दादुं। किन्तु महाराओ सोवीरराअउत्तं अजाणन्तो अज्ज किल अहिअसन्दावो जादो।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

कर्मगौरवं न जानन्ति। अद्य प्रविष्टः कुमारोऽद्यैव विवाहो नियुक्तः। किंनुखलु जयदेयं किमपि चिन्तयन्त्यप्रसन्नेवोत्सुका दृश्यते। जयदे! भट्टिनी भणति—आगच्छेति।

(प्रविश्य)

**नलिनिका—** ([क](# "अद्य कृतसंकेतानीयास्माकं सर्वसंकटानि। किंनुखल्वेषा मम माता वसुमित्रया सह किमपि चिन्तयति। इमामुपसर्प्यासुखवृत्तान्तं शृणोमि।")) अज्ज किदसङ्केदा विअ अह्माअं सव्वसङ्कडा। (परिक्रम्यावलोक्य) किष्णुहु एसा मम मादा वसुमित्ताए सह किं विचिन्तेदि। इमं उपसप्पिअ असुहवुत्तन्तं सुणामि।

**वसुमित्रा—** ([ख](# "हला नलिनिके! एहि तावत्। त्वं कञ्चुकिसहवासेन राजकुलवृत्तान्तं जानासि।")) हला णलिणिए! एहि दाव। तुमं कञ्चुइसहवासेण राअउलवुत्तन्तं जाणासि।

**नलिनिका—** ([ग](# "अभिनवो वृत्तान्तः। ननु तं निवेदयितुमागतास्मि।")) अभिणवो वुत्तन्तो। णं तं णिवेदिउं णिवेदिउं आआदह्मि आआदह्मि।

**वसुमित्रा—** ([घ](# "भण जाते!।")) भणाहि जादे!।

**नलिनिका—** ([ङ](# "प्रेषितः खलु सौवीरराजस्यामात्यैर्दूतः— अस्माकं स्वामी युष्माकं नगरे सपुत्रदारकलत्रः प्रच्छन्नः प्रतिवसतीत्यस्माकं गूढपुरुषैर्वृत्तान्तो ज्ञायतां स्वामिनेति।")) पेसिदो खु सोवीरराअस्स अमच्चेहि दूदो— अह्माअं सामी तुह्माणं णअरे सपुत्तदारकलतो पच्छण्णो पडिवसदि त्ति अह्माअं गूढपुरुसेहि [वुत्तन्तो](# "आणदो इति शेषः।") जाणिअदु सामिणेति।

**उभे—** ([क](# "कथं प्रच्छन्नवेषो वर्तत इति। ततस्ततः।")) कहं पच्छण्णवेसो वत्तदि त्ति। तदो तदो।

**नलिनिका—** ([ख](# "तत एतत् सर्वेश्रुत्वा तस्य लेखस्यावसानं प्रेक्ष्यार्यभूतिकेन सह गतः किल महाराजस्तमन्वेषितुम्।")) तदो एदं सव्वं सुणिअ तस्स लेहस्स अवसाणं पेक्खिअ अय्यभूदिएण सह गओ किल महाराओ तं अण्णेसिदुं।

**धात्री—** ([ग](# "किन्नुखलु भवेत्।")) किण्णुखु भवे।

**वसुमित्रा—** ([घ](# "नलिनिकेत्वं तावदभ्यन्तरं प्रविश।")) णलिणिए! तुवं दाव अब्भन्तरं पविस।

**नलिनिका—**([ङ](# "यदार्या भणति।")) जं अय्या [भणादि](# " 'आणवेदि' क. पाठः.")। (निष्क्रान्ता)

**वसुमित्रा—** ([च](# "एहि तावत्। आवां भट्टिनीं पश्यायः।")) एहि दाव। वअं भट्टिणीं पेक्खामो।

**धात्री—** ([छ](# "एवं कुर्वः।")) एवं करेह्म।

(निष्क्रान्ते)

प्रवेशकः।

\_\_\_\_\_

(ततः प्रविशति कुन्तिभोजः सौवीरराजभूतिकाभ्याम्)

**कुन्तिभोजः—** वयस्य!

किं प्रेक्षसे मम मुखं चिरकालदृष्टो

गाढं परिष्वज सखे! स्मर बालभावम्।

प्रीत्या भवन्तमनिमेषमवेक्षितुं मे

स्नेहान्नवीकृत इवाद्य वयस्यभावः॥१॥

**सौवीरराजः—** यदिष्टं [भवतः](# " 'ता। (परिष्वजते) ' ख. पाठः.")।

(उभौ परिष्वजेते)

**कुन्तिभोजः—**

चिन्ताकुलत्वं व्रजतीव बुद्धि-

र्वाक्यं च बाप्पाहतगद्गदं च।

नेत्रे सबाप्पे मुखमप्रसन्नं

किं हर्षकाले क्रियते विकारः॥२॥

**सौवरिराजः—**न खल्वहमप्रहृष्टो भवत्सङ्गमेन। किन्तु बलवान् पुत्रस्नेहो नाम।

**यो मे पुत्रगतः शोको हृदयस्थो विजृम्भते।  
सोऽद्य लब्ध्वा [सहायं](# "'सहाय' इत्यस्य स्थाने 'सखायं' इति वा पाठो भवेत्।") त्वां बाष्परूपेण निर्गतः॥३॥**

**कुन्तिभोजः—**कथं पुत्रगतः शोक इति।

**भूतिकः—**विदितमस्तु स्वामिना। न दृश्यते किलास्मिन्संवत्सरे कुमारः।

**सौवीरराजः—** बलवान् पुत्रस्नेहो नाम। पश्यतु भवान्

अनुपमबलवीर्यरूपवन्तं

सुतमविमारकमद्य चिन्तयामि।

**तव चरणरजोञ्चिताग्रकेशो**

**यदि स भवेदिह को नु मद्विशिष्टः॥४॥**

**भूतिकः—** (आत्मगतम्) महान् खल्वयं सन्तापो वर्धत एव हि कुमारमन्तरेण। विलोपयाम्येनम्। (प्रकाशम्) कथं स्वामिनोऽभ्यागता व्यापत्।

**कुन्तिभोजः—** अहमप्यनेन व्याक्षेपेण विस्मृतवानेतत्प्रष्टुम्।

**[सौवी](# "'सोऽपि श्रु' क. पाठः")रराजः—** श्रूयताम्। अथवा भूतिकस्तु वि[जानाति](# "'नत्रप्य' स पाठः")। अप्यस्मन्मुखाच्छ्रो[तुमिच्छति](# " 'ति। वयमवहिताः स्मः। सौ' क. पाठः.")।

**कुन्तिभोजः—**वयमवहिताः स्मः।

**सौवीरराजः—** अपि ज्ञायते चण्डभार्गवो नामात्यन्तरोषी ब्रह्मर्षिः।

**कुन्तिभोजः—** श्रूयते तत्रभवांस्तपोनिधिः।

**सौवीरराजः—**सोऽस्मद्विषयमभ्यागतः। कान्तारे तस्य शिष्यो व्याघ्रेणाभिभूय [मारितः](# " 'तस्तमुपागतः कु क. पाठः.")।

**कुन्तिभोजः—**ततस्ततः।

**सौवीरराजः—**ततोऽहमपि तस्मिन् काले मृगयावशाद्यदृच्छयैव तं देशमभ्युपगतः।

**कुन्तिभोजः—**ततस्ततः।

**सौवीरराजः—** अथ मां दृष्ट्वा विजृम्भमाणरोपभ्रुकुटीपुटविषमीकृतवदनः प्रलम्बजटाभारः [शिष्ये](# "'शिताह' क. पाठः") स न्यस्तकरः कुद्धो दहन्निव क्रोधाग्निना मद्वचनमश्रोतुकामः संरम्भस्खलितवचनो मां बहुधा क्षेतुमारब्धः।

**कुन्तिभोजः—**ततस्ततः।

**सौवीरराजः—** ततोऽहमपि भवितव्यस्यार्थस्य प्रावल्येनाधृतिः ‘वृत्तान्तं न ब्रवीषि, [निष्कारणं](# "'णंप्रक्षि क. पाठः.") क्षिपसि' इति संक्रुद्धवानस्मि।

न भाषसे वृत्तमुपैषि रोषं

निष्कारणं प्रक्षिपसि प्रकामम्।

अभाजनं त्वं तपसां प्रकोपाद्

ब्रह्मर्षिरूपेण भवाञ्छ्वपाकः ॥५॥

**कुन्तिभोजः—** असदृशमुक्तं भवता।

**सौवीरराजः—** ततस्तच्छ्रुत्वैवाज्यधारावसिक्तो भगवान् हुताशन् इव प्रज्वलित नेत्रो बहुशः शिरः [कम्पयन्](# "'न्श' ख. पाठः.") 'कथं कथम्' इत्युक्त्वा मां शप्तुमा[रब्धवान्](# " 'ब्धः। ख. पाठः")।

यस्माद् ब्रह्मर्षिमुख्योऽहं श्वपाक इति भाषितः।  
तस्मात् सपुत्रदारस्त्वं श्वपाकत्वमवाप्स्यसि॥६॥

**कुन्तिभोजः—** अहो अल्पमूलत्वं महतां चानर्थस्य।

**भूतिकः—**सभाग्यं सौवीरराजकुलम्। [कुतः](# "'त' ख. पाठः"),

**ब्रह्मर्षिणा प्ररुष्टेन श्वपाकत्वं तदा कृतम्।  
यस्मात् तेनैव रूपेण न सर्वं भस्मसात् कृतम्॥७॥**

**कुन्तिभोजः—**युक्तमभिहितं भवता। ततस्ततः।

**सौवीरराजः—**ततस्तच्छापप्रक्षुब्धमनसा मया [सुचिरम](# "'क' क. पाठः")नुनीयमानः शनैः शनैः प्रकृतिस्थो भूत्वानुग्रहं कृतवान्—

यावत् प्रच्छन्नरूपेण तावत् संवत्सरं व्रजे (त्?)।  
ततः संवत्सरे पूर्णे मुक्तशापो भविष्यसि॥८॥

इति। एवमुक्त्वा प्रसन्नचित्तेन एहि भोः काश्यप! [इत्याहू](# " 'त्युक्त्यान्तमुपागते वटुः पूर्वेव्या' क. पाठः.")यत, स [तमनुगतो](# "'तः। च' क. पाठः") व्याघ्रेण मारितो वटुः। चरितं च मया संवत्सरं श्वपाकव्रतम्। अद्यास्मि शापान्मुक्तः।

**कुन्तिभोजः—** अहो [व्यापदः](# "'दां' ख. पाठः") प्रवृत्तिर्निवृत्तिश्च। दिष्ट्या भवान् [वर्धते](# "'ते। ननु' ख. पाठः")।

**भूतिकः—** जयतु स्वामी।

**कुन्तिभोजः—** ननु विष्णुसेनमाता [सपरिवा](# "रान्तः ' ख. पाठः.")रमन्तःपुरं प्रविष्टा।

**भूतिकः—** 'तत्रभवती प्रविश्याभ्यन्तरं चिरकालप्रसुप्तं प्रणयमुद्बोधयति।

**कुन्तिभोजः—** अथेदानीं विष्णुसेनः कथमविमारको जातः।

**भूतिकः—** शृणोतु स्वामी—अस्ति धूमकेतुर्नामासुरः। सर्वलोकमारणाय परिभ्रमन् स कदाचित् सौवीरराष्ट्रमुत्सादयितुं प्रवृत्तः।

**कुन्तिभोजः—**अपूर्वा खलु कथा। ततस्ततः।

**भूतिकः—** ततः [स्वदेशे](# "'शस' क. पाठः") सर्वप्रजानामार्ति दृष्ट्वा तस्य [राक्षसस्य](# "'स्वप्र' क. पाठः, ") च प्रतिक्रियामनवेक्षमाणः स्वामी क्लेशमुपगतः।

**कुन्तिभोजः—** ततस्ततः।

**भूतिकः—**[ततस्तत्](# "'स्तद् वु' ख. पाठः") सर्वं बुद्ध्वा कुमारो विष्णुसेनः क्षितिरेणुपरुषगात्रः प्रलम्बमानकाकपक्षः शिशुभिस्तुल्यवयोभिः [प्रक्रीडमानो](# " प्रकर्षेण क्रीडनशीलः। ताच्छील्ये चानश्") दैवयोगात् प्रमत्तेषु रक्षिपुरुषेषु सहसैव तं देशमभ्युपगतो यत्रासौ राक्षसः।

**कुन्ति[भोजः](# "'जः ख. पाठः.")—**अहो आश्चर्यमाश्चर्यम्। ततस्ततः।

**भूतिकः—**[ततः](# "'अथ स' ख. पाठः") स राक्षसः प्रीत्या सुसम्पन्नमिवाहारं कुमारमभिसमीक्ष्य स्वकर्म कर्तुमारब्धः।

**कुन्तिभोजः—**अहो नृशंसता राक्षसस्य। ततस्ततः।

**भूतिकः—** [अथ](# " 'ततः कु' ख. पाठः") कुमारेण किञ्चित् प्रहस्य,

प्रपतदशनिना यथा गिरीन्द्रो

दवदहनेन यथा वनप्रदेशः।

युधि ललितमनायुधेन तेन

क्षितिपसुतेन तदा हतः स नीचः॥९॥

**कुन्तिभोजः—** प्रथ[ममेव](# "'व म' क. पाठः")हस्तिसम्भ्रमे मयोक्तं—दैवादुत्पादितोऽयं [केवलो](# "लो न मानुषोऽयं भ'क. पाठः") मानुषो न भवतीति।

**सौवीरराजः—**भवान् सहस्रनेत्रश्वरैः कथं चिन्तयत्यविमारकं प्रति।

**[भूतिकः](# "'कः— क. पाठः.")—**स्वामिन्!

गम्यास्तु देशाः सुपरीक्षिता मे

न दृश्यते क्वापि चरैः कुमारः।

परीक्षितुं तं [मनसो](# "'सा' ख. पाठः,")ऽस्ति शक्ति-

नूनं हि मायामनुगच्छतीति ॥१०॥

(ततः प्रविशति नारदः)

नारदः—

**वेदैः पितामहमहं परितोषयामि**

**गीतैः करोमि हरिमुद्गतरोमहर्षम्।**

उत्पादयाम्यहरर्विविधैरुपायै-

स्तन्त्रीषु च स्वरगणान् कलहांश्च लोके॥११॥

भोः! कुन्तिभोजस्य पित्रा दुर्योधनेन वयं सुचिरमाराधिताः। तस्मिन् मानुषस्वभावमुपगते कुन्तिभोजश्चास्मासु भृत्यत्वमाचरति। अद्य कुन्तिभोजस्य सौवीरराजस्य च [महानविमा](# "संक्षि' ख. पाठः")रकादर्शनेन कार्यसङ्कटो वर्तते। तदिदानीमहमविमारकप्रदर्शनेन तयोर्व्यक्षेप समाक्षिपामीत्यवतीर्णोऽस्मि भूम्याम्। (इति कुन्तिभोजसौ वीरराजयोः पुरतः स्थितः )

**कुन्तिभोजः—** [अये](# "'ये दे' क. पाठः") भगवान् देवर्षिर्नारदः। भगवन्! अभिवादये।

**नारदः—**स्वस्ति भवते।

**कुन्तिभोजः—**अनुगृहीतोऽस्मि।

**सौवीरराजः—** भगवन्! अभिवादये।

**नारदः—** शान्तिरस्तु ते।

**सौवीरराजः—** अनुगृहीतोऽस्मि।

**कुन्तिभोजः—** (कर्णे) भूतिक! एवं क्रियताम्।

**भूतिकः—**यदाज्ञापयति स्वामी। ([निष्क्र](# " 'इति परिक्रम्य' ख. पाठः.")म्य प्रविश्य) इदमर्ध्यंपाद्यं च।

**कुन्तिभोजः—** भगवन्! क्रियतामनुग्रहः।

**नारदः—**एवमस्तु।

**कुन्तिभोजः—** (अभ्यर्च्य) भगवन्! अस्मद्गृहं परिपूतं भवदवतरणेन।

**सौवीरराजः—**इदानीं मुक्तशापोऽस्मि देवर्षिदर्शनेन।

**नारदः—**नाहं साम्प्रतं युष्मद्दर्शना[र्थमेव](# "'वात्रागतः। अ' स. पाठः.")गतोऽत्र। अविमारकाद[र्शनेन](# "'नस' स. पाठः.") सम्भूतं दुःखं
भवतोर्ज्ञात्वावतीर्णोऽस्मि।

**उभौ—** यद्येवं, विमुक्तसन्तापौ स्वः।

**नारदः—** भूतिक! सुदर्शनामानय।

**भूतिकः—** यदाज्ञापयति भगवान्। (निष्क्रम्य सुदर्शनया सार्धं प्रविष्टः )

**सुदर्शना—** ([क](# "अभ्यागतो देवर्षिः।")) अब्भाअदो देवरिसी।

**भूतिकः—** एवम्।

**सुदर्शना—**([ख](# "सनाथ इदानीं मे पुत्रकस्य विवाहः संवृत्तः। भगवन् ! वन्दे।")) सणाहो दाणि मे पुत्तअस्स विवाहो संवृतो। (उपगम्य) भअवं वन्दामि।

**नारदः—**

एवमेव महाभागे! नित्यं प्रीतिमवाप्नुहि।  
कुन्तिभोजश्च भूपालो नित्यं स्यात् प्रीतिपीडितः॥१२॥

**[सुदर्शन](# "'ना एवं अ' क. पाठः")—**([क](# "अनुगृहीतास्मि।")) अणुग्गहीदति।

**नारदः—** इदानीं पृच्छतां भवन्तौ प्रष्टव्यम्।

**उभौ—** अनुगृहीतौ स्वः।

**कुन्तिभोजः—** भगवन्! किं जीवति सौवीरराजपुत्रः।

**नारदः—**बाढम्।

**सौवीरराजः—**केन कारणेन न दृश्यते।

**नारदः—** विवाह[व्याक्षेपात्](# "'त्वा' ख. पाठः")।

**सौवीरराजः—** कथं निर्विष्टः कुमारः।

**कुन्तिभोजः—**अथ कस्मिन् प्रदेशे।

**नारदः—** नगरे वैरन्त्ये।

**कुन्तिभोजः—** वैरन्त्यं नाम नगरमप्यस्तीति। भवतु कस्य जामातृत्वमुपगतः।

**नारदः—**कुन्तिभोजस्य।

**कुन्तिभोजः—** कः सः।

**नारदः—**

पिता कुरङ्ग्या भूपालो वैरन्त्यनगरेश्वरः।  
दुर्योधनस्य तनयः कुन्तिभोजो भवान् ननु॥१३॥

**कुन्तिभोजः—**किं बहुभिः प्रश्नैः। मत्सुतायां कुरङ्ग्यां निर्विष्ट इत्युच्यते भगवता।

**नारदः—** एवमेतत्।

**कुन्तिभोजः—**लज्जित [इवास्मि](# "'स्मिन्।' ख. पाठः")। केन दत्ता, कथं वा, कथं चायं प्रविष्टः कन्यापुरम्।

**नारदः—**

दत्ता सा विधिना पूर्वं दृष्टा सा गजसम्भ्रमे।  
पूर्वं [पौरुष](# "'मानुष' क. पाठः.")माश्रित्य प्रविष्टो मायया पुनः॥१४॥

**कुन्तिभोजः—**भवत्वेवं तावन्निष्प्रतिवचनमृषिवचनम्। भगवन्! इदानीं किं प्राप्तकालं कुमारस्य कुरङ्ग्याश्च। विवाहः [पूर्वमारब्धव्यः](# "'ग्धः क. पाठः")।

**नारदः—**निष्ठितो विवाहो ननु गान्धर्वः स्वसमय एव। इदानीम्।

**कुन्तिभोजः—**अग्निसाक्षिकमिच्छामि।

**नारदः—**[नित्यमग्निसाक्ष्येव](# "'क्षिकमेव ' क. पाठः")। तथापि स्वजनपरितोषणार्थमभ्यन्तरसमयमात्रमुपाध्यायेन कारयित्वा शीघ्रमानीयतामिह कुमारः सह भार्यया।

**कुन्तिभोजः—**भगवन्! एष गच्छामि।

**नारदः—**तिष्ठतु भवान्। भूतिक! गच्छ त्वम्।

**भूतिकः—**यदाज्ञापयति भगवान्। (निष्क्रान्तः)

**कुन्तिभोजः—**भगवन्! विज्ञाप्यमस्ति।

**नारदः—**इतस्तावत्। स्वैरमभिधीयताम्।

**कुन्तिभोजः—**भगवन्! सुदर्शनायाः पुत्राय जयवर्मणे कुरङ्गीं दास्यामीति मयानीता सा पूर्वं सनाथा। किं कर्तव्य मिदानीम्, अभिधीयताम्।

**नारदः—**एवं करोमि। मुहूर्तमेकान्ते तिष्ठ।

**कुन्तिभोजः—**तथास्तु। (तथा करोति)

**नारदः—**सुदर्शने! इतस्तावत्।

**सुदर्शना—**([क](# "भगवन् ! इयमस्मि।")) भअवं! इअह्मि।

**नारदः—** ननु श्रुतमस्मद्वचनम्।

**सुदर्शना—**([ख](# "श्रुतं सौवीरराजपुत्रस्य गुणसङ्कीर्तनम्।")) सुदं सोवीरराअउत्तस्स गुणसङ्कीत्तणं।

**नारदः—**मा [मैवम्](# "'बम्। श्रृणु तावद् भ' ख. पाठः")। भवत्या विस्मृतोऽग्निदेवादुत्पन्नोऽग्रजस्ते पुत्रः।

**[सुदर्शना](# "'ना— ए' क. पाठः")—**([ग](# "हम्, एतदपि भगवान् जानाति।")) हं, एदं पि भअवं जाणादि।

**नारदः—** ममैवाज्ञां कुरुष्व तावत्।

**सुदर्शना—**([क](# "एवं करोमि। भगवान् भणतु।")) एवं करो (दु?मि)। [भअवं](# " 'वं ना' क. पाठः") भणादु।

**नारदः—**तवायं पुत्रोऽभेरुत्पन्नः। त्वद्भगिन्याः सुचेतनायाः प्रसवसमकाल एव तत्सुतः स्वर्गं गतः। तवायं पुत्रस्त्वद्भगिन्यै त्वया दत्तः। सौवीरराजश्चासावत्यन्तसन्तुष्टः प्रीतिस[दृशीः](# "'शी' ख. पाठः.") [क्रियाः](# "'यो' ख. पाठः") कृत्वा विष्णुसेन इति संज्ञामकरोत्। अमानुषस्वरूपबलवीर्यपराक्र[मेणानेन](# "तः त' ख. पाठः") वर्धमानेन यस्मादविरूपधारी मा[रितोऽसुरः](# " 'न य’ क.पाठः"), तस्मादविमारक इति विष्णुसेनं लोको ब्रवीति। ततः सोऽपि ब्रह्मशापपरिभ्रष्टो हस्तिसम्भ्रमदिवसे कुरङ्गीं दृष्ट्वा[समुत्थ](# "'त्पन्नाभि' ख. पाठः")मदनाभिलाषः परेण पौरुषेण सङ्गम्य कुरङ्ग्या दर्शनशङ्कितैः कन्यापुररक्षिभिः परीक्ष्यमाणोऽग्निना भगवता प्रच्छादितो निर्गतः। तेन निर्वेदेनाग्निं प्रविष्टः पित्रा भगव[ताग्निना](# "'ना पितेव प' क. पाठः,")प्रीत्या परिष्वज्यमानो न दहत्यग्निरिति मरुत्प्रपातार्थं कश्चित् पर्वतमारूढः।

**सुदर्शना—**([ख](# "अहो अत्याहितम्।")) अहो अच्चाहिदं।

**नारदः—** तत्र केनापि विद्याधरेण तद्रूपदर्शनमात्रप्रहृष्टेन प्रीत्यान्तर्धानकार्यमात्रमङ्गुलीयकं दत्तं, यद् दक्षिणा[ङ्गुल्या](# "'ल्यां' क. पाठः")[धार](# "यमाणमदृ क. पाठः")यन्नदृश्यो भवति, वामेन प्रकृतिस्थश्च।

**सुदर्शना—**([क](# "आश्चर्यमाश्चर्यम् ।")) [अच्छरीअं](# "यमच्छर्ये। नाक. पाठः") अच्छरीअं।

**नारदः—**ततस्तद् दक्षिणाङ्गुल्या धारयन् सन्तुष्टनामधेयेन ब्राह्मणेन सह कुन्तिभोजस्य कन्यापुरं स्वगृहवत् प्रविश्य कुरङ्ग्या यथेष्टमभिरममाणः [सुखमास्ते](# "'स्ते। कि' ख. पाठः")। एष वृत्तान्तः। किमिदानीं कर्तव्यम्।

**सुदर्शन—** ([ख](# "अनन्तरमार्यया वञ्चितया चलतीव मे हृदयं, कौतूहलेन तुष्यति। भगवन् ! एषु दिवसेषु कुरङ्गी जयवर्मणो भार्येति पृच्छ्यते। अद्यप्रभृति तस्य वन्दनीया संवृत्ता।")) अणन्तरं अय्याए वञ्चिदाए च[लदी](# "'वलेदी' क. पाठः.") विअ मे हिअअं, कोहलेण तुस्सदि। भअवं! एसु दिअसेसु कुरङ्गी जअवम्मणो भय्यत्ति पुच्छदि। अज्जप्पहुदि तस्स वन्दणी संयुक्ता।

**नारदः—**अभिजनयुक्तमेवाभिहितं भवत्या। कथमिदानीं ज्येष्ठपत्नी कनीयसे दीयते। सुदर्शने! अभिधीयतां काशिराजाय जयवर्मणः कुरङ्गी वयसाधिकेति। नन्वस्ति कुरङ्ग्याः कनीयसी सुमित्रा नाम।सा जयवर्मणो भार्या भविष्यति।

**सुदर्शना—**([क](# " प्रतिगृहीतमृधिवचनम्।")) पडिग्गहिदं इसिवअणं।

**नारदः—**गच्छ कुन्तिभोजमनुवर्तस्व।

**सुदर्शना—**([ख](# "यद् भगवानाज्ञापयति।")) जं भअवं आणवेदि।

(ततः प्रविशति वरवेषेणाविमारकः कुरङ्गी भूतिकश्च)

**अविमारकः—**भोः! लज्जित इवास्म्यनेन वृत्तान्तेन।

दृष्ट्वा तदानीं गजसम्भ्रमे मां

मद्विक्रमं ये परिकीर्तयन्ति।

ते किन्नु वृत्तान्तमिमं विदित्वा

चारित्रदोषं मयि पातयन्ति॥१५॥

(परिक्रम्य दृष्ट्व) अये अयं खलु भगवान् नारदः। य एषः,

शापे प्रसादेषु च सक्तबुद्धि-

र्वेदेषु गीतेषु च रक्तकण्ठः।

स्निग्धेषु वैरा(ण्यु)पपाद्य यत्ना-

नष्टानि कार्याणि [शमीकरोति](# "'समीकरोति' इति स्यात्।")॥१६॥

**कुन्तिभोजः—**इत इतः कुमारः। अभिवादयस्वात्मकुलदैवतं देवर्षिम्।

**अविमारकः—** भगवन्! अभिवादये।

**नारदः—**स्वस्ति भवते [सपत्नीकाय](# "'प्रकृत्याशिषि' (६.३.८३) इति विध्यनुसरणे तु 'सहपत्नीकाय' इति प्रयोज्यम्।")।

**अविमारकः—** अनुगृहीतोऽस्मि। मातुल! अभिवादये।

**कुन्तिभोजः—** एह्येहि वत्स!

क्षमया जय विप्रेन्द्रान् दयया जय संश्रितान्।  
तत्त्वबुद्ध्याजयात्मानं तेजसा जय पार्थिवान्॥१७॥

**अविमारकः—** अनुगृहीतोऽस्मि।

**कुन्तिभोजः—**वत्स! इत इतः पितरमभिवादयस्व।

**अविमारकः—**भोस्तात! अभिवादये।

**सौवीरराजः—**एह्येहि वत्स!

विरचितवरवेषदर्शनीयो

गुरुजनवन्दनमिश्रशुभ्रवक्रः।

वयमिव भ (व हर्ष ) बाण्पनेत्र-

स्त्वमिह भवत्तनयं समीक्षमाणः॥१८॥

पुत्र! अभिवादयस्व मातुलम्।

**अविमारकः—**मातुल! अभिवादये।

**कुन्तिभोजः—**एह्येहि वत्स!

यज्ञैः शुभैर्हरिसमो भव नित्ययुक्तैः  

सत्यैर्दृढैर्दशरथप्रतिमो भव त्वम्।

[इत्येपिते](# "'निस्यार्पितैः पितृसमः' इति पठनीयं भाति।") (?) पितृसमो भव सम्प्रदानैः  
स्वेनात्मना सुसदृशेन पराक्रमेण॥१९॥

**सौवीरराजः—**पुत्र! सुदर्शनामभिवादयस्व।

**कुन्तिभोजः—**अयुक्तमिव सुचेतनामनभिवाद्य सुदर्शनामभिवादयितुम्।

**नारदः—**अस्ति कारणम्। अभिवाद्यतां सुदर्शना।

**उभौ—**एवं क्रियताम्।

**अविमारकः—**भवति! अभिवादये।

**सुदर्शना—** ([क](http://# " पुत्र ! चिरं जीवैतया सह। चिरेण दृष्टोऽसि। अद्य मयानुभूतः पुत्रसंपत्तिरसः।")) पुत्र! चिरं जीव एदाए सह। (परिष्वज्य) चिरेण दिट्ठो सि। अज्ज मए अणुभूदो पुत्तसम्पत्तिरसो।

(रोदिति)

कुन्तिभोजः—

इमां तु बाष्पार्द्रकुतूहलाक्षीं

सम्प्रस्रवद्दुग्धपयोदयुग्माम्।

अवेक्षितां मातरमप्रकाश्य

धात्रीत्वमेवैति सुचेतना मे॥२०॥

**नारदः—**अलमतिस्नेहेन। प्रविशतु कन्यापुरं सुचेतना सुचेतना सुदर्शना सुदर्शना च सभार्येण पुत्रेण।

**कुन्तिभोजः—**यदाज्ञापयति भगवान्।

**सुदर्शना—**([क](# "यद् भगवानाज्ञापयति।")) जं भअवं आणवेदि।

**नारदः—** अचिरेण सौवीरराजो विसृज्यतां स्वदेशगमनाय। जयवर्मणे सुमित्रा प्रदीयतां [काशिराज्ञे](# " काशिराज्ञे' इति मन्ये लेखकस्यैवदोषः। 'काशिराजाय ' इत्येव तु पाठः स्यात्। एवंविधे विषये समासान्तविष्यनित्यत्वकल्पना पुनरव्युत्पन्नलेखकापराधमार्जनैकफला महाकवि- प्रयोगेषु न शोभते।")। त्वमपि सन्निहितो भव।

**कुन्तिभोजः—**अनुगृहीतोऽस्मि।

**नारदः—**कुन्तिभोज! किमन्यत् ते प्रियमुपहरामि।

**कुन्तिभोजः—**भगवान् यदि मे प्रसन्नः, किमतः परमहमिच्छामि।

गोब्राह्मणानां हितमस्तु नित्यं  
सर्वप्रजानां सुखमस्तु लोके।

**नारदः—** सौवीरराज! किं ते भूयः प्रियमुपहरामि।

**सौवीरराजः—** यदि मे भगवान् प्रसन्नः,किमतः परमह मिच्छामि।

इमामुदीर्णार्णवनीलवस्त्रां

नरेश्वरो नः पृथिवीं प्रशास्तु ॥२१॥

(भरतवाक्यम्)

भवन्त्वरजसो गावः परचक्रं प्रशाम्यतु।  
इमामपि महीं कृत्स्नां राजसिंहः प्रशास्तु नः॥२२॥

(निष्क्रान्ताः सर्वे)

षष्ठोऽङ्कः।

अविमारकस्य षष्ठोऽङ्कः। [एषोऽवसितश्च](# "अविमारकः नाटकमd उपचारात्। मत्वर्थीयाप्रत्यायान्तत्वेतु नपुंसकलिङ्गमपि भवति'अविमारकम्' इति.")।

\_\_\_\_\_\_\_\_

शुभं भूयात्।

\_\_\_\_\_

**कथावस्तुसंक्षेपः।**

———

 दीर्घतपसो नाम ब्रह्मर्षेः शापेन वर्षैकभोग्येन सकुटुम्बं श्वपाकतामवाप्य कुन्तिभोजनगरे प्रच्छन्नं निवसतः सौवीरराजस्यात्मजो विष्णुसेनोऽविनाम्नोऽसुरस्य मारणादविमारक इति लब्धापरनामा स्वमातुलस्य कुन्तिभोजस्य दुहितरं कुरङ्गीमुद्यानगतामञ्जनगिरिसंज्ञस्य मदगजस्य व्याकोपात् परित्रातवान्। तच्च लोकोत्तरमस्यात्युदारं कर्म शृण्वतः कुन्तिभोजस्यैतस्मिन्नसाधारणो बहुमान आसीद्, येन तस्मै कुरङ्ग्यपि दत्तैव भवेद्, यदि तस्मिन्नन्त्यजत्वशङ्का नाङ्कुशः स्यात्। तयोश्च कुरङ्ग्यविमारकयोः परस्परदर्शनेनाङ्कुरितोऽनुरागः क्रमेण परां कोटिं प्रतिपन्नः। अथ कुरङ्गीधात्र्या घटनया स कदाचिद् रात्रौ गूढं कुरङ्ग्या अन्तःपुरं प्रविश्य तत्र मदनेन चारित्रभ्रंशभयेन च व्याकुलितां कुरङ्गीं ललितसरसमुपच्छन्दयन् रमयामास। ततः कुरङ्ग्याः प्रच्छन्नपुरुषसंप्रयोगशङ्किषु परीक्षणोद्यतेषु कन्यापुररक्षिषु, अविदित एव कन्यापुरादविमारको निर्गत्य कुरङ्गीपुनस्समे निराशोऽग्निप्रसादलब्धजन्मत्वादात्मनोऽभिपतनेऽप्यविकलतामभिवीक्ष्य भृगुपतनाय कञ्चित् पर्वतमारुरोह। तत्र यदृच्छया प्रियतमया सह विश्रमितुमवतीर्णः कश्चिद् विद्याधरोऽस्य वृत्तं संकल्पं च प्रणिधानेन परिज्ञाय कृपाविष्ट उदर्कशुभहेतुना केनाप्यङ्गुलीयकेन तं योजयामास, यद् दक्षिणाडुली धृतं धर्तारं तत्स्पृष्टं, तत्स्पृष्टस्पृष्टं चादृश्यान् करोति। ततस्तद् दक्षिणाङ्गुल्या स धारयन् संतुष्टनाना स्ववयस्येन विदूषकेण सह कुरङ्गया अन्तः पुरमविशङ्कं प्रविश्य तत्र तया सह स्वैरं चिरं रेमे। कुन्तिभोजस्तु चिरं जामातृतयाभीप्सितस्याविमारकस्याकस्मिकेनादर्शनेन तथा व्याकुलो बभूव यथा भागिनेयान्तरं काशिराजात्मजं जयवर्माणं कुरङ्ग्या वरणीयं मेने। अथ स कालेन सौवीरराजं स्वराजधान्यामेव गूढं निवसन्तमन्विप्योपलभ्य यावत् तद्वृत्तान्तं तस्मादेव शृणोति, तावत् तत्रागतान्नारदादविमारकस्यापि वृत्तं सर्वमवबुध्यते स्म। सुदर्शना च काशिराजगहिषी कुन्तिभोजसोदर्यात्मन एव पुत्रं तं प्रसूतमृतपुत्रायै स्वभगिन्यै सौवीरराजमहिष्यै सुचेतनायै प्रसूतिकाल एवात्मना समर्पितं नारदोद्बोधनात् सस्मार। अथ नारदः कुरङ्गयविमारकावन्तः पुरादानाय्य कुन्तिभोज-सौवीरराजादिसहित आशीर्भिरभिननन्द॥




\]
