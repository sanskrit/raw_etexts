+++
title = "दूताङ्गदम्"
author = "सुभटः"
publisher = "तुकारामजावजी"
"publish year" = "1900"
domain = "काव्यानि"
sub-domain = "नाटकम्"
pages = "20"
language = "संस्कृतम्"
editor = "दुर्गाप्रसादः  काशीनाथः"
printer = "निर्णयसागर-मुद्रणालयः"
"serial no." = "Ebharati-5414"
source_url = "https://www.ebharatisampat.in/readbook3.php?bookid=ODA3Mjc0NjU2MzI3OTE1&pageno=MjI0MjQyNjk5NTk="

+++
[[दूताङ्गदम्	Source: [EB](https://www.ebharatisampat.in/readbook3.php?bookid=ODA3Mjc0NjU2MzI3OTE1&pageno=MjI0MjQyNjk5NTk=)]]

\[













**KĀVYĀMĀLĀ. 28.**



**THE**  
**DÛTÂNGADA**  
**OF**  
**SUBHATA.**



EDITED BY  
**MAHÂMAHOPÂDHYÂYA PANDIT DURGÂPRASÂDA**

AND  
**KÂSÎNÂTH PANDURANG PARAB,**  

**Second Revised Edition.**

**![](../books_images/U-IMG-1722786390nnnnnnnnnnnnnnnnnnnnnnnnnnnnnn.png)**  

PRINTED AND PUBLISHED  
**By**  
**TUKÂRÂM JÂVAJÎ**

PROPRIETOR OF JAVAII DADAJI’S‘NIRNAYA-SAGARA’ Press,  
**BOMBAY.  
1900.  
![](../books_images/U-IMG-1724310496Screenshot2024-08-22123800.png)  
Price 2 Annas,**



**काव्यमाला, २८.**

**![](../books_images/U-IMG-1724310714Screenshot2024-08-22124135.png)**  
**श्रीसुभटकविप्रणीतं**

 **दूताङ्गदम्।**  
**![](../books_images/U-IMG-1722786293kdghykusrgye.png)**

**जयपुरमहाराजाश्रितेन पण्डितव्रजलालसूनुना महामहोपाध्यायपण्डितदुर्गाप्रसादेन, मुम्बापुरवासिना परवोपाह्व-  
पाण्डुरङ्गात्मजकाशिनाथशर्मणा च  
संशोधितम्‌।**

**द्वितीय संस्करणम्‌।  
![](../books_images/U-IMG-1724310714Screenshot2024-08-22124135.png)**

**तच्च**

**मुम्बय्यां निर्णयसागराख्ययन्त्रालये तदधिपतिना मुद्राक्षरैरङ्कयित्वा प्राकाश्यं नीतम्‌।**

१९००

(अस्यग्रन्थस्य पुनर्मुद्रणादिविषये सर्वथा निर्णयसागरमुद्रायन्त्रालयधिपतेरेवाधिकार।)

**मूल्यं २ आणकाः।**



काव्यमाला।  
![](../books_images/U-IMG-1724311050Screenshot2024-08-22124717.png)

**१****महाकविश्रीसुभटकृतं**

**दूताङ्गदम्।**

**![](../books_images/U-IMG-1722786752hsrrrrrrrrrjjjhystttttttx.png)**

**पायात्स वः कुमुदकुन्दमृणालगौरः  
शङ्खो हरेः करतलाम्बरपूर्णचन्द्रः।  
नादेन यस्य सुरशत्रुविलासिनीनां  
काञ्च्यो भवन्ति शिथिला जघनस्थलीषु॥१॥**

अपि च।

**शंभोः कोदण्डभङ्गादविदितविभवः [शक्रसूनोर्विनाशा-](# "वालिनः")  
दज्ञातः सेतुबन्धादपि न परिचितः [कैकसीनन्दनेन।](# "कैकसीरावणादीनां माता, 'नैकषी' इति पुस्तकान्तपाठः.")  
संवादादङ्गदस्याप्यनधिगतगतिः कारणान्मर्त्यमूर्ते-  
र्भूयाद्भूत्यै जनाना जगति रघुपतेर्वैष्णवः कोऽपि भावः॥२॥**

(नान्द्यन्ते)

** सूत्रधारः—**(परिक्रम्य नेपथ्याभिमुखमवलोक्य) प्रिये विलासवति, इतस्तावत्‌।

–––––––––––––––––––––––––––––––––––––––––––––––––––––––––––––––––––––––

**१,** अय सुभटकविरत्र कुमारपालदेव वर्णयति. स च कुमारपाल' १०८८ मितात्सिस्त संवत्सरादारभ्य ११७२ मितसंवत्सरपर्यन्त गुर्जर (गुजरात) देश पालयामास। श्रेताम्बरजनौऽनेकग्रन्थकर्ता पण्डितवरः श्रीहेमाचार्योऽपि कुमारपालसमकालीन एव (मुम्बईमुद्रितसुभाषितावलीपुखकोपोद्धातस्य १३९ पृष्ठ विलोकनीयम्‌) हेमाचार्यकृत कुमार्पालचरित प्राकृतनिबद्ध प्रसिद्धमेव. 'सुभटेन पदन्यासः स कोऽपि समितौ कृतः। ये नाधुनापि धीराणा रोमाञ्चो नापचीयते॥” इति कीर्तिकौमुद्यां (१।२४) स्रिस्तसंवत्सर त्रयोदशशतकपूर्वभागसमुत्पन्नः सोमेश्वरदेवोऽपि सुभटकवि स्तौति. अस्मिन्ग्रन्थे न सर्वेश्लोकाः सुभटकृताः।, किं तु भवभूतिराजशेखरादि्कृता अपि श्लोका अत्र वर्तन्ते, परकीयश्लोकग्रहण च कविरेव स्वयं ग्रन्थान्ते स्वीकरोति ‘पायुत्स वः–इत्यादि प्रथमश्लोकस्योत्तरार्धौ काव्यालंकारटीकाया(२।८) नष्टिसाधुनो हृतः,



(प्रविश्य)

** नटी—**अज्जउत्त, इअह्मि। आणवेदु अज्जो ज करणिज्जम्‌। [(क)](# "आर्यपुृत्र, इयमस्मि। आज्ञापयत्वार्यो यत्करणीयम्‌।")

** सूत्रधारः—**विश्वविश्वंभरामारसमुद्धरणादिवराहस्य निजभुज[युगलविदलित](# "‘युगलार्गलाविदलित’ इति पाठः’") सकलवैरिवृन्दसुन्दरीनेत्रनीलोत्पल-विगलितबहलवाष्पपूरप्लवमानप्रताराजहंसस्य महाराजाधिराजश्रीमन्त्रिभुवनपालदेवसय परिषदाज्ञया प्रबन्धविशेषमहमुपक्रपमाणोऽसि। भो भोः सामाजिकः, श्रुणुत सावधानाः यदद्य वसन्तोत्सवे [देव](# " ‘देव’ इति पद पुस्तकान्तरे नास्ति।")श्रीकुमारपालदेवस्य यात्रायां [पद](# " पदवाक्यपारंगमेन’ इति पाठः")वाक्यप्रमाणपारंगतेन महाकविना श्रीसुभटेन विनिर्मितं दूताङ्गदं नाम च्छायानाटकमभिनेतव्यम्‌।

** नटी—**अज्जउत्त, जुत्तं ववसिदम्‌। [(ख)।](# "आर्यपुत्र, युक्तं व्यवसितम्‌।")

(नेपथ्ये)

**[तारापतौ](# "सुग्रीवे") वानरराजलक्ष्मींनिहत्य यो वालिनमानिनाय।  
तीर्णार्णवो दाशरथिः स देवः [सुवेलशैलोपवनेष्वखेलत्‌](# "'खेलेत्’ इति पाठः।")॥३॥**

** सूत्रधारः—**आर्ये, प्रारब्धमेव [कुशीलवैः](# "“नर्तकै”। इति पाठः।")। [यदमी](# " ‘इहैव रामानुचराणां परस्परालापा।” इति पाठः।")रामानुचरवीराणां परस्परमालापाः श्रूयन्ते। तदेहि। आवामप्यनन्तरकरणीयाय सज्जीभवावः।

(इति निष्क्रान्तौ\।)

**प्रस्तावना। **

 (ततः प्रविशतः सुवेलशैलशिलातलासीनौ रामलक्ष्मणौ। [सुग्रीवादिकश्च](# "सुग्रीवादिपरिवारश्च इति पाठः।") विभवतः परिवारः।)

**
[रामः](# "रामः—(लक्ष्मणमवलोक्य ।) तीर्णोऽर्णवः–' इति पाठः।")—**(लक्ष्मण प्रति) वत्स लक्ष्मण,



**तीर्णोर्णवः कवांस्तेव [कपीश्वरस्य](# "सुग्रीवस्येत्यर्थः")  
सेनाभटैर्झटिति राक्षसराजधानी।  
[यत्त्पौरुषोचितमिहाद्य](# "'इहाङ्कुरित मयाद्य' इति पाठः।") कृतं मया न  
द्दैवस्य वश्यमपरं धनुषोऽथवास्य ॥४॥**

** लक्ष्मणः—**आर्य, कातरजनमनोवलम्बिना दैवेन क्रिम्‌।

**[उद्योगिन](# "अयं श्लोकः पुस्तकान्तरे नास्ति। प्रसिद्धश्च हितोपदेशादिषु।") पुरुषसिंहमुपेति लक्ष्मी-  
र्दैवं हि दैवमिति कापुरुषा वदन्ति।  
देवं निहत्य कुरु पौरुषमात्मशक्त्या  
यत्ने कृते यदि न सिद्ध्यति कोऽत्र दोषः॥९॥**

 अपि च।

**यावल्ललाटशिखरं भ्रुकुटिर्न याति  
यावन्न कार्मुकशिखामधिरोहति ज्या।  
तावन्निशाचरपतेः पटिमानमेतु  
त्रैक्यमूलविभुजेषु भुजेषु दर्पः॥६॥**

तदादिश्यतामङ्गदाय दौत्यम्‌।

** रामः—** (अङ्गद [सबहुमानमालोक्य)](# " ‘आलोक्य समादिशति। महावीर  अङ्गद’ इति पाठः") वत्स,

**पिता ते यद्वाली बलिनि दशकण्ठे कलितवा-  
[न्न](# "‘न शक्तास्तद्वक्तुम्‌’इति पाठः।") तद्वक्तुं शक्ता वयमयमुदा्स्ते न पुलकः।  
स [एव](# "‘एष’ इति पाठः") त्वं व्यावर्तयसि तनुजत्वेन पितृतां  
ततः कि वक्तव्यं तिलकय [निसृष्टार्थपदवीम्‌](# " निसृष्टार्थो दूतविशेष इत्यर्थः।")॥७॥**

** अङ्गदः—**(मौलिमण्डलमिलत्करयुगलेन प्रणम्य विज्ञापयति।) देव,

**[किं](# " अस्माच्छ्लोकादारभ्याग्रिमाङ्गदोक्तिपर्यन्तं पुस्तकान्तरे नास्ति।") प्राकारविहारतोरणवर्ती लङ्कामिहैवानये  
किं वा सेन्यमहं द्रुतं रघुपतेस्तत्रैव संपादये्।**



**आकल्पं कुलपर्वतैरविरलैर्बध्नामि वा सागरं  
देवादेशय किं करोमि सकलं दोर्दण्डसाध्यं मम॥८॥**

**
[रामः](# "रामः प्राहः’ इति पाठः।")**[—](# "रामः प्राहः’ इति पाठः।")वत्स,

**[अज्ञानादथवाधिपत्यरभसादस्मत्परोक्षे](# " अयं श्लोकःक्षेमेन्द्रेण सुवृत्ततिल्के भवभूतिनाम्नोदाहृतः। तत्र च द्वितीयचरणे 'सीतेय प्रविमुच्यतां शठ मरुत्पुत्रस्य हस्तेऽधुना’ इति पाठोऽस्ति।") हृता  
सीतेयं प्रविमुच्यतामिति वचो गत्वा दशास्यं वद।  
नो चेल्लक्ष्मणमुक्तमार्गणगणच्छेदोच्छलछोणित-  
च्छत्रच्छन्नदिगन्तमन्तकपुरं पुत्रैर्वृतो यास्यसि॥९॥**

** अङ्गदः**—देव,

**संधौ वा विग्रहे वापि मयि दूते दशाननी।  
अक्षता मा क्षता वापि क्षितिपीठे लुठिष्यति॥१०॥**

** रामः**—[साधु](# "‘साधु अङ्गद, साधु वालिनन्दन’ इति पाठः") भो वालिनन्दन, साधु। (इति पृष्ठे हस्त दत्त्वा [विसृजति्)](# "‘विसर्जयति' इति पाठः")

(अङ्गद प्रणम्य निष्क्रान्तः।)

** सुग्रीवः**—(लङ्काशैलशिखरमालोक्य।) देव , पश्य पश्य।

**सावज्ञमिव संपश्यन्कपिवीरवरूथिनीम्।  
निजांसे दशकण्ठोऽयं दत्ते मत्तेभवदृशम्‌॥११॥**

 तदागच्छत। वयमपि सुवेलशैलवनतिलकितानि जलनिधेस्तटानि पश्यामः।

(इति निष्क्रान्ताः)

(ततः प्रविशति रावणो मन्दोदरी विभीषणादिकश्च परिवारः।)

** रावणः—** (विभीषणं भति।) वत्स विभीषण,

**[एते](# "‘एते ते' इद्यादि श्लोकद्वयं पुस्ताकान्तरे नास्ति।") ते मम बाहवः सुरपतेर्दोर्दण्डकण्डूहराः  
सोऽहं सर्वजगत्पराभवकरो लङ्केश्वरो रावणः।**



**सेतोर्बन्धमिमं श्रृणोमि कर्णेभिः पश्यामि लङ्का वृतां  
जीवद्भिस्तु न दृश्यते किमथवा किं वा नहि श्रूयते॥१२॥**

अपि च।

**जम्भारातीभकुम्भस्थलदलनपश्चन्द्रहासाभिधानः  
स्वङ्गः किं तापसस्य श्रवणविषयतां न प्रयातो मदीयः।  
यन्नासो मेघनादप्रभृतिभट्शतैर्व्यावृतां वेत्ति लङ्कां  
तन्नूनं सत्यमेतत्प्रचलति हि मतिः प्राप्तकालस्य जन्तोः॥१६॥**

**यदाखण्डलदर्पेन्दुराहवो बाहवो मम।  
दुह्यन्ति तापसेभ्योऽपि तदरिष्टमदो महत्‌ ॥१४॥**

** मन्दोदरी**—(स्वागतम्‌।)

**तं ज्जेव्व अज्जवि गले गरलं गव्वस्स वरिसए एस।  
जग्गन्ति जेण रक्खसकुलम्मि सोअङ्कुरकुडप्पा॥१५॥**

(प्रकाशम्)। णाह, पेक्ख पेक्ख। अचरिअं अच्चरिअम्‌।

**विलसिदसरोसवानरवरूहिणीकलअलस्स कल्लोला।  
इह तुह विलासवासम्मि वीर विरअन्ति पडिसदृम्‌॥१६॥(क)**

** रावणः—**(सावज्ञम्‌) देवि[प्रकृतिप्रियवादिनि](# " ‘प्रकृति’ इति पुस्तकान्तरे नास्ति। "), अलमलमनया [मर्कटकीटकोलाहलविभीषिकया्](# "‘कटककोलाहलबिभीषया’ इति पाठः।")। किमप्यपरं वक्तुकामास।

** मन्दोदरी—**

**अज्ज वि ण कोवि दोसो रहुपहुणो देव देहि वैदेहीम्‌।  
मन्दोदरीअ मण्डणमखण्डभावं समब्भेदु॥१७॥(ख)**

––––––––––––––––––––––––––––––––––––––––––––––––––––––––––––––––––––––––

(क) तमेवाद्यापि गले गरलं गर्वस्यवर्षत्येषः।  
जाग्रति येन राक्षसकुले शोकाडुरकुड्मलाः॥

नाथ, पेक्षस्व प्रेक्षस्व। आश्चर्यमाश्चर्यम्‌।

विलसन्सरोषवानरवरूथिनीकलकलस्य कल्लोलाः।  
इह तव विलसवासे वीर विरचयन्ति प्रतिशब्दम्‌॥

(ख) अद्यापि न कोऽपि दोषो रघुप्रभोर्देव देहि वैदेहीम्।  
मन्दोदर्या मण्डनमखण्डभावं समभ्येतु॥



** रावणः—**(सकोपहासम्‌) देवी,

**एकं तावदकृत्यमेददतुलं यन्मैथिलीयं हृता  
द्वैतीयीकमिदं विमृश्य यदसौ तस्मे तदा नार्पिता।  
तार्तीयीकमिदं तु यत्कपिभटैर्बद्धेऽद्य वारां निधौ  
संधानं दशकंधरो रचयति क्ष्मानन्दिनीमर्पयन्‌॥१८॥**

तदवतंसयतु न्न्वती विलासगृहम्‌।(इति मन्दोदरी भाष्प विसृजन्ती निष्क्रान्ता।)

** रावणः**—(विभीषण प्रति) वत्स विभीषण, तवापि किमपि वक्तव्यमस्ति।

** विभीषणः—**देव लङ्केश्वर, विचारय नयचक्षुषा।

**मनुष्यो न मनुष्यो तौ वानरास्ते न वानराः।  
व्याजेन किमपि च्छन्नं देव दुर्दैवमेव ते॥१९॥**

तदियं मुच्यतां राक्षसकुलकार्लरात्रिर्जानकी।

** रावणः—**(सरोष खड्गमादाय) आः पाप प्रतिपक्षपक्षपातिन्‌ कुलाङ्गार दुराचार, एष ते चन्द्रहासेन शिरः पातयामि। (इति संरमते।)

(विभीषणश्च सभयमपसरति।)

** माल्यवान्‌—**(अन्तराले भवन्‌ !) देव लङ्केश्वर, विचारय नयचक्षुषा किमहितमभिहितं कुमारविभीषणेन।

** रावणः—**भोः, त्वमपीदृशः संपन्नः।

(माल्यवान्सभयं तूष्णीमास्ते।)

** रावणः—**(विभीषणं प्रति) अरे [बान्धवापसद,](# "वान्ध्रवाभास” इति पाठः।") परिहर मे राजधानीम्‌।तमेव च वनेचरमनुप्रविश्य प्रकाशय नीतिनैपुण्यम्‌। न पुनः कथाशेषं करिष्यामि।

** विभीषणः—**न भाव्यमन्यथा भवति। (इति वदन्निष्क्रान्तः।)

(ततः प्रविशति प्रहस्ताभिधः प्रतीहारः।)

** प्रहस्तः—**देव, रामस्य दूतोऽहमिति ब्रुवाणः कोऽपि शाखामृगोद्वारमध्यास्ते ।

**  रावणः—**(सावज्ञम्‌।)प्रवेशय तावत्‌ ।



(ततः प्रविशति प्रहस्तेन सहाङ्गदः।)

** अङ्गदः**—(रावणमवलोक्य स्वगतम्)

**स एष जगदास्कन्दकौतुकी दशकंधरः।  
यन्मौलिकमलारामे रामः क्षेप्ता शिलीमुखान्‌॥२०॥**

(प्रकाशम्।)

**रे राक्षसाः कथयत क्व स रावणाख्यो  
रत्नं रवीन्दुकुलयोरपहृत्य नष्टः।  
त्रैलोक्यदीपनकरास्त्रशिखाकराले  
यो रामनामदहने भविता पतङ्गः॥२१॥**

(बहवो राक्षसा रावणरूप भिब्रति।)

** अङ्गदः—**

**रे रे रावण रावणाः कति बहूनेतान्वयं शुश्रुमः  
प्रागेकं किल [कार्तवीर्यनृपते](# "'सदने’ इति पाठः।")र्दोर्दण्डपिण्डीकृतम्।  
एकं नर्तनदापितान्नकवलं देत्येन्द्रदासीजनै-  
रेकं वकतुमपि त्रपामह इति त्वं तेषु कोऽन्यो‍ऽथवा॥२२॥**

** रावणः—**(बहुरुपाणि सहृत्य सहेलम्) भोः,भोः शाखामृग, कस्त्वं कस्यासि दूतः।

** अङ्गदः****—**

**पितर्युपरते यस्तु नोद्वहेत्पैतृकीं धुराम्।  
तेन नैवोपदेष्टव्याः स्वस्य वंशस्य पूर्वजाः॥२३॥**

तथापि भवतु।

**रक्षोदुर्भिक्षमाघातुमवतीर्णोऽस्ति यः क्षितौ।  
तस्य रामस्य दूतोऽहं सुतस्तस्य च वालिनः॥२४॥**

अपि च।

**तस्य रामस्य दूतोऽहं येन मे जनको हतः।  
वालिनस्तस्य पुत्रोऽहं यद्वीर्यानुभवस्तव॥२५॥**



** रावणः—**(अङ्गदं प्रति।)

[रामः](# "‘रामः कि कुरुते’ इद्यादिरङ्गदरावणयोरुक्तिग्रयुक्तिरूपः श्लोकः।") [](# " ‘रामः कि कुरुते’ इद्यादिरङ्गदरावणयोरुक्तिग्रयुक्ति रूपः शेकः।") किं कुरुते?

** अङ्गदः—** न किंचित्‌।

** रावणः—** अपि च प्राप्तः पयोधेस्तटं

कस्मात्सांप्रतम्॥

** अङ्गदः—** एवमेव हि।

** रावणः—** ततो बद्धः किमम्भोनिधिः।

** अङ्गदः—**

क्रीडाभिः।

** रावणः**—किमसौ न वेत्ति पुरतो लङ्केश्वरो वर्तते॥

** अङ्गदः**—

**जानात्येव विभीषणोऽस्य निकटे लङ्कापदे स्थापितः॥२६॥**

** रावणः—**(साशङ्कम्‌ ) रामस्याधुना कीदृशी चर्या।

** अङ्गदः—**

**अङ्के कृत्वोत्तमाङ्गं [प्लवगबलपतेः](# " सुग्रीवस्य।") [पादमक्षस्य](.%20हनूमतः।) हन्तुः  
कृत्वोत्सङ्गे सलीलं त्वचि कनकमृगस्याङ्गमाधाय शेषम्‌।  
बाणं रक्षःकुलघ्नः प्रगुणितमनुजेनादरातीक्ष्णमक्ष्णः  
कोणेनोद्वीक्षमाणस्त्वदनुजवचने दत्तकर्णोऽयमास्ते ॥२७॥**

(रावणस्तत्रावज्ञा नाटयन्, प्रहस्तस कणे एवमेव कथयति।)

** प्रहस्तः—**यदादिशति देवः। (इति निष्क्रान्तः।)

(ततः प्रविशति प्रहस्तेन सह मायामैथिली)

** मथिली—**जअदु जअदु अज्जउत्तः।[(क)](# "जयतु जयत्वार्यपुत्रः") (इत्यभिदधाना रावणोत्सङ्गमारोहति।)

** रावणः—**(स्वगतम्) साधु भो मायामपि साधु, जानासि दशकण्ठमाराधयितुम्।



** अङ्गदः—**(सविषादमात्मगतम्‌) अपि नाम जानकी परायाङ्गनाचरितिमाचरेत्‌। भवतु। विलोकयामि तावत्‌।

** रावणः**—देवि विदेहनन्दिनि, प्रतिबोध्यतां रामप्रहितोऽयं शाखामृगः।

** मायामैथिली**—(अङ्गद सबहुमानमवल्येक्य।) वत्स अङ्गद, मह वयणेहि पडिबोधेदि राहवम्—

**इम्मवर कीस स्विज्जसि राहव तं वज णिअं णअरम्‌।  
दिण्णाहं णिजहिअए सक्खीकिय मयणमेअस्स॥२८॥**

अवि अ।

**मयि रावणङ्कपङ्कजविलासहंसीइँअज्ज रहुणाहो।  
रक्खसभटेहिँ भञ्जिदभरतं भूसेदु णिजरजम्॥२९॥ (क)**

** अङ्गद—** (कर्णौ पिधाय) न ख्स्लु भवती जानक। यतः।

**अश्रुतपूर्वाविनया पर्याप्तालंकृता च शीलेन।  
सा राघवस्य पत्नी पुनाति भुवनानि गङ्गेव॥ ३०॥**

(ततः प्रविश्य पटाक्षेपेण)

** राक्षसी—**

**श्रुत्वा रघुपतेः किंचिदनिष्टं [देव](# "‘मैथिली स्वयम्‌’ इति पाठः।") मैथिली।  
विधातुं सवेदुःखान्तं लतापाशेन वाञ्छति्॥३१॥**

** रावणः—** (सखेदम्‌) आः, किमेवमभिहितमनवसरे। राक्षसाः, रक्षत रक्षत जानकीम्‌।(इति मायामैथिलीं विसर्जयति।)

** अङ्गदः—** (सहर्षम्‌) परमार्थमैथिलीयेन तेजसा तिरस्कृतं मायामैथिलीमयमन्धकारम्।

––––––––––––––––––––––––––––––––––––––––––––––––––––––––––––––––––––––––––––––––––

(क) वत्स अङ्गद, मद्वचनैः प्रतिबोधय राघवम्‌—

एषामुपरि कस्मात्खिद्यसे राघव तं व्रज निजं नगरम्‌।  
दत्ताहं निजहृदयेन साक्षीकृत्य मदनमेतस्य॥

अपि च।

मयि रावणाङ्कपङ्कजविलासहंस्यामद्य रघुनाथः।  
राक्षमभटैर्भञ्जितरतं भूषयतु निजराज्यम्‌॥



** रावणः—**भो वलीमुख, किमपि वक्तुकामः।

** अङ्गदः—**

**न दोषः स्वल्पोऽपि प्रभवति तवाकृत्यकरणा-  
दपि क्रव्यादानां भवति परमं मण्डनमिव।  
अतः क्रव्यादेश त्वयि न परदारापहरणा-  
दनौचित्यं किंचित्त्दपि विषमाः क्षत्रियरुषः॥६२॥**

** रावणः—**(सक्रोधम्‌) आः पाप दुर्मुख, मौखर्यदर्शनेन राघवमर्धयसि न पुनर्निदर्शनेन।

** अङ्गदः—**किमपरमुदाह्रणं विरोकय।

**समं प्रतिज्ञया येन तीर्त्वा दुस्तरमर्णवम्‌।  
वनद्रुमाः सुवेलस्य भज्यन्ते त्वद्भुजा इव॥३३॥**

** रावणः—**अरे विचारमूढ,

**पारावतैः किमयमम्बुनिधिर्न तीर्णः  
क्रान्ताः कथं न कपिभिः क्व च नाम शैलाः।  
तद्वेद्मि दोर्बलसौ यदि शौर्यरेखा-  
माविष्करोति करवालकषोपलेऽद्य॥३४॥**

अपि चरे, रावणं न जानासि।

**आस्कन्धावधि कण्टपीठविपिने प्राक्चन्द्रहासासिना  
छेत्तुं प्रक्रमिते मयैव झटिति त्रुट्यच्छिरासंततौ।  
अस्मेरं गलिताश्रु गद्गदपदंभुग्नं च यद्येष्वभू-  
द्वक्रेष्वेकमपि स्वयं स भगवांस्तन्मे प्रमाणं शिवः॥३५॥**

** अङ्गदः—**

**किं राघवस्य दशकंधरचन्द्रहस-  
वंशेऽमवन्भुवनमीतिभिदः शरास्ते।  
लूनानि यैस्तवं शिरांसि पुनः प्ररोह-  
मेष्यन्ति मूढ नहि धूर्जटिर्वणीव॥३६॥**



** रावणः—** (सक्रोध चन्द्रहासमादाय) रे अपसरापसर मेऽग्रतः, कथाशेषं करिष्यामि।

** अङ्गदः—** (गन्तुमिच्छन्‌।)

**रे नक्तंचरराज मुञ्च सहसा देवीमिमां मेथिलीं  
मिथ्या कि निजपौरुषस्य नटनप्रागल्भ्यमभ्यस्यसि।  
एतां पश्यसि कि न किनरगणैरुद्गीतदोर्विक्रमां  
सेनां वानरभर्तुरुद्भटजस्तम्भाग्रभीमां पुरः॥३७॥**

अपि च।

**शिरोभिर्मा देवीः शिव इव न ते दास्यति पुनः  
प्रबन्धं पश्याब्धेः सरस इव केलाससुभ।  
हितं तु त्वां ब्रूमो मम जनकदो्र्दण्डविजये  
चल्त्कीर्तिस्तम्भ त्यज कमलबन्धोः कुलवधूम्‌॥३८॥**

किं च।

**आदौ येन सुबाहुमुख्यपिशिताहारैः समं ताडका  
नीता नाशमतश्च भमग्नवदनश्रीस्ते खसाकारि च।  
हत्वा येन वने भवद्भटवटून्बद्धोऽम्बुधिश्च क्षणा-  
त्कर्ता त्वन्निधनस्य सैष समरे भ्रान्तिस्तवाद्यापि का।॥३९॥**

अपि च।

**रे रे राक्षस मा स्म शंकरवरभ्रान्त्या विभाङ्क्षीर्तयं  
रुष्टो मूढ तदैव यन्मतिरभूत्सीतापहारे हरः।  
नो चेदिष्टकपालमण्डनभृताप्याखण्ड्य मुण्डावलीं  
भक्त्या ढौकितमीश्वरेण [किमहो](# "‘तव किम्’ इति पाठः।") प्रत्यार्पितं पाभृतम्‌ ॥४०॥**

अपि च। जानीमहे महेश्वरपरिचरणप्रसङ्गपरमार्थमपि भवतः। मिथ्याभिमानिन्‌

**आः पौलस्त्य किमेवमुत्पुलकितःस्वस्मै मुहुः श्लाघसे  
यत्तोषं गमितः स्वमौलिकमलैर्बालेन्दु्र्मौलिर्मया ।**



**प्राचीनं हि विरञ्चिपञ्चमशिरश्छेदापवादं स्मर  
न्देवोऽदत्त वरं तवापि कृपया कायव्रतं कुर्वतः॥४१॥**

श्रुणु रे दशवदन, वदनविवरविनिर्गतवाग्विभीषिकिया न विभीमो वयम्‌। (इत्यभिधाय निष्क्रान्तोऽद्ङ्गदः।)

(नेपथ्ये।)

**त्वयि त्रिभुवनाधीशे हन्ति वानरवाहिनी।  
सज्जो भव महावीर वीरत्वं क्व गतं तव॥४२॥**

** रावणः—** (सौत्सुक्यम्‌ )) अये, अस्मदनुजीविनो वध्यमाना भृशं बुम्बायन्ते।

(ततः प्रविशन्ति विक्षताङ्गा निशाचरभटाः॥)

** निशाचराः—**

**वानरैर्यदि वध्याः स्मस्त्वयि नाथेऽप्यसांप्रतम्‌।  
त्वमपि प्राणिते बुद्धिं शाश्वतीं मा कृथा वृथा॥४३॥**

**रावणः—** (सकोपं प्रहस्त त्वरितमाहू।)

**संनह्यतां सपदि राक्षसवीरसेना  
के नाम रामहतकस्य वनौकसोऽभी।  
जागर्ति यन्मम भुजे ननु चन्द्रहासः  
श्यामीकृतामरवधूमुखचन्द्रहासः॥४४॥**

(पुनर्विकट परिक्रमन्।) अरावणमरामं वा जगदद्य भविष्यति। (इति वदनिष्क्रान्तः।)

(ततः प्रविशतो हेमाङ्गदचित्राङ्गदौ गगनवीथीसंचारिणौ गन्धर्वौ।)

** हेमाङ्गदः—**सखे चित्राङ्गद,

**दिव्या स्त्रैभूर्मृवःस्वस्त्रितयडमरकोड्डामरैर्योधयित्वायोधयित्वा  
लूनोक्षिप्तैः शिरोभिर्दशभिरधिनमो दर्शितैकादशार्कः।  
काकुत्स्थेनावकीर्णोनिखविखशिखायोगपीठोपहूतो  
ब्रह्मास्रेणाधिशेते रजनिचरपतेर्विरशय्यां कबन्धः॥४५॥ \`**



** चित्राङ्गदः—**सखे, अनया गगनवीथ्या वहींः कालात्संचरावहे निर्भयमेवम्‌।

(नेपथ्ये कलकलः।)

**यद्वक्त्राणां दशानामिव दश ककुभः शासितं सृष्टिरासी-  
द्विंशत्यायश्च दोर्भिर्देशगुणितमिव प्राप्तवान्वीर्यवर्ष्म।  
लङ्केन्द्रः संजितेन्द्रः समरभुवि जवाज्जानकीवल्लभेन  
ज्योतिर्दीप्रैः क्षुरप्रैःस खलु विरचितो निर्विवन्धः कबन्धः॥४ ६॥**

** चारणः—**श्रृणु हेमाङ्गद, चित्राङ्गद, चित्रमिवावलोक्य।

**हेलाखण्डितचण्डहेमहरिणैर्वाणैः कुलं रक्षसां  
शेषीभूतपिभीषणं गुणनिधौ कृत्वापि रामे स्थिते।  
प्रत्युज्जीवितशङ्कया यमजितो लड्कापतेः कातरै-  
र्नो मुक्ताः कुसुमस्रजो न च सुरैरास्फालितो दुन्दुभिः॥४७॥**

** चित्राङ्गदः—**(सचमत्कार हेमाङ्गदं प्रति।) सखे हेमाङ्गद, ईदृगेवाद्भुतरसैकभाजनं भवानीपतिभक्तिभासुरः प्रबलप्रतापभरप्रणमितसकलसुरासुरो वीरवीरोत्तंसःखल्वयं नक्तंचरचक्रवर्ती । यः किल पुरा पुरारिपरिचर्यावसरे

**विभ्राणं दशवक्त्रतां क्रममिलत्पञ्चाननीपूजया  
यः सर्वे खमिव खमीश्वरमिति ज्ञात्वा मुखेः पञ्चभिः।  
शंभोरेव शिरःसु तं निजकरं व्यापारयन्वारितः  
पार्वत्याः कथमप्यहो न स दशग्रीवो गिरां गोचरः॥४८॥**

(कर्मप्राबल्यमीक्षमाणः। सखेदम्‌।) सखे हेमाङ्गद ‚पश्य पश्य।

**इह खलु विषमः पुरातनानां भवति हि जन्तुषु कर्मणां विपाकः।  
हरशिरसि शिरांसि यानि रेजुः शिव शिव तानि लुठन्ति गृध्रपादैः॥४९॥**

** हेमाङ्गदः—**सखे, नातिचित्रमेतत्‌। 'यतो धर्मस्ततो जयः इययं सत्य एव शास्त्रप्रवादः। अतोऽस्मिन्नर्थे शरीरादिभिः पुण्यापुण्यकारिणामायतिर्दर्शिता। अत्र रावण एवोदाहरणमापद्यते। तथाहि ।



**वपुर्मुख्यं वित्तं व्ययितमिह धर्माथमवनौ  
खलु स्फारीभूतं वलति विपरीतं नहि पुनः।  
वलि कुर्वञ्शंभोः पलभुजपतिः सत्रिभुवनां  
निरःश्रेणी लेभे ननु विगमयन्नुत्पलकृते॥९०॥**

(नेपथ्ये।)

**बाणैर्लाञ्छितकेतुयष्टिशिखरो मूर्छान्मत्सारथि-  
र्मासास्वादनलुव्धगृधविहगश्रेणीमिरासेवितः।  
रक्षोनाथकबन्धगाढपतनक्षण्णाक्षदण्डो हयै-  
र्हेषित्वा स्मृतमन्दुरास्थितिहृतैर्लङ्क रथो नीयते॥५१॥**

(पुनर्नेपथ्ये ।)

**सर्वा गीवोणवध्वो व्रजत निजगृहान्बद्धमाधोरण द्रा-  
क्स्वर्गेमस्तम्भमलनय सुरकरिणं यामिका यात देवाः।  
भूयो दिव्यद्रुमाणां मवतु ननु वने नन्दने संनिवेशो  
द्वारि क्षिप्तं यदैन्द्रे दशवदनशिरः किंकरैरङ्कितस्य॥५२॥**

अपि च।

**रणरसिकसुरस्त्रीमुक्तमन्दारदामा  
स्वयमयमवतीर्णो रक्ष्मणन्यस्त हस्तः।  
विरचितजयशब्दो बन्दिमिः स्यन्दनाङ्क  
द्दिनकरकुललक्ष्मीवल्लभो रामभद्रः॥९॥**

** रामः—**(पुष्पकाधिरूढोऽयोग्यामागच्छन्सीता प्रति लड्गारणभूमि दशेयन्‌।)

**अत्रासीत्फणिपाशवन्धनविधिः शक्त्या भवद्देवरे  
गाढं वक्षसि ताडिते हनुमता द्रोणाद्विरत्राइतः।  
दिव्येरिन्द्रजिदत् लक्ष्मणश्रेलोकान्तरं लम्मितः  
केनाप्यत्र मृगाक्षि राक्षसपते कत्ता च कण्ठाब्वी॥५॥**

**इति नवरसगीर्भिर्जानकीं प्रीणयन्वः  
पुलकितर्छरुताङ्गः पैतृकं प्राप्य धाम ।**



**सुखयतु कुलराज्यं पाल्यन्त्कपोरः  
प्रकटितवहुभद्रः सर्वदा राममद्रः॥९९॥**

**स्वनिर्मितं किचन गद्यपद्यवन्धं कियत्पाक्तनमक्तवीन्द्रैः।  
प्रोक्तं ग्रहीत्वा प्रविरच्यते स्म रसाट्यमेतत्सुभटेन नाट्यम्‌ ॥५६॥**




**इति सुमठकविप्रणीत दूतङ्गद नाम च्छायानाटकं समाप्तम्।**





**समाप्तोऽयं ग्रन्थः।**







![](../books_images/U-IMG-1722786911kictrcvyujggtfvhynu.png)





**दूताङ्गदस्थश्लोकानां सूची।**

|                                |                                 |
|--------------------------------|---------------------------------|
| अङ्के कृत्वोत्तमाङ्गं प्लवगवलय | बाणैर्लाञ्छितकेतुयष्टिशिखरो     |
| अज्ज वि ण कोवि दोसो            | बिभ्राण द्शवक्रता क्रममिल.      |
| अज्ञानादथवाधिपत्यरभसाद         | मनुष्यौ न मनुष्यौ तौ            |
| अत्रासीत्फणिपाशर्वन्धतविधि     | मयि रावणङ्कपङ्कजवलासह           |
| अश्रुतपूर्वाविनय पर्याप्ताल    | यदाखण्डलदर्पेन्दुराराहवो        |
| आः पौलस्य किमेवमुत्पुलकि       | यद्वक्त्राणां दशानामिव दश       |
| आदौ येन सुबाहुमुख्यपिशि.       | यावल्लाटशिखरं भ्रुकुटि          |
| आस्कन्धावधि कण्ठपीठविपिने      | रक्षोदुर्भिक्षमाधातुमवतीर्णो    |
| इति नवरसगीर्भीर्जानकीं प्री    | रणरसिकसुरघ्रीमुक्तमन्दार        |
| इम्मवर किस खिज्जसिराह          | राम| कि कुरुते                  |
| इह खलु विषमः पुरातनानां भव     | रे नक्तचरराज मुञ्च सहसा         |
| उद्योगिनं परुषसिंहमुपैति       | रे राक्षसाःकथयत क्व स           |
| एक तावदकृत्यमेतदतुल            | रे रे राक्षस मा स्म शकरवर       |
| एते ते मम बाहव सुरपते          | रे रे रावण रावणा| कति बाहु      |
| किं राघवस्य दशकवरचन्द्र        | वपुर्मुख्य वित्तं व्ययितमिह     |
| किं प्राकारविहारतोरणवर्ती      | वानरैर्यदि वध्याःस्मस्त्वयि     |
| जम्भारातीभकुम्भस्थलदलन         | विलसिदसरोसवानरवरूहिणी           |
| तं जेब्ब अज्ज वि गले गरल       | शम्भो कोदण्डभङ्गादवि            |
| तस्य रामस्य दूतोऽहं येन        | शिरोभिर्मा देवी| शिव इव न       |
| तारापतौ वानरराजलक्ष्मी        | श्रुत्वा रघुपतेः किञ्चिदनिष्टं  |
| तीर्णोऽर्णवः कवलितेव           | स एष जगदास्कन्दकौतुकी           |
| त्वयि प्रिभुवनाधीशे हन्ति      | संधो वा विग्रहे वापि मयि        |
| स्वस्त्रितयडमर                 | संनह्यतां सपदि रक्षसवीर         |
| न दोषः स्वल्पोऽपि प्रभवति      | समं प्रतिज्ञया येन तीर्त्वा     |
| पायात्स वः कुमुदकुन्द,         | सर्वा गीर्वाणवध्वो व्रजत निजगृ  |
| पारावतैः किमयमम्बु             | सावज्ञमिव संपश्यन्कपिवीर        |
| पितर्युपरते यस्तु नोद्वहे      | स्वनिर्मित किंचन गद्यपद्यदबन्धं |
| पिता ते यद्वाली वलनि           | हेलाखण्डितचण्डहेमहरिणैर्बा      |












\]
