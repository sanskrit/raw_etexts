+++
TITLE = "दशरूपकम्"
DOMAIN = "साहित्यम्"
SUB-DOMAIN = "अलङ्कारशास्त्रम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-2654"
url = "https://www.ebharatisampat.in/read_chapter.php?bookid=ODg5NzgzNzIwNDc3NDUy"
title = "दशरूपकम्"

+++
[[दशरूपकम्	Source: [EB](https://www.ebharatisampat.in/read_chapter.php?bookid=ODg5NzgzNzIwNDc3NDUy)]]

\[

धनञ्जय दशरुपक परिच्छेद १ तः ४





दशरूपकं ।



\[

परिच्छेद १\]



नमस्तस्मै गणेशाय यत्कण्ठः पुष्करायते ।

मदाभेगघनध्वानो नीलकण्ठस्य ताण्द्.अवे । । १.१ । ।



दशरूपानुकारेण माद्यन्ति भावकः ।

नमः सर्वविदे तस्मै विष्णवे भरताय च । । १.२ । ।



कस्यचिदेव कदाचिद्दयया विषयं सरस्वती विदुषः ।

घटयति कमपि तमन्यो जजति जनो येन वैदग्धीं । । १.३ । ।



उद्धृत्योद्धृत्य सारं यमखिलनिगमान्नाट्यवेदं विरिञ्चिश्

चक्रे यस्य प्रयोगं मुनिरपि भरतस्ताण्डवं नीलकण्ठः ।

शर्वाणी लास्यमस्य प्रतिपदमपरं लक्ष्म कः कर्तुमीष्टे

नाट्यानां किन्तु किञ्चित्प्रगुणरचनया लक्षणं सङ्क्षिपामि । । १.४ । ।



व्याकीर्णे मन्दबुद्धीनां जायते मतिविभ्रमः ।

तस्यार्थस्तत्पदैस्तेन सङ्क्षिप्य क्रियतेऽञ्जसा । । १.५ । ।



आनन्दनिस्यन्दिषु रूपकेषु

व्युत्पत्तिमात्रं फलमल्पबुद्धिः ।

योऽपीतिहासादिवदाह साधुस्

तस्मै नमः स्वादुपराङ्मुखाय । । १.६ । ।



अवस्थानुकृतिर्नाट्यं रूपं दृश्यतयोच्यते ।

रूपकं तत्समारोपाद्दशधैव रसाश्रयं । । १.७ । ।



नाटकं सप्रकरणं भाणः प्रहसनं डिमः ।

व्यायोगसमवकारौ वीथ्यङ्केहामृगा इति । । १.८ । ।



अन्यद भावाश्रयं नृत्यं नृत्तं ताललयाश्रयं ।

आद्यं पदार्थाभिनयो मार्गो देशो तथा परं । । १.९ । ।



मधुरोद्धतभेदेन तद्द्वयं द्विविधं पुनः ।

लास्यताण्डवरूपेण नाटकाद्युपकारकं । । १.१० । ।



वस्तु नेता रसस्तेषां भेदको वस्तु च द्विधा ।

तत्राधिकारिकं मुख्यमङ्गं प्रासङ्गिकं विदुः । । १.११ । ।



अधिकारः फलस्वाम्यमधिकारो च तत्प्रभुः ।

तन्निरवर्त्यमभिव्यापि वृत्तं स्यादाधिकारिकं । । १.१२ । ।



प्रासङ्गिकं परार्थस्य स्वार्थो यस्य प्रसङ्गतः ।

सानुबन्धं पताकाख्यं प्रकरी च प्रदेशभाक् । । १.१३ । ।



प्रासङ्गिकं परार्थस्य स्वार्थो यस्य प्रसङ्गतः ।

सानुबन्धं तुल्यसंविधानविशेषणं । । १.१४ । ।



प्रख्यातोत्पाद्यमिश्रत्वभेदात्त्रेधापि तत्त्रिधा ।

प्रख्यातमितिहासादेरुत्पाद्यं कविकल्पितं ।

मिश्रं च सङ्करात्ताभ्यां दिव्यनर्त्यादिभेदतः । । १.१५ । ।



कार्यं त्रिवर्गस्तत्शुद्धमेकानेकानुबन्धि च ।

स्वल्पोद्दिष्टस्तु तद्धेतुर्बीजं विस्तार्यनेकधा ।

अवान्तरार्थविच्छेदे बिन्दुरच्छेदकारणं । । १.१६ । ।



बीजबिन्दुपताकाख्यप्रकरोकार्यलक्षणाः ।

अर्थप्रकृतयः पञ्च ता एताः परिकीर्तिताः । । १.१७ । ।



अवस्थाः पञ्च कार्यस्य प्रारब्धस्य फलार्थिभिः ।

आरम्भयत्नप्राप्त्याशानियताप्तिफलागमाः । । १.१८ । ।



औत्सुक्यमात्रमारम्भः फललाभाय भूयसे ।

प्रयत्नस्तु तदप्राप्तौ व्यापारोऽतित्वरान्वितः । । १.१९ । ।



उपायापायशङ्काभ्यां प्राप्त्याशा प्राप्तिसम्भवः ।

अपायाभावतः प्राप्तिर्नियताप्तिः सुनिश्चिता ।

समग्रफलसम्पत्तिः फलयोगो यथोदितः । । १.२० । ।



अर्थप्रकृतयः पञ्च पञ्चावस्थासमन्विताः ।

यथासङ्ख्येन जायन्ते मुखाद्याः पञ्च सन्धयः । । १.२१ । ।



अन्तरैकार्थसम्बन्धः सन्धिरेकान्वये सति ।

मुखप्रतिमुखे गर्भः सावमर्शोपसंहृतिः । । १.२२ । ।



मुखं बीजसमुत्पत्तिर्नानार्थरससम्भवा ।

अङ्गानि द्वादशैतस्य बीजारम्भसमन्वयाथ् । । १.२३ । ।



उपक्षेपः परिकरः परिन्यासो विलोभनं ।

युक्तिः प्राप्तिः समाधानं विधानं परिभावना ।

उद्भेदभेदकरणान्यन्वर्थान्यथ लक्षणं । । १.२४ । ।



बीजन्याससुपक्षेपः तद्बाहुल्यं परिक्रिया ।

तन्न्निष्पत्तिः परिन्यासो गुणाख्यानाद्विलोभनं । । १.२५ । ।



सम्प्रधारणमर्थानां युक्तिः प्राप्तिः सुखागमः ।

बीजागमः समाधानं विधानं सुखदुःखकृथ् । । १.२६ । ।



परिभावोद्भुतावेश उद्भेदो गूढभेदनं ।

करणं प्रकृतारम्भो भेदः प्रोत्साहना मता । । १.२७ । ।



लक्ष्यालक्ष्य इवोद्भेदस्तस्य प्रतिमुखं भवेथ् ।

बिन्दुप्रयत्नानुगमादङ्गान्यस्य त्रयोदश । । १.२८ । ।



विलासः परिसर्पश्च विधूतं शमनर्मणो ।

नर्मद्युतिः प्रगयणं निरोधः पर्युपासनं । । १.२९ । ।



वज्रं पुष्पमुपन्याप्तो वर्ण संहार इत्यपि ।

रत्यर्थेहा विलासः स्याद्दृष्टनष्टानुसर्पणं ।

परिसर्पा विधूतं स्यादरतिस्तच्छमः शमः । । १.३० । ।



परिहासवत्तो नर्म धृतिस्तज्जा द्युतिर्मता ।

उत्तरा वाक्प्रगयणं हितरोधो निरोधनं । । १.३१ । ।



पर्युपास्तिरनुनयः पुष्पं वाक्यं विशेषवथ् ।

उपन्यासस्तु सोपायं वज्रं प्रत्यक्षनिष्ठुरं ।

चातुर्वर्णोपगमनं वर्णसंहार इष्यते । । १.३२ । ।



गर्भस्तु दृष्टनष्टस्य बीजस्यान्वेषणं मुहुः ।

द्वादशाङ्गः पताका स्यान्न वा स्यात्प्राप्तिसम्भवः । । १.३३ । ।



अभूताहरणं मार्गा रूपोदाहरणे क्रमः ।

सङ्गहश्चानुमानं च तोटकाधिवले तथा । । १.३४ । ।



उद्वेगसम्भ्रमाक्षेपा लक्षणं च प्रणीयते ।

अभूताहरणं छद्म मार्गस्तत्त्वार्थकीर्तनं । । १.३५ । ।



रूपं वितर्कवद्वाक्यं सोत्कर्षं स्यादुदाहृतिः ।

क्रमः सञ्चिन्त्यमानाप्तिर्भावज्ञानमथापरे । । १.३६ । ।



सङ्ग्रहः सामदानोक्तिरभ्यूहो लिङ्गतोऽनुमा ।

अधिवलमभिसन्धिः संरब्धं तोटकं वचः । । १.३७ । ।



उद्वेगोऽरिछ(?)

ता भीतिः शङ्कात्रासौ च सम्भ्रमः ।

गर्भबीजसमुद्भेदादाक्षेपः परिकीर्तितः । । १.३८ । ।



क्रोधेनावमृशेद्यत्र व्यसनाद्या विलोभनाथ् ।

गर्भनिर्भिन्नबीजार्थः सोऽवमर्शोऽङ्गसङ्गहः । । १.३९ । ।



तत्रापवादसम्फेटौ विद्रवद्रवशक्तयः ।

द्युतिः प्रसङ्गश्छलनं व्यवसायो विरोधनं ।

प्रयोचना विचलनमादानं च तर्योदश । । १.४० । ।



दोषप्रख्यापवादः स्यात्सम्फेटो रोषभाषणं ।

विद्रवो वधबन्धादिर्द्रवो गुरुतिरस्कृतिः । । १.४१ । ।



विरोधशमनं शक्तिस्तर्जनोद्वेजने द्युतिः ।

गुरुकीर्तनं प्रसङ्गश्छलनं चावमाननं । । १.४२ । ।



व्यवसायः खशक्त्युक्तिः संरब्धानां विरोधनं ।

सिद्धामन्त्रणतो भाविदर्शिका स्यात्प्रयोचना ।

विकत्थना विचलनं आदानं कार्यसङ्ग्रहः । । १.४३ । ।



बीजवन्तो मुखाद्यर्था विप्रकीर्णा यथायथं ।

ऐकार्थ्यमुपनीयन्ते यत्र निर्वहणं हि तथ् । । १.४४ । ।



सन्धिर्विबोधो ग्रथनं निर्णयः परिभाषणं ।

प्रसादानन्दसमयाः कृतिभाषोपगूहनाः ।

पूर्वभावोपसंहारौ प्रशस्तिश्च चतुर्दश । । १.४५ । ।



सन्धिर्बीजोपगमनं विबोधः कार्यमार्गणं ।

ग्रथनं तदुपक्षेपोऽनुभूताख्या तु निर्णयः । । १.४६ । ।



परिभाषा मिथो जल्पः प्रसादः पर्युपासनं ।

आनन्दो वाञ्छितावाप्तिः समयो दुःखनिर्गमः । । १.४७ । ।



कृतिर्लब्धार्थशमनं मानाद्याप्तिश्च भाषणं ।

कार्यदृष्ट्यद्भुतप्राप्तो पूर्वभावोपगूहने ।

वराप्तिः काव्यसंहारः प्रशस्तिः शुभशंसनं । । १.४८ । ।



इष्टस्यार्थस्य रचना गोप्यगुप्तिः प्रकाशनं ।

रागः प्रयोगस्याश्चर्यं वृत्तान्तस्यानुपक्षयः । । १.४९ । ।



द्वेधा विभागः कर्तव्यः सर्वस्यापोह वस्तुनः ।

सूच्यमेव भवेत्किञ्चिद्दृश्यश्रव्यमथापरं । । १.५० । ।



नीरसोऽनुचितस्तत्र संसूच्यो वस्तुविस्तरः ।

दृश्यस्तु मधुरोदात्तरसभावनिरन्तरः । । १.५१ । ।



अर्थोपक्षेपकैः सूच्यं पञ्चभिः प्रतिपादयेथ् ।

विष्कम्भचूलिकाङ्गास्याङ्कावतारप्रवेशकैः । । १.५२ । ।



वृत्तवर्तिष्यमाणानां कथांशानां निदर्शकः ।

सङ्क्षेपार्थस्तु विष्कम्भो मध्यपात्रप्रयोजितः ।

एकानेककृतः शुद्धः सङ्कीर्णो नीचमध्यमैः । । १.५३ । ।



तद्वदेवानुदात्तोक्त्या नीचपात्रप्रयोजितः ।

प्रवेशोऽङ्कद्वयस्यान्तः शेषार्थस्योपसूचकः । । १.५४ । ।



अन्तर्यवनिकासंस्थैश्चूलिकार्थस्य सूचना ।

अङ्कान्तपात्रैरङ्कास्यं छिन्नाङ्कस्यार्थसूचनाथ् । । १.५५ । ।



अङ्कावतारस्त्वङ्कान्ते पातोऽङ्कस्याविभागतः ।

एभिः संसूचयेत्सूच्यं दृश्यमङ्कैः प्रदर्शयेथ् । । १.५६ । ।



नाट्यधर्ममपेक्ष्यैतत्पुनर्वस्तु त्रिधेष्यते ।

सर्वेषां नियतस्यैव श्राव्यमश्राव्यमेव च । । १.५७ । ।



सर्वश्राव्यं प्रकाशं स्यादश्राव्यं स्वगतं मतं ।

द्विधान्यन्नाट्यधर्माख्यं जनान्तमपवारितं । । १.५८ । ।



त्रिपताकाकरेणान्यानपवार्यान्तरा कथां ।

अन्योन्यामन्त्रणं यत्स्याज्जनान्ते तज्जनान्तिकं ।

रहस्यं कथ्यतेऽन्यस्य परावृत्त्यापवारितं । । १.५९ । ।



किं ब्रवीष्येवमित्यादि विना पात्रं ब्रवीति यथ् ।

श्रुत्वेवानक्तमप्येकस्तत्स्यादाकाशमापितं । । १.६० । ।



इत्याद्यशेषमिह वस्तुविभेदजातं

रामायणादि च विभाव्य बृहत्कथां च ।

आसूत्रयेत्तदनु नेतृरसानुगुण्याच्

चित्रां कथामुचितचारुवचःप्रपञ्चैः । । १.६१ । ।





\*\*\*\*\*\*















\[

परिच्छेद २\]





नेता विनीतो मधुरस्त्यागी दक्षः प्रियग्वदः ।

रक्तलोकः शुचिर्वाङ्मी रूढवंशः स्थिरो युवा । । २.१ । ।



बुद्ध्युत्साहस्मृतिप्रज्ञाकलामानसमन्वितः ।

शूरो दृढश्च तेजस्वी शास्त्रचक्षुश्च धार्मिकः ।

भेदैश्चतुर्धा ललितशान्तोदात्तोद्धतैरयं । । २.२ । ।



निश्चिन्तो धीरललितः कलासक्तः सुखी मृदुः ।

सामान्यगु.अयुक्तस्तु धीरशान्तो द्विजादिकः । । २.३ । ।



महासत्त्वोऽतिगम्भीरः क्षमावानविकत्थनः ।

स्थिरो निगूढाहङ्कारो धीरोदात्तो दृढव्रतः । । २.४ । ।



दर्पमात्सर्यभूयिष्ठो मायाछद्मपरायणः ।

धीरोद्धतस्त्वहङ्कारो चलश्चण्डो विकत्त्थनः । । २.५ । ।



स दक्षिणः शठो धृष्टः पूर्वां प्रत्यन्यया हृतः ।

दक्षिणोऽस्यां सहृदयः गूढविप्रियकृत्शठः ।

व्यक्ताङ्गवैकृतो धृष्टोऽनुकूलस्त्वेकनायिकः । । २.६ । ।



पताकानायकस्त्वन्यः पीठमर्दो विचक्षणः ।

तस्यैवानुचरो भक्तः किञ्चिदूनश्च तद्गुणैः । । २.७ । ।



एकविद्यो विटश्चान्यो हास्यकृच्च विदूषकः ।

लुब्धो धीरोद्धतस्तब्धः(?)

पापकृद्व्यसनी रिपुः । । २.८ । ।



शोभा विलासो माधुर्यं गाम्भीर्यं धैर्यतेजसी ।

ललितौदार्यमित्यष्टौ सत्त्वजाः पौरुषा गुणाः । । २.९ । ।



नीचे धृणाधिके स्पर्धा शोभायां शौर्यदक्षते ।

गतिः सधैर्या दृष्टिश्च विलासे सम्मितं वचः । । २.१० । ।



श्लक्ष्णो विकारो माधुर्यं सङ्क्षोभे सुमहत्यपि ।

गाम्भीर्यं यत्प्रभावेन विकारो नोपलक्ष्यते । । २.११ । ।



व्यवसायादचलनं स्थैर्यं विघ्नकुलादपि ।

अधिक्षेपाद्यसहनं तेजः प्राणात्ययेष्वपि । । २.१२ । ।



शृङ्गाराकारचेष्टात्वं सहजं ललितं मृदु ।

प्रियोक्त्याजीविताद्दानमौदार्यं सदुपग्रहः । । २.१३ । ।



स्वान्या साधारणस्त्रीति तद्गुणा नायिका त्रिधा ।

मुग्धा मध्या प्रगल्भेति स्वीया शीलार्जवादियुक् । । २.१४ । ।

मुग्धा नववयःकामा रतौ वामा मृदुः क्रुधि ।

मध्योद्यद्यावनानङ्गा मोहान्तसुरतक्षमा । । २.१५ । ।



धीरा सोत्प्रासवक्रोक्त्या मध्या साश्रु कृतागमं ।

खेदयेद्दयितं कोपादधीरा परुषाक्षरं । । २.१६ । ।



यौवनान्धा स्मरोन्मत्ता प्रगल्भा दयिताङ्गके ।

विलीयमानेवानन्दाद्रतारम्भेऽप्यचेतना । । २.१७ । ।



सावहित्थादरोदास्ते रतौ धीरेतरा क्रुधा ।

सन्तर्ज्य ताडयेन्मध्या मध्याधीरेव तं वदेथ् ।

द्वेधा ज्येष्ठा कनिष्टा चेत्यमुग्धा द्वादशोदिताः । । २.१८ । ।



अन्यस्त्री कन्यकोढा च नान्योढाङ्गिरसे क्वचिथ् ।

कन्यानुरागमिच्छातः कुर्यादङ्गाङ्गिसंश्रयं । । २.१९ । ।



साधारणस्त्री गणिका कलाप्रागल्भ्यधौर्त्ययुक् ।

छन्नकामसुखार्थाज्ञस्वतन्त्राहंयुपण्डकान् । । २.२० । ।



रक्तेव रञ्जयेदाढ्यान्निःस्वान्मात्रा विवासयेथ् ।

रक्तैव त्वप्रहसने नैषा दिव्यनृपाश्रये । । २.२१ । ।



आसामष्टाववस्थाः स्युः स्वाधीनपतिकादिकाः ।

आसन्नायत्तरमणा हृष्टा स्वाधीनभर्तृका । । २.२२ । ।



मुदा वासकसज्जा स्वं मण्डयत्येष्यति प्रिये ।

चिरयत्यव्यलीके तु विरहोत्कण्ठितोन्मनाः । । २.२३ । ।



ज्ञातेऽन्यासङ्गविवृते खण्ड्तेर्ष्याकषायिता ।

कलहान्तरितामर्षाद्विधूतेऽनुशयार्तियुक् । । २.२४ । ।



विप्रलब्धोक्तसमयमप्राप्तेऽतिविमानिता ।

दूरदेशाब्तरस्थे तु कार्यतः प्रोषितप्रिया ।

कामार्ताभिसरेत्कान्तं सारयेद्वाभिसारिका । । २.२५ । ।



चिन्तानिःश्वासखेदाश्रुवैवर्ण्यग्लान्यभूषणैः ।

युक्ताः षडन्त्या द्वे चाद्ये क्रोडौज्ज्वल्यप्रहर्षितैः । । २.२६ । ।



दूत्यो दासी सखी कारूर्धात्रेयी प्रतिवेशिका ।

लिङ्गिनी शिल्पिनी स्वं च नेतृमित्रगुणान्विताः । । २.२७ । ।



यौवने सत्त्वजाः स्त्रीणामलङ्कारास्तु विंशतिः ।

भावो हावश्च हेला च त्रयस्तत्र शरीरजाः । । २.२८ । ।



शोभा कान्तिश्च दीप्तिश्च माधुर्यं च प्रगल्भता ।

औदार्यं धैर्यमित्येते सप्त भावा अयत्नजाः । । २.२९ । ।



लीला विलासो विच्छित्तिर्विभ्रमः किलकिञ्चितं ।

मोट्टायितं कुट्टमितं बिब्बोको ललितं तथा ।

विहृतं चेति विज्ञेया दश भावाः स्वभावजाः । । २.३० । ।



निर्विकारात्मकात्सत्त्वाद्भावस्तत्राद्यविक्रिया ।

हेवाकसस्तु शृङ्गारो हावोऽक्षिभ्रूविकारकृथ् । । २.३१ । ।



स एव हेला सुव्यक्तशृङ्गाररससूचिका ।

रूपोपभोगतारुण्यैः शोभाङ्गानां विभूषणं । । २.३२ । ।



मन्मथावापितच्छाया सैव कान्तिरिति स्मृता ।

अनुलबणत्वं माधुर्यं दीप्तिः कान्तेस्तु विस्तरः । । २.३३ । ।



निःसाध्वसत्वं प्रागल्भ्यं औदार्यं प्रश्रयः सदा ।

चापलाविहता धैर्यं चिद्वृत्तिरविकत्थना । । २.३४ । ।



प्रियानुकरणं लीला मधुराङ्गविचेष्टितैः ।

तात्कालिको विशेषस्तु विलासोऽङ्गक्रियादिषु । । २.३५ । ।



आकल्परचनाल्पापि विच्छित्तिः कान्तिपोप(?)

कृथ् ।

विभ्रमस्त्वरया काले भूषास्थानविपर्ययः । । २.३६ । ।



क्रोधाश्रुहर्षभीत्यादेः सङ्करः किलकिञ्चितं ।

मोट्टायितं तु तद्भावभावनेष्टकथादिषु । । २.३७ । ।



सानन्दान्तः कुट्टमितं कुप्येत्केशाधरग्रहे ।

गर्वाभिमानादिष्टेऽपि बिब्बोकोऽनादरक्रिया । । २.३८ । ।



सुकुमाराङ्गविन्यासो मसृणो ललितं भवेथ् ।

प्राप्तकालं न यद्ब्रूयाद्व्रीडया विहृतं हि तथ् । । २.३९ । ।



मन्त्री स्वं वोभयं वापि सखा तस्यार्थचिन्तने ।

मन्त्रिणा ललितः शेषाः मन्त्रिस्वायत्तसिद्धयः । । २.४० । ।



ऋत्विक्पुरोहितौ धर्मे तपस्विब्रह्मवादिनः ।

सुहृत्कुमाराटविका दण्डे सामन्तसैनिकाः । । २.४१ । ।



अन्तःपुरे वर्षवराः किराता मूकवामनाः ।

म्लेच्छाभीरशकाराद्याः स्वस्वकार्योपयोगिनः । । २.४२ । ।



ज्येष्ठमध्याधमत्वेन सर्वेषां च त्रिरूपता ।

तारतम्याद्यथोक्तानां गुणानां चोत्तमादिता ।

एवं नाट्ये विधातव्यो नायकः सपरिच्छदः । । २.४३ । ।



तद्व्यापारात्मिका वृत्तिश्चतुर्धा तत्र कैशिकी ।

गतिनृत्यविलासाद्यैर्मृदुः शृङ्गारचेष्टितैः ।

नर्मतैस्फिञ्जतत्स्फोटतद्गैभैश्चतुरङ्गिका । । २.४४ । ।



वैदग्ध्यक्रीडितं नर्म प्रियोपच्छन्दनात्मकं ।

हास्येनैव सशृङ्गारभयेन विहितं त्रिधा । । २.४५ । ।



आत्मोपक्षेपसम्भोगमानैः शृङ्गार्यपि त्रिधा ।

शुद्धमङ्गं भयं द्वेधा वाग्वेषचेष्टितैः ।

सर्वं सहास्यमित्येवं नर्मास्टादशधोदितं । । २.४६ । ।



नर्मस्फिञ्जः सुखारम्भो भयान्तो नवसङ्गमे ।

नर्मस्फोटस्तु भावानां सूचितोऽल्परसो लवैः । । २.४७ । ।



छन्ननेत्रप्रतीचारो नर्मगर्भोऽर्थहेतवे ।

अङ्गैः सहास्यनिर्हास्यैरेभिरेषात्र कैशिकी । । २.४८ । ।



विशोका सात्त्वती सत्त्वशौर्यत्यागदयाजवैः ।

संलापोत्थापकावस्यां साङ्घात्यः परिवर्तकः । । २.४९ । ।



संलापको गभीरोक्तिर्नानाभावरसा मिथः ।

उत्थापकस्तु यत्रादौ युद्धायोत्थापयेत्परं । । २.५० । ।



मन्त्रार्थदैवशक्त्यादेः साङ्घात्यः सङ्घभेदनं ।

प्रारब्धोत्थानकार्यान्यकरणात्परिवर्तकः । । २.५१ । ।



एभिरङ्गैश्चतुर्धेयं सात्त्वत्यारभटी पुनः ।

मायेन्द्रजालसङ्ग्रामक्रोधोद्भ्रान्तादिचेष्टितैः ।

सङ्क्षिप्तिका स्यात्सम्फेटो वस्तूत्थानावपातने । । २.५२ । ।



सङ्क्षिप्तवस्तुरचना सङ्क्षिप्तिः शिल्पयोगतः ।

पूर्वनेतृनिवृत्त्यान्ये नेत्रन्तरपरिग्रहः । । २.५३ । ।



सम्फेटस्तु समाघातः क्रुद्धसंरब्धयोर्द्वयोः ।

मायाद्युत्थापितं वस्तु वस्तूत्थापनमिष्यते ।

अवपातस्तु निष्क्रामप्रवेशत्रासविद्रवैः । । २.५४ । ।



एभिरङ्गैश्चतुर्धेयं नार्थवृत्तिरतः परा ।

चतुर्थी भारती सापि वाच्या नाटकलक्षणे । । २.५५ । ।



कैशिकीं सात्त्वतीं चार्थवृत्तिमारभटीमिति ।

पठन्तः पञ्चमीं वृत्तिमौद्भटाः प्रतिजानते । । २.५६ । ।



शृङ्गारे कौशिकी वीरे सात्त्वत्यारभटी पुनः ।

रसे रौद्रे च बीभत्से वृत्तिः सर्वत्र भारती । । २.५७ । ।



देशभाषाक्रियावेषलक्षणाः स्युः प्रवृत्तयः ।

लोकादेवावगम्यैता यथौचित्यं प्रयोजयेथ् । । २.५८ । ।



पाद्यं तु संस्कृतं न्é

णामनीचानां कृतात्मनां ।

लिङ्गिनीनां महादेव्या मन्त्रिजावेश्ययोः क्वचिथ् । । २.५९ । ।



स्त्रीणां तु प्राकृतं प्रायः शूरसेन्यधमेषु च ।

पिशाचात्यन्तनीचादौ पैशाचं मागधं तथा । । २.६० । ।



यद्देशं नीचपात्रं यत्तद्देशं तस्य भाषितं ।

कार्यतश्चोत्तमादीनां कार्यो भाषाव्यतिक्रमः । । २.६१ । ।



भगवन्तो वरैर्वाच्या विद्वद्देवर्षिलिङ्गिनः ।

विप्रामात्याग्रजाश्चार्या नटीसूत्रमृतौ मिथः । । २.६२ । ।



रथी सूतेन चायुष्मान्पूज्यैः शिष्यात्मजानुजाः ।

वत्सेति तातः पूज्योऽपि सुगृहीताभिधस्तु तैः । । २.६३ । ।



भावोऽनुगेन सूत्री च मार्षेत्येतेन सोऽपि च ।

देवः स्वामीति नृपतिर्भृत्यैर्भट्टेति चाधमैः । । २.६४ । ।



आमन्त्रणीयाः पतिवज्ज्येष्ठमध्याधमैः स्त्रियः ।

समा हलेति प्रष्या च हञ्जे वेश्याज्जुका तथा । । २.६५ । ।



कुट्टिन्यम्वेत्यनुगतैः पूज्या वा जरती जनैः ।

विदूषकेण भवती राज्ञी चेटीति शब्द्यते । । २.६६ । ।



चेष्टागुणोदाहृतिसत्त्वभावान्

अशेषतो नेतृदशाविभिन्नान् ।

को वक्तुमीशो भरतो न यो वा

यो वा न देवः शशिखण्डमौलिः । । २.६७ । ।





\*\*\*\*\*\*













\[

परिच्छेद ३\]





प्रकृतित्वादथान्येषां भूयोरसपरिग्रहाथ् ।

सम्पूर्णलक्षणत्वाच्च पूर्वं नाटकमुच्यते । । ३.१ । ।



पूर्वरङ्गं विधायादौ सूत्रधारे विनिर्गते ।

प्रविश्य तद्वदपरः काव्यमास्थापयेन्नटः । । ३.२ । ।



दिव्यमर्त्ये स तद्रूपो मिश्रमन्यतरस्तयोः ।

सूचयेद्वस्तु बीजं वा मुखं पात्रमथापि वा । । ३.३ । ।



रङ्गं प्रसाद्य मधुरैः श्लोकैः काव्यार्थसूचकैः ।

ऋतुं कञ्चिदुपादाय भारतीं वृत्तिमाश्रयेथ् । । ३.४ । ।



भारती संस्कृतप्रायो वाग्व्यापारो नटाश्रयः ।

भेदैः प्ररोचनायुक्तैर्वीर्थीप्रहसनामुखैः । । ३.५ । ।



उन्मुखीकरणं तत्र प्रशंसातः प्ररोचना ।

वीथी प्रहसनं चापि स्वप्रसङ्गेऽभिधास्यते ।

वीथ्यङ्गाव्यामुखाङ्गत्वादुच्यन्तेऽत्रैव तत्पुनः । । ३.६ । ।



सूत्रधारो नटीं ब्रूते मार्षं वाथ विदूषकं ।

स्वकार्यं प्रस्तुताक्षेपि चित्रोक्त्या यत्तदामुखं । । ३.७ । ।



प्रस्तावना वा तत्र स्युः कथाद्घातः प्रवृत्तकं ।

प्रयोगातिशयश्चाथ वीथ्यङ्गानि त्रयोदश । । ३.८ । ।



स्वेतिवृत्तसमं वाक्यमर्थं वा यत्र सूत्रिणः ।

गृहीत्वा प्रविशेत्पात्रं कथोद्घातो द्विधैव सः । । ३.९ । ।



कालसाम्यसमाक्षिप्तप्रवेशः स्यात्प्रवृत्तकं ।

एषोऽयमित्युपक्षेपात्सूत्रधारप्रयोगतः ।

पात्रप्रवेशो यत्रैष प्रयोगातिशयो मतः । । ३.१० । ।



उद्घात्यकावलगिते प्रपञ्चत्रिगते छलं ।

वाक्केल्यधिवले गण्डमवस्यन्दितनालिके ।

असत्प्रलापव्याहारमृदवानि त्रयोदश । । ३.११ । ।



गूढार्थपदपर्यायमाला प्रश्नोत्तरस्य वा ।

यत्रान्योन्यं समालापो द्वेधोद्घात्यं तदुच्यते । । ३.१२ । ।



यत्रैकत्र समावेशात्कार्यमन्यत्प्रसाध्यते ।

प्रस्तुतेऽन्यत्र वान्यत्स्यात्त(?)

चावलगितं द्विधा । । ३.१३ । ।



असद्भूतमिथःस्तोत्रं प्रपञ्चो हास्यकृन्मतः ।

श्रुतिसाम्यादनेकार्थयोजनं त्रिगतं त्विह ।

नटादित्रितयालापः पूर्वरङ्गे तदिष्यते । । ३.१४ । ।



प्रियाभैरप्रियैर्वाक्यैर्विलोभ्य छलना छलं ।

विनिवृत्त्यास्य वाक्केली द्विस्त्रिः प्रत्युक्तितोऽपि वा । । ३.१५ । ।



अन्योन्यवाक्याधिक्योक्तिः स्पर्धयाधिवलं भवेथ् ।

गण्डः प्रस्तुतसम्बन्धिभिन्नार्थं सहसोदितं । । ३.१६ । ।



रसोक्तस्यान्यथा व्याख्या यत्रावस्यन्दित हि तथ् ।

सोपहासा निगूढार्था नालिकैव प्रहेलिका । । ३.१७ । ।



असम्बद्धकथाप्रायोऽसत्प्रलापो यथोत्तरः ।

अन्यार्थमेव व्याहारो हास्यलास्यकरं वचः ।

दोषा गुणा गुणा दोषा यत्र स्युर्मृदवं हि तथ् । । ३.१८ । ।



एषामन्यतमेनार्थं पात्रं चाक्षिप्य सूत्रभृथ् ।

प्रस्तावनान्ते निर्गच्छेत्ततो वस्तु प्रपञ्चयेथ् । । ३.१९ । ।



अभिगम्यगुणैर्युक्तो धीरोदात्तः प्रतापवान् ।

कीर्तिकामो महोत्साहस्त्रय्यास्त्राता महीपतिः । । ३.२० । ।



प्रख्यातवंशो राजर्षिर्दिव्यो वा यत्र नायकः ।

तत्प्रख्यातं विधातव्यं वृत्तमत्राधिकारिकं । । ३.२१ । ।



यत्तत्रानुचितं किञ्चिन्नायकस्य रसस्य वा ।

विरुद्धं तत्परित्याज्यमन्यथा वा प्रकल्पयेथ् । । ३.२२ । ।



आद्यन्तमेवं निश्चित्य पञ्चधा तद्विभज्य च ।

खण्डशः सन्धिसञ्ज्ञांश्च विभागानपि खण्डयेथ् । । ३.२३ । ।



चतुःषष्टिस्तु तानि स्युरङ्गानीत्यपरं तथा ।

पताकावृत्तमप्यूनमेकाद्यैरनुसन्धिभिः ।

अङ्गान्यत्र यथालाभमसन्धिं प्रकरीं न्यसेथ् । । ३.२४ । ।



आदौ विष्कम्भकं कुर्यादङ्कं वा कार्ययुक्तितः ।

अपेक्षितं परित्यज्य नीरसं वस्तुविस्तरं ।

यदा सन्दर्शयेत्शेषं कुर्याद्विष्कम्भकं तदा । । ३.२५ । ।



यदा तु सरसं वस्तु मूलादेव प्रवर्तते ।

आदावेव तदाङ्कः स्यादामुखाक्षेपसंश्रयः । । ३.२६ । ।



प्रत्यक्षनेतृचरितो बिन्दुव्याप्तिपुरस्कृतः ।

अङ्को नानाप्रकारार्थसंविधानरसाश्रयः । । ३.२७ । ।



अनुभावविभावाभ्यां स्थायिना व्यभिचारिभिः ।

गृहीतमुक्तैः कर्तव्यमङ्गिनः परिपोषणं । । ३.२८ । ।



न चातिरसतो वस्तु दूरं विच्छिन्नतां नयेथ् ।

रसं वा न तिरोदध्याद्वस्त्वलङ्कारलक्षणैः । । ३.२९ । ।



एको रसोऽङ्गीकर्तव्यो वीरः शृङ्गार एव वा ।

अङ्गमन्ये रसाः सर्वे कुर्यान्निर्वहणेऽद्भुतं । । ३.३० । ।



दूराध्वानं वधं युद्धं राज्यदेशादिविप्लवं ।

संरोधं भोजनं स्नानं सुरतं चानुलेपनं । । ३.३१ । ।



अम्बरग्रहणादीनि प्रत्यक्षाणि न निर्दिशेथ् ।

नाधिकारिवधं क्वापि त्याज्यमावश्यकं न च । । ३.३२ । ।



एकाहाचरितैकार्थमित्थमासन्ननायकं ।

पात्रैस्त्रिचतुरैरङ्कं तेषामन्तेऽस्य निर्गमः । । ३.३३ । ।



पताकास्थानकान्यत्र बिन्दुरन्ते च बीजवथ् ।

एवमङ्काः प्रकर्तव्याः प्रवेशादिपुरस्कृताः ।

पञ्चाङ्कमेतदवरं दशाङ्कं नाटकं परं । । ३.३४ । ।



अथ प्रकरणे वृत्तमुत्पाद्यं लोकसंश्रयं ।

अमात्यविप्रवणिजामेकं कुर्याच्च नायकं । । ३.३५ । ।



धीरप्रशान्तं सापायं धर्मकामार्थतत्परं ।

शेपं नाटकवत्सन्धिप्रवेशकरसादिकं । । ३.३६ । ।



नायिका तु द्विधा नेतुः कुलस्त्री गणिका तथा ।

क्वचिदेकैव कुलजा क्वापि द्वयं क्वचिथ् । । ३.३७ । ।



कुलजाभ्यन्तरा बाह्या वेश्या नातिक्रमोऽनयोः ।

आभिः प्रकरणं त्रेधा सङ्कीर्णं धूर्तसङ्कुलं । । ३.३८ । ।



लक्ष्यते नाटिकाप्यत्र सङ्कीर्णान्यनिवृत्तये ।

तत्र वस्तु प्रकरणान्नाटकान्नायको नृपः ।

प्रख्यातो धीरललितः शृङ्गारोऽङ्गी सलक्षणः । । ३.३९ । ।



स्त्रीप्रायचतुरङ्कादिभेदकं यदि चेष्यते ।

एकद्वित्र्यङ्कपात्रादिभेदेनानन्तरूपता । । ३.४० । ।



देवी तत्र भवेज्ज्येष्ठा प्रगल्भा नृपवंशजा ।

गम्भीरा मानिनी कृच्छात्तद्वशान्नेतृसङ्गमः । । ३.४१ । ।



नायिका तादृशी मुग्धा दिव्या चातिमनोहरा ।

अन्तःपुरादिसम्बन्धादासन्ना श्रुतिदर्शनैः । । ३.४२ । ।



अनुरागो नवावस्थो नेतुस्तस्यां यथोत्तरं ।

नेता तत्र प्रवर्तेत देवीत्रासेन शङ्कितः ।

कैशिक्यङ्गैश्चतुर्भिश्च यक्ताङ्कैरिव नाटिका । । ३.४३ । ।



भाणस्तु धूर्तचरितं स्वानुभूतं परेण वा ।

यत्रोपवर्णयेदेको निपुणः पण्डितो विटः । । ३.४४ । ।



सम्बोधनोक्तिप्रत्युक्ती कुर्यादाकाशभापितैः ।

सूचयेद्वीरशृङ्गारौ शौर्यसौभाग्यसंस्तवैः । । ३.४५ । ।



भूयसा भारती वृत्तिरेकाङ्कं वस्तु कल्पितं ।

मुखनिर्वहणे साङ्गे लास्याङ्गानि दशापि च । । ३.४६ । ।



गेयं पदं स्थितं पाद्यमासीनं पुष्पगण्डिका ।

प्रच्छेदकस्त्रिगूढं च सैन्धवाख्यं द्विगूढकं । । ३.४७ । ।



उत्तमोत्तमकं चैव उक्तप्रत्युक्तमेव च ।

लास्ये दशविधं ह्येतदङ्गनिर्देशकल्पनं । । ३.४८ । ।



तद्वत्प्रहसनं त्रेधा शुद्धवैकृतसङ्करैः ।

पाखण्डिविप्रप्रभृतिचेटचेटीविटाकुलं ।

चेष्टितं वेपभाषाभिः शुद्धं हास्यवचोन्वितं । । ३.४९ । ।



कामुकादिवचिवेषैः षण्ढकञ्चुकितापसैः ।

विकृतं सङ्कराद्वीथ्या सङ्कीर्णं धूर्तसङ्कुलं ।

रसस्तु भूयसा कार्यः षड्विधो हास्य एव तु । । ३.५० । ।



डिमे वस्तु प्रसिद्धं स्याद्वृत्तयः कैशिकीं विना ।

नेतारो देवगन्धर्वयक्षरक्ष्ॐअहोरगाः ।

भूतप्रेतपिशाचाद्याः षोडशात्यन्तमुद्धताः । । ३.५१ । ।



रसैरहास्यशृङ्गारैः षड्भिर्दीप्तैः समन्वितः ।

मायेन्द्रजालसङ्ग्रामक्रोधोद्भ्रान्तादिचेष्टितैः । । ३.५२ । ।



चन्द्रसूर्योपरागैश्च न्याय्ये रौद्ररसेऽङ्गिनि ।

चतुरङ्कश्चतुःसन्धिर्निर्विमर्शो डिमः स्मृतः । । ३.५३ । ।



ख्यातेतिवृत्तो व्यायोगः ख्यातोद्धतनराश्रयः ।

हीनो गर्भविमर्शाभ्यां दीप्ताः स्युर्डिमवद्रसाः । । ३.५४ । ।



अस्त्रीनिमित्तसङ्ग्रामो जामदग्न्यजये यथा ।

एकाहाचरितैकाङ्को व्यायोगो बहुभिर्नरैः । । ३.५५ । ।



कार्यं समवकारेऽपि आमुखं नाटकादिवथ् ।

ख्यातं देवासुरं वस्तु निर्विमर्शास्तु सन्धयः । । ३.५६ । ।



वृत्तयो मन्दकैशिक्यो नेतारो देवदानवाः ।

द्वादशोदात्तविख्याताः फलं तेषां पृथक्पृथक् । । ३.५७ । ।



बहुवीररसाः सर्वे यद्वदम्भोधिमन्थने ।

अङ्कैःस्त्रिभिस्त्रिकपटस्त्रिशृङ्गारस्त्रिविद्रवः । । ३.५८ । ।



द्विसन्धिरङ्कः प्रथमः कार्यो द्वादशनालिकः ।

चतुर्द्विनालिकावन्त्यौ नालिका घटिकाद्वयं । । ३.५९ । ।



वस्तुस्वभावदैवारिकृताः स्युः कपटास्त्रयः ।

नगरोपरोधयुद्धे वाताग्न्यादिकविद्रवाः । । ३.६० । ।



धर्मार्थकामैः शृङ्गारो नात्र विन्दुप्रवेशकौ ।

वीथ्यङ्गानि यथालाभं कुर्यात्प्रहसने यथा । । ३.६१ । ।



वीथी तु कैशिकीवृत्तौ सन्ध्यङ्गाङ्कैस्तु भाणवथ् ।

रसः सूच्यस्तु शृङ्गारः स्पृशेदपि रसान्तरं । । ३.६२ । ।



युक्ता प्रस्तावनाख्यातैरङ्गैरुद्घात्यकादिभिः ।

एवं वीथी विधातव्या द्व्येकपात्रप्रयोजिता । । ३.६३ । ।



उत्सृष्टिकाङ्के प्रख्यातं वृत्तं बुद्ध्या प्रपञ्चयेथ् ।

रसस्तु करुणः स्थायी नेतारः प्राकृता नराः । । ३.६४ । ।



भाणवत्सन्धिवृत्त्यङ्गैर्युक्तः स्त्रीपरिदेवितैः ।

वाचा युद्धं विधातव्यं तथा जयपराजयौ । । ३.६५ । ।



मिश्रमोहामृगे वृत्तं चतुरङ्कं त्रिसन्धिमथ् ।

नरदिव्यावनियमान्नायकप्रतिनायकौ । । ३.६६ । ।



ख्यातौ धीरोद्धतावन्त्यो विपर्यासादयुक्तकृथ् ।

दिव्यस्त्रियमनिच्छन्तीमपहारादिनेच्छतः । । ३.६७ । ।



शृङ्गाराभासमप्यस्य किञ्चित्किञ्चित्प्रदर्शयेथ् ।

संरम्भं परमानीय युद्धं व्याजान्निवारयेथ् ।

वधप्राप्तस्य कुर्वीत वधं नैव महात्मनः । । ३.६८ । ।



इत्थं विचिन्त्य दशरूपकलक्ष्ममार्गं

आलोक्य वस्तु परिभाव्य कविप्रबन्धान् ।

कुर्यादयत्नवदलङ्कृतिभिः प्रबन्धं

वाक्यैरुदारमधुरैः स्फुटमन्दवृत्तैः । । ३.६९ । ।





\*\*\*\*\*\*











\[

परिच्छेद ४\]





विभावैरनुभावैश्च सात्त्विकैर्व्यभिचारिभिः ।

आनीयमानः स्वाद्यत्वं स्थायी भावो रसः स्मृतः । । ४.१ । ।



ज्ञायमानतया तत्र विभावो भावपोषकृथ् ।

आलम्बनोद्दीपनत्वप्रभेदेन स च द्विधा । । ४.२ । ।



अनुभावो विकारस्तु भावसंसूचनात्मकः ।

हेतुकार्यात्मनोः सिद्धिस्तयोः संव्यवहारतः । । ४.३ । ।



सुखदुःखादिकैर्भावैर्भावस्तद्भावभावनं ।

पृथग्भावा भवन्त्यन्येऽनुभावत्वेऽपि सात्त्विकाः ।

सत्त्वादेव समुत्पत्तेस्तच्च तद्भावभावनं । । ४.४ । ।



स्तम्भप्रलयर्ॐआञ्चाः स्वेदो वैवर्ण्यवेपथू ।

अश्रुवैस्वर्यमित्यष्टौ स्तम्भोऽस्मिन्निष्क्रियाङ्गता ।

प्रलयो नष्टसञ्ज्ञत्वं शेषाः सुव्यक्तलक्षणाः । । ४.५ । ।



विशेषादाभिमुख्येन चरन्तो व्यभिचारिणः ।

स्थायिन्युन्मग्ननिर्मग्नाः कल्लोला इव वारिधौ । । ४.६ । ।



निर्वेदग्लानिशङ्काश्रमधृतिजडताहर्षदैन्यौग्र्यचिन्तास्

त्रासेर्ष्यामर्षगर्वाः स्मृतिमरणमदाः सुप्तनिद्राविबोधाः ।

व्रीडापस्मारमोहाः समतिरलसतावेगतर्कावहित्था

व्याध्युन्मादौ विपादोत्सुकचपलयुतास्त्रिंशदेते त्रयश्च । । ४.७ । ।



तत्त्वज्ञानापदीर्ष्यादेर्निर्वेदः स्वावमाननं ।

तत्र चिन्ताश्रुनिःश्वासवैअवर्ण्योच्छ्वासदीनताः । । ४.८ । ।



रत्याद्यायासतृट्क्षुद्भिर्ग्लानिर्निष्प्राणतेह च ।

वैवर्ण्यकम्पानुत्साहक्षामाङ्गवचनक्रियाः । । ४.९ । ।



अनर्थप्रतिभा शङ्का परक्रौर्यात्स्वदुर्नयाथ् ।

कम्पशोषाभिवीक्षादिरत्र वर्णस्वरान्यता । । ४.१० । ।



श्रमः खेदोऽध्वरत्यादेः स्वेदोऽस्मिन्मर्दनादयः ।

सन्तोषो ज्ञानशक्त्यादेर्धृतिरव्यग्रभोगकृथ् । । ४.११ । ।



अप्रतिपत्तिर्जडता स्यादिष्टानिष्टदर्शनश्रुतिभिः ।

अनिमिषनयननिरीक्षणतूष्णीम्भावादयस्तत्र । । ४.१२ । ।



प्रसत्तिरुत्सवादिभ्यो हर्षोऽश्रुस्वेदगद्गदाः ।

दौर्गत्याद्यैरनौजस्यं दैन्यं कार्ष्ण्याभृजादिमथ् । । ४.१३ । ।



दुष्टेऽपराधदौर्मुख्यक्रौर्यैश्चण्डत्वमुग्रता ।

तत्र स्वेदशिरःकम्पतर्जनाताडनादयः । । ४.१४ । ।



ध्यानं चिन्तेहितानाप्तेः शून्यताश्वासतापकृथ् ।

गर्जितादेर्मनःक्षोभस्त्रासोऽत्रोत्कम्पितादयः । । ४.१५ । ।



परोत्कर्षाक्षमासूया गर्वदौर्जन्यमन्युजा ।

दोषोक्त्यवज्ञे स्रुकुटिमन्युक्रोधेङ्गितानि च । । ४.१६ । ।



अधिक्षेपापमानादेरमर्षोऽभिनिविष्टता ।

तत्र खेदशिरःकम्पतर्जनाताडनादयः । । ४.१७ । ।



गर्वोऽभिजनलावण्यबलैश्वर्यादिभिर्मदः ।

कर्माण्याधर्पणावज्ञा सविलासाङ्गवीक्षणं । । ४.१८ । ।



सदृशज्ञानचिन्ताद्यैः संस्कारात्स्मृतिरत्र च ।

ज्ञातत्वेनार्थभासिन्यां भ्रूसमुन्नयनादयः ।

मरणं सुप्रसिद्धत्वादनर्थत्वाच्च नोच्यते । । ४.१९ । ।



हर्षोत्कर्षो मदः पानात्स्खलदङ्गवचोगतिः ।

निद्रा हासोऽत्र रुदितं ज्येष्ठमध्याधमादिषु ।

सुप्तं निद्रोद्भवं तत्र श्वासोच्छासक्रिया परं । । ४.२० । ।



मनःसम्मीलनं निद्रा चिन्तालस्यक्लमादिभिः ।

तत्र जृम्भाङ्गभङ्गाक्षिमीलनोत्स्वप्नतादयः ।

विवोधः परिणामादेस्तत्र जृम्भाक्षिमर्दने । । ४.२१ । ।



दुराचारादिभिर्व्रीडा धार्ष्ट्याभावस्तमुन्नयेथ् ।

साचीकृताङ्गावरणवैवर्ण्याध्ॐउखादिभिः । । ४.२२ । ।



आवेशो ग्रहदुःखाद्यैरपस्मारो यथाविधिः ।

भूपातकम्पप्रखेदलालाफेनोद्गमादयः । । ४.२३ । ।



मोहो विचित्तता भीतिदुःखावेशानुचिन्तनैः ।

तत्राज्ञानभ्रमाघातघूर्णनादर्शनादयः । । ४.२४ । ।



भ्रान्तिच्छेदोपदेशाभ्यां शास्त्रादेस्तत्त्वधीर्मतिः ।

आलस्यं श्रमगर्भादेजह्यजृम्भासितादिमथ् । । ४.२५ । ।



आवेगः सम्ग्रमोऽस्मिन्नभिसरजनिते शस्त्रनागाभियोगो

वातात्पांसूपदिग्धस्त्वरितपदगतिर्वर्षजे पिण्डिताङ्गः ।

उत्पातात्स्रस्तताङ्गेष्वहितहितकृते शोकहर्षानुभावा

वह्नेर्धूमाकुलास्यः करिजमनुभयस्तम्मकम्पापसाराः । । ४.२६ । ।



तर्को विचारः सन्देहाद्भ्रूशिरोङ्गुलिनर्तकः ।

लज्जाद्यैर्विक्रियागुप्ताववहित्थाङ्गविक्रिया ।

व्याधयः सन्निपाताद्यास्तेषामन्यत्र विस्तरः । । ४.२७ । ।



अप्रेक्षाकारितोन्मादः सन्निपातग्रहादिभिः ।

अस्स्मिन्नवस्था रुदितगीतहासासितादयः । । ४.२८ । ।



प्रारब्धकार्यासिद्ध्यादेर्विषादः सत्त्वसङ्क्षयः ।

निःश्वासोच्छ्वासहृत्तापसहायान्वेषणादिकृथ् । । ४.२९ । ।



कालाक्षमत्वमौत्मुक्यं रम्येच्छारतिसम्ग्रमैः ।

तत्रोच्छ्वासत्वनिःश्वासहृत्तापस्वेदविभ्रमाः । । ४.३० । ।



मात्सर्यद्वेषरागादेश्चापलं त्वनवस्थितिः ।

तत्र भर्त्सनपारुष्यस्वच्छन्दाचरणादयः । । ४.३१ । ।



विरुद्धैरविरुद्धैर्वा भावैर्विच्छिद्यते ।

आत्मभावं नयत्यन्यान्स स्थायी लवणाकरः । । ४.३२ । ।



रत्युत्साहज्गुप्साः क्रोधो हासः स्मयो भयं शोकः ।

शममपि केचित्प्राहुः पुष्टिर्नाट्येषु नैतस्य । । ४.३३ । ।



निर्वेदादिरताद्रूप्यादस्थायी स्वदते कथं ।

वैरस्यायैव तत्पोषस्तेनाष्टौ स्थायिनो मताः । । ४.३४ । ।



वाच्या प्रकरणादिभ्यो बुद्धिस्था वा यथा क्रिया ।

वाक्यार्थः कारकैर्युक्ता स्थायी भावस्तथेतरैः । । ४.३५ । ।



रसः स एव स्वाद्व्यत्वाद्रसिकस्यैव वर्तनाथ् ।

नानुकार्यस्य वृत्तत्वात्काव्यस्यातत्परत्वतः । । ४.३६ । ।



द्रष्टुः प्रतीतिर्व्रीडेर्ष्यारागद्वेषप्रसङ्गतः ।

लौकिकस्य स्वरमणीसंयुक्तस्येव दर्शनाथ् । । ४.३७ । ।



धीरोदात्ताद्यवस्थानां रामादिः प्रतिपादकः ।

विभावयति रत्यादीन्स्वदन्ते रसिकस्य ते । । ४.३८ । ।



क्रीडतां मृन्मयैर्यद्वद्बालानां द्विरदादिभिः ।

स्वोत्साहः स्वदते तद्वच्छ्रोतृणामर्जुनादिभिः । । ४.३९ । ।



काव्यार्थभावनास्वादो नर्तकस्य न वार्यते ।

स्वादः काव्यार्थसम्भेदानात्मानन्दसमुद्भवः । । ४.४० । ।



विकाशविस्तरक्षोभविक्षेपैः स चतुर्बिधः ।

शृङ्गारवीरबीभत्सरौद्रेषु मनसः क्रमाथ् । । ४.४१ । ।



हास्याद्भुतभयोत्कर्षकरुणानां त एव हि ।

अतस्तज्जन्यता तेषामत एवावधारणं । । ४.४२ । ।



शमप्रकर्षो निर्वाच्यो मुदितादेस्तदात्मता ।

पदार्थैरिन्दुनिर्वेदर्ॐआञ्चादिस्वरूपकैः ।

काव्याद्विभावसञ्चार्यनुभावप्रख्यतां गतैः । । ४.४३ । ।



भावितः स्वदते स्थायी रसः स परिकीर्तितः ।

लक्षणैक्यं विभावैक्यादभेदाद्रसभावयोः । । ४.४४ । ।



रम्यदेशकलाकालवेषभोगादिसेवनैः ।

प्रमोदात्मा रतिः सैव यूनोरन्योन्यरक्तयोः ।

प्रहृष्यमाणा शृङ्गारो मधुराङ्गविचेष्टितैः । । ४.४५ । ।



ये सत्त्वजाः स्थायिनेव चाष्टौ

त्रिंशत्त्रयो ये व्यभिचारिणश्च ।

एकोनपञ्चाशदमी हि भावाः

युक्त्या निबद्धाः परिपोषयन्ति ।

आलस्यमौग्र्यं मरणं जुगुप्सा

तस्याश्रयाद्वैतविरुद्धमिष्टं । । ४.४६ । ।



तत्रायोगोऽनुरागेऽपि नवयोरेकचित्तयोः ।

पारतन्त्र्येण दैवाद्वा विप्रकर्षादसङ्गमः । । ४.४७ । ।



दशावस्थः स तत्रादावभिलाषोऽथ चिन्तनं ।

स्मृतिर्गुणकथोद्वेगप्रलापोन्मादसञ्ज्वराः ।

जडता मरणं चेति दुरवस्थं यथोत्तरं । । ४.४८ । ।



अभिलापः स्पृहा तत्र कान्ते सर्वाङ्गसुन्दरे ।

दृष्टे श्रुते वा तत्रापि विस्मयानन्दसाध्वसाः । । ४.४९ । ।



साक्षात्प्रतिकृतिस्वप्नच्छायामायासु दर्शनं ।

श्रुतिर्व्याजात्सखीगीतमागधादिगुणस्तुतेः । । ४.५० । ।



सानुभावविभावास्तु चिन्ताद्याः पूर्वदर्शिताः ।

दशावस्थत्वमाचार्यैः प्रायो वृत्या निदर्शितं ।

महाकविप्रबन्धेषु दृश्यते तदनन्तता । । ४.५१ । ।



दृष्टे श्रुतेऽभिलाषाच्च किं नौत्सुक्यं प्रजायते ।

अप्राप्तौ किं न निर्वेदो ग्लानिः किं नातिचिन्तनाथ् । । ४.५२ । ।



विप्रयोगस्तु विश्लेषो रूढविभ्रम्भयोर्द्विधा ।

मानप्रवासभेदेन मानोऽपि प्रणयेर्ष्ययोः । । ४.५३ । ।



तत्र प्रणयमानः स्यात्कोपावसितयोर्द्वयोः ।

स्त्रीणामीर्ष्याकृतो मानः कोपोऽन्यासङ्गिनि प्रिये ।

श्रुते वानुमिते दृष्टे श्रुतिस्तत्र सखीमुखाथ् । । ४.५४ । ।



उत्स्वप्नायितभोगाङ्कगोत्रस्खलनकल्पितः ।

त्रिधानुमानिको दृष्टः साक्षादिन्द्रियगोचरः । । ४.५५ । ।



यथोत्तरं गुरुः षड्भिरुपायैस्तमुपाचरेथ् ।

साम्ना भेदेन दानेन नत्युपेक्षारसान्तरैः । । ४.५६ । ।



तत्र ओरियवचः साम भेदस्तत्सख्युपार्जनं ।

दानं व्याजेन भूषादेः पादयोः पतनं नतिः । । ४.५७ । ।



सामादौ तु परिक्षीणे स्यादुपेक्षावधीरणं ।

रभसत्रासहर्षादेः कोपभ्रंशो रसान्तरं ।

कोपचेष्टाश्च नारीणां प्रागेव प्रतिपादिताः । । ४.५८ । ।



कार्यतः सम्भ्रमाच्छापात्प्रवासो भिन्नदेशता ।

द्वयोस्तत्राश्रुनिःश्वासकार्श्यलम्बालकादिता । । ४.५९ । ।



द्वितीयः सहसोत्पन्नो दिव्यमानुपविप्लवाथ् ।

स्वरूपान्यत्वकरणाच्छापजः सन्निधावपि । । ४.६० । ।



मृते त्वेकत्र यत्रान्यः प्रलपेच्छोक एव सः ।

व्याश्रयत्वान्न शृङ्गारः प्रत्यापन्ने तु नेतरः । । ४.६१ । ।



प्रणयायोगयोरुत्का प्रवासे प्रोषितप्रिया ।

कलहान्तरितेर्ष्यायां विप्रलव्धा च खण्डिता । । ४.६२ । ।



अनुकूलौ निषेवेते यत्रान्योन्यं विलासिनौ ।

दर्शनस्पर्शनादीनि स सम्भोगो मुदान्वितः । । ४.६३ । ।



चेष्टास्तत्र प्रवर्तन्ते लीलाद्या दश योषितां ।

दाक्षिण्यमार्दवप्रेम्णामनुरूपाः प्रियं प्रति । । ४.६४ । ।



रमयेच्चाटुकृत्कान्तः कलाक्रीडादिभिश्च तां ।

न ग्राम्यमाचरेत्किञ्चिन्नर्मभ्रंशकरं न च । । ४.६५ । ।



वीरः प्रतापविनयाध्यवसायसत्त्व-

मोहाविषादनयविस्मयविक्रमाद्यैः ।

उत्साहभूः स च दयारणदानयोगात्

त्रेधा किलात्र मतिगर्वधृतिप्रहर्षाः । । ४.६६ । ।



बीभत्सः कृमिपूतिगन्धिवमथुप्रायैर्जुगुप्सैकभूर्

उद्वेगो रुधिरान्त्रकीकसवसामांसादिभिः क्षोभणः ।

वैराग्याज्जघनस्तनादिषु घृणाशुद्धोऽनुभावैर्वृतो

नासावक्त्रविकूणनादिभिरिहावेगार्तिशङ्कादयः । । ४.६७ । ।



क्रोधो मत्सरवैरिवैकृतमयैः पोषोऽस्य रौद्रोऽनुजः

क्षोभः खाधरदंशकम्पभ्रुकुटिस्वेदास्यरागैर्युतः ।

शत्रोल्लासविकत्थमांसधरणीघातप्रतिज्ञाग्रहैर्

अत्रामर्षमदौ स्मृतिश्चपलतासूयाग्र्यवेगादयः । । ४.६८ । ।



विकृताकृतिवाग्वेषैरात्मनोऽथ परस्य वा ।

हासः स्यात्परिपोषोऽस्य हास्यस्त्रिप्रकृतिः स्मृतः । । ४.६९ । ।



स्मितमिह विकासिनयनं किञ्चिल्लक्ष्यद्विजं तु हसितं स्याथ् ।

मधुरस्वरं विहसितं सशिरःकम्पमिदमुपहसितं । । ४.७० । ।



अपहसितं सास्राक्षं विक्षिप्ताङ्गं भवत्यतिहसितं ।

द्वे द्वे हसिते चैषां ज्येष्ठे मध्येऽधमे क्रमशः । । ४.७१ । ।



निद्रालस्यश्रमग्लानिमूर्छाश्च सहचारिणः ।

अतिलोकैः पदार्थैः स्याद्विस्मयात्मा रसोऽद्भुतः । । ४.७२ । ।



कर्मास्य साधुवादाश्रुवेपथुस्वेदगद्गदाः ।

हर्षावेगधृतिप्राया भवन्ति व्यभिचारिणः । । ४.७३ । ।



विकृतस्वरसत्त्वादेर्भयभावो भयानकः ।

सर्वाङ्गवेपथुस्वेदशोषवैचित्त्यलक्षणः ।

दैन्यसम्भ्रमसम्मोहत्रासादिस्तत्सहोदरः । । ४.७४ । ।



इष्टनाशादनिष्टाप्तौ शोकात्मा करुणोऽनु तं ।

निःश्वासोच्छ्वासरुदितस्तम्भप्रलपितादयः । । ४.७५ । ।



स्वापापस्मारदैन्याधिमरणालस्यसम्भ्रमाः ।

विषादजडयोन्मादचिन्ताद्या व्यभिचारिणः । । ४.७६ । ।



प्रीतिभक्त्यादयो भावा मृगयाक्षादयो रसाः ।

हर्षोत्साहादिषु स्पष्टमन्तर्भावान्न कीर्तिताः । । ४.७७ । ।



षट्त्रिंशद्भूषणादीनि सामादीन्येकविंशतिः ।

लक्ष्यसन्ध्यन्तराङ्गानि सालङ्कारेषु तेषु च । । ४.७८ । ।



रम्यं जुगुप्सितमुदारमथापि नीचं

उग्रं प्रसादि गहनं विकृतं च वस्तु ।

यद्वाप्यवस्तु कविभावकभाव्यमानं

तन्नास्ति यन्न रसभावमुपैति लोके । । ४.७९ । ।



विष्णोः सुतेनापि धनञ्जयेन

विद्वन्मनोरागनिबन्धहेतुः ।

आविष्कृटं मुञ्जमहीशगोष्ठी-

वैदग्ध्यभाजा दशरूपमेतथ् । । ४.८० । ।



\*\*\*\*\*\*\*\*\*\*

\]
