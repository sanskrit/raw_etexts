+++
TITLE = "कलिविडम्बनम्"
DOMAIN = "साहित्यम्"
SUB-DOMAIN = "पद्यम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-3225"
url = "https://www.ebharatisampat.in/readbook3.php?bookid=MDU5MDE4MTg4Nzg1OTAz&pageno=MjI0MjQyNjk5NTk="
title = "कलिविडम्बनम्"

+++
[[कलिविडम्बनम्	Source: [EB](https://www.ebharatisampat.in/readbook3.php?bookid=MDU5MDE4MTg4Nzg1OTAz&pageno=MjI0MjQyNjk5NTk=)]]

\[



***कलिविडम्बनम्***





न भेतव्यं न बोद्धव्यं न श्राव्यं वादिनो वचः ।  
झटिति प्रतिवक्तव्यं सभासु विजिगीषुभिः ॥ १ ॥

असंभ्रमो विलज्जत्वमवज्ञा प्रतिवादिनि ।  
हासो राज्ञः स्तवश्चेति पञ्चैते जयहेतवस् ॥ २ ॥

उच्चैरुद्घोष्य जेतव्यं मध्यस्थश्चेदपण्डितस् ।  
पण्डितो यदि तत्रैव पक्षपातोऽधिरोप्यताम् ॥ ३ ॥

लोभो हेतुर्धनं साध्यं दृष्टान्तस्तु पुरोहितस् ।  
आत्मोत्कर्षो निगमनमनुमानेष्वयं विधिस् ॥ ४ ॥

अभ्यास्यं लज्जमानेन तत्त्वं जिज्ञासुना चिरम् ।  
जिगीषुना ह्रियं त्यक्त्वा कार्यः कोलाहलो महान् ॥ ५ ॥

पाठनैर्ग्रन्थनिर्माणैः प्रतिष्ठा तावदाप्यते ।  
एवं च तथ्यव्युत्पत्तिरायुषोऽन्ते भवेन्न वा ॥ ६ ॥

स्तोतारः के भविष्यन्ति मूर्खस्य जगतीतले ।  
न स्तौति चेत्स्वयं च स्वं कदा तस्यास्तु निर्वृतिस् ॥ ७ ॥

वाच्यतां समयोऽतीतः स्पष्टमग्रे भविष्यति ।  
इति पाठयतां ग्रन्थे काठिन्यं कुत्र वर्तते ॥ ८ ॥

अगतित्वमतिश्रद्धा ज्ञानाभासेन तृप्तता ।  
त्रयः शिष्यगुणा ह्येते मूर्खाचार्यस्य भाग्यजास् ॥ ९ ॥

यदि न क्वापि विद्यायां सर्वथा क्रमते मतिस् ।  
मान्त्रिकास्तु भविष्यामो योगिनो यतयोऽपि वा ॥ १० ॥

अविलम्बेन संसिद्धौ मान्त्रिकैराप्यते यशस् ।  
विलम्बे कर्मबाहुल्यं विख्याप्यावाप्यते धनम् ॥ ११ ॥

सुखं सुखिषु दुःखेऽपि जीवनं दुःखशालिषु ।  
अनुग्रहायते येषां ते धन्याः खलु मान्त्रिकास् ॥ १२ ॥

यावदज्ञानतो मौनमाचारो वा विलक्षणस् ।  
तावन्माहात्म्यरूपेण पर्यवस्यति मान्त्रिके अः ॥ १३ ॥

चारान् विचार्य दैवज्ञैर्वक्तव्यं भूभुजां फलम् ।  
ग्रहचारपरिज्ञानं तेषामावश्यकं यतस् ॥ १४ ॥

पुत्र इत्येव पितरि कन्यकेति मातरि ।  
गर्भप्रश्नेषु कथयन् दैवज्ञो विजयी भवेत् ॥ १५ ॥

आयुस्प्रश्ने दीर्घमायुर्वाच्यं मौहूर्तिकैर्जनैस् ।  
जीवन्तो बहुमन्यन्ते मृताः प्रक्ष्यन्ति कं पुनस् ॥ १६ ॥

सर्वं कोटिद्वयोपेतं सर्वं कालद्वयावधि ।  
सर्वं व्यामिश्रमिव च वक्तव्यं दैवचिन्तकैस् ॥ १७ ॥

निर्धनानां धनावाप्तिं धनिनामधिकं धनम् ।  
ब्रुवाणाः सर्वथा ग्राह्या लोकैर्ज्यौतिषिका जनास् ॥ १८ ॥

शतस्य लाभे ताम्बूलं सहस्रस्य तु भोजनम् ।  
दैवज्ञानामुपालम्भो नित्यः कार्यविपर्यये ॥ १९ ॥

अपि सागरपर्यन्ता विचेतव्या वसुंधरा ।  
देशो ह्यरत्निमात्रेऽपि नास्ति दैवज्ञवर्जितस् ॥ २० ॥

वारान् के चिद्ग्रहान् के चित्के चिदृक्षाणि जानते ।  
त्रितयं ये विजानन्ति ते वाचस्पतयः स्वयम् ॥ २१ ॥

नैमित्तिकाः स्वप्नदृशो देवतानाम् \[\[अमी त्रयः\]\] ।  
निसर्गशत्रवः सृष्टा दैवज्ञानाममी त्रयस् ॥ २२ ॥

स्वस्थैरसाध्यरोगैश्च जन्तुभिर्नास्ति किं चन ।  
कातरा दीर्घरोगाश्च भिषजां भाग्यहेतवस् ॥ २३ ॥

नातिधैर्यं प्रदातव्यं नातिभीतिश्च रोगिणि ।  
नैश्चिन्त्यान्नादिमे दानं नैराश्यादेव नान्तिमे ॥ २४ ॥

भैषज्यं तु यथाकामं पथ्यं तु कठिनं वदेत् ।  
आरोग्यं वैद्यमाहात्म्यादन्यथात्वमपथ्यतस् ॥ २५ ॥

निदानं रोगनामानि सात्म्यासात्म्ये चिकित्सितम् ।  
सर्वमप्युपदेक्ष्यन्ति रोगिणः सदने स्त्रियस् ॥ २६ ॥

जृम्भमाणेषु रोगेषु म्रियमाणेषु जन्तुषु ।  
रोगतत्त्वेषु शनकैर्व्युत्पद्यन्ते चिकित्सकास् ॥ २७ ॥

प्रवर्तनार्थमारम्भे मध्ये त्वौषधहेतवे ।  
बहुमानार्थमन्ते च जिहीर्षन्ति चिकित्सकास् ॥ २८ ॥

लिप्समानेषु वैद्येषु चिरादासाद्य रोगिणम् ।  
दायादाः संप्ररोहन्ति दैवज्ञा मान्त्रिका अपि ॥ २९ ॥

रोगस्योपक्रमे सान्त्वं मध्ये किं चिद्धनव्ययस् ।  
शनैरनादरस्शान्तौ स्नातो वैद्यं न पश्यति ॥ ३० ॥

दैवज्ञत्वं मान्त्रिकता भैषज्यं चाटुकौशलम् ।  
एकैकमर्थलाभाय द्वित्रियोगस्तु दुर्लभस् ॥ ३१ ॥

अनृतं चाटुवादश्च धनयोगो महानयम् ।  
सत्यं वैदुष्यमित्येष योगो दारिद्र्यकारकस् ॥ ३२ ॥

कातर्यं दुर्विनीतत्वं कार्पण्यमविवेकताम् ।  
सर्वं मार्जन्ति कवयः शालीनां मुष्टिकिंकरास् ॥ ३३ ॥

न कारणमपेक्षन्ते कवयः स्तोतुमुद्यतास् ।  
किं चिदस्तुवतां तेषां जिह्वा फुरफुरायते ॥ ३४ ॥

स्तुतं स्तुवन्ति कवयो न स्वतो गुणदर्शिनस् ।  
कीतः कश्चिदलिर्नाम कियती तत्र वर्णना ॥ ३५ ॥

एकैव कविता पुंसां ग्रामायाश्वाय हस्तिने ।  
अन्ततोऽन्नाय वस्त्राय ताम्बूलाय च कल्पते ॥ ३६ ॥

शब्दाख्यमपरं ब्रह्म संदर्भेण परिष्कृतम् ।  
विक्रीयते कतिपयैर्वृथान्यैर्विनियुज्यते ॥ ३७ ॥

वर्णयन्ति नराभासान् वाणीं लब्ध्वापि ये जनास् ।  
लब्ध्वापि कामधेनुं ते लाङ्गले विनियुञ्जते ॥ ३८ ॥

प्रशंसन्तो नराभासान् प्रलपन्तोऽन्यथान्यथा ।  
कथं तरन्तु कवयः कामपारम्यवादिनस् ॥ ३९ ॥

यत्सन्दर्भे यदुल्लेखे यद्व्यङ्ग्ये निभृतं मनस् ।  
समाधेरपि तज्ज्यायाः शंकरो यदि वर्ण्यते ॥ ४० ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\[बन्धवः\]

गृहिणी भगिनी तस्याः श्वशुरौ श्याल इत्यपि ।  
प्राणिनां कलिना सृष्टाः पञ्च प्राणा इमेऽपरे ॥ ४१ ॥

जामातरो भागिनेया मातुला दारबान्धवास् ।  
अज्ञाता एव गृहिणां भक्ष्यन्त्याखुवद्गृहे ॥ ४२ ॥

मातुलस्य बलं माता जामातुर्दुहिता बलम् ।  
श्वशुरस्य बलं भार्या स्वयमेवातिथेर्बलम् ॥ ४३ ॥

जामातुर्वक्रता तावद्यावच्छ्यालस्य बालता ।  
प्रबुध्यमाने सारल्यं प्रबुद्धेऽस्मिन् पलायनम् ॥ ४४ ॥

भार्या ज्येष्ठा शिशुः श्यालः श्वश्रूः स्वातन्त्र्यवर्तिनी ।  
श्वशुरस्तु प्रवासीति जामातुर्भाग्यधोरणी ॥ ४५ ॥

भूषणैर्वासनैः पात्रैः पुत्राणामुपलालनैस् ।  
सकृदागत्य गच्छन्ती कन्या निर्मार्ष्टि मन्दिरम् ॥ ४६ ॥

गृहिणी स्वजनं वक्ति शुष्काहारं मिताशनम् ।  
पतिपक्ष्यांस्तु बह्वाशान् क्षीरपांस्तस्करानपि ॥ ४७ ॥

भार्ये द्वे पुत्रशालिन्यौ भगिनी पतिवर्जिता ।  
अश्रान्तकलहो नाम योगोऽयं गृहमेधिनाम् ॥ ४८ ॥

भार्ये द्वे बहवः पुत्रा दारिद्र्यं रोगसंभवस् ।  
जीर्णौ च मातापितरावेकैकं नरकाधिकम् ॥ ४९ ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\[उत्तमऋणाः\]

स्मृते सीदन्ति गात्राणि दृष्टे प्रज्ञा विनश्यति ।  
अहो महदिदं भूतमुत्तमऋणाभिशाब्धितम् ॥ ५० ॥

अन्तकोऽपि हि जन्तूनामन्तकालमपेक्षते ।  
न कालनियमः कश्चिदुत्तमार्णस्य विद्यते ॥ ५१ ॥

न पश्यामो मुखे दंष्ट्रां न पाशं वा कराञ्जले ।  
उत्तमार्णमवेक्ष्यैव तथाप्युद्वेजिते मनस् ॥ ५२ ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\[दारिद्र्यम्\]

शत्रौ सान्त्वं प्रतीकारः सर्वरोगेषु भेषजम् ।  
मृत्यौ मृत्युञ्जयध्यानं दारिद्र्ये तु न किं चन ॥ ५३ ॥

शक्तिं करोति संचारे शीतोष्णे मर्षयत्यपि ।  
दीपयत्युदरे वह्निं दारिद्र्यं परमौषधम् ॥ ५४ ॥

गिरं स्खलन्तीं मीलन्तीं दृष्टिं पादौ विसंस्थुलौ ।  
प्रोत्साहयति याच्ञायां राजाज्ञेव दरिद्रता ॥ ५५ ॥

जीर्यन्ति राजविद्वेषा जीर्यन्त्यविहितान्यपि ।  
आकिंचन्यबलाढ्यानामन्ततोऽश्मापि जीर्यति ॥ ५६ ॥

नास्य चोरा न पिशुना न दायादा न पार्थिवास् ।  
दैन्यं राज्यादपि ज्यायो यदि तत्त्वं प्रबुध्यते ॥ ५७ ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\[धनिनः\]

प्रकाशयत्यहंकारं प्रवर्तयति तस्करान् ।  
प्रोत्साहयति दायादांल्लाक्ष्मीः किं चिदुपस्थिता ॥ ५८ ॥

विडम्बयन्ति ये नित्यं विदग्धान् धनिनो जनास् ।  
त एव तु विडम्ब्यन्ते श्रिया किम्चिदुपेक्षितास् ॥ ५९ ॥

प्रामाण्यबुद्धिः स्तोत्रेषु देवताबुद्धिरात्मनि ।  
कीटबुद्धिर्मनुष्येषु नूतनायाः श्रियः फलम् ॥ ६० ॥

शृण्वन्त एव पृच्छन्ति पश्यन्तोऽपि न जानते ।  
विडम्बनानि धनिकाः स्तोत्राणीत्येव मन्वते ॥ ६१ ॥

आवृत्य श्रीमदेनान्धानन्योन्यकृतसंविदस् ।  
स्वैरं हसन्ति+पार्श्वस्था बालोन्मत्तपिशाचवत् ॥ ६२ ॥

स्तोतव्यैः स्तूयन्ते नित्यं सेवनीयैश्च सेव्यते ।  
न बिभेति न जिह्रेति तथापि धनिको जनस् ॥ ६३ ॥

क्षणमात्रं ग्रहावेशो याममात्रं सुरामदस् ।  
लक्ष्मीमदस्तु मूर्खाणामादेहमनुवर्तते ॥ ६४ ॥

श्रीर्मासमर्धमासं वा चेष्टित्वा विनिवर्तते ।  
विकारस्तु तदारब्धो नित्यं लशुनगन्धवत् ॥ ६५ ॥

कण्ट्ःे मदः कोद्रवजो हृदि ताम्बूलजो मदस् ।  
लक्ष्मीमदस्तु सर्वाङ्गे पुत्रदारमुखेष्वपि ॥ ६६ ॥

यत्रासीदस्ति वा लक्ष्मीस्तत्रोन्मदः प्रवर्तताम् ।  
कुलेऽप्यवतरत्येष कुष्ठापस्मारवत्कथम् ॥ ६७ ॥

अध्यापयन्ति शास्त्राणि तृणीकुर्वन्ति पण्डितान् ।  
विस्मारयन्ति जातिं स्वां वराटाः पञ्चषा करे ॥ ६८ ॥

बिभर्तु भृत्यान् धनिको दत्तां वा देयमर्थिषु ।  
यावद्याचकसाधर्म्यं तावल्लोको न मृष्यति ॥ ६९ ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\[पिशुनाः\]

धनभारो हि लोकस्य पिशुनैरेव धार्यते ।  
कथं ते तं लघूकर्तुं यतन्तेऽपरथा स्वतस् ॥ ७० ॥

श्रमानुरूपं पिशुने किमुपक्रियते नृपैस् ।  
द्विगुणं त्रिगुणं चैव कृतान्तो लालयिष्यति ॥ ७१ ॥

गोकर्णे भद्रकर्णे च जपो दुष्कर्मनाशनस् ।  
राजकर्णे जपः सद्यः सर्वकर्मविनाशनस् ॥ ७२ ॥

न स्वार्थं किम्चिदिच्छन्ति न प्रेर्यन्ते च केन चित् ।  
परार्थेषु प्रवर्तन्ते शठाः सन्तश्च तुल्यवत् ॥ ७३ ॥

कालान्तरे ह्यनर्थाय गृध्रो गेहोपरि स्थितस् ।  
खलो गृहसमीपस्थः सद्योऽनर्थाय देहिनाम् ॥ ७४ ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\[लोभिनः\]

शुष्कोपवासो धर्मेषु भैषज्येषु च लङ्घनम् ।  
जपयज्ञश्च यज्ञेषु रोचते लोभशालिनाम् ॥ ७५ ॥

किं वक्ष्यतीव धनिकाद्यावदुद्विजतेऽधनस् ।  
किं प्रक्ष्यतीति लुब्धोऽपि तावदुद्विजते ततस् ॥ ७६ ॥

सर्वमातिथ्यशास्त्रार्थं साक्षात्कुर्वन्ति लोभिनस् ।  
भिक्षाकबलमेकैकं ये हि पश्यन्ति मेरुवत् ॥ ७७ ॥

धनपालः पिशाचो हि दत्ते स्वामिन्युपस्थिते ।  
धनलुब्धः पिशाचस्तु न कस्मै चन दित्सते ॥ ७८ ॥

दातारोऽर्थिभिरर्थ्यन्ते दातृभिः पुनोऽर्थिनस् ।  
कर्तृकर्मव्यतीहारादहो निम्नोन्नतं कियत् ॥ ७९ ॥

स्वस्मिन्नसति नार्थस्य रक्षकः संभवेदिति ।  
निश्चित्यैवं स्वयमपि भुङ्क्ते लुब्धः कथं चन ॥ ८० ॥

प्रस्थास्यमानः प्रविशेत्प्रतिष्ठेत दिने दिने ।  
विचित्रानुल्लिखेद्विघ्नांस्तिष्ठासुरतिथिश्चिरम् ॥ ८१ ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\[धार्मिकाः\]

प्रदीयते विदुष्येकं कवौ दश नटे शतम् ।  
सहस्रं दाम्भिके लोके श्रोत्रिये तु न किम्चन ॥ ८२ ॥

घटकं सम्यगाराध्य वैराग्यं परमं वहेत् ।  
तावदर्थाः प्रसिद्ध्यन्ति यावच्चापलमावृतम् ॥ ८३ ॥

एकतः सर्वशास्त्राणि तुलसीकाष्ठमेकतस् ।  
वक्तव्यं किं चिदित्युक्तं वस्तुतस्तुलसी परा ॥ ८४ ॥

विस्मृतं वाहटेनेदं तुलस्याः पठता गुणन् ।  
विश्वसंमोहिनी वित्त दायिनीति गुणद्वयम् ॥ ८५ ॥

कौपीनं भसितालेपो दर्भा+रुद्राक्षमालिका ।  
मौनमेकासिका चेति मूर्खसंजीवनानि षट् ॥ ८६ ॥

वासः पुण्येषु तीर्थेषु प्रसिद्धश्च मृतो गुरुस् ।  
अध्यापनावृत्तयश्च कीर्तनीया धनार्थिभिस् ॥ ८७ ॥

मन्त्रभ्रंशे संप्रदायः प्रयोगश्च्युतसंकृतौ ।  
देशधर्मस्त्वनाचारे पृच्छतां सिद्धमुत्तरम् ॥ ८८ ॥

यथा जानन्ति बहवो यथा वक्ष्यन्ति दातरि ।  
तथा धर्मं चरेत्सर्वं न वृथा किं चिदाचरेत् ॥ ८९ ॥

सदा जपपटो हस्ते मध्ये मध्येऽक्षिमीलनम् ।  
सर्वं ब्रह्मेति वादश्च सद्यस्प्रत्ययहेतवस् ॥ ९० ॥

आमध्याह्नं नदीवासः समाजे देवतार्चनम् ।  
सततं शुचिवेषश्च इत्येतद्दम्भस्य जीवितम् ॥ ९१ ॥

तावद्दीर्घं नित्यकर्म यावत्स्याद्द्रष्टृमेलनम् ।  
तावत्संक्षिप्यते सर्वं यावद्द्रष्टा न विद्यते ॥ ९२ ॥

आनन्दबाष्परोमाञ्चौ यस्य स्वेच्छावशंवदौ ।  
किं तस्य साधनैरन्यैः किंकराः सर्वपार्थिवास् ॥ ९३ ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\[दुर्जनाः\]

दण्ड्यमाना विकुर्वन्ति लाल्यमानास्ततस्तराम् ।  
दुर्जनानामतो न्याय्यं दूरादेव विसर्जनम् ॥ ९४ ॥

अदानमीषद्दानं च किम्चित्कोपाय दुर्धियाम् ।  
संपूर्णदानं प्रकृतिर्विरामो वैरकारणम् ॥ ९५ ॥

ज्यायानसंस्तवो दुष्टैरीर्ष्यायै संस्तवः पुनस् ।  
अपत्यसंबन्धविधिः स्वानर्थायैव केवलम् ॥ ९६ ॥

ज्ञातेयं ज्ञानहीनत्वं पिशुनत्वं दरिद्रता ।  
मिलन्ति यदि चत्वारि तद्दिशेऽपि नमो नमस् ॥ ९७ ॥

परछिद्रेषु हृदयं परवार्तासु च श्रवस् ।  
परमर्मासु वाचं च खलानामसृजद्विधिस् ॥ ९८ ॥

विषेण पुच्छलग्नेन वृश्चिकः प्राणिनामिव ।  
कलिना दशमांशेन सर्वः कालोऽपि दारुणस् ॥ ९९ ॥

यत्र भार्यागिरो वेदा यत्र धर्मोऽर्थसाधनम् ।  
यत्र स्वप्रतिभा मानं तस्मै श्रीकलये नमस् ॥ १०० ॥

काममस्तु जगत्सर्वं कालस्यास्य वशंवदम् ।  
कालकालं प्रपन्नानां कालः किं नः करिष्यति? ॥ १०१ ॥

कविना नीलकण्ठेन कलेरेतद्विडम्बनम् ।  
रचितं विदुषां प्रीत्यै राजास्थानानुमोदनम् ॥ १०२ ॥




इति नीलकण्ठविरचितं कलिविडम्बनं संपूर्णम्  


![](include/loader.gif) **Please Wait....**

**End Of Book**

\]
