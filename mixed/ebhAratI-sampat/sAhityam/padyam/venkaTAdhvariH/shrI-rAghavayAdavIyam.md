+++
title = "श्री-राघवयादवीयम्"
author = "वेङ्कटाध्वरिः"
domain = "साहित्यम्"
sub-domain = "पद्यम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3126"
source_url = "https://www.ebharatisampat.in/readbook3.php?bookid=MjcxMTE4MzUyNDgwMDAz&pageno=MjI0MjQyNjk5NTk="

+++
[[श्री-राघवयादवीयम्	Source: [EB](https://www.ebharatisampat.in/readbook3.php?bookid=MjcxMTE4MzUyNDgwMDAz&pageno=MjI0MjQyNjk5NTk=)]]

\[















**\।\।राघव यादवीयं ( कवि वेंकटाध्वरि) \।\।**





****



** श्री राघव यादवीयम्**



**Encoded and proofread by P \। P \। Narayanaswami at swami at math.mun.ca**





**वंदेऽहं देवं तं श्रीतं रन्तारं कालं भासा यः \।**

**रामो रामाधीराप्यागो लीलामारायोध्ये वासे \।\।१\।\।**

**विलोमम्**

**सेवाध्येयो रामालाली गोप्याराधी भारामोराः \।**

**यस्साभालंकारं तारं तं श्रीतं वन्देऽहं देवम् \।\।१\।\।**

**साकेताख्या ज्यायामासीद्याविप्रादीप्तार्याधारा \।**

**पूराजीतादेवाद्याविश्वासाग्र्यासावाशारावा \।\।२\।\।**

**विलोमम्**

**वाराशावासाग्र्या साश्वाविद्यावादेताजीरापूः \।**

**राधार्यप्ता दीप्राविद्यासीमायाज्याख्याताकेसा \।\।२\।\।**

**कामभारस्स्थलसारश्रीसौधासौघनवापिका \।**

**सारसारवपीनासरागाकारसुभूरुभूः \।\।३\।\।**

**विलोमम्**

**भूरिभूसुरकागारासनापीवरसारसा \।**

**कापिवानघसौधासौ श्रीरसालस्थभामका \।\।३\।\।**

**रामधामसमानेनमागोरोधनमासताम् \।**

**नामहामक्षररसं ताराभास्तु न वेद या \।\।४\।\।**

**विलोमम्**

**यादवेनस्तुभारातासंररक्षमहामनाः \।**

**तां समानधरोगोमाननेमासमधामराः \।\।४\।\।**

**यन् गाधेयो योगी रागी वैताने सौम्ये सौख्येसौ \।**

**तं ख्यातं शीतं स्फीतं भीमानामाश्रीहाता त्रातम् \।\।५\।\।**

**विलोमम्**

**तं त्राताहाश्रीमानामाभीतं स्फीत्तं शीतं ख्यातं \।**

**सौख्ये सौम्येसौ नेता वै गीरागीयो योधेगायन् \।\।५\।\।**

**मारमं सुकुमाराभं रसाजापनृताश्रितं \।**

**काविरामदलापागोसमावामतरानते \।\।६\।\।**

**विलोमम्**

**तेन रातमवामास गोपालादमराविका \।**

**तं श्रितानृपजासारंभ रामाकुसुमं रमा \।\।६\।\।**

**रामनामा सदा खेदभावे दया-**

**वानतापीनतेजारिपावनते \।**

**कादिमोदासहातास्वभासारसा-**

**मेसुगोरेणुकागात्रजे भूरुमे \।\।७\।\।**

**विलोमम्**

**मेरुभूजेत्रगाकाणुरेगोसुमे-**

**सारसा भास्वताहासदामोदिका \।**

**तेन वा पारिजातेन पीता नवा**

**यादवे भादखेदासमानामरा \।\।७\।\।**

**सारसासमधाताक्षिभूम्नाधामसु सीतया \।**

**साध्वसाविहरेमेक्षेम्यरमासुरसारहा \।\।८\।\।**

**विलोमम्**

**हारसारसुमारम्यक्षेमेरेहविसाध्वसा \।**

**यातसीसुमधाम्नाभूक्षिताधामससारसा \।\।८\।\।**

**सागसाभरतायेभमाभातामन्युमत्तया \।**

**सात्रमध्यमयातापेपोतायाधिगतारसा \।\।९\।\।**

**विलोमम्**

**सारतागधियातापोपेतायामध्यमत्रसा \।**

**यात्तमन्युमताभामा भयेतारभसागसा \।\।९\।\।**

**तानवादपकोमाभारामेकाननदाससा \।**

**यालतावृद्धसेवाकाकैकेयीमहदाहह \।\।१०\।\।**

**विलोमम्**

**हहदाहमयीकेकैकावासेद्ध्वृतालया \।**

**सासदाननकामेराभामाकोपदवानता \।\।१०\।\।**

**वरमानदसत्यासह्रीतपित्रादरादहो \।**

**भास्वरस्थिरधीरोपहारोरावनगाम्यसौ \।\।११\।\।**

**विलोमम्**

**सौम्यगानवरारोहापरोधीरस्स्थिरस्वभाः \।**

**होदरादत्रापितह्रीसत्यासदनमारवा \।\।११\।\।**

**यानयानघधीतादा रसायास्तनयादवे \।**

**सागताहिवियाताह्रीसतापानकिलोनभा \।\।१२\।\।**

**विलोमम्**

**भानलोकिनपातासह्रीतायाविहितागसा \।**

**वेदयानस्तयासारदाताधीघनयानया \।\।१२\।\।**

**रागिराधुतिगर्वादारदाहोमहसाहह \।**

**यानगातभरद्वाजमायासीदमगाहिनः \।\।१३\।\।**

**विलोमम्**

**नोहिगामदसीयामाजद्वारभतगानया \।**

**हह साहमहोदारदार्वागतिधुरागिरा \।\।१३\।\।**

**यातुराजिदभाभारं द्यां वमारुतगन्धगम् \।**

**सोगमारपदं यक्षतुंगाभोनघयात्रया \।\।१४\।\।**

**विलोमम्**

**यात्रयाघनभोगातुं क्षयदं परमागसः \।**

**गन्धगंतरुमावद्यं रंभाभादजिरा तु या \।\।१४\।\।**

**दण्डकां प्रदमोराजाल्याहतामयकारिहा \।**

**ससमानवतानेनोभोग्याभोनतदासन \।\।१५\।\।**

**विलोमम्**

**नसदातनभोग्याभो नोनेतावनमास सः \।**

**हारिकायमताहल्याजारामोदप्रकाण्डदम् \।\।१५\।\।**

**सोरमारदनज्ञानोवेदेराकण्ठकुंभजम् \।**

**तं द्रुसारपटोनागानानादोषविराधहा \।\।१६\।\।**

**विलोमम्**

**हाधराविषदोनानागानाटोपरसाद्रुतम् \।**

**जम्भकुण्ठकरादेवेनोज्ञानदरमारसः \।\।१६\।\।**

**सागमाकरपाताहाकंकेनावनतोहिसः \।**

**न समानर्दमारामालंकाराजस्वसा रतम् \।\।१७\।\।**

**विलोमम्**

**तं रसास्वजराकालंमारामार्दनमासन \।**

**सहितोनवनाकेकं हातापारकमागसा \।\।१७\।\।**

**तां स गोरमदोश्रीदो विग्रामसदरोतत \।**

**वैरमासपलाहारा विनासा रविवंशके \।\।१८\।\।**

**विलोमम्**

**केशवं विरसानाविराहालापसमारवैः \।**

**ततरोदसमग्राविदोश्रीदोमरगोसताम् \।\।१८\।\।**

**गोद्युगोमस्वमायोभूदश्रीगखरसेनया \।**

**सहसाहवधारोविकलोराजदरातिहा \।\।१९\।\।**

**विलोमम्**

**हातिरादजरालोकविरोधावहसाहस \।**

**यानसेरखगश्रीद भूयोमास्वमगोद्युगः \।\।१९\।\।**

**हतपापचयेहेयो लंकेशोयमसारधीः \।**

**राजिराविरतेरापोहाहाहंग्रहमारघः \।\।२०\।\।**

**विलोमम्**

**घोरमाहग्रहंहाहापोरातेरविराजिराः \।**

**धीरसामयशोकेलं यो हेये च पपात ह \।\।२०\।\।**

**ताटकेयलवादेनोहारीहारिगिरासमः \।**

**हासहायजनासीतानाप्तेनादमनाभुवि \।\।२१\।\।**

**विलोमम्**

**विभुनामदनाप्तेनातासीनाजयहासहा \।**

**ससरागिरिहारीहानोदेवालयकेटता \।\।२१\।\।**

**भारमाकुदशाकेनाशराधीकुहकेनहा \।**

**चारुधीवनपालोक्या वैदेहीमहिताहृता \।\।२२\।\।**

**विलोमम्**

**ताहृताहिमहीदेव्यैक्यालोपानवधीरुचा \।**

**हानकेहकुधीराशानाकेशादकुमारभाः \।\।२२\।\।**

**हारितोयदभोरामावियोगेनघवायुजः \।**

**तंरुमामहितोपेतामोदोसारज्ञरामयः \।\।२३\।\।**

**विलोमम्**

**योमराज्ञरसादोमोतापेतोहिममारुतम् \।**

**जोयुवाघनगेयोविमाराभोदयतोरिहा \।\।२३\।\।**

**भानुभानुतभावामासदामोदपरोहतं \।**

**तंहतामरसाभक्षोतिराताकृतवासविम् \।\।२४\।\।**

**विलोमम्**

**विंसवातकृतारातिक्षोभासारमताहतं \।**

**तं हरोपदमोदासमावाभातनुभानुभाः \।\।२४\।\।**

**हंसजारुद्धबलजापरोदारसुभाजिनि \।**

**राजिरावणरक्षोरविघातायरमारयम् \।\।२५\।\।**

**विलोमम्**

**यं रमारयताघाविरक्षोरणवराजिरा \।**

**निजभासुरदारोपजालबद्धरुजासहम् \।\।२५\।\।**

**सागरातिगमाभातिनाकेशोसुरमासहः \।**

**तंसमारुतजंगोप्ताभादासाद्यगतोगजम् \।\।२६\।\।**

**विलोमम्**

**जंगतोगद्यसादाभाप्तागोजंतरुमासतं \।**

**हस्समारसुशोकेनातिभामागतिरागसा \।\।२६\।\।**

**वीरवानरसेनस्य त्राताभादवता हि सः \।**

**तोयधावरिगोयादस्ययतोनवसेतुना \।\।२७\।\।**

**विलोमम्**

**नातुसेवनतोयस्यदयागोरिवधायतः \।**

**सहितावदभातात्रास्यनसेरनवारवी \।\।२७\।\।**

**हारिसाहसलंकेनासुभेदीमहितोहिसः \।**

**चारुभूतनुजोरामोरमाराधयदार्तिहा \।\।२८\।\।**

**विलोमम्**

**हार्तिदायधरामारमोराजोनुतभूरुचा \।**

**सहितोहिमदीभेसुनाकेलंसहसारिहा \।\।२८\।\।**

**नालिकेरसुभाकारागारासौसुरसापिका \।**

**रावणारिक्षमेरापूराभेजे हि ननामुना \।\।२९\।\।**

**विलोमम्**

**नामुनानहिजेभेरापूरामेक्षरिणावरा \।**

**कापिसारसुसौरागाराकाभासुरकेलिना \।\।२९\।\।**

**साग्र्यतामरसागारामक्षामाघनभारगौः \।\।**

**निजदेपरजित्यास श्रीरामे सुगराजभा \।\।३०\।\।**

**विलोमम्**

**भाजरागसुमेराश्रीसत्याजिरपदेजनि \।**

**गौरभानघमाक्षामरागासारमताग्र्यसा \।\।३०\।\।**

**\।\।इति श्रीवेङ्कटाध्वरि कृतं**

**श्री राघव यादवीयं समाप्तम् \।\।**










\]
