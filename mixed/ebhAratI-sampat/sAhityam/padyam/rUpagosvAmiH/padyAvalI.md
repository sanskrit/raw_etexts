+++
title = "पद्यावली"
author = "रूपगोस्वामिः"
domain = "साहित्यम्"
sub-domain = "पद्यम्"
language = "संस्कृतम्"
"serial no." = "Ebharati-3138"
source_url = "https://www.ebharatisampat.in/readbook3.php?bookid=NjMyMDI3ODAyNjMyMTAz&pageno=MjI0MjQyNjk5NTk="

+++
[[पद्यावली	Source: [EB](https://www.ebharatisampat.in/readbook3.php?bookid=NjMyMDI3ODAyNjMyMTAz&pageno=MjI0MjQyNjk5NTk=)]]

\[













***रुप गोस्वमिन्‌ पद्यावली***







पद्यावली विरचिता रसिकैर्मुकुन्द

सम्बन्धबन्धुरपदा प्रमोदोर्मिसिन्धुः ।

रम्या समस्ततमसां दमनी क्रमेण

संगृह्यते कृतिकदम्बककौतुकाय । ।१ । ।



ग्रन्थप्रारम्भे मङ्गलाचरणं ।



नमो नलिननेत्राय

वेणुवाद्यविनोदिने ।

राधाधरसुधापान

शालिने वनमालिने । । २ । ।

कस्यचित् । ।



भक्तिप्रह्वविलोकनप्रणयिनी नीलोत्पलस्पर्धिनी

ध्यानालम्बनतां समधिनिरतैर्नीते हितप्राप्तये ।

लावण्यैकमहानिधौ रसिकतां राधादृशोस्तन्वती

युष्माकं कुरुतां भवार्तिशमनं नेत्रे तनुर्वा हरेः । ।३ । ।

श्रीसारङ्गस्य । ।



ये गोवर्धनमूलकर्दमरसव्यादष्टबर्हच्छदा

ये वृन्दावनकुक्षिषु व्रजवधूलीलोपधानानि च ।

ये चाभ्यङ्गसुगन्धयः कुवलयापीडस्य दानाम्भसा

ते वो मङ्गलं आदिशन्तु सततं कंसद्विषो बाहवः । ।४ । ।

शुभाङ्कस्य । । (१.५९.३)



सायं व्यावर्तमानखिलसुरभिकुलाह्वानसंकेतनामान्य्

अभीरीवृन्दचेतो हठहरणकलासिद्धमन्त्राक्षराणि ।

सौभाग्यं वः समन्ताद्दधतु मधुभिदः केलिगोपालमूर्तेः

सानन्दकृष्टवृन्दावनरसिकमृगश्रेणयो वेणुनादाः । ।५ । ।

उमापतिधरस्य । । (१.५७.३)



अथ श्रीकृष्णस्य महिमा ।



अम्भोभिः स्थलतां स्थलं जलधितां धूलीलवः शैलतां

शैली मृत्कणतां तृणं कुलिशतां वज्रं तृणक्षीणतां ।

वह्निः शीतलतां हिमं वहनतां आयाति यस्येच्छया

लीलादुर्ललिताद्भुतव्यसनिनं कृष्णाय तस्मै नमः । ।६ । ।

कस्यचित् । ।



वात्सल्यादभयप्रदानसमयादार्तार्तिनिर्वापणाद्

औदार्यादघशोषणादगणितश्रेयःपदप्रापणात् ।

सेव्यः श्रीपतिरेव सर्वजगतां एते यतः साक्षिणः

प्रह्लादश्च विभीषणश्च करिराट्पाञ्चल्यहल्या ध्रुवः । ।७ । ।

कस्यचित् । ।



अथ भजनमाहात्म्यं ।



व्याधस्याचरणं ध्रुवस्य च वयो विद्या गजेन्द्रस्य का

कुब्जायाः किं उ नाम रूपं अधिकं किं तत्सुदाम्नो धनं ।

वंशः को विदुरस्य यादवपतेरुग्रस्य किं पौरुषं

भक्त्या तुष्यति केवलं न च गुणैर्भक्तिप्रियो माधवः । । ८ । ।

श्रीदाक्षिणात्यस्य । ।



अनुचितं उचितं वा कर्म कोऽयं विभागो

भगवति परं आस्तां भक्तियोगो द्रढीयान् ।

किरति विषमहीन्द्रः सान्द्रपीयूषं इन्दुर्

द्वयं अपि स महेशो निर्विशेषं बिभर्ति । ।९ । ।

श्रीविष्णुपुरीपादानां । ।



यदि मधुमथन त्वदङ्घ्रिसेवां

हृदि विदधाति जहाति वा विवेकी ।

तदखिलं अपि दुष्कृतं त्रिलोके

कृतं अकृतं न कृतं कृतं च सर्वं । ।१० । ।

तेषं एव । ।



काषायान्न च भोजनादिनियमान्नो वा वने वासतो

व्याख्यानादथ वा मुनिव्रतभराच्चित्तोद्भवः क्षीयते ।

किन्तु स्फीतकलिन्दशैलतनयातीरेषु विकीडतो

गोविन्दस्य पदारविन्दभजनारम्भस्य लेशादपि । ।११ । ।

कस्यचित् । ।



अलं अलं इयं एव प्राणिनां पातकानां

निरसनविषये या कृष्ण कृष्णेति वाणी ।

यदि भवति मुकुन्दे भक्तिरानन्दसान्द्रा

विलुठति चरणाब्जे मोक्षसाम्राज्यलक्ष्मीः । । १२ । ।

श्रीसर्वज्ञस्य । ।



नानोपचारकृतपूजनं आर्तबन्धोः

प्रेम्णैव भक्तहृदयं सुखविद्रुतं स्यात् ।

यावत्क्षुदस्ति जठरे जरठा पिपासा

तावत्सुखाय भवतो ननु भक्ष्यपेये । ।१३ । ।

श्रीरामानन्दरायस्य । (१३.४२; २.८.६९)



कृष्णभक्तिरसभावितमतिः

क्रियतां यदि कुतोऽपि लभ्यते

तत्र लौल्यं अपि मूल्यं एकलं

जन्मकोटिसुकृतैर्न लभ्यते । ।१४ । ।

तस्यैव । (२.८.७०)



ज्ञानं अस्ति तुलितं च तुलायां

प्रेम नैव तुलितं तु तुलायां ।

सिद्धिरेव तुलितात्र तुलायां

कृष्णनाम तुलितं न तुलायां । ।१५ । ।

श्रीश्रीधरस्वामिपादानां । ।



अथ नाममाहात्म्यं ।



अंहः संहरदखिलं सकृद्

उदयादेव सकललोकस्य ।

तरणिरिव तिमिरजलधिं

जयति जगन्मङ्गलं हरेर्नाम । ।१६ । ।

श्रीलक्ष्मीधराणां । । (१.२; ३.३.१८०)



चतुर्णां वेदानां हृदयं इदं आकृष्य हरिणा

चतुर्भिर्यद्वर्णैः स्फुटं अघटि नारायणपदं ।

तदेतद्गायन्तो वयं अनिशं आत्मानं अधुना

पुनीमो जानीमो न हरिपरितोषाय किं अपि । ।१७ । ।

कस्यचित् । ।



योगश्रुत्युपपत्तिनिर्जनवनध्यानाध्वसम्भावित

स्वाराज्यं प्रतिपद्य निर्भयं अमी मुक्ता भवन्तु द्विजाः ।

अस्माकं तु कदम्बकुञ्जकुहरप्रोन्मीलदिन्दीवर

श्रेणीश्यामलधामनाम जुषतां जन्मास्तु लक्षावधि । ।१८ । ।

श्री ईश्वरपुरीपादानां । ।



कल्याणानां निधानं कलिमलमथनं पावनं पावनानां

पाथेयं यन्मुमुक्षोः सपदि परपदप्राप्तये प्रोच्यमानं ।

विश्रामस्थानं एकं कविवरवचसां जीवनं सज्जनानां

बीजं धर्मद्रुमस्य प्रभवतु भवतां भूतये कृष्णनाम । ।१९ । ।

कस्यचित् । ।



वेपन्ते दुरितानि मोहमहिमा सम्मोहं आलम्बते

सातङ्कं नखरजनीं कलयति श्रीचित्रगुप्तः कृती ।

सानन्दं मधुपर्कसम्भृतिविधौ वेधाः करोत्युद्यमं

वक्तुं नाम्नि तवेश्वराभिलषिते ब्रूमः किं अन्यत्परं । ।२० । ।

कस्यचित् । ।



कः परेतनगरीपुरन्दरः

को भवेदथ तदीयकिङ्करः ।

कृष्णनाम जगदेकमङ्गलं

कण्ठपीठं उररीकरोति चेत् । ।२१ । ।

श्री आनन्दाचार्यस्य ।



चेतोदर्पणमार्जनं भवमहादावाग्निनिर्वापणं

श्रेयःकैरवचन्द्रिकावितरणं विद्यावधूजीवनं ।

आनन्दाम्बुधिवर्धनं प्रतिपदं पूर्णामृतास्वादनं

सर्वात्मस्नपनं परं विजयते श्रीकृष्णसङ्कीर्तनं । ।२२ । ।

श्रीश्रीभगवतः । । ( ३.२०.१२)

ब्रह्माण्डानां कोटिसङ्ख्याधिकानाम्

ऐश्वर्यं यच्चेतना वा यदंशः ।

आविर्भूतं तन्महः कृष्णनाम

तन्मे साध्यं साधनं जीवनं च । ।२३ । ।

केषांचित् । ।



विष्णोर्नामैव पुंसाः शमलं अपहरत्पुण्यं उत्पादयच्च

ब्रह्मादिस्थानभोगाद्विरतिं अथ गुरोः श्रीपदद्वन्द्वभक्तिं ।

ठत्त्वज्ञानं च विष्णोरिह मृतिजननभ्रान्तिबीजं च दग्ध्वा

संपूर्णानन्दबोधे महति च पुरुषं स्थापयित्वा निवृत्तं । ।२४ । ।

श्रीभगवद्व्यासपादानां । ।



नाम चिन्तामणिः कृष्णश्

चैतन्यरसविग्रहः ।

पूर्णः शुद्धो नित्यमुक्तो

ऽभिन्नत्वान्नामनामिनोः । । २५ । ।

तेषां एव । । (Pअद्मपुराण, २.१७.१३३, ११.५०३)



मधुरमधुरं एतन्मङ्गलं मङ्गलानां

सकलनिगमवल्लीसत्फलं चित्स्वरूपं ।

सकृदपि परिगीतं श्रद्धया हेलया वा

भृगुवर नरमात्रं तारयेत्कृष्णनाम । ।२६ । ।

तेषां एव । । (११.४५१; स्कान्दपुराण, प्रभासखण्डे)



स्वर्गार्थीया व्यवसितिरसौ दीनयत्येव लोकान्

मोक्षापेक्षा जनयति जनं केवलं क्लेशभाजं ।

योगाभ्यासः परमविरसस्तादृशैः किं प्रयासैः

सर्वं त्यक्त्वा मम तु रसना कृष्ण कृष्णेति रौतु । ।२७ । ।

कस्यचित् । ।



सदा सर्वत्रास्ते ननु विमलं आद्यं तव पदं

तथाप्येकं स्तोकं न हि भवतरोः पत्रं अभिनत् ।

क्षणं जिह्वाग्रस्थं तव तु भगवन्नाम निखिलं

समूलं सम्भारं कषति कतरत्सेव्यं अनयोः । ।२८ । ।

श्रीश्रीधरस्वामिपादानां । ।



आकृष्टिः कृतचेतसां सुमनसां उच्चांअनं चांहसाम्

आचण्डालं अमूकलोकसुलभो वश्यश्च मुक्तिश्रियः ।

नो दीक्षां न च सत्क्रियां न च पुरश्चर्यां मनागीक्षते

मन्त्रोऽयं रसनास्पृगेव फलति श्रीकृष्णनामात्मकः । ।२९ । ।

श्रीलक्ष्मीधराणां । । (भगवन्नामकौमुदी १३३; १५.११०)



विचेयानि विचार्याणि

विचिन्त्यानि पुनः पुनः ।

कृपणस्य धनानीव

त्वन्नामानि भवन्तु नः । ।३० । ।

श्रीभवानन्दस्य । ।



नाम्नां अकारि बहुधा निजसर्वशक्तिस्

तत्रार्पिता नियमितः स्मरणे न कालः ।

एतादृशी तव कृपा भगवन्ममापि

दुर्दैवं ईदृशं इहाजनि नानुरागः । ।३१ । ।

श्रीभगवतः । ( ३.२०.१६)



अथ नामकीर्तनं ।



तृणादपि सुनीचेन

तरोरिव सहिष्णुना ।

अमानिना मानदेन

कीर्तनीयः सदा हरिः । ।३२ । । तस्यैव । । ( ३.२०.२१)



श्रीरामेति जनार्दनेति जगतां नाथेति नारायणे

त्यानन्देति दयापरेति कमलाकान्तेति कृष्णेति च ।

श्रीमन्नाममहामृताब्धिलहरीकल्लोलमग्नं मुहु

र्मुह्यन्तं गलदश्रुनेत्रमवशं मां नाथ नित्यं कुरु । ।३३ । ।

श्रीलक्ष्मीधराणां । । (२)



श्रीकान्त कृष्ण करुणामय कञ्जनाभ

कैवल्यवल्लभ मुकुन्द मुरान्तकेति ।

नामावलीं विमलमौक्तिकहारलक्ष्मी

लावण्यवञ्चनकरीं करवाणि कण्ठे । ।३४ । ।

तेषामेव । । (३)



कृष्ण राम मुकुन्द वामन वासुदेव जगद्गुरो

मत्स्य कच्छप नारसिंह वराह राघव पाहि मां ।

देवदानवनारदादिमुनीन्द्रवन्द्य दयानिधे

देवकीसुत देहि मे तव पादभक्तिमचञ्चलां । ।३५ । ।

कस्यचित् । । (४)



हे गोपालक हे कृपाजलनिधे हे सिन्धुकन्यापते

हे कंसान्तक हे गजेन्द्रकरुणापारीण हे माधव ।

हे रामानुज हे जगत्त्रयगुरो हे पुण्डरीकाक्ष मां

हे गोपीजननाथ पालय परं जानामि न त्वां विना । ।३६ । ।

श्रीवैष्णवस्य । । (KK२.१०८, ५)



श्रीनारायण पुण्डरीकनयन श्रीराम सीतापते

गोविन्दाच्युत नन्दनन्दन मुकुन्दानन्द दामोदर ।

विष्णो राघव वासुदेव नृहरे देवेन्द्रचूडामणे

संसारार्णवकर्णधारक हरे श्रीकृष्ण तुभ्यं नमः । ।३७ । ।

तस्यैव । ।



भाण्डीरेश शिखण्डमण्डन वर श्रीखण्डलिप्ताङ्ग हे

वृन्दारर्ण्यपुरन्दर स्फुरदमन्देन्दीवरश्यामल ।

कालिन्दीप्रिय नन्दनन्दन परानन्दारविन्देक्षण

श्रीगोविन्द मुकुन्द सुन्दरतनो मां दीनं आनन्दय । ।३८ । ।

श्रीगोपालभट्टानां । ।





श्रीकृष्णकथामाहात्म्यं ।



श्रुतं अप्यौपनिषदं

दूरे हरिकथामृतात् ।

यन्न सन्ति द्रवच्चित्त

कम्पाश्रुपुलकादयः । ।३९ । ।

श्रीभगवद्व्यासपादानां । । \[भक्तिसन्दर्भ ६९\]



नैव दिव्यसुखभोगं अर्थये

नापवर्गं अपि नाथ कामये ।

यान्तु कर्णविवर दिने दिने

कृष्णकेलिचरितामृतानि मे । ।४० । ।

श्रीकविरत्नस्य । ।



अहो अहोभिर्न कलेर्विदूयते

सुधासुधारां अधुरं पदे पदे ।

दिने दिने चन्दनचन्द्रशीतलं

यशो यशोदातनयस्य गीयते । ।४१ । ।

तस्यैव । ।



नन्दनन्दनकैशोर

लीलामृतमहाम्बुधौ ।

निमग्नानां किं अस्माकं

निर्वाणलवणाम्भसा । ।४२ । ।

श्रीयादवेन्द्रपुरीपादानां । ।



त्वत्कथामृतपाथोधौ

विहरन्तो महामुदः ।

कुर्वन्ति कृतिनः केचिच्

चतुर्वर्गं तृणोपमं । ।४३ । ।

श्रीश्रीधरस्वामिपादानां । ।



तत्रैव गङ्गा यमुना च तत्र

तत्र गोदावरी तत्र सरस्वती च ।

सर्वाणि तीर्थानि वसन्ति तत्र

यत्राच्युतोदारकथाप्रसङ्गः । ।४४ । ।

कस्यचित् । ।



या भुक्तिलक्ष्मीर्भुवि कामुकानां

या मुक्तिलक्ष्मीर्हृदि योगभाजां ।

यानन्दलक्ष्मी रसिकेन्द्रमौलेः

सा कापि लीलावतु माधवस्य । ।४५ । ।

श्रीशङ्करस्य । ।



अथ श्रीकृष्णध्यानं ।



फुल्लेन्दीवरकान्तिं इन्दुवदनं बर्हावतंसप्रियं

श्रीवत्साङ्कं उदारकौस्तुभधरं पीताम्बरं सुन्दरं ।

गोपीनां नयनोत्पलार्चिततनुं गोगोपसङ्घावृतं

गोविन्दं कलवेणुवादनपरं दिव्याङ्गभूषं भजे । ।४६ । ।



श्रीशारदाकारस्य । । \[KK३.८२; Kऋष्णऽ१०६ (प्४९फ़्न्) अत्त्रिबुतेद्तो मृत्युसञ्जयतन्त्र; इबिद्. ३.११४ (सारदातिलके च). ईन्ऱ्Kआढ्तो Sवायम्भुवागम.\]



अंसालम्बितवामकुण्डलधरं मन्दोन्नतभ्रूलतं

किञ्चित्कुञ्चितक्ॐअलाधरपुटं साचिप्रसारेक्षणं ।

आलोलाङ्गुलिपल्लवैर्मुरलिकां आपूरयन्तं मुदा

मुले कल्पतरोस्त्रिभङ्गललितं ध्यायेज्जगन्मोहनं । ।४७ । ।

कस्यचित् । । (KK२.१०२)



अधरे विनिहितवंशं

चम्पककुसुमेन कल्पितोत्तंसं ।

विनतं दधानं अंसं

वामं सततं नमामि जितकंसं । ।४८ । ।

श्रीपुरुषोत्तमदेवस्य ।



व्यत्यस्तपादकमलं ललितत्रिभङ्गी

सौभाग्यं अंसविरलीकृतकेशपाशं ।

पिञ्छावतंसं उररीकृतवंशनालम्

अव्याजमोहनं उपैमि कृपाविशेषं । ।४९ । ।

श्रीनारदस्य ।



अथ भक्तवात्सल्यं ।



अतन्द्रितचमूपतिप्रहितहस्तं अस्वीकृत

प्रणीतमणिपादुकं किं इति विस्मृतान्तः पुरं ।

अवाहनपरिष्क्रियं पतगराजं आरोहतः

करिप्रवरबृंहिते भगवतस्त्वरायै नमः । ।५० । ।

श्रीदाक्षिणात्यस्य ।



श्रीद्रौपदीत्राणे तद्वाक्यं ।



तमसि रविरिवोद्यन्मज्जतां अप्लवानां

प्लव इव तृषितानां स्वादुवऋसीव मेघः ।

निधिरिव निधनानां तीव्रदुःखामयानां

भिषगिव कुशलं नो दातुं आयाति शौरिः । ।५१ । ।

श्रीव्यासपादानां ।



अथ तद्भक्तानां माहात्म्यं ।



प्रह्लादनारदपराशरपुण्डरीक

व्यासाम्बरीषशुकशौनकभीष्मदाल्भ्यान् ।

रुक्माङ्गदोद्धवविभीषणफाल्गुनादीन्

पुण्यानिमान्परमभागवतान्नमामि । ।५२ । ।



श्रीदाक्षिणात्यस्य । ।



श्रीविष्णोः श्रवणे परीक्षिदभवद्वैयासकिः कीर्तने

प्रह्लादः स्मरणे तदङ्घ्रिभजने लक्ष्मीः पृथुः पूजने ।

अक्रूरस्त्वभिवन्दने कपिपतिर्दास्येऽथ सख्येऽर्जुनः

सर्वस्वात्मनिवेदने बलिरभूत्कृष्णाप्तिरेषां परा । ।५३ । ।

कस्यचित् । । ( २.२२.१३६; १.२.३६५)



तेभ्यो नमोऽस्तु भववारिधिजीर्णपङ्क

संलग्नमोक्षणविचक्षणपादुकेभ्यः ।

कृष्णेति वर्णयुगलश्रवणेन येषाम्

आनन्दथुर् भवति नर्तितर्ॐअवृन्दः । ।५४ । ।

औत्कलस्य । ।



हरिस्मृत्याह्लादस्तिमितमनसो यस्य कृतिनः

सर्ॐआञ्चः कायो नयनं अपि सानन्दसलिलं ।

तं एवाचन्द्रार्कं वह पुरुषधौरेयं अवने

किं अन्यैस्तैर्भारैर्यमसदनगत्यागतिपरैः । ।५५ । ।

श्रीसर्वानन्दस्य ।



त्वद्भक्तः सरितां पतिं चुलुकवत्खद्योतवद्भास्करं

मेरुं पश्यति लोष्ट्रवत्किं अपरं भूमेः पतिं भृत्यवत् ।

चिन्तारत्नचयं शिलाशकलवत्कल्पद्रुमं काष्ठवत्

संसारं तृणराशिवत्किं अपरं देहं निजं भारवत् । ।५६ । ।

श्रीसर्वज्ञस्य ।



मीमांसारजसा मलीमसदृशां तावन्न धीरीश्वरे

गर्वोदर्ककुतर्ककर्कशधियां दूरेऽपि वार्ता हरेः ।

जानन्तोऽपि न जानते श्रुतिसुखं श्रीरङ्गिसङ्गादृते

सुस्वादुं परिवेषयन्त्यपि रसं गुर्वी न दर्वी स्पृशेत् । ।५७ । ।

श्रीमाधवसरस्वतीपादानां ।



ज्ञानावलम्बकाः केचित्

केचित्कर्मावलम्बकाः ।

वयं तु हरिदासानां

पादत्राणावलम्बकाः । ।५८ । ।

कस्यचित् ।



अथ भक्तानां दैन्योक्तिः



नामानि प्रणयेन ते सुकृतिनां तन्वन्ति तुण्डोत्सवं

धामानि प्रथयन्ति हन्त जलदश्यामानि नेत्राञ्जनं ।

सामानि श्रुतिशुष्कलीं मुरलिकाजातान्यलंकुर्वते

कामानिर्वृतचेतसां अपि विभो नाशापि नः शोभते । ।५९ । ।

समाहर्तुः । ।



संसाराम्भसि सम्भृतभ्रमभरे गम्भीरतापत्रय

ग्राहेणाभिगृहीतं उग्रगतिना क्रोशन्तं अन्तर्भयात् ।

दीप्रेणाद्य सुदर्शनेन विबुधक्लान्तिच्छिदाकारिणा

चिन्तासन्ततिरुद्धं उद्धर हरे मच्चित्तदन्तीश्वरं । ।६० । ।

समाहर्तुः । ।



विवृतविविधबाधे भ्रान्तिवेगादगाधे

बलवति भवपूरे मज्जतो मे विदूरे ।

अशरणगणबन्धो हा कृपाक्ॐउदीन्दो

सकृदकृतविलम्बं देहि हस्तावलम्बं । ।६१ । ।

समाहर्तुः ।



नृत्यन्वायुविघूर्णितैः स्वविटपैर्गायन्नलीनां रुतैर्

मुञ्चन्नश्रु मरन्दबिन्दुभिरलं र्ॐआञ्चवानङ्कुरैः ।

माकन्दोऽपि मुकुन्द मूर्च्छति तव स्मृत्या तु वृन्दावने

ब्रूहि प्राणसमान चेतसि कथं नामापि नायाति ते । ।६२ । ।

श्री ईश्वरपुरीपादानां ।



या द्रौपदीपरित्राणे

या गजेन्द्रस्य मोक्षणे ।

मय्यार्ते करुणामूर्ते

सा त्वरा क्व गता हरे । ।६३ । ।

श्री औत्कलस्य



दीनबन्धुरिति नाम ते स्मरन्

यादवेन्द्र पतितोऽहं उत्सहे ।

भक्तवत्सलतया त्वयि श्रुते

मामकं हृदयं आशु कम्पते । ।६४ । ।

श्रीजगन्नाथसेनस्य ।



स्तावकास्तव चतुर्मुखादयो

भावकास्तु भगवन्भवादयः ।

सेवकाः शतमुखादयः सुरा

वासुदेव यदि के तदा वयं । ।६५ । ।

श्रीधनञ्जयस्य ।



परमकारुणिको न भवत्परः

परमशोच्यतमो न च मत्परः ।

इति विचिन्त्य हरेः मयि पामरे

यदुचितं यदुनाथ तदाचर । ।६६ । ।

कस्यचित् ।



भवोद्भवक्लेशकशाशताहतः

परिभ्रमन्निन्द्रियकापथान्तरे ।

नियम्यतां माधव मे मनोहयस्

त्वदङ्घ्रिशङ्कौ दृढभक्तिबन्धने । ।६७ । ।

कस्यचित् ।



न ध्यातोऽसि न कीर्तितोऽसि न मनागाराधितोऽसि प्रभो

नो जन्मान्तरगोचरे तव पदाम्भोजे च भक्तिः कृता ।

तेनाहं बहुदुःखभाजनतया प्राप्तो दशां ईदृशीं

त्वं कारुण्यनिधे विधेहि करुणां श्रीकृष्ण दीने मयि । ।६८ । ।

श्रीशङ्करस्य ।



शरणं असि हरे प्रभो मुरारे

जय मधुसूदन वासुदेव विष्णो

निरवधिकलुषौघकारिणं मां

गतिरहितं जगदीश रक्ष रक्ष । ।६९ । ।

कस्यचित् । ।



दिनादौ मुरारे निशादौ मुरारे

दिनार्धे मुरारे निशार्धे मुरारे ।

दिनान्ते मुरारे निशान्ते मुरारे

त्वं एको गतिर्नस्त्वं एको गतिर्नः । ।७० । ।

श्रीदाक्षिणात्यस्य । ।



अयि नन्दतनुज किङ्करं

पतितं मां विषमे भवाम्बुधौ

कृपया तव पादपङ्कज

स्थितधूलीसदृशं विचिन्तय । ।७१ । ।

श्रीभगवतः । ( ३.२०.३२)



अथ भक्तानां निष्ठा



न वयं कवयो न तार्किका

न च वेदान्तनितान्तपारगाः ।

न च वादिनिवारकाः परं

कपटाभीरकिशोरकिङ्कराः । ।७२ । ।

श्रीसार्वभ्ॐअभट्टाचार्याणां । ।



परिवदतु जनो यथा तथा वा

ननु मुखरो न वयं विचारयामः

हरिरसमदिरा मदातिमत्ता

भुवि विलुठाम नटाम निर्विशाम । ।७३ । ।

तेषां एव । । (२.२.१५)



नाहं विप्रो न च नरपतिर्नापि वैश्यो न शूद्रो

नाहं वर्णी न च गृहपतिर्नो वनस्थो यतिर्वा ।

किन्तु प्रोद्यन्निखिलपरमानन्दपूर्णामृताब्धेर्

गोपीभर्तुः पदकमलयोर्दासदासानुदासः । ।७४ । ।

श्रीभगवतः । ( २.१३.८०)



धन्यानां हृदि भासतां गिरिवरप्रत्यग्रकुञ्जौकसां

सत्यानन्दरसं विकारविभवव्यावृत्तं अन्तर्महः ।

अस्माकं किल वल्लवीरतिरसो वृन्दाटवीलालसो

गोपः कोऽपि महेन्द्रनीलरुचिरश्चित्ते मुहुः क्रीडतु । ।७५ । ।

श्री ईश्वरपुरीपादानां ।

रसं प्रशंसन्तु कवितानिष्ठा

ब्रह्मामृतं वेदशिरोनिविष्ठाः ।

वयं तु गुञ्जाकलितावतंसं

गृहीतवंशं कं अपि श्रयामः । ।७६ । ।

श्रीयादवेन्द्रपुरीपादानां । ।



ध्यानातीतं किं अपि परमं ये तु जानन्ति तत्त्वं

तेषां आस्तां हृदयकुहरे शुद्धचिन्मात्र आत्मा ।

अस्माकं तु प्रकृतिमधुरः स्मेरवक्त्रारविन्दो

मेघश्यामः कनकपरिधिः पङ्कजाक्षोऽयं आत्मा । ।७७ । ।

श्रीकविरत्नस्य । । (३.२.२८)



जातु प्रार्थयते न पार्थिवपदं नेन्द्रे पदे मोदते

सन्धत्ते न च योगसिद्धिषु धियं मोक्षं च नाकाङ्क्षति ।

कालिन्दीवनसीमनि स्थिरतडिन्मेघदूतौ केवलं

शुद्धे ब्रह्मणि वल्लवीभुजलताबद्धे मनो धावति । ।७८ । ।

तस्यैव । ।



सन्ध्यावन्दन भद्रं अस्तु भवतो भोः स्नान तुभ्यं नमो

भो देवाः पितरश्च तर्पणविधौ नाहं क्षमः क्षम्यतां ।

यत्र क्वापि निषद्य यादवकुलोत्तमस्य कंसद्विषः

स्मारं स्मारं अघं हरामि तदलं मन्ये किं अन्येन मे । ।७९ । ।

श्रीमाधवेन्द्रपुरीपादानां । ।



देवकीतनयसेवकीभवन्

यो भवानि स भवानि किं ततः ।

उत्पथे क्वचन सत्पथेऽपि वा

मानसं व्रजतु दैवदेशितं । ।८० । ।

कस्यचित् । ।



मुग्धं मां निगदन्तु नीतिनिपुणा भ्रान्तं मुहुर्वैदिकाः

मन्दं बान्धवसञ्चया जडधियं मुक्तादराः सोदराः ।

उन्मत्तं धनिनो विवेकचतुराः कामं महादाम्भिकं

मोक्तुं न क्षमते मनागपि मनो गोविन्दपादस्पृहां । ।८१ । ।

श्रीमाधवस्य । ।



श्यामं एव परं रूपं

पुरी मधुपुरी वरा ।

वयः कैशोरकं ध्येयम्

आद्य एव परो रसः । ।८२ । ।

रघुपत्युपाध्यायस्य । ( २.१९.१०६)



पुरतः स्फुरतु विमुक्तिश्

चिरं इह राज्यं करोतु वैराज्यं ।

पशुपालबालकपतेः

सेवां एवाभिवाञ्छामि । ।८३ । ।

श्रीसुरोत्तमाचार्यस्य । ।



क्षौणीपतित्वं अथवैकं अकिञ्चनत्वं

नित्यं ददासि बहुमानं अथापमानं ।

वैकुण्ठवासं अथवा नरके निवासं

हा वासुदेव मम नास्ति गतिस्त्वदन्या । ।८४ । ।

श्रीगर्भकवीन्द्रस्य । ।



दिशतु स्वाराज्यं वा

वितरतु तापत्रयं वापि ।

सुखितं दुःखितं अपि मां

न विमुञ्चतु केशवः । । ८५ । ।

श्रीकविराजमिश्रस्य । ।



अथ भक्तानां सोत्कण्ठाप्रार्थना ।



नन्दनन्दनपदारविन्दयोः

स्यन्दमानमकरन्दबिन्दवः ।

सिन्धवः परमसौख्यसम्पदां

नन्दयन्तु हृदयं ममानिशं । ।८६ । ।

श्रीकराचार्याणां ।



इह वत्सान्समचारयद्

इह नः स्वामी जगौ वंशीं ।

इति सास्रं गदतो मे

यमुनातीरे दिनं यायात् । ।८७ । ।

श्रीरघुपत्युपाध्यायस्य ।



अनुशीलनकुञ्जवाटिकायां

जघनालम्बितपीतशाटिकायां ।

मुरलीकलकूजिते रतायां

मम चेतोऽस्तु कदम्बदेवतायां । ।८८ । ।

श्रीगोविन्दस्य ।



आरक्तदीर्घनयनो नयनाभिरामः

कन्दर्पकोटिललितं वपुरादधानः ।

भूयात्स मेऽद्य हृदयाम्बुरुहाधिवर्ती

वृन्दाटवीनगरनागरचक्रवर्ती । ।८९ । ।

श्रीभवानन्दस्य ।



लावण्यामृतवन्या

मधुरिमलहरीपरीपाकः ।

कारुण्यानां हृदयं

कपटकिशोरः परिस्फुरतु । ।९० । ।

श्रीसार्वभ्ॐअभट्टाचार्याणां ।



भवन्तु तत्र जन्मानि

यत्र ते मुरलीकलः ।

कर्णपेयस्त्वं आयाति

किं मे निर्वाणवार्तया । ।९१ । ।

तेषं एव ।



आस्वाद्यं प्रमदारदच्छदं इव श्रव्यं नवं जल्पितं

बालाया इव दृश्यं उत्तमवधूलावण्यलक्ष्मीरिव ।

प्रोद्घोष्यं चिरविप्रयुक्तवनितासन्देशवाणीव मे

नैवेद्यं चरितं च रूपं अनिशं श्रीकृष्ण नामास्तु मे । ।९२ । ।

केषांचित् ।



नयनं गलदश्रुधारया

वदनं गद्गदरुद्धया गिरा ।

पुलकैर्निचितं वपुः कदा

तव नामग्रहणे भविष्यति । ।९३ । ।

श्रीभगवतः । ( ३.२०.३६)



न धनं न जनं न सुन्दरीं

कवितां वा जगदीश कामये

मम जन्मनि जन्मनीश्वरे

भवताद्भक्तिरहैतुकी त्वयि । ।९४ । ।

तस्यैव । ( ३.२०.२९)



गोवर्धनप्रस्थनवाम्बुवाहः

कलिन्दकन्यानवनीलपद्मं ।

वृन्दावनोदारतमालशाखी

तापत्रयस्याभिनवं करोतु । ।९५ । ।

श्रीगौडीयस्य ।



अनङ्गरसचातुरीचपलचारुनेत्राञ्चलश्

चलन्मकरकुण्डलस्फुरितकान्तिगण्डस्थलः ।

व्रजोल्लसितनागरीनिकररासलास्योत्सुकः

स मे सपदि मानसे स्फुरतु कोऽपि गोपालकः । ।९६ । ।

श्रीमाधवेन्द्रपुरीपादानां ।



अथ भक्तानां उत्कण्ठा ।



श्रुतयः पलालकल्पाः

किं इह वयं साम्प्रतं चिनुमः ।

आह्रियत पुरैव नयनैर्

आभीरीभिः परं ब्रह्म । ।९७ । ।

श्रीरघुपत्युपाध्ययस्य । ।



कं प्रति कथयितुं ईशे

सम्प्रति को वा प्रतीतिं आयातु

गोपतितनयाकुञ्जे

गोपवध्èंईविंअं ब्रह्म । ।९८ । ।

तस्यैव । ।( २.१९.९८)



ज्ञातं काणभुजं मतं परिचितैवान्वीक्षिकी शिक्षिता

मीमांसा विदितैव साङ्ख्यसरणिर्योगे वितीर्णा मतिः ।

वेदान्तां परिशीलिताः सरभसं किं तु स्फुरन्माधुरी

धारा काचन नन्दसूनुमुरली मच्चित्तं आकर्षति । ।९९ । ।

श्रीसार्वभ्ॐअभट्टाचार्याणां ।



अमरीमुखसीधुमाधुरीणां

लहरी काचन चातुरी कलानां ।

तरलीकुरुते मनो मदीयं

मुरलीनादपरम्परा मुरारेः । ।१०० । ।

तेषां एव ।



अपहरति मनो मे कोऽप्ययं कृष्णचौरः

प्रणतदुरितचोरः पूतनाप्राणचौरः ।

वलयवसनचौरो बालगोपीजनानां

नयनहृदयचौरः पश्यतां सज्जनानां । ।१०१ । ।

कस्यचित् ।



अलं त्रिदिववार्तया किं इति सार्वभ्ॐअश्रिया

विदूरतरवर्तिनी भवतु मोक्षलक्ष्मीरपि ।

कलिन्दगिरिनन्दिनीतटनिकुञ्जपुञ्जोदरे

मनो हरति केवलं नवतमालनीलं महः । ।१०२ । ।

श्रीहरिदासस्य ।



अवलोकितमनुमोदितम्

आलिङ्गितं अङ्गनाभिरनुरागैः ।

अधिवृन्दावनकुञ्जं

मरकतपुञ्जं नमस्यामः । ।१०३ । ।

श्रीसर्वविद्याविनोदानां ।



कदा द्रक्ष्यामि नन्दस्य

बालकं नीपमालकं ।

पालकं सर्वसत्त्वानां

लसत्तिलकभालकं । ।१०४ । ।

श्रीमाधवेन्द्रपुरीपादानां ।



कदा वृन्दारण्ये मिहिरदुहितुः सङ्गमाहिते

मुहुर्भ्रामं भ्रामं चरितलहरीं गोकुलपतेः ।

लपन्नुच्चैरुच्चैर्नयनपयसां वेणिभिरहं

करिष्ये सोत्कण्ठं निविडं उपसेकं विटपिनां । ।१०५ । ।

समाहर्तुः ।



दुरारोहे लक्ष्मीवति भगवतीनां अपि पदं

दधाना धम्मिल्ले नटति कठिने योपनिषदां ।

रुतिर्वंशीजन्मा धृतमधुरिमा सा मधुरिपोर्

अकस्मादस्माकं श्रुतिशिखरं आरोक्ष्यति । ।१०६ । ।

समाहर्तुः ।



अत्रासीत्किल नन्दसद्म शकटस्यात्राभवद्भञ्जनं

बन्धच्छेदकरोऽपि दामभिरभूद्बद्धोऽत्र दामोदरः ।

इत्थं मथुरावृद्धवक्त्रविगलत्पीयूषधारां पिबन्

आनन्दाश्रुधरः कदा मधुपुरीं धन्यश्चरिष्याम्यहं । ।





उत्फुल्लतापिञ्छमनोरमश्रीर्

मातुः स्तनन्यस्तमुखारविन्दः ।

सञ्चालयन्पादसरोरुहाग्रं

कृष्णः कदा यास्यति दृक्पथं मे । ।१०७ । ।

कस्यचित् ।



अथ मोक्षानादरः ।



भक्तिः सेवा भगवतो

मुक्तिस्तत्पदलङ्घनं ।

को मूढो दासतां प्राप्य

प्राभवं पदमिच्छति । ।११० । ।

श्रीशिवमौनिनां ।



भवबन्धच्छिदे तस्यै

स्पृहयामि न मुक्तये ।

भवान्प्रभुरहं दास

इति यत्र विलुप्यते । ।१११ । ।

श्रीहनुमतः ।



हन्त चित्रीयते मित्र

स्मृत्वा तान्मम मानसं ।

विवेकित्नोऽपि ये कुर्युस्

तृष्णां आत्यन्तिके लये । ।११२ । ।

केषांचित् ।



का त्वं मुक्तिरुपागतास्मि भवती कस्मादकस्मादिह

श्रीकृष्णस्मरणेन देव भवती दासीपदं प्रापिता ।

दूरे तिष्ठ मनागनागसि कथ कुर्यादनार्यं मयि

त्वद्गन्धान्निजनामचन्दनरसालेपस्य लोपो भवेत् । ।११३ । ।

कस्यचित् ।



अथ श्रीभगवद्धर्मतत्त्वं ।



अर्च्ये विष्णौ शिलाधीर्गुरुषु नरमतिर्वैष्णवे जातिबुद्धिर्

विष्णोर्वा वैष्णवानां कलिमलमथने पादतीर्थेऽम्बुबुद्धिः ।

श्रीविष्णोर्नाम्नि मन्त्रे सकलकलुषहे शब्दसामान्यबुद्धिर्

विष्णौ सर्वेश्वरेशे तदितरसमधीर्यस्य वा नारकी सः । ।११४ । ।

श्रीदाक्षिणात्यस्य । ।



हत्यां हन्ति यदङ्घ्रिसङ्गतुलसी स्तेयं च तोयं पदोर्

नैवेद्यं बहुमद्यपानदुरितं गुर्वङ्गनासङ्गजं ।

श्रीशाधिनमतिः स्थितिर्हरिजनैस्तत्सङ्गजं किल्बिषं

शालाग्रामशिलानृसिंहमहिमा कोऽप्येष लोकोत्तरः । ।११५ । ।

श्रीआगमस्य । (५.४४६)



अथ नैवेद्यार्पणे विज्ञप्तिः ।



द्विजस्त्रीणां भक्ते मृदुनि विदुरान्ने व्रजगवां

दधिक्षेरे सख्युः स्फुटचिपिटमृष्टौ मुररिपो ।

यशोदायाः स्तन्ये व्रजयुवतिदत्ते मधुनि ते

यथासीदामोदस्तं इमं उपहारेऽपि कुरुतां । ।११६ । ।

श्रीरामानुजस्य ।



या प्रीतिर्विदुरार्पिते मुररिपो कुन्त्यर्पिते यादृशी

या गोवर्धनमूर्ध्नि या च पृथुके स्तने यशोदार्पिते ।

भारद्वाजसमर्पिते शबरिकादत्तेऽधरे योषितां

या वा ते मुनिभामिनीविनिहितेऽन्नेऽत्रापि तां अर्पये । ।११७ । ।

कस्यचित् ।



क्षीरे श्यामलयार्पिते कमलया विश्राणिते फाणिते

दत्ते लड्डूनि भद्रया मधुरसे सोभाभया लम्भिते ।

तुष्टिर्या भवतस्ततः शतगुणां राधानिदेशान्मया

नस्तेऽस्मिन्पुरतस्त्वं अर्पय हरे रम्योपहारे रतिं । ।११८ । ।

समाहर्तुः । ।



अथ श्रीमथुरामहिमा ।



हे मातुर्मथुरे त्वं एव नियतं धन्यासि भूमीतले

निर्व्याजं नतयः शतं सविधयस्तुभ्यं सदा सन्तु नः ।

हित्वा हन्त नितान्तं अद्भुतगुणं वैकुण्ठं उत्कण्ठया

त्वय्यम्भोजविलोचनः स भगवान्येनावतीर्णो हरिः । ।११९ । ।

कस्यचित् ।



अत्रासीत्किल नन्दसद्म शकटस्यात्राभवद्भञ्जनं

बन्धच्छेदकरोऽपि दामभिरभूद्बद्धोऽत्र दामोदरः ।

इत्थं मथुरावृद्धवक्त्रविगलत्पीयूषधारां पिबन्

नान्दाश्रुधरः कदा मधुपुरीं धन्यश्चरिष्याम्यहं । ।१२० । ।

श्रीकविशेखरस्य । (१.३.४०)



यत्राखिलादिगुरुरम्बुजसम्भवोऽपि

स्तम्बात्मना जनुरनुस्पृहयाम्बभूव ।

चक्रध्वजाङ्कुशलसत्पदराजिरम्या

सा राजतेऽद्य मथुरा हरिराजधानी । ।१२१ । ।

कस्यचित् । ।



बीजं मुक्तितरोरनर्थपटलीनिस्तारकं तारकं

धाम प्रेमरसस्य वाञ्छितधुरासम्पारकं पारकं ।

एतद्यत्र निवासिनां उदयते चिच्छक्तिवृत्तिद्वयं

मथ्नातु व्यसनानि माथुरपुरी सा वः श्रियं च क्रियात् । ।१२२ । ।

समाहर्तुः । ।



वितरति मुरमर्दनः प्रभुस्ते

न हि भजमानजनाय यं कदापि ।

वितरसि बत भक्तियोगं एतं

तव मथुरे महिमा गिरां अभूमिः । ।१२३ । ।

तस्यैव । ।



श्रवणे मथुरा नयने मथुरा

वदने मथुरा हृदये मथुरा ।

पुरतो मथुरा परतो मथुरा

मधुरा मधुरा मथुरा मथुरा । ।१२४ । ।

श्रीगोविन्दमिश्राणां ।



अथ श्रीवृन्दाटवीवन्दनं ।



त्वं भज हिरण्यगर्भं

त्वं अपि हरं त्वं च तत्परं ब्रह्म ।

विनिहितकृष्णानन्दां

अहं तु वृन्दाटवीं वन्दे । ।१२५ । ।

कस्यचित् ।



अथ श्रीनन्दप्रणामः ।



श्रुतिं अपरे स्मृतिं इतरे

भारतं अन्ये भजन्तु भवभीताः

अहं इह नन्दं वन्दे

यस्यालिन्दे परं ब्रह्म । ।१२६ । ।

रघुपत्युपाध्यायस्य । ( २.१९.९६)



बन्धूकारुणवसनं

सुन्दरकूर्चं मुकुन्दहृतनयनं ।

नन्दं तुन्दिलवपुषं

चन्दनगौरत्विषं वन्दे । ।१२७ । ।

समाहर्तुः ।



अथ श्रीयशोदावन्दनं ।



अङ्कगपङ्कजनाभां

नवघनाभां विचित्ररुचिसिचयां ।

विरचितजगत्प्रमोदां

मुहुर्यशोदां नमस्यामि । ।१२८ । ।

समाहर्तुः ।



अथ श्रीकृष्णशैशवं ।



अतिलोहितकरचरणं

मञ्जुलगोरोचनातिलकं ।

हठपरिवर्तितशकटं

मुररिपुं उत्तानशायिनं वन्दे । ।१२९ । ।

कस्यचित् ।



अर्धोन्मीलितलोचनस्य पिबतः पर्याप्तं एकं स्तनं

सद्यः प्रस्तुतदुग्धदिग्धं अपरं हस्तेन सम्मार्जतः ।

मात्रा चाङ्गुलिलासितस्य वदने स्मेरायमाने मुहुर्

विष्णोः क्षीरकणोरुधामधवला दन्तद्युतिः पातु वः । ।१३० । ।

श्रीमङ्गलस्य । (५.१७३६)



गोपेश्वरीवदनफूत्कृतिलोलनेत्रं

जानुद्वयेन धरणीं अनु सञ्चरन्तं ।

कञ्चिन्नवस्मितसुधामधुराधराभं

बालं तमालदलनीलं अहं भजामि । ।१३१ । ।

श्रीरघुनाथदासस्य । (५.१७३८)



क्वाननं क्व नयनं क्व नासिका

क्व श्रुतिः क्व शिखेति देशितः ।

तत्र तत्र निहिताङ्गुलीदलो

वल्लवीकुलं अनन्दयत्प्रभुः । ।१३२ । ।

कविसार्वभ्ॐअस्य । । (५.१७४०)



इदानीं अङ्गं अक्षालि

रचितं चानुलेपनं ।

इदानीं एव ते कृष्ण

धूलिधूसरितं वपुः । ।१३३ । ।

सार्वभ्ॐअभट्टाचार्याणां । (५.१७४२)



पञ्चवर्षं अतिलोलं अङ्गने

धावमानं अलकाकुलेक्षणं ।

किञ्किणीवलयहारनूपुरं

रञ्जितं नमत नन्दनन्दनं । ।१३४ । ।

आगमस्य । ( ५.१७४९)



अथ शैशवे तारुण्यम्



अधरमधुरे कण्ठं कण्ठे सचाटु दृशौ दृशोर्

अलिकं अलिके कृत्वा गोपीजनेन ससम्भ्रमं ।

शिशुरिति रुदन्कृष्णो वक्षःस्थले निहितश्चिरान्

निभृतपुलकः स्मेरः पायात्स्मरालसविग्रहः । ।१३५ । ।

दिवाकरस्य । ( १.५१.४; ५.१७५१)



ब्रूमस्त्वच्चरितं तवाधिजननि च्छद्मातिबाल्याकृते

त्वं यादृग्गिरिकन्दरेषु नयनानन्दः कुरङ्गीदृशां ।

इत्युक्तः परिलेहनच्छलतया न्यस्ताङ्गुलिः स्वानने

गोपीभिः पुरतः पुनातु जगतीं उत्तानसुप्तो हरिः । ।१३६ । ।

वनमालिनः । । ( १.५१.५)



वनमालिनि पितुरङ्के

रचयति बाल्योचितं चरितं ।

नवनवगोपवधूटी

स्मितपरिपाटी परिस्फुरति । ।१३७ । ।

श्रीमुकुन्दभट्टाचार्यस्य । (५.१७५२)



नीतं नवनवनीतं कियद्

इति कृष्णओ यशोदया पृष्टः ।

इयदिति गुरुजनसविधे

विधृतधनिष्ठापयोधरः । ।१३८ । ।

कस्यचित् । । (राङ्गस्य) (५.१७५३)



क्व यासि ननु चौरिके प्रमुषितं स्फुटं दृश्यते

द्वितीयं इह मामकं वहसि कञ्चुके कन्दुकं ।

त्यजेति नवगोपिकाकुचयुगं निमथ्नन्बलाल्

लसत्पुलकमण्डलो जयति गोकुले केशवः । ।१३९ । ।

दीपकस्य । । (Sप्द्७४, Sम्व्; ५.१७५४)



अथ गव्यहरणम्



दूरदृष्टनवनीतभाजनं

जानुचङ्क्रमणजातसम्भ्रमं ।

मातृभीतिपरिवर्तिताननं

केशवं किं अपि शैशवं भजे । ।१४० । ।

कस्यचित् । । (५.१७५६)



सम्मुष्णन्नवनीतं अन्तिकमणिस्तम्भे स्वबिम्बोद्गमं

दृष्ट्वा मुग्धतया कुमारं अपरं सञ्चिन्तयन्शङ्कया ।

मन्मित्रं हि भवान्मयात्र भवतो भागः समः कल्पितो

मा मां सूचय सूचयेत्यनुनयन्बालो हरिः पातु वः । ।१४१ । ।

केषांचित् । ।



दधिमथननिनादैस्त्यक्तनिद्रः प्रभाते

निभृतपदमगारं वल्लवीनां प्रविष्टः ।

मुखकमलसमीरैराशु निर्वाप्य दीपान्

कवलितनवनीतः पातु मां बालकृष्णः । । १४२ । ।

कस्यचित् । ।



सव्ये पाणौ नियमितरवं किञ्किणीदाम धृत्वा

कुब्जीभूय प्रपदगतिभिर्मन्दमन्दं विहस्य ।

अक्ष्णोर्भङ्ग्या विहसितमुखीर्वारयन्सम्मुखीना

मातुः पश्चादहरत हरिर्जातु हैयङ्गवीनं । । १४३ । ।

श्रीश्रीमतः । ।



पदन्यासान्द्वाराञ्चलभुवि विधाय त्रिचतुरान्

समन्तादालोलं नयनयुगलं दिक्षु विकिरन् ।

स्मितं बिभ्रद्व्यक्तं दधिहरणलीलाचटुलधीः

सशङ्कं गोपीनां मधुरिपुरगारं प्रविशति । । १४४ । ।

समाहर्तुः । ।



मृद्नन्क्षीरादिचौर्यान्मसृणसुरभिणी सृक्वणी पाणिधर्षैर्

आघ्रायाघ्राय हस्तं सपदि परुषयन्किङ्किणीमेखलायां ।

वारं वारं विशाले दिशि दिशि विकिरन्लोचने लोलतारे

मन्दं मन्दं जनन्याः परिसरं अयते कूटगोपालबालः । । १४५ । ।

कस्यचित् । ।



अथ हरेः स्वप्नायितम्



शम्भो स्वागतं आस्यतां इत इतो वामेन पद्मोद्भव

क्रौञ्चारे कुशलं सुखं सुरपते वित्तेश नो दृश्यते ।

इत्थं स्वप्नगतस्य कैटभरिपोः श्रुत्वा जनन्या गिरः

किं किं बालक जल्पसीत्यनुचितं थूथूत्कृतं पातु वः । ।१४६ । ।

मयूरस्य । । ( १.५३.१; ५.१७५८)



धीरा धरित्रि भाव भारं अवेहि शान्तं

नन्वेष कंसहतकं विनिपातयामि ।

इत्यद्भुतस्तिमितगोपवधूश्रुतानि

स्वप्नायितानि वसुदेवशिशोर्जयन्ति । ।१४७ । ।

सुदेवस्य । । ( १.५३.२)



अथ पित्रोर्विस्मापनशिक्षणादि



कालिन्दीपुलिने मया न न मया शीलोपशल्ये न न

न्यग्रोधस्य तले मया न न मया राधापितुः प्राङ्गने ।

दृष्टः कृष्ण इतीरिते सनियमं गोपैर्यशोदापतेर्

विस्मेरस्य पुरो हसन्निजगृहान्निर्यन्हरिः पातु वः । ।१४८ । ।

उमापतिधरस्य । । ( १.५२.४)



वत्स स्थवरकन्दरेषु विचरन्दूरप्रचारे गवां

हिंस्रान्वीक्ष्य पुरः पुराणपुरुषं नारायणं ध्यास्यसि ।

इत्युक्तस्य यशोदया मुरारिपोरव्याज्जगन्ति स्फुरद्

बिम्बोष्ठद्वयगाढपीडनवशादव्यक्तभावं स्मितं । ।१४९ । ।

अभिनन्दस्य । । ( १.५२.१)



रामो नाम बभूव हुं तदबला सीतेति हुं तां पितुर्

वाचा पञ्चवटीवने निवसतस्तस्याहरद्रावणः ।

कृष्णस्येति पुरातनीं निजकथां आकर्ण्य मात्रेरितां

स्ॐइत्रे क्व धनुर्धनुर्धनुरिति व्यग्रा गिरः पान्तु वः । ।१५० । ।

कस्यचित् । (ऱ्ऽआK; KK२.७२; ५.१७६०)



श्यामोच्चन्द्रा स्वपिति न शिशो नैति मां अम्ब निद्रा

निद्राहेतोः शृणु कथां कां अपूर्वां कुरुष्व ।

व्यक्तः स्तम्भान्नरहरिरभूद्दानवं दारयिष्यन्न्

इत्युक्तस्य स्मितं उदयते देवकीनन्दनस्य । ।१५१ । ।

सर्वानन्दस्य । (Sऱ्K१२३; १.५२.२; शतानन्दस्य; ५.१७६१)



अथ गोरक्षादिलीला



देवस्त्वां एकजङ्घावलयितगुडीमूर्ध्नि विन्यस्तबाहु

र्गायन्गोयुद्धगीतिरुपरचितशिरःशेखरः प्रग्रहेण ।

दर्पस्फूर्जन्महोक्षद्वयसमरकलाबद्धदीर्घानुबन्धः

क्रीडागोपालमूर्तिर्मुररिपुरवतादात्तगोरक्षलीलः । ।१५२ । ।

योगेश्वरस्य । ( १.५८.३)



यावद्गोपा मधुरमुरलीनादमत्ता मुकुन्दं

मन्दस्पन्दैरहह सकलैर्लोचनैरापिबन्ति ।

गावस्तावन्मसृणयवसग्रासलुब्धा विदूरं

याता गोवर्धनगिरिदरीद्रोणिकाभ्यन्तरेषु । ।१५३ । ।

श्रीकेशवच्छत्रिणः ।



अथ गोपीनां प्रेमोत्कर्षः ।



धैर्यं नामपरिग्रहेऽपि जघने यद्यंशुकालम्बनं

गोपीनां च विवेचनं निधुवनारम्भे रहोमार्गणं ।

साध्वीसच्चरितं विलासविरतौ पत्युर्गृहान्वेषणं

तत्तद्रौरवरक्षणं मुररिपोर्वंशीरवापेक्षणं । ।१५४ । ।

सर्वविद्याविनोदानां ।



विलोक्य कृष्णं व्रजवामनेत्राः

सर्वेन्द्रियाणां नयनत्वं एव ।

आकर्ण्य तद्वेणुनिनादभङ्गीम्

ऐच्छन्पुनस्ताः श्रवणत्वं एव । ।१५५ । ।

कस्यचित् ।



अथ गोपीभिः सह लीला



कालिन्दीजलकेलिलोलतरुणीरावीतचीनांशुका

निर्गत्याङ्गजलानि सारितवतीरालोक्य सर्वा दिशः ।

तीरोपान्तमिलन्निकुञ्जभवने गूढं चिरात्पश्यतः

शौरेः सम्भ्रमयन्निमा विजयते साकूतवेणुर्ध्वनिः । ।१५६ । ।

पुरुषोत्तमदेवस्य ।



तासु कृष्णस्य भावः ।



स्वेदाप्लावितपाणिपद्ममुकुलप्रक्रान्तकम्पोदयाद्

विस्रस्तां अविजानतो मुरलिकां पादारविन्दोपरि ।

लीलावेल्लितवल्लवीकवलितस्वान्तस्य वृन्दावने

जीयात्कंसरिपोस्त्रिभङ्गवपुषः शून्योदयः फूत्कृतिः । ।१५७ । ।

चिरञ्जीवस्य ।





श्रीकृष्णस्य प्रथमदर्शने राधाप्रश्नः



भ्रूवल्लिताण्डवकलामधुराननश्रीः

कङ्केल्लिकोरककरम्बितकर्णपूरः ।

कोऽयं नवीननिकषोपलतुल्यवेषो

वंशीरवेण सखि मां अवशीकरोति । ।१५८ । ।

कस्यचित् । (३.५.२०)



इन्दीवरोदरसहोदरमेदुरश्रीर्

वासो द्रवत्कनकवृन्दनिभं दधानः ।

आमुक्तमौक्तिकमनोहरहारवक्षाः

कोऽयं युवा जगदनङ्गमयं करोति । ।१५९ । ।

सर्वविद्याविनोदानां । । (ऊण्१५.७)



सख्या उत्तरम्



अस्ति कोऽपि तिमिरस्तनन्धयः

किञ्चिदञ्चितपदं स गायति ।

यन्मनागपि निशम्य का वधूर्

नावधूतहृदयोपजायते । । १६० । ।

कस्यचित् ।



श्रीराधायाः पूर्वरागः



मनोगतां मन्मथबाणबाधाम्

आवेदयन्तीव तनोर्विकारैः ।

दीनानना वाचं उवाच राधा

तदा तदालीजनसम्मुखे सा । ।१६१ । ।

श्रीपुरुषोत्तमदेवस्य ।



यदवधि यामुनकुञ्जे

घनरुचिरवलोकितः कोऽपि ।

नलिनीदल इव सलिलं

तदवधि तरलायते । ।१६२ । ।

कविचन्द्रस्य । ।



अकस्मादेकस्मिन्पथि सखि मया यामुनतटं

व्रजन्त्या दृष्टो यो नवजलधरश्यामलतनुः ।

स दृग्भङ्ग्या किं वाकुरुत न हि जाने तत इदं

मनो मे व्यालोलं क्वचन गृहकृत्यो न लगते । ।१६३ । ।

जयन्तस्य । (भक्तिरसायन; ३.५.२७)



पुरो नीलज्योत्स्ना तदनु मृगनाभीपरिमलस्

ततो लीलावेणुक्वणितं अनु काण्चीकलरवः ।

ततो विद्युद्वल्लीवलयितचमत्कारलहरी

तरङ्गाल्लावण्यं तदनु सहजानन्द उदगात् । ।१६४ । ।

कस्यचित् ।



अद्य सुन्दरि कलिन्दनन्दिनी

तीरकुञ्जभुवि केलिलम्पटः ।

वादयन्मुरलिकां मुहुर्मुहुर्

माधवो हरति मामकं मनः । ।१६५ । ।

कस्यचित् । (सिमिलर्Pरेमामृत ४.१३)



यदवधि यमुनायास्तीरवानीरकुञ्जे

मुररिपुपदलीला लोचनाभ्यां अलोकि ।

तदवधि मम चित्तं कुत्रचित्कार्यमात्रे

न हि लगति मुहूर्तं किं विधेयं न जाने । ।१६६ । ।

कविचन्द्रस्य ।



यदवधि यदुनन्दनाननेन्दुः

सहचरि लोचनगोचरीबभूव ।

तदवधि मलयानिलेऽनले वा

सहजविचारपराङ्मुखं मनो मे । ।१६७ । ।

सञ्जयकविशेखरस्य ।



असमञ्जसं असमञ्जसं

असमञ्जसं एतदापतितं ।

वल्लवकुमारबुद्ध्या

हरि हरि हरिरीक्षितः कुतुकात् । ।१६८ । ।

शरणस्य । ।



शुष्यति मुखं ऊरुयुगं पुष्यति

जडतां प्रवेपते हृदयं ।

स्विद्यति कपोलपाली सखि

वनमाली किं आलोकि । ।१६९ । ।

मुकुन्दभट्टाचार्यस्य ।



उपरि तमालतरोः सखि

परिणतशरदिन्दुमण्डलः कोऽपि ।

तत्र च मुरलीखुरली

कुलमर्यादां अधो नयति । ।१७० । ।

सञ्जयकविशेखरस्य ।



हन्त कान्तं अपि तं दिदृक्षते

मानसं मम न साधु यत्कृते ।

इन्दुरिन्दुमुखि मन्दमारुतश्

चन्दनं च वितनोति वेदनां । ।१७१ । ।

कस्यचित् ।



गुरुजनगञ्जनं अयशो

गृहपतिचरितं च दारुणं किं अपि ।

विस्मारयति समस्तं

शिव शिव मुरली मुरारातेः । । १७२ । ।

सर्वविद्याविनोदानां । (३.५.१२)

द्रविणं भवनं अपत्यं तावन्

मित्रं तथाभिजात्यं च ।

उपयमुनं वनमाली

यावन्नेत्रे न नर्तयति । ।१७३ । ।

तेषां एव



तृप्यन्तु मे छिद्रं अवाप्य शत्रवः

करोतु मे शास्तिभरं गृहेश्वरः ।

मणिस्तु वक्षोरुहमध्यभूषणं

ममास्तु वृन्दावनकृष्णचन्द्रमा । । १७४ । । कस्यचित् ।



स्वामी निहन्तु विहसन्तु पुरः सपत्न्यो

भर्तुर्भजन्तु गुरवः पितरश्च लज्जां ।

एतावता यदि कलङ्कि कुलं तथास्तु

रामानुजे मम तनोतु मनोऽनुरागं । ।१७५ । । कस्यचित् ।



स्वामी कुप्यति कुप्यतां परिजना निन्दन्ति निन्दन्तु माम्,

अन्यत्किं प्रथतां अयं च जगति प्रौढो ममोपद्रवः ।

आशास्यं पुनरेतदेव यदिदं चक्षुश्चिरं वर्धतां

येनेदं परिपीयते मुररिपोः सौन्दर्यसारं वपुः । ।१७६ । ।

पुष्कराक्षस्य ।



किं दुर्मिलेन मम दूति मनोरथेन

तावन्ति हन्त सुकृतानि कया कृतानि ।

एतावदेव मम जन्मफलं मुरारिर्

यन्नेत्रयोः पथि बिभर्ति गतागतानि । ।१७७ । ।

कस्यचित् । ।



सखि मम नियतिहतायास्

तद्दर्शनभाग्यं अस्तु वा मा वा ।

पुनरपि स वेणुनादो

यदि कर्णपथे पतेत्तदेवालं । ।१७८ । ।

कस्यचित् ।



ताराभिसारक चतुर्थनिशाशशाङ्क

कामाम्बुराशिपरिवर्धन देव तुभ्यं ।

अर्घो नमो भवतु मे सह तेन यूना

मिथ्यापवादवचसाप्यभिमानसिद्धिः । ।१७९ । ।

कस्यचित् । (ऊण्१४.१२८)



अथान्यचतुरसखीवितर्कः



सिद्धान्तयति न किञ्चिद्

भ्रमयति दृशां एव केवलं राधा ।

तदवगतं सखि लग्नं

कदम्बतरुदेवतामरुता । ।१८० । ।

राङ्गस्य ।



अथ राधां प्रति प्रश्नः ।



कामं वपुः पुलकितं नयने धृतास्रे

वाचः सगद्गदपदाः सखि कम्पि वक्षः ।

ज्ञातं ंउकुन्दमुरलीरवमाधुरी ते

चेतः सुधांशुवदने तरलीकरोति । ।१८१ । ।

तस्यैव । (३.५.१५)



गतं कुलवधूव्रतं विदितं एव तत्तद्वचस्

तथापि तरलाशये न विमतासि को दुर्ग्रहः ।

कर्ॐइ सखि किं श्रुते दनुजवैरिवंशीरवे

मनागपि मनो न मे सुमुखि धैर्यं आलम्बते । ।१८२ । ।

कस्यचित् ।



आस्तां तावदकीर्तिर्मे

त्वया तथ्यं तु कथ्यतां ।

चित्तं कथं इवासीत्ते

हरिर्वंशीरवश्रुतौ । ।१८३ । ।

कस्यचित् ।



सत्यं जल्पसि दुःसहाः खलगिरः सत्यं कुलं निर्मलं

सत्यं निष्करुणोऽप्ययं सहचरः सत्यं सुदूरे सरित् ।

तत्सर्वं सखि विस्मरामि झटिति श्रोत्रातिथिर्जायते

चेदुन्मादमुकुन्दमञ्जुमुरलीनिस्वानरागोद्गतिः । । १८४ । ।

गोविन्दभट्टस्य ।



अथ राधां प्रति सखीनर्माश्वासः ।



निशा जलदसङ्कुला तिमिरगर्भलीनं जगद्

द्वयस्तव नवं नवं वपुरपूर्वलीलामयं ।

अलं सुमुखि निद्रया व्रज गृहेऽपि नक्तं चरी

कदम्बवनदेवता नवतमालनीलद्युतिः । ।१८५ । ।

सर्वविद्याविनोदानां ।



कृष्णं प्रति राधानुरागकथनं ।



त्वां अञ्जनीयति फलासु विलोकयन्ती

त्वां शृण्वती कुवलयीयति कर्णपूरं ।

त्वां पूर्णिमाविधुमुखी हृदि भावयन्ती

वक्षोनिलीननवनीलमणिं करोति । ।१८६ । ।

कस्यचित् । (ंऽण्५.१२)



गृहीतं ताम्बूलं परिजनवचोभिर्न सुमुखी

स्मरत्यन्तःशून्या मुरहर गतायां अपि निशि ।

ततेवास्ते हस्तः कलितफणिवल्लीकिसलयस्

तथवास्यं तस्याः क्रमुकफलफालीपरिचितं । ।१८७ । ।

हरिहरस्य । (ऊण्१३.५९)



प्रेमपावकलीढाङ्गी

राधा तव जगत्पते ।

शय्यायाः स्खलिता भूमौ

पुनस्तां गन्तुं अक्षमा । ।१८८ । ।



मुरहर साहसगरिमा

कथं इव वाच्यः कुरङ्गशावाक्ष्याः ।

खेदार्णवपतितापि

प्रेममधुरां ते न सा त्यजति । ।१८९ । ।

कविचन्द्रस्येमौ । (ऊण्८.१००)



गायति गीते शंसति वंशे

वादयति सा विपञ्चीषु

पाठयति पञ्जरशुकं तव

सन्देशाक्षरं राधा । ।१९० । ।

गोवर्धनाचार्यस्य । (âर्यशतक २११ ।२६५)



राधां प्रति कृष्णानुरागकथनम्



केलिकलासु कुशला नगरे मुरारेर्

आभीरनीरजदृशः कति वा न सन्ति ।

राधे त्वया महदकारि तपो यदेष

दामोदरस्त्वयि परं परमानुरागः । ।१९१ । ।

कस्यचित् । । (ऊण्८.१०१)





वत्सान्न चारयति वादयते न वेणुम्

आमोदते न यमुनावनमारुतेन ।

कुञ्जे निलीय शिथिलं वलितोत्तमाङ्गम्

अन्तस्त्वया श्वसिति सुन्दरि नन्दसूनुः । ।१९२ । ।

दैत्यारिपण्डितस्य । ।



सर्वाधिकः सकलकेलिकलाविदग्धः

स्निग्धः स एष मुरशत्रुरनर्घरूपः ।

त्वां याचते यदि भज व्रजनागरि त्वं

साध्यं किं अन्यदधिकं भुवने भवत्याः । ।१९३ । । राङ्गस्य । ।



अथ राधाभिसारः ।



मन्दं निधेहि चरणौ परिधेहि नीलं

वासः पिधेहि वलयावलिं अञ्चलेन ।

मा जल्प साहसिनि शारदचन्द्रकान्ति

दन्तांशवस्तव तमांसि समापयन्ति । । १९४ । ।

षाण्मासिकस्य । । ( २.६१.२ नालस्य, Sप्द्३६२०, Sम्व्७१.८ हरिहरस्य)



किं उत्तीर्णः पन्थाः कुपितभुजगीभोगविषमो

विषोढा भूयस्यः किं इति कुलपालीकटुगिरः ।

इति स्मारं स्मारं दरदलितशीतद्युतिरुचौ

सरोजाक्षी शोणं दिशि नयनकोणं विकिरति । ।१९५ । ।

सर्वविद्याविनोदानां । ।



चित्रोत्कीर्णादपि विषधराद्भीतिभाजो रजन्यां

किं वा ब्रूमस्त्वदभिसरणे साहसं माधवास्याः ।

ध्वान्ते यान्त्या यदतिनिभृतं राधयात्मप्रकाश

त्रासात्पाणिः पथि फणिफणारत्नरोधी व्यधायी । ।१९६ । ।

कस्यचित् । । (Sप्द्३४९४ हरिहरस्य)



राधां प्रति सखीवाक्यम्



मन्मथोन्मथितं अच्युतं प्रति

ब्रूहि किञ्चन समुल्लसत्स्मितं ।

किं च सिञ्च मृगशावलोचने

लोचनेङ्गितसुधौघनिर्झरैः । ।१९७ । ।

कस्यचित् । ।



गोविन्दे स्वयं अकरोः सरोजनेत्रे

प्रेमान्धा वरवपुरर्पणं सखि ।

कार्पण्यं न कुरु दरावलोकदाने

विक्रीते करिणि किं अञ्कुशे विवादः । ।१९८ । ।

कस्यचित् । (२.४.११४, भक्तिरसायन; ढ्KK; ंऽण्५.१५)



अथ क्रीडा ।



परमानुरागपरयाथ राधया

परिरम्भकौशलविकाशिभावया ।

स तया सह स्मरसभाजनोत्सवं

निरवाहयच्छिखिशिखण्डशेखरः । ।१९९ । ।

कविराजमिश्रस्य । (३.५.३५)



अस्मिन्कुञ्जे विनापि प्रचलति पवनं वर्तते कोऽपि नूनं

पश्यामः किं न गत्वेत्यनुसरति गणे भीतभीतेऽर्भकाणां ।

तस्मिन्राधासखो वः सुखयतु विलसन्क्रीडया कैटभारिर्

व्यातन्वानो मृगारिप्रवलघुरघुरारावरौद्रोच्चनादान् । । २०० । ।

कस्यचित् । । (Sप्द्११६)



अथ क्रीडानन्तरं तत्र जानतीनां सखीनां नर्मोक्तिः



इह निचुलनिकुञ्जे मध्यमध्यास्य रन्तुर्

विजनं अजनि शय्या कस्य बालप्रवालैः ।

इति निगदति वृन्दे योषितां पान्तु युष्मान्

स्मितशवलितराधामाधवालोकितानि । । २०१ । ।

रूपदेवस्य । । ( १.५५.१)



अथ मुग्धबालवाक्यम्



कृष्ण त्वद्वनमालया सह कृतं केनापि कुञ्जान्तरे

गोपीकुन्तलबर्हदाम तदिदं प्राप्तं मया गृह्यतां ।

इत्थं दुग्धमुखेन गोपशिशुनाख्याने त्रपानम्रयो

राधामाधवयोर्जयन्ति बलितस्मेरालसा दृष्टयः । ।२०२ । ।

लक्ष्मणसेनदेवस्य । । ( १.५५.२)



अथ राधया सह दिनान्तरे केलिः तत्र सखीवाक्यम्



अधुना दधिमन्थनानुबन्धं

कुरुषे किं गुरुविभ्रमालसाङ्गि ।

कलसस्तनि लालसीति कुञ्जे

मुरलीक्ॐअलकाकली मुरारेः । ।२०३ । ।

समाहर्तुः । ।



अथ तस्याः साकूतवाक्यं ।



श्वश्रूरिङ्गितदैवतं नयनयोरीहालिहो यातरः

स्वामी निःश्वसितेऽप्यसूयति मनोजिघ्रः सपत्नीजनः ।

तद्दूरादयं अञ्जलिः किं अधुना दृग्भङ्गिभावेन ते

वैदग्धीविविधप्रबन्धरसिक व्यर्थोऽयं अत्र श्रमः । ।२०४ । ।

कस्यचित् । ।



सङ्केतीकृतकोकिलादिनिनदं कंसद्विषः कुर्वतो

द्वारोन्मोचनलोलशङ्खवलयक्वाणं मुहुः शृण्वतः ।

केयं केयं इति प्रगल्भजरतीवाक्येन दूनात्मनो

राधाप्राङ्गणकोणकोलिविटपिक्रोडे गता शर्वरी । ।२०५ । ।

हरस्य । ( १.५५.५ आचार्य गोपीकस्य; ५.११५९)



आहूताद्य मयोत्सवे निशि गृहं शून्यं विमुच्यागता

क्षीवः प्रेष्यजनः कथं कुलवधूरेकाकिनी यास्यति ।

वत्स त्वं तदिमां नयालयं इति श्रुत्वा यशोदागिरो

राधामाधवयोर्जयन्ति मधुरस्मेरालसा दृष्टयः । ।२०६ । ।

श्रीमत्केशवसेनदेवस्य । । ( १.५४.५)



गच्छाम्यच्युत दर्शनेन भवतः किं तृप्तिरुत्पद्यते

किं त्वेवं विजनस्थयोर्हतजनः सम्भावयत्यन्यथा ।

इत्यामन्त्रणभङ्गिसूचितवृथावस्थानखेदासलाम्

आश्लिष्यन्पुलकोत्कराञ्चिततनुर्गोपीं हरिः पातु वः । ।२०७ । ।

कस्यचित्दाक्षिणात्यस्य । (णाटकचन्द्रिका ६२४ (२६०); ऱाऽK)



अथ सखीनर्म ।



सखि पुलकिनी सकम्पा

बहिःस्थलीतस्त्वं आलयं प्राप्ता ।

विक्षोभितासि नूनं

कृष्णभुजङ्गेन कल्याणि । ।२०८ । ।

समाहर्तुः । ।



अथ पुनरन्येद्युरभिसारिका तत्र सखीवाक्यं ।



अक्लान्तद्युतिभिर्वसन्तकुसुमैरुत्तंसयन्कुन्तला

नन्तः खेलति खञ्जरीटनयने कुञ्जेषु कुञ्जेक्षणः ।

अस्मान्मन्दिरकर्मतस्तव करौ नाद्यापि विश्राम्यतः

किं ब्रूमो रसैकाग्रणीरसि घटी नेयं विलम्बक्षमा । ।२०९ । ।

तस्यैव । (ंऽण्५.१६)



परीक्षणकारिणीं सखीं प्रति राधावाक्यं ।



लज्जैवोद्घटिता किं अत्र कुल्शोद्बद्धा कपाटस्थितिर्

मर्यादैव विलङ्घिता पथि पुनः केयं कलिन्दात्मजा ।

आक्षिप्ता खलदृष्टिरेव सहसा व्यालावली कीदृशी

प्राणा एव समर्पिताः सखि चिरं तस्मै किं एषा तनुः । ।२१० । ।

कस्यचित् ।



द्वित्रैः केलिसरोरुहं त्रिचतुरैर्धम्मिल्लमल्लीस्रजं

कण्ठान्मौक्तिकमालिकां तदनु च त्यक्त्वा पदैः पञ्चमैः ।

कृष्णप्रेमविघूर्णितान्तरतया दूराभिसारातुरा

तन्वङ्गी निरुपायं अध्वनि परं श्रेणीभरं निन्दति । । २११ । ।

कस्यचित् । (ऊण्१३.१९)



अथ वासकसज्जा ।



तल्पं कल्पय दूति पल्लवकुलेरन्तर्लतामण्डपे

निर्बन्धं मम पुष्पमण्डनविधौ नाद्यापि किं मुञ्चति ।

पश्य क्रीडदमन्दं अन्धतमसं वृन्दाटवीं तस्तरे

तद्गोपेन्द्रकुमारं अत्र मिलितप्रायं मनः शङ्कते । ।२१२ । ।

श्रीरघुनाथस्य । ।



अथोत्कण्ठिता ।



सखि स विजितो वीणावाद्यैः कयाप्यपरस्त्रिया

पणितं अभवत्ताभ्यां तव क्षपाललितं ध्रुवं ।

कथं इतरथा शेफालीषु स्खलत्कुसुमास्वपि

प्रसरति नभोमध्येऽपीन्दौ प्रियेण विलम्ब्यए । ।२१३ । ।

कस्यचित् । ( २.३९.३ रुद्रटस्य; ढशरूपक २.२३; Sठ्१.७८अद्)



अरतिरियं उपैति मां न निद्रा

गणयति तस्य गुणान्मनो न दोषान् ।

विरमति रजनी न सङ्गं आशा

व्रजति तनुस्तनुतां न चानुरागः । ।२१४ । ।

कङ्कस्य । । ( २.३७.५ प्रवरसेनस्य, Sप्द्३४२७ बिल्हणस्य, Sर्क्७२३)



अथ विप्रलब्धा ।



उत्तिष्ठ दूति यामो यामो

यातस्तथापि नायातः ।

याऽतः परं अपि जीवेज्

जीवितनाथो भवेत्तस्याः । ।२१५ । ।

तस्यैव । (Sढ्३.८३, ढश्२.२६फ़्)



अथ खण्डिता ।



लाक्षालक्ष्मललाटपट्टं अभितः केयूरमुद्रा गले

वक्त्रे कज्जलकालिमा नयनयोर्स्ताम्बूलरागो घनः ।

दृष्टा कोपविधायि मण्डनं इदं प्रातश्चिरं प्रेयसो

लीलातामरसोदरे मृगदृशः श्वासाः समाप्तिं गताः । ।२१६ । ।

औत्कलस्य । । (आमरु ७१ ।६०; २.२४.४; Sप्द्३७४०, Sभ्व्२२१५; Sम्व्८२.१७; ढशरूपक २.६)



तस्या वाक्यम्



कृतं मिथ्याजल्पैर्विरम विदितं कामुक चिरात्

प्रियां तां एवोच्चैरभिसर यदीयैर्नखपदैः ।

विलासैश्च प्राप्तं तव हृदि पदं रगबहुलैर्

मया किं ते कृत्यं ध्रुवं अकुटिलाचारपरया । ।२१७ । ।

रुद्रटस्य । । (Sठ्१.८०; Sम्व्५८.८)



सार्धं मनोरथशतैस्तव धूर्त कान्ता

सैव स्थिता मनसि कृत्रिमभावरम्या ।

अस्माकं अस्ति न हि कश्चिदिहावकाशस्

तस्मात्कृतं चरणपातविडम्बनाभिः । ।२१८ । ।

तस्यैव । । (Sठ्१.४१द्; २.२३.२; Sप्द्३५६३; Sम्व्५७.१६)



अनलङ्कृतोऽपि माधव

हरसि मनो मे सदा प्रसभं ।

किं नालङ्कृतस्त्वं

सम्प्रति नखक्षतैस्तस्याः । ।२१९ । ।

विश्वनाथस्य । (Sढ्३.६३)



खण्डनाप्तनिर्वेदायास्तस्या वाक्यं ।



वय्तीताः प्रारम्भाः प्रणयबहुमानो विगलितो

दुराशा याता मे परिणतिरियं प्राणितुं अपि ।

यथेष्ठं चेष्टन्तां विरहिवधविह्यातयशसो

विभावा मय्येते पिकमधुसुधांशुप्रभृतयः । ।२२० । ।

पुरुषोत्तमदेवस्य । ।



मा मुञ्च पञ्चशर पञ्चशरीं शरीरे

मा सिञ्च सान्द्रमकरन्दरसेन वायो ।

अङ्गानि तत्प्रणयभङ्गविगर्हितानि

नालम्बितुं कथं अपि क्षमतेऽद्य जीवः । ।२२१ । ।

तस्यैव । (३.५.१७)



पुनः सायं आयाति माधवे



कञ्चन वञ्चनचतुरे

प्रपञ्चय त्वं मुरान्तके मानं ।

बहुवल्लभे हि पुरुषे

दाक्षिण्यं दुःखं उद्वहति । ।२२२ । ।

समाहर्तुः । । (ऊण्८.३३)



अथ मानिनी



भवतु विदितं छद्मालापैरलं प्रिय गम्यतां

तनुरपि न ते दोषोऽस्माकं विधिस्तु पराङ्मुखः ।

तव यथा तथाभूतं प्रेम प्रपन्नं इमां दशां

प्रकृतिचपले का नः पीडा गते हतजीविते । । २२३ । ।

अमरोः । । (आमरु २८ ।३०; २.४७.३)



कस्त्वं तासु यदृच्छया कितव यास्तिष्ठन्ति गोपाङ्गनाः

प्रेमाणं न विदन्ति यास्तव हरे किं तासु ते कैतवं ।

एषा हन्त हताशया यदभवं त्वय्येकताना परं

तेनास्याः प्रणयोऽधुना खलु मम प्राणैः समं यास्यति । । २२४ । ।

पुरुषोत्तमदेवस्य ।



निष्क्रामति कृष्णे सखीवाक्यम्



साचिकन्धरं अमुं किं ईक्षसे

यातु यातु सखि पूतनार्दनः ।

वामरीतिचतुरां हि पाम्रीं

सेवतां परमदेवतां इव । । २२५ । ।

समाहर्तुः ।



कृष्णदूतीवाक्यम्



प्रेमावगाहनकृते मानं मा कुरु चिराय करभोरु ।

नाकर्णि किं नु मुग्धे जातं पीयूषमन्थने गरलं । ।२२६ । ।

विधुमुखि विमुखीभावं भाविनि मद्भाषणे मा गाः ।

मूढे निगमनिगूढः कतिपयकल्याणतो मिलति । ।२२७ । ।

राङ्गस्यैतौ । ।



दूतीं प्रति राधावाक्यम्



अलं अलं अघृणस्य तस्य नाम्ना

पुनरपि सैव कथ गतः स कालः ।

कथय कथय वा तथापि दूति

प्रतिवचनं द्विषतोऽपि माननीयं । ।२२८ । ।

अङ्गदस्य । । (Sभ्व्१४१८; Sप्द्३५१३; Sम्व्४७.३)



अथ कलहान्तरिता ।



तां प्रति दक्षिणसखीवाक्यं



अनालोच्य प्रेम्णः परिणतिं अनादृत्य सुहृदस्

त्वयाकाण्डे मानः किं इति सरले प्रेयसि कृतः ।

समाकृष्टा ह्येते विरहदहनोद्भासुरशिखाः

स्वहस्तेनाञ्गारास्तदलं अधुनारण्यरुदितैः । ।२२९ । ।

अमरोः । । (आमरु ११२ ।८०; Sभ्व्११७०; २.४२.१, Sम्व्५६.९, Sर्क्६५९ Vइकटनितम्बा)



अथ कर्कशसखीवाक्यम्



मानबन्धं अभितः श्लथयन्ती

गौरवं न खलु हारय गौरि ।

आर्जवं न भजते दनुजारिर्

वञ्चके सरलता न हि साध्वी । । २३० । ।

समाहर्तुः । ।



तां प्रति राधावाक्यम्



भ्रूभङ्गो गुणितश्चिरं नयनयोरभ्यस्तं आमीलनं

रोद्धुं शिक्षितं आदरेण हसितं मौनेऽभियोगः कृतः ।

धैर्यं कर्तुं अपि स्थिरीकृतं इदं चेतः कथञ्चिन्मया

बद्धो मानपरिग्रहे परिकरः सिद्धिस्तु दैवे स्थिता । । २३१ । ।

अमरोः । ।(आमरु ११८ ।९७)



जानामि मौनं अलसाञ्गि वचोविभङ्गीर्

भञ्गीशतं नयनयोरपि चातुरीं च ।

आभीरनन्दनमुखाम्बुजसङ्गशंसी

वंशीरवो यदि न मां अवशीकरोति । ।२३२ । । कस्यचित् । ।



सत्यं शृण्ॐइ सखि नित्यनवप्रियोऽसौ

गोपस्तथापि हृदयं मदनो दुनोति ।

युक्त्या कथञ्चन समं गमितेऽपि तस्मिन्

मां तस्य कालमुरली कवलीकरोति । ।२३३ । ।

श्रीमत्प्रभूनां ।



न जाने सम्मुखायाते

प्रियाणि वदति प्रिये ।

प्रयान्ति मम गात्राणि

श्रोत्रतां किं उ नेत्रतां । ।२३४ । ।

कस्यचित् । । (आमरु ६३ ।६४)



मुरारिं पश्यन्त्याः सखि सकलं अङ्गं न नयनं

कृतं यच्छृण्वन्त्याः हरिगुणगणं श्रोत्रनिचितं ।

समं तेनालापं सपदि रचयन्त्या मुखं अयं

विधातुर्नैवायं घटन्परिपाटीमधुरिमा । ।२३५ । ।

शरणस्य ।



अथ सख्याः साभ्युसूयावाक्यं ।



त्वं असि विशुद्धा सरले

मुरलीवक्त्रस्त्रिधा वक्रः ।

भङ्गुरया खलु सुलभा

तदुरः सखि वेजयन्त्येव । । २३६ । ।

समाहर्तुः ।



अथ क्षुभितराधिकोक्तिः ।



निःश्वासा वदनं दहन्ति हृदयं निर्मूलं उन्मथ्यते

निद्रा नेति न दृश्यते प्रियमुखं रात्रिन्दिवं रुद्यते ।

अङ्गं शोषं उपैति पादपतितः प्रेयांस्तथोपेक्षितः

सख्यः कं गुणं आकलय्य दयिते मानं वयं कारिताः । ।२३७ । ।

अमरोः । (आमरु ९८ ।९२; २.४१.२)



मानजविरहेण ध्यायन्तीं तां प्रति कस्याश्चिद्वाक्यं ।



आहारे विरतिः समस्तविषयग्रामे निवृत्तिः परा

नासाग्रे नयनं यदेतदपरं यच्चैकतानं मनः ।

मौनं चेदं इदं च शून्यं अखिलं यद्विश्वं आभाति ते

तद्ब्रूयाः सखि योगिनी किं असि भोः किं वियोगिन्यपि । ।२३८ । ।

( २.२५.२, Sर्क्७०३ ऱजसेखर, ऊण्१३.७५)



तं प्रति राधावाक्यं ।



सङ्गमविरहविकल्पे

वरं इह विरहो न तु सङ्गमस्तस्य ।

एकः स एव सङ्गे

त्रिभुवनं अपि तन्मयं विरहे । ।२३९ । ।

कस्यचित् । ( २.९९.४)



अथ कृष्णविरहः ।



सञ्जाते विरहे कयापि हृदये सन्दानिते चिन्तया

कालिन्दीतटवेतसीवनघनच्छायानिषण्णात्मनः ।

पायासुः कलकण्ठकूजितकला गोपस्य कंसद्विषो

जिह्वावर्जिततालुमूर्च्छितमरुद्विस्फारिता गीतयः । ।२४० । ।

कस्यचित् । । ( १.५८.१)



अथ राधाप्रसादनं ।



शिरश्छायां कृष्णः स्वयं अकृत राधाचरणयोर्

भुजावल्लीच्छायां इयं अपि तदीयप्रतिकृतौ ।

इति क्रीडाकोपे निभृतं उभयोरप्यनुनय

प्रसादौ जीयास्तां अपि गुरुसमक्षं स्थितवतोः । ।२४१ । ।

हरस्य ।



कृष्णं प्रति राधासखीवाक्यं ।



सा सर्वथैव रक्ता रागं

गुञ्जेव न तु मुखे वहति ।

वचनपटोस्तव रागः

केवलं आस्ये शुकस्येव । ।२४२ । ।

गोवर्धनाचार्यस्य । (आर्यस्६४९ ।७०३)



सुभग भवता हृद्ये तस्या ज्वलत्स्मरपावकेऽप्य्

अभिनिवेशता प्रेमाधिक्यं चिरात्प्रकटीकृतं ।

तव तु हृदये शीतेऽप्येवं सदैव सुखाप्तये

मम सहचरी सा निःस्नेहा मनागपि न स्थिता । ।२४३ । ।

रुद्रस्य । (ऋऋङ्गारतिलक २.१०८)



अथ दिनान्तरवार्ता ।



आगत्य प्रणिपातसान्त्वितसखीदत्तान्तरं सागसि

स्वैरं कुर्वति तल्पपार्श्वनिभृते धूर्तेऽङ्गसंवाहनं ।

ज्ञात्वा स्पर्शवशात्तया किल सखीभ्रान्त्येव वक्षः शनैः

खिन्नासीत्यभिधाय मीलितदृशा सानन्दं आरोपितः । ।२४४ । ।

कस्यचित् । (Sप्द्३५७६; Sभ्व्२०८३; Sम्व्५८.५)



वस्तुतस्तु गुरुभीतया तया

व्यञ्जिते कपटमानकुट्मले ।

पेशलप्रियसखीदृशा हरिर्

बोधितस्तटलतागृहं ययौ । ।२४५ । ।



माधवो मधुरमाधवीलता

मण्डपे पटुरटन्मधुव्रते ।

संजगौ श्रवणचारु गोपिका

मानमीनवडिशेन वेणुना । ।२४६ । ।

कयोश्चिदिमौ । (ऊण्१०.६४, ऱ्ऽआK१.१००फ़्)



पुष्पच्छलेन कृष्णं अन्वेषयन्तीं राधां प्रति कस्याश्चिदुक्तिः ।



पन्थाः क्षेममयोऽस्तु ते परिहर प्रत्यूहसम्भावनाम्

एतन्मात्रं अधारि सुन्दरि मया नेत्रप्रणालीपथे ।

नीरे नीलसरोजं उज्ज्वलगुणं तीरे तमालालङ्कारः

कुञ्जे कोऽपि कलिन्दशैलदुहितुः पुंस्कोकिलः खेलति । ।२४७ । ।

सर्वविद्याविनोदानां ।



तत्र यमुनातीरे गतया राधया सह संकथा ।



का त्वं माधवदूतिका वदसि किं मानं जहीति प्रिये

धूर्तः सोऽन्यमना मनागपि सखि त्वय्यादरं नोज्झति ।

इत्यन्योन्यकथारसैः प्रमुदितां राधां सखीवेशवान्

नीत्वा कुञ्जगृहं प्रकाशिततनुः स्मेरो हरिः पातु वः । ।२४८ । ।

वासवस्य । ।





वसन्तः सन्नद्धो विपिनं अजनं त्वं च तरुणी

स्फुरत्कामावेशे वयसि वयं अप्याहितपदाः ।

व्रज त्वं वा राधे क्षणं अथ विलम्बस्व यदि वा

स्फुटं जातस्तावच्चतुरवचनानां अवसरः । ।२४९ । । कस्यचित् । ।



तत्र राधावाक्यम्



स्वामी मुग्धतरो वनं घनं इदं बालाहं एकाकिनी

क्षौणीं आवृणुते तमालमलिनच्छायातमःसन्ततिः ।

तन्मे सुन्दर कृष्ण मुञ्च सहसा वर्त्मेति राधागिरः

श्रुत्वा तां परिरभ्य मन्मथकलासक्तो हरिः पातु वः । । २५० । ।

कस्यचित् । ।



अथ स्वाधीनभर्तृका ।



मकरीविरचनभङ्ग्या

राधाकुचकलसमर्दनव्यसनी ।

ऋजुं अपि रेखां लुम्पन्

वल्लववेशो हरिर्जयति । ।२५१ ।

कस्यचित् । । (Sप्द्७७ हरिहरस्य)



क्रीडानन्तरं कृष्णस्य स्वप्नायितं ।



एते लक्ष्मण जानकीविरहिणं मां खेदयन्त्यम्बुदा

मर्माणीव च घट्टयन्त्यलं अमी क्रूराः कदम्बानिलाः ।

इत्थं व्याहृतपूर्वजन्मविरहो यो राधया वीक्षितः

सेर्ष्यं शङ्कितया स वः सुखयतु स्वप्नायमानो हरिः । ।२५२ । ।

शुभाङ्कस्य । (KK२.६९(७०); Sर्क्१३१)



अथ वंशीचौर्यं ।



नीचैर्न्यासादथ चरणयोर्नूपुर मूकयन्ती

धृत्वा धृत्वा कतकवलयान्युत्क्षिपन्ती भुजान्ते ।

मुद्रां अक्ष्णोश्चकितं शश्वदालोकयन्ती

स्मित्वा स्मित्वा हरति मुरलीं अङ्कतो माधवस्य । ।२५३ । ।

दैत्यारिपण्डितस्य । (ऊण्१५.२३८)



तां प्रति राधावाक्यं ।



अच्छिद्रं अस्तु हृदयं परिपूर्णं अस्तु

मौखर्यं अस्तमितं अस्तु गुरुत्वं अस्तु ।

कृष्णप्रिये सखि दिशामि सदाशिषस्ते

यद्वासरे मुरलि मे करुणां करोषि । ।२५४ । ।

श्रीगोविन्दमिश्राणां । ।



शून्यत्वं हृदये सलाघवं इदं शुष्कत्वं अङ्गेषु मे

मौखर्यं व्रजनाथनामकथने दत्तं भवत्या निजं ।

तत्किं नो मुरलि प्रयच्चसि प्नर्गोविन्दवक्त्रासवं

यं पीत्वा भुवनं वशे विदधती निर्लज्जं उद्गायसि । ।२५५ । ।

तेषां एव । ।



अथ सायं हरेर्व्रजागमनं ।



मन्द्रक्वाणितवेणुरह्नि शिथिले व्यावर्तयन्गोकुलं

बर्हापीडकं उत्तमाङ्गरचितं गोधूलिधुम्रं दधत् ।

म्लायन्त्या वनमालया परिगतः श्रान्तोऽपि रम्याकृतिर्

गोपस्त्रीनयनोत्सवो वितरतु श्रेयांसि वः केशवः । ।२५६ । ।

कस्यचित् । । (Kव्स्२२, १.५७.४, Sर्क्११०)



तत्र कस्याश्चिदुक्तिः ।



दृष्ट्या केशव गोपरागहतया किञ्चिन्न दृष्टं मया

तेनाद्य स्खलितास्मि नाथ पतितां किं नाम नालम्बसे ।

एकस्त्वं विषमेषु खिन्नमनसां सर्वाबलानां गतिर्

गोप्यैवं गदितः सलेशं अवताद्गोष्ठे हरिर्वश्चिरं । । २५७ । ।

कस्यचित् । । (ध्वन्, Vअक्रो, Sढ्४.१४; Sम्व्२.९३; दिफ़्फ़ेरेन्त्किन्द्सोफ़् व्यङ्ग्य)



नाभिदेशविनिवेशितवेणुर्

धेनुपुच्छनिहितैककराब्जः ।

अन्यपाणिपरिमण्डितदण्डः

पुण्डरीकनयनो व्रजं आप । ।२५८ । ।

कस्यचित् । ।



तत्रैव राधायाः सौभाग्यं ।



भ्रूवल्लीचलनैः कयापि नयनोन्मेषैः कयापि स्मित

ज्योत्स्नाविच्छुरितैः कयापि निभृतं सम्भावितस्याध्वनि ।

गर्वाद्भेदकृतावहेलविनयश्रीभाजि राधानने

सातङ्कानुनयं जयन्ति पतिताः कंसद्विषः दृष्टयः । ।२५९ । ।

उमापतिधरस्य । । ( १.५५.३, ऱ्Kआढ्१२९)



तिर्यक्कन्धरं अंसदेशमिलितश्रोत्रावतंसं स्फुरद्

बर्होत्तम्भितकेशपाशं अनृजुभ्रूवल्लरीविभ्रमं ।

गुञ्जद्वेणुनिवेशिताधरपुटं साकूतराधानन

न्यस्तामीलितदृष्टि गोपवपुषो विष्णोर्मुखं पातु वः । ।२६० । ।

लक्ष्मणसेनदेवस्य । । ( १.५५.२)



अंसासक्तकपोलवंशवदनव्यासक्तबिम्बाधर

द्वन्द्वोदीरितमन्दमन्दपवनप्रारब्धमुग्धध्वनिः ।

ईषद्वक्रिमलोलहारनिकरः प्रत्येकरोकानन

न्यञ्चच्चञ्चदुदञ्चदङ्गुलिचयस्त्वां पातु राधाधवः । ।२६१ । ।

नाथोकस्य । । ( १.५७.५ केशरकीलीयनाथोकस्य)



अङ्गुष्ठाग्रिमयन्त्रिताङ्गुलिरसौ पादार्थनीरुद्धभूर्

आर्द्रीकृत्य पयोधराञ्चलं अलं सद्यः पयोबिन्दुभिः ।

न्यग्जानुद्वयमध्ययन्त्रितगह्टीवक्त्रान्तरालस्खलद्

धाराध्वानमनोहरं सखि पयो गां दोग्धि दामोदरः । । २६२ । ।

शरणस्य । । ( ५.१.१; Sर्क्११५७, ऊपाध्याय ढामरस्य; ऊण्१०.५०)



शाठान्यस्याः काञ्चीमणिरणितं आकर्ण्य सहसा

यदाश्लिष्यन्नेव प्रशिथिलभुजग्रन्थिरभवः ।

तदेतत्क्वाचक्षे घृतमधुमय त्वद्बहुवचो

विषेणाघूर्णन्ती किं अपि न सखी मे गणयति । ।२६३ । ।

कस्यचित् । । (आमरु ७३ ।१०९, Sढ्३.३७) शठनायक



अथ गोवर्धनोद्धरणं ।



सत्रासर्ति यशोदया प्रियगुणप्रीतेक्षणं राधया

लग्नैर्वल्लवसूनुभिः सरभसं सम्भावितात्मोर्जितैः ।

भीतानन्दितविस्मितेन विषमं नन्देन चालोकितः

पायाद्वः करपद्मसुस्थितमहाशैलः सलीलो हरिः । ।२६४ । ।

सोह्नोकस्य । ( १.६०.१ सोल्लोकस्य; Sर्क्१४० सोन्नोकस्य)





एकेनैव चिराय कृष्ण भवता गोवर्धनोऽयं धृतः

श्रान्तोऽसि क्षणं आस्स्व साम्प्रतं अमी सर्वे वयं दध्महे ।

इत्युल्लासितदोष्णि गोपनिवहे किञ्चिद्भुजाकुञ्चन

न्यञ्चच्छैलभरार्दिते विरुवति स्मेरो हरिः पातु वः । ।२६५ । ।

शरणस्य । । (Sं १.६०.२)



खिन्नोऽसि मुञ्च शैलं

बिभृमो वयं इति वदत्सु शिथिलभुजः ।

भरभुग्नवितत

बाहुषु गोपेषु हसन्हरिर्जयति । । २६६ । ।

सुबन्धोः । । (Vआसवदत्त, २; Sप्द्७८; Sम्व्१.४१ हरिहरस्य)



दूरं दृष्टिपथात्तिरोभव हरेर्गोवर्धनं विभ्रतस्

त्वय्यासक्तदृशः कृशोदरि करस्रस्तोऽस्य मा भूदयं ।

गोपीनां इति जल्पितं कलयतो राधानिरोधाश्रयं

श्वासाः शैलभरश्रमभ्रमकराः कंसद्विषः पान्तु वः । । २६७ । । शुभाङ्कस्य
। ( १.६०.४)



अथ नौक्रीडा ।



कुरु पारं यमुनाया

मुहुरिति गोपीभिरुत्कराहूतः ।

तरितटकपटशयालुर्

द्विगुणालस्यो हरिर्जयति । ।२६८ । ।

सञ्जयकविशेखरस्य । (५.१७०६)



उत्तिष्ठारात्तरौ मे तरुणि मम तरोः शक्तिरारोहणे का

साक्षादाख्यामि मुग्धे तरणिं इह रवेराख्यया का रतिर्मे ।

वार्तेयं नौप्रसङ्गे कथं अपि भविता नावयोः सङ्गमार्था

वार्तापीति स्मितास्यं जितगिरिं अजितं राधयाराधयामि । ।२६९ । ।

(ऊण्११.८६)



मुक्ता तरङ्गनिवहेन पतङ्गपुत्री

नव्या च नौरिति वचस्तव तथ्यं एव ।

शङ्कानिदानं इदं एव ममातिमात्रं

त्वं चञ्चलो यदिह माधव नाविकोऽसि । ।२७० । ।

समाहर्तुरिमौ । (ऊण्१५.२३६)



जीर्णा तरिः सरिदतीवगभीरनीरा

बाला वयं सकलं इत्थं अनर्थहेतुः ।

निस्तारबीजं इदं एव कृशोदराणां

यन्माधव त्वं असि सम्प्रति कर्णधारः । ।२७१ । ।

जगदाननदरायस्य । (५.१७०९)



अम्भसि तरणिसुतायाः

स्तम्भिततरणिः स देवकीसुतः ।

आतरविरहितगोप्याः

कातरमुखं ईक्षते स्मेरः । । २७२ । ।

सूर्यदासस्य ।



वाचा तवैव यदुनन्दन गव्यभारो

हारोऽपि वारिणि मया सहसा विकीर्णः ।

दूरीकृतं च कुचयोरनयोर्दुकूलं

कूलं कलिन्ददुहितुर्न तथाप्यदूरं । ।२७३ । ।

कस्यचित् । (Pरेमामृत ३.१८; ५.१७१०)



पयःपूरैः पूर्णा सपदि गतघूर्णा च पवनैर्

गभीरे कालिन्दीपयसि तरिरेषा प्रविशति ।

अहो मे दुर्दैवं परमकुतुकाक्रान्तहृदयो

हरिर्वारं वारं तदपि करतालिं रचयति । ।२७४ । ।

मनोहरस्य । (Pरेमामृत ३.१९; ५.१७११)



पानीयसेचनविधौ मम नैव पाणी

विश्राम्यतस्तदपि ते परिहासवाणी ।

जीवामि चेत्पुनरहं न तदा कदापि

कृष्ण त्वदीयतरणौ चरणौ ददामि । ।२७५ । ।

तस्यैव । (Pरेमामृत ३.१२; ५.१७१२)



इदं उद्दिश्य वयस्याः

स्वसमीहितदैवतं नमत ।

यमुनैव जानुदध्नी

भवतु न वा नाविकोऽस्त्वपरः । ।२७६ । ।

मुकुन्दभट्टाचार्यस्य ।



तरिरुत्तरला सरिद्गभीरा

तरलो नन्दसुतश्च कर्णधारः ।

अबलाहं उपैति भानुरस्तं

सखि दूरे नगरीह किं कर्ॐइ । ।२७७ । ।

कस्च्यचित् । ।



नापेक्षते स्तुतिकथां न शृणोति काकुं

शश्वत्कृतं न मनुते प्रणिपातजातं ।

हा किं विधेयं अधुना सखि नन्दसूनुर्

मध्येतरङ्गिणि तरिं तरलो धुनोति । ।२७८ । ।

तस्यैव ।



Exत्र वेर्से फ़ोउन्दिनोन्ल्योने एदितिओन्.



आतरलाघवहेतोर्

मुरहर तरिं तवावलम्बे ।

अपणं पणं इह कुरुषे

नाविकपुरुषे न विश्वासः । ।

कस्यचित् ।

एषोत्तुङ्गतरङ्गलङ्घिततटोत्सङ्गा पतङ्गात्मजा

पूर्णेयं तरिरम्बुभिर्न हि हरेः शङ्का कलङ्कादपि ।

काठिण्यं भज नाद्य सुन्दरि वयं राधे प्रसादेन ते

जीवामः स्फुटं आतरीकुरु गिरिद्रोणीविनोदोत्सवं । ।२७९ । ।



काकुं करोषि गृहकोणकरीषपुञ्ज

गूढाङ्ग किं ननु वृथा कितव प्रयाहि ।

कुत्राद्य जीर्णतरणिभ्रमणातिभीत

गोपाङ्गनागणविडम्बनचातुरी । ।२८० । ।

त्रयः समाहर्तुः । (ऊण्५.४९)



अथ राधया सह हरेर्वाकोवाक्यं ।



अङ्गुल्या कः कवाटं प्रहरति कुटिले माधवः किं वसन्तो

नो चक्री किं कुलालो न हि धरणीधरः किं द्विजिह्वः फणीन्द्रः ।

नाहं घोराहिमर्दी किं असि खगपतिर्नो हरिः किं कपीशो

राधावाणीभिरित्थं प्रहसितवदनः पातु वश्चक्रपाणिः । ।२८१ । । कस्यचित् । । (Sभ्व्१३०; KK३.१०५; Sर्क्७.१९)



कस्त्वं भो निशि केशवः शिरसिजै ःय्किं नाम गर्वायसे

भद्रे शौरिरहं गुणैः पितृगतैः पुत्रस्य किं स्यादिह ।

चक्री चन्द्रमुखि प्रयच्छसि न मे कुण्डीं घटीं दोहनीम्

इत्थं गोपवधूजितोत्तरतया ह्रीणो हरिः पातु वः । ।२८२ । ।

चक्रपाणेः । । ( १.५६.३)



वासः सम्प्रति केशव क्व भवतो मुग्धेक्षणे नन्विदं

वासं ब्रूहि शठ प्रकामसुभगे त्वद्गात्रसंसर्गतः ।

यामिन्यां उषितः क्व धूर्त वितनुर्मुष्णाति किं यामिनी

शौरिर्गोपवधूं छलैः परिहसन्नेवंविधैः पातु वः । ।२८३ । ।

कस्यचित् । । ( १.५६.४; २.१.८३)





राधे त्वं कुपिता त्वं एव कुपिता रुष्टासि भूमेर्यतो

माता त्वं जगतां त्वं एव जगतां माता न विज्ञोऽपरः ।

देवि त्वं परिहासकेलिकलहेऽनन्ता त्वं एवेत्यसौ

स्मेरो वल्लवसुन्दरीं अवनमच्छौरिः श्रियः वः क्रियात् । ।२८४ । ।

हरिहरस्य । । ( १.५६.१ वाक्पतेः; Sर्क्१०८)



अथ रासः ।



वृन्दारण्ये प्रमदसदने मल्लिकापुष्पमोदे

श्रीशुभ्रांशोः किरणरुचिरे कोकिलाद्यैर्मनोज्ञे ।

रात्रौ चित्रे पशुपवनिताचित्तदेहापहारी

कंसारातेर्मधुरमुरलीवाद्यराजो रराज । ।२८५ । ।

कस्यचित् ।



अधरामृतमाधुरीधुरीणो

हरिलीलामुरलीनिनाद एषः ।

प्रततान मनःप्रमोदं उच्चैर्

हरिणीनां हरिणीदृशां मुनीनां । ।२८६ । ।

श्रीमाधवेन्द्रपुरीपादानां ।



लीलामुखरितमुरली

कृतगोपभाविनीनिवहः ।

तदधरमधुनि सतृष्णः

कृष्णः पायादपायतो भवतः । । २८७ । ।

माधवचक्रवर्तिनः । ।



कारय नाम्ब विलम्बं

मुञ्च करं मे हरिं यामि ।

न सहे स्थातुं यदसौ

गर्जति मुरली प्रगल्भदूतीव । ।२८८ । ।

समाहर्तुः । ।



चूडाचुम्बितचारुचन्द्रकचयं चामीकराभाम्बरं

कर्णोत्तंसितकर्णिकारकुसुमं कन्दर्पकल्लोलितं ।

वंशीवादनवावदूकवदनं वक्रीभवद्वीक्षणं

भाग्यं भङ्गुरमध्यमाः परिणतं कुञ्जान्तरं ब्जेजिरे । । २८९ । ।

जीवदासवाहिनीपतेः ।



श्रीकृष्णवाक्यं ।



दुष्टः कोऽपि करोति वः परिभवं शङ्के मुहुर्गोकुले

धावन्त्यः स्खलदम्बरं निशि वने यूयं यदभ्यागताः ।

आः का भीतिरमन्ददानववधूसिन्दूरमुद्राहरे

दोर्दण्डे मम भाति दीव्यत पतिक्रोडे कुरङ्गीदृशः । ।२९० । ।



धूतोत्तापे वहति गहने धर्मपूरे व्रजान्तः

का वस्तृष्णा वलति हृदये दुर्मदेयं सतीनां ।

सीमन्तिन्यः स्पृहयत गृहान्मा विरुद्धं कुरुध्वं

नायं दृष्टौ मम विघटते हन्त पुण्यस्य पन्थाः । । २९१ । ।



अथ व्रजदेवीनां उत्तरं ।



कथं वीथीं अस्मानुपदिशसि धर्मप्रणयिनीं

प्रसीद स्वां शिष्यां अतिखिलमुखीं शाधि मुरलीं ।

हरन्ती मर्यादां शिव शिव परे पुंसि हृदयं

नयन्ती धृष्टेयं यदुवर यथा नाह्वयति नः । ।२९२ । ।

त्रयः समाहर्तुः । ।



गोपीजनालिङ्गितमध्यभागं

वेणुं धमन्तं भृशलोलनेत्रं ।

कलेवरे प्रस्फुटर्ॐअवृन्दं

नमामि कृष्णं जगदेककन्दं । ।२९३ । ।

श्रीपुरुषोत्तमदेवस्य । ।



कालिन्द्याः पुलिनेषु केलिकुपितां उत्सृज्य रासे रसं

गच्छन्तीं अनुगच्छतोऽश्रुकलुषां कंसद्विषो राधिकां ।

तत्पादप्रतिमानिवेशितपदस्योद्भूतर्ॐओद्गतेर्

अक्षुण्णोऽनुनयः प्रसन्नदयितादृष्टस्य पुष्णातु वः । । २९४ । ।

भट्टनारायणस्य । । (Vएणिसंहार १.२)



कृष्णान्तर्धाने तासां प्रश्नः ।



तुलसि विलससि त्वं मल्लि जातासि फुल्ला

स्थलकमलिनि भृङ्गे सङ्गताङ्गी विभासि ।

कथयत बत सख्यः क्षिप्रं अस्मासु कस्मिन्

वसति कपटकन्दः कन्दरे नन्दसूनुः । ।२९५ । ।

समाहर्तुः । (ऊण्१०.९४)



दृष्टः क्वापि स माधवो व्रजवधूं आदाय काञ्चिद्गतः

सर्वा एव हि वञ्चिताः सखि वयं सोऽन्वेषणीयो यदि ।

द्वे द्वे गच्छतं इत्युदीर्य सहसा राधां गृहीत्वा करे

गोपीवेशधरो निकुञ्जकुहरं प्राप्तो हरिः पातु वः । ।२९६ । ।

कस्यचित् । । (Sभ्व्१००)



राधासखीवाक्यं ।



अदोषाद्दोषाद्वा त्यजति विपिने तां यदि भवान्

अभद्रं भद्रं वा त्रिभुवनपते त्वां वदतु कः ।

इदं तु क्रूरं मे स्मरति हृदयं यत्किल तया

त्वदर्थं कान्तारे कुलतिलक नात्मापि गणितः । ।२९७ । ।

रामचन्द्रदासस्य । (ऊण्८.४०)



लक्ष्मीं मध्यगतेन रासवलये विस्तारयन्नात्मना

कस्तूरीसुरभिर्विलासमुरलीविन्यस्तवक्त्रेन्दुना ।

क्रीडाताण्डवमण्डलेन परितो दृष्टेन तुष्यद्दृशा

त्वां हल्लीशकशङ्कुसङ्कुलपदा पायाद्विहारी हरिः । ।२९८ । ।

कस्यचित् ।



तत्र खेचराणां उक्तिः ।



मुक्तमुनीनां मृग्यं

किं अपि फलं देवकी फलति ।

तत्पालयति यशोदा

निकामं उपभुञ्जते गोप्यः । ।२९९ । ।

दाक्षिणात्यस्य । ।



तप्तं तपोभिरन्यैः

फलितं तद्गोपबालानां ।

आसां यत्कुचकुम्भे

नीलनिचोलयति ब्रह्म । ।३०० । ।

श्रीरघुपत्युपाध्यायस्य । ।



अथ जलक्रीडा ।



जलकेलितरलकरतल

मुक्तपुनःपिहितराधिकावदनः ।

जगदवतु कोकयूनोर्

विघटनसङ्घटनकौतुकी कृष्णः । ।३०१ । ।

कस्यचित् । (ऊण् १५.२३५)



राधासखीं प्रति चन्द्रावलीसख्याः सासूयवाक्यम्



मा गर्वं उद्वह कपोलतले चकास्ति

कृष्णस्वहस्तलिखिता नवमञ्जरीति ।

अन्यापि किं न सखि भाजनं ईदृशीनां

वैरी न चेद्भवति वेपथुरन्तरायः । ।३०२ । ।

दामोदरस्य । (आमरु ५५; २.१४०.५ केशटस्य; Sम्व्८६.१४; Sढ्३.१०५ मद; ढश २.२२, एत्च्.; २.४.१६५)



राधासख्याः साकूतवाक्यं ।



यदवधि गोकुलं अभितः

समजनि कुसुमाचितासनश्रेणी ।

पीतांशुकप्रियेयं

तदवधि चन्द्रावली जाता । ।३०३ । ।

गोवर्धनाचार्यस्य । (आर्यस्४३६ ।५३१)



चन्द्रावलीं प्रति सखीवाक्यम्



सौजन्येन वशीकृता वयं अतस्त्वां किञ्चिदाचक्ष्महे

कालिन्दीं यदि यासि सुन्दरि पुनर्मा गाः कदम्बाट्वईं ।

कश्चित्तत्र नितान्तनिर्मलतमःस्त्ॐओऽस्ति यस्मिन्मनाग्

लग्ने लोचनसीम्नि नोत्पलदृशः पश्यन्ती पत्युर्गृहं । ।३०४ । ।

गोविन्दभट्टस्य । ।



श्यामोऽयं दिवसः पयोदपटलैः सायं तथाप्युत्सुका

पुष्पार्थं सखि यासि यामुनतटं याहि व्यथा का मम ।

किन्त्वेकं खरकण्टककक्षतं उरस्यालोक्य सद्योऽन्यथा

शङ्कां यत्कुटिलः करिष्यति जनो जातास्मि तेनाकुला । । ३०५ । ।

कर्णपूरस्य । ।



गन्तव्या ते मनसि यमुना वर्तते चेत्तदानीं

कुञ्जं मा गाः सहजसरले वाञ्जुलं मद्वचोभिः ।

गच्छेस्तत्राप्यहह यदि वा मा मुरारेरुदारे

कुत्राप्येका रहसि मुरलीनादं आकर्णयेथाः । ।३०६ । ।

तैरभुक्तकवेः ।



तरले न कुरु विलम्बं

कुम्भं संस्मृत्य मन्दिरं याहि ।

यावन्न मोहनमन्त्रं

शंसति कंसद्विषो वंशी । ।३०७ । ।

समाहर्तुः । ।



पृष्ठेन नीपं अवलम्ब्य कलिन्दजायाः

कूले विलासमुरलीं क्वणयन्मुकुन्दः ।

प्राक्पूरणात्कलसं अम्भसि लोलयन्त्या

वक्त्रं विवर्तयति गोपकुलाङ्गनायाः । ।३०८ । ।

कस्यचित् । ।



सख्यो यय्र्गृहं अहं कलसीं वहन्ती

पूर्णां अतीवमहतीं अनुलम्बितास्मि ।

एकाकिनीं स्पृशसि मां यदि नन्दसूनो

मोक्ष्यामि जीवनं इदं सहसा पुरस्ते । ।३०९ । ।

समाहर्तुः । ।



तां प्रति कस्याश्चिदुक्तिः ।



वल्गन्त्या वनमालया तव हृतं वक्षोजयोश्चन्दनं

गण्डस्था मकरीघटा च मकरान्दोलेन विध्वंसिता ।

क्लान्ता स्वैरतरङ्गकेलिभिरियं तन्वी च धूर्ते तनुः

सत्यं जल्पसि भानुजां अभि रसे मग्नाद्य हर्षादभूः । ।३१० । ।

समाहर्तुः । ।



तद्भर्तारं प्रति सखीवाख्यं ।



सुभग मम प्रियसख्याः

किं इव सशङ्कं मुहुर्विलोकयसि ।

यामुनपवनविकीर्ण

प्रियकरजःपिञ्जरं पृष्ठं । ।३११ । ।

समाहर्तुः । ।







चन्द्रावलीं प्रति तस्या वाक्यम्



कात्यायनीकुसुमकामनया किं अर्थं

कान्तारकुक्षिकुहरं कुतुकाद्गतासि ।

पश्य स्तनस्तवकयोस्तव कण्टकाङ्कं

गोपः सुकण्ठि बत पश्यसि जातकोपः । ।३१२ । ।

समाहर्तुरिमे । (ऊण्३.३८)



अथ नित्यलीला



वृन्दावने मुकुन्दस्य नित्यलीला विराजते ।

स्पष्टं एषा रहस्यत्वाज्जानद्भिरपि नोच्यते । ।



ताभिर्नित्यविहारं एव तनुते वृन्दावने माधवो

गोष्ठाम्भोजमुखीभिरित्य भि मनाक्प्रोचे प्रियायै हरः ।

लीलारत्नरहस्यता व्रजपतेर्भूयस्यहो पश्य यत्

तत्त्वज्ञोऽपि पुरान्तरे च गमनं व्याचष्ट वैयासकिः । ।



तथा हि पाद्मे पार्वत्यै व्याजहार हरो रहः ।

गोगोपगोपिकासङ्गे यत्र क्रीडति कंसहा । ।



अथ भाविनि हरेर्मथुराप्रस्थाने राधासखीवाक्यम्



अद्यैव यत्प्रतिपदुद्गतचन्द्रलेखा

सख्यं त्वया वपुरिदं गमितं वराक्याः ।

कृष्णे गते कुसुमसायक तत्प्रभाते

बाणावलिं कथय कुत्र विमोक्ष्यसि त्वं । ।३१३ । ।

रुद्रस्य । । (Sठ्२.८७)



प्रस्थानं वलयैः कृतं प्रियसखैरजस्रं गतं

धृत्या न क्षणं आसितं व्यवसितं चित्तेन गन्तुं पुरः ।

गन्तुं निश्चितचेतसि प्रियतमे सर्वे समं प्रस्थिता

गन्तव्ये सति जीवितप्रियसुहृत्सार्थः किं उ त्यज्यते । । ३१४ । ।

अमरोः । (आमरु ३१ ।३६; Sभ्व्११५१; Sप्द्३४२४; २.५४.१; Sम्व्३७.१९)



हरेर्मथुराप्रवेशे



छायापि लोचनपथं न जगाम यस्याः

सेयं वधूर्नगरमध्यं अलङ्करोति ।

किं चापकलय्य मथुरानगरे मुकुन्दम्

अन्धोऽपि बन्धुकरदत्तकरः प्रयाति । ।३१५ । ।

वाणीविलासस्य ।



तत्र पुरस्त्रीवाक्यं ।



अस्रं अजस्रं मोक्तुं

धिङ्नः कर्णायते नयने ।

द्रष्टव्यं परिदृष्टं

तत्कैशोरं व्रजस्त्रीभिः । ।३१६ । ।

तैरभुक्तस्य । ।



सान्द्रानन्दं अनन्तं अव्ययं अजं यद्योगिनोऽपि क्षणं

साक्षात्कर्तुं उपासते प्रतिदिनं ध्यानैकतानाः परं ।

धन्यास्ता व्रजवासिनां युवतयस्तद्ब्रह्म याः कौतुकाद्

आलिङ्गन्ति समालपन्ति शतधाकर्षन्ति चुम्बन्ति च । ।३१७ । ।

वाहिनीपतेः । । (Sढ्६.३१४अ)



Exत्र वेर्से ः



आनन्दकन्दं अखिलश्रुतिसारं एकम्

अध्यात्मदीपं अतिदुस्तरं अञ्जनाभं ।

आकृष्य सान्द्रकुचयोः परिरभ्य कामं

सम्प्राप्य गोपवनिता बत पुण्यपुञ्जाः । ।



प्रियसखि न जगाम वामशीलः

स्फुटं अमुना नागरेण नन्दसूनुः ।

अदलितनलिनीदलैव वापी

यदहतपल्लव एव काननान्तः । ।३१८ । ।

कुमारस्य । ।



यास्यामीति समुद्यतस्य वचनं विस्रब्धं आकर्णितं

गच्छन्दूरं अपेक्षितो मुहुरसौ व्यावृत्य पश्यन्नपि ।

तच्छून्ये पुनरागतास्मि भवने प्राणास्त एव स्थिताः

सख्यः पश्यत जीवितप्रणयिनी दम्भादहं रोदिमि । ।३१९ । । रुद्रटस्य ।



गतो यामो गतौ यामौ

गता यामा गतं दिनं ।

हा हन्त किं करिष्यामि

न पश्यामि हरेर्मुखं । ।३२० । ।

शङ्करस्य । ।



यमुनापुलिने समुत्क्षिपन्

नटवेशः कुसुमस्य कन्दुकं ।

न पुनः सखि लोकयिष्यते

कपटाभीरकिशोरचन्द्रमाः । ।३२१ । ।

षष्ठीदासस्य । ।



याः पश्यन्ति प्रियं स्वप्ने

धन्यास्ताः सखि योषितः

अस्माकं तु गते कृष्णे

गता निद्रापि वैरिणी । ।३२२ । ।

धन्यस्य । (ऊण्१५.१६९)



सोऽयं वसन्तसमयो विपिनं तदेतत्

सोऽयं निकुञ्जविटपी निखिलं तदास्ते

हा हन्त किं तु नवनीरदक्ॐअलाङ्गो

नलोकि पुष्पधनुषः प्रथमावतारः । ।३२३ । ।

सञ्जयकविशेखरस्य । ।



युगायितं निमेषेण

चक्षुषा प्रावृषायितं ।

शून्यायितं जगत्सर्वं

गोविन्दविरहेण मे । ।३२४ । ।

श्रीभगवतः । । (ऋइक्षाष्टक, ७)



दलति हृदयं गाढोद्वेगं द्विधा न तु भिद्यते

वहति विकलः कायो मूर्च्छां न मुञ्चति चेतनां ।

ज्वलयति तनूं अन्तर्दाहः करोति न भस्मसात्

प्रहरति विधिर्मर्मच्छेदी न कृन्तति जीवितं । ।३२५ । ।

(ंआलतीमाधव ९.११, ऊत्तररामचरित ३.३१, भ्र्क्; Sम्व्४३.३९)



भ्रमय जलदानम्भोगर्भान्प्रमोदय चातकान्

कलय शिखिनः केकोत्कण्ठान्कठोरय केतकान् ।

विरहिणि जने मूर्च्छां लब्ध्वा विनोदयति व्यथा

मकरुण पुनः संज्ञाव्याधिं विधाय किं ईहसे । । ३२६ । ।

एतौ भवभूतेः । (ंआलतीमाधव ९.४२, Sप्द्३४५३; Sम्व्४३.३४)



दृष्टं केतकधूलिधूसरं इदं व्य्ॐअ क्रमाद्वीक्षिताः

कच्चान्ताश्च शिलीन्ध्रकन्दलभृतः सोढाः कदम्बानिलाः ।

सख्यः संवृणुताश्रु मुञ्चत भयं कस्मान्मुदेवाकुला

एतानप्यधुनास्मि वज्रघटिता नूनं सहिष्ये धनान् । ।३२७ । ।

रुद्रस्य । । ( २.५५.३, Sठ्२.६०अ)



सेयं नदी कुमुदबद्न्हुकरास्त एव

तद्यामुनं तटं इदं विपिनं तदेतत् ।

ते मल्लिकासुरभयो मरुतस्त्वं एव

हा प्राणवल्लभ सुदुर्लभतां गतोऽसि । ।३२८ । ।

हरिभट्टस्य । ।



यदुनाथ भवन्तं आगतं

कथयिष्यन्ति कदा मदालयः ।

युगपत्परितः प्रधावितः

विकसद्भिर्वदनेन्दुमण्डलैः । ।३२९ । ।

तैरभुक्तकवेः । ।



अयि दीनदयार्द्र नाथ हे,

मथुरानाथ कदावलोक्यसे ।

हृदयं त्वदलोककातरं

दयित भ्राम्यति किं कर्ॐयहं । ।३३० । ।

श्रीमाधवेन्द्रपुरीपादानां । ( २.४.१९७, ३.८.३२)



प्रथयति न तथा ममार्तिं उच्चैः

सहचरि वल्लवचन्द्रविप्रयोगः ।

कटुभिरसुरमण्डलैः परीते

दनुजपतेर्नगरे यथास्य वासः । ।३३१ । ।

श्रीरघुनाथदासस्य । (२.४.५२)



चूताङ्कुरे स्फुरति हन्त नवे नवेऽस्मिन्

जीवोऽपि यास्यतितरां तरलस्वभावः ।

किं त्वेकं एव मम दुःखं अभूदनल्पं

प्राणेश्वरेण सहितो यदयं न यातः । ।३३२ । । ।

राङ्गस्य ।



आशैकतन्तुं अवलम्ब्य विलममाना

रक्षामि जीवं अवधिर्नियतो यदि स्यात् ।

नो चेद्विधिः सकललोकहितैककारी

यत्कालकूटं असृजत्तदिदं किं अर्थं । ।३३३ । ।

हरेः ।



प्रसर शिशिरामोदं कौन्दं समीर समीरय

प्रकटय शशिन्नाशाः कामं मनोज समुल्लस ।

अवधिदिवसः पूर्णः सख्यो विमुञ्चत तत्कथां

हृदयं अधुना किञ्चित्कर्तुं ममान्यदिहेच्छति । ।३३४ । ।

रुद्रस्य । । ( २.५५.५; Sठ्२.५८ए, Sम्व्४०.१८)



नायाति चेद्यदुपतिः सखि नैतु कामं

प्राणास्तदीयविरहाद्यदि यान्ति यान्तु ।

एकः परं हृदि महान्मम वज्रपातो

भूयो यदिन्दुवदनं न विलोकितं तत् । । ३३५ । ।

हरिभट्टस्य । ।



पञ्चत्वं तनुरेतु भूतनिवहाउ स्वांशे विशन्तु स्फुटं

धातारं प्रणिपत्य हन्त शिरसा तत्रापि याचे वरं ।

तद्वापीषु पयस्तदीयमुकुरे ज्योतिस्तदीयाङ्गन

व्य्ॐनि व्य्ॐअ तदीयवर्त्मनि धरा तत्तालवृन्तेऽनिलः । । ३३६ । ।

षण्मासिकस्य । (Sप्द्३४२८; Sम्व्४३.३२; Sभ्व्१३५५; ऊण्१४.१८९)



आश्लिष्य वा पादरतां पिनष्टु माम्

अदर्शनान्मर्महतां करोतु वा ।

यथा तथा वा विदधातु लम्पटो

मत्प्राणनाथस्तु स एव नापरः । ।३३७ । ।

श्रीभगवतः । । ( ३.२०.४७, ऊण्१३.७९)



मथुरायां यशोदास्मृत्या कृष्णवाक्यं ।



ताम्बूलं स्वमुखार्धं चर्वितं इतः को मे मुखे निक्षिपेद्

उन्मार्गप्रसृतं च चाटुवचनैः को मां वशे स्थापयेत् ।

एह्येहीति विदूरसारितभुजः स्वाङ्के निद्यायाधुना

केलिस्रस्तशिखण्डकं मम पुनर्व्याधूय बध्नातु कः । ।३३८ । । तैरभुक्तस्य । ।





अथ श्रीराधास्मृत्या हरेर्वाक्यं ।



यदि निभृतं अरण्यं प्रान्तरं वाप्यपान्थं

कथं अपि चिरकालं पुण्यपाकेन लप्स्ये ।

अविरलगलदस्रैर्घघरध्वानमिश्रैः

शशिमुखि तव शोकैः प्लावयिष्ये जगन्ति । ।३३९ । ।

तैरभुक्तकवेः । ।



उद्धवं प्रति हरेर्वाक्यं ।



विषयेषु तावदबलास्

तास्वपि गोप्यः स्वभावमृदुवाचः ।

मध्ये तासां अपि सा

तस्यां अपि साचिवीक्षितं किं अपि । । ३४० । ।

कस्यचित् । ।



उद्धवेन राधायां हरेः सन्देशः ।



आविर्भावदिने न येन गणितो हेतुस्तनीयानपि

क्षीयेतापि न चापराधविधिना नत्या नयो वर्धते ।

पीयूषप्रतिवेदिनस्त्रिजगतीदुःखद्रुहं साम्प्रतं

प्रेम्णस्तस्य गुरोः कथं नु करवै वाङ्निष्ठतालाघवं । ।३४१ । ।

केषांचित् । ।



आस्तां तावद्वचनरचनाभाजनत्वं विदूरे

दूरे चास्तां तव तनुपरीरम्भसम्भावनापि ।

भूयो भूयः प्रणतिभिरिदं किं तु याचे विधेया

स्मारं स्मारं स्वजनगणने क्वापि रेखा ममापि । ।३४२ । ।

केशवभट्टाचार्याणां । ।



वृन्दावनं गच्छत उद्धवस्य वाक्यं ।



इयं सा कालिन्दी कुवलयदलस्निग्धमधुरा

मदान्धव्याकूजतरलजलरङ्कुप्रणयिनी ।

पुरा यस्यास्तीरे सरभससतृष्णं मुरभिदो

गताः प्रायो गोपीनिधुवनविनोदेन दिवसाः । ।३४३ । ।

दशरथस्य । ( ५.११.४ शरणस्य)



पुरेयं काल्लिन्दी व्रजजनवधूनां स्तनतटी

तनूरागैर्भिन्ना चबलसलिलाभूदनुदिनं ।

अहो तासां नित्यं रुदितगलितैः कज्जलजलैर्

इदानीं यातेऽस्मिन्द्विगुणमल्लिनाभून्मुररिपौ । । ३४४ । ।

सर्वानन्दस्य । ।



इदं तत्कालिन्दीपुलिनं इह कंसासुरभिदो

यशः शृण्वद्वक्त्रस्खलितकवलं गोकुलं अभूत् ।

भ्रमद्वेणुक्वाणश्रवणमसृणोत्तारमधुर

स्वराभिर्गोपीभिर्दिशि दिशि समुद्घूर्णं अनिशं । ।३४५ । ।

मोटकस्य । । ( ५.११.५ केशटस्य)



ताभ्यो नमो वल्लववल्लभाभ्यो

यासां गुणैस्तैरभिचिन्त्यमानैः ।

वक्षःस्थले निःश्वसितैः कदुष्णैर्

लक्ष्मीपतेर्म्लायति वैजयन्ती । । ३४६ । । कस्यचित् । ।



व्रजदेवीकुलं प्रत्युद्धववाक्यं ।



वियोगिनीनां अपि पद्धतिं वो

न योगिनो गन्तुं अपि क्षमन्ते ।

यद्ध्येयरूपस्य परस्य पुंसो

यूयं गता ध्येयपदं दुरापं । ।३४७ । ।

कस्यचित् । ।



उद्धवे दृष्टे सखीं प्रति राधावाक्यं ।



कल्याणं कथयामि किं सहचरि स्वैरेषु शश्वत्पुरा

यस्या नाम समीरितं मुररिपोः प्राणेश्वईति त्वया ।

साहं प्रेमभिदाभयात्प्रियतमं दृष्ट्वापि दूतं प्रभोः

सन्दिष्टास्मि न वेति संशयवती पृच्छामि नो किञ्चन । ।३४८ । ।

रामचन्द्रदासस्य । ।



श्रीराधां प्रति उद्धववाक्यं ।



मलिनं नयनाञ्जनाम्बुभिर्

मुखचन्द्रं करभोरु मा कुरु ।

करुणावरुणालयो हरिस्

त्वयि भूयः करुणां विधास्यति । ।३४९ । ।

षष्ठीदासस्य । । (ऊण्१२.३०)



उद्धवं प्रति राधासखीवाक्यं ।



हस्तोदरे विनिहितैककपोलपालेर्

अश्रान्तलोचनजलस्नपिताननायाः ।

प्रस्थानमङ्गलदिनावधि माधवस्य

निद्रालवोऽपि कुत एव सरोरुहाक्ष्याः । ।३५० । ।

हरिहरस्य । । (३.५.३२)



राधासख्या एव कृष्णे सन्देशः ।



निश्चन्दनानि वणिजां अपि मन्दिराणि

निष्पल्लवानि च दिगन्तरकाननानि ।

निष्पङ्कजान्यपि सरित्सरसीकुलानि

जातानि तद्विरहवेदनया न शान्तं । ।३५१ । ।

तस्यैव । ।





प्राणस्त्वं जगतां हरेरपि पुरा सङ्केतवेणुस्वनान्

आदाय व्रजसुभ्रुवां इह भवान्मार्गोपदेशे गुरु ।

हंहो मथुरानिष्कुटानिल सखे सम्प्रत्यपि श्रीपतेर्

अङ्गस्पर्शपवित्रशीतिलतनुस्त्राता त्वं एकोऽसि नः । ।३५२ । ।

रामचन्द्रदासस्य । ।



राधासख्या एव कृष्णे सन्देशः ।



त्वद्देशागतमारुतेन मृदुना सञ्जातर्ॐआञ्चया

त्वद्रूपाङ्कितचारुचित्रफलके सन्तर्पयन्त्या दृशं ।

त्वन्नामामृतसिक्तकर्णपुटया त्वन्मार्गवातायने

तन्व्या पञ्चमगीतगर्भितगिरा रात्रिन्दिवं स्थीयते । ।३५३ । ।

त्रिविक्रमस्य । । (णलचम्पू ६.२३; Sम्व्४४.५)



अङ्गेऽनङ्गज्वरहुतवहश्चक्षुषि ध्यानमुद्रा

कण्ढे जीवः करकिशलये दीर्घशायी कपोलः ।

अंसे वेणी कुचपरिसरे चन्दनं वाचि मौनं

तस्याः सर्वं स्थितं इति न च त्वां विना क्वापि चेतः । ।३५४ । ।

क्षेमेन्द्रस्य । । (Sप्द्३४७४; Sम्व्४४.६; Kअविकण्ठाभरण ३.२)



दृष्टे चन्द्रमसि प्रलुप्ततमसि व्य्ॐआङ्गनस्थेयसि

स्फूर्जन्निर्मलतेजसि त्वयि गते दूरं निजप्रेयसि ।

श्वासः कैरवकोरकीयति मुखं तस्याः सरोजीयति

क्षीरोदीयति मन्मथो दृगपि च द्राक्चन्द्रकान्तीयति । ।३५५ । ।

भीमभट्टस्य । । (Sप्द्३४८०, Sम्व्४४.१०; २.३६.१ फ़िर्स्त्त्wओ लिनेस्स्ॐएwहत्दिफ़्फ़ेरेन्त्)



अस्यास्तापं अहं मुकुन्द कथयाम्येणीदृशस्ते कथं

पद्मिन्याः सरसं दलं विनिहितं यस्याः सतापे हृदि ।

आदौ शुष्यति सङ्कुचत्यनु ततश्चूर्णत्वं आपद्यते

पश्चान्मुर्मुरतां दधद्दहति च श्वासावधूतः शिखी । ।३५६ । ।

शान्तिकरस्य । (Sम्व्४४.२५; २.३१.१; Sर्क्५५३ कस्यचित्; उत्पलराज)



उद्धूयेत तनूलतेति नलिनीपत्रेण नो बीज्यते

स्फोटः स्यादिति नाङ्गकं मलयजक्षोदाम्भसा सिच्यते ।

स्यादस्यातिभरात्पराभव इति प्रायो न वा पल्लवा

रोपो वक्षसि तत्कथ कृशतनोरधिः समाधीयतां । । ३५८ । ।

आनन्दस्य । ।



निवससि यदि तव हृदये

सा राधा वज्रघटितेऽस्मिन्

तत्खलु कुशलं तस्याः

स्मरविशिखैस्ताड्यं आनयोः । ।३५९ । ।

कस्यचित् । । (Sम्व्४४.११)



उन्मीलन्ति नखैर्लुनीहि वहति क्ष्ॐआञ्चलेनावृणु

क्रीडाकाननं आविशन्ति वलयक्वाणैः समुत्रासय ।

इत्थं पल्लवदक्षिणानिलकुहूकण्ठीषु साङ्केतिक

व्याहाराः सुभग त्वदीयविरहे राधासखीनां मिथः । ।३६० । ।

शम्भोः । । ( २.३०.४ अमरोः; Sप्द्३४८९ सत्कविचन्द्रस्य; Sम्व्४४.१३; Sढ्१०.७९)



गलत्येका मूर्च्छा भवति पुनरन्या यदनयोः

किं अप्यासीन्मध्यं सुभग निखिलायां अपि निशि ।

लिखन्त्यास्तत्रास्याः कुसुमशरलेखं तव कृते

समाप्तिं स्वस्तीति प्रथमपदभागोऽपि न गतः । । ३६१ । ।

शचीपतेः । । (Sप्द्३४७७; Sम्व्४४.२०)



चित्राय त्वयि चिन्तिते तनुभुवा चक्रे ततज्यं धनुर्

वर्तिं धर्तुं उपागतेऽङ्गुलियुगे बाणो गुणे योजितः ।

प्रारब्धे तव चित्रकर्मणि धनुर्मुक्तास्त्रभिन्ना भृशं

भित्तिं द्रगवलम्ब्य केशव चिरं सा तत्र चित्रायते । ।३६२ । ।

बाणस्य । । (Sम्व्४४.२१ सिंहलपतेः)



त्वां अन्तःस्थिरभावनापरिणतं मत्वा पुरोऽवस्थितं

यावद्दोर्वलयं करोति रभसादग्रे समालिङ्गितुं ।

तावत्तं निजं एव देहं अचिरादलिङ्ग्य र्ॐआञ्चितां

दृष्ट्वा वृष्टिजलच्छलेन रुदितं मन्ये पयोदैरपि । ।३६३ । ।

कस्यचित् । । (Sम्व्४४.२२)



अच्छिन्नं नयनाम्बु बन्धुषु कृतं तापः सखीष्वाहितो

दैन्यं न्यस्तं अशेषतः परिजने चिन्ता गुरुभ्योऽर्पिता ।

अद्य श्वः किल निर्वृतिं व्रजति सा श्वासैः परैः खिद्यते

विस्रब्धो भव विप्रयोगजनितं दुःखं विभक्तं तया । ।३६४ । ।

(आमरु ७८ ।११०; Sभ्व्१४०७; Sम्व्४४.२०; Sप्द्३४८६; २.३२.२; ढश ४.२७)



अथास्या एव स्प्रणयेर्ष्यं जल्पितं ।



मुखमाधुर्यसमृद्ध्या

परहृदयस्य ग्रहीतरि प्रसभं ।

कृष्णात्मनि परपुरुषे

सौहृदकामस्य का शरीराशा । ।३६५ । ।

जगन्नाथसेनस्य ।



अथ व्रजदेवीनां सोत्प्रासः सन्देशः ।



वाचा तृतीयजनसङ्कटदुःस्थया किं

किं वा निमेषविरसेन विलोकितेन ।

हे नाथ नन्दसुत गोकुलसुन्दरीणाम्

अन्तश्चरी सहचरी त्वयि भक्तिरेव । । ३६६ । ।

कस्यचित् ।



अथ यथार्थसन्देशः ।



मुरलीकलनिक्वणैर्या

गुरुलज्जाभरं अप्यजीगणत् ।

विरहे तव गोपिकाः कथं

समयं ता गमयन्तु माधव । । ३६७ । ।

षष्ठीदासस्य । ।



मथुरापथिक मुरारेर्

उपगेयं द्वारि वल्लवीवचनं ।

पुनरपि यमुनासलिले

कालियगरलानलो ज्वलति । । ३६८ । ।

वीरसरस्वत्याः । । ( १.६२,५; ऊण्१०.९८)



अथ द्वारवतीस्थस्य हरेर्विरहः ।



कलिन्दीं अनुकूलक्ॐअलरयां इन्दीवरश्यामलाः

शैलोपान्तभुवः कदम्बकुसुमैरामोदिनः कन्दरात् ।

राधां च प्रथमाभिसारमधुरां जातानुताआः स्मरन्न्

अस्तु द्वारवतीपतिस्त्रिभुवनामोदाय दामोदरः । ।३६९ । ।

शरणस्य । । ( १.६१.२)



कामं कामयते न केलिनलिनीं नामोदते क्ॐउदी

निस्यन्दैर्न समीहते मृगदृशां आलापलीलां अपि ।

सीदन्नेष निशासु निःसहतनुर्भोगाभिलाषालसैर्

अङ्गैस्ताम्यति चेतसि व्रजवधूं आधाय मुग्धो हरिः । । ३७० । ।

तस्यैव । । ( १.६१.३)



रत्नच्छायाच्छुरितजलधौ मन्दिरे द्वारकाया

रुक्मिण्यापि प्रबलपुलकोद्भेदं आलिङ्गितस्य ।

विश्वं पायान्मसृणयमुनातीरवानीरकुञ्जे

राधाकेलीपरिमलभरध्यानमूर्च्छा मुरारेः । ।३७१ । ।

उमापतिधरस्य । । ( १.६१.१; ऊण् १४.१८४; Jईव अन्द्VCठ्तो २.४.१७८)



निर्मग्नेन मयाम्भसि प्रणयतः पाली समालिङ्गिता

केनालीकं इदं तवाद्य कथितं राधे मुधा ताम्यसि ।

इत्युत्सवप्नपरम्परासु शयने श्रुत्वा गिरं शार्ङ्गिणो

रुक्मिण्या शिथिलीकृतः सकपतं कण्ठग्रहः पातु वः । ।३७२ । ।

उमापतिधरस्य । । ( १.५३.५,कस्यचित्)



वेर्सिओनः

निर्मग्नेन मयाम्भसि स्मरभयादाली समालिङ्गिता

केनालीकं इदं तवाद्य कथितं राधे मुधा ताम्यसि ।

इत्थं स्वप्नपरम्परासु शयने श्रुत्वा गिरं शार्ङ्गिणः

सव्याजं शिथिलीकृतः कमलया कण्ठग्रहः पातु वः । । कस्यचित् । ।



अथ वृन्दावनाधीश्वरीविरहगीतं ।



याते द्वारवतीपुरं मुररिपौ तद्वस्त्रसंव्यानया

कालिन्दीतटकुञ्जवञ्जुललतां आलाम्ब्य सोत्कण्ठया ।

उद्गीतं गुरुबाष्पगद्गदगलत्तारस्वरं राधया

येनान्तर्जलचारिभिर्जलचरैरप्युत्कं उत्कूजितं । ।३७३ । ।

अपराजितस्य । । ( १.५८.४ कस्यचित्; ध्व्, Vअक्२.५९; एत्च्.; ऊण्१४.१८८)



अथ व्रजदेवीनां सन्देशः ।



पान्थ द्वारवतीं प्रयासि यदि हे तद्देवकीनन्दनो

वक्तव्यः स्मरमोहमन्त्रविवशो गोप्योऽपि नामोज्झिताः ।

एताः केलिकदम्बधूलिपटलैरालोकशून्या दिशः

कालिन्दीतटभूमयो भवतो नायान्ति चित्तास्पदं । ।३७४ । ।

गोवर्धनाचार्यस्य । । ( १.६२.२; ऋऋङ्गारप्रकाश, छेच्क्ऽर्क्)



ते गोवर्धनकन्दराः स यमुनाकच्छः स चेष्टारसो

भाण्डीरः स वमस्पतिः सहचरास्ते तच्च गोष्ठाङ्गनं ।

किं द्वारवतीभुजङ्ग हृदयं नायाति दोषैरपीत्य्

अव्याद्वो हृदि दुःसहं व्रजवधूसन्देशशल्यं हरेः । ।३७५ । ।

नीलस्य । । ( १.६२.१)



कालिन्द्याः पुलिनं प्रदोषमरुतो रम्याः शशङ्कांशवः

सन्तापं न हरन्तु नाम नितरां कुर्वन्ति कस्मात्पुनः ।

सन्दिष्टं व्रजयोषितां इति हरेः संशृण्वतोऽन्तःपुरे

निःश्वासाः प्रसृता जयन्ति रमणीसौभाग्यगर्वच्छिदः । ।३७६ । ।

पञ्चतन्त्रकृतः । । ( १.६२.४, ऊण्१५.१६४)



मुदामानं प्रति श्रीद्वारकेश्वरवचनम्



मा गा इत्यपमङ्गलं व्रज सखे स्नेहेन शून्यं वचः

तिष्ठेति प्रभुता यथाभिलपितं कुर्वित्युदासीनता ।

ब्रूमो हन्त मुदाम मित्र वचनं नैवोपचारादिदं

स्मर्तव्या वयं आदरेण भवता यावद्भवद्दर्शनं । ।३७७ । ।

हरेः । ।



स्वगृहादिकं दृष्ट्वा तस्य वचनं ।



तद्गेहं नतभित्ति मन्दिरं इदं लब्धावकाशं दिवः

सा धेनुर्जरती चरन्ति करिणां एता घनाभा घटाः ।

स क्षुद्रो मुषलध्वनिः कलं इदं सङ्गीतकं योषितां

चित्रं हन्त कथं द्विजोऽयं इयतीं भूमिं समारोपितः । ।३७८ । । कस्यचित् । ।



अथ कुरुक्षेत्रे श्रीवृन्दावनाधीश्वरचेष्टितं



येनैव सूचितनवाभ्युदयप्रसङ्गा

मीनाहतिस्फुरिततामरसोपमेन ।

अन्यन्निमील्य नयनं मुदितैव राधा

वामेन तेन नयनेन ददर्श कृष्णं । । ३७९ । ।

हरस्य । । (Sम्व्५४.८ उत्प्रेक्षावल्लभस्य)



आनन्दोद्गतबाष्पपूरपिहितं चक्षुः क्षमं नेक्षितुं

बाहू सीदत एव कम्पविधुरौ शक्तौ न कण्ठग्रहे ।

वाणी सम्भ्रम्गद्गदाक्षरपदा संक्षोभलोलं मनः

सत्यं वल्लभसङ्गमोऽपि सुचिराज्जातो वियोगायते । ।३८० । ।

शुभ्रस्य । । ( २.१३२.१ कस्यचित्; Sभ्व्२०६५ श्रीडामरस्य; Sम्व्५४.१० कस्यापि)



अथ रहस्यनुनयन्तं कृष्णं प्रति ।



किं पादान्ते लुठसि विमनाः स्वामिनो हि स्वतन्त्राः

कञ्चित्कालं क्वचिदभिरतस्तत्र कस्तेऽपराधः ।

आगस्कारिण्यहं इह यया जीवितं तद्वियोगे

भर्तृप्राणाः स्त्रिय इति ननु त्वं ममैवानुनेयः । ।३८१ । ।

कस्यचित् । । ( २.४७.१ भावदेव्याः; Sर्क्६४३ वाक्कूटस्य; Sम्व्५७.१४)



यः क्ॐआरहरः स एव हि वरस्ता एव चैत्रक्षपास्

ते चोन्मीलितमालतीसुरभयः प्रौ‚हाः कदम्बानिलाः

सा चैवास्मि तथापि तत्र सुरतव्यापारलीलाविधौ

रेवारोधसि वेतसीतरुतले चेतः समुत्कणंहते । ।३८२ । ।

कस्यचित्( २.१२.३; Sप्द्३७६८; Sम्व्८७.९; Sढ्१.२, २.१.५८, २.१३.१२१, ३.१.७८.)



प्रियः सोऽयं कृष्णः सहचरि कुरुक्षेत्रमिलितस्

तथाहं सा राधा तदिदं उभयोः सङ्गमसुखं ।

तथाप्यन्तःखेलन्मधुरमुरलीपञ्चमजुषे

मनो मे कालिन्दीपुलिनविपिनाय स्पृहयति । ।३८३ । ।

समाहर्तुः । । (Cऐतन्यचरितामृत, २.१.७६)



समाप्तौ मङ्गलाचरणं ।



मुग्धे मुञ्च विषादं अत्र बलभित्कम्पो गुरुस्त्यज्यतां

सद्भावं भज पुण्डरीकनयने मान्यानिमान्मानय ।

लक्ष्मीं शिक्षयतः स्वयंवरविधौ धन्वन्तरेर्वाक्छलाद्

इत्यन्यप्रतिषेधं आत्मनि विधिं शृण्वन्हरिः पातु वः । ।३८४ । ।

कस्यचित् । । (Sभ्व्८४ दाक्षिणात्यस्य कस्यापि, १.६७.५ पुण्डरीकस्य)



यदुवंशावतंसाय

वृन्दावनविहारिणे ।

संसारसागरोत्तार

तारये हरये नमः । । ३८५ । ।

अविलम्बसरस्वत्याः । ।



भ्राम्यद्भास्वरमन्दराद्रिशिखरव्याघट्टनाद्विस्फुरत्

केयूराः पुरुहूतकुञ्जरकरप्राग्भारसंवर्धिनः ।

दैत्येन्द्रप्रमदाकपोलविलसत्पत्राङ्कुरच्छेदिनो

दोर्दण्डाः कलिल्कालकल्मषमुषः कंसद्विषो पातु वः । ।३८६ । ।

योगेश्वरस्य । । ( १.५९.१ कस्यचित्)



जयदेवबिल्वमङ्गलमुखैः

कृता येऽत्र सन्ति सन्दर्भाः ।

तेषां पद्यानि विना

समाहृतानीतराण्यत्र । ।३८७ । ।



लसदुज्ज्वलरसस्तमना

गोकुलकुलपालिकालिनीवलितः ।

यदभीप्सितं अभिदद्यात्

तरुणतमालकल्पपादपः कोऽपि । ।३८८ । ।



इति श्रीमद्रूपगोस्वामिसमाहृता पद्यावली समाप्ता ।



Exत्र वेर्सेसः



कृतं न सुकृतं मया कृतं अहो महादुष्कृतं

कृतान्तनगरे गतिर्भवतु मे तत्र कीदृशी ।

न भो न दिनभोगदिग्भ्रमणं अस्मात्परं पुनस्

तथा कुरु यथा तटे तव घटेत वासो मम । ।



राधाधरसुधाधार

धरायाद्यरसश्रिये

गोपालपुरराज्ञाय

नमः पीताम्बराय ते । ।
















\]
