+++
title = "एकाक्षरीकोशः -नामार्थमाला"
domain = "कोषाः"
sub-domain = "कोषसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3134"
source_url = "https://www.ebharatisampat.in/readbook3.php?bookid=ODQ1MDU3MzIyMjU4MDAz&pageno=MjI0MjQyNjk5NTk="

+++
[[एकाक्षरीकोशः -नामार्थमाला	Source: [EB](https://www.ebharatisampat.in/readbook3.php?bookid=ODQ1MDU3MzIyMjU4MDAz&pageno=MjI0MjQyNjk5NTk=)]]

\[

नानार्थरत्नमालायां भास्करकविकृतायाम् एकाक्षरकाण्डः  
श्रीरामाय नमः।   
देवानामपि मूर्धानो यन्निर्धारणभीरवः।  
तदपास्ततमस्तोमं वस्तु वन्दामहे वयम्॥  
यत्पादाम्बुरुहच्छायादेवचूडामणायते।  
यस्य ज्ञानादयोनन्ताः सदेवः श्रेयसेस्तु नः॥  
ग्रथ्नामि रम्यनानार्थरत्नमालां गुणोज्ज्वलाम्।  
भास्करः कृतिनां मान्यो नात्यल्पां नातिविस्तराम्॥  
काण्डैश्चतुर्भिरेकद्वित्रिचतुर्वर्णवर्णितैः।  
संकीर्णाव्ययकाण्ड़ाभ्यामिति षड्भिरनुक्रमात्॥ 4  
कथ्यन्ते केपि नानार्थाः शब्दास्तत्रान्तराध्वना।  
अमी सलिङ्गनिर्लिङ्गभेदात् द्वेधा भवन्ति हि॥ 5  
सलिङ्गा सप्तधा वृत्त्या स्त्रियां पुंसि नपुंसके।  
स्त्रीपुंसयोः क्लीबपुंसोः स्त्रीनपुंसकयोस्त्रिषु॥ 6  
शब्दान् पुंसः स्त्रियः क्लीबान् नानालिङ्गान् त्रिलङ्गकान्।  
प्रायःक्रमात्प्रवक्ष्यामि कान्तादिष्वक्षरादिषु॥ 7  
रूपभेदात्साहचर्यात्कण्ठोक्त्या चापि भावयेत्।  
लिङ्गं ह्यथादित्वं तं वापदं पूर्वेण नान्वयि॥ 8  
त्रिष्विति त्रिषु लिङ्गेषु ज्ञेयं द्वन्द्वे द्वयोरिति।  
लिङ्गान्तरनिषेधो वा शेषलिङ्गविधायकः॥ 9  
अकारो ब्रह्मविष्ण्वीशकमठेष्वङ्गणे गणे।  
गरलेन्तःपुरे हेतौ भूषणेत्वम्बुजेव्ययम्॥ 10  
आकारस्तु घटे भावे परिलापेपि तामहे।  
इकारः फणिरत्नार्चिष्यग्रतार्थग्रहार्थयोः॥ 11  
हरेकरेणुकक्ष्यान्ते निशाकरकरे स्मरे।  
ईकारोब्जदले लक्ष्म्यां वाण्यां कमलकेसरे॥ 12  
रसनायां शक्रचापे बाणे फणिनि कन्दरे।  
उकारः क्षत्रिये नेत्रे हरमौलौ हरे हरौ॥ 13  
तापसे व्रतचर्यायां मेघे च सरिदन्तके।  
ऊकारः पुरुषे चन्द्रे राजपुरुत्रे गले सुरे॥ 14  
प्राणोपमयोः पूर्णकुम्भे वणिजि रक्षके।  
ऋकारः कुञ्जरे शैले धीभेदे देवमातरि॥ 15  
भावे देवरिपौ नद्यां सुरायां विवरे दिवि।  
ॠकारश्चिकुरे सर्पे दृष्ट्यां विगतसंपदि॥ 16  
हेमपद्मादितिस्वर्गधनभूषाम्बुजन्मसु।  
लृकारो दन्तिनां दन्ते कुलीरकपिदन्तयोः॥ 17  
स्वर्गादित्योर्लिप्तगात्रे गतनप्तरि रक्षसि।  
ॡकारः कृकलासे द्वोरङ्गेपि मकरे सुरे॥ 18  
लीलागतौ लोचने स्त्रीनागमातरि मातरि।  
एकारस्तेजसि रात्रौ हर्म्ये हरौ हरे॥ 19  
व्योम्न्येकादशसंख्यायां दिनादौ मणिकुट्टिमे।  
ऐकारो दिङ्मुखे हस्ते हरेद्रिशिखरे त्वचि॥ 20  
ओकारः पद्मकुड्याम्बुश्रीदमेघेन्दुयोनिषु।  
शक्रे जवे विरिञ्चे स्यादौकारस्त्वम्बिकासुते॥ 21  
विशुद्धाङ्गेन्दुकलयोरनन्ते सिद्धपुष्पके।  
अंशब्दो वक्रवाक्येतिदीर्घेञ्जलिनियोगयोः॥ 22  
सप्तस्वरान्तिमाने च परंज्योतिषि च स्मृतः।  
अः शिखायां सिद्धमन्त्रे प्रग्रहे करथार्वणि॥ 23  
चक्रे कुक्कुटमूर्ध्नीन्दुबिम्बे ब्रह्मेशविष्णुषु॥ छ ॥

को ब्रह्माब्जानिलार्काग्निचित्तधीयमकेकिषु॥ 24  
विष्णावाहतशब्देब्धौ सितवर्णे वसौ सुते।  
कं शिरोम्बुसुखे क्लीबे तत्रैकवचनाव्ययम्॥ 25  
किं प्रश्नाक्षेपकुत्सासु विचित्रे च त्रिलिङ्गकः।  
किमव्ययं च कुत्सायां विकल्पप्रश्नयोरपि॥ 26  
कुः स्त्री भुवि कु पापेल्पे कुत्सायां वरणेव्ययम्।  
खः पुमान् गरुडे घ़्गे स्वर्गे शान्तरसे मणौ॥ 27  
खमिन्द्रिये सुखे व्योम्नि नक्षत्रेपि च पट्टने।  
कृपाफलकयोः शून्ये बिन्दौ वेदेशरन्ध्रयोः॥ 28  
गं गीते गा च गाथायां गो गायकभगीरथौ  
गौर्नाके वृषभे चन्द्रे वाग्भूदिग्धेनुषु स्त्रियाम्॥ 29  
द्वयोस्तु रश्मिदृग्बाणस्वर्गवज्राम्बुलोमसु।  
मेघे निदाघे किंकिण्यां घण्टायां घटने च घः॥ 30  
घं बाधामृतयोर्धातु वार्ता घोरेषु घस्त्रिषु।  
ङं क्लीबे मण्डने ङा तु भैरवे विषये जने॥ 31  
चस्तु तक्के स्वरे चापे चकोरे चन्द्रमस्यपि।  
चा स्त्री शोभाशोणिते तु चं क्लीबे विमले त्रिषु॥ 32  
छले त्वाच्छादनाब्जेषु छं क्लीबं संमतौ पुमान्।  
त्रिष्वयं निर्मले नित्ये मलिने भेदकेपि च॥ 33  
जो जवे विजये मेरौ शब्दे जेतरि मत्सरे।  
जा स्त्रियां देववाहिन्यां योनिसागरवेलयोः॥ 34  
जा भूमिमौर्व्योः कुल्यायां रसायाः पृष्ठभागके।  
जं कटीभूषणे पत्न्यां तेजस्यम्बुनि जन्मनि॥ 35  
जः कीर्त्यां सगरे जुर्ना जीवे व्योमपिशाचयोः।  
जू स्त्री वाण्यां झशब्दस्तु शब्दे धातरि हिंसके॥ 36  
प्रतापे भ्रमरे नष्टे चोरे झञ्झानिलेमरे।  
झो मूढे विषये गर्वे लेपे मूर्ध्नि खरे ध्वनौ॥ 37  
ञः प्राज्ञे त्रिषु ना चन्द्रसूनौ वर्त्मनि वेधसि।  
टः पुमान् करटे धूमे तापेर्ककिरणे ध्वनौ॥ 38  
कवाटवार्तयोः सूनौ भव्यावृत्त्योस्तु टा स्त्रियाम्।  
ठः शंकरे बृहद्भानौ ठं क्लीबं चन्द्रमण्डले॥ 39  
स्तम्भने साहसे चार्धत्रिषु शून्ये शठे दृढे।  
डः पुमान् विषये शम्भौ हासे त्रासे क्षये ध्वनौ॥ 40  
शङ्खध्वनौ रौद्ररसे व्रीडावाचोस्तु डा स्त्रियाम्।  
डं क्लीबे डमरे दुर्गे पथे डमरुकेपि च॥ 41  
आन्दोलने च त्रिषु तु डशब्दो गायने जडे।  
ढः पिशाचे भये काले रोगेप्यङ्घे भये ध्वनौ॥ 42  
ढक्कायां तु स्त्रियां क्लीबे ज्ञाने तुर्यमुखेपि च।  
णशब्दस्तु पुमान् जारे वैभवे कङ्कणे ध्वनौ॥ 43  
त्रिष्वयं निर्गुणे गूढे सौम्ये सव्यापसव्ययोः।  
णा स्त्रियां रजनीयशय्याधेनुनासाकृपासु च॥ 44  
णं सरोजदले ज्ञाने त्रिषु निस्तुषवस्तनु।  
तशब्दः पुंसि संयोगे निश्चये कोपपृच्छयोः॥ 45  
धातुवादविधौ चोरे करुणायां णा स्त्रियाम्।  
तच्छब्दः प्रकृतार्थोक्तौ त्रिषु हेतौ तदव्ययम्।. 46  
तच्छब्दः क्रीडने स्त्री स्यात् क्रीडके त्वभिधेयवत्।  
क्षुत्पिपासेहयोः स्त्री स्यात् थं पुंस्यूर्मिगिरीन्दुषु॥ 47  
स्त्रीलिङ्गोयं तरङ्गिण्यां क्लीबे भयनिवारणे।  
वाच्यलिङ्गस्तु धवले श्यामले मधुरेपि च॥ 48  
दः पुंसि दातरि च्छेदे दा स्त्रियां क्षान्तिदानयोः।  
दं क्लीबेपानवैराग्यकलत्रेष्ववलोकने॥ 49  
भेद्यलिङ्गस्त्वयं मूके गृहीते द्रावके शुचौ।  
दर्शनज्ञाननेत्रेषु दृक् स्त्रियां द्रष्टरि त्रिषु॥ 50  
धः पुंस्यन्धे ध्वनौ ध्याने श्रीदे धन्वन्तरे घटे।  
धं वेश्नि धने बुद्धौ स्त्री वाचि धवले त्रिषु॥ 51  
धूर्ना धूपे स्त्री तु कम्पि वित्ते भारे युगाग्रयोः।  
हेरम्बे नः पुमान्नास्त्री नाभौ न ज्ञानवेद्ययोः॥ 52  
बध्यमानपरिक्लिष्टे शून्यभिन्नेषु नस्त्रिषु।  
नुशब्दस्तु स्तुतौ स्त्री स्यान्नौः स्त्रीतरणिकालयोः॥ 53  
पः पुमान्पवने शम्भौ प्रकाशे कौस्तुभे क्षणे।  
शुभलग्नेप्यथ क्लीबे हेम्नि पापापपानयोः॥ 54  
स्त्रीलिङ्गे त्वम्बुधारायां सुधायां संमतौ च पा।  
पं त्रिष्वार्ते प्रपन्ने च पुंस्त्रीपुरशरीरयोः॥ 55  
पुराणे चाथ पुंशब्दः पुरुषे परमात्मनि।  
फो झञ्झावात आस्फोटे फूत्कारे वारणे रणे॥ 56  
फा स्त्रिया निष्ठुरोक्तौ च कलौके काकुटीषु च।  
अधःस्फारे परोक्षे च फशब्दो वाच्यलिङ्गकः॥ 57  
बः कुम्भे वारणे बिन्दौ विकलोखे गुरौ मदे।  
विभूतिकारे कलहे पक्षिगर्भे च पर्वणि॥ 58  
बा स्त्रियां कदलीवल्लीशृङ्खलास्वलमे त्रिषु।  
भः शम्भौ भ्रमरे भावे शुक्रेंशौ जलजे पुमान्॥ 59  
भा भुव्यलंकृतौ दीप्तौ स्त्रियां भाः किरणे सुते।  
क्लीबे तु गगने राशौ तारायां पुण्ड्रचक्रयोः॥ 60  
भीः स्त्री भीत्यां खगे पुंसि स्थानभूम्योस्तु भूः स्त्रियाम्।  
मः शम्भौ धातरीन्द्रे च चन्द्रे मासि च माः पुमान्॥ 61  
मा स्त्री माने मृतौ वेलामेधाश्रीमद्यमातृषु।  
माव्ययं प्रतिषेधे च मज्जने तु नपुंसकम्॥ 62  
मुः पुंसि बन्धनेपि पिङ्गकपिलाभिधवर्णयोः।  
यस्त्यागे निलये वायौ यमे धातरि पातरि॥ 63  
या स्त्रियां यानमञ्जर्योः शोभालक्ष्म्योस्तु निर्गतौ।  
यच्छब्दः सर्वनामाख्यः त्रिषु हेतौ यदव्ययम्॥ 64  
या स्त्री ख्यातौ प्रकथने ज्यामौ वा मातृभूमिषु।  
युर्नाकेप्यह्नि वह्नौ च स्वर्व्योम्नोर्द्यौर्दिवौ स्त्रियाम्॥ 65  
रः पुमान्पावके रामे क्षये वज्रे सरे प्लुतौ।  
रा स्त्रियां हेम्नि शालायामाशंसायां गतावपि॥ 66  
रं क्लीबे रुधिरे मूर्ध्नि ध्यानव्योमाण्डकुक्षिषु।  
वक्रे भये च त्रिषु तु विरसे दानतीक्ष्णयोः॥ 67  
रास्तु द्वयोर्धने स्वर्णे रिशब्दस्तु स्वरे क्षये।  
स्त्रीरुग्जालेच्छयोः कान्तौ रुर्णा युद्धे भये ध्वनौ॥ 68  
स्त्री कामिनीवम्रिकयोः दुःस्वर्णें\[1\] कामरूपिणि।  
श्रीर्वेषरचनाशोभासंपत्सरलशाखिषु॥ 69  
वाणीलक्ष्मीलवङ्गेषु विषे बिल्वेप्यथ त्रिषु।  
जरायां प्राषूरणे स्त्री स्यात् व्योमाङ्गे गतौ स्त्रियाम्॥ 70  
लः खण्डने त्रिष्वादाने स्त्री नेन्द्रलवणे तुलम्।  
वः पुमान् सान्त्वने वायौ संयमे वरुणे स्मरे॥ 71  
विः चक्षुषि व्योम्नि वाते परमात्मनि पक्षिणि।  
वेश्याजने पुरीषे विटक्रमात्पुंसि द्वयोः स्त्रियाम्॥ 72  
स्वो स्त्रीधने पुमान् ज्ञातौ त्रिष्वात्मीये स्वमात्मनि।  
स्वरव्ययं च त्रिदिवे त्विट्कान्तिज्वालयोः स्त्रियाम्॥ 73  
वल्के लवङ्गवल्वे त्विट्दर्दुरापाययोः स्त्रियाम्।  
शौ वल्के केशवे कूर्मे भूपे शिष्ये तनूकृतौ॥ 74  
शा स्त्रियां देवपूजायां शक्तौ शोभावरेण्ययोः।  
रमायां चाथ शं क्लीबे शास्त्रे श्रेयसि मङ्गले॥ 75  
कीर्तौ शस्त्रायुधे स्वर्गे शः परोक्षे त्रिलङ्गकः।  
शमव्ययं च सौख्यार्थे शिः शम्भौ शिवशान्तयोः॥ 76  
शीर्बाणहिंसास्वपिषु षः स्वर्गे विषमे च ना।  
षा स्त्री रमायां षं क्लीबे गर्वे मोक्षावसानयोः॥ 77  
मर्षणे च त्रिलिङ्गस्तु परोक्षश्रेष्ठयोरयम्।  
सः पुंस्युमासुते वायौ देहकान्तौ तु सा स्त्रियाम्॥ 78  
सं क्लीबे स्यन्दनपथे ज्ञाने ध्याने निवारणे।  
सं सन्सविदुषि श्रेष्ठे साधौ भगवति त्रिषु॥ 79  
सं क्लीबमक्षे सूशब्दः प्ररणे गर्भमोचने।  
सेशब्दः स्तवने स्त्री स्यात् सेवकत्वेभिधेयवत्॥ 80  
हः शंकरे हरौ हंसे रणरोमाञ्चवाजिषु।  
गर्वे प्रचेतसि स्त्री तु हा त्यागे गतिवीणयोः॥ 81  
हं क्लीबमस्त्रसुखयोः क्वणिते मणिरोचिषि।  
परब्रह्मामन्त्रणयोः त्रिषु सन् भून्मत्तहासयोः॥ 82  
क्षः संरोधे विशेषे च क्षेमदुःस्वप्नयोश्च ना।  
क्षा स्त्री तु क्षमायां निद्रायां क्षं क्लीबे क्षत्ररक्षसोः॥ 83  
अप्राचुर्यप्रयोगस्य लिङ्गं क्वचिदुपेक्षितम्।  
एकाक्षरेषु शब्देषु तदूह्यं लक्ष्यवेदिभिः॥  
इति जगदुपकारिणा भास्करकविबुधेन  
संगृहीतायाम् एकाक्षरकाण्डोयं पूर्णो नानार्थरत्नमालायाम्।  
पुरोहितबालेन लिखितं तस्यैवेदं पुस्तकम्।

------------------------------------------------------------  
\[1\]  किं स्यादिति न ज्ञायते।

\]
