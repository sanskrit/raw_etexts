---
Catalog number: M00191
Editor:
- caṭṭopādhyāya, rasika mohana
Publication country: India
Publisher:
- Unknown, late 19th century
Subjects:
- tantric / āgamic literature
Uniform title: jñānasaṅkalinītantra
title: ज्ञानसङ्कलिनीतन्त्र
title_iast: jñānasaṅkalinītantra

---
  
  
  
  
पुब्लिस्हेद् इन्   
चल्चुत्त एन्द् ओड़् १९थ् चेन्तुर्य्। स्च्रिप्त् बेन्गलि  
  
  
  
ट्रन्स्च्रिबेद् ड़्रोम् एदितिओन् ब्य् ऋअसिक ंओहन चट्टोपाध्याय पुब्लिस्हेद् इन्   
चल्चुत्त एन्द् ओड़् १९थ् चेन्तुर्य्। ष्च्रिप्त् बेन्गलि  
  
  
ज्ञानसङ्कलिनीतन्त्रम्  
  
कैलाशशिखरासीनं देवदेवं जगद्गुरुम् ।  
पृच्छति स्म महादेवी ब्रूहि ज्ञानं महेश्वर ॥ १ ॥  
  
देवी उवाच   
  
कुतः सृष्टिर्भवेद् देव कथं सृष्टिर्विनश्यति ।  
ब्रह्मज्ञानं कथं देव सृष्टिसंहारवर्जितम् ॥ २ ॥  
  
ईश्वर उवाच  
  
अव्यक्ताच्च भवेत् सृष्टिरव्यक्ताच्च विनश्यति ।  
अव्यक्तं ब्रह्मणो ज्ञानं सृष्टिसंहार वर्जितम् ॥ ३ ॥  
ओङ्कारादक्षरात् सर्वास्त्वेता विद्याश्चतुर्दश ।  
मन्त्र - पूजा - तपो - ध्यानं कर्माकर्म तथैव च ॥ ४ ॥  
षडङ्गं वेदाश्चत्वारो मीमांसा न्यायविस्तरः ।  
धर्मशास्त्रपुराणानि एता विद्याश्चतुर्दश ॥ ५ ॥  
तावद् विद्या भवेत् सर्वा यावद् ज्ञानं न जायते ।  
ब्रह्मज्ञानं पदं ज्ञात्वा सर्वविद्या स्थिरा भवेत् ॥ ६ ॥  
वेदशास्त्रपुराणानि सामान्यगणिका इव ।  
या पुनः शाम्भवी विद्या गुप्ता कुलवधूरिव ॥ ७ ॥  
देहस्थाः सर्वविद्याश्च देहस्थाः सर्वदेवताः ।  
देहस्थाः सर्वतीर्थानि गुरुवाक्येन लभ्यते ॥ ८ ॥  
अध्यात्मविद्या हि नृणां सौख्यमोक्षकरी भवेत् ।  
धर्म कर्म तथा जप्यमेतत् सर्वं निवर्तते ॥ ९ ॥  
काष्ठमध्ये यथा वह्निः पुष्पे गन्धः पयोऽमृतम् ।  
देहमध्ये तथा देवः पुण्यपापविवर्जितः ॥ १० ॥  
इडा भगवती गङ्गा पिङ्गला यमुना नदी ।  
इडापिङ्गलयोर्मध्ये सुषुम्ना च सरस्वती ॥ ११ ॥  
त्रिवेणीसङ्गमो यत्र तीर्थराजः स उच्यते ।  
तत्र स्नानं प्रकुर्वीत सर्वपापैः प्रमुच्यते ॥ १२ ॥  
  
देवी उवाच  
  
कीदृशी खेचरी मुद्रा विद्या च शाम्भवी पुनः ।  
कीदृश्यध्यात्मविद्या च तन्मे ब्रूहि महेश्वर ॥ १३ ॥  
  
ईश्वर उवाच  
  
मनः स्थिरं यस्य विनावलम्बनं  
वायुः स्थिरो यस्य विना निरोधनम् ।  
दृष्टिः स्थिरा यस्य विनावलोकनं  
सा एव मुद्रा विचरन्ती खेचरी ॥ १४ ॥  
बालस्य मूर्खस्य यथैव चेतः  
स्वप्नेन हीनोऽपि करोति निद्राम् ।  
ततो गतः पथो निरावलम्बः  
सा एव विद्या विचरन्ती शाम्भवी ॥ १५ ॥  
  
देवी उवाच  
  
देवदेव जगन्नाथ ब्रूहि मे परमेश्वर ।  
दर्शनानि कथं देव भवन्ति च पृथक् पृथक् ॥ १६ ॥  
  
ईश्वर उवाच   
  
त्रिदण्डी च भवेद् भक्तो वेदाभ्यासरतः सदा ।  
प्रकृतिवादरताः शाक्ता बौद्धा शून्यातिवादिनः ॥ १७ ॥  
अतोर्ध्वं गामिनो ये वा तत्त्वज्ञा अपि तादृशाः ।  
सर्वं नास्तीति चार्वाका जल्पन्ति विषयाश्रिताः ॥ १८ ॥  
उमा पृच्छति हे देव पिण्डब्रह्माण्डलक्षणम् ।  
पञ्चभूतं कथं देव गुणाः के पञ्चविंशतिः ॥ १९ ॥  
  
ईश्वर उवाच  
  
अस्थि मांसं नखं चैव त्वङ्लोमानि च पञ्चमम् ।  
पृथ्वी पञ्चगुणा प्रोक्ता ब्रह्मज्ञानेन भासते ॥ २० ॥  
शुक्रशोणितमज्जा च मलं मूत्रं च पञ्चमम् ।  
अपां पञ्चगुणाः प्रोक्ता ब्रह्मज्ञानेन भासते ॥ २१ ॥  
निद्रा क्षुधा तृषा चैव क्लान्तिरालस्यपञ्चमम् ।  
तेजः पञ्चगुणाः प्रोक्ता ब्रह्मज्ञानेन भासते ॥ २२ ॥  
धारणं चालनं क्षेपं सङ्कोचं प्रसरं तथा ।  
वायोः पञ्चगुणाः प्रोक्ता ब्रह्मज्ञानेन भासते ॥ २३ ॥  
कामं क्रोधं तथा मोहं लज्जा लोभञ्च पञ्चमम् ।  
नभः पञ्चगुणाः प्रोक्ता ब्रह्मज्ञानेन भासते ॥ २४ ॥  
आकाशाज्जायते वायुर्वायोरुत्पद्यते रविः ।  
रवेरुत्पद्यते तोयं तोयादुत्पद्यते मही ॥ २५ ॥  
मही विलीयते तोये तोयं विलीयते रवौ ।  
रविर्विलीयते वायौ वायुर्विलीयते तु खे ॥ २६ ॥  
पञ्चतत्त्वाद् भवेत् सृष्टिस्तत्त्वात् तत्त्वं वीलीयते ।  
पञ्चतत्त्वात् परं तत्त्वं तत्त्वातीतं निरञ्जनम् ॥ २७ ॥  
स्पर्शनं रसनं चैव घ्राणं चक्षुश्च श्रोत्रकम् ।  
पञ्चेन्द्रियमिदं तत्त्वं मनः साधकमिन्द्रियम् ॥ २८ ॥  
ब्रह्माण्डलक्षणं सर्वं देहमध्ये व्यवस्थितम् ।  
साकाराश्च विनश्यन्ति निराकारो न नश्यति ॥ २९ ॥  
निराकारं मनो यस्य निराकारसमो भवेत् ।  
तस्मात् सर्वप्रयत्नेन साकारं तु परित्यजेत् ॥ ३० ॥  
  
देवी उवाच  
  
आदिनाथ मयि ब्रूहि सप्तधातुः कथं भवेत् ।  
आत्मा चैवान्तरात्मा च परमात्मा कथं भवेत् ॥ ३१ ॥  
  
ईश्वर उवाच  
  
शुक्रशोणितमज्जा च मेदो मांसं च पञ्चमम् ।  
अस्ति त्वक् चैव सप्तैते शरीरेषु व्यवस्थिताः ॥ ३२ ॥  
शरीरं चैवमात्मानमन्तरात्मा मनो भवेत् ।  
परमात्मा भवेच्छून्यं मनो यत्र विलीयते ॥ ३३ ॥  
रक्तधातुर्भवेन्माता शुक्रधातुर्भवेत् पिता ।  
शून्यधातुर्भवेत् प्राणो गर्भपिण्डं प्रजायते ॥ ३४ ॥  
  
देवी उवाच  
  
कथमुत्पद्यते वाचा कथं वाचा विलीयते ।  
वाक्यस्य निर्णयं ब्रूहि पश्य ज्ञानमुदाहर ॥ ३५ ॥  
  
ईश्वर उवाच  
  
अव्यक्ताज्जायते प्राणः प्राणादुत्पद्यते मनः ।  
मनसोत्पद्यते वाचा मनो वाचा विलीयते ॥ ३६ ॥  
  
देवी उवाच  
  
कस्मिन् स्थाने वसेत् सूर्यः कस्मिन् स्थाने वसेछशी ।  
कस्मिन् स्थाने वसेद् वायुः कस्मिन् स्थाने वसेन्मनः ॥ ३७ ॥  
  
ईश्वर उवाच  
  
तालुमूले स्थितश्चन्द्रो नाभिमूले दिवाकरः ।  
सूर्याग्रे वसते वायुश्चन्द्राग्रे वसते मनः ॥ ३८ ॥  
सूर्याग्रे वसते चित्तं चन्द्राग्रे जीवितं प्रिये ।  
एतद्युक्तं महादेवि गुरुवाक्येन लभ्यते ॥ ३९ ॥  
  
देवी उवाच  
  
कस्मिन् स्थाने वसेच्छक्तिः कस्मिन् स्थाने वसेच्छिवः ।  
कस्मिन् स्थाने वसेत् कालो जरा केन प्रजायते ॥ ४० ॥  
  
ईश्वर उवाच  
  
पाताले वसते शक्तिर्ब्रह्माण्डे वसते शिवः ।  
अन्तरिक्षे वसेत् कालो जरा तेन प्रजायते ॥ ४१ ॥  
  
देवी उवाच  
  
आहारं काङ्क्षते कोऽसौ भुञ्जते पिबते कथम् ।  
जाग्रत् स्वप्नसुषुप्तौ च को वाऽसौ प्रतिबुध्यति ॥ ४२ ॥  
  
ईश्वर उवाच  
  
आहारं काङ्क्षते प्राणो भुञ्जतेऽपि हुताशनः ।  
जाग्रत्स्वप्नसुषुप्तौ च वायुश्च प्रतिबुध्यति ॥ ४३ ॥  
  
देवी उवाच  
  
को वा करोति कर्माणि को वा लप्येत पातकैः ।  
को वा करोति पापानि को वा पापैः प्रमुच्यते ॥ ४४ ॥  
  
शिव उवाच  
  
मनः करोति पापानि मनो लिप्येत पातकैः ।  
मनश्च तन्मना भूत्वा न पुण्यैर्न च पातकैः ॥ ४५ ॥  
  
देवी उवाच  
  
जीवः केन प्रकारेण शिवो भवति कस्य च ।  
कार्यस्य कारणं ब्रूहि कथं किञ्च प्रसादनम् ॥ ४६ ॥  
  
शिव उवाच   
  
भ्रान्तिबद्धो भवेज्जीवो भ्रान्तिमुक्तः सदाशिवः ।  
कार्यं हि कारणं त्वञ्च पुनर्बोधो विशिष्यते ॥ ४७ ॥  
मनोऽन्यत्र शिवोऽन्यत्र शक्तिरन्यत्र मारुतः ।  
इदं तीर्थमिदं तीर्थं भ्रमन्ति तामसा जनाः ॥ ४८ ॥  
आत्मतीर्थं न जानाति कथं मोक्षो वरानने ॥  
न वेदं वेदमित्याहुर्वेदो ब्रह्म सनातनम् ।  
ब्रह्मविद्यारतो यस्तु स विप्रो वेदपारगः ॥ ४९ ॥  
मथित्वा चतुरो वेदान् सर्वशास्त्राणि चैव हि ।  
सारं तु योगिभिः पीतं तक्रं पिबन्ति पण्डिताः ॥ ५० ॥  
उच्छीष्टं सर्वशास्त्राणि सर्वा विद्या मुखे मुखे ।  
नोच्छिष्टं ब्रह्मणो ज्ञानमव्यक्तं चेतनामयम् ॥ ५१ ॥  
न तपस्तप इत्याहुर्ब्रह्मचर्यं तपोत्तमम् ।  
ऊर्ध्वरेता भवेद् यस्तु स देवो न तु मानुषः ॥ ५२ ॥  
न ध्यानं ध्यानमित्याहुर्ध्यानं शून्यगतं मनः ।  
तस्य ध्यानप्रसादेन सौख्यं मोक्षं न संशयः ॥ ५३ ॥  
न होमं होममित्याहुः समाधौ तत्तु भूयते ।  
ब्रह्माग्नौ हूयते प्राणं होमकर्म तदुच्यते ॥ ५४ ॥  
पापकर्म भवेद् भव्यं पुण्यं चैव प्रवर्तते ।  
तस्मात् सर्वप्रयत्नेन ताद्रूप्यं च त्यजेद् बुधः ॥ ५५ ॥  
यावद् वर्णं कुलं सर्वं तावज्ज्ञानं न जायते ।  
ब्रह्मज्ञानपदं ज्ञात्वा सर्ववर्णविवर्जितः ॥ ५६ ॥  
  
देवी उवाच  
  
यत्त्वया कथितं ज्ञानं नाहं जानामि शङ्कर ।  
निश्चयं ब्रूहि देवेश मनो यत्र विलीयते ॥ ५७ ॥  
  
शङ्कर उवाच  
  
मनो वाक्यं तथा कर्म तृतीयं यत्र लीयते ।  
विना स्वप्नं यथा निद्रा ब्रह्मज्ञानं तदुच्यते ॥ ५९ ॥  
एकाकी निस्पृहः शान्तश्चिन्ताविवर्जितः ।  
बालभावस्तथा भावो ब्रह्मज्ञानं तदुच्यते ॥ ६० ॥  
  
श्लोकार्धं तु प्रवक्ष्यामि यदुक्तं तत्त्वदर्शिभिः ।  
सर्वचिन्तापरित्यागो निश्चिन्तो योग उच्यते ॥ ६१ ॥  
निमिषं निमिषार्द्धं वा समाधिमधिगच्छति ।  
शतजन्मार्जितं पापं तत्क्षणादेव नश्यति ॥ ६२ ॥  
  
देवी उवाच  
  
कस्य नाम भवेच्छक्तिः कस्य नाम भवेच्छिवः ।  
एतन्मे ब्रूहि भो देव पश्चाज्ज्ञानं प्रकाशय ॥ ६३ ॥  
  
ईश्वर उवाच  
  
चलच्चित्ते वसेच्छक्तिः स्थिरचित्ते वसेच्छिवः ।  
स्थिरचित्तो भवेद्देवि स देहस्थोऽपि सिध्यति ॥ ६४ ॥  
  
देवी उवाच  
  
कस्मिन् स्थाने त्रिधा शक्तिः षट्चक्रं च तथैव च ।  
एकविंशतिब्रह्माण्डं सप्तपातालमेव च ॥ ६५ ॥  
  
ईश्वर उवाच  
  
ऊर्ध्वशक्तिर्भवेत् कण्ठः अधशक्तिर्भवेत् गुदः ।  
मध्यशक्तिर्भवेन्नाभिः शक्त्यतीतं निरञ्जनम् ॥ ६६ ॥  
आधारं गुह्यचक्रं तु स्वाधिष्ठानं च लिङ्गकम् ।  
चक्रभेदं मयाख्यातं चक्रातीतं नमो नमः ॥ ६७ ॥  
कायोर्ध्वं च ब्रह्मलोकः स्वाधः पातालमेव च ।  
ऊर्ध्वमूलमधःशाखं वृक्षाकारं कलेवरम् ॥ ६८ ॥  
  
देवी उवाच  
  
शिव शङ्कर ईशान ब्रूहि मे परमेश्वर ।  
दशवायुः कथं देव दशद्वाराणि चैव हि ॥ ६९ ॥  
  
ईश्वर उवाच  
  
हृदि प्राणः स्थितो वायुरपानो गुदसंस्थितः ।  
समानो नाभिदेशे तु उदानः कण्ठमाश्रितः ॥ ७० ॥  
व्यानः सर्वगतो देहे सर्वागात्रेषु संस्थितः ।  
नाग ऊर्ध्वगतो वायुः कूर्मस्तीर्थानि संस्थितः ॥ ७१ ॥  
कृकरः क्षोभिते चैव देवदत्तोऽपि जृम्भणे ।  
धनञ्जयो नादघोषे निविशेच्चैव शाम्यति ॥ ७२ ॥  
एष वायुर्निरालम्बो योगिनां योगसम्मतः ।  
नवद्वारं च प्रात्यक्षं दशमं मन उच्यते ॥ ७३ ॥  
  
देवी उवाच  
  
नाडीभेदं च मे ब्रूहि सर्वगात्रेषु संस्थितम् ।  
शक्तिः कुण्डलिनी चैव प्रसूता दशनाडिका ॥ ७४ ॥  
  
ईश्वर उवाच  
  
इडा च पिङ्गला चैव सुषुम्ना चोर्ध्वगामिनी ।  
गान्धारी हस्तिजिह्वा च प्रसवा गमनायता ॥ ७५ ॥  
अलम्बुसा यशा चैव दक्षिणाङ्गे च संस्थिताः ।  
कुलश्च शङ्खिनी चैव वामाङ्गे च व्यवस्थिताः ॥ ७६ ॥  
एतासु दशनाडीषु नानानाडीप्रसूतिका ।  
द्विसप्ततिसहस्राणि शरीरे नाडिकाः स्मृताः ॥ ७७ ॥  
एता यो विन्दते योगी स योगी योगलक्षणः ।  
ज्ञाननाडी भवेद्देवी योगिनां सिद्धिदायिनी ॥ ७८ ॥  
  
देवी उवाच  
  
भूतनाथ महादेव ब्रूहि मे परमेश्वर ।  
त्रयो देवा कथं देव त्रयो भावास्त्रयो गुणाः ॥ ७९ ॥  
  
ईश्वर उवाच  
  
रजोभावस्थितो ब्रह्मा सत्त्वभावस्थितो हरिः ।  
क्रोधभावस्थितो रुद्रस्त्रयो देवास्त्रयो गुणाः ॥ ८० ॥  
एकमूर्तिस्त्रयो देवा ब्रह्मविष्णुमहेश्वराः ।  
नानाभावं मनो यस्य तस्य मुक्तिर्न जायते ॥ ८१ ॥  
वीर्यरूपी भवेद् ब्रह्मा वायुरूपः स्थितो हरिः ।  
मनोरूपः स्थितो रुद्रस्त्रयो देवास्त्रयो गुणाः ॥ ८२ ॥  
दयाभावस्थितो ब्रह्मा शुद्धभावस्थितो हरिः ।  
अग्निभावस्थितो रुद्रस्त्रयो देवास्त्रयो गुणाः ॥ ८३ ॥  
एकं भूतं परं ब्रह्म जगत् सर्वं चराचरम् ।  
नानाभावं मनो यस्य तस्य मुक्तिर्न जायते ॥ ८४ ॥  
अहं सृष्टिरहं कालोऽप्यहं ब्रह्माऽप्यहं हरिः ।  
अहं रुद्रोऽप्यहं शून्यमहं व्यापी निरञ्जनम् ॥ ८५ ॥  
अहं सर्वात्मको देवि निष्कामो गगनोपमः ।  
स्वभावनिर्मलं स्वान्तं स एवाहं न संशयः ॥ ८६ ॥  
जितेन्द्रियो भवेच्छूरो ब्रह्मचारी सुपण्डितः ।  
सत्यवादी भवेद् भक्तो दाता धीरो हितेरतः ॥ ८७ ॥  
ब्रह्मचर्यं तपोमूलं धर्ममूला दया स्मृता ।  
तस्मात् सर्वप्रयत्नेन दयाधर्मं समाश्रयेत् ॥ ८८ ॥  
  
देवी उवाच  
  
योगेश्वर जगन्नाथ उमायाः प्राणवल्लभ ।  
वेदसन्ध्या तपो ध्यानं होमकर्म कुलं कथम् ॥ ८९ ॥  
  
ईश्वर उवाच  
  
अश्वमेधसहस्राणि वाजपेयशतानि च ।  
ब्रह्मज्ञानसमं पुण्यं कलां नार्हति षोडशीम् ॥ ९० ॥  
सर्वदा सर्वतीर्थेषु यत् फलं लभते शुचिः ।  
ब्रह्मज्ञानसमं पुण्यं कलां नार्हति षोडशीम् ॥ ९१ ॥  
न मित्रं न च पुत्राश्च न पिता न च बान्धवाः ।  
न स्वामी च गुरोस्तुल्यं यद्दृष्टं परमं पदम् ॥ ९२ ॥  
न च विद्यागुरोस्तुल्यं न तीर्थं न च देवताः ।  
गुरोस्तुल्यं न वै कोऽपि यद्दृष्टं परमं पदम् ॥ ९३ ॥  
एकमप्यक्षरं यस्तु गुरुः शिष्ये निवेदयेत् ।  
पृथिव्यां नास्ति तद्द्रव्यं यद्दत्त्वा चानृणी भवेत् ॥ ९४ ॥  
यस्य कस्य न दातव्यं ब्रह्मज्ञानं सुगोपितम् ।  
यस्य कस्यापि भक्तस्य सद्गुरुस्तस्य दीयते ॥ ९५ ॥  
मन्त्रं पूजां तपो ध्यानं होमं जप्यं बलिक्रियाम् ।  
सन्न्यासं सर्वकर्माणि लौकिकानि त्यजेद् बुधः ॥ ९६ ॥  
संसर्गाद् बहवो दोषा निःसङ्गाद् बहवो गुणाः ।  
तस्मात् सर्वप्रयत्नेन यतिः सङ्गं परित्यजेत् ॥ ९७ ॥  
अकारः सात्त्विको ज्ञेय उकारो राजसः स्मृतः ।  
मकारस्तामसः प्रोक्तस्त्रिभिः प्रकृतिरुच्यते ॥ ९८ ॥  
अक्षरा प्रकृतिः प्रोक्ता रक्षरः स्वयमीश्वरः ।  
ईश्वरान्निर्गता सा हि प्रकृतिर्गुणबन्धना ॥ ९९ ॥  
सा माया पालिनी शक्तिः सृष्टिसंहारकारिणी ।  
अविद्या मोहिनी या सा शब्दरूपा यशस्विनी ॥ १०० ॥  
अकारश्चैव ऋग्वेद उकारो यजुरुच्यते ।  
मकारः सामवेदस्तु त्रिषु युक्तोऽप्यथर्वणः ॥ १०१ ॥  
ओङ्कारस्तु प्लुतो ज्ञेयस्त्रिनाद इति सञ्ज्ञितः ।  
अकारस्त्वथ भूर्लोक उकारो भुव उच्यते ॥ १०२ ॥  
सव्यञ्जनो मकारस्तु स्वर्लोकस्तु विधीयते ।  
अक्षरैस्त्रिभिरेतैश्च भवेदात्मा व्यवस्थितः ॥ १०३ ॥  
अकारः पृथिवी ज्ञेया पीतवर्णेन संयुतः ।  
अन्तरीक्षं उकारस्तु विद्युद्वर्ण इहोच्यते ॥ १०४ ॥  
मकारः स्वरिति ज्ञेयः शुक्लवर्णेन संयुतः ।  
ध्रुवमेकाक्षरं ब्रह्म ॐ इत्येवं व्यवस्थितम् ॥ १०५ ॥  
स्थिरासनो भवेन्नित्यं चिन्तानिद्राविवर्जितः ।  
आसु स जायते योगी नान्यथा शिवभाषितम् ॥ १०६ ॥  
य इदं पठते नित्यं शृणोति च दिने दिने ।  
सर्वपापविशुद्धात्मा शिवलोकं स गच्छति ॥ १०७ ॥  
  
देवी उवाच  
  
स्थूलस्य लक्षणं ब्रूहि कथं मनो विलीयते ।  
परमार्थं च निर्वाणं स्थूलसूक्ष्मस्य लक्षणम् ॥ १०८ ॥  
  
शिव उवाच  
  
येन ज्ञानेन हे देवि विद्यते न च किल्बिषी ।  
पृथिव्यापस्तथा तेजो वायुराकाशमेव च ।  
स्थूलरूपी स्थितोऽयं च सूक्ष्मश्च अन्यथा स्थितः ॥ १०९ ॥  
  
इति ज्ञानसङ्कलिनीतन्त्रं समाप्तम् ॥  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          