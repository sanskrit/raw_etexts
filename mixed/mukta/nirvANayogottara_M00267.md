---
Catalog number: M00267
Manuscript:
- BHU C4246
Publication country: India
Subjects:
- tantric / āgamic literature
Uniform title: nirvāṇayogottara
title: निर्वाणयोगोत्तर
title_iast: nirvāṇayogottara

---
  
  
  
  
  
वायुना चलते तोयं क्षोभयन्तं पुनः पुनः ।  
निश्चलत्वं न चास्तीति तथा चित्तेति दुर्लभम् ॥ १ ॥  
  
ॐ भगवन्देवदेवेश लोकनाथजगत्पते ।  
सङ्क्षेपात् कारणं ब्रूहि यत्र चित्ते सुनिश्चलम् ॥ २ ॥  
  
साधु साधु महाप्राज्ञ दृष्टं ते बुद्धि कौशलम् ।  
कथयामि न सन्देहः पुत्र स्नेहाद्विशेषतः ॥ ३ ॥  
  
प्। ८६अ) त्रिविधं कारणं प्रोक्तं स्थूलं सूक्ष्मं परं च यत् ।  
स्थूलेन रञ्जिता देवा महामाया वशी कृताः ॥ ४ ॥  
  
कारणं तु प्रवक्ष्यामि शृणुष्वेक मनागुह ।  
तालुमध्ये तु करणं निश्श्वासोच्छ्वासवर्जितम् ॥ ५ ॥  
  
नाभिहृद्धाममध्यस्थं कन्दगो वन्दनं मनाक् ।  
तालुसञ्ज्ञा भवेत् तस्य यतो वा चाप्रवर्तिनम् ॥ ६ ॥  
  
तत्र स्थाने कृता बुद्धिश्चित्रं तत्र सुनिश्चलम् ।  
निश्चलं तु यदा चित्तं तदा दृष्टिः प्रवर्तते ॥ ७ ॥  
  
सा च दृष्टिः पराज्ञेया त्रैलोक्यं पश्यते क्षणात् ।  
अगम्यं गम्यते चैव अलक्ष्यं लक्ष्यते तदा ॥ ८ ॥  
  
अनादनादमध्यस्था व्यक्ताव्यक्तं सुनिश्चलम् ।  
तदा प्रवर्तते निद्रा योगध्यानपरायणा ॥ ९ ॥  
  
प्। ८६ब्) आनन्दं भक्षयेद् यस्तु अमृतामृतसम्भवम् ।  
प्रवर्तते निरानन्दं निश्चलस्थाववर्जितम् ॥ १० ॥  
  
निरौपम्यं निराभासं ध्यानधारणवर्जितम् ।  
शून्यं कृत्वा ततो दृष्टिं शून्यं चैव तु लक्षयेत् ॥ ११ ॥  
  
शून्यं शून्यं पुनः शून्यं त्रिशून्यमुच्यते क्षणात् ।  
सर्वं शून्यं निराभास सामरस्यं तदा भवेत् ॥ १२ ॥  
  
घृते घृतं यथा क्षिप्तं क्षीरे क्षीरं तथैव च ।  
केवलत्वं यदा प्राप्तं न किञ्चिदपि चिन्तयेत् ॥ १३ ॥  
  
निस्कामोच्छ्वासिकांस्त्यक्त्वा पूरकश्चामृती भवेत् ।  
कुम्भकं च यदाप्रोक्तं योगिनां योगधारणात् ॥ १४ ॥  
  
निवृत्तिर्यत्र जायेत सर्वं शून्यं प्रवर्तते ।  
शून्यमध्यगतं शून्यं स्थितं व्योमनि व्योमवत् ॥ १५ ॥  
  
प्। ८७अ) न रक्तं न च वा पीतं न शुक्लं कृष्णमेव च ।  
सर्वैर्गुणैर्विनिर्मुक्तः स्थानातीतं परापरम् ॥ १६ ॥  
  
पूरकं च त्वया प्रोक्तं कुम्भकं च पुनः पुनः ।  
नमामि दुर्लभं देवं कथं जानन्ति मानवाः ॥ १७ ॥  
  
वायुना पूरकं कृत्वा कुम्भकं कुम्भवत् पुनः ।  
माया ह्येषा कृता वत्स येन मुह्यन्ति जन्तवः ॥ १८ ॥  
  
कुम्भकं च इदं कृत्वा हृत्स्थानं रूपवर्जितम् ।  
अन्तः शरीरसंस्थं तु न बाह्यं तु कदाचन ॥ १९ ॥  
  
सर्वं स परमं नाम पूरकं चेदमुच्यते ।  
तत्रोत्पन्नं यथाकाशं निश्चलस्थानवर्जितम् ॥ २० ॥  
  
इदं शान्तं तथा पुत्र ब्रूह्येनं च स्वतन्त्रतः ।  
नन्दिना क्रियते मुद्रा ओष्ठौ तत्र प्रपीडितौ ॥ २१ ॥  
  
प्। ८७ब्) शिवं ध्यात्वा मुनीन्द्रैस्तु न किञ्चिदपि चिन्तयेत् ।  
सन्तुष्टोहं महाभोगिर्कथितं ते स्वतन्त्रतः ॥ २२ ॥  
  
मयातीतं परं शान्तं वाग्जाल परिवर्जितम् ।  
मद्भावसन्धिमाख्यातं भावयेच्च पुनः पुनः ॥ २३ ॥  
  
अभावे भावना चात्र महार्थ हितलोचनः ।  
न शक्नोमि महाभोगिन्यदि जन्मशतैरपि ॥ २४ ॥  
  
भावयेत् परमानन्दं यः स्वं वेदसमुक्तितम् ।  
अनन्तं शून्यमित्युक्तं हृच्छून्यं रूपवर्जितम् ॥ २५ ॥  
  
नान्तः शरीरे संस्था तु न बाह्ये तु कदाचन ।  
सर्वं समरसं नाम निष्ठाशून्यं प्रवर्तते ॥ २६ ॥  
  
परे शून्ये प्रलीनास्ते स्वरूपं नैव विद्यते ।  
मनोबुद्धिरहङ्कारं स्थितं माद्वीकशूलवत् ॥ २७ ॥  
  
प्। ८८अ) इन्द्रियाणि तु शून्यानि परे शून्ये लयं गताः ।  
परे शून्ये यदालीनः स्वरूपं नैव दृश्यते ॥ २८ ॥  
  
तूर्यैः पटरुनादैश्च जनकोलाहलैस्तथा ।  
युक्ति तत्त्वस्य निष्णातो न मनः परिचाल्यते ॥ २९ ॥  
  
मयाबन्धं कृतं वत्स स्थानं ध्यानं चराचरम् ।  
केवलस्य कुतः स्थानं ध्यानं तस्य न विद्यते ॥ ३० ॥  
  
धारणादि न चास्तीति सर्वशून्यं च निर्गुणम् ।  
निर्गुणं च परं भित्त्वा भित्त्वा चैव मया कृतम् ॥ ३१ ॥  
  
स्वेच्छया स रसं नाम अत्युच्छिन्नं समन्ततः ।  
धनुर्धरो यथा शूर आकर्णं पूरयेच्छरः ॥ ३२ ॥  
  
लक्ष्यं भित्वा ततो लक्ष्यमेवं योगी सताहितः ।  
न धनुर्न च वा काण्डं लक्ष्यं पुरुषमेव च ॥ ३३ ॥  
  
एवं ज्ञात्वा परं तत्त्वं स्थितं व्योमनि व्योमवत् ।  
प्। ८८ब्) आपूर्यान्यतमं काण्डं स्तम्भ दृष्टि व्यवस्थितम् ॥ ३४ ॥  
  
इदं तत्त्वं यदा प्राप्तं न किञ्चिदपि चिन्तयेत् ।  
न चित्तं न च वा बुद्धिर्न स्थानं वर्णमेव च ॥ ३५ ॥  
  
न च ध्यानं न वा ध्येयं न ग्रन्थिर्वायुमेव च ।  
न ग्रन्थं न च वा ग्रन्थी न बिन्दुं नादमेव च ॥ ३६ ॥  
  
न लक्ष्यं न च वा लक्षी न शिखा तुर्यमेव च ।  
तेदौ मध्यं यदा प्राप्त न किञ्चिदपि चिन्तयेत् ॥ ३७ ॥  
  
न वायुं न च वा काशं न वह्निं सलिलं तथा ।  
न सोमं न च वा सूर्यं न ब्रह्मा विष्णुरेव च ॥ ३८ ॥  
  
न रुद्रं न च वा कालमीश्वरं शिवमेव च ।  
अनाख्यं च निराभासं निस्तत्त्वं च निराश्रयम् ॥ ३९ ॥  
  
छन्नं सर्वगतं शान्तं स्थितं व्योमेषु व्योमवत् ।  
तदा प्रवर्तते किञ्चित् पश्यमेन पुनः पुनः ॥ ४० ॥  
  
प्। ८९अ) तन्मानं च पुनः कृत्वा स्थूलं शून्ये प्रलीयते ।  
सूक्ष्मं शून्यं यदा प्राप्तं परे शून्ये प्रलीयते ॥ ४१ ॥  
  
तस्मिन् स्थाने शुभे प्राप्ते निश्चले निर्गुणे तथा ।  
तत्रैव धारयेच्चित्तं यदन्योस्तीति कारणम् ॥ ४२ ॥  
  
एषा सा परमाकाष्ठा परं चित्तं तथैव च ।  
एषा सा परमा बुद्धिः परा चापि प्रवर्तते ॥ ४३ ॥  
  
योगिनस्तु ततः प्रश्नं पतते नात्रसंशयः ।  
इदं विष्णुर्विजानीयात् पाशः क्रोधेन च्छिद्यते ॥ ४४ ॥  
  
महतां सर्वदेवानां मत्वादेवश्च कीर्तितः ।  
तारयेच्च प्रजाः सर्वास्तुम्बुरुस्तेन चोच्यते ॥ ४५ ॥  
  
ईश्वरत्वे तथापीष ईश्वरत्वं प्रकीर्तितम् ।  
हरते सर्वपापानि हरो देवः प्रकीर्तितः ॥ ४६ ॥  
  
लयनं सर्व जातीनां लयनाल्लिङ्गमुच्यते ।  
एवं सर्वगतं देवं ब्रह्मरूपो न निर्मलः ॥ ४७ ॥  
  
क्रिमिकीटपतङ्गेषु स्थावरे जङ्गमेषु च ।  
यत्किञ्चिद्वाङ्मयं सर्वं सृष्टिदेवं पकीर्तितम् ॥ ४८ ॥  
  
तस्य देवातिदेवस्य शक्तिर्नादयते जगत् ।  
एवं सर्वगतं शून्यं हृदये तत्र लक्षयेत् ॥ ४९ ॥  
  
यदि सर्वगतं देव शून्यं ब्रूहि किमुच्यते ।  
अथ शून्यं परं ब्रह्मलक्षणं ग्रहणं कुतः ॥ ५० ॥  
  
भगवन्देवदेवेश चन्द्रार्धकृतशेखर ।  
एतत् प्रश्नं परं गुह्यं प्रसादं कुरु शूलभृत् ॥ ५१ ॥  
  
षडङ्गेन तु योगेन हृद्यं शून्यं तु ग्राहयेत् ।  
पूर्णं निवर्तनं तेन पूर्णं भावं च लक्षयेत् ॥ ५२ ॥  
  
पूर्णाहुतिं ततो दद्याद्दीक्षाकाले समाश्रिते ।  
प्। ९०अ) भावितात्मा स योगेन सिद्धिः खेचरतां व्रजेत् ॥ ५३ ॥  
  
प्राणायामं तथा ध्यानं प्रत्याहारं च धारणा ।  
तर्कश्चैव समाधिश्च षडङ्गो योग उच्यते ॥ ५४ ॥  
  
एतज्ज्ञान मयं प्रोक्तं ज्ञेयं शून्यं प्रकीर्तितम् ।  
इन्द्रियाश्च ततः शून्यं चित्तं शून्यं तथैव च ॥ ५५ ॥  
  
बुद्धिशून्यं विजानीयादात्मशून्यं ततः पुनः ।  
अग्निशून्यं ततः कृत्वा धर्मशून्यं च निष्कलम् ॥ ५६ ॥  
  
निर्धुमं च परं शून्यं कुम्भमध्ये जलं यथा ।  
हिमकाले तु सम्प्राप्ते विवर्णं निश्चलं भवेत् ॥ ५७ ॥  
  
एवं खङ्काष्ठधूस्तद्वत्खतिष्ठे द्विनियोजयेत् ।  
इदं तत्वं यदाप्राप्तं पश्यते? जन्म बन्धनात् ॥ ५८ ॥  
  
प्। ९०ब्) न प्रवर्तेत चाद्वैतं गृहस्थस्य कदाचन ।  
इन्द्रियेभ्यो यतः सक्तः सक्तोमात्सर्य एव च ॥ ५९ ॥  
  
अविद्या ग्राहयेद्रागमतरागं पुनः पुनः ।  
तस्मान्निवर्तते तत्वं चित्तं येन न निर्जितम् ॥ ६० ॥  
  
निर्जितं च यदा चित्तं तदा श्रेयः प्रवर्तते ।  
शान्तो दान्तो जितक्रोधो भिक्षाशी विगत स्पृहः ॥ ६१ ॥  
  
इदं तु योगिने दृष्ट्वा नन्दनीयः प्रयत्नतः ।  
दर्शनान्मोचयेत् पापं स्पर्शनाद्दीक्षितो भवेत् ॥ ६२ ॥  
  
आलापात्गत्र?सम्पर्काद्भोजनाच्छयनासनात् ।  
कुलानद्धरते स्कन्द दशपूर्वान्दशापरान् ॥ ६३ ॥  
  
पक्वं चैव प्रतिज्ञानं घटिका च चतुर्विधाम् ।  
प्रथमं धूलि भेदं च द्वितीयं हृच्छेदबन्धनम् ॥ ६४ ॥  
  
प्। ९१अ) तृतीयं ग्रन्थि भेदं च चतुर्थं परमुच्यते ।  
चित्तसम्बोधमात्रेण कथं गृह्णन्ति तत्पदम् ॥ ६५ ॥  
  
केन वा गृह्यते चित्तं कस्मिन् स्थाने प्रलीयते ।  
देवदेव महादेव सर्वस्तत्त्वार्थभेदक ॥ ६६ ॥  
  
ब्रूहि मे परमं ज्ञानं येन सिद्ध्यन्ति साधकाः ॥  
  
खटिका प्रोच्यते मोक्षमुद्धरेत् ग्रन्थि भेदतः ।  
खमिव परमं ज्ञात्वा खटिकेषा प्रकीर्तिता ॥ ६७ ॥  
  
चित्तं चित्ते तु सङ्गृह्य बुद्धौ बुद्धिं तथैव च ।  
सा तु बुद्धिः पराज्ञेया तत्वमार्गानु सारिणी ॥ ६८ ॥  
  
शृणु शून्यस्य वै लक्ष्यं धरं विशति तत्क्षणात् ।  
प्रविष्टे च परे तत्वे समत्वं जायते क्षणात् ॥ ६९ ॥  
  
प्। ९१ब्) समत्वं च यदा प्राप्तं परानन्दं प्रजायते ।  
परानन्दं यदा प्राप्तं न किञ्चिदपि चिन्तयेत् ॥ ७० ॥  
  
प्रविशेत् तन्मयो भूत्वा शिवबीजेन साधकः ।  
तदा न श्रूयते शब्दं शङ्खभेरी स दुन्दुभिः ॥ ७१ ॥  
  
ताडितं च न बिन्देत ततस्तन्मयतां गतः ।  
एतत् ते परमं गुह्यं परं ज्ञेयं न संशयः ॥ ७२ ॥  
  
इदं प्रत्ययमापन्नं तत्गुरुः पाशहा भवेत् ।  
पुष्पं पत्रं फलं तोयं यो दीक्षां कुरुते नरः ॥ ७३ ॥  
  
नवनाभं ततो यागं कृतं तेन न संशयः ।  
अन्यथा कुरुते दीक्षां तत्गुरुर्ब्रह्महा भवेत् ॥ ७४ ॥  
  
भावनायास्तथा शैव द्वैतं चैवमशेषतः ।  
क्लिश्यन्ते ते महामूढाः संसारे च पुनः पुनः ॥ ७५ ॥  
  
द्वैतं चैव महाद्वैतं द्वैतैकत्वं तथैव च ।  
प्। ९२अ) अद्वैतं न च वा द्वैतमतिर्मे परमार्थतः ॥ ७६ ॥  
  
वंशं नाममयाज्ञातं त्वत्प्रसादान्महेश्वर ।  
महारथं कीदृशं च जटा वै कीदृशी भवेत् ॥ ७७ ॥  
  
भास?नाम किमुत्पन्नं किं वा खट्वाङ्गमुच्यते ।  
सङ्क्षेपाद्वददेवेश येन मोक्षं ध्रुवं भवेत् ॥ ७८ ॥  
  
भावयेच्चापरं शून्यमनन्तं परिवर्जितम् ।  
भवच्छेदकरं शान्तं परं कस्मतदुच्यते ॥ ७९ ॥  
  
जटावत् स्नापयेच्चित्तं जटा ह्येताः प्रकीर्तिताः ।  
महास्नानं तदा प्रोक्तं महाव्रतं तदुच्यते ॥ ८० ॥  
  
नास्ति तत्परमानन्दं चित्तकं चित्तवर्जितम् ।  
ततः खकाष्टवत्तिष्ठेत् खट्वाङ्गं तादृशं भवेत् ॥ ८१ ॥  
  
प्। ९२अ) एवं गूढं विजानीयात् गुहवासी तथोच्यते ।  
न नाम ग्रहणान् मुक्तो न काय तमनाच्छुचिः ॥ ८२ ॥  
  
चित्तं धामयते प्राज्ञो मोक्ष इत्यभिधीयते ।  
व्रतस्या चरणं कृत्वा योगं तत्र समभ्यसेत् ॥ ८४ ॥  
  
मयातीते परम्ब्रह्म लोकत्रयविवर्जितम् ॥ ८५ ॥  
  
व्रतेन सहिता योगाः स्वयं प्रोक्ता महेश्वर ।  
योगहीन व्रतामुढा मुद्रा पञ्चक भूषिताः ॥ ८६ ॥  
  
एतन्मे संशयं ब्रूहि येन निस्संशयो भवेत् ॥ ८७ ॥  
  
व्रतेन सहिता योगाः सर्वं सिद्धि प्रदाः शुभाः ।  
योगहीनव्रतामूढा न मुच्यन्ति कदाचन ॥ ८८ ॥  
  
व्रतस्य चरणं कृत्वा लोकयात्रा विवर्जितम् ।  
प्। ९३अ) निस्पृहो निस्पृहे नित्यं समलोष्टाश्म काञ्चनः ॥ ८९ ॥  
  
शब्दं स्पर्शं रसं रूपं गन्धं चैव तु पञ्चमम् ।  
एतामुद्रा महत्यश्च मुच्यते चतुरं जगत् ॥ ९० ॥  
  
इति मुक्तो व्रजेन्मोक्षं यत्र देवो निरञ्जनः ॥  
  
इ * श्री * र्व * द्धा * नि * ण * गो * रं * मा * म् ॥  
  
शिवं भवतु ॥  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          