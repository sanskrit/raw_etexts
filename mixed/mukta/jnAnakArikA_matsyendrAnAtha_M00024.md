---
Alternate name:
- matsyendra
- macchagnapāda
Author:
- matsyendrānātha
Catalog number: M00024
Description: The source of this e-text is Calcutta Sanskrit Series 3 - kaulajñānanirṇaya
  and some minor texts of the school of matsyendrānātha -  where it is bundled along
  with kaulajñānanirṇaya kulānandatantra .  The printed volume also contains introductory
  material and summaries in english.
Editor:
- Bagchi, P. C.
Publication city:
- Calcutta
Publication country: India
Publication year:
- '1934'
Publisher:
- Metropolitan Printing and Pub. House
Secondary title:
- kaulajñānanirṇaya and some minor texts of the school of matsyendrānātha
Subjects:
- tantric / āgamic literature
- kaula
- kaula early pre   1100 AD
Uniform title: jñānakārikā
author_iast: matsyendrānātha
title: ज्ञानकारिका
title_iast: jñānakārikā

---
  
  
  
  
  
ज्ञानकारिका  
  
प्रथमः पटलः  
  
  
  
	ॐ नमः शिवाय । सिद्धेभ्यो पुरुषेभ्यो नमः ।   
श्रीशङ्करपादेभ्यो नमः । अप्रतिहततत्त्वेभ्यो नमः ।  
  
	अथातः सम्प्रवक्ष्यामि ज्ञानसर्वं (सु)भाषितम् ।  
	कारिका श्री(ज्ञाना)ख्यातं विसर्ज ज्ञानकारिका(म्) ॥ १।१ ॥  
	कारिकानाम विज्ञानं श्रूयन्ते च॥॥।वल ।  
	साम्प्रतं कथयिष्यामि योगिनां युक्तकारणम् ॥ १।२ ॥  
	मुक्तिमार्गी च (सर्व)तो सर्वेन्द्रियविवर्जिताः ।  
	पञ्चपञ्चविनिर्मुक्तो॥॥॥॥॥॥वर्जितम् ॥ १।३ ॥  
	एते सुरास्तं ज्ञानं मुक्ति॥॥॥॥वान् यथास्थितः ।  
	सर्वव्या(धि)विनिर्मुक्तं यच्च इन्द्रियगोचर(म्) ॥ १।४ ॥  
	द्वादशान्तं तथा॥॥॥॥॥॥॥शान्तं तथैव च ।  
	द्वादशान्तं कलाशतं वर्णाक्षरविवर्जितम् ॥ १।५ ॥  
	सर्वज्ञञ्च सदा शान्तं (सर्वा)श्रवविवर्जितम् ।  
	ब्रह्मा विष्णुस्तथा रुद्र ईश्वरः शिव एव च ॥ १।६ ॥  
	मूर्तिरूपं स्थितं हेतुरनुत्तरं यथास्थितः ।  
	रूपकायः सदातीतं मन्त्रतन्त्राविवर्जितम् ॥ १।७ ॥  
	आत्मापरविनिर्मुक्तं पक्षातीतं श्रयम् ।  
	॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥ लक्षणा ॥ १।८ ॥  
	सर्वद्वन्द्वविनिर्मुक्तं निश्चितन्तु निराकुलम् ।  
	साकुलत्वं यदा चित्तं विषयासक्तचेतसाम् ॥ १।९ ॥  
	तदा भ्रमन्ति संसारं मायामलविमोहिताः ।  
	एतद्द्वन्द्वसमाख्यातं संसारस्य तु निर्णयम् ॥ १।१० ॥  
	साम्प्रतं कथयिष्यामि मुक्तिस्तदस्तु दुर्लभम् ।  
	येन विज्ञानमात्रेण मुक्तिर्भवति योगिनाम् ॥ १।११ ॥  
	सर्वसंसाररहित-मुक्तिश्चैव निराकुलम् ।  
	निश्चितं निश्चलं साम्यं निर्द्वन्द्वं च निराकुलम् ॥ १।१२ ॥  
	भवेन् मोक्षो नराणाञ्च द्वन्द्वभावविवर्जितम् ।  
	निश्चित्तं चित्तरहितं कारिकाज्ञानमुत्तमम् ॥ १।१३ ॥  
	एतद्भेदं मयाख्यातं मोक्षस्यैव तु निर्णयम् ।  
	सर्वाश्रयविनिर्मुक्तं चित्ताश्चै(व) निराश्रयम् ॥ १।१४ ॥  
	चित्ताश्रयं भवेद्धर्मं निराश्रयं मोक्षदं स्मृतम् ।  
	देवो देवी तथान्यञ्च धर्माधर्मविवर्जितम् ॥ १।१५ ॥  
	धर्माधर्माश्रयं प्रोक्तं संसारस्य तु बन्धनम् ।  
	आश्रयं बन्धमित्युक्तं मुक्तिश्चैव निराश्रयम् ॥ १।१६ ॥  
	निराश्रयं भवेत्तत्त्वमचिन्त्यमुक्तिलक्षणम् ।  
	विषयावस्थं यदा चित्तं द्वन्द्वमुक्तिविवर्जित(म्) ॥ १।१७ ॥  
	तदा भ्रमति संसारं यत्तं निश्चयतालयः ।  
	मनोऽवस्थाविनिर्मुक्तं यावत्तं चञ्चलीभवेत् ।  
	कथन्तं निश्चलं देवि ज्ञातव्यं ज्ञानकारिके ॥ १।१८ ॥  
  
  
इति ज्ञानकारिकायां मोक्षाधिकारः प्रथमः पटलः ।  
  
  
  
  
द्वितीयः पटलः  
  
	अतः परं प्रवक्ष्यामि ज्ञानं त्रैलोक्यदुर्लभम् ।  
	कारिकातत्त्वसद्भावं सिद्धनाथकुलोद्भवम् ॥ २।१ ॥  
	चन्द्रसूर्यविनिर्मुक्तं द्वारणाक्षविवर्जितम् (१) ।  
	पृथिव्यापस्तं तथा योगी वायुराकाशमेव च ॥ २।२ ॥  
	पञ्चभिराहेतो देहो श्रूयते तत्त्वनायके ।  
	सर्वेषां व्यापकः शान्त व्याप्ती तस्य न विद्यते ॥ २।३ ॥  
	व्यापकत्वे स्थितः साक्षाद्यथा क्षीरेषु सर्पिषः ।  
	कथितं तत्त्वभिर्वस्तु ज्ञानरत्नं सुदुर्लभम् ॥ २।४ ॥  
	आत्मापरविनिर्मुक्तं चित्तं चैव निराश्रयम् ।  
	चित्ताश्रयं भवेद्द्वन्द्वं निराश्रयञ्चमौषदम्(?) ॥ २।५   
॥  
	मनसस्तु विधं प्रोक्तं राजसन्तामसन्तथा ।  
	सात्त्विकन्तु तृतीयञ्च त्रिभिर्धर्मेण लक्षणम् ॥ २।६ ॥  
	तामसं चञ्चलं क्षुद्रं राजसङ्गतिरागतिः ।  
	सात्त्विकं तृतीयं ज्ञेयं धर्मयुक्तं सदा स्थितम् ॥ २।७ ॥  
	चतुर्थन्तु मनश्चैव कथयामि विशेषतः ।  
	गुणत्रयविनिर्मुक्तं सदा निर्वाणलक्षणम् ॥ २।८ ॥  
	उत्तमोत्तमचतुर्थन्तु येन संशुद्धचेतसा ।  
	सर्वाग्निविनयातीतमिन्द्रियातीतमव्ययम् ॥ २।९ ॥  
	अनाभ्यासं सदा तत्त्वं सर्वचिन्ताविवर्जितम् ।  
	चित्ताभावविनिर्मुक्तं निमित्तं तत्त्वलौकिकम् ॥ २।१० ॥  
	अभावं भावनातीतं चित्ताचित्तविवर्जितम् ।  
	चित्ताद्यचिन्तितं ज्ञानमवाच्यज्ञाननिर्णयम् ॥ २।११ ॥  
	यथैव सदात्युक्ताः तावच्चित्तं सुचञ्चलम् ।  
	चञ्चलं भावमित्युक्तमचलं मुक्तिलक्षणम् ॥ २।१२ ॥  
	चित्तायुक्तं यदा चित्तं तदासौ चञ्चलं स्मृतम् ।  
	चित्तातीतं यदा चित्तं निश्चितमचलं भवेत् ॥ २।१३ ॥  
	सर्वचिन्ताविनिर्मुक्तमभावे निश्चलं भवेत् ।  
	न योगाध्यातचित्तस्तु न च लक्षणसाधकम् ॥ २।१४ ॥  
	न निरोधो भवेत् तत्र न कायशून्यमेव च ।  
	न बहिरन्तमन्तस्थं न चान्त आदिमध्यगः ॥ २।१५ ॥  
	न तेजो वायुराकाशं पृथिव्या आपभावना ।  
	न बुद्धिर्न चाहङ्कारो न मन इन्द्रियो न च ॥ २।१६ ॥  
	न चित्ताचित्तकस्तत्त्वं चिन्तातीतं स्थितं सदा ।  
	न चिन्ता यस्तु विज्ञेया ज्ञातव्य कालशासनः ॥ २।१७ ॥  
	यो सो निश्चिन्तसर्वज्ञः समाधिपरमेश्वरः ।  
	ज्ञातव्यं मोक्षसद्भावं गुप्तभेदप्रकाशितम् ॥ २।१८ ॥  
	संसारार्णवनिर्मुक्तं कल्पनातीतगोचरम् ।  
	निर्विकल्पं सदा ज्ञानं कथितं ज्ञानकारिकम् ॥ २।१९ ॥  
	चेतनाचेतना चैव कल्पना भावनास्तथा ।  
	धारणाधरविन्यासचन्द्रसूर्याग्निमण्डले ॥ २।२० ॥  
	वायुराकाशस्तथा सृत्याः ब्रह्मा रुद्रादिदेवताः ।  
	सर्वे ते कल्पना प्रोक्तं निर्विकल्पस्तथान्यथा ॥ २।२१ ॥  
	कल्पनाज्ञानयुक्तास्तु भ्रमन्ति घटयन्त्रवत् ।  
	परिपूर्णं कथं तेषां सिद्धक्रमविवर्जितम् ॥ २।२२ ॥  
	पतन्ति क्षिप्रं संसारे चित्तज्ञानेन रञ्जितः ।  
	न यान्ति चेह संसारे ये स्थिता उत्तमं पदम् ॥ २।२३ ॥  
	नरके गमनन्तस्य न स्वर्गे गमनन्तथा ।  
	पाशद्वयविनिरूपस्तु धर्माधर्मनिबन्धने ॥ २।२४ ॥  
	ज्ञानखड्गेन छित्वा पाशद्वयनिबन्धनम् ।  
	अन्धपाशं यदा चित्तं कुतो गच्छन्ति योगिनः ॥ २।२५ ॥  
	धर्माधर्मद्वयः पाशो पतन्त्युत्पतन्ति च ।  
	तेन पाशेन बद्धस्तु भुञ्जते कर्मसञ्चयम् ॥ २।२६ ॥  
	धर्मेण भुञ्जते स्वर्गमधर्मं नरकादिषु ।  
	धर्माधर्मौ तु द्वौ योऽसौ त्रैलोक्यस्य निबन्धनम् ॥ २।२७ ॥  
	धर्माधर्मं यदा त्यक्तं क्षिप्रं मुञ्चन्ति मानवाः ।  
	धर्मा चैव अधर्मा द्वौ द्विविधं परिकीर्तितम् ॥ २।२८ ॥  
	सबा(ह्य)भ्यन्तरचेतः धर्माधर्मप्रतिष्ठितम् ।  
	अध्यात्मजातसद्भावं योगिनामेवसंस्थितः ॥ २।२९ ॥  
	लौकिकास्थलकर्मञ्चाध्यात्मकस्येदं सूक्ष्मम् ।  
	आध्यात्मिके चैव धर्माधर्मस्थितिः सदा ॥ २।३० ॥  
	ऊर्द्ध्वचारो भवेद्धर्मोऽद्वयस्योऽधर्मलक्षणम् ।  
	धर्माधर्मक्षये क्षीणे मुच्यते सर्वैर्धनैः (?) ॥ २।३१ ॥  
	धर्माधर्मद्वयं ज्ञात्वा पुनर्ज्ञानमवाप्नुयात् ।  
	धर्माधर्मविचारोऽयं कथितं ज्ञानकारिकैः ॥ २।३२ ॥  
  
इति ज्ञानकारिकायां धर्माधर्मविचारो नाम द्वितीयः पटलः   
॥  
  
  
  
तृतीयः पटलः  
  
	अथ चर्यान् (प्र)वक्ष्यामि योगिनामुपजायते ।  
	स चेताज्ञान न सर्वः चैतन्यं ज्ञानवर्जितम् ॥ ३।१ ॥  
	चेताचेतसमायुक्तं ज्ञानत्वं सम्प्रकीर्तितम् ।  
	भुक्तितत्त्वं यदा चेतं स चेत्तम्मुक्तिलक्षणम् ॥ ३।२ ॥  
	चेताचेतसमायुक्तं चैतन्यं शाश्वतं पदम् ।  
	योगिनां योगचिन्तितमार्यसञ्ज्ञानवर्जितम् ॥ ३।३ ॥  
	यो मार्गविनिर्मुक्तं योगिनां मुक्तिलक्षणम् ।  
	एकलिङ्गे श्मशाने वा नदीनां सङ्गमेषु च ॥ ३।४ ॥  
	शून्यागारे गुहावासे वृक्षमूले तु चत्वरे ।  
	महोदधितटे चैव त्रिपथे वापि साधकः ॥ ३।५ ॥  
	नग्नास्ते मुक्तकेशास्तु मदिरानन्दचेतसः ।  
	मालानिर्मालिता योगी एकाकी भ्रमते सदा ॥ ३।६ ॥  
	लिङ्गन्तु कथयिष्यामि यल्लिङ्गं कौलिकं स्मृतम् ।  
	लयपूजाष्टकं यत्तं लिङ्गन्तु स चराचरम् ॥ ३।७ ॥  
	लय वै यानि सर्वेषां तेन लिङ्गं मुदा कृतम् ।  
	एतत् कौलिकं यल्लिङ्गं न शैलहेमरौप्यजम् ॥ ३।८ ॥  
	कथितं देहजं लिङ्गं एकन्तु न द्वितीयकम् ।  
	एकलिङ्गं समाख्यातं श्मशानं कथयामि ते ॥ ३।९ ॥  
	शोभते च यदा देहः सर्वेषां एकदेहिनाम् ।  
	निस्वासस्वाससंयुक्तं श्मशानं परिकीर्तितम् ॥ ३।१० ॥  
	अधोर्द्धं प्राणसञ्चारः बहते चैव नित्यशः ।  
	ऊर्द्ध्वचारे भवेद् गङ्गा यस्ना(?) चाधो व्यवस्थितः ॥ ३।११   
॥  
	द्वाभ्यां मेलापकं यत्न स न मेतत् (?) प्रकीर्तिता ।  
	अशरीरं यदा तत्त्वं स्वदेहे सा स्थिता यदि ॥ ३।१२ ॥  
	शून्यं निरन्ञ्जनं ज्ञात्वा मुच्यते नात्र संशयः ।  
	गुह्यं तु कथयिष्यामि गुह्ये सचराचरम् ॥ ३।१३ ॥  
	गुह्यं शरीरमित्युक्तं वासितं ज्ञानराशिना ।  
	गुह्यावासं स्थितो योगी चर्या तस्य न उच्यते ॥ ३।१४ ॥  
	वासस्तु कथितं दिव्यं वृक्षमूलं शृणु तथा ।  
	वृक्षः शरीरमित्युक्तं पादादिकरशाखयोः ॥ ३।१५ ॥  
	ऊर्द्ध्वमूलं भवेद्वक्त्रं मूलवे (?) वृक्षधारकम् ।  
वृक्षमूलं ततो ज्ञात्वा बाह्यवृक्षस्य वर्जितम् ॥ ३।१६ ॥  
	वृक्षमूलं समाख्यातं चत्वारः शृणु साम्प्रतम् ।  
	जया च विजया चैव अजिता चापराजिता ॥ ३।१७ ॥  
	चतुःशक्तिसमोपेतं चत्वारं मात्रकोद्भवम् ।  
	चत्वारं कथितं दिव्यं महोदधितटः शृणु ॥ ३।१८ ॥  
	बिन्दुस्तञ्च पराशक्तिः तटस्थः चारुरूपिणी ।  
	बिन्दुचारुस्थिता नित्यं तटस्थं बिन्दुमण्डलम् ॥ ३।१९ ॥  
	तटस्थञ्च स्थिता योगी तटं चैव प्रकीर्तितम् ।  
	चन्द्रं त्यक्त्वा यदा याति आधारं सूर्यमण्डलम् ॥ ३।२० ॥  
  
णुम्बेरिन्ग् गलत है  
  
	सूर्यं त्यक्त्वा यदा याति व्योमाऽस्तु चन्द्रमण्डले ।  
	गगनमास्थितो (?) नित्यं वेला इव महोदधेः ॥ ३।७२ ॥  
	एतद्वेला समाख्यातम् अध्यात्मैव प्रतिष्ठितम् ।  
	नास्थिरं भवति श्वासं बहिस्थं मनरञ्जितम् ॥ ३।७३ ॥  
	अथिरं सर्वयोगिनां प्रवाहं वहते सदा ।  
	प्रवाहं गमनञ्चैव गमनागमनं पुनः ॥ ३।७४ ॥  
	गमनागमनसंयुक्तो वेलाऽस्मिन् यथा स्थितम् ।  
	गमागम यथा वेला नास्ति रञ्जित कश्चित् (?) ॥ ३।७५ ॥  
	गगनोपमं स्थितं जगत् भावन्निश्चलतां व्रजेत् (?) ।  
	महोदधितटे स्थित्वा उदधि कथितं ततः ॥ ३।७६ ॥  
	निश्चलं परिपूर्णत्वं महोदधि स्मृतम्॥॥॥। ।  
	योगिनां चर्यसद्भावं कथितं तत्त्वं विशेषतः ॥ ३।७७ ॥  
	महोदधि समाख्यातं त्रिपञ्चकं कथयाम्यहम् ।  
	सत्त्वरजस्तमश्चैव एकत्वे तु यथा स्थितम् ॥ ३।७८ ॥  
	त्रिपथं तु विनिर्मुक्तं शास्त्रतो ज्ञानकारिका ।  
	त्रिपथं तु समाख्यातं नग्नन्तु कथयामि ते ॥ ३।७९ ॥  
	अविद्या॥॥॥॥॥।पत्यत्काल(?) (न)ग्नकं च साधकेश्वरम् ।  
	नग्नस्तु कथितान् देवान् मुक्तकेशन्ततः शृणु ॥ ३।८० ॥  
	केशस्तु पाशमित्युक्तं मुक्तिमार्गप्रबन्धकम् ।  
	धर्मस्तु नैकेन पाशश्चैव विशेषतः ॥ ३।८१ ॥  
	षड्भिर्मुक्तो यदा योगी मुक्तकेशः स उच्यते ।  
	मुक्तकेशः समाख्यात आनन्दं शृणु साम्प्रतम् ॥ ३।८१ ॥  
	योगपारगतो योगी महापारविवर्जितः ।  
	पानयोगामृतं दिव्यं योगिनां सम्प्रकीर्तितम् ॥ ३।८३ ॥  
	एभिर्युक्तो महायोगी मदिरामत्त उच्यते ।  
	मदिरानन्दमाख्यातं नैर्माल्यमालिनो (?) शृणु ॥ ३।८४ ॥  
	वर्णं चैवास्ति मालाग्रं संस्थितो शक्तिसूत्रके ।  
	माला चैव समाख्याता योगिनां चान्यकारणम् ॥   
	नैर्माल्यमालिनो योगी योगचर्यां करोति सः ॥ ३।८५ ॥  
	एकाकीमतिथिर्यस्तु भ्रमिते प्रवदेत् सदा ।  
	असंहायो भ्रमते धीरः स एकाकीनमुच्यते ॥ ३।८६ ॥  
	एकाकी तु समाख्याता शास्त्रं मिलकारिका (?) ।  
	एतच्चर्या समाख्याता विश च ज्ञानधारक (?) ॥ ३।८७ ॥  
  
  
इति ज्ञानकारिमहामछिन्द्रनाथपादावतारितेनोक्तं   
चर्याधिकारस्तु तृतीयः पटलः ॥  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          