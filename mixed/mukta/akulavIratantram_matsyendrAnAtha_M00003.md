---
Alternate name:
- matsyendra
- macchagnapāda
Author:
- matsyendrānātha
Catalog number: M00003
Description: The source of this e-text is Calcutta Sanskrit Series 3 - kaulajñānanirṇaya
  and some minor texts of the school of matsyendrānātha -  where it is bundled along
  with kaulajñānanirṇaya kulānandatantra, and jñānakārikā .  The printed volume also
  contains introductory material and summaries in english.
Editor:
- Bagchi, P. C.
Main title: akulavīratantram
Publication city:
- Calcutta
Publication country: India
Publication year:
- '1934'
Publisher:
- Metropolitan Printing and Pub. House
Secondary title:
- kaulajñānanirṇaya and some minor texts of the school of matsyendrānātha
Subjects:
- tantric / āgamic literature
- kaula
- kaula early pre   1100 AD
Uniform title: akulavīratantra
author_iast: matsyendrānātha
title: अकुलवीरतन्त्रम्
title_iast: akulavīratantram

---
  
  
  
  
[आ]  
	श्रीमच्छन्दपादकेभ्यो नमः ।  
  
	श्रीमीनसहजानन्दं स्वकीयाङ्गसमुद्भवम् ।  
	सर्वमाधारगम्भीरमचलं व्यापकं परम् ।  
	मायामलविनिर्मुक्तं मीननाथं नमाम्यहम् ॥  
  
	अथातः सम्प्रवक्ष्यामि अकुलवीरं महद्भूतम् ।  
	गुह्याद् गुह्यतरं गुह्यं सिद्धसद्भावसन्ततिः ॥ १ ॥  
	अनुग्रहाय लोकानां सिद्धनाथेन भाषितम् ।  
	गोपनीयं प्रयत्नेन यदीच्छन् शाश्वतं पदम् ॥ २ ॥  
	संसारार्णवमग्नानां भूतानां महदाश्रयम् ।  
	यथा नदीनदाः सर्वे सागरे समुपागताः ॥ ३ ॥  
	तथा अकुलवीरेषु सर्वधर्मा लयङ्गताः ।  
	सर्वाधारमशेषस्य जगतः सर्वदा प्रभुः ॥ ४ ॥  
	सहजानन्दं न विन्दन्ति सर्वधर्मसमासृताः ।  
	अजानन्तमलैर्ग्रस्ता महामायान्धच्छादिताः ॥ ५ ॥  
	शास्त्रजालेन सन्तुष्टा मोहितास्त्यजयन्तिताः (?) ।  
	न विन्दन्ति पदं शान्तं कौलानां निष्कलं गुरुम् ॥ ६ ॥  
	संवादयन्ति ये केचिन् न्यायवैशेषिकास्तथा ।  
	बौधास्तु अरिहन्ता ये सोमसिद्धन्तवादिनः ॥ ७ ॥  
  
(प्। ८५)  
  
	मीमांस पञ्चस्रोताश्च वामसिद्धान्तदक्षिणाः ।  
	इतिहासपुराणञ्च भूततत्वन्तु गारुडम् ॥ ८ ॥  
	एभिः शैवागमैः सर्वैः परोक्षञ्च क्रियान्वितैः ।  
	सविकल्पसिद्धिसञ्चारं तत् सर्वं पापबन्धवित् ॥ ९ ॥  
	विकल्पबहुलाः सर्वैर्मिथ्यावादा निरर्थकाः ।  
	न ते मुञ्चन्ति संसारे अकुलवीरविवर्जिताः ॥ १० ॥  
	सर्वज्ञं सर्वमासृत्य सर्वतो हितलक्षणम् ।  
	सर्वेषां सिद्धिस्तत्रस्था सर्वसिद्धिञ्च तत्र वै ॥ ११ ॥  
	यत्रासौ अकुलवीरो दृश्यते सर्वतोमुखम् ।  
	तं विदित्वा परं रूपं मनो निश्चलतां व्रजेत् ॥ १२ ॥  
	शब्दरूपरसस्पर्शगन्धञ्चैवात्र पञ्चमम् ।  
	सर्वभावाश्च तत्रैव प्रलीणाः प्रलयं गताः ॥ १३ ॥  
	भावाभावविनिर्मुक्त उदयास्तमनवर्जितः ।  
	स्वभावमतिमतं शान्तं मनो यस्य मनोमयम् ॥ १४ ॥  
	अकुलवीरमिति ख्यातं सर्वाधारपरापरम् ।  
	नाधारलक्षभेदन्तु न नादगोचरे पठेत् ॥ १५ ॥  
	हृदि स्थाने न वक्त्रे च घण्टिका तालरन्ध्रके ।  
	न इडा पिङ्गला शान्ता न चास्तीति गमागमे ॥ १६ ॥  
	न नाभिचक्रकण्ठे च न शिरे नैव मस्तके ।  
	तथा चक्षुरुन्मीलने च न नासाग्रनिरीक्षणे ॥ १७ ॥  
	न पूरककुम्भके तत्र रेचके (च) तथा पुनः ।  
	न बिन्दुभेदके ग्रन्थौ ललाटे न तु वह्निके ॥ १८ ॥  
  
(प्। ८६)  
  
	प्रवेशनिर्गमे नैव नावाहनविसर्जनम् ।  
	न करणैर्नासनं मुद्रैर्नामासे भिन्नतालुके (?) ॥ १९ ॥  
	न निरोधो न चोद्धारो नातीतां चालनं न हि ।  
	न प्रेर्यप्रेरकञ्चैव न स्थानन्नैव चाश्रयम् ॥ २० ॥  
	न चात्मनैव तद् ग्राह्यं ग्राह्यातीतपदं भवेत् ।  
	एतत् पक्षविनिर्मुक्तं हेतुदृष्टान्तवर्जितम् ।  
	सबाह्याभ्यन्तरन्तत्र एकोच्चारं चराचरम् ॥ २१ ॥  
	न दूरे न च वै निकटे न भरितो न च रिक्तक(ः) ।  
	न उन्नो न सोऽधिक एभिः पक्षैर्विवर्जितम् ॥ २२ ॥  
	यश्च विंशात्मको ह्येष पुद्गल नास्ति यत्र वै ।  
	यत्र लक्षं न विद्येत अकुलवीर स उच्यते ॥ २३ ॥  
	यस्यैवं संस्थितं कश्चित् समरस संस्थितः ।  
	स ब्रह्मा सो हरिश्चेशः स रुद्रो स च ईश्वरः ॥ २४ ॥  
	स शिवः परमदेवः स सोमार्काग्निकस्तथा ।  
	स च साङ्ख्यः पुराणाश्च अर्हन्तबुद्ध एव च ॥ २५ ॥  
	स्वयं देवी स्वयं देवः स्वयं शिष्यः स्वयं गुरुः ।  
	स्वयं ध्यानं स्वयं ध्याता स्वयं सर्वत्र देवता ॥ २६ ॥  
	यादृशेन तु भावेन पुरुषो भावयेत् सदा ।  
	तादृशं फलमा(व)प्नोति नात्र कार्यविचारणात् ॥ २७ ॥  
	अस्यैव हि नामानि पृथग्भूतानि योगिभिः ।  
	अनाम तस्य गीयन्ते भ्रान्तिज्ञानविमोहितैः ॥ २८ ॥  
	धर्माधर्मसमाक्लिष्टाविकल्पतमश्छादिताः ।  
	तेन मुञ्चन्ति संसारं नरकं योनिसङ्कुलम् ॥ २९ ॥  
  
(प्। ८७)  
  
	अकुलवीरं महद्भूतं यदा पश्यन्ति सर्वगम् ।  
	स बाह्याभ्यन्तरे नित्यं एकाकारं चराचरम् ॥ ३० ॥  
	निस्तरङ्गं निराभासं पदभेदविवर्जितम् ।  
	सर्वावयवनिर्मुक्तं निर्लयं निर्विकारजम् ॥ ३१ ॥  
	अदृष्टनिर्गुणं शान्तं तत्त्वातीतं निरञ्जनम् ।  
	सर्वज्ञं परिपूर्णञ्च स्वभावश्चैवमक्षयम् ॥ ३२ ॥  
	कार्यकारणनिर्मुक्तमचिन्त्यमनामयम् ।  
	मायातीतं निरालम्बं व्यापकं सर्वतोमुखम् ॥ ३३ ॥  
	समत्वं एकभूतञ्च ऊहापोहविवर्जितम् ।  
	अकुलवीरं महद्भूतम् अस्तिनास्तिविवर्जितम् ॥ ३४ ॥  
	न मनो न च वै बुद्धिर्न चिन्ताचेतनादिकम् ।  
	न कालः कलनाशक्तिर्न शिवो न च इन्द्रियः ॥ ३५ ॥  
	न भूते गृह्यते सो हि न सुखं दुःखमेव च ।  
	न रसो हि न सुखं दुःखमेव च (?) ॥ ३६ ॥  
	न रसो विरसश्चैव न कृतो न च जायते ।  
	न च्छाया न च तापस्तु न शीतो न च उष्णवान् ॥ ३७ ॥  
	न (दृश्यते मन्) स्तत्र उदयास्तमनवर्जितम् ।  
	न सीमा दृश्यते तत्र न च तीर्थ्यं न चैव हि (?) ॥ ३८ ॥  
	अद्वैतमचलं शान्तं सङ्गदोषविवर्जितम् ।  
	निराकुलं निर्विकल्पञ्च निबद्धञ्च मलक्षणम् ॥ ३९ ॥  
	अनाथं सर्वनाथञ्च उन्मना मदवर्जितम् ।  
	अनिगूढमसन्धिञ्च स्थावरं जङ्गमेव च ॥ ४० ॥  
  
(प्। ८८)  
  
	ज्वलज्ज्वलनभूम्या च आपोञ्चैव तथैव च ।  
	सर्वं समरसं पूर्णं अकुलवीरन्तु केवलम् ॥ ४१ ॥  
	यस्यैषा संस्थिता मुक्तिः स मुक्तो भवबन्धनात् ।  
	न तस्य मातापिता (वा)बान्धवं न च देवता ॥ ४२ ॥  
	न यज्ञं नोपवासञ्च न क्रिया वर्णभेदकम् ।  
	त्यक्त्वा विकल्पसङ्घातम् अकुलवीरलयं गताः ॥ ४३ ॥  
	न जपो नार्चनं स्नानं न होमं नैव साधनम् ।  
	अग्निप्रवेशनं नास्ति हेमन्तभृगु नोदनम् ॥ ४४ ॥  
	नियमोऽपि न तस्यास्ति नोपवासो विधीयते ।  
	पितृकार्यं न करोताति तीर्थयात्राव्रतानि च ॥ ४५ ॥  
	धर्माधर्मफलं नास्ति न स्नानं नोदकक्रिया ।  
	स्वयं त्यज सर्वकार्याणि लोकाचाराणि यानि च ॥ ४६ ॥  
	समयाचारविचारञ्च कृतका बन्धकानि तु ।  
	सङ्कल्पञ्च विकल्पञ्च ये चान्ये किल धर्मिणः ॥ ४७ ॥  
	भवे योगी निराचारो पशुचारविवर्जितः ।  
	सिद्धिश्च विविधाकारा पाताले च रसायनम् ॥ ४८ ॥  
	प्रत्यक्षञ्च या लब्धं न गृह्नीयात् कदाचन ।  
	सर्वञ्च पाशजालञ्च अधोमार्गप्रदायकः ॥ ४९ ॥  
	एतेषु मोचना नास्ति अकुलवीरविवर्जिताः ।  
	यथा मृताः (न) जानन्ति स्वादं कटुमधुरस्य तु ॥ ५० ॥  
	तथा अकुलवीरन्तु न जानन्ति स्वभावगम् ।  
	यथा मदिरा महान्तस्य कथितं नेवशकृते (?) ॥ ५१ ॥  
  
  
पगे ८९ तो ९६ मिस्सिन्ग्  
  
  
(प्। ९७)  
  
	रहस्यपरमानन्दमतिगुह्यं सुगोपितम् ।  
	लोकानां च हितार्थाय सिद्धनाथेन भाषितम् ॥ ३९ ॥  
	निर्विकल्पं पदं शान्तं यत्र लीनं परापरम् ।  
	मोक्षस्य तन्महास्थानं मन्त्ररूपविवर्जितम् ॥ ४० ॥  
	तत्रैव सृष्टिरूपेण पुनस्तत्र लयं गता ।  
	किन्तेन बहुनोक्तेन सर्वबन्धविवर्जितम् ॥ ४१ ॥  
	अकुलवीरं यदा लब्धं तदा किं कौलिकैः क्रमैः ।  
	लब्ध्वा तु मोक्षसद्भावम् अकुलवीरं मलापहम् ॥ ४२ ॥  
	कौलमार्गे द्वयो सन्ति कृतका सहजा तथा ।  
	कुण्डली कृतका ज्ञेया सहजा समरसे स्थिता ॥ ४३ ॥  
	प्रेर्यप्रेरकभावस्था कृतका साऽभिधीयते ।  
	ततः स पातयेद् भूमौ मुद्रामन्त्रैर्नियोजितैः ॥ ४४ ॥  
	आहुते पतने चान्ये कर्णजापेन धूपकैः ।  
	एतत् साध्यमिदं तत्त्वं (एतद्) ध्यानञ्च धारणा ॥ ४५ ॥  
	अनेकैः कर्मसङ्घातैः नानामार्गविभावनैः ।  
	विकल्पकललोल्लोला उद्भ्रान्ता भ्रान्तचेतसः ॥ ४६ ॥  
	हृदि शोकेन सन्तप्ता व्यासङ्गाच्च महाभयैः ।  
	हर्षविषादसम्पन्ना शोच्यमाना मुहुर्मुहुः ॥ ४७ ॥  
	तावद्भ्रमन्ति संसारे कल्पाकल्पैर्भवार्णवैः ।  
	दग्धबीजेषु सम्भूतिर्यथा नैव प्रजायते ॥ ४८ ॥  
	मूलछिन्ने यथा वृक्षे न प्ररोहं विद्यते ।  
	अकुलवीरगतं भिन्नं नानाभावानुबन्धनैः ॥ ४९ ॥  
  
(प्। ९८)  
  
	न बध्यते यथा विमले रसं विप्रलयं गतम् ।  
	तद्वद्कुलवीरे च सत्त्वे भ्राभ्राख्य यद्गतः (?) ॥ ५० ॥  
	तिमिरेण यथाच्छन्नमुदितार्कं न पश्यति ।  
	अज्ञानमनस्तद्वद् भ्रान्तिजालविमोहिता ॥ ५१ ॥  
	अकुले वीरे च सम्प्राप्ते सर्वमेतद्विनश्यति ।  
	दधिमध्ये यथा सर्पिः काष्ठे चाग्निः स्थितो यथा ॥ ५२ ॥  
	पुष्पे गन्धस्तिले तैलं वृक्षे छाया समाश्रिता ।  
	मद्यमध्ये यथानन्दं दीपे प्रभा समाश्रिता ॥ ५३ ॥  
	पद्ममध्ये च कुण्डल्या अङ्गप्रत्यङ्गमेव च ।  
	रक्तार्थाकुलवीरे (?) च तत्सर्वं विनियोजितम् ॥ ५४ ॥  
	भावाऽभावादिसंयुक्तैः प्रत्ययैर्दृष्टिगोचरैः ।  
	अकुलवीरं न जानन्ति कृतकैर्मोहितात्मनः ॥ ५५ ॥  
	पाशजालनिबद्धाश्च महामायाविमोहिताः ।  
	न जानन्ति पदं शान्तमचिन्त्यं नित्यसम्भवः ॥ ५६ ॥  
	सर्वव्यापिभावस्थं स्थानवर्णविवर्जितम् ।  
	सर्वभूतस्थितं ह्येकमध्येयं ध्येयवर्जितम् ॥ ५७ ॥  
	स च सर्वगतो भावः स्थिरे पूर्णे निरन्तरे ।  
	तत्र मनो विलीनन्तु अचलं भवतन्मयम् ॥ ५८ ॥  
	मनोवृद्धिस्तथा चिन्त्यं क्षिप्ता तन्मयतां गता ।  
	यथा तिष्ठति तत्त्वस्थः शिवनिष्कलमव्यये ॥ ५९ ॥  
	तदा तन्मयतां याति निर्मलं निश्चलं पदम् ।  
	अकुलवीरं महद्भुतमेकवीरं च सर्वगम् ॥ ६० ॥  
  
(प्। ९९)  
  
	दुर्लभं सुरसिद्धानां योगिनीनाञ्च गोचरम् ।  
	केचिद् वदन्तीदं धर्ममिदं शास्त्रमिदं तपः ॥ ६१ ॥  
	अयं लोकमिमं स्वर्गमिदं साध्यमिदं फलम् ।  
	इदं ज्ञानञ्च विज्ञानं शुद्धाशुद्धमिदं परम् ॥ ६२ ॥  
	ज्ञेयञ्च तत्त्वकूटञ्च यत्र ध्यानञ्च धारणा ।  
	तदासौ योगिनी ह्येकः नान्यस्तु हि द्वितीयकः ॥ ६३ ॥  
	(अ)नागतन्तु गतञ्चैव न गच्छेन्न च तिष्ठति ।  
	न भूतं न भविष्यञ्च स्थितिप्रलयवर्जितम् ॥ ६४ ॥  
	न चाहं प्रचितैर्दोषैः लिप्यते न कदाचन ।  
	नाहं कश्चिन्न मे कश्चिन्न बद्धो न च बाधकः ॥ ६५ ॥  
	न मुक्तो वै न च न मुक्तमे (?) मोक्षस्य च स्पृहा ।  
	गच्छंस्तिष्ठन् स्वपन् जाग्रद्भूञ्जानो मैथुनेऽपि वा ॥ ६६ ॥  
	भयदारिद्रशोकैश्च विविधैर्भक्षणैस्तथा ।  
	चिकित्सा नैव कुर्वीत इन्द्रियार्थैः कदाचन ॥ ६७ ॥  
	आचरेत् सर्ववर्णैस्तु न तु भक्ष्यं विचारयेत् ।  
	एवं स चरते योगी यथारण्ये हुताशनः ॥ ६८ ॥  
	पिण्डबधाञ्च नानास्ति अवस्था मूर्खवासनाम् (?) ।  
	सोमशून्यस्तथा वह्निप्राणायामविवर्जितम् ॥ ६९ ॥  
	अप्रमेयनिराभासं धारणाध्यानवर्जितम् ।  
	येन जन्मसहस्राणि भक्त्या सम्पूजितो गुरुः ॥ ७० ॥  
  
(प्। १००)  
  
	ते लभन्ति महाज्ञानं अकुलवीरन्तु मोक्षदम् ।  
	योगिनीराकिणीचक्रे यस्य भक्तिः सुनिश्चला ॥ ७१ ॥  
	अकुलवीरं महद्भूतं गम्भीरं गहनामयम् ।  
	पिण्डातीतं यदा ज्ञेयमपिण्डं पिण्डवर्जितम् ॥ ७२ ॥  
	पदव्यञ्जननिर्मुक्तं विमलं सततोदितम् ।  
	तल्लीने तन्मयात्मानं विन्दते श्वाश्वतं पदम् ॥ ७३ ॥  
	चिन्तातीतं भवेत् सो हि योगसंयोगवर्जितम् ।  
	निर्वाणं वासनाहीनं तृप्तात्मा च निरामयः ॥ ७४ ॥  
	तेन लब्धा न सन्देहोऽमला मलच्छेदनाः ।  
	तस्य प्रवर्तते क्षिप्रं तस्यैव सर्वसर्वगम् ॥ ७५ ॥  
	वेदसिद्धान्तशास्त्राणि नानाविधानि शिखानि च ।  
	तानि सर्वाणि मोहानि कायक्लेशैर्निरर्थकम् ॥ ७६ ॥  
	विद्याहङ्कारग्रस्तास्तु गर्विताः कुगतिं गताः ।  
	अनर्थेन च सन्तुष्टा बहुग्रन्थार्थचिन्तकाः ॥ ७७ ॥  
	अकुलवीरं न विन्दन्ति कृतकैर्मोहितात्मनः ।  
	गर्वितानां कुतो ज्ञानं ग्रन्थकोटिशतैरपि ॥ ७८ ॥  
	कर्पूरकुङ्कुमादीनां वस्त्रताम्बूलमेव च ।  
	खरवद्भवति तद्भारं सर्वं तस्य निरर्थकम् ॥  
	अकुलवीरञ्च देहस्थं यदा पश्यति सर्वगम् ॥ ७९ ॥  
	धर्माधर्मफलं नास्ति नोदकं तीर्थसेवना ।  
	न क्रिया सत्यशौचं वा कर्मकाण्डे न भावना ॥ ८० ॥  
  
(प्। १०१)  
  
	न तस्य कर्मकर्माणि लोकाचाराणि यानि च ।  
	चरिताः समयाचारा जनैर्भ्रान्तिविमोहितैः ॥ ८१ ॥  
	अकुलवीरं न जानन्ति किं विशिष्टं कुतः स्थितम् ।  
	कृतका बन्धना लोके कल्पिताश्च कुपण्डितैः ॥ ८२ ॥  
	सङ्कल्पविकल्पञ्च कलाकर्माणि यानि च ।  
	सिद्धयो विविधा लोके पातालं च रसायनम् ॥ ८३ ॥  
	प्रत्यक्षञ्च यदा लब्धं न विगृह्णीयात् कदाचन ।  
	सर्वे ते पाशबद्धश्च अधोमार्गप्रदायकाः ॥ ८४ ॥  
	न चैतैर्मुक्तिः संसारे अकुलं वीरवर्जिताः ।  
	यथा मदिरमानन्दं कथितं नैव जायते ॥ ८५ ॥  
	तद्वदकुलवीराख्यं स्वसंवेद्यनिरोपणम् ।  
	न जानन्ति नरा मूढाः सारात् सारतरं परम् ॥ ८६ ॥  
	तावद् भ्रान्तिविमुग्धात्मा यावत्तलं न विन्दति ।  
	चिन्तातीते यदा योगी स योगी योगचिन्तकः ॥ ८७ ॥  
	विरक्ता वासना यस्य तृप्तात्मा च निरामयः ।  
	तावद् भ्रमन्ति मोहात्मा नानाभावानुबन्धनैः ॥ ८८ ॥  
	यावत् सममेकत्वं परमानन्दं न विन्दति ।  
	मूर्खाणां च यथाशास्त्रं कुमारीसुरतिं यथा ॥ ८९ ॥  
	अकुलवीरं विन्दन्ति कथ्यमानैः कुमारिकाः ।  
	दिशवेशविनिर्मुक्तं स्थानवर्णविवर्जितम् ॥ ९० ॥  
  
(प्। १०२)  
  
	निराकुलं निर्विकल्पं निर्गुणञ्च सुनिर्मलम् ।  
	अनाथं सर्वनाथञ्च प्रमादोन्मादवर्जितम् ॥ ९१ ॥  
	घननिविडनि(ः)सन्धिस्थावरे जङ्गमेषु च ।  
	जले ज्वलने तथा पवने भूम्याकाशे तथैव च ॥ ९२ ॥  
	सर्वत्र समरसं भरितमकुलवीरन्तु केवलम् ।  
	तं ज्ञातं येन देहस्थं स मुक्तः सर्वबन्धनात् ॥ ९३ ॥  
	न तस्य क्रियाबन्धेन न वेद्यं न च वेदना ।  
	न यज्ञो नोपवासश्च न चर्या न क्रियोदयः ॥ ९४ ॥  
	न वर्णो वर्णभेदश्च अकुलवीरं यदागतम् ।  
	न जापो नार्चनाग्नीनां न होमो नैव साधनम् ॥ ९५ ॥  
	नाग्निप्रवेशनन्तस्य मन्त्रपूजाचरणोदकम् ।  
	नियमाश्च न तस्यास्ति क्षेत्रपीठे च सेवनैः ॥ ९६ ॥  
	न क्रिया नार्चनाकाद्यैर्न तीर्थानि व्रतानि च ।  
	निरालम्बपदं शान्तं तथातीतं निरञ्जनम् ॥ ९७ ॥  
	सर्वज्ञपरिपूर्णञ्च स्वभावेन विलक्ष्यते ।  
	कार्यकारणनिर्मुक्तमचिन्तितञ्च अनामयम् ॥ ९८ ॥  
	मायातीतं निरालम्बं व्यापकं सर्वतोमुखम् ।  
	स्वदेहे संस्थितं शान्तमकुलवीरं तदुच्यते ॥ ९९ ॥  
	समस्तमेकदाभूतं द्वैताभावविवर्जितम् ।  
	अकुलवीरं महद्भूतमस्तिनास्तिविवर्जितम् ॥ १०० ॥  
  
(प्। १०३)  
  
	मनोबुद्धिचित्तस्तचित्ता नैव स्वचेतना (?) ।  
	न कालकलना चैव न शक्तिश्च न चेन्द्रियः ॥ १०१ ॥  
	न भूते गृह्यते सो हि न दुःखं सुखमेव च ।  
	न रसोऽधिरसश्चैव कृतकं नैव कारकम् ॥ १०२ ॥  
	न च्छाया नातपो वह्निर्न च शीतोष्णवेदना ।  
	न दिनं रात्रिमित्युक्तमुदयास्तमनवर्जितम् ॥ १०३ ॥  
	न मनो दृश्यते तत्र नोर्द्धमध्यं च ज्ञायते ।  
	अक्षोभ्यमचलं शान्तमीदृशं तत्त्वनिर्णयम् ॥ १०४ ॥  
	यादृशेन तु भावेन पुरुषो भावयेत् सदा ।  
	तादृशं फलमाप्नोति नात्र कार्यविचारणात् ॥ १०५ ॥  
	एवञ्च कुलसद्भावमवाच्यं परमामृतम् ।  
	अगम्यं गम्यते कस्माद् भ्रान्तिज्ञानविमोहिताः ॥ १०६ ॥  
	न दूरे निकटे चैव प्रत्यक्षं न परोक्षता ।  
	न भरितो न रिक्तो वा निपुणो नापि चाधिकः ॥ १०७ ॥  
	एतत् पक्षविनिर्मुक्तो हेतुदृष्टान्तवर्जितः ।  
	कृतकैर्मोहिता मूढाः कर्मकाण्डरतास्तु ये ॥ १०८ ॥  
	न तेषां मुक्तिः संसारे नरके योनिसङ्कुले ।  
	अकुलवीरं महद्भूतं यदा पश्यति सर्वगम् ॥ १०९ ॥  
	सबाह्याभ्यन्तरैकत्वं सर्वत्रैव व्यवस्थित(म्) ।  
	निस्तरङ्गं निराभासं पदच्छेदविवर्जितम् ॥ ११० ॥  
	सर्वावयवनिर्मुक्तं निर्विकारञ्च निर्मलम् ।  
	अदृश्यं निर्गुणं नित्यं निर्णिरोधञ्च निश्चलम् ॥ १११ ॥  
  
(प्। १०४)  
  
	न ध्यानं धारणा नैव न स्थानं वर्णमेव च ।  
	न रेचकं पूरकञ्चैव नरोद्घातञ्च (?) कुम्भकम् ॥ ११२ ॥  
	न चान्तमादिमध्यस्थं न सतो वृद्धिरेव च ।  
	ग्राह्यग्राहकनिर्मुक्तग्रन्थातीतञ्च यद्भवेत् ॥ ११३ ॥  
	एतैः सर्वैर्विनिर्मुक्तं हेतुदृष्टान्तवर्जितम् ।  
	सबाह्याभ्यन्तरैकत्वं सर्वत्रैव व्यवस्थितम् ॥ ११४ ॥  
	समरसानन्दरूपेण एकाकारं चराचरे ।  
	ये च ज्ञातं स्वदेहस्थमकुलवीरं महद्भूतम् ॥ ११५ ॥  
	यस्या (?) वशं स्थितः कश्चित् समरसं रससंस्थितम् ।  
	स ब्रह्मा स हरिश्चैव स रुद्रञ्चै(वे)श्वरस्तथा ॥ ११६ ॥  
	स शिवः शाश्वतो देवः स च सोमार्कशङ्करः ।  
	स विशाख्यो मयूराक्षो अर्हन्तो बुधमेव च ॥ ११७ ॥  
	स्वयं देवि स्वयं देवः स्वयं शिष्यः स्वयं गुरुः ।  
	स्वयं ध्यानं स्वयं ध्याता स्वयं सर्वेश्वरो गुरुः ॥ ११८ ॥  
	सर्वज्ञः सर्वमासृत्य सर्वतो हितलक्षणः ।  
	सर्वयोगिनी तत्रस्था सर्वे सिद्धाश्च तत्र वै ॥ ११९ ॥  
	सर्वं सर्वार्थकं चैव सर्वज्ञानश्च तत्र वै ।  
	यथासौ महार्थञ्च अकुलवीरमिति स्मृतम् ॥ १२० ॥  
	शब्दः स्पर्शो रसो रूपं गन्धो वद्याणिपम च (?) ।  
	सर्वे भीराश्च (?) तत्रैव ये प्रलीनाः प्रलयं गताः ॥ १२१ ॥  
	नाधारे ध्येयलक्ष्ये च न नादगोचरे परे ।  
	न हृदि नाभिकण्ठे वा वक्त्रे घण्टिकरन्ध्रयोः ॥ १२२ ॥  
  
(प्। १०५)  
  
	न इडा पिङ्गला चैव सुष्मणा च गमागमैः ।  
	न नाभिचक्रे कण्ठे च न शिरे बिन्दुके तथा ॥ १२३ ॥  
	चक्षुकर्णोन्मीलनं नैवं नासिकाग्रनिरीक्षणे ।  
	न पूरके कुम्भके चैव रेचके च तथा पुनः ॥ १२४ ॥  
	न बिन्दुभेदग्रन्थौ च ललाटे न च चन्द्रमाः ।  
	प्रवेशे निर्गमे चैव शिखा ऊर्द्ध्वे न बिन्दुके ॥ १२५ ॥  
	न करैर्न सरैर्मुद्रैः नाकाशे वायुमण्डले ।  
	न चापे चन्द्रसूर्ये च भावाभावे समागमे ॥ १२६ ॥  
	अनौपम्यं निरालम्बं पक्षापक्षविवर्जितम् ।  
	अज्ञानमलग्रस्तात्मा महामायाविमोहिताः ॥ १२७ ॥  
	शास्त्रार्थेन विमुढात्मा मोहिता विदुषो जनाः ।  
	न विदन्ति पदं शान्तं कैवल्यं निष्क्रियं गुरुम् ॥ १२८ ॥  
	सङ्ख्यादयश्च ये केचित् न्यायवैशेषिकास्तथा ।  
	बौद्धारहन्ताश्च ये केचित् सोमसिद्धान्तदक्षिणाः ॥ १२९ ॥  
	मीमांसा पञ्चरात्रञ्च वामदक्षिणकौलिकाः ।  
	इतिहासपुराणानि भूततत्त्वञ्च गारुडम् ॥ १३० ॥  
	एते चैव समाः सर्वे केचित् वा(ऽपि) क्रियान्विताः ।  
	विकल्पसिद्धिदाः सर्वे तद्विदुर्न च पण्डिताः ॥ १३१ ॥  
	विकल्पबहुलाः सर्वे मिथ्यावादनिरर्थकाः ।  
	न ते मुच्यन्ति संसारे अकुलवीरविवर्जिताः ॥ १३२ ॥  
	यानि कानि च स्थानानि गिरिर्नगरसागरम् ।  
	सर्वत्र संस्थितं नित्यं स्थावरे जङ्गमेषु च ॥ १३३ ॥  
  
(प्। १०६)  
  
	पञ्चभूतात्मकं सर्वे यत् किञ्चित् सचराचरम् ।  
	शिवाद्यदेवपर्यन्तं सर्वं तत्रैव संस्थितम् ॥ १३४ ॥  
	ईदृशं योगिनं दृष्ट्वा उपसर्पन्ति ये नराः ।  
	गन्धैः पुष्पैश्च धूपैश्च खानपानादिभक्षणैः ॥ १३५ ॥  
	तर्पयन्ति च ये भक्तास्त्रिविधैश्चैवान्तरात्मना ।  
	तेऽपि बन्धैः प्रमुच्यन्ति मुक्तिमार्गी न (?) काङ्क्षिणः ॥ १३६ ॥  
	ब्रह्मेन्द्रविष्णुरुद्रञ्च अरहन्ता बुद्धमेव च ।  
	विषाख्यो मयूराक्ष (?) ये च ऋषयस्तपोधनाः ॥ १३७ ॥  
	देवादिभ्यो नरेन्द्राश्च ये चान्ये मोक्षकाङ्क्षिणः ।  
	ते (सर्वे) मोक्षमिच्छन्ति अकुलवीरन्तु मोक्षदम् ॥ १३८ ॥  
	अथान्यं सम्प्रवक्ष्यामि भिन्नावस्थां स्वभावगः ।  
	पूर्वं यदुक्ता सर्वे अन्वयमार्गे त्वकौलिके (?) ॥ १३९ ॥  
	परमामृतसन्तृप्ताः सहजानन्दं च केवलम् ॥ १४० ॥  
	न जरास्तेषां न मृत्युश्च न शोको दुःखमेव च ।  
	सर्वव्याधिहरश्चैव न पुनर्भवसम्भवः ॥ १४१ ॥  
	अकुलवीरं स्थितं दिव्यं सिद्धनाथप्रसादतः ।  
	सर्वतः सर्वदा शुद्धः सर्वतः सर्वदा प्रभुः ॥ १४२ ॥  
  
इति मच्छेन्द्रपादावतारिते कामरूपिस्थाने योगिनी प्रसादाल्लब्ध(म्) अकुलवीरं समाप्तम् ॥  
  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          