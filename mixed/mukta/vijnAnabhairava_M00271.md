---
Catalog number: M00271
Manuscript:
- BHU C4245
Publication country: India
Subjects:
- tantric / āgamic literature
Uniform title: vijñānabhairava
title: विज्ञानभैरव
title_iast: vijñānabhairava

---
  
  
  
  
विज्ञानभैरवभट्टारकोयं लिख्यते ।  
  
  
ॐ नमः परम भैरवाय ॥  
  
श्रुतं देव मया सर्वं रुद्रयामलसम्भवम् ।  
त्रिकभेदमशेषेण सारात्सारविभागशः ॥ १ ॥  
  
अद्यापि न निवृत्तं मे संशयः परमेश्वर ।  
किं नवात्मक भावेन भैरवे भैरवाकृतौ ॥ २ ॥  
  
प्। ७३अ) त्रिशिरो भेदभिन्नात्मा किं वा शक्ति त्रयात्मकम् ।  
नादबिन्दु मयं वापि किं चन्द्रावनिरोधकम् ॥ ३ ॥  
  
चक्रारूढमनस्कं वा किं वा शक्ति स्वरूपकम् ।  
परापरायाः सकलमपरायाश्च वा पुनः ॥ ४ ॥  
  
पराया यादि तद्वत् स्यात् पुरत्वं तद्विरुद्ध्यते ।  
न हि वर्णविभेदेन देहभेदेन वा भवेत् ॥ ५ ॥  
  
परत्वं निष्कलत्वेन सकलत्वेन तद्भवेत् ।  
प्रसादं कुरु मे नाथ निश्शेषं च्छिन्दिसंशयम् ॥ ६ ॥  
  
साधु साधु त्वया पृष्टं तन्त्रसारमिदं प्रिये ।  
गूहनीयतमं भद्रे तथापि कथयामिते ॥ ७ ॥  
  
यत्किञ्चित् सकलं रूपं भैरवस्य प्रकीर्तितम् ।  
तदसारतया देवि विज्ञेयं चक्रजालवत् ॥ ८ ॥  
  
मायास्वप्नोपमं चैव गन्धर्वनगरभ्रमम् ।  
ध्यानार्थं भ्रान्तबुद्धीनां क्रियाडम्बरवर्तिनाम् ॥ ९ ॥  
  
केवलं वर्णितं पुंसां विकल्पनिहतात्मनाम् ।  
तत्त्वतो न नवात्मासौ शब्दराशिर्न भैरवः ॥ १० ॥  
  
न चापि त्रिशिरा देवो न च शक्तित्रयात्मकः ।  
न चक्रक्रमसं भिन्नं न च शक्तिस्वरूपकः ॥ ११ ॥  
  
अप्रबुद्धमतीनां हि एताबालविभीषिकाः ।  
मातृमोदकवत्सर्वं प्रवृत्यर्थमुदाहृतम् ॥ १२ ॥  
  
दिक्कालकलना मुक्ता देशोद्देशां विशेषिणी ।  
व्यपदेष्ट्रसुशक्त्यासानशक्त्यापरमार्थतः ॥ १३ ॥  
  
अन्तः स्वानु भवानन्दा विकल्पोन्मुक्तगोचरा ।  
प्। ७४अ) यावस्थभरिताकार्या भैरवी भैरवात्मनः ॥ १४ ॥  
  
तद्वपुस्तत्त्वतो ज्ञेयं विमलं विश्वपूरणम् ।  
एवं विधे परे तत्त्वे कः पूज्यर्कश्च तृप्यति ॥ १५ ॥  
  
एवं विधा भैरवस्य यावस्था परिगीयते ।  
सा परापररूपेण परादेवी प्रकीर्तिता ॥ १६ ॥  
  
शक्ति शक्ति मतो यस्मादभेदः सर्वदा स्थितः ।  
अतस्तद्धर्मधर्मित्वात् पराशक्तिः परात्मनः ॥ १७ ॥  
  
न वह्नेर्दाहिकाशक्तिर्व्यतिरिक्ता विभाव्यते ।  
केवलं ज्ञानसत्तायां प्रारम्भेयं प्रवेशने ॥ १८ ॥  
  
शक्त्योवस्थां प्रविष्टस्य निर्विभावेन भावना ।  
तदासौ शिवरूपीस्याच्चैवीमुखमिहोच्यते ॥ १९ ॥  
  
यथा लोके न दीपस्य किरणैर्भासकरस्य वा ।  
प्। ७४ब्) ज्ञायते दिग्विभागादि तद्वद्भक्त्या शिवः प्रिये ॥ २० ॥  
  
देव देव त्रिशूलाङ्क कपालकृतभूषण ।  
दिग्देशकालशून्या च व्यपदेशीववर्जिता ॥ २१ ॥  
  
या शक्तिर्भरताकारा भैरवः सोपलभ्यते ।  
कैरुपायैर्मुखं तस्य परादेवी कथं भवेत् ॥ २२ ॥  
  
यथा सम्यगहं वेद्मि तथा मे ब्रूहि भैरव ॥  
  
ऊर्ध्वप्राणो ह्यधोजीवो विसर्गात्मासरोच्चयेत् ।  
उत्पत्ति द्वितयं स्थाने भरणाद्भवित स्थितिः ॥ २४ ॥  
  
सरतोन्तर्बहिर्वापि विद्याद्युग्मनिवर्तनात् ।  
भैरव्या भैरवस्येर्त्थं भैरवि व्यज्यते वपुः ॥ २५ ॥  
  
न व्रजेन्न विशेच्छक्तिर्मरुद्रूपाविकासते ।  
प्। ७५अ) निर्विकल्पतयामध्ये तथा भैरवरूपधृत् ॥ २६ ॥  
  
कुम्भितारे चितावापि पूरिता वा यथाभवेत् ।  
तदन्ते शान्तनामासौ शक्ताचान्तः प्रकाशते ॥ २७ ॥  
  
आमूलात्किरणाभासं सूक्ष्मासूक्ष्मतरात्मिकम् ।  
चिन्तयोन्ते द्विषट्कान्ते शाम्यन्ते भैरवादयः ॥ २८ ॥  
  
उद्गच्छन्ती तडिद्रूपां प्रतिचक्रं क्रमात् क्रमम् ।  
ऊर्ध्वं मुष्टित्रयं यावत् तावदन्ते महोदयः ॥ २९ ॥  
  
भ्रमद्वादशकं सम्यग् द्वादशाक्षरभेदितम् ।  
स्थूलसूक्ष्मपरिस्थित्या मुक्त्वा मुक्त्वा ततः शिवः ॥ ३० ॥  
  
तया पूर्यास्तु मूर्द्धान्तं भक्ष्याभृक्षे पसेत्तना ।  
निर्विकल्पं मनः कृत्वा सर्वोर्द्ध्वे सर्वगोद्गमः ॥ ३१ ॥  
  
शिखिपक्षैश्चित्तरूपैर्मण्डलैः शून्यपञ्चकम् ।  
प्। ७५ब्) ध्यायतोनुत्तरः शून्ये प्रविशो हृदये भवेत् ॥ ३२ ॥  
  
ईदृशेन क्रमेणैव यत्र यत्रापि चिन्तयेत् ।  
शून्ये वक्त्रे परे पात्रे स्वयं लीना वरप्रदा ॥ ३३ ॥  
  
कपालान्तर्मनोन्यस्य तिष्ठेन्मीलित लोचनः ।  
क्रमेण मनसो दार्ढ्याल्लक्षते लक्षमुत्तमम् ॥ ३४ ॥  
  
मध्यनाडी मध्यसंस्था विससूत्रावसू त्रया ।  
ध्यातात्तयो महादेव्या तया देवः प्रकाशते ॥ ३५ ॥  
  
कररुद्ध दृगस्तेन भ्रूभेदाद्द्वाररोदनात् ।  
दृष्टे बिन्दौ क्रमालीने तन्मध्ये परमास्थितिः ॥ ३६ ॥  
  
धामान्तः क्षोभसम्भूता सूक्ष्माग्नि तिलका कृतिः ।  
बिन्दुं शिखान्ते हृदये लयान्ते ध्यायते लयः ॥ ३७ ॥  
  
प्। ७६अ) अनाहते पात्रकर्णे भग्नशब्दपरिश्रुते ।  
शब्दब्रह्मणि निष्णातः परं ब्रह्माधि गच्छति ॥ ३८ ॥  
  
प्रणवादि समुच्चारात् प्लुतान्ते शून्यभावनात् ।  
शून्यया परया शक्त्या शून्यता चेति भैरवि ॥ ३९ ॥  
  
यस्य यस्यापि वर्णस्य पूर्वान्तावनु भावयेत् ।  
शून्यया शून्य भूतोसौ शून्याकारः पुमान्भवेत् ॥ ४० ॥  
  
तन्त्र्यादि वाद्यशब्देषु दीर्घेषु क्रमसंस्थितः ।  
अनन्यचेताः प्रत्यन्ते परंव्योमवपुर्भवेत् ॥ ४१ ॥  
  
पिण्डमात्रस्य सर्वस्य सूक्ष्ममन्त्रक्रमेण तु ।  
अर्धेन्दुबिन्दुनादान्तः शून्योच्चाराद्भवच्छिवः ॥ ४२ ॥  
  
निजदेहे सर्वदिक्कं युगपद्भावयेद्द्वयम् ।  
निर्विकल्पमनास्तस्य वियत्सर्वं प्रवर्तते ॥ ४३ ॥  
  
प्। ७६ब्) पृष्ठशून्यं मूलशून्यं युगपद्भावये च यः ।  
युगपन्निर्विकल्पत्वान्निर्विकल्पोनयस्ततः ॥ ४४ ॥  
  
तनूद्देशे शून्यतया क्षणमात्रं विभावयेत् ।  
निर्विकल्पं निर्विकल्पे निर्विकल्पा स्वरूपभाक् ॥ ४५ ॥  
  
सर्वदेहगतं द्रव्यं नि * द्व्याप्तं मृगेक्षणे ।  
विभवेयद्यतस्तस्य भावना सा स्थिरी भवेत् ॥ ४६ ॥  
  
न किञ्चिदन्तरं तस्य ध्यायन्नध्येय भाग्भवेत् ।  
हृद्याकाशविलीनाक्षः पद्मसम्पुटमध्यगः ॥ ४७ ॥  
  
अनन्य चेताः सुभगे परं सौभाग्यमाप्नुयात् ।  
सर्वतः स्वशरीरस्य द्वादशान्तं मना नयेत् ॥ ४८ ॥  
  
दृढबुद्धिर्दृढीभूतं तत्त्वलक्षं प्रवर्तते ।  
प्। ७७अ) यथा यथा यत्र यत्र द्वादशान्ते मनः क्षिपेत् ॥ ४९ ॥  
  
प्रतिक्षणं क्षीणवृत्तेर्वै लक्षण्यं दिनैर्भवेत् ।  
कालाग्निना कालपुरादुर्थि तेन स्वकं पुरम् ॥ ५० ॥  
  
प्लुष्टं विचिन्तयेदन्ते शान्ताभासस्तदा भवेत् ।  
एवमेव जगत्सर्वं दग्धं ध्यात्वा विकल्पितः ॥ ५१ ॥  
  
अनन्यचेतसः पुंसः पुम्भावः परमो भवेत् ।  
स्वदेहे जगतो वापि सूक्ष्मसूक्ष्मतराणि च ॥ ५२ ॥  
  
तत्त्वानि यानि निरयं ध्यात्वान्तर्व्यथते परा ।  
पीनां च दुर्लभां चैव ध्यात्वा द्वादशगोचरे ॥ ५३ ॥  
  
प्रविश्य हृदये ध्यायन्युक्तः स्वातन्त्र्य माप्नुयात् ।  
भुवनत्वादि रूपेण चिन्तयेत्तपसोखिलम् ॥ ५४ ॥  
  
सूक्ष्मस्थूलपरित्यागं यावद्दत्ते मनोलयः ।  
अस्य सर्वस्य विश्वस्य पर्यन्तेषु समन्ततः ॥ ५५ ॥  
  
प्। ७७ब्) अध्वप्रक्रियया तत्त्वं देवं ध्यात्वा महोदयः ।  
विश्वमेतन्महादेवि शून्यभूतं विचिन्तयेत् ॥ ५६ ॥  
  
तत्रैव शमनोलीनं ततस्तल्लयभाजनम् ।  
निर्वृक्षगिरिभित्त्यादि देशे दृष्टिं विनिक्षिपेत् ॥ ५७ ॥  
  
विलीने मानसे भावे वृत्तिक्षीणा प्रजायते ।  
उभयोर्भावयोर्ज्ञाने ध्यात्वा मध्यं समाश्रयेत् ॥ ५८ ॥  
  
युगपश्च द्वयं त्यक्त्वा मध्ये तत्त्वं प्रकाशते ।  
भावे त्यक्ते निरुद्धा चेन्नैव भावान्तरं व्रजेत् ॥ ५९ ॥  
  
तदातन्मध्यभावेन विकसत्यति भावना ।  
सर्वदेहे तन्मयं हि जगद्वा परिभावयेत् ॥ ६० ॥  
  
युगपन्निर्विकल्पेन मनसा परमोद्भवः ।  
वायु द्वयस्य सङ्घट्टादन्तर्वा बहिरन्ततः ॥ ६१ ॥  
  
प्। ७८अ) योगी स तत्त्वविज्ञानं समुत्गमनभाजनम् ।  
सर्वं जगत् स्वदेहं वा स्वानन्दभरितं स्मरेत् ॥ ६२ ॥  
  
युगपत् स्वादृतेनैव परानन्दमयो भवेत् ।  
कुहरेण प्रयोगेन सद्य एव मृगे क्षणे ॥ ६३ ॥  
  
समुदेन महानन्दे येन तत्त्वं प्रकाशते ।  
सर्वस्रोतो निबन्धेन प्राणशक्त्याध्वशासनैः ॥ ६४ ॥  
  
पिप्पीलस्पर्श वेलायां प्रथमे परमं सुखम् ।  
वह्नेर्विषय मध्ये तु चित्तं सुख मयङ्क्षिपेत् ॥ ६५ ॥  
  
केवलं वायुपूर्णं वा स्मरानन्देन युज्यते ।  
शक्तिसङ्गमसङ्क्षुब्धं शक्त्या वेशावसानिकम् ॥ ६६ ॥  
  
यत् सुखं ब्रह्मतत्त्वस्य तत्सुखं स्वैक्यमुच्यते ।  
लेहनामक्तनाकोटो स्त्रीमुखस्य भरात् स्मृतेः ॥ ६७ ॥  
  
प्। ७८ब्) शक्त्या भावेपि देवेशि भवेदानन्दसम्प्लवः ।  
आनन्दे महते प्राप्ते दृष्टे वा बान्धवे चिरात् ॥ ६८ ॥  
  
आनन्दमुत्गतं ध्यात्वा तल्लयस्तन्मना भवेत् ।  
दग्धमानरसोल्लाअस रसानन्दविजृम्भनात् ॥ ६९ ॥  
  
तावतोद्भरितावस्थां महानन्दस्ततो भवेत् ।  
गीतादि विषया स्वादात्समसौख्यैकतन्मनः ॥ ७० ॥  
  
योसिनस्तन्मयत्वेन मनोरूढेस्तदात्मना ।  
यत्र यत्र मनस्सृष्टिर्मनस्तत्रैव धारयेत् ॥ ७१ ॥  
  
तत्र तत्र परानन्दः स्वरूपः सम्प्रकाशते ।  
अनागतायां निद्रायां प्रनष्टे बाह्यगोचरे ॥ ७२ ॥  
  
सावस्था मनसा गम्या परादेवी प्रकाशते ।  
तेजसा सूर्य दीपादेराकाशेशवली कृते ॥ ७३ ॥  
  
७९अ) दृष्टिं निवेश्य तत्रैव स्वात्मरूपं प्रकाशते ।  
करङ्किण्ये क्रोधनया भैरव्या लेलिहानया ॥ ७४ ॥  
  
खेचर्या दृष्टिकाले च पराव्याप्तिः प्रकाशते ।  
मृद्वासनेस्फिजैकेन हस्तपादौ निराश्रयम् ॥ ७५ ॥  
  
विधायतत्प्रसङ्गेन परापूर्णामतिर्भवेत् ।  
उपविश्यासनेसम्यग्बाहूर्कृत्वावकुञ्चितौ ॥ ७६ ॥  
  
कक्षव्योम्नि मनः कुर्वञ्च समानं च चिन्तयेत् ।  
स्थूलरूपस्य भावस्य सव्यां दृष्टिं निपातयेत् ॥ ७७ ॥  
  
अचिरेण निराधारं मनः कृत्वा शिवं व्रजेत् ।  
आसने शयने स्थित्वा निराधारं विभावयेत् ॥ ७८ ॥  
  
स्वदेहं मनसि क्षीणे क्षीणात्क्षीणाशया भवेत् ।  
चलासने स्थितस्याथशनैर्वा देहचालनात् ॥ ७९ ॥  
  
प्। ७९ब्) प्रशान्ते मानुसे भावे देविदिव्यौघ माप्नुयात् ।  
लीनं मूर्ध्नि वियत्सर्वं भैरवत्वेन भावयेत् ॥ ८० ॥  
  
तत्सर्वं भैरवाकारं तेजस्तत्वं समाविशेत् ।  
किञ्चिज्ज्ञात्वे द्वेतदायि बाह्यलोकस्तमः पुनः ॥ ८१ ॥  
  
विद्वावि भैरवं रूपं ज्ञात्वानन्त प्रकाशवत् ।  
एवमेवं दुर्निमाया कृष्णपक्षागमे चिरम् ॥ ८२ ॥  
  
तैमिरं भावयेद्रूपं भावयेद्भैरवो भवेत् ।  
यस्य यस्येन्द्रियस्यापि व्याघाताश्च निरोधतः ॥ ८३ ॥  
  
प्रविष्टस्या द्वये शून्ये तद्दैवात्मा प्रकाशयेत् ।  
अब्धिन्दु स विसर्गं च अकारं जपतो महान् ॥ ८४ ॥  
  
उदेति देवि सहसाज्ञानौघः परमेश्वरः ।  
स विसर्गस्य वर्णस्य विसर्गान्तं चिति कुरु ॥ ८५ ॥  
  
प्। ८०अ) निराधारेण चित्तेन स्पृशेद्ब्रह्मसनातनम् ।  
व्योमाकारं स्वमात्मानं ध्याने दिग्भिरनावृतम् ॥ ८६ ॥  
  
निराशय चितिः शक्तिः स्वरूपे दर्शयेत् तदा ।  
किञ्चिदङ्गं विभाव्यादौ तीक्ष्णसूच्यादिना ततः ॥ ८७ ॥  
  
तत्रैव चेतना युक्ता भैरवेणामलागतिः ।  
चित्ताद्यन्तः कृतन्नास्ति समन्तर्भावयेदिति ॥ ८८ ॥  
  
विकल्पनामभावेन विकल्पैरुज्झितो भवेत् ।  
मया विमोहनी नाम कलायाः कलनं स्थितम् ॥ ८९ ॥   
  
जगतीइच्छां समुत्पन्नामवलोक्यशमं नयेत् ॥ ९० ॥  
  
यत एव समुद्भूता ततस्ततैव लीयते ।  
यदाममेच्छानोत्पन्ना ज्ञानं वाकस्तदास्मि वै ॥ ९१ ॥  
  
प्। ८०ब्) तत्त्वतोहं तदा भूतस्तल्लीनस्तन्मनो भवेत् ।  
इच्छायामथवा ज्ञाने जाते चित्तं निवेशयेत् ॥ ९२ ॥  
  
आत्मबुद्ध्यानान्यचेता ततस्तत्त्वात्मदर्शनम् ।  
निराधारं भवेज्ज्ञानं निर्निमित्तं भ्रमात्मकम् ॥ ९३ ॥  
  
तत्त्वतर्कस्य चिन्नैत देवं व्यापी शिवः प्रिये ।  
चिद्धर्मा सर्वदेहेषु विशेषो नास्ति कुत्रचित् ॥ ९४ ॥  
  
अतश्च तन्मयं सर्वं भावयेद्भवजीज्जनः ।  
कामक्रोधलोभमोहमदमात्सर्यगोचरः ॥ ९५ ॥  
  
बुद्धिं निस्तिमिभां? कृत्वा तत्तत्त्वमवशिष्यते ।  
इन्द्रजालमयविश्वं न्यस्तं वा चित्त्रकर्मवत् ॥ ९६ ॥  
  
भ्रमद्वा ध्यायतः सर्वं पश्यतश्च सुखोद्गमः ।  
न चित्तं निक्षिपेद्दुःखेन सुखे वा परिक्षिपेत् ॥ ९७ ॥  
  
प्। ८१अ) भैरवि ज्यायतां मध्ये किं तत्त्वमवशिष्यते ।  
विहाय निजदेहस्थं सर्वं नास्मीति भावयेत् ॥ ९८ ॥  
  
दृढेन मनसा दृष्ट्या नान्वेक्षिण्या सुखी भवेत् ।  
घटादौ यच्च विज्ञानमिच्छाद्यं वाममान्तरे ॥ ९९ ॥  
  
नैव सर्वगतं जातं भावयन्निति सर्वगः ।  
ग्राह्यग्राहकसंवित्तिः सामान्या सर्वदेहिनाम् ॥ १०० ॥  
  
योगिनां तु विशेषोस्ति सम्बन्धे सावधानता ॥  
  
स्वस्मादन्यशरीरेपि संवित्ति मनुभावयेत् ।  
अपीक्षां स्वशरीरस्य त्यक्त्वा वासी सुखी भवेत् ॥  
  
निराधारं मनः कृत्वा विकल्पं न विकल्पयेत् ।   
तदात्म परमात्मत्वे भैरवो मृगलोचने ॥ १०३ ॥  
  
सर्वज्ञः सर्वकर्ता च व्यापकः परमेश्वरः ।  
प्। ८१ब्) स एवाहं चैव धर्मा इति दार्ढ्या भवेच्छिवः ॥ ४ ॥  
  
जलस्यैवोर्मयो वह्नेर्ज्वालाभङ्गः प्रभाभरः ।  
ममैव भैरवस्येता विश्वभङ्ग्यविभेदिताः ॥ ५ ॥  
  
भ्रान्त्वा भ्रान्त्वा शरीरेण त्वरितं तु विपातनात् ।  
क्षोभशक्तिविरामेण परासञ्जायते दशा ॥ ६ ॥  
  
आधारे त्वथवा शक्त्या ध्यानाच्चित्ततलेन वा ।  
जातशक्तिसमावेश क्षोभन्ते भैरवं वपुः ॥ ७ ॥  
  
सम्प्रदायमिदं भद्रे शृणु सम्यग् वरानने ।  
कैवल्यं जायते सद्यो नेत्रयोः स्तब्धमात्रयोः ॥ ८ ॥  
  
दशाधिके महागर्ते स्थित्वोपरि निरीक्षणात् ।  
अविकल्पमते सम्यक् सद्यच्चित्तनयस्फुटम् ॥ ९ ॥  
  
यत्र यत्र मनो याति बाह्ये बाह्यान्तरेपि वा ।  
प्। ८२अ) तत्र तत्र शिवावस्था व्यापकत्वात्कयास्यति ॥ १० ॥  
  
यत्र यत्राक्षमार्गेण चैतन्यं व्यज्यते विभोः ।  
तस्य तन्मात्रधर्मित्वाच्चिल्लयाद्भरितात्मता ॥ ११ ॥  
  
क्षुताद्यन्ते भयेशोके गह्वरे वारणद्रुते ।  
कुर्धहले क्षुधाद्यन्ते ब्रह्मसत्ता मयी पशा ॥ १२ ॥  
  
वस्तुषु स्म?र्यमाणेषु दृष्टे देशेमनस्त्यजेत् ।  
स्वशरीरं निराधारं ततः प्रसरति प्रभुः ॥ १३ ॥  
  
क्वचिद्वस्तु न बिन्दस्य शनैर्दृष्टिं निवर्तयेत् ।  
तज्ज्ञानं * *? सहितं देहि शून्यालयो भवेत् ॥ १४ ॥  
  
भक्त्यद्रेकाद्विरक्तस्य यादृशी ज्ञायते रतिः ।  
सा शक्तिः शाङ्करी नित्यं भावयेर्थं ततः शिवः ॥ १५ ॥  
  
वस्त्वन्तरे वेद्यमाने शनैर्वस्तुषु शून्यता ।  
प्। ८२ब्) तामेवमनु सा ध्यात्वा विदितोपि प्रशाम्यति ॥ १६ ॥  
  
किञ्चिज्ज्ञैर्यः स्मृता शुद्धिस्सशुद्धिश्शम्भुदर्शने ।  
न शुचिर्ह्यशुचिस्तस्मान्निर्विकल्पः सुखी भवेत् ॥ १७ ॥  
  
सर्वत्र भैरवो भावः सामान्ये ष्वेवगोचरे ।  
न च तद्व्यतिरेकेन परोस्तीत्यद्वया गतिः ॥ १८ ॥  
  
समः शत्त्रौ च मित्रे च समोमानावमानयोः ।  
ब्रह्मणः परिपूर्णत्वादिति ज्ञात्वा सुखी भवेत् ॥ १९ ॥  
  
न द्वेष भावयोः * * *? न रागं भावयेत् क्वचित् ।  
रागद्वेषविनिर्मुक्तो मध्ये ब्रह्मप्रसर्पति ॥ २० ॥  
  
यदि वेद्यं यदा ग्राह्यं यच्छून्यं यदवावगम् ।  
तत्सर्वं भैरवं भाव्यं तदन्ते रोधसम्भवम् ॥ २१ ॥  
  
नित्ये निराशये शून्ये व्यापके कलनोज्झिते ।  
बाह्याकाशे मनः कृत्वा निराकाशं समाविशेत् ॥ २२ ॥  
  
प्। ८३अ) यत्र यत्र मनोयाति तत्तत्ते नैव लक्षणम् ।  
परित्यज्य नवः स्थित्या निस्तरङ्गस्ततो भवेत् ॥ २३ ॥  
  
क्रियात्सर्वं रवयति सर्व देव्यापकोखिले ।  
इति भैरवशब्दस्य सन्ततोश्चारणा च्छिवः ॥ २४ ॥  
  
अहं स समयेत्यादि प्रतिपत्ति प्रसङ्गतः ।  
निराधारे मनोजाति तद्ध्याना प्रेरणाच्छमी ॥ २५ ॥  
  
नित्यो विभुर्निराधारो व्यापकश्चाखिलाधिपः ।  
शब्दाः प्रतिक्षणं ध्यायन्प्रकृतार्थानुरूपतः ॥ २६ ॥  
  
अतत्त्वमिन्द्रजालाभमिदं सर्वमवस्थितम् ।  
किं तत्वमिन्द्रजालस्य इति दार्ढ्याअच्छयं व्रजेत् ॥ २७ ॥  
  
आत्मनो निर्विकारस्य क्व ज्ञानं क्व च वा क्रिया ।  
ज्ञानायता बहिर्भावादतः शून्यमिदं जगत् ॥ २८ ॥  
  
प्। ८३ब्) न मे बन्धन मोक्षोमेती तस्यैव विभीषिकाः ।  
प्रतिबिम्बमिदं बुद्धेर्जलेष्विवविवस्वतः ॥ २९ ॥  
  
इन्द्रियद्वारकं सर्वं सुखदुःखादि सङ्गमम् ।  
इतीन्द्रियाणि सन्त्यज्य स्वस्थः स्वात्मनि वर्तते ॥ ३० ॥  
  
ज्ञानं प्रकाशकं सर्वं सर्वमात्माप्रकाशकः ।  
एवमेव स्वभावत्वाज्ज्ञानज्ञेयो विभाव्यते ॥ ३१ ॥  
  
मानसं चेतना शक्तिरात्मा चेति चतुष्टयम् ।  
यदा प्रियो परिक्षीणं तदातद्भैरवं वपुः ॥ ३२ ॥  
  
निस्तरङ्गा पदेशानां शतमुक्तासमासतः ।  
द्वादशाभ्यधिकं देवि यज्ज्ञात्वा ज्ञानविज्जनः ॥ ३३ ॥  
  
अत्र चैव तपे युक्ते जायते भैरवः स्वयम् ।   
प्। ८४अ) वाचाकरोति कर्माणि शापानुग्रहकारकः ॥ ३४ ॥  
  
अजरामरतामेति सोणिमादि गुणान्वितः ।  
योगिनीनां प्रियो देवि सर्वमेलापकाधिपः ॥ ३५ ॥  
  
जीवन्नपि विमुक्तोसौ कुर्वन्नपि च चेष्टितम् ॥ ३६ ॥  
  
इदं यदि वपुर्देव परायाश्च महेश्वर ।  
एवमुक्त्वाव्यवस्थायां जपते को जपश्चकः ॥ ३७ ॥  
  
एषात्र प्रक्रिया वक्ष्ये स्थूलेष्येव मृगेक्षणे ।  
भूयोभूयः परे भावे भावना भाव्यते यथा ॥ ३८ ॥  
  
ध्याने या निश्चला बुद्धिर्निराकारा निराश्रया ।  
न तु ध्यानं शरीरादि मुखहस्तादि कल्पना ॥ ३९ ॥  
  
प्रजानामन्न पुष्पाद्यैर्या मतिः क्रियते दृढा ।  
निर्विकल्पे परे व्योम्नि सा पूजा ह्यदराल्लयः ॥ ४० ॥  
  
प्। ८४ब्) महाशून्या लये वह्नौ भूताक्षविषयादिकम् ।  
हूयते मनसा सार्धं स होमश्चेतना स्रुचा ॥ ४१ ॥  
  
यागेत्र परमेशानि तुष्टिरानन्द लक्षणा ।  
क्षपणात् सर्वपापानां त्राणात्सर्वस्य पार्वति ॥ ४२ ॥  
  
रुद्रशक्ति समावेशस्तत्क्षेत्रं भावना परा ।  
अन्यथा तस्य तन्द्रस्य का पूजा कश्च तृप्यति ॥ ४३ ॥  
  
यैरेव पूज्यते द्रव्यैस्तर्पते वा परापरः ।  
यश्चैव पूजकः सर्वं स एवैकः प्रपूजनम् ॥ ४४ ॥  
  
व्रजेत् प्राणो विशेज्जीव इच्छाया कुटिला कृतिः ।  
दीर्घात्मा सा महादेवी परक्षेत्त्रं परापरा ॥ ४५ ॥  
  
अस्यानु चरतस्तिष्ठेन्महानन्दमयेध्वरे ।  
तथादेवा समाविष्टः परं भैरवमाप्नुयात् ॥ ४६ ॥  
  
प्। ८५अ) षट्कतानि दिवारात्रौ सहस्राण्येक विंशतिः ।  
जपो देव्याः समुद्दिष्टः प्राणस्यान्ते सुदुर्लभः ॥ ४७ ॥  
  
इत्ये तत्कथितं देवि परमामृतमुत्तमम् ।  
एतच्च नैव कस्यापि प्रकाश्यं न कदाचन ॥ ४८ ॥  
  
परिशिष्येखिले क्रूरे अभक्ते गुरुपादयोः ।  
निर्विकल्पमतीनां तु वीराणामुन्नतात्मनाम् ॥ ४९ ॥  
  
भक्तानां गुरुवर्गस्य दातव्यं निर्विशङ्कया ।  
ग्रामोराज्यं परोदेशः पुत्रदारकुटुम्भकम् ॥ ५० ॥  
  
सर्वमेतत्परित्यज्य ग्राह्यमेतन्दृगेक्षणे ।  
प्राणा अपि प्रदातव्या न देयं परमा मृतम् ॥ ५१ ॥  
  
देव देव महादेव परितृप्तास्मि शङ्कर ।  
रुद्रयामल मन्त्रस्य सरसद्यावधारितम् ॥ ५२ ।  
  
प्। ८५ब्) सर्वशक्ति प्रभेदानां हृदयं ज्ञातमद्य च ।  
इत्युक्त्वा नन्दिता देवी कण्ठे लग्ना शिवस्य तु ॥ ५३ ॥  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          