---
Author:
- aghoraśivācārya
Catalog number: M00227
Manuscript:
- IFP/EFEO transcript T0985
Publication country: India
Subjects:
- tantric / āgamic literature
Uniform title: sarvajñānottaravṛttiḥ
author_iast: aghoraśivācārya
title: सर्वज्ञानोत्तरवृत्तिः
title_iast: sarvajñānottaravṛttiḥ

---
  
  
  
  
  
श्रीः   
योगप्रकरणम् सर्वज्ञानोत्तरवृत्तिः  
  
अतः परं प्रवक्ष्यामि योगं   
योगस्यारब्दकार्याक्षिप्तमलादिक्षपणोपायत्वात्पदार्थसम्बन्धः   
पतिपदार्थतया पाटलिकः सम्बन्धः । * द्विहेतुत्वात् शुचिशब्देन   
सूचितः प्रकरणसम्बन्धो योगकाण्डतया सूत्रसम्बन्धः   
समुच्चयपदेनैव वाक्यात्मकोऽपि योगि योगात्मकान् गुणानि *   
भिर्वाक्यैः । अतश्चर्याकाण्डादनन्तरं योगं सङ्क्षेपतः   
प्रकर्षाद्वक्ष्यामि । कस्यायं योगसंस्कार अत-आह-  
  
	एकाकिनस्तु शान्तस्य यतचित्तस्य विरागिणः निस्पृहस्य ।   
उक्ताहारविहारस्य उक्तचेष्टस्य कर्मसु । उक्तस्वप्नोवबोधस्य तत्त्वतः   
शृणु षण्मुख । पुरुषस्यैवायं संस्कारको न * * तं   
जलानामिवचित्तस्येत्यर्थः । शिवयोगस्य सर्वज्ञत्वादि प्रकाशकात् ।   
कीदृशस्य एकाकिनः सर्वसङ्गपरित्यागादपरिग्रहस्य   
सन्न्यासाश्रमः शान्तस्य हिंसादिरहितस्य   
यमनियमयुक्तस्येत्यर्थः । चित्तसंयमो हि यमो   
नियमश्चेन्द्रियसंयमः । यदाह पतञ्जलिः   
  
अहिसां सत्यमस्तेयं ब्रह्मचर्यापरिग्रहः यमाः ।  
शौचसन्तोषस्वाध्यायेश्वर प्रणिधानानि नियमा इति ॥  
  
अत एव यतचित्तस्य प्राणायामप्रत्याहाराभ्यां वशीकृत * * *   
पलक्षितसर्वज्ञः यस्य शक्तिपादवशात् विरागिणः  
  
प्। २) संसारवैराग्ययुक्तस्य निस्पृहस्य वैहिका भोगविमुखस्य   
युक्ताहारविहारस्य यदु * मन्मृगेन्द्रेमिलं जीर्णाशनस्वस्थेत्यादि ।   
किं च । सर्वकर्मसु युक्तचेष्टस्य उचितकरण इति यावत् ।   
उक्तस्वप्नावबोधश्चोक्तकालानति * मयस्य? तस्य तं योग ध्येय   
ध्यातृ सम्बन्धात्मकस्त्वतः शृणु । न तु पतञ्जलादेरिव   
समाधिरूपं तस्य योगाङ्गत्वेन श्रुते यदुक्तं श्रीमन्मतङ्गे   
  
प्राणायामस्तथा ध्यानं प्रत्याहारोऽय धारणम् ।  
नर्कश्चैव समाधिश्च षडङ्गो योग उच्यते इति ॥  
  
	अत एव युजिन् योग एव इत्यस्माद्धातोर्योगशब्दोन तु युज   
समाधाविति । एतदेव सूचयन् ज्ञानिन एव योगाधिकार इत्याह योध्यो   
यच्चत ध्यानं तद्वै ध्यानप्रयोजनम् । सर्वाण्येतानि यो सयोगं   
योक्तुमर्हति । च शब्दा ध्येयं चेत्यर्थः । यदाह   
  
आत्मा ध्याता मनो ध्यानं ध्येयः सूक्ष्मो महेश्वरः ।   
यत्परं परमैश्वर्यमेतध्यान प्रयोज * ननं मनः ।   
यथावध्येय वस्तुस्वरूपालोचनं चिन्तेत्यर्थः । ततो ध्यानमुच्येते ।   
यच्छ्रूयते तद्रूपचिन्तनं ध्यानमिति ननु मनश्चित्तमिति व्या * यं   
तस्य योगाङ्गत्वेनाप्रसिद्धेः । उपलक्षणं चैतत् अन्यान्यपि   
यागाङ्गान्यं गिनं च योगं ज्ञात्वा योगाभ्यासः कार्यः ।  
  
प्। ३) किं च ।   
  
मानामानौ समौ कृत्वा सुखदुःखे समे तथा ।  
हर्षं भयं विषादं च सन्त्यज्य योगमभ्यसेत् ॥  
  
यदाहुः   
  
न हृष्यत्युपकारेण नापकारेण कुप्यति ।  
यः समः सर्वभूतेषु जीवन्मु * * * म इष्यत इति ॥  
  
अथ योगस्थानम्-  
  
शून्यागारे मठे रम्ये देवतायतने शुभे ।  
नदीतीरे विविक्ते वा गृहे घोरवनेऽपि वा ॥  
  
प्रच्छन्ने च विविक्ते च निः * तनवर्जिते ।  
योगदोषविनिर्मुक्ते निर्विकल्पे निरातपे ॥  
  
योगदोषा पिपीलिकादयः । निर्विकल्प इति परकीयत्वादि विकल्परहिते ॥  
  
योगाभ्यासोपक्रमः ।  
  
स्नात्वा शुचिरूपस्पृश्य प्रणम्य शिरसा शिवम् ।  
योगाचार्यं नमस्कृत्य योगं युञ्जीत मानवः ॥  
  
योगासनान्याह   
  
पद्मस्वस्तिकं वापि उपस्थायाञ्जलिं तथा ।  
पीठार्थमर्धचन्द्रं वा सर्वतोभद्रमेव च ॥  
  
आसनं रुचितं बध्वा पद्माद्यासनलक्षणम् ।  
संहितान्तरो देवध  * ॥  
  
अथकरणमाह   
  
प्। ४) ऊर्ध्वकायः समशिराः ।  
सर्वसङ्गान्परित्यज्य आत्मसंस्थमनोगुहः ।  
कुर्यादित्यध्याहारः? ।  
  
ततश्च सर्वसङ्गान्परित्यज्य आत्मसंस्थं मनः कुर्यादिति   
विषयेभ्यः समस्तेन्द्रियाधिष्ठातुर्मनसः प्रत्याहरणं कुर्यादिति   
यावत् । अनेन प्रत्याहाराख्यं योगाङ्गं सङ्क्षेपात् ज्ञेयम् । किं च   
तदानीं न दन्तैः संस्पर्शेद्दन्तान् सृक्वण्यौ च न जिह्वया,   
किञ्चित्कुञ्चितनेत्रस्तु शिवं सम्यक् नदोच्चरेत् । प्रत्याहारकाले   
विबीजात्मकमूल * * मनसा स्मरेदित्यर्थः । अथतदुच्चारप्रयोजनम् ।   
सोद्गासयति तत्वानि तन्मात्राद्यानि देहिनाम् । अयमभिप्रायः ।   
छान्दसो ।  
  
	विसर्जनीयलोपात् * ति शिवमन्त्रो श्वक्ष्यमाणवत् ।   
सगर्भप्राणायामपूर्वं शिवाधिष्ठिततत्वाद्यनेनोच्चार्यमाणः ।   
समाधिलाभक्रमेण तत्त्वानि तावत्प्रकाशयति । मन *    
त्रानुसन्धानेन शिवाधिष्ठिताभिमतत्वयोजना ॥ तत्तत्साक्षात्कारो   
भवतीति यावत् तन्मात्रा माद्यानि यानि पृथिव्यादीनि भूतानि तन्मा   
वाद्या एषामिन्द्रियादीनां तानि सर्वाणितत्त्वानि   
श्रीमन्मतङ्गाद्युक्तवत्प्रकाशयतीति वेदितव्यम् । तानि च तत्त्वानि ।   
तस्यैव च शास्त्रस्यानुसं(धाना)त् बन्धकत्वान्निवर्तत इत्याह-  
  
पुनर्विनाशकश्चैव असंयुक्तः षडाननः । तेषामिति शेषः ।  
प्। ५) तदानीं चाङ्गानामपि तदुद्भूतत्वात् पृथगुच्चारणयोगीत्याह   
। न पृथक् हृदयं तस्य शिरो न शिखा गुह । चर्मास्त्र नेत्रसहितं   
तस्मादेव प्रवर्तते । अथ प्राणायामस्यापि सगर्भतां प्रय * नु   
कुम्भक प्राणायामपूर्वकं ध्यानं कार्यमित्याह ।  
  
प्राणापानौ समौ कृत्वा सुषुम्नान्तरचारिणौ ।   
तयोर्वृत्तिं निरुध्यात्मा शिवं ध्यायेद्वि * गः ॥  
  
प्राणायामस्य सगर्भतोक्तां श्रीमन्मृगेन्द्रेऽपि ।  
सोऽपि ध्यानजपोपेतः सगर्भौ न्यस्तदुज्झित इति ॥  
  
अथ ध्यानस्यैव प्रकर्षावस्थात्मकं समा * * * ह   
  
अविनाभावसंयुक्तो ज्योतीरूपं सुनिर्मलम् ।   
सुसूक्ष्मव्यापकं नित्यं निर्विकल्पं सदा बुधः ॥  
  
निर्विकल्पमिति ध्येयाकारस्फुटीभावेन ध्यात्रादि * * गेरहितमित्यर्थः   
। यदाह पतञ्जलिः । प्रत्ययै तानता ध्यानं तदेव   
स्वरूपशून्यमेव समाधिरिति । इत्थं सगर्भनिगर्भभेदेन   
प्राणायामानां द्वैविध्ये * न्यथा त्रैविध्यमाह ।   
उत्तमामध्यमामन्दाः सगर्भास्त्रिविधाः स्मृताः । सगर्भा   
इत्युपलक्षणम् । अगर्भाणामप्युत्तमादि भेदं चानन्तरमेव   
वक्ष्यति । * * रान्तरेणापि त्रैविध्यमाह ।  
  
प्राणायामांश्च तान् कुर्यात् पूरककुम्भकरेचकान् । सगर्भाणां   
प्राणायामादीनां समाधिलाभक्रमेण तत्त्वजयस्योक्त * * *    
  
प्। ६) अगर्भाणां फलमाह   
  
प्राणायामैर्बहिर्दोषान् धारणाभिस्तु किल्विषम् ।  
प्रत्याहारेण संसृज्य ध्यानेनानश्वरान्गुणान् ॥  
  
यावच्छरीरभावि * * णि मादीन् गुणानित्यर्थः । अनश्वरः अशून्यः   
शरीरः स्थैर्यमपि जायत इति सिद्धम् । अथ पूरकादिलक्षणमाह   
  
उदरं पूरयित्वा तु वायुना या * * प्सितम् ।  
प्राणायामो भवेदेव पूरको देहपूरकः   
विधाय सर्वद्वाराणि निश्वासोच्छ्वासवर्जितः ।  
सम्पूर्णकुम्भवत्तिष्ठेत्प्राणायामः स कुम्भकः ।  
तदो * रेचयेद्वायुं मृदुनिश्वाससंयुतम् ।  
रेचकस्त्वेषविख्यातः प्राणसंशयकारकः ।  
  
पूरकरेचकौवामदक्षिणनाडीभ्यां कार्यावित्युक्तं   
प्राणसंशयकारक इत्युत्क्रान्तिदशायां ग्रन्थिछेदपूर्वं   
रेचकस्य प्राणवियोगहेतुत्वादुच्यते ।   
  
तेषामेव कालभेदादुत्तमादि भेदमाह ।   
प्रसार्यं चाग्रहस्तं तु जानु कृत्वा प्रदक्षिणम् ॥  
  
छोटिकां तु ततो दद्यान्मात्रैषा त्वभिधीयते ।  
मात्राद्वादशविज्ञेयः प्रमाणं तालसञ्ज्ञकम् ।  
तालद्वादशकं ज्ञेयं प्राणायामस्तु कस्यसः ।  
मध्यमस्तु चतुर्विंशत् ज्येष्ठो द्विगुणो भवेत् ॥  
तेषां चानुष्ठानविधिः ।  
  
प्। ७) एकैकान्वर्धयेन्मात्रां प्रत्यहं योगवित्तमः ।  
सत्वरेण विलम्बेन क्रमेणैव विवर्धयेत् ॥  
  
इदानीं हृदयादिस्थानेषु ध्येयस्वरूपविषये निबद्धस्य मनसो   
धारणादिकालमाह ।  
  
प्राणायामोत्तमो यत्तद्विगुणा धारणामता ।  
धारणाद्विगुणो योगो योगोऽपि द्विगुणी कृतः ।  
योगसिद्धिरिति ज्ञेया शिवेन परमात्मना ॥  
  
अत्र योगशब्देन ध्येयस्वरूपचिन्तनमपि ।  
ध्यात्रा सह ध्येयस्थ सम्बन्ध इति कृत्वाध्यानमुच्यते ।   
योगसिद्धिशब्देन तु समाधि । धारणाध्यानसमाधीनां   
योगाङ्गानां क्रमेण प्राप्ते श्रवणात् ।  
  
	ननु श्रीमन्मृगेन्द्रे धारणादीनां कालाधिक्यं श्रूयते   
उक्तं हि तत्र   
  
अयमर्कगुणः कालः कृतचित्तव्यवस्थितिः ।   
प्राप्नोति धारणाशब्दो धारणा सिद्धिदानतः ॥  
  
धारणा द्वादश ध्यान दिव्यालोकप्रवृत्तितः ।  
समाधिमणिमादीनां द्वादशैतानि कारणमिति ॥  
  
सत्यं क्रियाभेदस्य तन्त्रभेदहेतुत्वादविरोधः अङ्गी तु योगो   
ध्येयवस्तुसाक्षात्कारात्मको विशेषसम्बन्ध इत्याह । तदानु पश्यते   
सूक्ष्मं गन्धतन्मात्रमात्मनि ।  
  
रसं तेजश्च स्पर्शं च ऽसब्दतन्मात्रमेव च ।  
पश्यते क्रमयोगेन वर्णभावैः पृथग्विधैः ॥  
  
प्। ८) अहङ्कारं मनोबुद्धिगुणमव्यक्तपूरुषम् ।  
अभिव्यक्तानि जानीयात् स्वधर्मगुणलक्षणम् ॥  
  
विद्यां कलां ततः कालमायां विद्यां ततः परम् ।  
दृष्ट्वानुक्रमशः सर्वान् पुनरस्त्रेण भेदयेत् ॥  
  
विद्येश्वरं ततस्तत्वं ततस्सादाशिवं परम् ।  
हित्वार्कं तु क्षुरिकास्त्रेण ततः सूक्ष्मं शिवं विशेत् ॥  
  
	अत्र च भूतानां स्थूलानामस्य प्रत्यक्षेणापि विज्ञातुं   
शक्यत्वात् केवलयोगसाक्षात्कार्याणि तन्मात्रादीन्युच्यन्ते   
परमार्थतः पृथिव्यादिस्वरूपमपि सूक्ष्मयोगेन   
साक्षात्कर्तव्यमित्युक्तं श्रीमन्मतङ्गादौ ।  
  
	ततश्च पृथिव्यादीनि शिवान्तानि तत्त्वान्येवं साक्षात्कृत्य   
प्रागुक्तवन्मूलयुक्तेन क्षूरिकास्त्रेण भेदयेज्जयेत् ।   
बन्धकत्वान्निवर्तयेदित्यर्थः । उक्तं हि प्राक् सोद्गासयति तत्त्वानि   
तन्मात्राद्यानि देहिनाम् पुनर्विनाशकश्चैव अस्त्रयुक्तः षडाननेति ।   
एवमेतानि सालम्बनेन योगेन निष्कले शिवे स्वात्मानं युज्यादित्यर्थः ।   
अत्र च तत्वजयोपयोगित्वेन शास्त्रान्तरोक्तं तर्काख्यमपि   
योगाङ्गमर्थसिद्धिमेव यच्छ्रूयते-ऊहोऽन्तरङ्गो योगस्येति । अथ   
योगफलं दर्शयति ।   
  
अमृतात्मा शिवः साक्षात् तस्मिन्विष्ठस्तु योगवित् ।   
सर्वज्ञः सर्वगः सूक्ष्मः सर्वेशः सर्वकृद्भवेत् ।   
  
ननु । यद्येवं योगेनैव मुक्तिसिद्धेर्दीक्षाया अप्यानर्थक्यप्रसङ्गः ।  
  
प्।९) तन्न एवं विधस्य शिवयोगस्य दीक्षाया   
विनानुष्ठानासिद्धेरारब्धकार्यकर्मक्षिप्तमलादिनिवर्तन एव   
चरितार्थत्वादनधिकारिणां शिवशास्त्रं विना   
समस्ततत्त्वविषयज्ञानाद्यभावाच्च । अत एव मात्रप्रसङ्गात् ज्ञेयं   
वस्तुदर्शयति ।  
  
सर्वेष्वेव शास्त्रेषु ज्ञेयं वस्तुचतुष्टयम् ।  
पशुः पाशः पतिश्चैव शिवश्चेति यथाक्रमम् ।  
  
पतिरधिकारावस्थं शिव एवातश्च पतिपदार्थः सैव सोपाधिका   
निरूपाधिकाभ्यां भेदद्वयमुपचारादुच्यत इति वक्ष्यामः ।   
ततश्च ज्ञानस्यापि दीक्षाद्यङ्गत्वान्मोक्षहेतुत्वं परम्परया   
सिद्धमित्याह ।  
  
ज्ञात्वा तु तत्त्वसद्भावं तत्रसारं तु दुर्लभम् ।  
सर्वथावर्तमानोऽपि गृह्णाति न पुनस्तनुम् ॥  
  
  
इति लक्षद्वयाध्यापक श्रीमदघोरशिवाचार्यविरचितायां   
शीमत्सर्वज्ञानोत्तरवृत्तौ योगप्रकरणम् ॥  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          