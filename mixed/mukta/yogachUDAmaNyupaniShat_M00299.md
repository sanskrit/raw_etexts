---
Alternate name:
- śrī upaniṣad brahmayogin
Catalog number: M00299
Commentator:
- brahmayogin
Editor:
- śāstrī mahādeva
Main title: yoga upaniṣads with the commentary of śrī upaniṣad brahmayogin
Publication city:
- Madras
Publication country: India
Publication year:
- '1920'
Publisher:
- Adyar library and research centre
Secondary title:
- yogacūḍāmaṇi upaniṣat
Subjects:
- tantric / āgamic literature
- yoga
- upaniṣad
- yogopaniṣad
- yogopaniṣad
Uniform title: yogacūḍāmaṇyupaniṣat
title: योगचूडामण्युपनिषत्
title_iast: yogacūḍāmaṇyupaniṣat

---
  
  
  
  
योगचूडामण्युपनिषत्  
  
आप्यायन्तु- इति शान्तिः  
  
योगाङ्गषट्कम्  
  
योगचूडामणिं वक्ष्ये योगिनां हितकाम्यया ।  
कैवल्यसिद्धिदं गूढं सेवितं योगवित्तमैः ॥ १ ॥  
  
आसनं प्राणसंरोधः प्रत्याहारश्च धारणा ।  
ध्यानं समाधिरेतानि योगाङ्गानि भवन्ति षट् ॥ २ ॥  
  
एकं सिद्धासनं प्रोक्तं द्वितीयं कमलासनम् ।  
  
विवरणम्  
  
मूलाधारादिषट्चक्रसहस्रारोपरिस्थितम् ।  
योगज्ञानमुख्यफलं रामचन्द्रपदं भजे ॥  
  
	इह खलु सामवेदप्रविभक्तेयं योगचूडामण्युपनिषत्   
षडङ्गयोगोपायप्रदर्शनपूर्वक   
निष्प्रतियोगिकब्रह्ममात्रपर्यवसन्ना विजयते । अस्याः स्वल्पग्रन्थतो   
विवरणमारभ्यते । स्वाज्ञलोकमुद्दिश्य श्रुतिरेवमाह- योगेति ।   
योगचूडामणिं योगश्रेष्ठमित्यर्थः । कथमस्य चूडामणित्वम् ?  
cūḍāmaṇitvaṃ yujyate ityarthaḥ || 1 ||  
  
p. 238) yamaniyamasādhanasaṃpannānāṃ ṣaḍaṅgayogaḥ ucyate-   
āsanamiti || 2 || ādāvāsanamuddiśati- ekamiti | proktaṃ-   
siddhapadmāsanalakṣaṇasya triśikhibrāhmaṇopaniṣadi prakāśitatvāt ||  
  
yogasiddhaye āvaśyakaṃ dehatattvajñānam  
  
ṣaṭcakraṃ ṣoḍaśādhāraṃ trilakṣyaṃ vyomapañcakam || 3 ||  
  
svadehe yo na jānāti tasya siddhiḥ kathaṃ bhavet |  
  
	dehatattvajñānaṃ vinā dehe siddhiḥ kathaṃ syādityākṣipati-   
ṣaṭcakramiti | mūlādhārādiṣaṭcakram | mūlādhāratrikoṇamārabhya   
ṣoḍaśāntāvadhi ṣoḍaśādhāraṃ vidyate | tadrājayogasāre prasiddham |   
bāhyamadhyāntarbhedena trilakṣyam | ākāśādiparamākāśāntaṃ   
vyomapañcakam || 3 || śiṣṭaṃ spaṣṭam ||  
  
mūlādhārādicakrāṇi  
  
caturdalaṃ syādādhāraṃ svādhiṣṭhānaṃ ca ṣaḍdalam || 4 ||  
  
nābhau daśadalaṃ padmaṃ hṛdayaṃ dvādaśārakam |  
ṣoḍaśāraṃ viśuddhākhyaṃ bhrūmadhye dvidalaṃ tathā || 5 ||  
  
sahasradalasaṃkhyātaṃ brahmarandhre mahāpathi |  
  
	yat tvayā pṛṣṭaṃ tat   
mūlādhārādisahasrārānteṣvantarbhavatītyāha- caturdalamiti || 4-5 ||  
  
yonisthāne paramajyotirdarśanam  
  
ādhāraṃ prathamaṃ cakraṃ svādhiṣṭhānaṃ dvitīyakam || 6 ||  
  
yonisthānaṃ dvayormadhye kāmarūpaṃ nigadyate |  
kāmākhyaṃ tu gudasthāne paṅkajaṃ tu caturdalam || 7 ||  
  
p. 239) tanmadhye procyate yoniḥ kāmākhyā siddhavanditā |  
tasya madhye mahāliṅgaṃ paścimābhimukhaṃ sthitam || 8 ||  
  
nābhau tu maṇivadbimbaṃ yo jānāti sa yogavit |  
taptacāmīkarābhāsaṃ taḍillekheva visphurat || 9 ||  
  
trikoṇaṃ tatpuraṃ vahneradhomeḍhrāt pratiṣṭhitam |  
samādhau paramaṃ jyotiranantaṃ viśvatomukham || 10 ||  
  
tasmin dṛṣṭe mahāyoge yātāyāto na vidyate |  
  
	prathamadvitīyacakratayā nāmoddiśya krameṇa vivṛṇoti-   
ādhāramiti || 6 || yonisthānaṃ kimityatra- yonisthānamiti | dvayoḥ   
mūlādhārasvādhiṣṭhānayoḥ | yogasiddheḥ tatpīḍanapūrvakatvāt tadeva   
viśadayati- kāmākhyamiti | yogasiddhikāmākhyam || 7 || yoniḥ   
kuṇḍalinīśaktiḥ | asyā jagatprasūtihetutvāt yonitvamupapadyate | ata eva   
kāmākhyā | tasya suṣumnāmadhyavilasitakuṇḍalinībhogasya madhye   
vāyavyaṃ paścimābhimukhaṃ mahāliṅgaṃ kevalakumbhake   
yogipratyakṣatayā sthitaṃ bhavati || 8 || evaṃjñānavadabhyāsaphalamāha-  
तप्तेति ॥ ९ ॥ यस्य एवं योगकाले पावकी ज्वाला दृश्यते तस्य   
पुनरिडादिमार्गेण यातायातो न विद्यते इत्याह- समाधाविति ॥ १० ॥  
  
स्वाधिष्ठानादिचक्रलक्षणम्  
  
स्वशब्देन भवेत् प्राणः स्वाधिष्ठानं तदाश्रयम् ॥ ११ ॥  
  
स्वाधिष्ठानाश्रयादस्मान्मेढ्रमेवाभिधीयते ।  
तन्तुना मणिवत् प्रोतो योऽत्र कन्दः सुषुम्नया ॥ १२ ॥  
  
प्। ३४०) तन्नाभिमण्डले चक्रं प्रोच्यते मणिपूरकम् ।  
द्वादशारे महाचक्रे पुण्यपापविवर्जिते ॥ १३ ॥  
  
तावज्जीवो भ्रमत्येवं यावत्तत्त्वं न विन्दति ।  
  
	स्वाअधिष्ठानलक्षणमाह- स्वेति ॥ ११ ॥ मेढ्रस्य   
प्राणनाडित्वात् स्वाधिष्ठानाश्रयत्वं युज्यते । मणिपूरकलक्षणं   
किमित्यत्र तन्तुनेति ॥ १२ ॥ स्वाज्ञानावधि जीवो हृदासनः सन्   
संसारमण्डले परिभ्रमतीत्याह- द्वादशार इति ।   
पुण्यपापविवर्जिते- तत्र प्रत्यग्दृष्टेः पुण्यपापसम्बन्धाभावात्   
॥ १३ ॥  
  
नाडिमहाचक्रम्  
  
ऊर्ध्वं मेढ्रादधोनाभेः कन्दयोनिः खगाण्डवत् ॥ १४ ॥  
  
तत्र नाड्यः समुत्पन्नाः सहस्राणि द्विसप्ततिः ।  
तेषु नाडीसहस्रेषु द्विसप्ततिरुदाहृता ॥ १५ ॥  
  
प्रधानाः प्राणवाहिन्यो भूयस्तासु दश स्मृताः ।  
इडा च पिङ्गला चैव सुषुम्ना च तृतीयगा ॥ १६ ॥  
  
गान्धारी हस्तिजिह्वा च पूषा चैव यशस्विनी ।  
अलम्बुसा कुहूश्चैव शङ्खिनी दशमी स्मृता ॥ १७ ॥  
  
एतन्नाडीमहाचक्रं ज्ञातव्यं योगिभिः सदा ।  
  
	नाडीकन्दं तद्गतनाडीभेदं चाह- ऊर्ध्वमिति ॥ १४-१५ ॥   
दशनाडीनां स्थानानि निर्दिशति- इडेति ॥ १६-१७ ॥  
  
प्। ३४१) 			नाडीस्थानानि  
  
इडा वामे स्थिता भागे दक्षिणे पिङ्गला स्थिता ॥ १८ ॥  
  
सुषुम्ना मध्यदेशे तु गान्धारी वामचक्षुषि ।  
दक्षिणे हस्तिजिह्वा च पूषा कर्णे तु दक्षिणे ॥ १९ ॥  
  
यशस्विनी वामकर्णे चानने चाप्यलम्बुसा ।  
कुहूश्च लिङ्गदेशे तु मूलस्थाने तु शङ्खिनी ॥ २० ॥  
  
एवं द्वारं समाश्रित्य तिष्ठन्ते नाडयः क्रमात् ।  
  
	मध्यस्थसुषुम्नायाः इडा वामे स्थिता ॥ १८-२० ॥  
  
नाडीसञ्चारिवायवः तद्व्यापारश्च  
  
इडापिङ्गलसौषुम्नाः प्राणमार्गे च संस्थिताः ॥ २१ ॥  
  
सततं प्राणवाहिन्यः सोमसूर्याग्निदेवताः ।  
प्राणापानसमानाख्या व्यानोदानौ च वायवः ॥ २२ ॥  
  
नागः कूर्मोऽथ कृकरो देवदत्तो धनञ्जयः ।  
हृदि प्राणः स्थितो नित्यमपानो गुदमण्डले ॥ २३ ॥  
  
समानो नाभिदेशे तु उदानः कण्ठमध्यगः ।  
व्यानः सर्वशरीरे तु प्रधानाः पञ्च वायवः ॥ २४ ॥  
  
उद्गारे नाग आख्यातः कूर्म उन्मीलने तथा ।  
कृकरः क्षुत्करो ज्ञेयो देवदत्तो विजृम्भणे ॥ २५ ॥  
  
प्। ३४२) न जहाति मृतं वापि सर्वव्यापी धनञ्जयः ।  
एते नाडीषु सर्वासु भ्रमन्ते जीवजन्तवः ॥ २६ ॥  
  
	तत्र अयोगियोगिभेदेन इडेति ॥ २१ ॥ नाडीगतप्राणादिस्वरूपं   
तद्व्यापारं चाह- प्राणेति ॥ २२-२५ ॥ जीवजन्तवः- जीवरूपिण   
इत्यर्थः, तेषां जीवाधारत्वात् ॥ २६ ॥  
  
प्राणचलनाचलनाभ्यां जीवचलनाचलने  
  
आक्षिप्तो भुजदण्डेन यथोच्चलति कन्दुकः ।  
प्राणापानसमाक्षिप्तस्तथा जीवो न तिष्ठति ॥ २७ ॥  
  
प्राणापानवशो जीवो ह्यधश्चोर्ध्वं च धावति ।  
वामदक्षिणमार्गाभ्यां चञ्चलत्वान्न दृश्यते ॥ २८ ॥  
  
रज्जुबद्धो यथा श्येनो गतोऽप्याकृष्यते पुनः ।  
गुणबद्धस्तथा जीवः प्राणापानेन कर्षति ॥ २९ ॥  
  
प्राणापानवशो जीवो ह्यधश्चोर्ध्वं च गच्छति ।  
अपानः कर्षति प्राणं प्राणोऽपानेन कर्षति ॥ ३० ॥  
  
ऊर्ध्वाधःसंस्थितावेतौ यो जानाति स योगवित् ।  
  
	प्राणचलनाचलनसापेक्षं जीवचलनाचलनमित्याह- आक्षिप्त इति   
॥ २७ ॥ तदेव विशदयति- प्राणेति ॥ २८-३० ॥  
  
प्। ३४३) 			अजपागायत्र्या अनुसन्धानम्  
  
हकारेण बहिर्याति सकारेण विशेत् पुनः ॥ ३१ ॥  
  
हंसहंसेत्यमुं मन्त्रं जीवो जपति सर्वदा ।  
षट्शतानि दिवा रात्रौ सहस्राण्येकविंशतिः ॥ ३२ ॥  
  
एतत्सङ्ख्यान्वितं मन्त्रं जीवो जपति सर्वदा ।  
अजपा नाम गायत्री योगिनां मोक्षदा सदा ॥ ३३ ॥  
  
अस्याः सङ्कल्पमात्रेण सर्वपापैः प्रमुच्यते ।  
अनया सदृशी विद्या अनया सदृशो जपः ॥ ३४ ॥  
  
अनया सदृशं ज्ञानं न भूतं न भविष्यति ।  
कुण्डलिन्यां समुद्भूता गायत्री प्राणधारिणी ॥ ३५ ॥  
  
प्राणविद्या महाविद्या यस्तां वेत्ति स वेदवित् ।  
  
	प्राणापानोच्छ्वासादिव्यापृतिरेव हंसमनुः अजपागायत्री   
जीवनिर्वर्त्या भवतीति अजपेयत्तां तज्ज्ञानफलं चाह- हकारेणेति ॥   
३१-३३ ॥ उच्छ्वासनिःश्वासयोः हंसः सोऽहमित्यजपानुसन्धानेन   
जीवः सर्वपापैः प्रमुच्यते । अजपां स्तौति- अनयेति ॥ ३४ ॥ अजपा   
कुण्डलिनीजन्येति ज्ञानफलमाह कुण्डलिन्यामिति ॥ ३५ ॥  
  
कुण्डलिन्या मोक्षद्वारभेदनम्  
  
कन्दोर्ध्वे कुण्डलीशक्तिरष्टधा कुण्डलाकृतिः ॥ ३६ ॥  
  
ब्रह्मद्वारमुखं नित्यं मुखेनाच्छाद्य तिष्ठति ।  
येन द्वारेण गन्तव्यं ब्रह्मद्वारमनामयम् ॥ ३७ ॥  
  
प्। ३४४) मुखेनाच्छाद्य तद्द्वारं प्रसुप्ता परमेश्वरी ।  
प्रबुद्धा वह्नियोगेन मनसा मरुता सह ॥ ३८ ॥  
  
सुचीवद्गात्रमादाय व्रजत्यूर्ध्वं सुषुम्नया ।  
उद्घाटयेत् कवाटं तु यथा कुञ्चिकया गृहम् ।  
कुण्डलिन्या तथा योगी मोक्षद्वारं प्रभेदयेत् ॥ ३९ ॥  
  
कृत्वा सम्पुटितौ करौ दृढतरं बद्ध्वाथ पद्मासनं  
गाढं वक्षसि सन्निधाय चुबुकं ध्यानं च तच्चेष्टितम् ।  
वारंवारमपानमूर्ध्वमनिलं प्रोच्चारयेत् पूरितं  
मुञ्चन् प्राणमुपैति बोधमतुलं शक्तिप्रभावान्नरः ॥ ४० ॥  
  
अङ्गानां मर्दनं कृत्वा श्रमसञ्जातवारिणा ।  
कट्वम्ललवणत्यागी क्षीरभोजनमाचरेत् ॥ ४१ ॥  
  
ब्रह्मचारी मिताहारी योगी योगपरायणः ।  
अब्दादूर्ध्वं भवेत् सिद्धो नात्र कार्या विचारणा ॥ ४२ ॥  
  
सुस्निग्धमधुरा हारश्चतुर्थांशावशेषितः ।  
भुञ्जते शिवसम्प्रीत्या मिताहारी स उच्यते ॥ ४३ ॥  
  
कन्दोर्ध्वे कुण्डलीशक्तिरष्टधा कुण्लाकृतिः ।  
बन्धनाय च मूढानां योगिनां मोक्षदा सदा ॥ ४४ ॥  
  
प्। ३४५) सर्वप्राण्याधारकुण्डलिनीस्वरूपं तद्व्यापृतिं चाह-   
कन्देति ॥ ३६ ॥ सुषुम्नाख्यं ब्रह्मद्वारमुखम् ॥ ३७ ॥ अयोगिनां   
मूलाधारप्रदेशे प्रसुप्ता । योगिनां योगकाले प्रबुद्धा ॥ ३८ ॥ यतः   
इयं मोक्षद्वारभेदनपटुः अतः कुञ्चिकया देवालयकवाटमिव योगी   
तया मोक्षद्वारं विभेदयेदित्याह- उद्घाटयेदिति ॥ ३९ ॥   
तद्भेदनोपायं तत्फलं चाह- कृत्वेति । नरो योगी   
स्वहृदयसमं स्वकरौ सम्पुटितौ कृत्वा पद्मासनं बद्ध्वा   
गाढं वक्षसि सन्निधाय चुबुकं   
कण्ठसङ्कोचलक्षणजालन्धरबन्धमारोप्य मूलबन्धेन   
वारंवारम् अपानम् ऊर्ध्वम् अनिलपूरितं प्रोच्चारयेत् ऊर्ध्वं   
प्राणेनैक्यं नयेत् । ऐक्यानन्तरं केवलकुम्भकमास्थाय   
कुण्डलिनीशक्तिप्रभावात् तत्कुण्डलिनीचेष्टितं प्राणादिव्यापारं मुञ्चन्   
शरीरत्रयकलनाविरलं ब्रह्मास्मीति मननं ध्यानं च कृत्वा सम्यक्   
प्रबोधमेत्य तत्समकालं प्राणं परमात्मानम् उपैति ॥ ४० ॥ एवं   
साधनानुष्ठानवान् योगी अचिरात् सिद्धो भवतीत्याह- अङ्गानामिति ।   
यद्यभ्यासकाले स्वेदो जायते तदा अङ्गानां           वारिणा दृढकायो   
भवेदित्यर्थः । योगानुकूलाहारनियममाह- कट्विति ॥ ४१-४३ ॥   
अयोगियोगिनां इयं शक्तिः बन्धमोक्षहेतुः स्यादित्याह- कन्देति ।   
कन्दाधोभागे यदि स्थिता तदा बन्धनाय । यदि सुषुम्नामार्गेण   
कन्दोर्ध्वमार्गं गता तदा योगिनां मोक्षदा ॥ ४४ ॥  
  
बन्धत्रयम्  
  
महामुद्रा नभोमुद्रा ओड्याणं च जलन्धरम् ।  
मूलबन्धं च यो वेत्ति स योगी मुक्तिभाजनम् ॥ ४५ ॥  
  
पार्ष्णिघातेन सम्पीड्य योनिमाकुञ्चयेद् दृढम् ।  
अपानमूर्ध्वमाकृष्य मूलबन्धोऽयमुच्यते ॥ ४६ ॥  
  
प्। ३४६) अपानप्राणयोरैक्यं क्षयान्मूत्रपुरीषयोः ।  
युवा भवति वृद्धोऽपि सततं मूलबन्धनात् ॥ ४७ ॥  
  
ओड्याणं कुरुते यस्मादविश्रान्तं महाखगः ।  
ओड्डियाणं तदेव स्यान्मृत्युमातङ्गकेसरी ॥ ४८ ॥  
  
उदरात् पश्चिमं ताणमधोनाभेर्निगद्यते ।  
ओड्याणमुदरे बन्धस्तत्र बन्धो विधीयते ॥ ४९ ॥  
  
बध्नाति हि शिरोजातमधोगामि नभोजलम् ।  
ततो जालन्धरो बन्धः कण्ठदुःखौघनाशनः ॥ ५० ॥  
  
जालन्धरे कृते बन्धे कण्ठदुःखौघनाशने ।  
न पीयूषं पतत्यग्नौ न च वायुः प्रधावति ॥ ५१ ॥  
  
	वक्ष्यमाणमहामुद्रादिज्ञानतो मुक्तिभाक् भवतीत्याह-   
महामुद्रेति ॥ ४५ ॥ मूलबन्धादिलक्षणमाह- पार्ष्णीति ॥ ४६ ॥   
तत्फलमेतत्- अपानेति ॥ ४७-५२ ॥  
  
खेचरीमुद्रा  
  
कपालकुहरे जिह्वा प्रविष्टा विपरीतगा ।  
भ्रुवोरन्तर्गता दृष्टिर्मुद्रा भवति खेचरी ॥ ५२ ॥  
  
न रोगो मरणं तस्य न निद्रा न क्षुधा तृषा ।  
न च मूर्छा भवेत् तस्य यो मुद्रां वेत्ति खेचरीम् ॥ ५३ ॥  
  
प्। ३४७) पीड्यते न च रोगेण लिप्यते न स कर्मभिः ।  
बध्यते न च केनापि यो मुद्रां वेत्ति खेचरीम् ॥ ५४ ॥  
  
चित्तं चरति खे यस्माज्जिह्वा चरति खे यतः ।  
तेनेयं खेचरी मुद्रा सर्वसिद्धनमस्कृता ॥ ५५ ॥  
  
बिन्दुमूलशरीराणि सिरा यत्र प्रतिष्ठिताः ।  
भावयन्ति शरीराणि अपादतलमस्तकम् ॥ ५६ ॥  
  
खेचर्या मुद्रितं येन विवरं लम्बिकोर्ध्वतः ।  
न तस्य क्षीयते बिन्दुः कामिन्यालिङ्गितस्य च ॥ ५७ ॥  
  
यावद्बिन्दुः स्थितो देहे तावन्मृत्युभयं कुतः ।  
यावद्बद्धा नभोमुद्रा तावद्बिन्दुर्न गच्छति ॥ ५८ ॥  
  
	तत्फलमेतत् न रोग इति ॥ ५३-५५ ॥ खेचरीमुद्रारूढाः योगिनः   
शरीरे सर्वं पश्यन्तीत्याह- विन्द्विति । सिराशब्देन नाड्यः उच्यन्ते ।   
तदुपलक्षितचतुर्दशभुवनानि यत्र प्रतिष्ठितानि तद्बिन्दुः ईश्वरः एव   
मूलं येषां अनन्तकोटिब्रह्माण्डानां तानि बिन्दुमूलानि तानि च   
शरीराणि अनन्तकोटिब्रह्माण्डानि खेचरीमुद्रारूढयोगिनः   
स्वाधिष्ठितापादतलमस्तकं स्वशरीरं भावयन्ति महाविराड्भावं   
नयन्तीत्यर्थः ॥ ५६ ॥ किञ्च- खेचर्येति ॥ ५७ ॥ नभोमुद्रा   
खेचरीत्यर्थः ॥ ५८ ॥  
  
वज्रोल्यादियोगिलक्षणम्  
  
ज्वलितोऽपि यथा बिन्दुः सम्प्राप्तश्च हुताशनम् ।  
व्रजत्यूर्ध्वं गतः शक्त्या निरुद्धो योनिमुद्रया ॥ ५९ ॥  
  
प्। ३४८) स पुनर्द्विविधो बिन्दुः पाण्डरो लोहितस्तथा ।  
पाण्डरं शुक्लमित्याहुर्लोहिताख्यं महारजः ॥ ६० ॥  
  
सिन्दूरव्रातसङ्काशं रविस्थानस्थितं रजः ।  
शशिस्थानस्थितं शुक्लं तयोरैक्यं सुदुर्लभम् ॥ ६१ ॥  
  
बिन्दुर्ब्रह्मा रजः शक्तिर्बिन्दुरिन्दू रजो रविः ।  
उभयोः सङ्गमादेव प्राप्यते परमं पदम् ॥ ६२ ॥  
  
वायुना शक्तिचालेन प्रेरितं च यथा रजः ।  
याति बिन्दुः सदैकत्वं भवेद्दिव्यवपुस्तदा ॥ ६३ ॥  
  
शुक्लं चन्द्रेण संयुक्तं रजः सूर्यसमन्वितम् ।  
तयोः समरसैकत्वं यो जानाति स योगवित् ॥ ६४ ॥  
  
	वज्रोल्यादियोगिलक्षणमाह- ज्वलितोऽपीति । यथा लोहद्रावकबिन्दुः   
लोहसन्निध्यात् ज्वलति तथायं बिन्दुः योषित्सान्निध्यात् ज्वलितोऽपि पुरुषेण   
हुतं रेतः अश्नातीति हुताशनं योषिद्योनिमण्डलं सम्प्राप्तोऽपि   
लिङ्गाकुञ्चनलक्षणया योनिमुद्रया शक्त्या यथाबलं निरुद्धः सन्   
ऊर्ध्वमेव व्रजति नाधः पततीत्यर्थः । अस्यामरोलियोगसिद्धत्वात्   
तद्बिन्दुः कदापि न क्षरतीति भावः ॥ ५९-६० ॥   
भ्रूमण्डलोर्ध्ववामदक्षिणभागयोः रविशशिस्थाने भवतः ।   
रजःशुक्लरूपयोः सूर्याचन्द्रमसो ऐक्यं योगिनो विना यस्य कस्यापि   
दुर्लभमित्यर्थः ॥ ६१ ॥ किञ्च- बिन्दुरिति ॥ ६२ ॥ केन रवीन्द्वोरैक्यं   
तेन किं जायते इत्यत आह- वायुनेति । यथा स्वशक्तिचालेन   
प्रचण्डवायुना प्रेरितं सद्रजो रविनैकत्वमायाति तथा वायुना सह   
कुण्डलिनीशक्तिचालेन प्रेरितं शशिमण्डलस्थं रजः, बिन्दुरिति   
तृतीयार्थे प्रथमा, बिन्दुना रविणा  
  
प्। ३४९) सदा एकत्वं याति । यदा सूर्याचन्द्रमसोरैक्यं भवति तदा   
अयं योगी दिव्यवपुः भवेत् ॥ ६३-६४ ॥  
  
महामुद्रा  
  
शोधनं नाडिजालस्य चालनं चन्द्रसूर्ययोः ।  
रसानां शोषणं चैव महामुद्राभिधीयते ॥ ६५ ॥  
  
वक्षोन्यस्तहनुः प्रपीड्य सुचिरं योनिं च वामाङ्घ्रिणा  
हस्ताभ्यामनुधारयन् प्रसरितं पादं तथा दक्षिणम् ।  
आपूर्य श्वसनेन कुक्षियुगलं बद्ध्वा शनै रेचये-  
देतद्व्याधिविनाशिनी सुमहती मुद्रा नृणां प्रोच्यते ॥ ६६ ॥  
  
चन्द्रांशेन समभ्यस्य सूर्यांशेनाभ्यसेत् पुनः ।  
या तुल्या तु भवेत् सङ्ख्या ततो मुद्रां विसर्जयेत् ॥ ६७ ॥  
  
नहि पथ्यमपथ्यं वा रसाः सर्वेऽपि नीरसाः ।  
अतिभुक्तं विषं घोरं पीयूषमिव जीर्यते ॥ ६८ ॥  
  
क्षयकुष्ठगुदावर्तगुल्माजीर्णपुरोगमाः ।  
तस्य रोगाः क्षयं यान्ति महामुद्रां तु योऽभ्यसेत् ॥ ६९ ॥  
  
कथितेयं महामुद्रा महासिद्धिकरी नृणाम् ।  
गोपनीया प्रयत्नेन न देया यस्य कस्यचित् ॥ ७० ॥  
  
	महामुद्रास्वरूपं तत्फल चाह- शोधनमिति ।   
यन्नाडीशुद्धिकरं चन्द्रसूर्ययोरपि चालकं   
शरीरस्थदुष्टवातपित्तादिरसानां शोषणकरं भवति तदेव   
महामुद्रेत्यभिधीयते ॥ ६५ ॥ तदभ्यासप्रकारस्तु- आदौ  
  
प्। ३५०) जालन्धरबन्धमारोप्य वामपादतलेन योनिं निपीड्य बहिः   
प्रसारितदक्षिणचरणं हस्ताभ्यां धारयन्   
चन्द्रनाडीसमुद्भवश्वसनेन वामदक्षिणकुक्षियुगलमापूर्य   
निरुच्छ्वासं बद्ध्वा कुम्भकान्ते पिङ्गलया शनैरेव रेचयेदिति यदेतत्   
सैषा नृणां सर्वव्याधिविनाशिनी महामुद्रा भवति ॥ ६६ ॥ एवं   
चन्द्रांशेनेति ॥ ६७-७० ॥  
  
प्रणवजपः  
  
पद्मासनं समारुह्य समकायशिरोधरः ।  
नासाग्रदृष्टिरेकान्ते जपेद्ॐकारमव्ययम् ॥ ७१ ॥  
  
	एवं महामुद्रामभ्यस्य ततो यथोक्तविधिना   
प्रणवार्थानुसन्धानपूर्वकं प्रणवं सदा जपेदित्याह- पद्मेति   
॥ ७१ ॥  
  
प्रणवार्थरूपं ब्रह्म  
  
	ॐ नित्यं शुद्धं बुद्धं निर्विकल्पं निरञ्जनं   
निराख्यातमनादिनिधनमेकं तुरीयं यद्भूतं भवद्भविष्यत्   
परिवर्तमानं सर्वदानवच्छिन्नं परं ब्रह्म । तस्माज्जाता परा   
शक्तिः स्वयं ज्योतिरात्मिका । आत्मन आकाशः सम्भूतः । आकाशाद्वायुः   
। वायोरग्निः । अग्नेरापः । अद्भ्यः पृथिवी । तेषां पञ्चभूतानां   
पतयः पञ्च सदाशिवेश्वररुद्रविष्णुब्रह्माणश्चेति । तेषां   
ब्रह्मविष्णुरुद्राश्चोत्पत्तिस्थितिलयकर्तारः । राजसो ब्रह्मा सात्त्विको   
विष्णुस्तामसो रुद्र इति । एते त्रयो गुणयुक्ताः । ब्रह्मा देवानां प्रथमः   
सम्बभूव । धाता च सृष्टौ विष्णुश्च स्थितौ रुद्रश्च नाशे भोगाय   
चेन्द्रः प्रथमजा बभूवुः । एतेषां ब्रह्मणो लोका   
देवतिर्यङ्नरस्थावराश्च जायन्ते । तेषां मनुष्यादीनां  
  
प्। ३५१) पञ्चभूतसमवायः शरीरम् । ज्ञानकर्मेन्द्रियैर्ज्ञान-  
so'pi sthūlaprakṛtirityucyate | jñānakarmendriyairjñānaviṣayaiḥ   
prāṇādipañcavāyumanobuddhibhiśca sūkṣmastho'pi liṅgamevetyucyate |   
guṇatrayayuktaṃ kāraṇam | sarveṣāmevaṃ trīṇi śarīrāṇi vartante |   
jāgratsvapnasuṣuptiturīyāścetyavasthāścatasraḥ |   
tāsāmavasthānāmadhipatayaścatvāraḥ puruṣā   
viśvataijasaprājñātmānaśceti ||  
  
viśvo hi sthūlabhuṅnityaṃ taijasaḥ praviviktabhuk |  
ānandabhuk tathā prājñaḥ sarvasākṣītyataḥ paraḥ || 72 ||  
  
praṇavaḥ sarvadā tiṣṭhet sarvajīveṣu bhogataḥ |  
abhirāmastu sarvāsu hyavasthāsu hyadhomukhaḥ || 73 ||  
  
oṃkarārthacaitanyaṃ kimityatra brahmetyāha- omiti |   
nityaśuddhādipadānāṃ nṛsiṃhatāpinyāṃ padaśo vyākhyātatvāt |   
bhūtamiti bhūtādikālatraye'pi svayaṃ ekarūpeṇāvasthitam,   
utpattipralayavairalyādanādinidhanam, anavacchinnaṃ paricchedarahitaṃ   
yat tadeva praṇavārthacaitanyaṃ brahmetyarthaḥ | brahmaṇo   
niṣpratiyogikasvamātratve avyaktādisthāvarāntasṛṣṭiḥ kutaḥ ?   
ityāśaṅkya tadajñānādetat sarvaṃ tasmāt jātavat bhātītyāha-   
tasmāditi | svājñadṛṣṭyā yannirviśeṣaṃ brahma   
niṣpratiyogikasvamātraṃ tasmānnirviśeṣabrahmaṇaḥ sakāśāt   
citsāmānyātmikā parā śaktiḥ svāropāpavādādhikaraṇasāṃnidhyāt   
svayaṃjyotirātmikā jāteva jātā na vastuta ityarthaḥ | evaṃ   
svājñadṛṣṭivikalyitāvyaktamahattattvopādhikāt ātmanaḥ | evaṃ ātmanaḥ   
sakāśāt krameṇa pañcabhūtāni jātāni, teṣām ityādi |   
sṛṣṭyādikartṛtvaṃ guṇatrayayoganimittaṃ tat katham ? rājasa iti |  
  
p. 352) sṛṣṭyādikartāro brahmādayaḥ prathamajapadaṃ gatā   
ityāha- brahmeti | sadeva somyedamagra āsīt hiraṇyagarbhaḥ   
samavartatāgre iti śruteḥ | tatra dhātetyādi | yadekamevāgre saccaitanyaṃ   
samavartata tadeva sṛṣṭyādikāryabhedānurodhena   
brahmaviṣṇurudrendratāṃ prāptavat bhātīti teṣāṃ prathamajatvam   
uktamityarthaḥ | eteṣāṃ madhye brahmaṇa ityādi | brahmaṇaḥ sakāśāt   
bhūrādicaturdaśalokāḥ tannivāsino devatiryaṅnarāḥ tadbhojyatayā   
sthāvarāśca sthāvarāṇi ca jāyante | teṣāṃ śarīraṃ bhautikamityāha-   
teṣāmiti | śarīraṃ bhavati | jāgradādyavasthārūḍhajīvāpekṣayā   
tattadavasthānurodhena śarīratrayaṃ pradarśayati- jñāneti | viṣayaiḥ   
saha sthūlakalpitaiḥ pañcīkṛtabhūtakāryaiḥ yo viśiṣṭaḥ so'pi jīvaḥ |   
jāgradavasthābhimānisthūlaśarīropādhiko viśva ityarthaḥ |   
taijasabhogyaliṅgaśarīramāha- jñāneti | apañcīkṛtabhūtakāryaiḥ   
jñāna  viṣayaiḥ saha prāṇādi    buddhibhiśca yuktastaijasaḥ   
svapnāvasthāyāṃ sūkṣmastho'pi sūkṣmaśarīrastho'pi tadabhedena ayaṃ   
liṅgamevetyucyate | svāpābhimāniprājñanirvartyaṃ yat tat   
guṇatrayayuktaṃ kāraṇaṃ kāraṇaśarīraṃ bhavati | viśvāditrayasya   
sthūlādibhuktvaṃ turīyasya tadrāhityaṃ cāha- viśva iti || 72 ||   
turyapraṇavasya sarvavyāpakatvamāha- praṇava iti | praṇavaḥ   
turīyoṃkārasturīyaḥ sākṣī sthūlapravibhaktādibhogābhimānataḥ   
viśvādibhāvaṃ gateṣu sarvajīveṣu sarvadā pratyagrūpeṇa tiṣṭhet | abhitaḥ   
parito rājate mahīyate ityabhirāmaḥ | turīyastu sarvāsu jāgradādyavasthāsu   
mithyātvadṛṣṭyā adhomukhaḥ parāṅmukhaḥ udāsīno bhavati,   
viśvādivat jāgradādisaṃmukho na kadāpi bhavatītyarthaḥ || 73 ||  
  
praṇavāvayavānāṃ pratyekamarthaḥ  
  
	akāra ukāro makāraśceti trayo varṇāstrayo vedāstrayo lokāstrayo   
guṇāstrayo'kṣarāṇi evaṃ praṇavaḥ prakāśate |  
  
akāro jāgrati netre vartate sarvajantuṣu |  
ukāraḥ kaṇṭhataḥ svapne makāro hṛdi suptitaḥ || 74 ||  
  
p. 353) virāḍviśvaḥ sthūlaścākāraḥ | hiraṇyagarbhastaijasaḥ   
sūkṣmaśca ukāraḥ | kāraṇāvyākṛtaprājñaśca makāraḥ |  
  
akāro rājaso rakto brahmā cetana ucyate |  
ukāraḥ sāttvikaḥ śuklo viṣṇurityabhidhīyate || 75 ||  
  
makārastāmasaḥ kṛṣṇo rudraśceti tathocyate |  
praṇavāt prabhavo brahmā praṇavāt prabhavo hariḥ || 76 ||  
  
praṇavāt prabhavo rudraḥ praṇavo hi paro bhavet |  
akāre līyate brahmā ukāre līyate hariḥ || 77 ||  
  
makāre līyate rudraḥ praṇavo hi prakāśate |  
  
	svātiriktaprapañcajātaṃ praṇavāvayavasaṃbhūtamityāha- akāra   
iti | trayaḥ trīṇi akṣarāṇi | evaṃ vastutaḥ sadā praṇavaḥ prakāśate |   
kathamakārādīnāṃ sarvavyāpakatvamityatra- akāra iti || 74-75 ||   
brahmādyāropāpavādādhārasturīyoṃkāra evetyāha- praṇavāditi || 76 ||   
rudraḥ, tataḥ praṇavaḥ || 77 ||  
  
turīyoṃkārāgravidyotabrahma  
  
jñānināmūrdhvago bhūyādajñānīnāmadhomukhaḥ || 78 ||  
  
evaṃ vai praṇavastiṣṭhedyastaṃ veda sa vedavit |  
anāhatasvarūpeṇa jñānināmūrdhvago bhavet || 79 ||  
  
tailadhārāmivācchinnaṃ dīrghaghaṇṭāninādavat |  
praṇavasya dhvanistadvat tadagraṃ brahma cocyate || 80 ||  
  
p. 354) jyotirmayaṃ tadagraṃ syādavācyaṃ buddhisūkṣmataḥ |  
dadṛśurye mahātmāno yastaṃ veda sa vedavit || 81 ||  
  
	svajñasvājñadṛṣṭyā ūrdhvādhomukhatayā praṇava eva   
prakāśata iti yo veda sa vedavit bhavatītyāha- jñānināmiti |   
jñānidṛṣṭyā anāhatavilasatpratyagabhinnabrahmarūpeṇa   
turīyoṃkārāgravidyotabrahmamātratayā sarvordhvaṃ praṇavo vibhāti,   
ajñānāmadhomukhākārāditayā vibhātītyarthaḥ || 78-79 || kiṃca-   
taileti || 80-81 ||  
  
praṇavārthaturīyahaṃsaḥ  
  
jāgrannetradvayormadhye haṃsa eva prakāśate |  
sakāraḥ khecarī proktastvaṃpadaṃ ceti niścitam || 72 ||  
  
hakāraḥ parameśaḥ syāt tatpadaṃ ceti niścitam |  
sakāro dhyāyate janturhakāro hi bhaved dhruvam || 83 ||  
  
indriyairbadhyate jīva ātmā caiva na badhyate |  
mamatvena bhavejjīvo nirmamatvena kevalaḥ || 84 ||  
  
	praṇavārthaturīyahaṃsaḥ kva āsanamāsādya prakāśate ityata āha-  
आधाराधेयता श्रूयते । एवम् आधाराधेयात्मकजाग्रन्नेत्रद्वययोः   
मध्ये तदारोपापवादाधिकरणतया हंसः प्रत्यगभिन्नपरमात्मैव   
प्रकाशते । हंसस्य प्रत्यक्त्वं परत्वं तयोः ऐक्यसिद्धत्वं वा कुत   
इत्यत आह- सकार इति । सर्वप्राणिहृदये विद्यमाने खे   
अव्याकृताकाशे तत्रत्यपराग्रूपलिङ्गशरीरप्रातिलोम्येन चरतीति खेचरी   
सकार इति प्रोक्तः सकारस्य खेचरीबीजत्वात्, स त्वम्पदार्थः इति   
प्रभोक्तेः । अतः सकारबीजं त्वम्पदार्थप्रत्यक्चैतन्यमिति निश्चितम् ॥ ८२   
॥ हकारार्थः परमेशः परमात्मा स्यात् । अतः हकारबीजार्थभूतं   
तत्पदलक्ष्यपरमात्मचैतन्यमिति  
  
प्। ३५५) निश्चितम् । एवं सकारवाच्यो जन्तुः जीवः स्वगतजीवत्वमपास्य   
सोऽहंशब्दलक्ष्यप्रत्यगभिन्नपरमात्मास्मीति यद्यात्मानं ध्यायते   
जानाति तदा हकारार्थः परमात्मैव भवेदिति यत् तत् ध्रुवं सत्यम्   
इत्यर्थः, ब्रह्म वेद ब्रह्मैव भवति इति श्रुतेः ॥ ८३ ॥ देहेन्द्रियादौ   
अहम्ममाभिमानभावाभावौ जीवपरभेदाभेदहेतू भवत इत्याह-  
  
kevalātmaprakāśakapraṇavajapaḥ  
  
bhūrbhuvaḥ svarime lokāḥ somasūryāgnidevatāḥ |  
yasya mātrāsu tiṣṭhanti tatparaṃ jyotiromiti || 85 ||  
  
icchā kriyā tathā jñānaṃ brāhmī raudrī ca vaiṣṇavī |  
tridhā mātrāsthitiryatra tatparaṃ jyotiromiti || 86 ||  
  
vacasā tajjapennityaṃ vapuṣā tat samabhyaset |  
manasā tajjapennityaṃ tatparaṃ jyotiromiti || 87 ||  
  
śucirvāpyaśucirvāpi yo japet praṇavaṃ sadā |  
na sa lipyati pāpena padmapatramivāmbhasā || 88 ||  
  
	kevalātmaprakāśakapraṇavasvarūpaṃ nirdiśati- bhūriti || 85-  
प्रणवार्थपरञ्ज्योतिरित्याह- वचसेति ॥ ८७ ॥ प्रणवजपस्य   
शुच्यादिनियमाभावप्रकटनपूर्वकं तत्फलमाह- शुचिरिति ॥ ८८ ॥  
  
प्रणवानुष्ठायिनोऽपि प्राणजय आवश्यकः  
  
चले वाते चलो बिन्दुर्निश्चले निश्चलो भवेत् ।  
योगी स्थाणुत्वमाप्नोति ततो वायुं निरुन्धयेत् ॥ ८९ ॥  
  
प्। ३५६) यावद्वायुः स्थितो देहे तावज्जीवो न मुञ्चति ।  
मरणं तस्य निष्क्रान्तिस्ततो वायुं निरुन्धयेत् ॥ ९० ॥  
  
यावद् बद्धो मरुद् देहे तावज्जीवो न मुञ्चति ।  
यावद् दृष्टिर्भ्रुवोर्मध्ये तावत् कालभयं कुतः ॥ ९१ ॥  
  
अल्पकालभयाद् ब्रह्मा प्राणायामपरो भवेत् ।  
योगिनो मुनयश्चैव ततः प्राणान्निरोधयेत् ॥ ९२ ॥  
  
	प्रणवानुष्ठानेन पुरुषार्थसिद्धेः किं प्राणजयेनेत्याशङ्क्य   
बिन्दुप्राणयोः अन्योन्याश्रयतः जीवनहेतुबिन्दुजयार्थं प्राणजयः   
कर्तव्य इत्याह- चल इति ॥ ८९-९१ ॥ अत एव ब्रह्मादयोऽपि   
प्राणायामपरा भवन्तीत्याह- अल्पेति । यतः प्राणायामपरा भवन्ति   
ततः तस्मात् ॥ ९२ ॥  
  
नाडीशुद्धितः प्राणायामसिद्धिः  
  
षड्विंशदङ्गुलीर्हंसः प्रयाणं कुरुते बहिः ।  
वामदक्षिणमार्गेण प्राणायामो विधीयते ॥ ९३ ॥  
  
शुद्धिमेति यदा सर्वं नाडीचक्रं मलाकुलम् ।  
तदैव जायते योगी प्राणसङ्ग्रहणक्षमः ॥ ९४ ॥  
  
	प्राणगतिनिरोधनमेव प्राणायाम इत्याह- षड्विंशदिति ।   
इडापिङ्गलामार्गमाश्रित्य बहिः षड्विंशत्यङ्गुलपर्यन्तं प्राणः   
प्रसरति, तद्गतिकुण्ठनाय प्राणायामो विधीयते इत्यर्थः ॥ ९३ ॥   
नाडीशुद्ध्यनन्तरं केवलकुम्भकशक्तिः भवतीत्याह- शुद्धिमिति   
॥ ९४ ॥  
  
प्। ३५७) 			प्राणायामलक्षणम्  
  
बद्धपद्मासनो योगी प्राणं चन्द्रेण पूरयेत् ।  
धारयेद्वा यथाशक्त्या भूयः सूर्येण रेचयेत् ॥ ९५ ॥  
  
अमृतोदधिसङ्काशं गोक्षीरधवलोपमम् ।  
ध्यात्वा चन्द्रमसं बिम्बं प्राणायामे सुखी भवेत् ॥ ९६ ॥  
  
स्फुरत्प्रज्वलसज्ज्वालापूज्यमादित्यमण्डलम् ।  
ध्यात्वा हृदि स्थितं योगी प्राणायामे सुखी भवेत् ॥ ९७ ॥  
  
प्राणायामलक्षणं तत्र ध्येयबिम्बद्वयं चाह- बद्धेति ॥ ९५-  
  
nāḍīśodhanam  
  
prāṇaṃ cediḍayā pibenniyamitaṃ bhūyo'nyathā recayet  
pītvā piṅgalayā samīraṇamatho baddhvā tyajed vāmayā |  
sūryācandramasoranena vidhinā bindudvayaṃ dhyāyataḥ  
śuddhā nāḍigaṇā bhavanti yamino māsadvayādūrdhvataḥ || 98 ||  
  
yatheṣṭadhāraṇa vāyoranalasya pradīpanam |  
nādābhivyaktirārogyaṃ jāyate nāḍiśodhanāt || 99 ||  
  
nāḍīśuddhyupāyamāha- prāṇamiti || 98 || tatphalaṃ- yatheṣṭeti ||   
99 ||  
  
mātrāniyamapūrvakaḥ prāṇāyāmaḥ  
  
prāṇo dehasthito yāvadapānaṃ tu nirundhayet |  
ekaśvāsamayī mātrā ūrdhvādho gagane sthitiḥ || 100 ||  
  
p. 358) recakaḥ pūrakaścaiva kumbhakaḥ praṇavātmakaḥ |  
prāṇāyāmo bhavedevaṃ mātrādvādaśasaṃyutaḥ || 101 ||  
  
mātrādvādaśasaṃyuktau niśākaradivākarau |  
doṣājālamabadhnantau jñātavyau yogibhiḥ sadā || 102 ||  
  
pūrakaṃ dvādaśaṃ kuryāt kumbhakaṃ ṣoḍaśaṃ bhavet |  
recakaṃ daśa coṃkāraḥ prāṇāyāmaḥ sa ucyate || 103 ||  
  
adhame dvādaśā mātrā madhyame dviguṇā matā |  
uttame triguṇā proktā prāṇāyāmasya nirṇayaḥ || 104 ||  
  
adhame svedajananaṃ kampo bhavati madhyame |  
uttame sthānamāpnoti tato vāyuṃ nirundhayet || 105 ||  
  
baddhapadmāsano yogī namaskṛtya guruṃ śivam |  
nāsāgradṛṣṭirekākī prāṇāyāmaṃ samabhyaset || 106 ||  
  
dvārāṇāṃ nava saṃnirudhya marutaṃ baddhvā dṛḍhāṃ dhāraṇāṃ  
nītvā kālamapānavahnisahitaṃ śaktyā samaṃ cālitam |  
ātmadhyānayutastvanena vidhinā vinyasya mūrdhni sthiraṃ  
yāvat tiṣṭhati tāvadeva mahatāṃ saṅgo na saṃstūyate || 107 ||  
  
prāṇāyāmo bhavedevaṃ pātakendhanapāvakaḥ |  
bhavodadhimahāsetuḥ procyate yogibhiḥ sadā || 108 ||  
  
	mūlabandhāvadhiṃ, mātrālakṣaṇaṃ, bhaṅgyantareṇa   
prāṇāyāmalakṣaṇaṃ cāha- prāṇa iti | sahajocchvāsaniḥśvāsakālo   
mātrākāla ityarthaḥ || 100-101 ||  
  
p. 359) yoginā dvādaśamātrālaṃkāracandrasūryau dhyeyāvityāha-  
मात्राकालः । तत्संयुक्तौ निशाकरदिवाकरौ चन्द्रसूर्यनाडीभ्यां   
गमनागमनं कुर्वन्तौ । दोषाग्रहणमह्नश्चाप्युपलक्षणार्थम् ।   
दोषाजालमबध्नन्तौ अहोरात्रमविश्रान्तौ योगिभिः आदौ ज्ञातव्यौ ।   
चन्द्रसूर्यनाडीगतिं ज्ञात्वा यदा या नाडी प्रवहति तदा तया पूरकं   
निरुद्धया अन्यया रेचकं कुर्यात् । एवं कृते वायोः नाडीद्वयेऽपि   
प्राणस्य समगतिः स्यात् । ततः प्राणायामो निरायासेन भवेदिति भावः ॥   
१०२ ॥ ततः पूरकं द्वादशं द्वादशमात्राकालं कुर्यात् । दश   
च्ॐकार इति दशमात्राकालः इत्यर्थः ॥ १०३ ॥ किञ्च- अधमे ॥ १०४-  
saṃnirudhya apānavahnisahitaṃ kuṇḍalinīśaktyā samaṃ cālitaṃ mārutaṃ   
baddhvā mūlādhārādiṣaṭcakreṣu kramāt nītvā anena vidhinā kālaṃ   
turyātmānaṃ mūrdhni sahasrāracakre vinyasya sthiraṃ saṃbhāvya   
yāvanmūrdhni sthiraṃ tiṣṭhati tāvadeva mahatāṃ saṅgo na saṃstūyate   
mūrdhni sākṣātkṛtaturyatattvasya kṛtakṛtyatvena nahi saṅgakāṅkṣā   
asti | yāvatsahasrāre turyātmānaṃ na paśyati tāvanmahatāṃ saṅgaḥ   
stūyata ityarthaḥ || 106-107 || prāṇāyāmaṃ stauti- prāṇeti |   
mahāsetuḥ iti procyate || 108 ||  
  
yogāṅgānāṃ pratyekaṃ phalaṃ tattāratamyaṃ ca  
  
āsanena rujaṃ hanti prāṇāyāmena pātakam |  
vikāraṃ mānasaṃ yogī pratyāhāreṇa muñcati || 109 ||  
  
dhāraṇābhirmanodhairyaṃ yāti caitanyamadbhutam |  
samādhau mokṣamāpnoti tyaktvā karma śubhāśubham || 110 ||  
  
prāṇāyāmadviṣaṭkena pratyāhāraḥ prakīrtitaḥ |  
pratyāhāradviṣaṭkena jāyate dhāraṇā śubhā || 111 ||  
  
p. 360) dhāraṇā dvādaśa proktaṃ dhyānaṃ yogaviśāradaiḥ |  
dhyānadvādaśakenaiva samādhirabhidhīyate || 112 ||  
  
samādhau paramaṃ jyotiranantaṃ viśvatomukham |  
tasmin dṛṣṭe kriyākarma yātāyāto na vidyate || 113 ||  
  
	pratisvikena ṣaḍaṅgayogaphalamāha- āsaneneti || 109 || dhyānena   
yāti || 110 || āsanajayāpekṣayā prāṇāyāmādeḥ dvādaśaguṇādhikyaṃ   
darśayati- prāṇeti || 111-112 || samādhisidhyanantaraṃ   
kṛtakṛtyatā syādityāha- samādhāviti | viśvatomukhaṃ brahma   
vijayate ayamahamasmīti || 113 ||  
  
ṣaṇmukhīmudrābhyāsena nādābhivyaktiḥ  
  
saṃbaddhvāsanameḍhramaṅghriyugalaṃ karṇākṣināsāpuṭa-  
dvārānaṅgulibhirniyamya pavanaṃ vaktreṇa vā pūritam |  
baddhvā vakṣasi bahnapānasahitaṃ mūrdhni sthitaṃ dhāraye-  
devaṃ yāti viśeṣatattvasamatāṃ yogīśvarastanmanāḥ || 114 ||  
  
gaganaṃ pavane prāpte dhvanirutpadyate mahān |  
ghaṇṭādīnāṃ pravādyānāṃ nādasiddhirudīritā || 115 ||  
  
	evaṃ samādhiḥ kena sidhyatītyatrāha- saṃbaddhveti | yogī samyak   
siddhāsanaṃ baddhvā madhye meḍhraṃ tadadhordhvamaṅghriyugalaṃ ca   
baddhvetyarthaḥ | ṣaṇmukhīmudrayā vaktreṇa vāyumāpūrya   
bandhatrayapūrvakaṃ mūrdhni sahasrāre turye turyātīte vā mano dhārayet |   
evaṃ dhāraṇā yogīśvaro viśeṣatattvasamatām   
avaśiṣṭatattvaturyātītabhāva yātītyarthaḥ || 114 ||   
ṣaṇmukhīmudrābhyāsasiddhiḥ nādābhivyaktirityāha- gaganamiti |   
hṛdayāvacchinnāvyākṛtagaganam || 115 ||  
  
p. 361) 			prāṇābhyāsaḥ sarvaroganirāsakaḥ  
  
prāṇāyāmena yuktena sarvarogakṣayo bhavet |  
prāṇāyāmaviyuktebhyaḥ sarvarogasamudbhavaḥ || 116 ||  
  
hikkā kāsastathā śvāsaḥ śiraḥkarṇākṣivedanāḥ |  
bhavanti vividhā rogāḥ pavanavyatyayakramāt || 117 ||  
  
yathā siṃho gajo vyāghro bhavedvaśyaḥ śanaiḥ śanaiḥ |  
tathaiva sevito vāyuranyathā hanti sādhakam || 118 ||  
  
yuktaṃyuktaṃ tyajedvāyuṃ yuktaṃyuktaṃ prapūrayet |  
yuktaṃyuktaṃ prabadhnīyādevaṃ siddhimavāpnuyāt || 119 ||  
  
	vidhivat prāṇābhyāsaḥ sarvaroganirāsakaḥ viparīte viparītaphalado   
bhavatītyāha- prāṇāyāmeneti || 116-117 || yataḥ evam ataḥ   
yathāśāstraṃ gurūktaprakāreṇa prāṇābhyāso viśiṣṭaphaladaḥ ityāha-  
  
प्राणाभ्यासे इन्द्रियप्रत्याहार आवश्यकः  
  
चरतां चक्षुरादीनां विषयेषु यथाक्रमम् ।  
तत्प्रत्याहरणं तेषां प्रत्याहारः स उच्यते ॥ १२० ॥  
  
यथा तृतीयकाले तु रविः प्रत्याहरेत् प्रभाम् ।  
तृतीयाङ्गस्थितो योगी विकारं मानसं हरेत् ॥ १२१ ॥  
  
इत्युपनिषत् ॥  
  
	इन्द्रियाणामिन्द्रियार्थपरवशतया स्थितत्वात् कथम्   
अभ्याससिद्धिरित्यत्र तत्प्रत्याहरणादभ्यासः सफलो भवेदित्याह-   
चरतामिति ॥ १२० ॥ कथं  
  
प्। ३६२) प्रत्याहरणं कर्तव्यम् इत्यत्र सदृष्टान्तं तदाह-   
यथेति । यथा रविः तृतीयकाले सायाह्ने स्वप्रभां प्रत्याहरेत् तथा   
बाल्ययौवनकौमारभेदेन स्थूलसूक्ष्मकारणशरीरभेदेन   
तमोरजःसत्त्वभेदेन व्रतिकामिवनिभेदेन वा तत्राप्यसङ्गतया   
तृतीयाङ्गस्थितो योगी सर्वापह्नवसिद्धं ब्रह्म   
निष्प्रतियोगिकस्वमात्रमिति बोधेन मानसं तद्विकारं सङ्कल्पादिं च   
हरेत् विलापयेत् अपह्नवं कुर्यादित्यर्थः । इत्युपनिषच्छब्दः   
योगचूडामण्युपनिषत्समाप्त्यर्थः ॥ १२१ ॥  
  
श्रीवासुदेवेन्द्रशिष्योपनिषद्ब्रह्मयोगिना ।  
लिखितं स्याद्विवरणं योगचूडामणेः स्फुटम् ॥  
चूडामणिविवरणमशीत्यधिशतद्वयम् ॥  
  
इति श्रीमदीशाद्यष्टोत्तरशतोपनिषच्छास्त्रविवरणे   
षट्चत्वारिंशत्सङ्ख्यापूरकं योगचूडामण्युपनिषद्विवरणं   
सम्पूर्णम्  
  
  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          