---
Catalog number: T00242
Manuscript:
- IFP/EFEO transcript T00900
Publication country: India
Subjects:
- tantric / āgamic literature
- śaiva
- śaiva-siddhānta
Uniform title: kālikārahasya
title: कालिकारहस्य
title_iast: kālikārahasya

---
  
  
  
  
  
  
कालिकारहस्य   
  
शुभमस्तु   
  
॥ अविभमस्तु ॥   
  
श्री कैलासधराग्रसौधनिलयं शीतांशु बिम्बस्फुरन्माणिक्य   
स्फुटसत्किरीटमभवन् मन्दारमालान्वितम् ।   
  
शोभन्तं प्रमदैर्महाबलयुतै शेषासुराश्चासुरैः   
गौरीमन्त्ररहस्य वित्तममजं पञ्चाननं शङ्करम् ।   
  
शृण्वतां चापि मनोभीष्टफलप्रदाः । सन्त्यागमोक्ता   
निगमचोदिता मोक्षदायकाः । गायत्री बगला बला श्यामला   
नकुली तथा ।   
  
धेनुवागेश्वरी चैव वाराही कविराजराजेश्वरी चैव तथा   
त्रिपुरसुन्दरी धूमावति तथेन्द्राक्षि यक्षिणीति प्रकीर्तिता   
  
शाक्तेयमन्त्रराजश्च । कार्तवीर्यस्य सिंह्वका दक्षिणे   
मूर्तिमन्त्रश्च तथा पञ्चाक्षरी स्मृतम् ।   
द्वादशाक्षरमन्त्रञ्च तथा षोडशकं तथा । सुदर्शनं   
वैनतेयं हनुमन्तं च भैरवम् । अष्टाक्षरं चैकवर्णं   
तथा प्रत्यङ्गिरादयः । एते बहुविधा मन्त्राः शिव वैष्णव   
देवताः । तेषु तेषु मन्त्रेषु भुक्ते मुक्ति फलप्रदम् ।   
  
प्। २)   
  
सर्वपातकनिर्घातं सर्वशत्रुनिवारणम् । दुस्वप्ननाशनं   
चैव सर्वलोकवशीकरम् । स्तम्भनं मोहनञ्चैव   
वाग्भवबलान्वितम् । पावनं फलदं श्रेष्ठं भक्तानाञ्च   
वशीकरम् । मारणाकर्षणञ्चैव कलिदोष निवारणम् ।   
यच्छीघ्रफलदं श्रेष्ठं तन्मे ब्रूहि महेश्वर ।   
  
ईश्वरः -   
  
शृणु देवि प्रवक्ष्यामि मन्त्राणामुत्तमोत्तमम् । वक्ष्ये   
चायुष्करं सर्वसम्पत्करमनुत्तमम् । न देयं मूढचित्ताय   
गुरुवित्तापहारिणे । भक्तिहीनाय हिंस्राय प्राणत्यागेपि   
पार्वति । सिद्धसाध्यसुसिद्धारीन् चक्रं सुपरिशोध्य च ।   
वाशिकोष्ठञ्च नक्षत्र कोष्ठं ऋण ऋणी तथा ।   
भूकोष्ठञ्च विज्ञेय देयं शिष्याय दीयते । शुभे दिने शुभे   
नक्षत्रे मुहूर्ते तु तथाविधे । चन्द्रताराबलयुते माते शून्ये   
विवर्जिते । माघे वा कार्तिके वापि वैशाखे वा विमूढके ।   
उपदेशञ्च कर्तव्यं गुरुपरम धार्मिकः । रहस्यं   
सर्वमन्त्रेषु वेदवेदाङ्ग सम्मतम् । गोपनीयं प्रयत्नेन   
त्मवाङ्मनस गोचरम् । सद्गुरुं पूजयित्वा तु भक्तिपूर्वं   
सदक्षिणम् ।   
  
प्। ३)   
  
उपोष्य रजसमेकां पञ्चगव्यादिकैश्शुचिः । दिग्बन्धनादिकं   
कृत्वा अष्टशक्तिरनुस्मरन् । गुरुत्रपञ्च संस्कृत्य गणेशं   
भैरवं तथा । पीठत्रवादि संयुक्तं नत्वा च गुरुमण्डलम्   
। भूशुद्धिं भूतशुद्धिञ्च मातृकान्यासमाचरेत् ।   
अङ्गन्यासं करन्यासं देहन्यासं ततः परम् । मन्त्रादौ   
नियतः कृत्वा स्थिति न्यासं समाचरेत् मध्यान्हेर्वार्धरात्रे वा   
नद्यां देवालयेपि वा । अश्वत्थमूलमाश्रित्य ग्रहणेषु च   
सर्वसु । एतन्मन्त्रं सुसङ्गृह्य दाससोपरिसंस्थिताः । कलशं   
सन्निधौ स्थाप्य यथासंस्कारपूर्वकम् ।   
विमलैर्वारुणैर्मन्त्रैर्मार्जयित्वा तदम्बुना । खड्गमुण्डञ्च   
वरदं अभयञ्च किरीटकम् । मकरञ्चेति विख्याताः   
मुद्राषट्कं प्रदर्शयेत् । उष्णिक्छन्दोभिसञ्ज्ञातं   
भैरवोर्षिसमन्वितम् । मायाबीजानु बीजंश्च   
गगनाक्षरशक्तिकम् । द्वेषबीज परिस्पष्टं कीलकं   
मोक्षदायकम् । दक्षिणा कालिका मन्त्रक्रमं वक्ष्ये प्रयत्नतः   
। वामाक्षीवन्ह्यनुस्वारमाद्या त्रिगरलं क्रमात् ।   
  
प्। ४)   
  
द्वेषद्वयं द्वितीयं स्यात् त्रिमूर्तिर्बिन्दुसंयुतम् । अष्टादशं   
चतुर्थं स्यात् पञ्चाशत्पञ्चमं स्मृतम् । तद्गोविन्द समायुक्तं   
ब्रह्मादिपरिसेवितम् । पूष्णोपरिस्थ वर्णं स्यात्   
त्रिमूर्तियुतमष्टमम् । आदिमदशमज्ञेयं पुराप्रोक्तं   
विधानतः । एकादशं द्वितीयवत् द्वादशन्तु तृतीयवत् । अन्ते   
स्वाहा समायुक्तं एतन्मन्त्रं मनोहरम् । ब्रह्मादिभिरनुद्धेयं   
वेदवेदाङ्ग संयुतम् । सप्तकोटिमहामन्त्रराज * तत्प्रकीर्तितम् ।   
तव स्नेहात्प्रवक्ष्यामि गुह्याद्गुह्यतरं महत् । त्रिषु लोकेषु   
विख्यातं नान्यमन्त्रमितः परम् । शीघ्रमारस्वतः प्राप्तिः   
पाण्डित्यं च सखान्तरे । यो नित्यं जपते मर्त्यः   
सोप्यतत्फलमश्नुते ।   
  
इति श्री महाभैरवतन्त्रे कालिकारहस्ये उमामहेश्वरसंवादे   
ईश्वरप्रोक्तो नाम तृतीयः पटलः ॥   
  
पार्वत्युवाच -   
  
विभो शङ्कर मन्नाथ त्वन्मुखब्जविनिस्सृतम् । अस्य मन्त्रस्य   
माहात्म्यं धृत्वा समोदमाप्नुयात् ।   
  
प्। ५)   
  
ध्यानं कथं महादेयाः पुनश्चरणादिकं कथम् । होमञ्च   
तर्पणविधिं विप्रभोजनमेव च । पूजाविधानं के पुष्पैः   
कथं कुर्यात्कियत्कियत् । एतन्मे ब्रूहि विस्तार्य सर्वमन्त्रविधां   
वर ।   
  
ईश्वरोवाच -   
  
ध्यानक्रमं प्रवक्ष्यामि शृणु शैलेन्द्र नन्दने ।   
करालवदनां घोरां मुक्तकेशीं चतुर्भुजाम् । कालिकां   
दक्षिणां दिव्यां मुण्डमालाविभूषिताम् ।   
सव्यछिन्नशिरखड्गवामोर्ध्वज कराम्बुजाम् । अभयं   
वरदञ्चैव दक्षिणा दोर्धपाणिकाम् । महामेघप्रभां   
श्यामां तथैव च दिगम्बराम् ।   
कणवलिसक्तमुण्डालिङ्गलद्दधिरचर्चिताम् । कर्णावतंसतां   
नीता शवयुग्म भयानकम् । घोरदंष्ट्रा करालाञ्च   
पीनोन्नतपयोधराम् । सबाणकरसन्धातै कृतकाञ्चिहसन्मुखी   
। सृक्द्वयगलाद्युक्ता धारा विस्फुरितानताम् । घोराखां   
महारौद्रीं श्मशानालय वासिनीम् । दक्षिणाकालिकां दिव्यां   
मुक्तलम्बकच्चोच्चयाम् ।? शवरूपमहादेव हृदयोपरि संस्थिताम् ।   
शवाभिघोरारवाभिश्च चतुर्दिक्षुसमन्विताम् ।   
  
प्। ६)   
  
महाकालेन च समं विपरीतरतातुराम् । मुखप्रसन्नवदनां   
घोरानन वरोरुहाम् । योगिनी चक्रसहितां कालिकां ध्यायेत्सदा   
। एवं प्रवक्ष्यामि मन्त्राणा मुत्तमोत्तमम् । वक्ष्ये चायुत्परं   
सर्वसम्पत्करमनुत्तमम् । न देयं मूढचित्ताय   
गुरुवित्तापहारिणे । भक्तिहीनाय हिंस्राय प्राणत्यागेपि   
पार्वति एवं सञ्चिन्तयेत्कालीं श्मशानालय वासिनीम् ।   
  
इति श्री महाभैरवतन्त्रे कालिकारहस्ये ईश्वरप्रोक्तो नाम   
चतुर्थोध्यायः ॥   
  
एवमादौ परं ध्यात्वा ततो मन्त्रं समुच्चरेत् । श्मशाने   
वेदिकां कृत्वा दिग् चद * * विधानतः । तस्यामेकाग्रचित्तस्सन्   
एकाकी विजितेन्द्रियः । दिगम्बरो मुक्तकेशः बाह्यदृष्टिविसर्जयेत्   
। मरिच्व सर्षपाञ्चैव पलमेकं दिने दिने । गोक्षीरं सहितं   
भुञ्जन् गोघृतं च ततः परम् । पिबन् पलद्वयं नित्यं   
कुङ्कुमागरुलेपनम् । जपेन्मण्डलपर्यन्तं निश्चलं कम्बलानले   
।   
  
प्। ७)   
  
चतुस्सहस्स्रं नित्यं वै वीरासन परिग्रह । ततो देवि कृपायुक्तो   
प्रत्येकं भवति ध्रुवम् । जपस्य दशमांशन्तु   
होमतर्पणमाचरेत् । क्षीरान्नेनार्क समिधैः मालामन्त्र   
मनुस्मरन् । घृतेन मधुना चैव जुहुयाद्वेदिकानले । भोजनं   
विप्रसङ्ख्यानां दशांशं कारयेत्सुधीः । सुवासिनी मु   
ममुच्चार्य यथा वित्तं समाचरेत् । इदं ते देविं समावाह्य   
शक्ति मन्त्रविधानता । रक्तासितैश्च कुसुमैः नीलगन्धाक्षतै   
स्तथा । सम्यक् पूजां प्रकुर्वीत नित्यं भक्तिरतन्द्रितः ।   
सहस्रनामं कवचं पञ्जरन्तु भुजङ्गकम् ।   
अष्टोत्तरशतञ्चैव परंस्तवमकारयेत् । एवं सम्पूजिता देवि   
प्रसन्ना वरदा भवेत् । य इदं पठते नित्यं श्रावयेद्वा   
समाहिताः । दक्षिणा कालिका देव्याः सभक्तो भवति ध्रुवम् ।   
याचष्टे चाशृतंशास्त्र तनुते काव्यवाटकम् । तस्य गेहे   
महालक्ष्मी सान्निध्यं कुरुते सदा । तस्य कात्यायनी देवि   
प्रसन्ना वरदा भवेत् । आन्ध यो व्याधयश्चैव न भवन्ति   
कदाचन ।   
  
प्। ८)   
  
न तु नाशयते क्षिप्रं कालमृत्युमपि ध्रुवम् । जपेदवश्यं   
काम्यार्थी ग्रहणे चन्द्रसूर्ययोः । अनेन स्तवराजेन   
पापनिर्मालकारिणः । दक्षिणा कालिका देवि दतुष्टान्भिष्टान्   
ददाति च ।   
  
इति श्री महाभैरवतन्त्रे श्री कालिकारहस्ये   
उमामहेश्वरसंवादे ईश्वरप्रोक्तो नाम पञ्चमः पटलः ॥   
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          