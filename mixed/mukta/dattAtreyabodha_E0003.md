---
Catalog number: E0003
Description: "Transcribed from T. no. 638\n\ncopied from MS No D. 4346 belonging to\
  \ the Government Oriental Library of Madras \n\nA short tract on Haṭha Yoga\n\n\
  \ See Muktabodha digital library, IFP/EFEO collection at www.muktabodha.org for\
  \ full bibliographic details."
Internet publisher:
- Muktabodha
Manuscript:
- IFP transcript T0638
Publication country: United States
Publication year:
- '2013'
Subjects:
- tantric / āgamic literature
- yoga
Uniform title: dattātreyabodha
title: दत्तात्रेयबोध
title_iast: dattātreyabodha

---
  
  
  
  
  
बहुकालसमाभ्यासात् स्थिरो भवति शाश्वते ॥  
  
पश्चान्नास्ति रुजो देहे वार्धक्यं नैव दृश्यते ।  
सिद्धः सर्वगुणोपेतो नानाछ्नैरुप स्थितः ।  
गुप्त लिङ्गी सदाकाले वर्तते वनमध्यतः ॥  
  
सुतनुर्वितनुः क्वापि प्राणिनां प्रविभासते ।  
अतर्क्य महिमा यस्मात्तस्मात्तं नावमानयेत् ॥  
  
अश्रद्धधानः पापात्मा नास्तिको भिन्न संशयः ।  
हेतुको बकवृत्तिश्च तेषां योगी न गोचरः ॥  
  
तस्य लीलां न जानन्ति निन्दां कुर्वन्ति येऽधमाः ।  
योगीश्वरस्य पापिष्ठाः पतन्ति नरके ध्रुवम् ॥  
  
जनोऽपि योगिनां देहे वितर्कं नैव कारयेत् ।  
क्रीडन्ति लोकमध्ये तु यथा वै प्राकृतो नरः ॥  
  
योगीश्वरस्य योगस्य योगशास्त्रस्य पार्वति ।  
निन्दां च ये प्रकुर्वन्ति राक्षसास्तेन राक्षसः ॥  
  
पाषण्डिनः पापरताः स्वधर्म विमुखास्तुते ।  
यैश्चावमानितोयोगी तेषां त्राता न भूतले ॥  
  
आयुः कान्तिर्यशः पुण्यं नश्यन्ते तस्य सुव्रते ।  
यस्य योगे मतिर्दृष्टा जायते मोक्षरूपिणी ॥  
  
स्वधर्म प्रतिकूलोयो योगस्तस्य न रोचते ।  
सोऽपि गर्भो भवेद्दुःखं भुञ्जते च निरन्तरम् ॥ १० ॥  
  
सङ्कृते ॥  
  
प्। ३)  
  
चतुराशीति लक्षे तु आसनेषूत्तमा शृणु ।  
आदि नाथेन सम्प्रोक्तं पद्मासनमिहोच्यते ॥  
  
उत्तानौ चरणौ कृत्वा ऊरू संस्थौ प्रयत्नतः ।  
ऊरुमध्ये तथोत्तानौ पाणी कृत्वा ततो दृशौ ॥  
  
नासाग्रे विन्यसेत्प्राज्ञः दन्तमूलञ्च जिह्वया ।  
उत्तभ्य चुबुकं वक्षे संस्थाप्य पवनं शनैः ॥  
  
इदं पद्मासनं प्रोक्त सर्वव्याधि विनाशनम् ।  
दुर्लभं येन केनापि धीमता लभ्यते भुवि ॥  
  
साङ्कृते शृणु तत्वज्ञ योगाभ्यासक्रमं मया ।  
वक्ष्यमाणं प्रयत्नेन योगानाञ्च सलक्षणैः ॥  
  
युवा वाप्यति वृद्धो वा व्याधितो वा शनैः शनैः ।  
अभ्यासात् सिद्धिमाप्नोति सर्वयोगेष्वतन्द्रितः ॥  
  
ब्रह्मणा श्रमणोवापि बौद्धो वा पतितोऽपि वा ।  
कापालिको वा चार्वाकः श्रद्धया सहितः सुधीः ॥  
  
योगाभ्यासरसोनित्यं सर्वसिद्धिमवाप्नुयात् ।  
क्रिया युक्तस्य सिद्धिः स्यादक्रियस्य कथं भवेत् ॥  
  
न शास्त्र पाठमात्रेण योगसिद्धिः प्रजायते ॥  
  
मुण्डी वा मण्डधारी वा काषाय वसनोऽपि वा ।  
नारायण परो वापि जटिलो भस्म लेपनः ॥  
  
नमः शिवाय वाक्यो वा बाह्यार्चा पूजकोऽपि वा ।  
स्थान द्वादश पूराक्षमाला बहु विभूषितः ॥  
  
क्रियाहीनोऽथवा क्रूरः कथं सिद्धिमवाप्नुयात् ।  
सवेष धारणं सिद्धि कारणं तञ्च तत्कथम् ।  
क्रियैव कारणं सिद्धेस्सत्यमेच्च साङ्कृते ॥  
  
शिश्नोदरार्थ योगश्च कथयं योगधारणः ।  
अनुष्ठान विहीनास्तु वञ्चयन्ति जनाः किल ॥  
  
प्। ४)  
  
उच्चावचा विप्रलम्भामूढा योगपरायणाः ।  
शनैस्तान् तद्विधाज्ञात्वा योगाभ्यास विवर्जितान् ॥  
  
कृत्वार्थ वञ्चने नैव वर्जयेद्वेषधारिणः ।  
यदस्ति विघ्न भूतानि योगाभ्यासस्य सर्वदा ॥  
  
वर्जयेत् तद्विशेषेण ईदृशान् सिद्धिजाः क्रियाः ।  
प्रथमाभ्यासकाले तु प्रमादा विविधा मुने ॥ १६ ॥  
  
आलस्यं प्रथमो विघ्नो द्वितीयस्तु प्रकथ्यते ।  
पूर्वोक्तधूर्त गोष्ठी च तृतीयोमन्त्रसाधनम् ॥  
  
चतुर्थो धातु वादश्च कक्ष्यावादस्तु पञ्चमः ।  
इत्येवं बहवो विघ्नाः मृगतृष्णा समामुने ॥  
  
स्थिरासनस्य जायन्ते तान् ज्ञात्वा सन्त्यजेत् सुधीः ।  
प्राणायामं ततः कुर्यात् पद्मासनगतः स्वयम् ।  
सुशोभनं मठं कुर्यात् सूक्ष्मद्वारञ्च निर्ब्रणम् ॥  
  
सुष्ठु लिप्तं गोमयेन सुधया वा प्रयत्नतः ।  
मत्कुणैः मशकैर्लूतैर्वर्जितञ्च दिने दिने ॥  
  
सम्मृष्टं सम्मार्जन्या * * * * * न तन्द्रितः ।  
वासितञ्च सुगन्धेन धूपितं गुग्गुलादिभिः ।  
मलमूत्रादिभिर्वेगैरष्टादशभिरेव च ॥  
  
वर्जितश्चान्न सम्पन्नं कबलादिन संयुतम् ।  
नात्युन्नतं नातिनी चं परसङ्ग विवर्जितम् ॥  
  
तस्मिन् मठे समास्तीर्य ह्यासनं निस्तरङ्गकम् ।  
तत्रोपविश्यमेधावी पद्मासन समन्वितः ।  
ऋजु कायः प्राञ्जलिश्च प्रणम्याभीष्ट देवताः ॥  
  
ततो दक्षिणहस्तस्याङ्गुष्ठे नैव पिङ्गलाम् ।  
निरुध्य पूरयेद्वायुमिडया तु शनैः शनैः ॥  
  
यथा शक्त्या निरोधेन ततः कुर्याच्च कुम्भकम् ॥  
  
प्। ५)  
  
पुनस्त्यजेत् पिङ्गलया शनैरेव न वेगतः ।  
पुनः पिङ्गल्या पूर्य पूरयेदुदरं शनैः ॥  
  
धारयित्वा यथा शक्तिरेचयेदिड्या शनैः ।  
यथा त्यजेत् यथा पूर्य धारयेदनिरोधनः ॥  
  
एवं प्रातः प्रकूर्वीत शक्त्या विंशति सङ्ख्यया ।  
कुम्भकः सहितो नाम सर्वग्रह विवर्जितः ॥  
  
एवमेवार्ध रात्रेऽपि पुनर्विंशति कुम्भकान् ।  
कुर्वीत रेचपूराभ्यां सहितं प्रति वासरम् ॥  
  
सहितो रेचपूराभ्यां तस्मात्सहित कुम्भकः ।  
एवं मासत्रयं कुर्यान्नाडीशुद्धिस्ततो भवेत् ॥  
  
यदा तु नाडिशुद्धिः स्यात् तदा चिह्नानि बाह्यतः ।  
जायन्ते योगिनो देहे तानि वक्ष्याम्यशेषतः ॥  
  
शरीर लघुतादीप्तिर्वह्नेर्जठर वर्तिनः ।  
कृशत्वं च शरीरस्य तदा जायेत निश्चितम् ॥ १७ ॥  
  
तथा भोज्यानि वक्ष्यामि क्षिप्रं योग प्रसिद्धये ।  
क्षीरं घृतञ्च मिष्टान्नं मिताहारञ्च शस्यते ॥  
  
पूर्वोक्त काले कुर्याच्च पवनाभ्यासमेव च ।  
ततः परं यथेष्ठं तु शक्तिः स्याद्वायुधारणे ॥  
  
यथेष्ठ धारणाद्वायोः सिद्ध्येत् केवल कुम्भकः ।  
केवले कुम्भके सिद्धे रेचपूर विवर्जिते ॥  
  
न तत्र दुर्लभं किञ्चित् त्रिषु लोकेषु विद्यते ।  
प्रस्वेदो जायते पूर्वं मर्दनं तेन कारयेत् ॥  
  
ततोऽपि धारणाद्वायोः क्रमेणैव शनैः शनैः ।  
क पा भवति देहस्य आसने तस्य योगिनः ॥  
  
ततोऽधिकतराभ्यासाद्दुर्दरो जायते ध्रुवम् ।  
यथा च ददद्रुरोद्घोषमुत्पत्योत्पत्य भूतले ॥  
  
प्। ६)  
  
पद्मासन स्थितो योगी तथा च गति भूतले ।  
ततोधिकतराभ्यासाद्भूमिस्त्यागश्च जायते ॥  
  
पद्मासनस्थ एवासौ भूमिमस्पृश्य वर्तते ।  
निराधारो विचित्रं हि तथा सामर्थ्यमाप्नुयात् ॥  
  
अभुक्त्वा यदि वा भुक्त्वा योगी न व्यथते तथा ।  
अल्पमूत्र पुरीषः स्यात् स्वल्पनिद्रा च जायते ।  
कीटका दूषिता लाला स्वेदो दुर्गन्धतानने ॥  
  
एतानि सर्वदा तस्य न जायन्ते ततः परम् ।  
ततोधिक तराभ्यासात् बलमुत्पद्यते भृशम् ॥  
  
येन भूचरसिद्धिस्स्याद्भूचरणां जये क्षमः ।  
व्याघ्रो लुलायो वन्यो वा गवयो गज एव वा ॥  
  
सिंहो वा योगिना तेन म्रियते नात्र संशयः ।  
  
तस्मिन् काले महाविघ्नो योगिनः स्यात् प्रमादतः ।  
तद्रूप वशगानार्य कासृ?क्षन्ते तस्य सङ्गमम् ।  
यदि सङ्गं करोत्येव बिन्दुस्तस्य विनश्यति ॥  
  
आयुः क्षयो बिन्दु हानि रसामर्थ्यञ्च जायते ।  
तस्मात् स्त्रीणां वर्ज्य सङ्गं कुर्यादभ्यासमादरात् ॥  
  
योगिनोऽङ्गे सुगन्धः स्यात् सततं बिन्दुधारणात् ।  
तस्मात् सर्व प्रयत्नेन बिन्दुरक्षा हि योगिनः ।  
ततो रहस्युपाविष्टः प्रणवं प्लुतं मात्रया ॥  
  
जपेत् पूर्वार्जितानाञ्च पापानां नाशहतवे ।  
सर्व विघ्न हरश्चायं प्रणवस्सर्व दोषहा ॥  
  
एवमभ्यास योगेन सिद्धिरारम्भ सम्भवा ।  
भवेत्ततो घटावस्था पवनाभ्यासतस्सदा ॥  
  
प्राणापानो मनोवायुर्जीवात्म परमात्मनोः ।  
अन्योन्यस्या विशुद्धेनैकतां घटे यतः ।  
तस्माद् घटाख्यायावस्था प्रसिद्धा योगिनः स्मृता ॥  
  
तत्र चिह्नानि यानि स्युस्तानि वक्ष्याम्यशेषतः ।  
पूर्वं चत्कथिताभ्यास चतुर्थात्सम्परित्यजेत् ॥  
  
दिवा वा यदि वा रात्रौ याम मात्रं समभ्यसेत् ।  
एकवारं पृ कुर्यात् केवल कुम्भकम् ।  
प्रत्याहारो यमेनस्या देव कर्तुं हि योगिनः ॥  
  
इन्द्रियाणीन्द्रियार्थेभ्यो यः प्रत्याहरति स्वयम् ।  
योगीकुम्भकमास्थाय प्रत्याहारः स उच्यते ॥  
  
यद्यत् पश्यति चक्षुर्भ्यां तन्तमात्मेति भावयेत् ।  
यद्यच्छ्रुणोति कर्णाभ्यातन्तमात्मेति भावयेत् ॥  
  
यद्यज्जिघ्रति नासायां तन्तमात्मेति भावयेत् ।  
जिह्वया यद्रसयतितन्तमात्मेति भावयेत् ॥  
  
त्वचा यत् स्पृश्यते योगी तन्तमात्मेति भावयेत् ॥  
  
एवं ज्ञानेन्द्रियाणाञ्च तत्तत्सङ्ख्याञ्च भावयेत् ।  
याममात्रं प्रतिदिनं योगी यत्नादतन्द्रितः ॥  
  
ततो विचित्रसामर्थ्यं जायते योगिनो भृशम् ।  
दूरदृष्टिर्दूरश्रुतिः क्षणाद्दूरा गमस्तथा ।  
खेचरत्वं हि जायेत सन्तताभ्यास योगतः ॥  
  
तथा बुद्धिमतां भाव्यं योगिनां योगसिद्धये ।  
एते विघ्ना महासिद्धेर्नरमेत्तेषु बुद्धिमान् ॥  
  
न दर्शयेच्च लोकाय स्वसामर्थ्यं हि सर्वदा ।  
कदाचिद्दर्शयेत् प्रीत्या भक्ति युक्ताय वा पुनः ॥  
  
यथा मुक्तो यथा मूढो यथा बधिर एव वा ।  
तथा वर्तेत लोकेषु स्वसामर्थ्यस्य गुप्तये ॥  
  
प्। ८)  
  
नोचेच्छिष्य बहवो भवन्त्येव प्रियङ्कराः ।  
स्वस्वकार्येषु योगीन्द्रं प्रार्थयन्ति न संशयः ॥  
  
तत्कर्मकारणात्युग्र स्वाभ्यासो विस्मृतो भवेत् ।  
अभ्यासेन विहीनस्तु ततो लौकिकतां व्रजेत् ॥  
  
अविस्मृत्य गुरोर्वाक्यमभ्यसेत् तदहर्निशम् ।  
एवं भवेद् घटावस्था सतताभ्यासयोगतः ॥  
  
अनभ्यासेन तच्चैव वृथा गोष्ठ्यो न सिद्ध्यति ।  
तस्मात् सर्व प्रयत्नेन योगमेव समभ्यसेत् ।  
ततः परिचयावस्था जायते भ्यास योगतः ॥  
  
वायुः परिचितो यस्मात् अग्निना सहकुण्डलीम् ।  
बोधयित्वा सुषुम्नायां प्रविशेदविरोधतः ॥  
  
वायुना सह चित्तञ्च प्रविशेच्च महापथम् ।  
महापथ श्मशानं च सुषुम्नाप्येकमेव हि ।  
नाम्ना मन्तान्तरे भेदः फलभेदेन विद्यते ॥  
  
वर्तमानं भविष्यञ्च भूतासन्नैव वेष्ठियम् ।  
यस्य चित्रं सवपनं सुषुम्नं प्रविशेदिह ॥  
  
भाव्यान्यर्थानि विज्ञेया योगोरहस्ति यत्नतः ।  
पञ्चवाधारणं कुर्यात् तत्तद्भूत भयापहाम् ॥  
  
नाभेरधो गुदस्योर्ध्वं घुटिका पञ्चधारयेत् ।  
वाय्वो लभते पृथ्वी धारणात् तद्भयापहा ॥  
  
पृथिवी सम्भवो मृत्युर्न भवेदस्य योगिनः ।  
  
इति पृथ्वी धारणा ॥  
  
नाभिस्थान ततो वायुः धारयेत् पञ्च नाडिकाः ॥  
  
अग्नि यथा विधन्न मृत्युस्तस्य वह्निना ।  
नदह्यतश्शरीरञ्च प्रतिष्ठेदग्नि मण्डल इत्यग्नि धारणम् ॥  
  
नाभि भ्रूघ्राण मध्ये तु प्रदेश त्रयसम्मिते ।  
धारयत् पञ्चघटिकां वायुशेषा हि वायवि ॥  
  
प्। ९)  
  
धारणान्न तु वाय्वोस्तु भयं भवतु योगिनः ॥ इति वायु धारणा ॥  
भ्रुमध्यादुपरि तु धारयेत् पञ्चनाडिकाः । वायुं योगी प्रयत्नेन   
व्ययमाकाश धारणा ॥ आकाशधारणं कुर्वन् मृत्युं जयति अद्भुतम् ।   
यत्र कुत्र स्थितो वापि सुखमत्यन्तमश्नुते ॥ इति पञ्च विधां भूतां   
भूतधारणां यः समभ्यसेत् । ब्रह्मणः प्रलयेद्यापि तस्य मृत्युर्न   
विद्यते ॥ समभ्यसेत् तदा ध्यानं घटिका षष्टिमेव च । वायुमारुध्य   
चाकारादेवतामिष्टदायिनीम् ॥ सगुण ध्यानमेतस्य दणिमादि गुण प्रदम् ।   
निर्गुणं खमिव ध्यात्वा मोक्षमार्गं प्रपद्यते ॥ निर्गुणध्यानमेतञ्च   
समाधिञ्च ततो भ्यसेत् । दिनद्वादशकेनैव समाधिं समवाप्नुयात् ॥ वायुं   
निरुध्य मेधावी जीवन्मुक्तो भवेद् दृढम् । समाधिः समतावस्था जीवात्म   
परमात्मनोः ॥  
  
यदि स्वदेहमुत्सृष्टमिच्छेच्छेदुद्व्रजेत् स्वयम् ।  
पर ब्रह्मणि लीयन्ते त्यक्त्वा कर्म शुभाशुभम् ॥  
  
अचनोचेत् समुत्स्रष्टुं स्वशरीरं यदि प्रियम् ।  
सर्वलोकेषु विचरेत् दक्षिणमादि गुणान्वितः ॥  
  
कदाचित्स्वेच्छया देहो भूत्वा स्वर्गेऽपि सम्भवे ।  
मनुष्यो वापि योषा वा स्वेच्छया पेक्षणाद्भवेत् ॥  
  
सिंहो व्याघ्र गजो वा स्यात् इच्छया जन्तुनां व्रजेत् ।  
यदीष्टमेव धत्ते तु योगी यद्यन्महेश्वरः ।  
कपि मार्गोऽयमुक्तस्ते सांस्कृतेष्टाङ्ग योगतः ॥  
  
ततो भवेद्राज योगोनानान्तरा भवति ध्रुवम् ।  
न चिन्मात्रेण सिद्धिः स्यात् दभ्यासादेव जायते ॥  
  
राज योगपदं प्राप्य सर्वसत्ववशङ्कर ।  
सर्वं कुर्यान्नवा कुर्याद्यथा रुचिविशेषयेत् ॥  
  
यथा तु राजयोगेन निष्पन्ना योगिनः क्रिय ।  
तदा वस्था दिनिष्पन्ना उन्मन्या नन्दरूपिणी ॥  
  
संसिद्धा योगिनश्चास्य भुक्तिमुक्ति प्रदापयेत् ।  
सर्वं तु कलितं ब्रह्मन् संस्मृतं योगमाचरेत् ॥ १६ ॥  
  
सर्वसिद्धिमवाप्यास्मद्दत्तात्रेय प्रसादतः ।  
यस्तदित्थं पठेन्नित्यं साधुभ्यः कथयेदिति ।  
तस्य योग क्रमेणैव सिध्यत्येव न संशयः ॥  
  
प्। १०)  
  
योगिनोभ्यास संसक्ता अरण्येषु गृहेषु वा ।  
बहुकालं रमन्त्येव जनसङ्घविवर्जिताः ॥  
  
तस्मात्सर्वप्रयत्नेन साङ्गमेव समभ्यसेत् ॥  
  
योगाभ्यासो जन्म फलं निष्फला इतराः क्रियाः ।  
महामाया प्रभावेण सर्वेषामस्तु चित्सुखम् ।  
यत्नस्सर्वस्तदायत्तत्तामेवा राधयेत् ततः ॥  
  
इति दत्तात्रेयबोधः समाप्तः ॥  
  
॥ हरिः ॐ ॥  
  
शुभमस्तु ॥  
  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          