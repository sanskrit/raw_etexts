---
Catalog number: M00265
Manuscript:
- BHU C4251
Publication country: India
Subjects:
- tantric / āgamic literature
Uniform title: jñānasāra
title: ज्ञानसार
title_iast: jñānasāra

---
  
  
  
  
  
नाथज्ञानसारो लिख्यते ॥  
  
  
कथमुत्पदते वाक् च कथं वाक् च विलीयते ।  
वाच?स्तु निर्णयं ब्रूहि पश्चात् तत्वमुदीरय ॥  
  
  
श्री * श्व * उ * च ॥  
  
  
आहारं काङ्क्षयेत् प्राणः प्राणादुत्पद्यते मनः ।  
मनु स्युत्पद्यते वाक्य? मा? च मनसि लीयते ॥  
  
  
श्री * व्यु * च ॥  
  
  
आहारं काङ्क्षयेत् प्राणो भुञ्जानो पिचकः कथम् ।  
जागर्ति स्वपते कोसौ सप्तः कोवाप्रबु?ध्यते ॥ ३ ॥  
  
  
श्री * श्व * उ * च   
  
  
आहारं काङ्क्षयेत् प्राणो भुङ्क्ते चैव हुताशनः ।  
प्। १७४अ) जागर्ति स्वपते वायुः सुप्तं तेजो विबुध्यते ॥ ४ ॥  
  
  
श्री * व्यु * च   
  
  
को वा करोति कर्माणि को वा लिप्येत पातकैः ।  
को वा करोति पापानि को वा पापे प्रवर्तयेत् ॥ ५ ॥  
  
  
श्री * श्व * उ * च  
  
  
मनः करोति कर्माणि मनो लिप्येतपातकैः ।  
मनो हि तन्मयी भूतं न धर्मो न च पातकम् ॥ ६ ॥  
  
  
श्री * व्यु * च   
  
  
यदिदं निष्कलं ब्रह्म व्योमातीतं सनातनम् ।  
निर्द्वन्द्वं निर्मलं शान्तं निष्पापं समलक्षयेत् ॥ ७ ॥  
  
अप्रतर्क्यमविज्ञेयं विनासोत्पत्ति वर्जितम् ।  
कैवल्यकेवलं शश्वच्छुद्धस्फटिकसन्निभम् ॥ ८ ॥  
  
प्। १७४ब्) तत्क्षणान्मुच्यते येन तज्ज्ञानं ब्रूहि शङ्कर ।  
यदिदं शक्तिराकाशं देहस्थं देहवर्जितम् ॥ ९ ॥  
  
कथं जीवत्यसौजीवो निष्कलस्तु कथं भवेत् ।  
केन पश्यत्यसौजीवः किं वा जीवस्य भोजनम् ॥ १० ॥  
  
कुत्र वा लीयते जीवो जागर्ति कुत्र एव वा ।  
को जनः किं प्रमाणं तु जीवस्यापि प्रकीर्तितम् ॥ ११ ॥  
  
एतत्सर्वं समासेन ब्रूहि मे परमेश्वर ॥  
  
  
श्री * श्व * उ * च   
  
  
शृणु देवि प्रवक्ष्यामि यत्त्वया समुदीरितम् ।  
कथयामि न सन्देहः सारात्सारतरं परम् ॥ १३ ॥  
  
वायुर्जीवस्तथा काशस्तृतीयो जीवसञ्ज्ञकः ।  
स जीवः प्रभुरित्युक्तो बालाग्रं शत कल्पितः ॥ १४ ॥  
  
प्। १७५अ) जीवश्शुक्लस्तु विज्ञेयो यावत् सत्वेन संयुतः ।  
रजस्सत्त्वसमायुक्तो रक्तो जीवः प्रकीर्तितः ॥ १५ ॥  
  
तमस्सत्त्वसमायुक्तस्तदा कृष्णो भवेद्ध्रुवम् ।  
सत्त्वेन च समायुक्तो धर्मज्ञाने प्रवर्तते ॥ १६ ॥  
  
रजः सत्त्वसमायुक्तो भुङ्क्ते तु विषयानपि ।  
तमस्सत्त्वसमायुक्तस्तदा पापे प्रवर्तयेत् ॥ १७ ॥  
  
नासाग्रं चैव नाभिश्च हृदयं च तृतीयकम् ।  
स्थानान्येतानि जीवस्य कलितानि शिवेन तु ॥ १८ ॥  
  
कपलं हृत्स्वरूपं च ह्यधो यावद् व्यवस्थितम् ।  
देह स?ङ्ग न मित्युक्तं शिवेन परमात्मना ॥ १९ ॥  
  
यावन्निश्श्वासतो जीवो भवेन्निष्कलतां गतः ।  
प्। १७५ब्) नासाग्रे निष्कलं ज्ञात्वा मुच्यते जन्म बन्धनात् ॥ २० ॥  
  
सर्वाङ्गः सर्वदेहस्थो नासाग्रे च प्रतिष्ठितः ।  
अतर्क्यः सर्वभूतानां दृश्यते न च लक्ष्यते ॥ २१ ॥  
  
नाभिमध्ये स्थितं विश्वं सिद्धतत्त्वं तु निर्मलम् ।  
आदित्यमिवतद्दीप्तं रस्मिभिस्तत्क्षणं शिवम् ॥ २२ ॥  
  
आकाराष्टकसञ्जीवं देहोक्तं देहवर्जितम् ।  
नाडीरन्ध्राद्विनिष्क्रान्तं विषयान्प्राप्यसंस्थितम् ॥ २३ ॥  
  
तेनेदं निष्कलं विश्वं क्षीरसर्पि समोपमम् ।  
करणात्मया?यान्मुक्तो भ्रमते हृदयस्थितः ॥ २४ ॥  
  
गोलकस्थो यथा देवि खेलनाद्दण्डबाह्यतः ।  
देष्ठते भ्रमते शीघ्रमविश्रान्तः पुनः पुनः ॥ २५ ॥  
  
  
  
  
कीदृशी खेचरी विद्या चोन्मना वातुं कीदृशी ।  
बन्धनं कीदृशं देव कथयस्व महेश्वर ॥ १ ॥  
  
को दण्डमध्यगं देवि सङ्कोचेन त्रिलोचने ।  
न सूर्यचन्द्रमार्गेण लम्पिका करणं प्रिये ॥ २ ॥  
  
लोलां रन्ध्रमुखे कृ?त्वा विपथे योजयेत् प्रिये ।  
सा भवेत् खेचरी मुद्रा व्योमचक्रं तदुच्यते ॥ ३ ॥  
  
कण्ठसङ्कोचनं कृत्वा द्वे नाड्यौ स्तम्भयेद्ध्रुवम् ।  
मध्यचक्रमिदं भद्रे षोडशारार्धबन्धनम् ॥ ४ ॥  
  
प्। १७६ब्) नाभिशक्ति द्वये मध्ये स्थानं देयं पराङ्मुखम् ।  
मूलचक्रमिदं भद्रे सत्पथव्याधिनाशनम् ॥ ५ ॥  
  
रसनामूर्धगां कृत्वा क्षणाध्वं यदि तिष्ठति ।  
क्षणेन मुच्यते योगी व्याधिभिस्तु जरादिभिः ॥ ६ ॥  
  
रसनाभ्यन्तरे नित्यं यावद्ब्रह्मबिलङ्गता ।  
अमृताग्रसने घ्राणं पीड्यमानं विचिन्तयेत् ॥ ७ ॥  
  
मासार्द्धाज्जयते मृत्युं सत्यं सत्यं महामते ।  
सर्वव्याधिविनि *?क्तो योगीनाथो न संशयः ॥ ८ ॥  
  
रसना तालु मूलेन वायुं पीत्वा शनैः शनैः ।  
षण्मासाभ्यन्तरे विश्वे बलीपलित नाशनम् ॥ ९ ॥  
  
घृतास्वादूपमानाश्च ह्यमरत्वं न संशयः ।  
मधुस्वादूपमानाश्च शास्त्रोत्गीरणता भवेत् ॥ १० ॥  
  
प्। १७७अ) मृष्टानिखण्डकद्यानि लडुकाशोकवर्तिकाः ।  
एवं वाराह्यनेके च कामदेवो व्यवस्थितः ॥ ११ ॥  
  
दिव्यकन्यागणेनित्यमाकृष्टिर्जायते सदा ।  
हिक्कादद्यात्सदावक्त्रे प्रायश्चैव विजृम्भिकाम् ॥ १२ ॥  
  
एवमभ्यस्यमानस्तु कामदेवो द्वितीयकः ।  
योगिनी गुणसामान्यः सृष्टिसंहारकारकः ॥ १३ ॥  
  
न क्षुधा न च तृण्निद्रा नैव मुर्छा प्रजायते ।  
भवेत्स्वच्छन्ददेहस्तु सर्वोपद्रववर्जितः ॥ १४ ॥  
  
अनेन विधिना देवि योगीन्द्रो भूमिमण्डले ।  
नभस्य पुनरावृत्तिः पूजितः स्यात्सुरैरपि ॥ १५ ॥  
  
पुण्य पापैर्न लिप्येत भयमुद्रा विदुत्तमः ॥  
  
तालुमध्ये स्थितश्चन्द्रो नाभिमध्ये दिवाकरः ।  
अमृतं स्रवते चन्द्रो विषं प्रज्वलितो रविः ॥ १ ॥  
  
सूर्याग्रे वसते वायुश्चन्द्राग्रे वसते नभः ।  
सूर्याग्र मनुवर्तेत चन्द्राग्रं चैव नित्यशः ॥ २ ॥  
  
चन्द्रसूर्य द्वयोर्मध्ये मुडादद्या? तु खेचरीम् ।  
निरालम्बं मनः कृत्वा न किञ्चिदपि चिन्तयेत् ॥ ३ ॥  
  
स बाह्या भ्यन्तरे योगी घटवत्तिष्ठते प्रिये ।  
बाह्ये वायुस्तथा पृष्ठे चान्ते वायुर्न संशयः ॥ ४ ॥  
  
स्वस्थाने गच्छते वायुर्मनस्तत्रैव लीयते ।  
प्। १७८अ) अमृतं प्राप्नुयाद्योगी महाबलपराक्रमः ॥ ५ ॥  
  
वायुवेगेन देवेशि सकलां भ्रमते महीम् ।  
अष्टधागुणमैश्वर्यं सत्यं सत्यं न चान्यथा ॥ ६ ॥  
  
शङ्खदुन्दु?भिनादेन न शृणोति कदाचन ।  
काष्टवज्ञायते योगी नोत्पत्त्या वै प्रजायते ॥ ७ ॥  
  
शक्ति द्वयस्य मध्ये तु हीन्द्रियाख्यं तदुच्यते ।  
अनेनैव च बन्धेन सद्यमृत्युविनाशनम् ॥ ८ ॥  
  
कायं च भजते क्षेत्रं मूलबन्धेन पार्वति ।  
निरालम्बं भवेद्बीजं नान्यथा सिद्ध्यति ध्रुवम् ॥ ९ ॥  
  
ऊर्ध्वाधो बन्धमादाय कृत्वा चिन्ता मनामये ।  
सिद्ध्यते नात्र सन्देहो गोपनीयो महामते ॥ १० ॥  
  
प्। १७८ब्) अण्डजालजाश्चैव स्वेदजा भेदजास्तथा ।  
एक द्वि त्रि चतुष्पञ्चेन्द्रियाणि सर्वजन्तुषु ॥ १ ॥  
  
सर्वेषामेक एवात्मा साधारो बीजरूपवान् ।  
शब्दः स्पर्शश्च गन्धश्च रसोरूपं च पञ्चमं ॥ २ ॥  
  
बुद्ध्यहङ्कारसंयुक्तं मनस्तत्रव्यवस्थितम् ।  
यथामूले लताबीजं तथा पतन्ति जन्तवः ॥ ३ ॥  
  
सस्यवत्सर्वबीजानां जन्माप्तिश्च पुनः पुनः ।  
वाहकश्चैवमात्मापि धर्माधर्मौ तु बन्धनम् ॥ ४ ॥  
  
अन्तरात्मा यथा तिष्ठेत् स्वरूपं पारमेश्वरम् ।  
तस्मिन् काले वरारोहे लीयते घटवत्घृतम् ॥ ५ ॥  
  
प्। १७९अ) सर्पिषावात्रयोगेन पृथक्त्वं च न विन्दते ।  
उल्का हस्तो यथा कश्चिद्द्रव्यमालोकतां नयेत् ॥ ६ ॥  
  
कर्मशौचं मनःसौचं मनसो ज्ञानमेव च ।  
ध्यायेत तु जगत्सर्वं देहिनां देहमाश्रयम् ॥ ७ ॥  
  
यथामृतेन तृप्तस्य पयसा किं प्रयोजनम् ।  
आत्मानमरणिं कृत्वा प्रणवं चोत्तरारणिम् ॥ ८ ॥  
  
ध्याननिर्मथनाभ्यासाद्देवं पश्येत कुण्डगम् ।  
कायस्थोपि न कायस्थः कायस्थोपि न नश्यति ॥ ९ ॥  
  
भुङ्क्ते भोगांश्च कायस्थः कायस्थोपि न वध्यते ।  
यथाखरश्चन्दनभारवाही भारस्य वा हीन तु चन्दनस्य ।  
तथैव मूर्खो बहुशास्त्रपाठी शास्त्रस्य पाठी न तु निश्चयस्य ॥ ११ ॥  
  
प्। १७९ब्) आहारनिद्राभयमैथुनानि समानमेतत् पशुभिर्नराणाम् ।  
ज्ञानं नराणामधिको विशेषास्ते नैव हीनः पशुभिः समानः ॥ १२ ॥  
  
यावद्बिन्दु सहस्राणि कोटिबिन्दुशतानि च ।  
सर्वथाभस्मतां यान्ति यत्र देवो निरालयः ॥ १३ ॥  
  
ह्यन्यते मुष्टिना काशं क्षुधार्ता खण्डयेत्तुषम् ।  
ब्रह्मदण्डं न जानाति न मुक्तिः स्याद्वरानने ॥ १४ ॥  
  
शास्त्रं ह्यनन्तं बहुधा च विद्या अल्पश्च कालो बहवश्च विघ्नाः ।  
यत्सारभूतं तदुपासितव्यं हंसो यथा नीरमिवाम्बु मध्ये ॥ १५ ॥  
  
तद्ध्यानस्तत्गतिस्थोपि कृत्वा पापशतान्यपि ।  
लिप्यतेन स पापेन पद्मपत्रमिवाम्भसा ॥ १६ ॥  
  
इदं शास्त्रमिदं ज्ञानं यः सर्वं ज्ञातुमिच्छति ।  
अपिवर्षसहस्रायुः शास्त्रान्तं नाधि गच्छति ॥ १७ ॥  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          