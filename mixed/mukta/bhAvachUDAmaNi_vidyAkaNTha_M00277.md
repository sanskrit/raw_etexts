---
Author:
- vidyākaṇṭha
Catalog number: M00277
Manuscript:
- NGMCP 6/1748 reel number A 989/23
Publication country: India
Subjects:
- tantric / āgamic literature
- śaiva
- śaiva-siddhānta
Uniform title: bhāvacūḍāmaṇi
author_iast: vidyākaṇṭha
title: भावचूडामणि
title_iast: bhāvacūḍāmaṇi

---
  
  
  
  
प्। १अ)  
  
श्रीगुरुगणपतये नमः ॥   
  
यद्यपि नानाविधानि साधनोपायानि लिखितानि तथापि भावेन विना मन्त्राअ   
न सिद्ध्यन्तीति भावचूडामणिर्लिख्यते ॥  
  
तन्त्र चूडामणौ ॥   
  
श्रीभैरव उवाच ॥   
  
मातर्द्देवि महामाये वन्धमोक्ष प्रवर्त्तिनि ।  
इदानीं श्रोतु मिछामि गुरुक्रम मनूत्तमं ॥  
  
श्रीदेव्युवाच ॥  
  
गुरु क्रमस्तु वहुधा मन्त्राविस्तर गौरवात् ।  
कालानामप्यनादित्वात् कथं तत् कथयामिते ॥  
  
नैव ज्ञात्वा गुरुकुलं नष्टमार्गो भविष्यति ।  
नष्टमार्गात् महाविद्या न तादृक् फलगोचरा ॥  
  
गुरूणां शिष्यभूतानां नास्ति चेत्सन्तति क्रमः ।  
तन्त्र मन्त्राश्च विद्याश्च निःफलाः नात्र संशयः ॥  
  
विंशति पुरुषान् वापि नव सप्तत्रयोपि वा ।  
न ज्ञात्वा गुरुवंशानां शिष्यः स्यान्नष्ट सन्ततिः ॥  
  
स्ववंशादधिकं ज्ञेयं गुरुवंशम्भुनाशुभं ।  
जनकादधिकं ज्ञेयं मन्त्रादस्य महेश्वर ॥  
  
तस्मात् सर्वत्र देवेश सङ्क्षेपा छृणुतान् गुरून् ।  
आदौ सर्वत्र देवेश मन्त्रदः परमो गुरुः ॥  
  
परापर गुरुस्त्वं हि परमेष्ठिरहं ततः ।  
सर्व तन्त्रेषु विद्यास्तु स्वयं प्रख्यात रूपिणी ॥  
  
ततः पुरुष रूपश्च तस्मात् स्वगुरुसन्ततिः ।   
तेनैवाहं पदंशाश्च मद्भक्ताश्च वि"एषतः ॥  
  
प्। १ब्)  
  
सर्वमन्त्रेष्ट प्रभवः सर्वत्र शुभदायकः ।  
शिवः शैवाश्च ये विप्रास्तेपि सर्वत्र देशिकाः ॥  
  
गणेशो गाणपत्याश्च गणदीक्षा प्रभुर्मतः ।  
सूरः सौरास्तथा वत्स विष्णुर्विष्णुपरायणः ॥  
  
दिव्यौघ गुरवोदेव सिद्धौघ गुरवस्तथा ।  
मानवौघा समासेन कथयामि तवाग्रतः ॥  
  
सर्वतन्त्रेषु मन्त्रेषु प्रोक्ता मन्त्र चतुष्टयी ।  
तत्रादौ कालिका देवी तस्याः शृणु गुरुक्रमं ॥  
  
महादेवि महाकालस्त्रिपुरश्चैव भैरवः ।  
दिव्यौघ गुरवः प्रोक्ता सिद्धौघान् कथयामिते ॥  
  
ब्रह्मानन्दः पूर्णदेवश्चल वित्तश्चलाचलः ।  
कुमारः क्रोधनश्चैव वरदः स्मरदीपनः ॥  
  
माया मायावती चैव मानवौघान् शृणु प्रियं ।  
विमनः कृपणश्चैव भीमसेनः सुधाकरः ॥  
  
मीनोगोरक्षकश्चैव भोजदेवः प्रजापतिः ।  
मूलदेवौरन्तिदेवो विघ्नेश्वर हुताशनौ ॥  
  
सोमपानन्द सहजौ कालिका गुरवः स्मृताः ।  
अथ तारा गुरून् वक्ष्ये दृष्टादृष्ट फलप्रदान् ॥  
  
प्। २अ)  
  
ऊर्द्ध्वकेशो व्योमकेशो नीलकण्ठो वृषध्वजः ।  
दिव्यौघाः सिद्धिदा वत्स शृणुष्वावहितात्मना ॥  
  
वशिष्ठ कूर्मनाथश्च नीलनाथो महेश्वर ।  
हरिनाथो मानवौघानथ वक्ष्यामि सद्गुरून् ॥  
  
तारावती भानुमती जया विद्या महोदरी ।  
मुखानन्दः परानन्दः पारिजातः कुलेश्वरः ॥  
  
विरूपाक्षौ भैरवी च कथितं तारिणी कुलं ।  
सिद्धौघे मानवौघे च दिव्यौघे परमेश्वर ॥  
  
अक्षौभ्यः सर्वमूर्द्धन्यस्त्रिमूर्त्तिर्न्नाग रूपधृक् ।  
अथ स्वप्नावती देवान् कथयामि तव प्रिये ॥  
  
परानन्दश्च पूर्णेशो देवदेवो जनार्दनः ।  
पूर्णेशी सुन्दरी चैव मोहिनी रतिकामिके ॥  
  
पुलस्त्यो भावसम्पन्नो वीराकर्षणकर्मिणः ।  
सिद्धौघे च सती देवी भैरवश्चन्द्रशेखरः ॥  
  
मानवौघे सती देवी क्षमापूर्णा कलावती ।  
महेशो विष्णुनामा च गङ्गेशः स्मरनायकः ॥  
  
प्। २ब्)  
  
कलानन्दः कुमारी च सर्वाश्च संस्कृतस्त्रियः ।  
विदग्धाः सर्वजातीनां सर्वावस्था गताश्च या ॥  
  
वाला वा यौवनोन्मत्ता निःपतिर्वा स पुत्रिका ।  
गुरुभावं परित्यज्य योषित्सु यदि साधकः ॥  
  
स्वप्नावती जयेद्वार्चा मनसा वपुषापि वा ।  
सर्वदोषसमायुक्तः त्याज्योसौ कुलपांशनः ॥  
  
तस्मात् सर्वप्रयत्नेन विप्रियं परयोषिति ।  
निजास्वपि च कामार्थं मदंशायोषितो यतः ॥  
  
अथ वक्ष्यामि ते वत्स षोडशीनां गुरुक्रमं ।  
आनन्दनाथ देवश्च परप्रकाशकस्तथा ॥  
  
ततः परशिवो देवः परशक्तिस्ततः परं ।  
कौलेश्वरः शक्तिदेवोऽकुलेशानश्च कामुकः ॥  
  
सुद्धौघान् कथयिष्यामि भोगक्षिन्नश्च भैरव ।  
समयो देव सहजौ मानवौघान् शृणु प्रिय ॥  
  
गगनो विष्णु विमलौ सहजो भुवनस्तथा ।  
नीलस्वादुप्रियः पश्चात् कथिता गुरुसत्तमाः ॥  
  
श्रीभैरव उवाच ॥  
  
विद्या चतुष्टयी प्रोक्ता दुर्गया सदृशी हुत ।  
तां विहाय कथं तारा प्रोक्तां परम दुर्लभा ॥  
  
प्। ३अ)  
  
श्री भैरव उवाच ॥  
  
साधुपृष्टं त्वया वत्स सर्वप्राणि सुखा वह ।  
यथा तारा तथा दुर्गा विस्मयो नास्ति यद्यपि ॥  
  
तथापि तत्प्रकाशाय भयं जातं पदे पदे ।  
शृणु वत्स महादेवं गुरून् दुर्गा मनूद्भवान् ॥  
  
परमात्मा परानन्दः परमेष्ठी शोभोदयः ।  
कृष्णः कालो कलानाथो दिव्यौघा भैरवादिकाः ॥  
  
नारदः कश्यपः शम्भुर्भार्गवः कुलकौलिकः ।  
एते पञ्चमहादेव सिद्धौघा परिकीर्तिताः ॥  
  
रुद्राचार्यः क्षमाचार्यः पवनाशन सञ्ज्ञकः ।  
कुमारीशः शक्तिधरो घनानन्दः प्रकाशकः ॥  
  
हरिशर्मा विष्णुशर्मा दत्तात्रेयः प्रियंवदः ।  
वहुला शाकिनी देवी चर्यानाथः प्रकीर्तितः ॥  
  
लोपामुद्रा गुरून् वक्ष्ये प्रसङ्गा छृणु भैरव ।  
आदौ परेश्वरो देवः परमेशी ततः परं ॥  
  
मित्रीशश्चैव सज्जीशो उड्डीशो दिव्यसाधकाः ।  
चर्यानाथो लोपामुद्रा अगस्त्यः कालदीपनः ॥  
  
मानवौघास्ततो वक्ष्ये धर्माचार्यास्ततः परं ।  
मुक्तकेशीश्वरो देव दीपकोनाथ एव च ॥  
  
विष्णुः प्रभाकरश्चैव मनोज्ञस्तदनन्तरं ।  
  
प्। ३ब्)  
  
कल्याण देवरत्न देवौ श्रीरामानन्द देवकः ॥  
  
आनन्दनाथशब्दान्ता गुरवः सर्वसिद्धिदाः ।  
अथ वा सर्वशास्त्रेषु गुरवः सर्वसूचिताः ॥  
  
कुलचूडामणौ देव शृणु देव महेश्वरा ।  
येषु येषु च मन्त्रेषु ये ये ऋषिगणः स्मृताः ॥  
  
ते ते पूज्याः स पूज्यादौ सङ्क्षेपाद्गदितं मया ।  
अज्ञानाद्गुरु नाम्नां वै गुरु त्रितयमर्च्चयेत् ॥  
  
चतुष्टयं वा सप्तो वा न कार्यश्च ततः परं ।  
गुरून्परमगुरुंश्चैव परापर गुरूंस्ततः ॥  
  
परमेष्ठि गुरूंश्चैव कथिता गुरवस्तथा ।  
गुरूपूजां विना वत्स यदि पूजां समाचरेत् ॥  
  
तद्दोष शमने वत्स कुलपूजां समाचरेत् ।  
त्रिगुणं यत्र यद् वा स्यात् स गुणं कुलपूजनात् ॥  
  
कुलावलोकनं वेत्स्यात् कुतः प्रोक्षणमार्जनं ।  
क्वस्तनिं क्व च वा छुद्धिः क्ववन्यास विशोधनं ॥  
  
दीक्षा प्रभुकुलीनश्चेत् कुलं वा वटुकेश्वर ।  
तत् देहे गुरुमानीय त्वत् पादे स्मरणं चरेत् ॥  
  
न जानामि गुरोर्नाम न च शुद्धिं महेश्वर ।  
त्वत् पादाम्वुजरेणूनां कृपया देहि दासतां ॥  
  
प्। ४अ)  
  
इति स्तवेन संस्तुत्य निजं कुलं गुरूं यदि ।  
तन्नाम्ना पूजयेद् वत्स तेन पूजा गुरोर्भवेत् ॥  
  
स्वप्नावत्यास्तु पूजायां कुलरूपं गुरूं स्मरेत् ।  
कुलं यथा गुरुस्तत्र न तथा कुलसाधकः ॥  
  
गुरुक्रमं च कथितं न ज्ञात्वा कुलपुष्करः ।  
न देयं यत्र कुत्रापि यो पि चेष्टे च चुंवके ॥  
  
पशोरग्नेन चैवैषां नाम ग्राह्य कुलेश्वर ।  
वैष्णवे शक्ति तन्त्रे वा गाणपत्येथ वा पुनः ॥  
  
निजं गुरुं तदा ध्यात्वा ततो गुरु चतुष्टयं ।  
पूजयित्वा जपेद् देवं न च सङ्कोचमाचरेत् ॥  
  
श्रीभैरव उवाच ॥  
  
समयाचार सङ्केत भाव सङ्केतकं तथा ।  
सूचितं तु महादेवि कथयस्वानुकम्पया ॥  
  
सर्वमन्त्रेषु विद्यासु भावसङ्केतमेव च ।  
तथापि शक्ति तन्त्रेषु विशेषात् सर्वसिद्धिदं ॥  
  
श्रीदेव्युवाच ॥  
  
भावस्तु त्रिविधा देव दिव्यवीरपशु क्रमात् ।  
गुरवस्तु त्रिधा चात्र तथैव मन्त्र देवता ॥  
  
आद्य भावो महादेव श्रेयात् सर्व समृद्धिदः ।  
द्वितीयो मध्यमश्चैव तृतीयः सर्वनिन्दितः ॥  
  
वहुजपात् तथा क्षेमात् कायक्लेशादि विस्तरैः ।  
न भावेन विना देव तन्त्र मन्त्राः फलप्रदाः ॥  
  
किं वीर साधनैर्द्देव किं वा कृष्टि कुलाकुलैः ।  
  
प्। ४ब्)  
  
किं पीठपूजने नैव किं कन्या भोजनादिभिः ॥  
  
स्वयोषित्प्रीतिदानेन किं परेषां तथैव च ।  
किं जितेन्द्रिय भावेन किं कृत्वाचार कर्मणा ॥  
  
यदि भावे विशुद्धात्मा न स्याद् भाव परायणः ।  
भावेन लभते मुक्तिं भावेन कुलवर्द्धनं ॥  
  
भावेन कुलवृद्धिः स्याद् भावेन कायशोधनं ।  
किं न्यास विस्तरेणैव किं भूतशुद्धि विस्तरैः ॥  
  
किं तथा पूजने नैव यदि भावो न जायते ।  
केन ना पूज्यते विद्या न च केन च पूज्यते ॥  
  
फलाभावस्तु देवेश भावाभावात्प्रजायते ।  
एतद् रहस्य कथने सङ्किते मन मानसं ॥  
  
त्रिलोकीमत्सरी प्रायः सर्वत्र तत्समागमः ।  
नो वीक्ष्य निर्जनं देव कथं तत्कथयामिते ॥  
  
श्रीभैरव उवाच ।  
  
त्वत्प्रसादान्मयादेवि विद्या स्वप्नविरोधिनी ।  
सर्वमाया प्रपन्नानां दीक्षा दक्षाममाग्रणी ॥  
  
विद्यते देवि सर्वेषां भूतानां स्वापकारणं ।  
करोमि कथयत्वं मा यदि पुत्रत्व भावता ॥  
  
श्रीदेव्युवाच ॥  
  
प्रथमं दिव्यभावस्तु कथ्यते शृणु सादरं ।  
यद्वर्णा देवता यत्र तत्तेजः पुञ्जसंयुतं ॥  
  
तेजोमयं जगत्सर्वं विभाव्य मूर्तिकल्पितं ।  
तत्तन्मूर्तिमयैर्मन्त्रैः स्वेनास्वेनैव वा पुनः ॥  
  
आत्मानं तन्मयं दृष्ट्वा सर्वं भावं तथैव च ।  
तत्सर्वं योषिति ध्यात्वा चिन्तयेद् यत मानसः ॥  
  
प्। ५अ)  
  
अशेष कुलसम्पन्ना नाना ज्योति समुद्भवा ।  
माना देशोद्भवा वापि गुणलावन्यसंयुता ॥  
  
द्वितीय वत्सरा दूर्द्ध्वं यावत् स्याद् दशमाब्दकं ।  
तावत् कुमारी विज्ञेया तन्त्र मन्त्र फलप्रदा ॥  
  
कुमारी पूजनाद्दैव कुमारी भोजनादपि ।  
एकद्वित्र्यादि वीजानां फलदा नात्र संशयः ॥  
  
ताभ्यः पुष्पं फलं वापि अमुले पानुकं तथा ।  
वालप्रियं च यद् द्रव्यं दत्वा नत्वा च पूजकः ॥  
  
ध्यात्वा तदङ्गे स्वात्मानं वाल भावविचेष्टितः ।  
ताभिः प्रियकथालाप क्रीडा कौतूहलादिकं ॥  
  
यथा तथा तत्प्रिय कृत्कृत्वा सिद्धंश्वरो भवेत् ।  
तस्मात् षोडशपर्यन्तं भवतीति प्रवक्ष्यते ॥  
  
तत्र भावप्रकाशं चेत् स भावः परमो मतः ।  
चरणाश्चूल पर्यन्तं पीत्वापि च पुनः पिवेत् ॥  
  
तस्या नख मुखज्योत्स्ना खण्डितात् तस्तमो भवेत् ।  
कामडी?खर्पराकारा प्रमदास्तन शोभया ॥  
  
स्निग्धान्तः करणो वीरो निर्विकारः सदा भवेत् ।  
सुवृत्त जानुना चारु जङ्घोरु जघनाश्रयैः ॥  
  
नाभिरोमावलीं वक्ष स्थलैः पीनपयोधरैः ।  
ग्रीवा नयन पर्यन्त केशाग्रैः प्रवरस्मितैः ॥  
  
यावन्मधुमदापूर्णैर्त्तसीमैभावलौलितैः ।  
स्निग्धेन्द्रियः सन्सन्तुष्टश्चतुवर्गः समाश्रयः ॥  
  
प्। ५ब्)  
  
निवृत्तिकाले पुनस्तस्या भावपूर्णामृतैर्न्निजं ।  
मुखविन्दु वदाकारं तदधः कुचयुग्मकं ॥  
  
सर्वविद्या मृता पूर्ण सर्ववाग्विभवप्रदं ।  
सर्वार्थ साधकं देव सर्वरक्षणकारकं ॥  
  
तदधः स परार्द्धं च सुपरीकृत्य मण्डलं ।  
सर्वदेवादि भूतं तत् सर्वदेव नमस्कृतं ॥  
  
सर्व ह्ला *? सम्पूर्णं सर्वरक्षणकारकं ।  
सर्वार्थसाधकं देव सर्ववश्य प्रवर्तकं ॥  
  
एतत् कामकला ध्यान सुगोप्यं साधकोत्तमैः ।  
ध्यात्वा स्मृताथ वा दृष्ट्वा ध्यात्वा कामकलान्वितः ॥  
  
क्षणतत्व विमर्षेण जायते भाव सञ्चय ।  
कुलेषु तत्कलारूपं सकलं परिचिन्त्य च ॥  
  
कुलीनो जायते यस्मात् कथं तत्कथयापिते ।  
कुले साक्षाद्यतस्तत्वं स्वयं चिन्तति तत्वतः ॥  
  
तेन त्वत्कुलशास्त्रज्ञः पूजनीयः प्रयत्नतः ।  
कुलदेवी वात्मदेवी निश्चला यस्य विद्यते ॥  
  
स धन्यः पुरुषो लोके निश्चयोदय एव च ।  
यत्कुले कुलदीक्षा तु तस्या पापां स एव हि ॥  
  
अदीक्षित कुलाषम्पात् सिद्धि हानिः प्रजायते ।  
गमनं यदि ॥  
  
प्। ६अ)  
  
सत्कुलीन कथं देव पूजयेत् परमेश्वरी ।  
ग्रन्थरूपा तु रूपेण * * * * * * * * ?  
  
paramoṣādhi? jñeyāni jñāpatī prīti varddhinī ||  
  
tasmādutthāya hastāgre dhṛtvā? sevetaṃ svātmavat ||  
  
vāmabhāge samāsīnā svavarṇāṃ kāmarūpiṇīṃ |  
dhyātvā kāmakalāṃ tatra vindvādi pūrṇavigrahāṃ ||  
  
keśavinyāsa tilakaṃ hārakeyūrayāvakāṃ |  
sarvākalāṃ vidhāyādau kuladravyā niyojayet ||  
  
hetu yuktaṃ satāṃ hūlaṃ? datvā bhuktvānna sādhakaḥ |  
pṛchet kula kathāṃ tasyāṃ laukikā'laukikādi kiṃ ||  
  
na paṃcodbhavapuṣpāni kīrtitāni kulādiṣu |  
na kalāti kulābhijño dhruvaṃ siddhopi naśyati ||  
  
dṛṣṭvā doṣādikaṃ tatra snehā viḥkṛta śikṣayā |  
bhāvayenna kaṭuryuktyā vikṛte niḥphalaṃ bhavet ||  
  
kulaśāstra rahasyaṃ tu kulamūlaṃ yataḥ prabho |  
varaṃ kulamatastyāgo varaṃ kulagurorapi ||  
  
na tyāgayogyaṃ svakulaṃ dṛṣṭadoṣādapi priya |  
kulavṛkṣe sthitā sāhaṃ svakulaṃ poṣayāmyahaṃ ||  
  
p. 6b)  
  
tena sarvaprayatnena rakṣaṇīyaṃ prayatnataḥ |  
sukule kula vāhulyaṃ yadi syāt bhāgyayogataḥ ||  
  
sarvarūpaṃ vidhātavyaṃ vaiparītya parityajet |  
pṛthak sthānaṃ pṛthak dhyānaṃ pṛthak pūjā pṛthak stutiḥ ||  
  
na kartavyā prayatnena kimebhirvahu jalpitaiḥ |  
kule tiṣṭhāni deveśa nātra kāryā vicāraṇā ||  
  
tāsāṃ viśvāsa yogena taddeśādhiḥ praṇaśyati |  
pramodādamṛtasnānaṃ mamasyānnātra saṃśayaḥ ||  
  
kulajāhaṃ mahāyuddhe vīrāsphālananādinī |  
na jñeyamatrayachāmi pālayāniyato jagat ||  
  
maukharyaṃ patividveṣaḥ kaṭūktikalahādikaṃ |  
nīvādi gamanāccaiva nāhamīṣantarapriyā ||  
  
brahmāṇḍa bhāṇḍa saṃbhedāt tena jīve sa siddhiyuk |  
vinākule na matsiddhirnna kutra pratipadyate ||  
  
śrībhairava uvāca |  
  
caturāśra mimāṃ devi mokṣadātvaṃ sadā kathaṃ |  
kulabhāva vivodhitvāt saṃśayaṃ mama pūraya ||  
  
śrī devyuvāca ||  
  
mokṣaddhārastu bahudhā * * * * * * * * ?  
केवलं कुलयोगेन प्रसीदामिन संशयः ॥  
  
प्। ७अ)  
  
चतुर्था श्रमिणा देव अवधूताश्रमो महान् ।  
तत्राहं कुलयोगेन प्रसन्ना मोक्षदायिनी ॥   
  
यदि न स्यात् तथा यत् तत् शृणु तत्कथयामि ते ।  
ज्ञानभावे समुत्पन्ने सम्प्रार्थ्य निज कौलिकीं ॥  
  
तस्मान्नयामि मुक्तिः स्यात् ताः सम्पूज्य कुलान्तरे ।  
कुण्डली शक्ति विवरे तदा योगं समभ्यसेत् ॥  
  
निर्द्वन्द्वो निरहङ्कारः शुद्धनाडी गणो व्रती ।  
मृद्वासने समासीनः खगसंयमने रतः ॥  
  
मेरुदण्डवहिः पार्श्वे चन्द्रसूर्यात्मिके शिव ।  
मध्ये सुषुम्ना सन्दिष्टा तन्मध्ये चित्ररूपिणी ॥  
  
तेनैव ग्रन्थितं पद्मं मूलादि पथ पञ्चकं ।  
कालिका कालरूपेण डाकिन्या द्यव लंवितं ॥  
  
मूलद्वारं समासाद्य स्थिता सा नागरूपिणी ।  
वायुनाभिद्यतयुक्तं दृढविद्रावयेत् ततः ॥  
  
तच्छ्वासोज्ज्वलकामस्य शिक्खायानिशमुज्ज्वेरा ? ।  
प्रति वक्त्रं प्रबुद्धासौ जीवात्मानं परे कुते ॥  
  
नियोजयति तद्योगाद्यात्येव ममृतं परं ।  
वेगात्प्रेद्भिद्य नासान्तं गतौचन्द्रदिवाकरौ ॥  
  
अधोचक्रं महापद्मं क्रोडी कृत्य सुषुम्नया ।  
व्याघूद्यनासिका मध्यं गता चित्राङ्गसङ्गता ॥  
  
प्। ७ब्)  
  
ऊर्ध्वं भित्वात्तलिङ्गं वै इतरं पुष्करं ततः ।  
वहीरत्नमनाकाङ्क्षी साक्षिणी मोक्षदायिनी ॥  
  
जीवेनादृष्टसंरुद्धा स्थिता सा पर सन्निधौ ।  
एतद्भेदं विजानाति भित्वा याति परं पदं ॥  
  
अदृष्ट धातु जीवो सौ वहिर्याति दिने दिने ।  
दिने शाङ्गुलिमानेन तदर्द्धश्चापरास्ततः ॥  
  
द्विगुणं प्रीति काले स्यात् त्रिगुणं भोजनाद् वहिः ।  
ऊर्ध्वं वहिर्देव दिनं त्रिदिनं यदि भैरव ॥  
  
न्यूनं वा तदधः प्राणः शरीरं परिमुञ्चति ।  
शरीरं समतां नीत्वा न्यूनं वा वटुकेश्वर ॥  
  
कुम्भयित्वा अधो वायुं कुण्डली मुखवर्त्मनि ।  
योजयित्वा ततो जीवं नीत्वा नादावसानकं ॥  
  
गमागमं कारयित्वा सिद्धो भवति मानवः ।  
पीयते खाद्यते यत्तस्तत्सर्वं कुण्डली मुखे ॥  
  
हुत्वा सिद्धि मवाप्नोति न स बन्धेन बुध्यते ।  
भित्वा कार्या न चत्वार्यं कुण्डलिन्या कृते पुनः ॥  
  
हेमातर्द्देहिमे भिक्षां कुण्डली तर्पयाम्यहं ।  
अवधूताम्र मे स्थित्वा भैरवानन्द तत्परः ॥  
  
भैरवोहं न चान्योस्मिन् न देवोमत्परः क्वचित् ।  
मन्त्र तत्रार्द्ध न सर्वमयिजातं न चान्यथा ॥  
  
प्। ८अ)  
  
शिवोहं भैरवोहं नादो मन्त्रोह कुलनायकः ।  
रक्तचन्दनदिग्धां परिक्तकौपीनभूषितः ॥  
  
रक्तमाल्याम्वरधरोहेतु युक्तः सम्भवेत्(?) ।  
एवं भिक्षां व्रजन् भिक्षुः भैरवाचार तत्परः ॥  
  
लिप्यते न च पापेन वध्यते न तु जन्तुना ।  
यत्र द्वेषे त्वयं याति सन्देशः क्षिति नायकः ॥  
  
तन्त्र निन्दा परा ये तु ते नश्यन्ति क्षणात् प्रभो ।  
तस्माद्यत्रात् पूजितव्यो न तिरस्कार एव च ॥  
  
यतेछा विद्यते तस्य तत्कार्यं प्रियमप्रियं ।  
तदन्ये देवदेवेश विलोपाचारविस्तरं ॥  
  
पूजयन्ति महादेवी कुलाङ्ग दृष्टिमात्रतः ।  
पुष्पङ्गन्धं च तांवूलं नैवेद्यं यत्र तद्भवेत् ॥  
  
मनसा तत्समुत्सृज्य वाह्यतो कुलवारिणा ।  
आत्मनै तत्समायोज्य देवी रूपं कुलेश्वर ॥  
  
न पूजां नार्पितं न्यास न निष्ठा न व्रतादिकं ।  
पूर्णोहं भैरवश्चाहं नित्यानन्दोहमव्ययः ॥  
  
निरञ्जन स्वरूपोहं निरङ्कारस्त्वहं प्रभुः ।  
सर्वशास्त्रादि युक्तोहं सर्वमन्त्रार्थ पारगः ॥  
  
नात्मात्परतरो देवो न जातो न जनिष्यति ।  
आनन्दरूपवान् भूत्वा सर्वेषां प्रियकारकः ॥  
  
प्। ८ब्)  
  
मुक्तदुर्गन्ध मत्स्यादि त्याज्यं दिव्यवलिं प्रिय ।  
नानासुगन्धसंयुक्तं मांसादि भोजनं चरेत् ॥  
  
सुगन्धामलतैलाद्यैर्नानागन्धाङ्गविस्तरैः ।  
स्नानं कार्यं चाति मुद्धिं सूक्ष्मां वासोभिधापयेत् ॥  
  
सुगन्धि पुष्पमालाभिर्मुक्तालङ्कारभूषणैः ।  
स्निग्धं सुमधुरं देहं कामरूपं मनोहरं ॥  
  
कृत्वा तु मङ्गलं देहं मृदुभाषण तत्पर ।  
कुलालापानु सन्धायीं कुलरूपं विचिन्त्य च ॥  
  
विहरेद् दिवसे चैव रात्रा वा हृष्टि तत्परः ।  
आनीय योषितः सर्वाजात्यष्टक समुद्भवाः ॥  
  
गन्धानुक्रमनाद्देव नाम कुर्यान्महेश्वर ।  
या स्यात् प्रथम शक्तिस्तु शुद्धान्तः करणा द्विजा ॥  
  
शुद्धापि मलमत्ताङ्गी दिव्यगन्धा मनोरमा ।  
सा हि स्वप्नावती देवी तन्मन्त्रं तत्र योजयेत् ॥  
  
शुद्ध पुष्पैश्च नैवेद्यैर्ल्लवणैर्मधुसंयुतैः ।  
पूजयित्वा यथा पूर्वं साधयेन्निज साधनं ॥  
  
या कृष्णा नील कृष्णाभा मधु पिङ्गललोचना ।  
साधकानां *? हृदयायुगला नित्यगन्धिका ॥  
  
तस्यां काली समायोन्या सा काली परिकीर्तिता ।  
तत्पुष्पे नैव तां काली तत्रै वेद्यैश्च पूजयेत् ॥  
  
प्। ९अ)  
  
या स्यात् तृतीयगौराङ्गीषु सुगन्धानु लोचना ।  
त्रिपुरा नाम सा देवी रक्तपुष्पेण पूजयेत् ॥  
  
मदगन्धा तु या नारी मदस्फालनमन्धला ।  
मुक्ता आमिषगन्धेन महिषासुरमर्दिनी ॥  
  
मद्य गन्धा तु या नारी रक्त नेत्रा विनिस्थुला ।  
सोग्रतारेति सम्प्रोक्ता पत्युः पापविनाशिनी ॥  
  
अश्वगन्धा तु या नारी दीर्घाजङ्घामनोहरा ।  
सास्याच्चकित लोलाक्षी अश्वारूढावरप्रदा ॥  
  
आमगन्धा च वदने पूतिगन्धा च सन्धिषु ।  
नीलवर्वरकेशीं या विद्यादुर्गामहोत्सुखी ॥  
  
सर्वलक्षणसंयुक्ता नानागन्धसमागता ।  
सुदती चारूकेशी या दीर्घनेत्रामनोहरा ॥  
  
नानाविलास कुशला कुलशास्त्रविचारिणी ।  
गुरुवक्षस्थलाक्रान्त मध्याविरलदर्शिनी ॥  
  
सुदती सा भवेद्गौरी सर्वकार्यप्रवर्द्धिनी ।  
एतद् गणैः समायुक्ता नाना वा एकजातया ॥  
  
रूपगन्धसमायुक्ता नामतः परिकीर्तिता ।  
रक्षितव्या प्रयत्नेन अक्षतास्ता यथा भवेत् ॥  
  
स्वयं कामेश्वरो नाम्ना भूत्वा कामपरायणः ।  
  
प्। ९ब्)  
  
भाववृद्धिं विधायैव मूलयोगं समाचरेत् ।  
मूलयोगे कृते तत्र सप्ताहात् मरणं भवेत् ॥  
  
न विष्णुर्न हरिः शम्भुर्न्न देवी न च षोडशी ।  
न च मृत्युञ्जयो वापि न न्यासो नापि भावना ॥  
  
तस्य मृत्युक्षयो देव प्रभवन्ति न देवताः ।  
सा नारी मूलयोगेन नागदंष्टु विधेन वा ॥  
  
वज्रेणाभिद्यगर्भे च महाव्याधि वशादपि ।  
म्रियते तेन पापेन महादेव सुनिश्चितं ॥  
  
देवकृत्या तु वहुधा दृष्टादृष्टविभेदतः ।  
विशेषतोस्त्रादेवेश किमन्यद् वहुजल्पितैः ॥  
  
माययाछाद्य चात्मानं निजस्त्री रूपधारिणी ।  
आगत्य रमते नित्यं तेनैव नश्यते ध्रुवं ॥  
  
तस्मात् स्वदेशे नैव तत्कर्तव्यं सिद्धिवाञ्छया ।  
किं वा कामविलोपार्थं यतितव्यं सुरेश्वरे ॥  
  
कर्मदण्डं समादाय शिवसाम्यं निधाय च ।  
तत्पात्रं चक्र सूत्रेण वेष्टनं सप्तधा कृतं ॥  
  
पाशत्वं सर्वभूतानां रक्षणायस्वयम्भुद्दा? ।  
निर्जितोसि महाभाग उग्रवन्धविधीयतां ॥  
  
एव मा मन्त्र्य तत्सूत्रं शिवाङ्गे सप्तवेष्ठितं ।  
जाग्रद्दृशां समासाद्य स्वापमन्त्रं ततो जपेत् ॥  
  
प्। १०अ)  
  
संहार स्वप्नतोधिन्या पुटितं प्रणव द्वयं ।  
स्वप्नमन्त्रसमाख्यातः स्वापदः सर्वजन्तुषु ॥  
  
एवं कृत्वा स्वयं देवो महेशादिक्य एव च ।  
कुलं यदि स्याद् योगेश यश्च संस्मरलोलुप ॥  
  
तदापेक्षा विधातव्या कार्याश्च कर्हिचिद्बुधैः ।  
वराङ्ग शृणु मद्वाक्यमावय शुभहेतुकं ॥  
  
एतत्कार्यसमासाद्य कर्तव्यं तववेष्ठितं ।  
एवमुक्ता निजं कार्यं विधाय साधकोत्तमैः ॥  
  
वक्तव्यं न च कर्तव्यं कुलयोगं महेश्वरः ।  
वीरपत्नीवीरकन्या वीराङ्गजवराङ्गना ॥  
  
नाहृष्यासाधकैः पूर्वं यावत् स्यात् मम संस्थितिः ।  
मनः क्षोभे तत्र याते मूलयोगेन यत्फलं ॥  
  
तत्फलं जायते देव सत्यं सत्यं न चान्यथा ।  
वीरपत्नी तु परमास्वयमेव महेश्वरी ॥  
  
तत्सुताकुल विद्यानामाद्यावैति पुरातनी ।  
तद्वधू भुवनेशानी सर्वमन्त्रप्रबोधनी ॥  
  
न्यायतोऽन्यायतो वापि वीरपत्नी गुरूर्यदि ।  
वीक्षणादेव सर्वार्थं * * * साधको भवेत् ॥  
  
यदि भाग्यं वशाद्देव वीरपत्नी तु लभ्यते ।  
  
प्। १०ब्)  
  
फलपाकं तत्र कृत्वा किन्नसिद्ध्यन्ति भूतले ॥  
  
फलपाकविधानं तु सर्वदेव नमस्कृतं ।  
कथयामि महादेव न प्रकाश्यं कथञ्चन ॥  
  
दृष्टादृष्ट कुलं देव देवगन्धर्वकिन्नराः ।  
आयान्ति फलपाकार्थं तस्माद्यत्नविचिन्तयेत् ॥  
  
विसर्जनं विधातव्यं गोपनं भावशान्तिकं ।  
तत्तत्कार्यविधानेन कुलं कुर्यात् सुशिक्षितं ॥  
  
मातः प्रतिदुना धर्मा धर्मो न हि जगत् त्रये ।  
पतिः प्राणपरोनित्यं पतिरेव परागतिः ॥  
  
पतिरेव परं ब्रह्मपतिः प्राणाधिकः प्रभुः ।  
सर्वतीर्थमयः स्वामि सर्वदेवसमःपतिः ॥  
  
सर्वदेव मयञ्चैव पतिरेव महागुरुः ।  
आगत्योपि विशेत्पार्श्वं मुखं वीक्ष्यस्थिता भवेत् ॥  
  
पतिभावेङ्गिते दक्षा कृष्णास्यात्पतिदर्शने ।  
उत्तरेणोत्तरं दद्यात् पाहरेद्दूरकर्मणि ॥  
  
सर्वदेवमयं हित्वा या नारीपरगोचरा ।  
शूकरीगर्द्दभीकाकीशृगाली जायते ध्रुवं ॥  
  
अहं तु पुत्रवद् देवि नमेभ्रीतिर्न चेत्रया ।  
तव सङ्गे यो हि याति पति रूपधरः क्वचित् ॥  
  
प्। ११अ)  
  
मूलमन्त्र जपन्तोयं तद्गात्रे देयमीश्वरी ।  
तया यदि वहिर्न स्यात् तदा स्वपतिरेव च ॥  
  
इतोपि शिष्य या कार्या शिक्षिता कुलयोषिता ।  
रक्षाकार्या विधानेन पूर्वोक्ते नैव चात्मना ॥  
  
योगिनीनां महापूजां वटुकानां च भैरवं ।  
कार्याविघ्नविनाशार्थ कुलवारर्क्षयोगतः ॥  
  
यासां मूलतरोर्मूले मूलविद्या तु कामिका ।  
लिखित्वानेक कालेषु ततो विघ्नैर्न्न लिप्यते ॥  
  
वीरपत्न्यामूलदेशेन कालं मन्त्रयोजनं ।  
विसर्जनविधौ देव यदीछेत्फलपातनं ॥  
  
यत्र ये प्रीति रेतस्य कुलस्य कुलवित्तम ।  
तद्रूपं विग्रहं कृत्वा भैरवा वटुकादयः ॥  
  
तत्र वीरार्पणं कृत्वा कुर्वन्ति फललक्षणं ।  
लिङ्गैर्वाक्यैः पदैर्देव ज्ञात्वा फलसमुद्भवं ॥  
  
देवैर्जातं नरैर्जातं यथार्थज्ञानशास्त्रतः ।  
ज्ञात्वा फलविभागं तु पञ्चमात् परतः प्रभो ॥  
  
सप्तमाष्टममासाद्वा वृक्षमध्ये सरोवरे ।  
हस्तो दत्तं पादुकाभ्यां विद्यासंहारयोगतः ॥  
  
जपेदष्ट सहस्रं वै स्वयं विक्षात्पतिष्पति ।  
एवं कृते यत्पतति तत्फलं देवनिर्मितं ॥  
  
प्। ११ब्)  
  
अश्वामिकं च पतति वैपरीत्यगमागमात् ।  
एतल्लिङ्गं फलं ज्ञात्वा आनीयक्षालयेत् ततः ॥  
  
दोषभागं परित्यज्य फलवृक्षं प्रणम्य च ।  
ताम्रपात्रे महारण्ये फलपाकं समाचरेत् ॥  
  
रक्षादिकं विधायैव वदुन्नय समन्वितं ।  
नानासुगन्धि सम्मिश्रं सिद्धं ज्ञात्वा विचक्षणः ॥  
  
संस्तुतानलमध्ये तु अघोरं होमयेत् ततः ।  
हेतु मुद्रां मृती कृत्य होमं कुर्यादलक्षितः ॥  
  
रात्रावेवं विधायैव यज्ञशेषं भजेत् ततः ।  
भुक्तमात्रे तु तस्मिन् वै चिरञ्जीवीक्षितौ भवेत् ॥  
  
सद्यो मधुमती सिद्धिः करस्थाः भोगदायिनी ।  
दिव्यभावः साधकेन्द्रमर्त्य शक्रसमो भवेत् ॥  
  
देवानां प्रियकारित्वात् मोक्षं दत्वा महेश्वर ।  
साधकानां कुलज्ञानां न दोषो कल्पपातने ॥  
  
एतत्फलनिपातार्थ फलवत्पापदे पदे ।  
विघ्नं करोति सर्वत्र निजसङ्कोच कारणात् ॥  
  
फलवृक्षोपरि तथा विघ्नम्माचरति ध्रुवं ।  
फलवृक्षस्य हानिश्चेत् कदाचिद्दैव योगतः ॥  
  
साधकोपि तथा देव भवेन्नात्र विकल्पनं ।  
  
प्। १२अ)  
  
वाचाव्य? मनसा वापि कायाद्वा यदि वाध्यते ॥  
  
फलवृक्षस्तदा देवो नश्यति स्मरसासनं ।  
वाध्यते कुलवृक्षाश्चेत् साधकस्य कृते प्रभो ॥  
  
तावन्न कुल पूजा स्याद् यावन्त निसृतिर्भवेत् ।  
तावन्निजकुलालापो वर्जनीयः प्रयत्नतः ॥  
  
एतत्कार्य विधाने तु योग्यं नास्ति महीतले ।  
अतिदूरान्तरे देशे नामवर्णविवर्जितः ॥  
  
करोति यदि भद्रं स्याद् विघ्नं वा फलसाधनं ।  
न दोषस्तत्र वाध्यन्ते साधकाः कुलदेवता ॥  
  
विघ्नप्रधानमेतत् तु कदा चित्फलसाधनं ।  
सफलं समनुप्राप्य क्रियते यदि पामरः ॥  
  
फलं भवति देवेशि पापेन वध्यते ध्रुवं ।  
निन्दा मधुमती तत्र जायते नात्र संशयः ॥  
  
मधुमत्याफलं देव कथयामि शृणुष्वमे ।  
सुधाधारधरावानी वक्त्रान्तस्य प्रजायते ॥  
  
सर्वज्ञ सर्वशास्त्राणां मधिपः कुलनायकः ।  
चन्द्रसूर्यावधिपृष्ट्यां विभूति वहुलं सुखं ॥  
  
देवकन्याप्सरोभिस्तु दिव्यगन्धर्वचारणैः ।  
अमृतार्थे प्रीतिकरैर्देवभोग्यैः सुदुल्लभैः ॥  
  
देवकन्या हस्तगतैः रथमारूह्य सोत्सुका ।  
  
प्। १२ब्)  
  
आयाति साधकाकाङ्क्ष हृदया परमेश्वर ॥  
  
यत्र कामेश्वरो देवश्चिन्तावशमुपागतः ।  
तत्रैव यान्ति सततं देवकन्याः सहस्रशः ॥  
  
इन्द्रयोग्यपुरी कृत्वा रमते साधकैः समं ।  
ततो पागतमुक्तात् स मुक्ता तु वहुधा सुखं ॥  
  
चिरकालं भुवि स्थित्वा चान्ते मुक्ति मवाप्नुयात् ।  
एषतो कथितो देव दिव्यं भावः सुखावहः ॥  
  
न देवो यस्य कस्यापि पशौ गोप्यः प्रयत्नतः ।  
वीरभावो महादेव कथ्यते गुरुभैरव ॥  
  
निर्द्वन्द्व मानसो भूत्वा हृदि कामकलातनुः ।  
निशापूजासु प्रवरोहे तु युक्तः सदैव हि ॥  
  
निजकुलं समादाय स्वयं भैरव रूपधृक् ।  
कुलं च भैरवी रूपं तद्गात्रे न्यास विस्तरं ॥  
  
विन्यस्य सकलं न्यासं नवयोन्यात्मकं तथा ।  
प्रसून तूलिका मध्ये पुष्पे प्रकरसङ्कुले ॥  
  
नानागन्ध समाकीर्णे कुलद्रव्ये न यन्त्रकं ।  
लिखित्वा पूजयेछङ्खं घटस्थापनपूर्वहं ॥  
  
स्ववामभागे षट्कोणं तन्मध्ये ब्रह्मरन्ध्रकं ।  
लिखित्वा तत्र कुम्भं वै सौवर्णे राजतं च * *? ॥  
  
प्। १३अ)  
  
ताम्रं भूमि मयं चापि यद्वा लोह विवर्जितं ।  
स्थापयेत् कलया देव कुम्भं गन्धसुवासितं ॥  
  
हेतु द्रव्यं ब्राह्मणादि * * ? भेदेन पूजयेत् ।  
तत्र मन्त्रं विलिख्यादौ यद्यत्कुल समुद्भवं ॥  
  
ध्यात्जेष्ट (?) देवतां तत्र जपेदष्टोत्तरं शतं ।  
धेनुमुद्रां प्रदर्श्याय अमृतं तद्विचिन्तयन् ॥  
  
दृष्ट्वार्घस्य च पात्रं वै लोलुपाः सर्वदेवताः ।  
नृत्यन्ति भैरवाः सर्वे नृत्यन्ति मातरो गणाः ॥  
  
इन्द्रादयः सुराः सर्वे नृत्यन्ति मधुलोलुपाः ।  
ब्रह्माविष्णुमहेशाद्या नृत्यन्ति हर्षतत्परा ॥  
  
अर्घभाण्डं द्विधा कृत्वा गुरवे चैकभागकं ।  
एवं कुलापदत्वा वै एकेन देवतर्पणं ॥  
  
पीत्वा कुल रसं देव नानालङ्कार भूषितः ।  
साक्षायदि गुरूर्न स्यात् तदातोये विसर्जयेत् ॥  
  
आनन्दरूपवान् भूत्वा पूजयेत् परमेश्वरीं ।  
तत्तत्कल्पोक्त विधिना तत्तद्यन्त्रे प्रपूज्य च ॥  
  
विसर्जनं विधायाथ स्वकुले योजयेत् ततः ।  
तद्विश्वर स पानेन अमृतं भुज्यते मया ॥  
  
तच्चकोणरसास्वादैः सप्यतु ससजायते ।  
तत्फलग्रहणादेव सुमेरू शृङ्गरोहणं ॥  
  
प्। १३ब्)  
  
लतालिङ्ग न मात्रेण सुधाधौत कलेवरा ।  
मूलयोगे कृते तत्र जपेदष्ट सहसुकं ॥  
  
जपपूतं हवि द्रव्यं गृहीत्वा तर्पयेत् ततः ।  
विधाय तर्पणं देव प्रदक्षिण मनुव्रजन् ॥  
  
प्रणम्य स्तुत्वा कल्पोक्तस्तवेन तोयं येत्ततः ।  
इदं वीर कुलं देव सुन्दरं सुमनोहरं ॥  
  
यद्देशे विद्यते वीरस्तत्कुलं वापि भैरव ।  
वनमाली भयं तत्र न च राजभयादिकं ॥  
  
सुमङ्गलं सदा तत्र धन पुत्र विवर्द्धनं ।  
लक्ष्मीस्तत्र महादेव सुस्थिरा सर्वदा भवेत् ॥  
  
मन्त्रं स्वप्न प्रवोधिन्या अवश्यं वृक्षमूलके ।  
योजनीयं प्रयत्नेन न च विघ्नं प्रजायते ॥  
  
नान्यवीरेण तद्योगाद्ग्रहणे दैविकैरपि ।  
योगिनीभिस्तु युक्तं तु न च पापैर्न्न युज्यते ॥  
  
यत्र तत्र कुजेवारे श्मशाने गमने कृते ।  
पूजाफलं भवेत् तत्र सप्तवासरसम्मितं ॥  
  
चतुर्दश्या गते तत्र पक्षपूजाफलं लभेत् ।  
नागतेनार्चिते स्थाने पशुरेव न संशयः ॥  
  
नान्यस्यादधिको देव इति चिन्तापरायण ।  
साधको क्षोभमापन्नेमपि क्षोभ? प्रजायते ॥  
  
प्। १४अ)  
  
तस्याद्यत्नाद्भोग्रयुतो भवेद्वीरवरः सुखी ।  
भोगेन मोक्षमाप्नोति भोगेन कुलसाधनं ॥  
  
विना हेतु समासाद्य क्षोभयुक्त महेश्वर ।  
न पूजा मम सङ्कुर्यान्न च ध्यन न चिन्तनं ॥  
  
तस्माद् भुक्त्वा च पीत्वा च पूजयेत् परमेश्वरं ।  
न क्रमद्युति दोषोस्ति नाचारादविदूषणं ॥  
  
यद्यद्गदति निद्राति यत्करोति यदर्घति ।  
तत्सर्वं कुलरूपं तु ध्यात्वा च विहरेत् सुखी ॥  
  
एकाकी निर्जने देशे श्मशाने पर्वते वने ।  
शून्यागारे नदीतीरे निःसङ्गे विहरेत् सदा ॥  
  
वीराणां जपकारस्तु सर्वकाल प्रशस्यते ।  
सर्वदेशे सर्वपीठे कर्तव्यं न च संशयः ॥  
  
यदि विप्रो भवेद् भ्रष्टः कुलद्रव्यं परायणः ।  
तदानेन विधानेन कर्तव्यं कुलतोषणं ॥  
  
अपरापुष्पगर्भे तु कुलस्थानं मनोहरं ।  
सर्वदेव मुखं तत्र महाकामकलात्मकं ॥  
  
हयाऽरि कुसुमे देव स्वयमस्ति सदाशिव ।  
तन्मध्ये न घुमादाय पुष्पमध्ये तु चन्दनं ॥  
  
रक्तं युक्तमरागं वा दत्वा तत्र शिवात्मकं ।  
योजयेत् शिव शक्त्या तु ऐक्यं सम्भावयन्धिया ॥  
  
प्। १४ब्)  
  
क्षणं तत्रैव सम्पूज्य निश्चित्य परमेश्वरी ।  
जप्त्वा तदेव कुण्डोस्थं द्रव्यं परमदुर्लभं ॥  
  
अमृतादधिकं ज्ञेयमेतद्रव्यं सुदुर्लभं ।  
यत्रा पराजिता पुष्पं जवा पुष्पं च भैरव ॥  
  
करवीरे रक्त मुक्तै द्रोणं वा तत्र तिष्ठति ।  
तत्र देवी वसेन्नित्यं तदन्ते पूजनं मम ॥  
  
दत्तैकैकज वा पुष्पं पट्टवस्त्रफलं लभेत् ।  
ब्रह्महत्यादिकं पापं क्षणान्नश्यति निश्चितं ॥  
  
अपरा या तु माहात्म्यं च वक्तुं न हि महेश्वर ।  
वीर साधन कार्ये तु कर्तव्यं वीर पुरुषैः ॥  
  
दिव्यैरपि च कर्तव्यं पशुभिर्न्न च पानरैः ।  
वरं पामर कार्यं तु न पशौ चेति निश्चयः ॥  
  
यद्यद्यदा पुराप्रोक्तं शक्तेन मन्त्रसाधनं ।  
अञ्जनं गुटिकादींश्च कुर्याद् वीरो महाबलः ॥  
  
दिव्ये वीरेण भेदो स्त्रियो भेदः स च कथ्यते ।  
सन्तो विन्प्रतो(?) मधुरः कलालावन्य संस्थितः ॥  
  
दिव्यस्तु देववत्प्रायो वीरश्चोर्द्धत मानसः ।  
विभूति भूषणं वापि चन्दनैर्वा विलेपितं ॥  
  
आकारगोपनं वापि व्यक्तो वा कुलभैरव ।  
रक्तचन्दनदिग्धो वा वैष्णवो वाप्य वैष्णवः ॥  
  
प्। १५अ)  
  
असंस्कृते संस्कृतो वा नित्ययुक्त कुलेश्वर ।  
अपमाने च पूजायां हृष्टः पुष्टः सदा भवेत् ॥  
  
देवनिन्दा परो वापि तत्पूजादि परोपि वा ।  
पूजारतस्तद्रहितः कुलीनमतते स्थिताः ॥  
  
निजभावसमायुक्तो देववद्विहरत्क्षितो ।  
स्वकुलान्तं पुरश्चर्या कार्य रात्रौ चान्यथा ॥  
  
वेदहीने द्विजे देव यथा न श्रुति संस्क्रिया ।  
विष्णु भक्तिनिवादेव भक्तिर्न प्रभवेद् यथा ॥  
  
शाक्तज्ञानं विना मुक्ति यथा हास्याय कल्प्यते ।  
गुरुं विनायथा तन्त्रे नाधिकारः कथञ्चन ॥  
  
पतिहीना च या नारी सर्वकर्मविवर्जिता ।  
कुलं विना तथा देवो वीरो वा मम साधकः ॥  
  
नाधिकारीति कौलेय तस्माद् भाव परोभवा ।  
अविनीतं कुलं यस्य स कथं मम पूजक ॥  
  
तस्माद् यत्नात् तथा कार्यं यथा स्याद् विनयान्वितं ।  
भावाभाव कुले शास्त्रे नाधिकारः कथञ्चन ॥  
  
तेन भाव विशुद्धस्तु साधकः कौलिको भवेत् ।  
  
श्रीदेव्युवाच ॥  
  
पशुभावं प्रवक्ष्यामि शृणु वत्स समाहितः ।  
  
यथाविधि पशोर्द्दां   
  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          