---
Catalog number: M00235
Manuscript:
- IFP/EFEO transcript T0378
Publication country: India
Subjects:
- śaiva
- śaiva-siddhānta
Uniform title: kālahastīśavilāsa
title: कालहस्तीशविलास
title_iast: kālahastīśavilāsa

---
  
  
  
ॐ   
  
कालहस्तीशविलासः ॥   
  
ड्। ५०७६   
  
॥ कालहस्तीशविलासः ॥   
  
श्रीदेव्यै नमः श्रीकाल * * * *   
  
शाङ्करं सर्वोत्कर्षमवैमि तत्र भवता पा * * * रूपं   
नमाम्यहम् । ननु कोऽयं ब्रह्म श * * * * ह्मेत्युच्यते । स   
चापमाकीट पतङ्गेभ्यः आदैव * * * * मिषयता प्रतिपद्यते ।   
तथापि यस्माद्ब्रह्म * * * दि परिणाम पितृत्वा योगात् । देहादि   
परिणामरू * * * * वा द्विलक्षणः परम पुरुषः परमेश्वर   
एव प्रकरणा * * * * ब्रह्म पदादव गत इति स एव नमस्कार्यः   
प्रतीयते * * * * महद्ब्रह्म परमं यः परायणमिति । * * * * *   
धाम त ध्येयं * * * * शब्दोयं नोपचारेण ह्यन्यत्र ह्युपचार   
त इति विष्णुब्रह्मभगव * * * * ङ्कः? प्रजापतिरिति निघण्टु   
वचनात् जातिजीवादावपि ब्रह्म पद प्रयोगो दृष्ट इति चेत् न   
तेषा * * * * विलेश? योगेनेश्वर पद प्रयोगस्येव ।   
तस्मान्नारायणे मुख्यं ब्रह्मपदं अन्यत्र आम * * * पदं   
नारायणे योगरूढम् । अथ कस्मादुच्यते ब्रह्म । बृहन्तोत्यस्मिन् *   
वध्येकमिति । अन्तः समुद्र * * * * * ढ्यं देव विदुषां मते   
ब्रह्मेति नारायणे विद्वदूढ्यङ्कीरात् जीवादौ ब्रह्म शब्द   
रूढि स * * * * *   
  
प्। ३)   
  
भावित भ्रममूलाय आर्य प्रसिद्धेः प्रावल्यस्य यव वराहादि   
पदेषु सिद्ध * * * * *च्च ब्र * * * * * द्वितीयमते विष्णौ   
योगरूढत्वात् । विष्णुपदवत् । न चा प्रयोजकत्वं श्रुतौ   
तन्निर्वचन वैयर्थ्या * * * * * अत्रोच्यते । यद्यपि ब्रह्मपदं   
भगवत्पद दृष्टान्तेन विष्णौमुख्यत्वेन * * * * * र्थानुगमस्य   
गोपदादीनां नानार्थानां सर्वेष्वर्थेषु स्वर्गादिष्ट   
भावेन मुख्य * * * * * च्छतीति गोरितिव्युत्पत्या   
सास्नादिमद्व्यक्तावेव मुख्यं भवितु मर्हति । इ * * * * * रि पदं   
वा * * * * * ख्यं भ्वति । ननार्थत्व प्रतिपादकनिघं * * * * *   
दि विरोधात् । अन्यथा नानार्थो* * * * * * * * ले व्ययाव्ययौ ।   
प्रधानत्वेन सृज्यत्वं च विष्णोसक्तम् । यथा सन्निधिम् * * * * *   
विकासा * * * * * * व्यक्त रूपं च । तथा विष्णुः सर्वेश्वरः   
स्मृतः । अत्र परमेश्वरशब्दा ध * * * * य सङ्कोच   
विकासादिरूपेण क्षोभ्यत्वकथनान्न तयोर्विरुद्ध धर्म * * * * *   
नारायण कर्तृकावान्तरसृष्टि प्रतिपादनान्नारायणो प* * *   
विरोधः । तस्यावतार * * * * * * * * * * ह्म जगन्मयः ।   
सर्वगः सर्वभूतेशः सर्वात्मापरमेश्वरः प्रधानं पु * * *   
प्रवृत्ति निमित्तस्यैश्वर्य * * * * * त्वाभावात् ।   
ब्रह्मपदवन्निघं   
  
प्। ४)   
  
नानार्थत्वेना प्रतिपादनाच्च । ननु निघण्टुवशात्कथं   
वेदार्थनिर्णयः । अस्य पौरुषे यत्वेना पौरुषेय वेदार्थ   
निर्णये प्रमाण्या भावादिति चेत् । पौरुषे यस्याप्यनादि   
प्रयोगस्मारकत्वेन स्मृतिवत्प्रमाणत्वात् । पिकमालभेते त्यादि   
वाक्यार्थ निर्णये अनार्य प्रयोगस्यापि उपयोगित्व कथनाच्च । ननु   
पिकादि रुदेष्वार्य प्रयोगा भावेसति अनार्य प्रयोगो निर्णायकः   
ब्रह्मपदे तु यवादि पदव दार्य प्रयोगो निर्नायक इति चेत् । मैवम्   
। निघण्टु काराणां व्याकरणाद्यभिज्ञत्वे * * * * * *   
जात्यादावपि सत्वात् भिन्न विषययोरार्यानार्य   
व्यवहारयोर्विरोधे तत्र न को* * * * * * दत्र तदभावात् । अवे * *   
पदे कथ * * * * * * * प्रवृत्ति निमित्ताभाव इति चे * * * * *   
ह्मत्यत्र प्रणवे ब्रह्मन्नित्यत्र * * * ता चतुर्मुखादौ   
चानुगतस्यशक्यतावच्छेदकस्य वक्तुमशक्यत्वात् । बृहबृहि   
वृद्धाविति धा * * * * * वृद्धेः ब्रह्मणत्व जात्यादावनु   
गमाभावेन शक्यतावच्छेदकत्वा सम्भवात् ।   
लाघवाद्ब्राह्मणत्व जातेरेव   
प्रवृत्तिनिमित्तत्वाच्चावयवार्थादन्यस्य शब्दादप्रतीयमानस्य   
वा शक्य तावच्छेदकत्वे अश्वपदगोपदादावपि तथा   
वक्तुंशक्यत्वेन नानार्थोच्छेदापत्तेः ।   
  
वस्तुतस्तु अथ कस्मादुच्यते तारा अथ कस्मादुच्यते   
  
प्। ५)   
  
प्रणवः । अथ अस्मादुच्यते ब्रह्मेति प्रणवप्रकरणस्थेषु   
प्रश्नोत्तरेषु वाच्यवाचकयोरभेद सम्बन्धमादाय परब्रह्मणि   
परमेश्वरे विद्यमानं निरतिशय ब्रह्मत्वं प्रणवे आरोप्य * *   
गौणं भवति । वस्तुतस्तु अथर्वोपनिषदि देवा हवै स्वर्गं   
लोकमगमन् । ते * * वा रुद्रमपृच्छन् कोभ वा * * * वित् । अहमेकः   
प्रथममासं वर्तामि च भविष्यामि च । नान्यः कश्चिन्मत्तो   
व्यति रिक्त इत्युप क्रम्यते देवारुद्रं ध्यायन्तीति मध्ये परा   
मृश्य नदेतद्रुद्रचरितमित्युपसंहारेणैक वाक्यतया रुद्र   
परत्वस्यैव निर्णयात् । तदुपासनासाधनत्वेन प्राप्तस्य   
प्रणवस्य प्रशंसार्थं ब्रह्मभेदमारोप्यतद्वाचक ब्रह्मपदेन   
निर्देश इति रुद्रे मुख्यं ब्रह्मपदं तदभेदारोपात् प्रणवेपि   
मुख्यमेव । अन्यथा हरिपदमपि भेकशखामृगादावमुख्यं स्यात्   
।   
  
अनुमानमप्ययुक्तम् । विष्णौमुख्यत्वसाधने सिद्धिसाधनात्   
तत्रैव मुख्यत्व साधने हरिपदे व्यभिचारः । एवं योगरूढि   
मतमपि निरस्तम् वेदितव्यम् । सिद्धसाधनाद्व्यभिचारादेव वि* * *   
ब्रह्मपदावयवाभावेन गुणपूर्तिवाचकत्वरूप यौगिकत्वस्या   
सम्भवेन ब्रह्मणि योगरूढत्वस्यापि सिद्धत्वात् ।   
  
प्। ६)   
  
न हि यौगिके धेनुपदे योगरूढे पङ्कजपदे वा   
अवयवार्थातिरिक्तार्थमादाय यौगिकत्वं केनापि स्वीकृतम् ।   
  
ननु तर्हि बृहन्तो ह्यस्मिन् गुणा इति श्रुतेः का गतिरिति चेत्   
कल्पितत्वमेवेति ब्रूमः । अकल्पितत्वेपि धर्ममात्रोपमानातिदेश   
वाक्यवच्छक्ति ग्रहमात्रोपयोगितया तदर्थस्य बृहद्गुणत्वस्य   
शक्यतावच्छेदकत्वाभावात् । दृष्टं च धर्ममात्रोपमाने   
कीदृक्क्र मेलक इति दाक्षिणात्येन पृष्टे सति दीर्घ ग्रीवः   
प्रलम्बोष्टः कण्टकाशनः पशुः प्रमे * * * * ति   
देशवाक्यार्थस्य शक्यतावच्छेदकत्वाभावेन शक्तिग्रहे   
सहकारित्वम् ।   
  
ननु तत्रोष्ट्रत्वं शक्यतावच्छेदकमस्ति । ब्रह्म पदे तु   
नैवमिति चेत् । ना पदात्प्रतीयमानस्य बृहत्वस्यान्यस्य   
ब्रह्मणत्वादेर्वा नानार्थ धर्मस्य शक्यतावच्छेदक सम्भवे   
पदादप्रतीयमानस्य पूर्ण गुणत्वस्यावच्छेदकत्वे   
प्रमाणाभावात् । तर्हि रूढिरेवास्त्विति चेत् । ना विष्णुत्व   
प्रकारक प्रतीतेरभावेन तदवच्छिन्नशक्तेरभावात् । ज्ञा * *   
कल्पसूत्रयोरपि ब्रह्म पदार्थ निर्णायकत्वं प्रत्युक्तम् ।   
  
प्। ७)   
  
अभेद परत्वे * * * * शक्तिग्राहकत्वे प्रमाणा भावात् । तदेव   
ब्रह्म परमं कवीनामिति च न रूढिसाधकम् । यथा   
अभिषेकादि गुणयुक्तस्य राज्ञः प्रजापरिपालनं परमोधर्म   
इत्युक्ते पालनमेव धर्मपदस्य मुख्यं चोदना लक्षणन्त्व   
मुख्यमिति न युक्तं भवति । चैत्रः परमधार्मिक इत्युक्ते   
धार्मिकत्वेन रूपेण श्रेष्ठत्वेपि चैत्रस्य धार्मिकपदं   
यागादिकर्तर्यमुख्यं चैत्रे च मुख्यमपि न युक्तम् । अन्यथा   
परमपद वैयर्थ्य प्रसङ्गात् । ब्रह्मसाधारणत्वे हि   
परमपदं सार्थकं भवति   
  
एतेन नारायणः परं ब्रह्मेतिः परमं योमहद्ब्रह्मेति भारत   
वचनं च व्याख्यातम् । गीतासु नारायणेन ब्रह्मणः स्वस्य च   
भेदेन निर्देशादापि स्वस्मिन् ब्रह्मपदस्य मुख्यत्वं निवारितम् ।   
उक्तञ्च किन्तद्ब्रह्मकिम ध्यात्मं किं कर्म पुरुषोत्तम इत्यादि   
प्रश्नेष्वर्जुनेन कृ * * * * भगवतोत्तरं दत्तम् । अक्षरं   
ब्रह्म परममित्यारभ्य अधियज्ञो हमेवेत्यन्तेन तत्र यदि स्वयमेव   
परमं ब्रह्मस्यात् अहमेव परं ब्रह्मेति ब्रूयात् ।   
अधियज्ञोहमेवेतिवत् । तथा नोक्तञ्च । तस्मात् अन्यदेव परं   
ब्रह्मेति निश्चीयते ।   
  
प्। ८)   
  
यधेवमपि ब्रह्मपदस्य विष्णौ विद्वद्रूढिर्वा शिवे   
ब्रह्मविद्रूढि सुवचा तथा हि श्वेताश्वतरोपक्रमे ब्रह्मवादिनो   
वदन्ति किं कारणं ब्रह्मेति प्रश्नषट्कानन्तरं   
यःकारणानि निखिलानि तनि कालात्मयुक्ताव्यधि तिष्ठत्येन इति   
। स ईशानः एकोरुद्रः शिव एव केवल इत्यादि वाक्यैः   
ब्रह्मविदां रुद्रब्रह्मपद प्रयोगव्यवहारयोरवगमात् प्रबला च   
ब्रह्मविद्वद्रूढिर्विद्वद्रूढ्यपेपक्ष्या तेषां श्रेष्ठत्वात् ।   
तथा च स्मृतिः- विद्वत्सुकृत बुद्धयः कृतबुद्धिषुवक्तारो   
वक्तृषु ब्रह्मवादिन इति । तस्माद्ब्रह्मपदं विष्ण्वावेव मुख्यं   
न भवति । नानार्थत्वात् । गवादिपदवत् । न चा प्रयोजको हेतुः   
। एकत्र मुख्यत्वे नानार्थेषु गवादि पदेष्वपि गच्छतीति   
व्युत्पत्त्या गवादिषु मुख्यत्वं अन्यत्र स्वर्गादावमुख्यत्वं च   
स्यात् । न चा सिद्धिः । ना ** र्थेषु परिगणनानुपपत्तेः ।   
अनुगतस्य शक्यतावच्छेदकस्या सम्भवोक्तेश्च । तस्मात्परम्   
पुरुषः परमेश्वर एव परं ब्रह्म ब्रह्मवादिनामिति सिद्धम् ॥   
  
ननु शिवस्य कथं परब्रह्म परत्वम् । तल्लक्षणत्वेन वेदान्त   
शास्त्रे प्रसिद्धस्य जगज्जन्मादिकारणत्वस्य नारायणैक   
निष्ठत्वात् ।   
  
प्। ९)   
  
तथा च नारायणोपनिषदिश्रूयते एकोह वै नारायण आसीत् ।   
न ब्रह्मनेशानो नेमेद्या वा पृथिवी इत्यादिना सृष्टेः पूर्वं   
नारायणस्य विद्यमानत्वात् । यतो वा इमानि भूतानि जायन्ते   
सदेव सोम्येदमग्र आसीत् । आत्मा वा यमेक एववाग्र आसीत्   
इत्यादयः सामान्याकारेण नारायणमेव प्रतिपादयन्ति ।   
पशूना यजेत । छागस्यवपाया मेदस इत्यादौ सामान्य   
विशेषणयोरेक वाक्यत्वस्य छागो वा मन्त्रवर्णादिति   
न्यायसिद्धत्वात् । नारायणाद्ब्रह्मा जायत तव इत्यादिना   
ब्रह्मादेरपि तत एवोत्पत्तिश्रवणाच्च । यद्यपि यदा तमस्तन्न   
दिवा न रात्रिर्नसन्न चा सच्छिव एव केवलः न एव रुद्रो न   
द्वितीयाय तस्थे । कारणं तु ध्येयस्सर्वैश्वर्य   
सम्पन्नस्सर्वेश्वरः शम्भुराकाशमध्य इत्यादिना शिवस्यापि   
सृष्टेः पूर्वं विद्यमानत्वमवगम्यते । तथापि   
नारायणाद्रुद्रो जायत इत्यादि ना रुद्रोत्पत्तिश्रवणात्   
कारणपराणां शम्भु शिवरुद्रादि शब्दान्न   
नारायणपरत्वमेव युक्तम् । न च ब्रह्म विष्णु रुद्रास्ते   
सम्प्रसूयन्त इति विष्णोरत्युत्पत्तिः श्रूयत इति वाच्यम् ।   
अजायमानो बहुधाविजायत इति तस्यावतार परत्वात् ।   
  
प्। १०)   
  
गीतासु च कृष्णवाक्यम् अहं सर्वस्य प्रभवो मत्तः सर्वं   
प्रवर्तत इति । अभ्युत्थानमधर्मस्य तदात्मानं सृजाम्यहम् ॥   
विष्णुपुराणे च प्रजाः ससर्जभगवान् ब्रह्मनारायणात्मकः ।   
प्रज * * * * र्दवो यथा तन्मे निशामय ॥   
ब्रह्मनारायणाख्योसौकल्पादौ भगवान् यथा । ससर्ज   
सर्वभूतानि तदाचक्ष्वमहामुने ॥ उत्तर रामायणे च स वै   
नारायणो देवः शङ्खचक्रगदाधरः । विधाताचैव   
भूतानां संहर्ता च तथैव च ॥ यस्य कार्यं भवो ब्रह्मा   
पितामह पितामहः । कैलासनिलयः श्रीमान् भवश्चक्रोऽथ   
सम्भव इति ॥ तस्मात् श्रुति स्मृति इतिहास पुराणै"रूपबृंहित   
नारायणोपनिषद्वाक्येन नारायणस्य जगज्जन्मादि   
कारणत्वप्रतीतमिति जगज्जन्मादिकारणत्वरूप   
लक्षणसद्भावात् स एव वेदान्त वेद्यं परम्ब्रह्मेति चेत् ।   
  
अत्र ब्रूमः । यद्यपि विर्ष्णोर्जगत्कारणत्वं श्रुत्या   
  
अत्र ग्रन्थ पातः   
  
नावाभ्यां विद्यते भेदो मच्छक्तिस्त्वं न संशयः । त्वन्मयं   
मन्मयं सर्वमव्यक्त पुरुषात्मकम् ॥   
  
ज्ञाताहं ज्ञानरूपस्त्वमन्ताहं त्वं मतिर्हरे । प्रकृतिस्त्वं   
सुरश्रेष्थ पुरुषोहं न संशयः ॥   
  
प्। ११)   
  
त्वमेव माया विश्वस्य मय्यहं परमार्थतः ॥ इति ।   
  
एवं हरिवंश विष्णुपुराणाद्युपबृंहित   
परमकारणत्वप्रतिपादक श्वेताश्वतर वाक्येन शिवस्य   
परमकारणत्वप्रतिपादनात्स एव जगज्जन्मादि कारणम् ।   
  
प्राणं मनसि सह करणैर्नादान्ते परमात्मनि   
सम्प्रतिष्ठाप्य प्रध्यायीतेशानं प्रध्यायितव्यं सर्वमिदं   
ब्रह्म ब्रह्म विष्णु रुद्रान्ते सम्प्रसूयन्ते ॥ अकारणं   
कारणं तु ध्येयस्सर्वैश्वर्यसम्पन्नः सर्वेश्वरः   
शम्भुराकाश * * * य इति   
ईश्वरत्रयाणामुत्पत्तिकथनानन्तरं अकारणमिति   
त्रयाणामविशेषेण परमकारणत्व * * * वगमात् । कारणं तु   
ध्येय इति तु शब्देन पूर्वस्माद्वैलक्षण्यं प्रतिपाद्य शम्भोः   
परमकारणत्व विधानात् न विष्णूत्पत्तिखतारम्परा ।   
  
नन्वथर्व नारायणश्रुत्योश्शिवनारायणयोस्सकाशात्   
ब्रह्मरुद्रोत्पत्ति खगतेति कथमुभयजन्यत्वं तयोर्विरोधात् ।   
वस्तुनिविकल्पा सम्भवेना विरोधस्य कल्पभेदेन व्यवस्थापने   
परतत्वव्यवस्थाया असम्भवेनाद्वैतमतप्रवेशेन निर्विशेष   
ब्रह्म परतत्व व्यवस्था प्रसङ्गादिति चेत् मैवम् । संहारकर्तुः   
रुद्रस्यैव नारायणादनन्तरमुत्पत्ति श्रवणात् । तदुक्तम्   
विष्णुपुराणे ततः कालाग्निरुद्रोऽसौ भूत्वासर्वहरोहरिः ।   
शेषौ हि श्वाससम्भूतै पातकानि दहत्यधः ॥   
  
प्। १२)   
  
वामने च तमो मयस्तथैवान्यः समुद्भूतस्त्रिलोचनः । शूल   
पाणिः कपर्दी चाप्यक्षमालां निदर्शयन् ॥   
  
उत्तर रामायणे च कैलासनिलयः श्रीमान्   
भवश्चक्रोथसम्भव इति ॥   
  
भारते शिवप्रकरणे सोऽसृजद्दक्षिणादङ्गाद्ब्रह्माणं   
लोकसम्भवम् ।   
  
वामपार्श्वात्तथा विष्णुं लोकरक्षार्थमीश्वरः । हृदयाच्च   
तथा रुद्रं * * * * * ॥ इति ।   
  
अथमभिप्रायः । भारतोपबृंहिताथर्व वाक्येन   
ब्रह्मविष्णुरुद्राणां त्रयाणामपि विशेषेण सृज्यत्वावगमात्   
रुद्रोत्पत्तेः कालाग्निरुद्रपरत्वात् अकारणमिति निषेधेन   
त्रयाणामपि कारणत्वनिषेधात् । वै लक्षण्य प्रतिपादकेन तु   
शब्देन त्रितयभिन्नस्यैव शम्भोः परमकारणत्व विधानात्   
विष्णूत्पत्तेरवतारपरत्वकल्पनस्य परमकारणाधीनत्वात्   
तदभावे तस्याप्ययोगात् । शिवादिपदानां कारणवाचकानां   
विष्णुपरत्वमयुक्तम् । पशुछाग न्याये नैव सदात्मादिपदानां   
नारायणादि पदानामपि शिस्र परत्वस्य वक्तुंशक्यत्वात् ।   
तदुक्तं कैवल्योपनिषदि -   
  
स एव विष्णुस्सप्राणस्सकालोऽग्निस्स चन्द्रमाः ॥ विष्णुपुराणे   
च । परमात्मा च सर्वेषामाधारः परमेश्वरः ॥ विष्णुनामा   
हि वेदेषु वेदान्तेषु च गीयते ॥ विष्णोर्नामानि यस्यासौ   
विष्णुनामा * * * * ॥   
  
धुत्तूकरः कनकाह्वयः चित्रको वह्नि सञ्ज्ञिक इत्यादिवत्   
  
प्। १३)   
  
नारायणोपनिषत्समानार्थकं अथर्वोपनिषद्वाक्यं च   
पूर्ववादे उदाहृतं द्रष्टव्यम् । किञ्चयः सर्वाल्लोकान्   
सम्भक्षुः सम्भक्ष्यति अजस्रं सृजति विसृजति वा सयति   
तस्मादुच्यते महेश्वर इति । प्रयोगश्च । विष्णुर्जगदादि   
कारणभिन्नः ईश्वरभिन्नत्वात् । ब्रह्मादिवत् । न चा भास   
समानयोगक्षेमत्वं पूर्वोक्त श्रुत्यादि विरोधात् ।   
तस्माज्जगज्जन्मादि कारणत्वस्य ब्रह्म लक्षणस्य परमेश्वरे   
परिनिष्ठितत्वात् सदाशिवस्य परब्रह्मत्वमप्रत्यूहम् ॥ ननु   
मास्तु रुद्रस्य विष्णोरुत्पत्तिः । ब्रह्मणः सकाशात् उत्पत्तिः   
स्यात् । तथा च भागवते विष्णुपुराणे -   
  
प्रादुरासीत्प्रभोरङ्के कुमारो नीललोहितः । रुरोद सुस्वरं सोथ   
प्राद्रवद्द्विज सत्तम ॥ किं रोदिवीतितं ब्रह्मरुदन्तं   
प्रत्युवाच वै नाम देहातीतं सोथ प्रत्युवाच प्रजापतिम् ॥   
रुद्रस्त्वं देव नाम्नासि मारोदी धैर्यमावह । ततोन्यानि ददौ   
तस्मै सप्तनामानि स प्रभुः ॥ स्थानानि चैषामष्टाना   
पत्नीं पुत्रांश्च वै प्रबुः । भवं शर्वं तथेशानं   
तथा पशुपतिं द्विज ॥ भीममुग्रं महादेवमुवाच स   
पितामहः । चक्रे नामान्यथैतानि स्थानान्येषां चकार सः ॥   
  
प्। १४)   
  
सूर्योजलं महीवायुर्वह्निराकाश एव च । दीक्षितोब्राह्मणः   
सोम इत्येतास्तनवः क्रमात् ॥   
  
जाबालोपनिषदि ललाटात् रुद्रो जायते । नाम मे कुरु ।   
नामाकरोदिति च ॥ ननु ब्रह्मणः सकाशात् रुद्रस्योत्पत्तौ   
नारायणाद्रुद्रो जायत इति श्रुति विरोधः । न च   
कल्पभेदेनाविरोधः । नारायणस्य परब्रह्मत्वेन तस्मादेव   
सर्वोत्पत्तेर्वक्तव्यत्वादिति चेत् । न । ब्रह्मणोपि नारायणा   
देवोत्पन्नत्वेनाकाशाद्वायुरित्यादिवत् चतुर्मुख रूपाद्विष्णोरेव   
रुद्रोत्पत्तिपरत्वेनाविरोधात् । उक्तञ्चोत्तर रामायणे ब्रह्मवाक्यम्   
-   
  
सङ्क्षिप्य च पुरालोकान् माययास्वयमेव हि । एकार्णवे शयानो   
मां त्वं वै पूर्वमजीजनः ॥   
  
पद्मे दिव्यार्क सङ्काशे नाभ्या मुत्पाद्यमामपि । प्राजापत्यं   
त्वयाकर्म सर्वं मयि निवेशितम् ॥   
  
तत्त्वं त्रयाणां लोकानामादिकर्ता स्वयं प्रभुः ॥ इति च ।   
  
तस्मात्परमकारणस्य नारायणस्य नाभिकमलोत्पन्नत्वात्   
ब्रह्मणः तत्सकाशाद्रुद्रोत्पत्तेः कथं तस्य परब्रह्मत्वमिति   
महति पूर्वपक्षे प्राप्ते ब्रूमः ॥   
  
चतुर्मुखस्य नारायणादुत्पत्तौ सत्यामेवैतत्सर्वमुपपद्यते ।   
तदेव तु नास्ति । तस्य रुद्रादेवोत्पत्तेः । तथा च श्वेताश्वन्तरे   
यो देवानां प्रभवश्चोद्भवश्च विश्वाधिकोरुद्रोमहर्षिः ।   
  
प्। १५)   
  
हिरण्य गर्भं जनयामासपूर्वं सनोबुद्ध्याशुभया संयुनक्तु   
॥   
  
तैत्तरीयके यो देवानां प्रथमं पुरस्ताद्विश्वाधिको महर्षिः   
। हिरण्य गर्भं पश्यत जायमानं सनोदेवः   
शुभयासंयुनक्तु ॥   
  
यस्मात्परं ना परमस्ति किञ्चित् इत्यादि ॥   
  
ननु चतुर्मुखस्य नारायण नाभिकमलोत्पन्नत्वं श्रुतम्   
तत्कथमुपपद्यत इति चेन्न । रुद्रादुत्पन्नस्य ब्रह्मणो नारायण   
देहं प्रविश्य नाभिमार्गेण बहिर्गमन परत्वेन नारायण   
स्तुतिपरत्वात् । तथाचोत्तर रामायणे रामवाक्यम् -   
  
सुप्ते विष्णौ तथा ब्रह्मा विशेश जठरं ततः । बहुश्रुतं   
तु तं ज्ञात्वा महायोगी समाविशत् ॥   
  
नाभ्यां विष्णोस्समुद्भूतं पद्मं हेमविभूषितम् ॥ स तु   
निर्गत्य वै ब्रह्मा * * ** महाप्रभुः ।   
  
सिसृक्षुः पृथिवीं वायुं पर्वतान् स महीरुहान् ।   
  
पुनश्च -   
  
दृष्ट्वास्वयम्भुवा मुक्तो रात्रो वीक्षितस्तथा ॥   
  
तेन शब्देन सम्प्राप्तो हरो वै हरिणा सह । अथ चक्रप्रहारेण   
सूदितौमधुकैटभौ ॥ इति ।   
  
अत्र विष्णु शरीर प्रवेश निर्गमनयोः ब्रह्मपरित्राणाय   
विष्णुना सह रुद्रागमनस्य च त्वं वै पूर्वमजीजन इतिवत् न   
स्तुति परत्वेनार्थ वादत्वं युक्तम् । धर्मोपदेश प्रकरणत्वात् ।   
ते नैव प्रत्यवायोक्तेश्च । वेदपादस्तवे जैमिनिवाक्यम् -   
  
प्। १६)   
  
तं नमामि महादेवं यन्नियोगादिदं जगत् । कल्पादौ भगवान्   
धाता यथा पूर्वमकल्पयत् ॥   
  
हरं सुरनियन्तारं परं तमह मानतः । यदा ज्ञया   
जगत्सर्वं व्याप्य नारायणः स्थितः ॥   
  
एवं च ब्रह्मणः सकाशात् रुद्रोत्पत्तिरप्यवतार परा । तपसा   
तुष्टस्य परमेश्वरस्य चतुर्मुखयाचनापरिपूरणाय   
वरदानप्रयुक्तत्वेन प्रादुर्भावरूपत्वात् । तथा चादित्य   
पुराणे पञ्चविंशाध्याये चतुर्मुखवाक्यम् -   
  
त्वामेव पुत्रमिच्छामि त्वया वा सदृसंसुतम् । त्वन्मायामोहितः   
शम्भो न वेद्वीत्वां परं शिवम् ॥ ईश्वरः -   
  
अहमंशेन भविता पुत्रस्तव पितामह । ज्ञानं मद्विषयं   
क्षिप्रं भविष्यति तवानघ ॥   
  
एव योगीश्वरः शार्ङ्गी ममैवांशो न संशयः । सहायत्वेन   
भविता ममादेशात्तवानघ ॥   
  
तस्माच्छेताश्वतर तैत्तिरीयक वाक्याभ्यां चतुर्मुखस्य   
रुद्रादुत्पत्त्यवगमात् तद्विरुद्धानां नारायण नाभिप्रभवत्व   
प्रतिपादकानां पुराणानां विरोधाधिकरण   
न्यायेनबाध्यत्वात् नारायणोपनिषद्वाक्यानां चावान्तर   
सृष्टि विषयत्वेनोपपादितत्वात् नारायणाच्चतुर्मुखोत्पत्तेश्च   
प्रवेश निर्गमरूपत्वेन नारायण कूर्मपुराणाद्यव गतत्वेन   
स्तुतिरूपत्वात्   
  
प्। १७)   
  
रुद्रस्य च ब्रह्म ललाटोत्पत्तेर्वरदान प्रयुक्तत्वेन   
प्रादुर्भावरूपत्वात् । ललाटाद्रुद्रोऽजायत इति स्वतन्त्रोत्पत्ति   
प्रतीतिवत् । अथर्वभारतवाक्ययोः स्वतन्त्रोत्पत्ति   
श्रवणाभावात् । प्रत्युत सृज्यत्वेन पारतन्त्र्यप्रतीतेः नाम   
मे कुर्विति रुद्राज्ञा पुरस्सरमेव नामाकरोदिति   
चतुर्मुखेननामकरणाच्च । तस्य च कालाग्निरुद्रत्वेन   
परमकारणात्परमेश्वराद्भिन्नत्व प्रतिपादनात् ।   
इत्यभिध्यायतो नासाविवरात्सहसानघा वराहतोपि   
नरगादङ्गुष्ठपरिमाणतः ॥ इति भागवत वचनेन   
चतुर्मुखस्य नासिकाया नारायणोत्पत्तिश्रवणात् । वामनपुराणे   
च -   
  
नमेऽस्ति माता न पिता तथैव निराश्रयोऽहङ्गिरिवासी । सुतां   
प्रतीच्छामि तवाद्रिराज धर्मेणदत्ताम्भावताभिराय ॥ इति ।   
  
ईश्वर वाक्याच्च न चतुर्मुखाद्रुद्रोत्पत्तिः । अत एव रुद्रो न   
परं ब्रह्म नारायण सृज्यत्वात् । अस्मदादिवदिति निरस्तम् ।   
अनुमानमपि शिवस्य पर तत्व रूपत्वेपि रुद्रस्य   
पदार्थस्याग्नेर्देवतात्मनः परब्रह्मत्वाभावेनांशे   
सिद्धसाधनात् । तदात्मानं सृजाम्यहम्मिति गीता वाक्यात्   
स्वसृज्यत्वेन स्वात्मन्येव व्यभिचारात् । न चात्मशब्दो देहपरः ।   
जीवानामपि नित्यत्वेन देहस्यैव सृज्यत्वात् । न च विस्पष्टं   
सृज्यं स्वस्मिन्नपि समानत्वात् । हेतावाद्यभाग वैयर्थ्यात्   
एवमेव प्रति प्रयोग सम्भवात् व्याक्ताव्यक्तोभय प्रपञ्च जन्मादि   
  
प्। १८)   
  
कारणं ब्रह्म विष्ण्वादिजनकं   
परब्रह्मपरमेश्वरोगङ्गाधरस्सर्वाधिक इति सिद्धम् ॥   
  
अथ कथं महेश्वरस्य गङ्गाधरस्य सर्वाधीशत्वं गङ्गाया   
विष्णुपादोद्भूतत्वेन तद्धारणस्य च विष्णुपादोदक   
धारणत्वेन विष्ण्वाधिक्या पादकत्वात् । तथाहि -   
  
भागवते च -   
  
यत्पादनिःसृतसरित्प्रवरोदकेन तीर्थेन मूर्ध्निविधृतेन शिवः   
शिवोऽभूत् । धातुर्मनः शैल निसृष्टवज्रं ध्यायेच्चिरं   
भगवतश्चरणारविन्दम् ॥   
  
तत्पाद सलिलं यथेति ।   
  
आदावादि पितामहस्य निगम व्यापार पात्रे जलं   
पश्चात्पन्नगशायिनो भगवतः पादोदकं पावनम् ।   
  
पुनश्च विष्णुपुराणे गङ्गां प्रस्तुत्य -   
  
ततः प्रवहति ब्रह्मन् सर्व पापहरासरित् । गङ्गा   
देवाङ्गनाङ्गाना मनुलेपन पिञ्जरा ॥   
  
विष्णुपाद विनिष्क्रान्ता प्लावयित्वेन्दुमण्डलम् ।   
समन्ताद्ब्रह्मणः पुर्या गङ्गापतति वै दिवः ॥   
  
वाम पाद्माम्बुजाङ्गुष्ठ नखस्रोतो विनिर्गताम् ।   
विष्णोर्बिभर्तियां भक्त्या शिरसाऽहर्निशं शिवः ॥   
  
अन्यानि च वचनान्यत्रार्थे द्रष्टव्यानि । प्रयोगश्च - शिवः   
विष्ण्वपेक्षया अधिको न भवति । यथा गुरुपादोदकधारी   
शिष्यः । न चा प्रयोजको हेतुः । भक्त्या पादोदकधारणस्य   
नैच्यज्ञापकत्वादिति ॥   
  
प्। १९)   
  
अत्रोच्यते । गङ्गाया विष्णुपादोद्भवत्वेपि तद्धारणस्य   
स्वभक्तानुग्रह हेतुकत्वेन नैच्यानापादकत्वात् ।   
वंहिक्षीरसागरकन्या लक्ष्म्याः वक्षःस्थले   
निरन्तरधारणात् लक्ष्मीधरोनारायण सागरापेक्षया   
लक्ष्म्यपेक्षया वा नीचो भवति । किन्त्वाधिक्य प्रमाण   
सद्भावादधिक एव । तथा च रामायणे बालकाण्डे -   
  
देवदेवे गते तस्मिन् स्ॐगुष्ठाष्ठग्र निपीडिताम् । कृत्वा   
वसुमतीं राम संवत्सरमुपावसन् ॥   
  
अथ संवत्से पूर्णे सर्वलोकनमस्कृतः । उमापतिः पशुपतिः   
राजानमिदमब्रवीत् ॥   
  
प्रीतस्तेऽहं नरश्रेष्ठ करिष्यामि तवप्रियम् । शिरसा   
धारयिष्यामि शैलराजसुतामहम् ॥   
  
इत्यादि वचनै भगीरथ तपसा प्रीतेन   
परब्रह्मणापरमकारुणि केन भगवता परमेश्वरेण   
भगीरथानुग्रहाय शिरसा गङ्गायाधारणेऽपि नाधिक्यहानिः   
।   
  
अपि च तत्रैव श्रूयते शिवाधिक्यम् -   
  
गङ्गायाः पतनंराजन् पृथिवी न सहिष्यति । तां वै   
धारयितुं वीरनान्यं पश्याम् शूलीनः ॥   
  
तत्रैव ब्रह्मवाक्यम् -   
  
रक्ष सर्वानिमाल्लो&कान् मालोक कर्तुमर्हसि । देवानाञ्च वचः   
श्रुत्वा सर्वलोक महेश्वरः ॥ बाढमित्य व्रवीत् सर्वान्   
युनश्चेदमुवाच ह ॥   
  
किञ्च सर्वलोक नमस्कृतः पशुपतिश्चेति श्रुतिश्च -   
  
यस्मै नमच्छिरः । यस्मैस्तस्मैत्वाजुष्टमिति ।   
  
प्। २०)   
  
एतावन्तो वै पशवो द्विपादश्चतुष्पादश्च । तस्माद्रुदः   
पशुनामधिपतिः । काशीखण्डेपि -   
  
ब्रह्मविष्णुसुरेशाद्याः पशवः परिकीर्तिताः । तेषां   
पतित्वाद्भूतेशः शिवः पशुपतिः स्मृतः ॥   
  
सर्वलोकनमस्कृतत्वं चाथर्वोपनिषदिति रुक्तम् -   
  
यस्सर्वाल्लो&कान् सम्भक्षुः सम्भक्ष्यति अजस्रं सृजति   
विसृजति वा स यति तस्मादुच्यते महेश्वर इति । अतः   
इतिहासपुराणाभ्यां वेदं समुपबृंहयेदिति ।   
  
तौ तु मेधा विनौ दृष्ट्वा वेदेषु परिनिष्ठितौ ।   
  
वे दोष बृंहणार्थाय तावग्राहयत प्रभुः ॥ इति   
रामायणस्य वेदोपबृंहणार्थत्वात् । उदाथृत रामायण   
वाक्यनिष्ठानां सर्वलोक नमस्कृत पशुपतिशब्दानां रुद्रैक   
विवयाणां वेद निष्ठं तत्तत्पदार्थोपबृंहणार्थत्वेन   
प्रत्यभिज्ञयमानत्वात् । तत्तदुप क्रमादि विरोधाच्च न   
देवतान्तरपरत्वेन नयनं युक्तम् । गङ्गाया अतिशय पावनत्वं   
च महेश्वरसम्बन्धाधीनमित्युक्तम् । तत्रैव -   
  
ते तदेव गन्धर्वा वसुधातलवासिनः । भवाङ्ग पतितं तोयं   
पवित्रमिति पस्पृशुरिति ॥   
  
विष्णुपुराणे च शम्भो जटाकलापात् सा विनिष्क्रान्ता   
स्थिशर्करान् । प्लावयित्वादिवं निन्ये या पापान् सगरात्मजान् ॥   
  
वस्तुतस्तु गङ्गा न विष्।णुपादोद्भूता । किन्तु हिमवदुत्पन्ना ।   
तथा च रामायणे राम वाक्यम् -   
  
दुहितुः शैलराजस्य ज्येष्ठाया वक्तुर्महसि ॥   
  
प्। २१)   
  
त्रीन् पथो हेतुना केन पावयेल्लोक पावती । कथं गङ्गा   
त्रिपथगा विश्रुतासरिदुत्तमा ॥ त्रिषुलोकेषु धर्मज्ञ   
कर्मभिर्यैः समन्विता ॥   
  
तथा ब्रुवति काकुत्स्ये विश्वामित्रस्तपोधनः ।   
  
इत्यादि तत्त्व वुभुत्सु प्रकरणे ब्रह्मवाक्यञ्च -   
  
इयं हैमवती ज्येष्ठा गङ्गा हिमवतस्सुता ॥ वैनतेयवाक्यं   
तत्रैव -   
  
गङ्गाहिमवतो ज्येष्ठा दुहिता पुरुषर्षभ । तस्यां कुरु   
महाबाहो पितॄणां सलिलक्रियाम् ॥   
  
ननु विष्णुपुराण भागवतादिवचनैः विष्णुपादोद्भूतत्वं   
गङायाः प्रतीतमिति चेन्न । विष्णुपादवचनेन ध्रुवलोकादुपरि   
लोकस्यैव विवक्षितत्वात् । तथा च तस्मिन्नेव प्रकरणे   
पूर्ववाक्यम् -   
  
यावन्मात्रे प्रदेशे तु मैत्रेयोऽवस्थितो ध्रुवः । क्षमयायान्ति   
तावत्तु भूमिराभूतसम्प्लवम् ॥   
  
ऊर्ध्वोत्तरमृषिभ्यस्तु ध्रुवो यत्र व्यवस्थितः । एतद्विष्णुपदं   
दिव्यं तृतीयं व्योम्निभास्वरम् ॥   
  
अपुण्य पुण्योपरमे क्षीणाश्शेषार्ति हेतवः । यत्र गत्वा न   
शोचन्ति तद्विष्णोः परमं पदम् ॥   
  
इत्यादिना । अस्य प्रकरणस्य भूतादि लोक प्रतिपादन परत्वात्   
ध्रुवादुपरि लोकमुक्तवचनाभ्यां वर्णयित्वा ताभ्यामन्यैश्च   
वचनैस्तस्यैव लोकस्य विष्णुपदत्वेन प्रतिपदनपुरस्सरं   
  
प्। २२)   
  
अस्मिन् प्रतिष्ठितो भास्वामिहूतः स्वयं ध्रुवः ।   
  
ध्रुवे सर्व ज्योतीषि ज्योतिः शम्भुमुचोद्विज ॥ इत्यादिना तस्यैव   
विष्णुपादाख्यस्य लोकस्य सर्वाधारत्वमुक्त्वा एवमेतत्पदं   
विष्णोस्तृतीय ममलात्मकम् । इति तस्यैव स्वरूपं प्रतिपाद्य   
तस्माल्लो&कात्ततः प्रवहति ब्रह्मन् सर्वपापहरासरित् ।   
गङ्गादेवाङ्गनाङ्गानामित्यादि पूर्वोदाहृतवचनैः   
गङ्गानिर्गमन वर्णनात् पूर्वोत्तर पर्यालोचनया विष्णुपदं न   
शरीरावयव परं किन्तु वियद्विष्णुपदं वा तु पुंस्याकाश   
विहायसी इत्यादि नैघण्टिक प्रसिद्धाकाशपरम् । विष्णोः   
पदं विष्णुपदमिति योगापेक्षया तन्निरपेक्षरूढेर्बलवत्वात् ।   
तद्बलवत्वस्य च रथकारोऽग्निमाद दधीतेत्यत्र रथं करोतीति   
रथकार इति व्युत्पत्त्या तेषा मध्ययनाधिकारे अध्ययनजन्य   
विद्यायाः सम्भवात् जाति परत्वे विद्या प्रयुक्ति गौरवात्   
त्रैवर्णिकपरत्वमेवेति पूर्व पक्षानन्तरं योगस्या   
वयवशक्तिसापेक्षत्वात् विलम्बित प्रतीतिकत्वेन तन्निरपेक्ष   
रूढेरेव शीघ्रोपस्थितत्वे बलवत्वमिति रथकारजातीय   
एवाधानाधिकारी । तद्वलाच्च विद्या प्रयुक्तिरपि कल्पनीयेति   
सिद्धान्त सिद्धत्वात् । न च वामपादाम्बुजाङ्गुष्ठ   
  
प्। २३)   
  
नखस्रोतो विनिर्गतामिति वाक्यविरोधः । प्रकरणवशेन गङ्गाया   
हिमवदुत्पत्ति प्रतिपादकानेक वचनविरोधेनाकाशस्यैव   
मनोहरपदाम्बुजत्वेन गङ्गायाश्चतदङ्गुष्ठनिर्गतत्वेन   
चोत्प्रेक्षायाः स्तुतिसम्भवात् । दृष्टञ्चाचेतनानां   
पदार्थानां चेतना वयवत्व निरूपणेन स्तुतिपरत्वं प्रणा   
उपरवाहनू अधिषवणे जिह्वाचर्म ग्रावाणोदन्तामुखमाहवनीयो   
नासिकोत्तर वेदिरित्यादौ ॥ प्रमाणान्तर विरोधे च   
गुणवादत्वमुक्तम् भट्टाचार्यैः - विरोधे गुणवादः स्यात्   
अनुवादोऽवधारिते । इति । रामायण वाक्यस्य गङ्गायाः   
हिमवत्कन्यात्व प्रतिपादकस्य नार्थवादत्वं युक्तम् । न ते   
वागनृताकाव्ये काचिदत्त भविष्यति इति ब्रह्मणा दत्तस्य   
वरप्रदानस्य तत्रैव श्रूयमाणत्वात् । अथवा   
विष्णुपादाङ्गुष्ठ नख विनिर्भिन्न ब्रह्माण्ड कटाह द्वारा   
अन्तः प्रविष्ट कुटिलाख्य बाह्यजल प्रवाहयोगेन   
पादाङ्गुष्ठप्रभवत्वस्य व्यपदेशः । तथा च वामनपुराणे   
-   
  
विष्ण्वङ्घ्रिणा प्रसरता कटाहे भेदितेऽम्बरात् । कुटिला तस्य   
पादाग्रात् स पारकुटिला ततः ॥ इति ।   
  
न च सैव गङ्गेति वक्तव्यम् । तस्मिन्नेव पुराणे पृथक्   
गङ्गोत्पत्तिवर्णनात् ।   
  
इत्येवं ब्रह्मण शप्ता हिमवद्दुहिता मुने । आपो मयी ब्रह्मलोकं   
प्लावया मासयोगिनी ॥   
  
प्। २४)   
  
न च हिमवद्दुहितृत्वेन रामायण भारत वामन पुराणेषु   
प्रसिद्धाया गङ्गाया विष्णुपादसम्बन्धि   
कटाहोदकसम्बन्धमात्रेण तत्पादोदकत्वं युक्तम् । रथ्याजल   
योगेनापि रथ्याजलत्वा पत्तेः ॥   
  
ननु गङ्गायाः प्रथमं विष्णुपादोत्पन्नाया एव पश्चात्   
हिमवत्यवतीर्णायाः तस्माद्भुवङ्गतायाः हिमवत्कन्यात्वं   
जह्नु कन्यात्ववत् गौणमस्तु । जह्नुवात् हिमवतोऽपि   
मार्गवशेनप्राप्तत्वादिति चेत् । मैवम् । प्रथमतः हिमवतः   
सकाशात् मेनकायामुत्पन्नाया एव देवैर्देवकार्यार्थं स्वर्लोकं   
प्रतिनीतायाः पश्चाद्भगीरथानु ग्रहाय भूलोकप्ताप्तेः   
बहुप्रमाणसिद्धत्वात् । तथा च रामायणे -   
  
चोदितो रामवाक्येन विश्वामित्रो महामुनिः । सृद्धिं जन्म च   
गङ्गायाः वक्तु मेवोपचक्रमे ॥   
  
शैलेन्द्रो हिमवान्नाम धातूनामाकरो महान् । तस्य कन्याद्वयं   
राम रूपेणा प्रतिमं भुवि ॥   
  
या मेरुदुहिता नाम तयोर्माता सुमध्यमा । नाम्ना मनोरमा नाम   
पत्नीहिमवतः प्रिया ॥   
  
अथ ज्येष्ठां सुरास्सर्वे देवतार्थचिकीर्षया । शैलेन्द्रं   
वरया मासुर्गङ्गां त्रिपथगां नदीम् ॥   
  
ददौधर्मेण तनयां हिमवान् लोकपावनीम् । स्वच्छन्द पथगां   
गङ्गां त्रैलोक्य हितकाम्यया ॥   
  
प्। २५)   
  
प्रतिगृह्य त्रिलोकार्थं त्रिलोकहितकारिणः । गङ्गामादाय वै   
गच्छन् कृतार्थेनान्तरात्मना ॥   
  
या चान्या शैल दुहिता कन्यासीद्रघुनन्दन । उग्रं   
सुव्रतमास्थाय तपस्तेपे तपोधना ॥   
  
उग्रेण तपसायुक्तां ददौ शैलवरस्सुताम् रुद्राया प्रतिरूपाय   
उमां लोकनमस्कृताम् ॥   
  
एते ते शैल राजस्य सुते लोकनमस्कृते । गङ्गा च सरितां   
श्रेष्ठा उमा देवी च राघव ॥   
  
एतत्ते सर्वमाख्यातं यथा त्रिपथगा नदी । खं गतौ   
प्रथमं तात गतिं गमिमतांवर ॥   
  
सैषा सुरनदीरम्या शैलेन्द्रस्यसुतातदा । सुरलोकं   
समारूढा विपापा जलवाहिनी ॥ इति ॥   
  
अत्र विष्णुपादोद्भूतत्वेऽस्माल्लोकाद्देव लोकप्रापणवैमर्थ्यं   
तदपि बहुपुराण सिद्धमिति चेत् । तदुत्पत्तिप्रतीतेर्गौणत्वात् ।   
किमत्रविनिगमकमिति चेत् । गर्भधारणोपयुक्त मातृवर्नस्य   
प्रथमोत्पत्ति ज्ञापकत्वात् । अतएव धर्मशास्त्रे आत्मजत्व मौरसे   
मुख्यं दत्तक्रीता दिषुगौणमित्युक्तम् । ततः   
गङ्गाविष्णुपादोत्पन्ना न । हिमवत्कत्यात्वात् । गौरीवत् । न चा   
सिद्धिः । मेनका गभोत्पत्त्या तत्सिद्धेः ॥   
  
गङ्गाविष्णुपदी शिवश्यशिरसा धत्ते च तां भक्तिमानित्येवं   
शतशः पुराणवचनं तत्तत्स्तुति प्रक्रमे ॥   
  
प्। २६)   
  
जिज्ञासुं रघुपुङ्गवं प्रतिसुतोगाधेरवोचत्पुनः मेनाया   
हिमवत्सुतैव दिविजैर्नीता स्वलोकं प्रति ॥   
  
विष्णुश्च विप्रपादाम्बु शतशः सिरसा वहन् । तेभ्यः किं   
न्यूनता मेतीत्येवं शम्भुर्विभाव्यताम् ॥   
  
तदुक्तं भागवते तस्यावनिज्यचरणौ तदपश्च मूर्ध्नि   
  
बिभ्रज्जगद्गुरुतरो हि सताम्पतिर्हि । अतोपविश्य पर्यङ्के स्वयं   
सरव्युः सहर्षणम् ॥   
  
उपाहृत्यावनिज्यास्य पादौ पादावतेजनिः । अग्रहीच्छिरसा   
राजान् भगवाल्लो&क पावनः ॥   
  
न च शम्भोर्विष्ण्वपेक्षया आधिक्येप्रमाणाभावः ।   
  
तत्रैव -   
  
नाहं न यज्ञो न च यूयमन्ये येहभाजो मुनयश्च तत्त्वम् ।   
विदुः प्रमाणं बलवीर्ययोर्वातस्यात्मतन्त्रस्यक उद्विधत्सेत् ॥   
  
तस्मात्परमेश्वरस्य सर्वलोक नमस्कृतत्वादिभिः श्रुतीतिहास   
पुराणोक्तैर्धर्मैः सर्वोत्तरविश्वाधिका वर्णनावगमात्   
गङ्गायाश्च हिमवत्कन्यात्वावगमात् तद्धारणस्य   
भगीरथानुग्रह प्रयुक्तत्वाच्च परमकारुणिकः परमेश्वरः   
सर्वाधीशः । तथा च प्रयोगः - शिवः   
स्वसमानाभ्यधिकरहितः । सर्वनमस्कार्यत्वात् । सर्वेश्वरत्वात्   
। यन्नैवं तन्नैवम् । यथा स्मदादि वदिति केवल   
व्यतिरेक्यनुमानेन विश्वाधिक्य सिद्धिः । न च हेतोरप्रयोजकत्वम् ।   
राजादौ नमस्कार्यत्वस्याधिक्य प्रयुक्तत्वात् ।   
सर्वनमस्कार्यत्वस्य सर्वाधिक्यं विनाऽनुपपत्तेः ।   
  
प्। २७)   
  
उक्तश्रुत्यादि विरोधाच्चेत्यलमति विस्तरेण ॥   
  
ननु शिवस्य सर्वाधिकत्वं रामायण बलान्निरूपितम् । तत्कथं   
युज्यते । रामायण एव -   
  
जृम्भितं तद्धनुर्दृष्ट्वा शैवं विष्णोः पराक्रमैः ।   
अधिकं मेनिरे विष्णुं देवस्सर्षि गणास्तथा ॥   
  
विष्णुपुराणे च -   
  
चक्रे कर्म महच्छौरिर्विभ्राणो मानुषीन्तनुम् । जिगायशक्रं   
सर्वं च सर्वदेवांश्च लीलया । जृम्भणा स्त्रेण गोविन्दो   
जृम्भया मासशङ्करम् ॥ जृम्भा भीभूतस्तु हरो रथोपस्य   
उपाविशत् ॥ न शशाक तदायोद्धुं कृष्णेनाक्लिष्ट कमणा ॥   
  
एव मन्यत्रापि भागवत हरिवंशादौ बाणासुरनिमित्तः   
पराजयःश्रूयते । तत्कथं शिवस्याधिक्यमिति चेत् । मैवम् ।   
किं विष्णुपुराणवचनात् विष्ण्वाधिक्यमुच्यते रामायण   
वाक्याद्वा । नाद्यः । तस्मिन्नेव प्रकरणे बाणासुर   
बाहुछेदाख्यभुजकण्डू निवारणस्येश्वराज्ञानुसारित्वात् ।   
तथा च श्रूयते तत्रैव -   
  
बाणोपि प्रणिपत्याथ देवमाह त्रिलोचनम् । देवबाहुसहस्रेण   
निर्विण्णोस्म्याहवं विना ॥   
  
काश्चिन्ममैषां बाहूनां साफल्य जनकोरणः । भविष्यति   
विना युद्धं भाराय मम किं भुजैः ॥   
  
शङ्करः -   
  
मयूरध्वजभङ्गस्ते यदा बाण भविष्यति । ऐ शितासि   
जनानन्दं प्राप्स्यसि त्वं तदारणम् ॥   
  
प्। २८)   
  
इत्यादि परब्रह्मणा परम कारुणिकेन परमेश्वरेण   
बाणासुरमनुगृहीतं तस्याहङ्कारादि दोषप्रभवरण   
कण्डूतिं चापनेतुं विषवृक्षोपि संवर्घ्य स्वयं छेत्तुमसं   
प्रतमिति न्यायेन स्वयं तन्निवारणस्यानुचितत्वात् मुखान्तरेण   
तन्निवारणमभिप्रेत्य तस्मैपरमानुग्रह पर्यवसन्नं   
भुजकण्डूतिशामकं रणरूपं वरं मयूरध्वज भङ्गस्ते   
इत्यादि वाक्येनदत्तवान् ।   
  
न च शङ्करस्य जृम्भणं विना बाणस्य युद्धं सम्भावितम् ।   
न च पूर्वं बाणासुरतपसा प्रसन्नेन   
परमेश्वरेणेन्द्रादिभ्योभय निवारणाय   
स्वपुरद्वारपालकत्वमभिलषितम् । ततो बाणस्याभिलषितं   
प्रतिज्ञाय द्वारे स्थितवता परमेश्वरेण युद्धं न कर्तव्यमिति   
युक्तं । तस्माद्विश्वराज्ञा परतन्त्रेणैव   
कृष्णेनेश्वरदत्तवर परिपालनायबाणः शिक्षित इति   
नेश्वराधिक्यहानिः । अन्यथा -   
  
अस्मात्यंश्रयदृप्तोपि नायं वध्यस्तवा व्यय । मया दत्तवरो   
दैत्यस्ततस्त्वां क्षमयाम्यहम् ॥   
  
इतीश्वराज्ञानुवर्तनं नस्यात् । अन्यथा   
कमलभवमनोभवयोर्निग्रहस्य प्रतीकार प्रसङ्गाच्च । ननु   
कृष्ण्स्य स्तुतिः कृतेतिचेत् निर्मत्सरा महात्मानः   
स्वाज्ञाकारिणः शिष्यादीन् स्तुत्वा लालयित्वा वा स्वकार्यं   
साधयन्तीति सर्वत्र प्रसिद्धत्वात् । अयं सर्वोपिवृत्तान्तः   
उषाऽनिरुद्ध विव्वह पर्यन्तः परमेश्वश्वरेण   
  
प्। २९)   
  
सङ्कल्पित इति तदभिप्रायाभिज्ञया पार्वत्या   
पूर्वमेवोषायैवरोदत्तः । तथा च तस्मिन्नेव पुराणे -   
  
वैशाखशुद्ध द्वादश्यां स्वप्नेयोभिभवंस्तव । करिष्यति   
सते भर्ता राजपुत्री भविष्यति ॥ इति ।   
  
प्रत्युत वामनपुराणे दक्षाध्वर भङ्गे रुद्रा गमनानन्तरं   
विष्णोः पलायन श्रवणात्साम्यमेव दुर्लभम् ।   
कुतस्तरामाधिक्यम् ॥   
  
जटाधरं हरिर्दृष्ट्वा क्रोधादारक्तलोचनम् ।   
तस्माद्देशादपाक्रम्य कुब्जो धान्तर्हितः स्थितः ॥   
  
अत एवाधिकं मेनिरे विष्णुं इत्यादि रामायण वचनं   
व्याख्यातम् द्रष्टव्यम् । आधिक्यज्ञान मात्रस्य   
प्रमाभ्रमसाधारणस्याधिक्या साधकत्वात् । न च देवानां   
तत्व ज्ञत्वं युक्तम् । आधिक्य जिज्ञासुत्वेन तत्रैव प्रतिपादनात्   
। सदाशिवस्य नारायणा पेज्ञयाऽऽधिक्यं नारायणस्य   
तत्प्रेर्यतया तदुपसर्जनत्वं त्रिपुरभङ्ग प्रकरणे श्रूयते ।   
रुद्र इत्यब्रुवन् । रुद्रो वै क्रूरः । अत्र तेषामसुराणां तिस्रः   
पुर आसन्निति त्रिपुरविजयस्य कर्तव्यत्वात् तदुपकरणत्वेन   
विष्णोर्बाणत्व प्रतिपादनात् तत्प्रयोक्तृत्वेन रुद्रस्य स्वतन्त्र   
कर्तृत्वावगमात् तदाधिक्यस्य स्फुटत्वेन अधिकं मेनिरे   
विष्णुमित्यादि वाक्योक्ताधिक्य ज्ञानस्य भ्रमत्वमेव युक्तम् ।   
अन्यथा तद्धनुषो मेरोरपि भङ्गे   
  
प्। ३०)   
  
समर्थस्य विष्णोः रामस्य रावणादि विजयाय मेरोरेकदेश   
भूतरावण निकेतभूत त्रिकूटभङ्गाय   
बह्वायासानुभवोनस्यात् । शिवस्य तु रावणेन कैलासोत्पाटने   
कृते तन्निग्रहायाङ्गुष्ठचालनमेवकृतम् । न तु   
रामवद्वह्वायासोऽनुभूत इति व्यक्तमाधिक्यम् । तथा   
चाभियुक्तवचनम् -   
  
अलभ्या पातालं व्यलस चलिताङ्गुष्ठ शिरसि प्रविष्टा   
त्वय्यासीद्ध्रुवमुपचितो मुह्यति खलः ।   
  
उत्तररामायणे चा यमर्थो द्रष्टव्यः । तदाराम महादेवः   
प्रहसन् वीक्ष्यतत्कृतम् । पादाङ्गुष्ठेन तं शैलं   
पीड्यामासलीलया ॥   
  
ततस्ते पीडितास्तत्र रावणस्य भुजास्तदा ।   
विस्मिताश्चाभवंस्तत्र सचिवास्तस्य रक्षसः । तेन राक्षस   
मुख्येन शैलाक्रान्त भुजेन वै ॥ मुक्तो विरावस्सु महान्   
त्रैलोक्यं येन पूरितम् ॥   
  
तस्माद्विष्ण्वंशभूतेन परशुरामेणात्मश्लाघायै उक्तस्य   
वचनस्याधिकम्मेनिरे विष्णुमित्यस्याहङ्कारमूलत्वात्   
लोभमूलस्य वैसर्जनीय वासोध्वयुर्गृह्नातीति वाक्यस्येव हेतु   
दर्शनाधिकरण न्यायेनाप्रामाण्यमावश्यकमित्यलमति   
विस्तरेण ॥   
  
ननु त्रिपुर विजये परमेश्वरस्य मेरुर्धनुर्धरणीरथः   
चन्द्रार्कौ रथाङ्गे वेदा अश्वाः यन्ताचतुर्मुखः नारायणो   
बाण इति सर्वं श्रुतिस्मृतीति हासपुराणेषु प्रसिद्धम् ।   
  
प्। ३१)   
  
ब्रह्माद्युप करणत्वेन तदाधिक्यं तथापि तत्रैव पूर्वोदाहृत   
त्रिपुरविजयप्रकरणे वेदितव्यः । तथापि पाशुपत्यवरयाचनं   
कथमुपपद्यते । याचनस्य दैन्यमूलत्वेन श्रैष्ठय   
विरोधित्वादिति चेत् । उच्यते पाशुपत्यस्या नादिसिद्धत्वेपि   
कृपालुर्भगवान् परमेश्वरः पाशुपत्यज्ञानस्य   
परमपुरुषार्थसाधनतामनुसन्दधानः तज्ज्ञानशून्यान्   
देवान् तदुपदेशेनानु जिघृक्षुः पुरविजयरूपोपकार   
प्रदर्शनव्याजेनाभिमुखीकृत्य तेषाम्पाशुपत्यमुपदिष्टवान् ।   
सोऽब्रवीद्वरं वृणे अहमेव पशूनामधिपतिरासमिति वाक्येन ।   
  
ननु वरं वृणेति वरयाचनं प्रतीयते । तत्कथमुपपद्यत इति   
चेत् । मैवम् । देवानां स्वशेषत्वं   
तन्मुखेनैवाङ्गीकारयितुमिति वदामः । युक्तं च सर्वाप्तस्य   
परमेश्वरस्य पितुरिवपुत्रान् प्रत्युपदेष्टृत्वं   
तद्बहुमानपूर्वकमेव । देवानां पितृत्वमपि रुद्रसूक्ते श्रूयते   
- अतेपित मरुतान् सुम्नमेत्विति । न च पाशुपत्यानादि   
सिद्धत्वमसिद्धम् । प्राजापत्या वै पशवः । तेषां   
रुद्रोऽधिपतिः । न चास्यागन्तुकत्वं युक्तम् । वेदस्या नित्य   
संयोगाख्यदोष प्रसङ्गात् । न ह्यनादिमतो   
वेदस्यादिमत्पाशुपत्य प्रतिपादकत्वं युक्तम् । ननु हरिश्चन्द्रोह   
वै राजेत्यादीनामनादित्वं स्यादिति चेत् । तेषां   
प्रवाहरूपेणानादिमत्वस्य शाबरभाष्य जैमिनिसूत्राभ्यां   
अर्थवाद पादे अनित्य संयोगपरिहारार्थं प्रदर्शितत्वात् ।   
  
प्। ३२)   
  
न च रुद्रपाशुपत्य वरणस्यापि तथात्वंयुक्तम् । एक एवरुद्रो न   
द्वितीयायतस्थ इत्यादि श्वेताश्वतरादि वाक्यै   
रुद्रैकत्वावगमात् परमेश्वरस्य स्वरूपेणानादिमत्वसम्भवे   
प्रवाहरूपेणानादिमत्वस्यायुक्तत्वात् । सहस्राणि सहस्रशो ये ये   
रुद्रा अधिभवन्नित्यादीनान्तु परमेश्वरावतार   
रुद्रत्वान्नकश्चिद्विरोधः । किञ्चायं परमेश्वरस्य पाशुपत्यं   
वरदानलब्धमिति वदन् वादीवैष्णवः उतवेदबाह्यः । नाद्यः   
। तस्यापि देवताभ्योवरम्प्राप्य समुत्थाप्य च वानरान् ।   
अयोध्यां प्रस्थितोरामः पुष्पकेणसुहृद्वृतः ॥ इति रामायण   
वाक्यस्य प्रमाणत्वात् विष्णोरपि   
वरयाचनाप्रयुक्तमप्रकृष्टत्वं स्यात् । श्रुतौ च । किं   
स्विदत्रान्तरभूतम् । येनेमे विधृते उभे । विष्णुना विधृते उभे   
भूमी इति प्रश्नोत्तरानन्तरम् । किं तद्विष्णोर्बलमाहुः   
कादीप्तिः किं परायणम् । एको यद्धारयद्देवः रेजती रोदसी   
उभे इत्यादिना विष्णोर्बलदीप्ति परायणद्यावा पृथिवी   
धारणानां किं स्वसामर्थ्य प्रयुक्तत्वमुतान्यसामर्थ्य   
प्रयुक्तत्वमिति प्रश्ने प्रश्नेषूत्तराणि तत्रैवान्यप्रयुक्त   
प्रतिपादकानि श्रुतानि ।   
वाताद्विष्णोर्बलमाहुरक्षराद्दीप्तिरुच्यते ।   
त्रिपदाद्धारयद्देवः यद्विष्णोरेकमुत्तमम्। अग्नयो वायवश्चैव   
एतदस्य परायणम् । इत्यादिना वाताक्षरत्रिपदाग्नि   
  
प्। ३३)   
  
वाय्वादि शब्दवाच्यैर्विष्णुबलादिकं प्रयुक्तमिति   
प्रतिपादनादपकर्षःस्यात् । न चात्र विष्णुशब्द वाच्यो   
नारायणादन्यो भवितुर्महति । द्यावापृथिवीविधारणस्या   
न्यस्मादशक्यत्वात् किञ्च विष्णोर्माहात्म्यस्य कर्माधीनत्वमपि   
श्रूयते । विष्णुर्वा अकामयत पुण्यश्लोकं शृणोमि न मामपि   
कीतिरागच्छेदिति विष्णोः पुण्यश्रवणकीर्तनस्य   
कर्माधानत्वप्रतिपादनात् । न द्वितीयः । वेदाप्रामाण्य   
वादिनः तव वेद प्रतिपाद्य पाशुपत्य   
वरणाश्रितदोषाणामाश्रयासिद्धदोषग्रस्तत्वात् । वस्तुतस्तु   
पाशुपत्य वरणस्याधिक्य प्रतिपादकत्वमेव । न   
त्वपकर्षापादकत्वम् । विष्णुकृत मधुकैटभयाचनवत् । तथा   
च मार्कण्डेयपुराणे -   
  
तावप्यति बलोन्मत्तौ महामाया विमोहितौ । उक्तवन्तौ वरोऽस्मत्त   
व्रीयतां इति केशवम् ॥   
  
श्रीभगवानुवाच -   
  
भवतामद्य मे तुष्टौ मम वध्याबुभावपि । किमन्येन वरेणात्र   
एतावद्धि वृतं मया ॥   
  
प्रकृते च देवताभ्यो वरयाचनस्य स्वाधिक्य पर्यवसायित्वात्   
अमात्यपुरोहित सामन्तादिभिः साम्राज्येऽभिषिक्तस्यापि   
राजकुमारस्य स्वामित्व नियामकत्व स्वातन्त्र्यादिवत् देवताभिः   
पाशुपत्ये प्रतिष्ठापि तस्य परमेश्वरस्य तत्प्रति   
योगिकस्वामित्व पर्यवसायित्वात् । तेषां च स्वनिगम्यत्वे   
विरोधाच्च स्वयं वरप्रवृत्ते कन्यावृते तद्भर्तृवच्चाधिक्य   
पर्यवसायित्वादिति शिवः सर्वाधिकः सर्वपतित्वात् ।   
  
प्। ३४)   
  
व्यतिरेकेण जीववत् । सर्वेशिवादन्ये शिवेन नियम्याः पशुत्वात्   
अस्मदादिवत् । सर्वनियामकत्वं शिवैकनिष्ठं शिवादन्यत्रा   
विद्यमानत्वे सति वृत्तिमत्वात् शिवत्ववत् । न चा प्रयोजकत्वं   
पाशुपत्य प्रतिपादक पूर्वोक्त श्रुति विरोधादित्यास्तां विस्तरः   
।   
  
अथ कथं सर्वाधिकत्वं शिवादन्यत्र नास्तीत्युच्यते तदन्यस्य   
विष्णोरेव सर्वाधिकत्वसम्भवात् । आधिक्यानाधिक्ये   
उपास्योपासक भावेन व्यक्तमवग्च्छामः ॥ तथा च पद्मपुराणे   
परमेश्वरवचनम् -   
  
रकारादीनि नामानि शृण्वतो मम पार्वति । मनः प्रसन्नतामेति   
राम नामाभिशङ्कया ॥   
  
अन्यत्र च -   
  
मुमूर्षोर्मणि कर्णिक्यामर्धोदक निवासिनः । अहं दिशामि ते   
मन्त्रं तारक ब्रह्मसञ्ज्ञिकम् ॥   
  
श्रीराम रामरामेति ह्येतत्तारक मुच्यते । अतस्त्वां   
जानकीनाथ परब्रह्म सुनिश्चितम् ॥   
  
त्वन्माया मोहितास्सर्वे नत्वां जानन्ति तत्वतः ॥   
  
तापनीये च -   
  
श्रीरामस्यमनुं काश्याञ्जजाप वृषभध्वजः ।   
एवञ्चोपासकस्य शिवस्य नारायणांशभूतराम   
प्रतिपादकतारक ब्रह्ममन्त्र जपोपदेशाभ्यां तद्भक्त त्वमेव   
ज्ञापयति । तथा च प्रयोगः- शिवो नारायणापेक्षया   
अधिकोनभवती तद्भक्तत्वात् । तदुपासकत्वात् ।   
तन्मन्त्रजापकत्वात् । नारदादिवत् ।   
  
प्। ३५)   
  
न चा प्रयोजकत्वम् । न्यूनाधिकभावस्योपास्योपासक   
भावव्यापकत्वेन राजभृत्यादौ लोकसिद्धत्वात् ।   
तस्मान्नारायण एवाधिक इत्युच्यत इति चेत् । अत्र ब्रूमः ।   
रामतारकमन्त्रस्य विष्णुवाचकत्वे सत्वे तदुपपद्यते । न च   
विष्णुत्वं प्रवृत्तिनिमित्तम् । तथात्वे प्रमाणाभावात् । रमन्ते   
योगिनोनन्ते सत्यानन्दे चिदात्मनि इति रामपदेनासौ परं   
ब्रह्माभिधीयत इति स्कन्दपुराणवचनेन राम शब्दस्य   
परब्रह्मवाचकत्वावगमात् । न च विष्णोः पर ब्रह्मत्वेपि इदं   
वचनमुपपन्नमिति वाच्यम् । काश्यां रामतारकोपदेशं   
प्राप्यमुक्तस्यशिवत्वप्राप्ति श्रवणेन तस्य   
विष्णुवाचकत्वायोगात् । यथा क्रतुरस्मिल्लोके पुरुषो भवति ।   
अचेतः प्रेत्य तथा भवतीतिश्रुतेः ।   
  
अस्यार्थः -   
  
क्रतुः सङ्कल्पः । पुरुषः आसील्लो&के यादृशसङ्कल्पो भवति   
यादृशोपासनावान् भवति । इतः प्रेत्य शरीरं त्यक्त्वा तथा   
भवति तादृशोभवतीत्यर्थः । गीतासु कृष्णवाक्यम् -   
  
यं यं भावं स्मरन्नित्यं त्यजत्यन्ते कलेवरम् । तं तमेवैति   
कौन्तेय सदा तद्भाव भावितः ॥   
  
भूतिलिप्ताविलासिन्या भुगङ्गपरिवारिताः ।   
चन्द्रभूषितदेहाश्च यस्यां त्वमिवशङ्कर ॥   
  
रामशब्दः किं विष्णुवाचकः । उततदवतारवाचकः । नाद्यः   
। निघण्ट्वादौ विष्णुवाचक पर्यायेषु पाठा भावात् ॥   
  
प्। ३६)   
  
न द्वितीयः । तदवतार त्वेपि किं भार्गवस्य रामस्यवाचकः   
उतराघवस्य रामस्य वाचकः । उतयादवस्य रामस्य सर्वेषां   
नाद्यः । भवन्मते भार्गवरामस्येतरावतारवत्   
पूज्यत्वानङ्गीकारेण तन्नाम्नोप्यनादरत्व प्रसङ्गात् । न   
द्वितीयः । रामोऽहं तु भविष्यामि दुष्ट निग्रह हेतवे ॥   
हरिवंशशेषधर्मेषु मतङ्गमहामुनिं प्रति विरूपाक्षचनात्   
तस्य रामभद्रस्य परब्रह्मभूत सदाशिवांशत्वात्   
परब्रह्मवाचकरामशब्दवाच्यत्वो जपत्तेः । न च विष्णोरर्धं   
महाभाग कौसल्यजनयत्सुतम् । इति रामायणवाक्य विरोधः ।   
अष्टाभिर्लोकपालानां मात्राभिर्निर्मितो नृप इति न्यायेन   
पालनस्य विष्णुकार्यत्वात् विष्ण्वंशगोपपत्तेः । नाविष्णुः   
पृथिवीपतिरिति न्यायेन । न चैतावता रामशब्दस्य   
विष्णुवाचकत्वं युक्तम् । शिवस्यैव प्रधानत्वात् । प्राधान्येन   
व्यपदेश्या भवन्तीति न्यायेन शिववाचकत्वोपपत्तेः ।   
  
न च विष्णोरेव प्रधानत्वं राक्षससंहारार्थत्वादवतारस्य   
संहारस्य रुद्रकार्यत्वात् । एतदस्य बलङ्घोरं   
ममवात्र्यम्बकस्य वा । इति रामायणे रामभद्रवाक्येन -   
  
गगनं गगनाकारं सागरः सागरोपमः ।   
इतिवदभेदेप्युपमानोपमेय भाव विवक्षया प्रयुक्तेन   
रुद्रांशस्यैव प्रधानत्वावगमात् पाञ्चभौतिकेषु घटादि   
पदार्थेषु पार्थिवत्वतैजसत्वादि   
  
प्। ३७)   
  
व्यवहारवत् रुद्रांशस्य प्रधानत्वात् रामशब्दस्य   
रुद्रवाचकत्वोपपत्तेः । दृश्यते च पुराणेषु रामस्या   
करेणशिवरूपत्वम् । यथा शत्रु भये चोर भये राज भये   
तथा ।   
  
ध्यात्वा रघुपतिं क्रुद्धं कालानलमिवापरम् ॥   
  
पीतकृष्णाजिनधरं भस्मोद्धूलितविग्रहम् । आकर्ण * * *   
कृष्टकोदण्ड भुजमण्डलम् ॥ जानकी लक्ष्मणोपेतं   
जटामकुटमण्डितम् ॥   
  
इत्यादीनां जटाधारण भस्मोद्धूलनादीनां   
शिवभेदज्ञापकत्वात् । अत एव रामभद्रस्य रामेश्वराद्यनेक   
लिङ्गप्रतिष्ठापकत्वेन शिवपूजा सम्प्रदाय प्रवर्तकत्वेन च   
शिवलिङ्गप्रतिष्ठाता सर्वावगुणवर्जित इति   
रामाष्टोत्तरशतदिव्यनामस्तोत्र वचनैश्च शिवराघव   
संवादादि पुराणसंहितानी प्रतिपाद्यमानत्वात् । * * *त्वेन   
रामशब्द वाच्यत्वम् । एतेन तृतीय चतुर्थपक्षावपि निरस्तौ ।   
रामस्य * * * * * ब्रह्मत्व * * * भावात् । नापि चतुर्थः ।   
अवताराणामादिमत्वेन रामशब्दस्य तद्वाचकत्वे   
शब्दार्थयोरनित्य सम्बन्धे औत्पतीकश्च शब्दस्यार्थेन नित्यः   
सम्बन्ध इति जैमिनीयसूत्र विरोधः स्यात् । न च तदवतारमूल   
नारायणत्वानादि त्वेन तत्सम्बन्धोप्य नादिरिति वाच्यम् ।   
तद्वाचक पर्यायेषु पाठाभावस्योक्तत्वात् । न च विष्णु   
सहस्रनामपाठाद्विष्णुवाचकत्वं   
  
प्। ३८)   
  
शिवसहस्रनाम पाठा तद्वाचकत्वोपपत्तेः । एवं च   
राममन्त्रोपासनया मुक्तस्य शिवत्व प्राप्त्या वैकुण्ठ   
लोकमप्नोति दशपूर्वैर्दशापरैरित्यादीनां रामोपासकस्य   
वैकुण्ठ प्राप्ति प्रतिपादक दक्षपुराण वचनानां च   
शिवलोक प्राप्ति मार्गभूतार्चिरादि देवताप्राप्ति वदुपपत्तेः ।   
विष्णुलोक कामनयानुष्ठान विषयत्वेन वा अविरोधात् । रामस्य   
हरिवंश शेष धर्मवचनानुसारेण रामभद्रस्य   
सदाशिवावतारत्वेन तद्वाचकस्य शिव परत्वात् । रामेश्वरादि   
प्रतिष्ठापकत्वेन जटाभस्मधारित्वेन च शिवत्वनिर्णयात्   
तद्वाचकस्य रामतारक मन्त्रस्य सत्यानन्द चिदात्मक   
ब्रह्मवाचकत्वात् तादृशराम मन्त्रजपोपदेशयोः लोकानु   
ग्रहार्थत्वात् परब्रह्मणः परमेश्वरस्य नाधिक्य हानिरिति   
सिद्धम् ॥   
  
स्यादेतत् । रामादिभिर्यदि शिव प्रतिष्ठादिकं कृतं कथं   
तर्हि शिवप्रसाद निषेधः । न च विहितत्वा * * * * कर्तव्यं   
निषिद्धत्वात् प्रसादादिकं न स्वीकर्तव्यमिति युक्तम् ।   
हविश्शेषभक्षणाभावे कृष्णविषाणां प्राश्यतीतिवत्   
भूतोपयोगि संस्काराभावेन याग वै गुण्यवत् प्रसाद   
भक्षणाभावे पूजायाः वैगुण्यप्रसङ्गात् प्रसादग्रहणं ।   
प्रसादभक्षणाभावे आत्मार्थपाकस्य केवलोघो भवति   
केवलादी । भुञ्जते ते त्वघं पापं ये पचन्त्यात्मकारणात् ।   
इति श्रुति स्मृतिभ्यां निषिद्धत्वेनस्या भाव प्रसङ्गात् ।   
तस्माच्छिव प्रसाद निषेधः पूजा निषध पर्यवलायी ।   
  
प्। ३९)   
  
नैवं विष्णु प्रसाद निषेधः प्रत्युत विहितस्तत्पूजा च ।   
  
तदुक्तं भागवते -   
  
त्वयोपभुक्तस्रग्गन्ध वसोलङ्कार चिर्चिताः ।   
उच्छिष्टभोजनादानास्तव मायां जयेमहि ॥   
  
अन्यत्र च -   
  
अकाल मृत्युहरणं सर्वव्याधि विनाशनम् । समस्त दुरितध्वंसि   
विष्णोः पादोदकं शुभम् ॥   
  
पुनश्च -   
  
आजन्म कृतपापानां प्रायश्चित्तं विधित्सुभिः ।   
सालग्रामशिलावारि पापहारि निषेव्यताम् ॥   
  
शिवप्रसादस्य तु अ* * * मम नैवेद्यं निम * * तथा । यः   
स्वयं * * लोकेऽस्मिन् प्रायश्चित्ति भवेन्नरः ॥   
  
इत्यादिवचनैः शिवप्रसादस्य निषिद्धत्वादिति चेन्न । यद्यपि   
शिवप्रसाद निषेधः क्वचित् क्वचिच्छ्नुतः तथा पितत्स्वीकारो   
विहितत्वादवश्य कर्तव्यः । न च विधि निषेधयोर्विरोधः ।   
निषेधस्य रागतः प्राप्तविषयत्वेन विहितेतरपरत्वात् । न हि   
स्यात् सर्वा भूतानि । अग्नीषोमीयं पशुमालभेत इतिवत् । तथा   
च श्रुतिः -   
  
ईशावास्यमिदं सर्वं यत्किञ्च जगत्यां जगत् । तेन त्यक्तेन   
भुञ्जीथामागृधः कस्यस्विद्धनम् ॥   
  
अत्रेशशब्दस्य शम्भुरीशः पशुपतिरिति शिवे रूढत्वात्   
पिकमालभेतेत्यादौ म्लेच्छ प्रसिद्धेरपि शब्दार्थनिर्णय   
हेतुत्वाभ्युपगमात् । तृतीयान्तत्वेपि ईश ऐश्वर्य इति   
धातूत्पन्नत्वेन सदा शिवपरत्वात् । इना देशा भावस्य भद्रं   
कर्णे भिरित्यादिवच्छान्द सत्वे नाप्यु * * *   
  
प्। ४०)   
  
दविधानात् भोजनार्थत्वावगते तद्विहित भोजनसाधनत्वेन   
तेनत्यक्तेनेति व्याधिकरण तृतीयाद्वयेन परमेश्वरमुक्त   
परित्युक्त द्रव्येण भोजनं सम्पादयेदिति विध्यर्थपर्यवसानात्   
मागृधः कस्यस्विद्धनमिति इतर निन्दार्थवाद योगना न   
कर्मणा न प्रजयाधनेन त्यागेनैकेऽमृतत्वमानशुरितिवत्   
विधित्व निश्चयात् । उपांशुयागमन्ता यजतीत्यस्य   
विधित्वकल्पनवद्विधित्वोपपत्तेः विहितस्य प्रतिषेधे   
विकल्पोच्छेदात् । आदित्यपुराणे -   
  
ब्रह्मघो वा सुरापी वा स्तेयी वा गुरुतल्पगः । योऽन्त्यकाले   
शिवं स्मृत्वा शिवसायुज्यमाप्नुयात् ॥   
  
निर्माल्यं धारयेद्भक्त्या शिरसा पार्वतीपतेः । राजसूयस्य   
यागस्य फलमाप्नोत्यनुत्तमम् ॥   
  
शिरसा शिवनिर्माल्यं भक्त्या योधारयिष्यति । अशुचिर्भिन्न   
मर्यादः सर्वावस्थां गतोऽपि वा ॥   
  
स्वैरीवा मदमत्तो वा नियमैश्चबहिष्कृतः । तस्य पापानि   
सर्वाणि नाशयत्येव शङ्करः ॥   
  
लोभा * * * * येच्छम्भोर्निर्माल्यं न च भक्षयेत् । न स्पृशेदपि   
  
निर्माल्यलङ्घनं * * * * * भ्रंशो भिजायते । निर्माल्य दाता   
नरके पच्यते कालमक्ष्यम् ॥   
  
पुरुदकं महातीर्थं गङ्गा च यमुना नदी । नर्मदा चैव   
कावेरी तथा गोदावरी नदी ॥   
  
प्। ४१)   
  
सदा सन्निहितास्त्वेताः शम्भोः पादोदके मुने । शम्भोः   
पादोदकं सेव्यं सर्वतीर्थमयं हि तत् ॥   
धारणात्पापसङ्घातैस्तत्क्षणादेवमुच्यते ॥   
  
लिङ्गे स्वयम्भुवे बाणे रत्नजे रसनिर्मिते । सिद्ध प्रतिष्ठिते   
चैव न चण्डाधि कृतो भवेत् ॥   
  
तस्मादेतैर्वचनैः निर्माल्यस्य विहितत्वात् निषेधवचनानाञ्चा   
भ्क्तविषयत्वेन रागतः प्राप्तविषयत्वेन श्रुतिवाक्यादेव   
व्यवस्थितत्वात् । भक्त्या निर्माल्य सेवाया अनन्तफलसाधनता   
प्रतिपादनात् । भागवते चतुर्थ स्कन्धे -   
  
तत्किं शिवाख्यमनिशं न विदुस्तदन्ये ब्रह्मादयस्तमवकीर्य   
जटाश्मशाने । तन्माल्य भस्मनृकपाल * * * त्पिशाचै   
र्यन्मूर्धभिर्दधति तच्चरणावसृष्टम् ॥   
  
रामायणे -   
  
तत्र देवर्षि गन्धर्वा वसुधातल वासिनः । भवाङ्गपतितं   
तोयं पवित्रमिति पस्पृशुः ॥ इति ॥   
  
विष्णुपुराणे-   
  
शम्भोर्जटाकलापात्सा विनिष्क्रान्तास्थि शर्कराः । प्लावयित्वा   
दिवन्निन्ये या पापान् सगरात्मजान् ॥   
  
आदित्थपुराण भागवतरामायण विष्णुपुराणवाक्यैः   
उपबृंहिते नेशावास्य वाक्येन विहितत्वात् शिवप्रसाद पादोदक   
निर्माल्य सेवा सर्वैरपि कर्तव्या ॥ तथा च वातूलागमे -   
  
पादोदकं पुरभिदः पाशजालहरं परम् ।   
शूलकुष्ठाद्यपस्मारज्वराणां भेषजं प्रिये ॥   
  
प्। ४२)   
  
स्कान्दे -   
  
निर्माल्य सलिलं पीत्वा देवदेवस्य सुचिः ।   
क्षयापस्मारकुष्ठादि पातकैरपि मुच्यते ॥   
  
तथा च प्रयोगः -   
  
शिवप्रसादादि सेवा निरतिशयपुरुषार्थ हेतुः । तत्त्वेन वेद   
विहितत्वात् । अश्वमेधादिवत् । प्रसादादि सेवा बलवद निष्टा   
ननु बन्धीष्टसाधनम् । विहितत्वात् ज्योतिष्टोमादिवत् । न चा   
प्रयोजकत्वम् । विहिते प्रतिषेधाभावेन बलवदनिष्टा ननु   
बन्धित्वात् । विधेयस्यबलवदनिष्टानु बान्धित्वे वेदस्यानाप्त   
प्रणीतत्वप्रसङ्गः । न च श्येनादिर्विहितत्वेन हेतोर्व्यभिचारः   
। नाभिचरित वै । अभिचारं छागहीनं त्रिभिः * * * व्यपोहति   
। इति निषेध प्रायश्चित्तोपदेशाभ्यां श्येनादौ विध्यर्था   
भावेन अप्रवृत्त प्रवर्तकत्वा भावात् । वैरिवध प्रवृत्तस्य   
नियोज्यत्वेन साधनत्वमात्रपरत्वात् । अविगीतत्वं वा   
विशेषणं देयमिति बुद्धिमद्भिरुहनीयम् ॥   
  
अत्र केचिच्छिव प्रति पादकानां पुराणागमानां तामसत्वं   
प्रतिपादयन्ति । तेषां मयमाशयः । मत्स्यपुराणे-   
  
सङ्कीर्णास्तामसाश्चैव सात्विकाराजसास्तथा । यस्मिन् कल्पेषु   
यत्प्रोक्तं पुराणं ब्रह्मणपुरा ॥   
  
तस्य तस्य तु माहात्म्यं तत्वरूपेण वर्ण्यते । अग्नेः शिवस्य   
माहात्म्यं तामसेषु प्रकीर्त्यते ॥   
  
राजसेषु तु माहात्म्यम्मधिकं ब्रह्मणो विदुः ।   
  
प्। ४३)   
  
सात्विकेषु च कल्पेषु माहात्म्यमधिकं हरेः ॥ येष्वेव योग   
संसिद्धा गमिष्ठष्यन्ति पराङ्गतिम् ॥   
  
सङ्कीर्णेषु सरस्वत्याः माहात्म्यमधिकं विदुः ॥ इति ।   
एतदुक्तं भवति । अधिक्षेत्रज्ञ * * * * ब्रह्मणः तस्यापि   
केषुचिदहस्सु सत्वमुद्रिक्तम् । केषुचित्तमः । केषुचिद्रजः । तथा   
च केचिद्ब्रह्म कल्पासत्वप्रायाः । केचिद्रजः प्रायाः ।   
केचित्तमः प्रायाः । एतेन सत्व प्रायेषु तदितरेषु चाहवप्सु   
यानि पुराणानि ब्रह्मणा प्रोक्तानि तेषां परस्पर विरोधेसति   
सात्विकाहः प्रोक्तं पुराणमेव यथार्थम् । तद्विरोध्यन्यद   
यथार्थं सत्वनिष्ठेन ब्रह्मणाप्तोप्रोक्तत्वात् । गीतासु च -   
  
सत्वात्सं जायते ज्ञानं रजसा लोभ एव च । प्रमाद मोहौ   
तमसा भवेतां ज्ञानमेव च ॥ प्रवृत्तिं च निवृत्तिं च   
कार्या कार्ये भयाभये ॥   
  
बन्धमोक्षञ्च योवेत्ति बुद्धिस्सापार्थसात्विकी ॥   
  
यथा धर्ममधर्मञ्च कार्यञ्चा कार्यमेवं च । यथावत्   
प्रविजानाति बुद्धिस्सापार्थराजसी ॥   
  
अधर्मं धर्ममिति या मन्यते तमसा कृता ॥ सर्वार्थान्वि   
परीतांश्च बुद्धिस्सापार्थ तामसी ॥ इति ।   
  
सर्वान् पुराणार्थान् ब्रह्मणस्सकाशा दधिगम्यैवसर्वाणि   
पुराणानि पुराण काराश्चक्रुः । यथोक्तम् -   
  
कथयामि यथा पूर्वं दक्षाद्यैर्मुनिसत्तमैः ।   
  
प्। ४४)   
  
पृष्ठः प्रोवाच भगवानब्जयोनिः पितामहः ॥   
  
तस्मात्सत्वाद्युद्रेकवता ब्रह्मणा सात्विकादिषु   
प्रोक्तत्वात्सात्त्विकादि व्यपदेशः । पुराणानाम् - अग्नेः शिवस्य   
माहात्म्यं तामसेषु प्रकीर्त्यत इति वचनात्   
शिवप्रतिपादकानां पुराणानां तामसत्वं   
तत्प्रतिपाद्यत्वाच्च शिवस्य तामसत्वम् । न च तस्य श्रेयः   
प्रापकत्वं तमसा मोह एव चेत्यादि वचनात् । सत्त्वात्सञ्जायते   
ज्ञानंश्रेयांसि । तत्र खलुं सत्वतनोः नृणां स्युरिति   
भागवत वचनात् तत्प्रधानत्वात् विष्णोरेव श्रेयः प्रापकत्वम्   
। अन्ये तु -   
  
एव मोहं सृजाम्याशु योजनान्मोह इष्यति । त्वं वै रुद्र   
महाबाहो मोहशास्त्राणि कारय ॥   
  
अतथ्यानि वितथ्यानि दर्शयस्व महाभुज । प्रकाशं कुरु   
चात्मानमप्रकाशं च मां कुरु ॥   
  
इत्यादि वराहपुराण वचनेन शिव प्रतिपादकानां   
मोहार्थकत्वेना प्रामाण्यमिति वदन्ति । तदयुक्तम् ।   
  
यद्यपि तमो गुणस्य मोहहेतुत्वं सर्वसिद्धं तथापि शिवस्य   
तत्प्रतिपादकपुराणा गमानां च न तामसत्वं   
प्रमाणाभावात् । तथाहि - किमिदं तामसत्वं   
तमोगुणजन्यत्वं वा स्वेतरगुणा संसृष्ट तमोजन्यत्वं वा ।   
इतरानभिभूत तमो जन्यत्वं वा तमोगुणजन्य विशिष्टत्वं वा   
तमोविशिष्ट कर्तृकत्वं वा तमोगुण विशिष्ट प्रतिपादकत्वं   
  
प्। ४५)   
  
वा तमोगुणप्रधान प्रतिपाद्यत्वं वा अन्यद्वा । नाद्यः   
रुद्राद्यात्मनां नित्यत्वेना तामसत्वात् । सर्वस्य प्रपञ्चस्य   
गुणत्रय जन्यत्वेन त्वत्सम्मतानां पुराणागमानामपि   
तामसत्व प्रसङ्गात् । न च तमोमात्र जन्यत्वं वा विवक्षितम् ।   
एकस्यानारम्भकत्वेनासिद्धेः । अत एव न द्वितीयः । सर्वस्य   
गुणस्य गुणान्तरयुक्तस्यैव जनकत्वेनेतरासंसृष्टतमोगुण   
जन्यत्वस्या प्रसिद्धत्वात् । न तृतीयः । रुद्रस्य नित्य सिद्धत्वेन   
प्रकृते तदसिद्धेः । तत्कर्तृकाणां शैवागमानां   
अष्टादश पुराणानां कर्ता सत्यवती सुतः ।   
आख्यानैश्चाप्युपाख्यानैर्गाथाभिः कल्पशुद्धिभिः ॥   
  
पुराणसंहिताञ्चक्रे पुराणार्थ विशारद ॥ इति   
विष्णुपुराणवचनात् व्यासकृतानां सर्वेषामपि तामसत्वा   
भावात् । अन्यथा त्वदभिमतानामपि   
तामसत्वप्रसङ्गस्तुल्यन्यायत्वात् ।   
  
नन्वस्तु तमोगुणजन्य देहादिविशिष्टस्य रुद्रस्य तामसत्वमिति   
चतुर्थः पक्षः । रुद्रस्य संहारकर्तृत्वेन संहारस्य   
तमोगुण कार्यत्वेन सर्वपुराण प्रसिद्धत्वादिति चेन्मैवम् ।   
विष्णोः संहार कर्तृत्वाभावेनानीश्वरत्व प्रसङ्गात् । न च   
संहारं प्रतिरुद्रादिशरीरद्वाराकारणत्वं विष्णोः   
पालनं प्रति तु साक्षादेवेति वाच्यम् ।   
  
प्। ४६)   
  
साक्षात्संहारकर्तृत्वस्याग्नावभावेन तस्य तामसत्वासिद्धेः   
। त्वया सङ्कर्षणस्यैव संहर्तृकत्व कथनाच्च । सर्वत्र   
साक्षाद्वा परम्परयावा कारणत्वसम्भवे   
तारतम्यकल्पत्रयां प्रमाणाभावेन तस्यापि तामसत्व   
प्रसङ्गात् । वैपरीत्यस्यापि सुवचत्वाच्च । पालनस्य   
प्राकृतसत्वगुणप्रयोज्यत्वेन विष्णोरपि प्राकृतत्व प्रसङ्गात् ।   
तस्यापि भूभारावताराय दैत्यादि संहारकर्तृत्वेन   
रुद्रस्यापि कालकूट किलनान्धकारसुर त्रिपुरादि निग्रहद्वारा   
जगद्रक्षकत्वस्य पुराण प्रसिद्धत्वेन सात्त्विकत्व तामसत्व   
व्यत्ययप्रसङ्गाच्च । या ते रुद्रशिवा तनूरघोरा पापकाशिनी   
। तया नस्तन्वा शन्तमया गिरिशत्वमभिचाकशीति शिव   
शरीरस्य तामसत्व निषेधाच्च । अस्यार्थः - हे गिरिश हे रुद्र   
अपापानां काराते प्रकाशत इत्यपापकाशिनी ।   
शिवाक्षेमङ्करी या तनूः शरीरं शन्तमया आत्यन्तिक   
सुखहेतु भूतया तन्वानः अस्मान् प्रतिचाकशीहि प्रकाशस्वेति ।   
न हि तामसस्य शरीरस्याघोरत्वं आत्यन्तिकसुखहेतुत्वं   
अपापान् प्रति प्रकाशमानत्वं वा सम्भवति । तस्माच्छिव   
शरीरस्य न तामसत्वम् । तर्हि संहारस्य तमः   
कार्यत्वप्रतिपादकानां पुराणानां का गतिरिति चेत्   
घोरशरीरविषयत्वात् । तथा च श्रुतिः - रुद्रो वा एव   
यदग्निस्तस्ये ते ते   
  
प्। ४७)   
  
तनवौ घोरान्या शिवान्येति । प्रत्युत शिवस्यैव निष्ण्वादि   
शरीरद्वारा पालनादि कर्तृत्वं वक्तुंयुक्तम् । श्रूयते च   
विष्णोरुद्रशरीरत्वम् यद्वसोर्धारां जुहोति यैवास्यशिवा   
तनूस्तां तेन प्रीणाति आग्निर्वसुस्तस्यैषा धारा   
विष्णुर्वसुस्तस्यैषा धारा वसोर्धारां जुहोति ।   
अज्ञाग्नेर्विष्णोश्चरुद्रशरीरत्वाभावे तदुभय देवताक   
वसुधाराहुत्यारुद्रतनूः कथं प्रीता भवति । विनियुक्त   
विनियोग विरोधात् । तदुक्तम्शिवागमे -   
  
घोरा तनूस्तव ब्रह्मन् आपोधर्मश्च चन्द्रमाः । शिवा तनूस्तव   
ब्रह्मन् सूर्योविष्णुर्हुताशनः ॥   
  
अत्र विष्णोः शिवशरीरत्वेन विष्ण्वाधिक्य   
प्रतिपादकपुराणागमानां शिवाधिक्यपरत्वमेव निश्चीयते ।   
शरीराधिक्यपराणामलङ्कार स्तोत्रादीनां शरीरिणि   
पर्यवसानात् ।   
  
नन्वस्तु पञ्चमः । तमोगुण प्रचुरेषु कल्पेषु तद्विशिष्टेन   
ब्रह्मणा कृतानि पुराणानि तामसानि ।   
तत्प्रतिपाद्यत्वाच्छिवस्यापि तामसत्वमिति चेत् तामसेषु कल्पेषु   
ब्रह्मणा कृतानां पुराणानां अस्मिन्वर्तमाने   
श्वेतवराहकल्पेऽनुवर्तमानत्वे प्रमाणाभावात् । अस्मिन्नपि   
कल्पेऽष्टाविंशति तमेन व्यासेने दानीन्तनपुराणकरणस्य   
श्रूयमाणत्वात् । तदुक्तं विष्णुपुराणे -   
  
वैवस्वतेन्तरे तस्मिन् द्वापरेषु पुनः पुनः । वेदव्यासा   
व्यतीतायेऽष्टाविंशति सत्तम ॥   
  
प्। ४८)   
  
वर्तमानस्य पराशरात्मजस्य वेदव्यासस्य   
प्रवर्तमानसर्वपुराण कर्तृत्वं च तथैवश्रुताम् ।   
पुराणसंहितां चक्रे पुराणार्थ विशारद इति । तानि   
चाष्टादश पुराणानि तत्रैव गणयित्वोत्पत्ति क्रमापेक्षया   
क्रम उक्तः । एतद्वैष्णव सञ्ज्ञं वै पाद्मं तु तदनन्तरम् ।   
एवमर्थानामपि कर्तमानकल्पस्थरामकृष्णादीनां   
युदुवंशप्रभवत्वात् । दक्ष   
कन्यानिमित्तदक्षाध्वरध्वंसादीनामेतत् कल्प मध्यस्थत्वात् ।   
एतत्कल्पस्थ शैव वैष्णव प्रभाव प्रतिपादकानां   
एतत्कल्पजातेनाष्टाविंशति तमेन व्यासेन कृतानां   
पुराणानां परस्परम् बलाबलचिन्तायां बहुकाल व्यवहितानां   
तामसादिब्रह्मकल्पानां उपन्यासो निरर्थकः । कथं   
प्रतिपादकस्य भ्रान्तिं नापादयतीति चिन्तनीयम् ।   
  
ननु पुराणकाराणां पुराणकर्तृत्वं   
ब्रह्मणस्सकाशात्पुराणार्थानधिगम्यैवेत्युक्तम् । सत्यम्   
यत्रातीतकल्पस्थाः पुराणार्थाः ब्रह्मणापुराणकारैश्चते   
तथैव प्रतिपाधन्ते । यथा पद्मकल्पे मार्कण्डेयस्य   
परमेश्वरानुग्रहः । यत्र तु वर्तमानकल्पास्याः   
पुराणार्थाः रामावतार कृष्णावतार वराहावतार   
प्रभृतयः । यथा वा कालकूटभक्षण   
दक्षाध्वरध्वंसादयः । तेप्येतत्कल्पस्यत्वेनैव ब्रह्मणा   
उपदिश्यन्ते । पुराणकारैरपि तथैव प्रति पाद्यन्ते । तेषां   
परस्पर विरोधे स्वाभिमतपुराणाधिक्य निर्णय हेतु मपश्यता   
बहुकाल व्यवहितातीत कल्पाना   
  
प्। ४९)   
  
सात्विकतामसत्वाद्युपन्यासः कुत्रकेन सङ्गत इति जानीमः ।   
नापिषष्ठः । रुद्रसम्बन्धिनो घोर शरीरस्य संहारकत्वेन   
तमोविशिष्टत्वेपि तच्छरीरिणः परमेश्वरस्य तद्वोतीतत्वात् ।   
तथा च कैवल्योपनिषदि -   
  
उमासहायं परमेश्वरं प्रभुं त्रिलोचनं नीलकण्ठं   
प्रशासम् । ध्यात्वामुनिर्गच्छति भूत योनिमिति ॥   
  
यद्यपि देवदत्तादौ तमोगुण प्रधान शरीरादि विशिष्टे   
तामसत्वस्य व्यवहारो लोकेदृष्टः । तथापि न तन्मात्र   
विशिष्टत्वेन प्रतिपाद्यः परमेश्वर सम्बन्धानां   
तमोतीतानां अलौकिकप्रकाशरूपाणामनेकेषां विग्रहाणां   
प्रमाण प्रसिद्धत्वात् । तथा च स्थिरेभिरङ्गैः पुरुरूप   
उग्रोबभ्रुः शुभ्रेभिः पिपिशे हिरण्यैः इत्यत्र शुक्लेभिरिति   
शुक्ल शब्देन सत्त्वमयत्वमुच्यते । लोहितशुक्ल कृष्णामितिवत् ।   
अन्यथा विष्ण्वाधिक्यवादिनां मते तमोविशिष्ट विष्णु   
प्रतिपादकत्वेन वैष्णवानां पुराणानामपि   
तामसत्वप्रसङ्गः । कथमन्यथा विष्णोर्भूभारावतरणाय   
यादव कौरव दैत्यादि संहारकत्वं कथं वा दैत्य   
व्यामाहेनाय महामोहाख्य पुरुषरूपेण दैत्यव्यामोहक   
बुद्धजिनादि शास्त्रप्रणेतृत्वम् । तदुक्तं विष्णुपुराणे-   
  
इत्युक्तो भगवान् तेभ्यो माया मोहंशरीरतः । समुत्पाद्य ददौ   
विष्णुः प्राह चेदं सुरोत्तमम् ॥   
  
माया मोहोऽयमखिलान् दैत्यांस्तान्मोहायिष्यति । ततो   
बध्याभविष्यन्ति वेदमार्गबहिष्कृताः ॥   
  
न हि स्वस्य तमो वै शिष्ट्या भावे महामोहस्यान्यत् प्रसिद्धं   
  
प्। ५०)   
  
उपादानम् । येन स्वशरीरस्य तामसत्वं नस्यात् । ननु विष्णोः   
कार्यार्थं तमोगुणसाहित्येपि तस्य सत्वेनाभिभूतत्वात् न   
प्राधान्यम् । रुद्रस्य तु सत्व रजसी तमसैवाभिभूते इति   
प्रधानं तमः तद्विशिष्टतया संहारादि कर्तृत्वेन   
प्रतिपाद्यत्वमिति सप्तमः पक्षः कक्षी क्रियतामिति । मैवम् ।   
शत्रुसंहारमात्र प्रयोजकेषु नृसिंहाद्यवतारेषु   
तत्प्राधान्येनतामसत्व प्रसङ्गात् शिवस्य तमोमय त्वस्य   
निरस्तत्वेन पक्षेवाधितत्वाच्च । नान्त्यः । यः संहारकर्ता   
तामसः तस्यापि कश्चित्संहारकोऽस्ति नवा । अस्ति चेत् तामसत्वेपि   
स एव सर्वाधिकः सर्वसंहार स्वतन्त्रत्वात् । नास्ति चेदयमेव   
तामसस्सर्वाधिक इति तामसत्वं सर्वसंहर्तृत्वात्   
सर्वाधिकत्वव्याप्तमिति विरुद्धो हेतुः । तस्माद्रुद्रः   
सर्वाधिकस्सर्वसंहर्तृत्वात् व्यतिरेकेण जीववत् । न चाप्रयोजको   
हेतुः । प्रबलदुर्बलभावं विना बाध्यबाधक   
भावस्यैवासम्भवात् । सात्विकत्वस्य बाध्यत्व व्याप्तेः   
संहारं प्रतिविरुद्धत्वात् । मृदुःसर्वत्र बाध्यत इति न्यायेन   
। न च साध्याप्रसिद्धिः । विश्वाधिकोरुद्र इति पक्ष एव   
प्रसिद्धेः । तदनुग्रहार्थत्वादनुमानस्य न सिद्धसाधनत्वम् ।   
एवं सात्विकत्वमुक्त प्रकारेण विकल्प्यदूषणीयम् ।   
  
ननु सत्वगुण प्रधान विष्णु प्रतिपादकत्वेन पुराणानां   
सात्त्विकत्वं विष्णोः सत्त्वप्राधान्यं च । भागवते - सत्त्वं   
रजस्तम इति प्रकृतेर्गुणास्तैर्युक्तः परः पुरुष एव इहास्य   
धत्ते ।   
  
प्। ५१)   
  
सृष्ट्यादयो हरिविरिञ्चि हरेति सञ्ज्ञाः श्रेयांसि तत्र खलु   
सत्व तनोर्नृणांस्युः ॥ इति विष्णोः श्रूयत इति चेत् । न ।   
विष्ण्वाधिक्य प्रतिपादकानां मार्कण्डेयादि पुराणानां   
सात्विकत्व प्रसङ्गात् । रुद्राधिक्य प्रतिपादकानां   
पद्मपुराणादीनां तामसत्वप्रसङ्गात् । पद्मपुराणे   
पूर्वोत्तरखण्डाभ्यां हरिहरयोराधिक्य वर्णनात्   
तदंशेतामसत्वमिष्टमिति चेत् । रामायण भागवतादावपि   
तदंशेतामसत्व प्रसङ्गात् । रामायणे बालकाण्डे-   
  
तां वै धारयितुं राजन् नान्यं पश्यामिशूलीनः । उमापतिः   
पशुपतिः सर्वलोकनमस्कृतः ॥ इति । युद्धकाण्डेऽपि एतदस्त्र   
बलङ्घोरं ममवात्र्यम्बकस्य वा ॥ इति । उत्तरकाण्डे च -   
कैलासनिलय यन्त्रणेन रावण निग्रहेन्द्रजिदनु   
ग्रहादिवर्णनस्य बहुतरत्वात् । रावणविनाशस्यापि   
रुद्रावज्ञानिमित्तत्व वर्णनात् ।   
  
अथ राम महादेवः प्रहसन् वीक्ष्यतत्कृतम् । पादाङ्गुष्ठेन   
तं शैलं पीड्यामास लीलया ॥ ततस्ते पीडितास्तत्र   
शैलस्याधोगता भुजाः ॥   
  
पुनरपि तस्मिन्नेव -   
  
शुशुभे तत्र तल्लिङ्गं नानारत्नविभूषितम् । अर्चयित्वा तु तं   
देवं यथा चरति रावणः ॥   
  
तत्सर्वं सिध्यते तस्य विधिर्नार्चयतो हरम् । अथावज्ञां   
करोत्येष रावणो दुर्मतिर्यदा ॥   
  
प्। ५२)   
  
ऋषिभिर्देवतैश्चास्य मृत्युः सञ्चिन्त्यते तदा ॥ स तु मत्तो न   
जानीते विधिहीनं शिवार्चनम् ॥   
  
एवमिन्द्रजितोपि बहुवारं कपिसेनासहितस्य रामस्य परा * * *   
कारणीभूतं वरदानादिकं महेश्वरकृतमिति शिवाधिक्यं   
बहुधाद्रष्टव्यम् । एवं विष्णुपुराणेपि - बाणासुरामरत्व   
वरप्रदानादिकमपि द्रष्टव्यम् । न चैतस्यापि शिवाधिक्य   
प्रतिपादकस्य तामसत्वं वक्तुं युक्तम् । न ते वागनृता काव्ये   
काचिदत्र भविष्यति । इति ब्रह्म वाक्यविरोधात् । एवं भागवते   
चतुर्थस्कन्धे अदिति कश्यपसंवादे न यस्य लोकेस्वजनः परो वा   
नात्यादृतो नो त कश्चिद्विगर्ह्यः । वयं व्रतै   
यच्चरणापविद्धामाशास्महेजाम्बत भुक्तभोगाम् ॥   
  
यस्या न वद्यं चरितं मनीषिणो   
गृहान्तविद्यापटलाद्विभत्सवः । निरस्त साम्याति शयोपि यः   
स्वयं पिशाचचर्यामचरद्गतिस्सताम् ॥   
  
हसन्ति यस्याचरितं हि दुर्भगा स्वात्मस्मृतस्या विदुषः   
समीहितम् ।   
  
यैर्वस्त्रमाल्याभरणानुलेपनैः इव भोजनं स्वात्मतयो   
पलालितम् । ब्रह्मादयो यत्कृत सेतुपालायत्कारणं विश्वमिदं   
हिमाया ॥   
  
आज्ञाकरी तस्य पिशाचचर्येत्यहो विभूम्नश्चरितं विडम्बनम् ॥   
  
प्। ५३)   
  
श्मशानचक्रानिलधूलिधूम्र विकीर्णविद्योत जटाकलापः ।   
भस्मावकुण्ठामलरुक्मदेहो देवस्त्रिभिः पश्यति देवरस्ते ॥   
  
न चैतेषामापि शिव प्रतिपादकत्वेन तामसत्वम् ।   
प्रथमश्लोकस्य भुक्तभोगामजोन्य इति द्वितीयश्लोकस्य   
यस्मात्परं ना परमस्ति किञ्चिदिति तृतीयस्य स्थेम्नि सर्वं   
प्रतिष्ठितमिति यो ब्रह्माणं विदधाति पूर्वमित्यादि श्रुति   
समानार्थत्वेन तामसत्वयोगात् । एतद्विरोधेन विश्वाधिक्य   
प्रतिपादकानां प्रामाण्यप्रसङ्गात् ।   
प्रत्यक्षश्रुतिसंवादिनां शिवाधिक्य प्रतिपादकानां   
पुराणागमानां वाक्यानां स्मृत्यनवकाशाधिकरणे प्रत्यक्ष   
वेदमूलानां मन्वादिस्मृतिवाक्यानां साङ्ख्यस्मृतिः * * *   
धकत्वमिव विष्ण्वाधिक्य प्रतिपादक मत्स्यकूर्मपुराणादि   
वाक्यबाधकत्वोपपत्तेः । एतेन सात्विकादिपुराणानां   
विशेषाकारेण परिगणनमपिनिरस्तम् ॥   
  
त्वत्परि गणित सात्विकपुराणेष्वेव रुद्राधिक्य परिगणनेन   
परिगणनवैयर्थ्यात् । तथोक्तं त्वया -   
  
ब्रह्माण्डं ब्रह्म कैवर्तं मार्कण्डेयं तथैव च ।   
भविष्यद्वामनं ब्राह्मं राजसानि निबोधमे ॥   
  
मात्स्यं कौर्मं तथा लैङ्गं रौंवस्कान्दं तथैव च ।   
आग्नेयं च षडेतानि तामसानि निबोधमे ॥   
  
प्। ५४)   
  
वैष्णवं नारदीयं च तथा भागवतं शुभम् । गारुडं च   
तथा पाद्मं वाराहं शुभदर्शने ॥ सात्त्विका मोक्षदाः   
प्रोक्ता राजसा स्वर्गदा शुभाः ॥   
  
तामसा निरय प्रदा इति । एवं ब्रह्माणु वामनयोः राजसत्वे   
तदन्तर्गत रङ्ग माहात्म्य वेङ्कटाचल मागत्म्ययोः राजसत्वेन   
मोक्ष प्रदत्वं नस्यात् । सत्त्वं रजस्तम इति श्लोकानुसारेण   
सत्वस्य प्रकृति गुणत्वेन तद्युक्तस्य विष्णोरपि प्राकृतत्वं   
स्यात् । तथा च प्रयोगः - सात्त्विकत्वं प्राकृतत्वव्याप्यं   
सात्त्विकत्वाद्यन्यता मात्रवृत्तित्वात् । तामसत्ववत् । न च   
सत्त्वं विशुद्धं श्रयते भगवान् स्थिताविति वचन विरोधः ।   
इतरानभि भूतस्यैव विशुद्धपदार्थत्वात् ।   
  
एतेन प्राकृत सत्त्वमस्त्रीत्याधुनिकमतं परास्तम् । अप्राकृत   
रजस्तमसोरपि सिद्धिप्रसङ्गात् । अत एव नाप्रयोजकोहेतुः । एवञ्च   
शिवो गुणातीतः प्रकृत्यतीतत्वात् । मुक्त पुरुषवत् । ना   
प्रयोजकत्वमसिद्धत्वं वा । तस्य प्रकृतिलीनस्य यः   
परस्समहेश्वर इति प्रकृत्यतीतत्वप्रतिपादक श्रुतिविरोधात् ।   
एवं तामसेषु शिवस्य चेत्यादि मत्स्य पुराणमपि प्रत्युक्तम् ।   
त्वयैव मत्स्यपुराणस्यतामसेषु परिगणनेनैतद्वाक्य   
प्रामाण्ययोर्व्याघातात् । यदिशिवस्य   
  
प्। ५५)   
  
तामसत्व सिद्ध्यर्थं तामसेषु परिगणितमिति मत्स्यपुराणं   
तस्मिन्नर्थे प्रमाणम् । तदा तुल्य न्यायत्वात् । स्वर्गापवर्गयोरपि   
प्रमा * * * अन्यथा तत्पुराण वक्तु मत्स्यमूर्तेरनाप्तत्वं स्यात्   
। मत्स्यावतारेण वेदोद्धारादिकमपि व्यर्थमेव स्यादिति   
बहुव्याकुली भवेत् । अनाप्तत्वशङ्कायास्सर्वत्रसुलभत्वात् ।   
एवं कूर्म प्रोक्तं पुराणमपि उक्त न्यायेन समर्थनीयम् ।   
शैवादि पुराणानामपि शिव प्रतिपादकत्वेन यदि तामसत्वं   
तदा तत्प्रतिपादकस्य प्रत्यक्ष वेद भागस्य नमस्ते रुद्र   
अणोरणीया नित्यादेरनेक ग्रन्थ सन्दर्भस्य तामसत्व प्रसङ्गेन   
तदङ्गीकरणे प्रमाणिकैस्तस्य बहिर्भाव एवो चितः । एतेन   
शिवाधिक्यप्रतिपादकानां शैवागमपुराणानां   
मोहशास्त्रत्वमपि प्रत्युक्तम् । एषमोहं सृजामीति   
स्वस्याप्यनाप्तत्व प्रसङ्गात् । स्वोक्तानामपि   
पाञ्चरात्रागमानां अप्रामाण्यापत्तेः ।   
  
वस्तुतस्तु शिवाधिक्यस्य प्रत्यक्षश्रुत्यादि सिद्धत्वात् ।   
सात्विकत्वेन त्वदभिमतानामितिहास पुराणानां   
तदुपबृंहकत्वेन दर्शितत्वात् । तद्विरोधिनां च   
पुराणागमानां विरोधाधिकरण स्मृत्यनवकाशन्यायाभ्यां   
बाध्यत्वात् सिद्धमप्रत्यूहं शिवाधिक्यमिति ॥   
  
ननु शिवो गुणातीतत्वान्नतामस इत्युक्तम् । तदयुक्तम् । तस्य   
चतुर्मुख पञ्चमशिरो निकृन्तनेन ब्रह्महन्तृत्वात् ॥   
  
प्। ५६)   
  
तदुक्तम् वामनपुराणे-   
  
तच्छ्नुत्वाक्रोध युक्तेन शङ्करेण महात्मना । नखाग्रेण   
शिरश्छिन्नं ब्राह्मं परुषवादियत् ॥   
  
तच्छिन्नं शङ्करस्यैव सव्ये करतलेऽभवत् । पतते न   
कदाचित्तु तच्छङ्करकाराच्छिरः ॥   
  
न च ब्रह्मणो निधनाभावेन ब्रह्महत्या नास्तीतियुक्तम् । तथाच   
-   
  
ततस्समागता रौद्रा नीलाञ्जन चयप्रभा । स रक्त   
मूर्धजाभीमा ब्रह्म हत्या हरान्तिकम् ॥   
  
ब्रह्महत्यास्मि सम्प्राप्ता सम्प्रतीच्छ त्रिलोचन ॥ इत्येव मुक्त्वा   
वचनं ब्रह्महत्या विवेशतम् ॥   
  
त्रिशूल पाणिनंरुद्रं * * * * इत्यादि । तत्रैव श्रवणात् ।   
एवञ्च कपालित्वमपि तत्रैव श्रूयते -   
  
एवं कपालीसञ्जातो देवर्षे भगनेत्रहा । अनेन कारणेनासौ   
दक्षेण न निमन्त्रितः ॥   
  
तस्मात्सर्वाधिकस्य शिवस्य कथं   
ब्रह्महत्याब्रह्मकपालधारणं चेति । उच्यते । अत्ताचराचर   
ग्रहणादित्यत्र ब्रह्म च क्षत्रं चोभे भवत ओदन इति ब्रह्म   
क्षत्रादि सर्वभक्षकस्य परमेश्वरस्य संहर्तृत्वं गुण एवेति   
गुणदोष भ्रमोनु * * * कारणानाम् । किञ्चयागस्थ दीक्षित   
ब्राह्मणस्य दक्षस्यशिरश्छेदेन ब्रह्महत्या प्राप्तिः पुराणेषु   
नश्रुतम् । ब्रह्मणः पञ्चमशिरः कृन्तनेनाहङ्कारनिवारेणेपि   
जीवत एव ब्रह्मणोहत्याकथं परिगणिता । मरणोद्देश्यक   
मरणफलक व्यापारस्यहिंसात्वेन   
  
प्। ५७)   
  
मरणफलकत्वाभावे हिंसात्वाभावात् । अत एव श्येनादेः   
वैरिमरणोद्देशेन विहितस्य हिंसात्व व्यवहारो लौकिक   
वैदिकानाम् । अत एव कूपखनन कर्तुर्नहिंसकत्व व्यवहारः ।   
मरणानुद्देश्यकत्वात् । अत एव मरणोद्देशेन क्षिप्तनाराचेन   
प्राणिवधाभावे क्षिप्तुर्न हिंसकत्व व्यवहारः ।   
मरणफलकत्वाभावात् । न च ब्रह्म शिरश्छेदस्य   
मरणोद्देश्यकत्वं अहङ्कारमात्र निरासप्रयोजनत्वात् ।   
तदुक्तंवामनपुराणे -   
  
वक्त्राणि दृष्ट्वाथ भवस्य मौढ्या- त्पैतामहं वक्त्रमुवाच   
वाक्यम् । समाहतस्यास्य जलस्य बुद्बुदा- भवन्ति किं तेषु परा   
क्रमास्ते ॥   
  
तच्छ्रुत्वा क्रोधयुक्तेन शङ्करेण महात्मना । नखाग्रेण   
शिरश्छिन्नं ब्राह्मं परुषवादियत् ।   
  
मरणोद्देश्यकत्वे शीर्षान्तरस्यापि छेदे सम्भवति   
प्रतिषेधकाभावात् । तस्मादङ्कार निरासमात्र प्रयोजनत्वेन   
मरणोद्देश्यत्वाभावात् हिंसात्वानुपपत्तिः । दक्ष   
हिंसायामपि पुराणेषु ब्रह्महत्याया अवर्णनात् । ब्रह्म   
क्षत्रादिसकलसंहारकत्वस्येश्वरत्व साधकत्वात् । अनेक कल्प   
ब्रह्माण्ड मध्यवर्त्यनन्त चतुर्मुख संहारकस्य रुद्रस्य   
ब्रह्महन्तृत्वव्यपदेशस्य भूषणत्वात् । ननु ततस्समागता   
रौद्रेति ब्रह्महत्या प्राप्तिवचनस्य कागतिरिति चेत् । तस्य   
काशीक्षेत्रस्य   
  
प्। ५८)   
  
ब्रह्महत्या निवर्तकत्व प्रतिपादन परत्वेन स्तुत्यर्थत्वात् तथा   
च वामनपुराणे तत्रैव प्रकरणे -   
  
ईदृशायां सुरेशान वाराणस्यां महामते । तत्र गत्वा   
सुरश्रेष्ठ पापमोक्षमवाप्स्यसि ॥ इति ।   
  
ननु नारं स्पृष्ट्वास्थिसस्नायुसवासा जलमाविशेत् इति   
कपालस्यापवित्रत्वात् तद्धारणस्याशुचित्वसम्पादकत्वमिति चेत् ।   
मैवम् । काशीस्थ कपालमोचनाख्यतीर्थ   
माहात्म्यप्रतिपादकत्वेनान्यपरत्वात् । तथा च तत्रैव-   
  
कपालमोचनेसस्नौ वेदोक्त विधिनामुनिः ।   
  
स्नातस्य तीर्थे त्रिपुरान्तकस्य परिच्युतं हस्ततलात्कपालम् ।   
नाम्नाबभूवाथ कपालमोचनात्तत्तीर्थवर्यं भगवत्प्रसादात्   
॥ ततः कपाली लोके तु ख्यातोरुद्रो भविष्यति ॥   
  
कपाल परित्यागेपि कपालित्वप्रसिद्धिः ब्रह्माद्यपेक्ष * * * धिक्य   
सूचकत्वेनोत्कर्षहेतुत्वात् । अन्यथा विष्णोरपि   
पञ्चजनाख्यदैत्य शीर्षास्थिभूत   
पाञ्चजन्यधारणेनापवित्रत्वं स्यात् । तदुक्तं विष्णुपुराणे -   
  
दैत्याः पञ्चजनोनाम शङ्खरूपस्य बालकान् । जग्राह   
सोऽस्तिसलिले ममैवासुरसूदन ॥   
  
इत्युक्तेन्तर्जलं गत्वा हत्वा पञ्चजनं च तम् । कृष्णो जग्राह   
तस्यास्थि प्रभवं शङ्खमुत्तमम् ॥   
  
तं पाञ्चजन्यमापूर्य * * * * ॥ इत्यादि   
  
प्। ५९)   
  
रावण हनने च ब्रह्महत्या सेतौ रामेश्वर प्रतिष्ठया   
तन्निवृत्तिकथनं च पुराणेषु बहुतरं दृष्टमिति परेषामपि   
समोदोषः । आदित्यपुराणे एक त्रिंशे -   
  
प्रतिष्ठाप्य महादेवं सेतुमध्ये स राघवः । लब्धवान्   
परमाम्भक्तिं शिवेशम्भोरनुग्रहात् ॥   
  
रामेश्वर इति ख्यातः महादेवः पिनाकधृत् । यस्य   
दर्शनमात्रेण ब्रह्महत्या व्यपोहति ॥   
  
भृगुपत्नीहननेन स्त्रीहत्यादोषो रामायणे -   
  
विष्णुना च पुरा राम भृगु पत्नी दृढव्रता । अनिन्द्रं   
लोकमिच्छन्ती काव्यमातानिषूदिता ॥   
  
तेषामन्यपरत्वे प्रकृतेपि समं समाधानम् । वस्तु तस्तु   
परमेश्वरस्य सर्वज्ञत्वान्न पापसम्बन्धलेपः । जीवानामपि   
तत्त्वज्ञानां लेपाभाव वर्णनात् । तथा च सूत्रम् -   
  
तदधि गमे उत्तरपूर्वाघयोरश्लेषविनाशौ तद्व्यपदेशात् । इति   
। एतेन कपालभोजनमपि व्याख्यतम् । पाञ्चजन्यपूरणस्य मुख   
सम्बन्धं विनानुपपत्तेः । भिक्षाटनस्य नवनीतचौर्यादिवत्   
समाहितत्वात् । वस्तुतस्तु ब्रह्मशिरश्छेदः तत्कपाल   
धारणञ्च परमेश्वरांशभूत   
तमोगुणप्रधानसंहाररुद्राख्य भैरवेण कृतमिति न   
परमेश्वरस्य कपालित्वं ब्रह्महत्या वा । तथा चोपक्रमे -   
  
तमोमयस्तथैवान्यस्समुद्भूतस्त्रिलोचनः । शूलपाणिः कपर्दी   
चाक्षमालां निदर्शयन् ॥   
  
प्। ६०)   
  
अहङ्कारावृतोरुद्रः प्रत्युवाच पितामहम् ॥ इति ॥   
  
उपसंहारे च - तमोमूर्तिरहं ह्येषस्त्वदंशः क्रोधसम्भवः   
॥ इति ।   
  
न चैतदतिरिक्ते परमेश्वरे प्रमाणाभावः । तापनीये -   
  
ऐकात्म्य प्रत्ययसारं शिवं शान्तमद्वैतं चतुर्थम्मन्यन्ते   
इति शिवस्य ब्रह्मरुद्र विष्ण्वपेक्षया चतुर्थत्वव्यपदेशेन सप्त   
शम्भुशङ्करादि शिववाचकशब्दप्रयोगानुपपत्तेः ।   
शिवांशाद्यिक्येन तत्सादृश्येन च राजपुरुषादौशजपद   
प्रयोगवच्छिवादि पद प्रयोगोपपत्तेः । अत एव संहाररुद्र   
निष्ठं कपालित्वं परमेश्वरेऽऽरोप्यतमवजानतो   
दक्षस्याहङ्कार भ्रमा(भ्रा)न्तत्वेन निग्रहपात्रत्वं   
वीरभद्रादिगणैः कृतमिति युक्तमुत्पश्यामः । तदुक्तम्-   
  
एवं कपाली सञ्जातो देवर्षेत्यादि । त्रयोऽग्नय   
स्त्रिभिर्नेत्रैस्समं दक्षमवैक्षत ॥ दृष्टमात्रस्त्रिणेत्रेण   
भस्मीभूतोऽभवत्क्षणात् ॥   
  
काशीखण्डे च - अयं ब्रह्म * * * * त्तो भैरवस्यैव   
रुद्रांशभूतस्य वर्णित इत्येतत्संवादो द्रष्टव्यः । एवं   
परमेश्वरो निर्लेपः तत्वज्ञत्वात् । सर्वज्ञत्वाच्च । मुक्तात्मवत्   
। तस्मात्सर्वोत्तरः परमेश्वर इति सिद्धम् ॥   
  
अथ कथं सदाशिवः इतरापेक्षया अधिकः   
  
प्। ६१)   
  
तदुपासनया अस्थिर फलत्वात् । दशग्रीवादेः शिवोपासनया   
ऐश्वर्याधिकास्य प्रसिद्धत्वात् । तथाचोक्तम् -   
  
अयत्नादापाद्य त्रिभुवनमवैरिव्यतिकरं दशास्यो यद्वाहुन   
भृतरणकण्डूत्वावाशान् । शिरः पद्मश्र * * * चित   
चरणाम्बोरुहबलेः स्थिरायास्त्वद्भक्तेः   
त्रिपुरहरविस्फूर्जितमिदम् ॥   
  
ईदृशस्य शिवप्रसाद लब्धैश्वर्यस्यान्येषामपि तादृशानां   
दैत्यदानवाद्यैश्वर्याणां नाशदर्शनादस्थिर वरप्रदत्वं   
परमेश्वरस्य । नारायणस्य तु ध्रुव विभीषणादि   
परमोत्कृष्टस्थिरतरैश्वर्य प्रदत्वेन मोक्ष प्रदत्वेन च   
स्थिरतरवर प्रदातृत्वमिति स एव सर्वोत्तर इति   
परेषामभिप्रायः । अत्र किं कर्मफलमस्थिरमित्युच्यते । उत   
ज्ञानफलमपि । नाद्यः - तद्यथेह कर्मचितो लोकः क्षीयत   
इत्यादिश्रुत्त्या ध्रुवाद्यैश्वर्यस्यानित्यत्वेन सर्वसम्मतत्वेन   
प्रतिपादितत्वात् । न द्वितीयः । ईशं ज्ञात्वा अमृता   
भवन्तीति ईश्वरसाक्षात्कारस्यानश्वर मोक्ष हेतुत्वात् ।   
  
ननु कर्म फलस्यानित्यत्वेपि कल्पान्तस्थायि फलत्वं   
विष्णूपासनाया न सदा शिवोपासनाया इति चेत् मैवम् ।   
शिवोपासनाया अपि बाणासुर सुकेशि   
नन्दीश्वरप्रभृतीनामनन्तैश्वर्यावगमात् । तदुक्तं वामन   
पुराणे-   
  
प्। ६२)   
  
अस्मिन्निशाचरपतिर्विद्युत्केशीति विश्रुतः । तस्य   
तुष्टोऽप्यधीशानः पुरमाकाशचारिणीम् ॥   
  
प्रादादजेयत्वमपि शत्रुभिश्चाप्यवध्यताम् ।   
  
उत्तररामायणे -   
  
अमरं चैव तं कृत्वा महादेवोऽव्ययोऽक्षयः ।   
पुरमाकाशगां प्रादादुमायाः प्रीतिकाम्यया ॥   
  
ततः सुकेशिर्वरदानगिअर्वितः देव्याः प्रभोः   
प्राप्यहरस्यपार्थिवः । चचारसर्वां स महीम्महामतिः   
खगाम्पुरीं प्राप्य यथा पुरन्दरः ॥   
  
एवं बाणासुरस्यापि अमरत्वप्रदानम् विष्णुपुराणे -   
  
तदेतस्याभयं दत्तं बाणस्यास्यमया प्रभो । अस्मत्सन्दृप्तोपि   
नायं वध्यस्तवाव्ययः ॥   
  
भारते अर्जुनस्य पाशुपतास्त्रकाले मोक्षदानं चेश्वरेण कृतम्   
। तर्हि रावणैश्वर्यस्य कथमस्थिरत्वमिति चेत् परम * * *   
दीश्वरावज्ञारूपा धर्मादिति ब्रूमः । तथा च नन्दिकेश्वर   
शापो रावणं प्रत्युत्तररामायणे   
  
तं क्रुद्धो भगवान् नन्दी शङ्करस्या परा तनुः । अब्रवीत्तत्र   
तद्रक्षो दशाननमवस्थितम् ॥ यस्माद्वानररूपं मा   
मवज्ञायदशानन ॥ अशनिपातसङ्काशमट्टहासं   
प्रमुक्तवान् ॥   
  
तस्मान्मत्मुखसङ्काशामद्वीर्या समतेजसः । उत्पत्स्यन्ते   
वधार्थन्ते कुलस्यास्य च वानराः ॥ इति ।   
  
एवमीश्वरेण लवणासुरपितुर्मधुदैत्यस्यशूलदान   
  
प्। ६३)   
  
समये धर्मविरोधयवोत्त्रावधीकृतः । तथा चोत्तररामायणे -   
  
तवायमतुलोधर्मो मत्प्रसादकरः शुभः । येन   
प्रीतस्तदारिघ्नं ददाम्यायुधमुत्तमम् ॥   
  
यावत्सुरैश्च विप्रैश्च न विरोधं करिष्यति । तावत्कालं   
तवैतत्स्यादन्यथा नाशमेष्यति ॥   
  
एवमन्धकासुरस्यापि परमेश्वराद्वरदानं धर्मविरोधावधिश्च   
। तथा च वामनपुराणे प्रह्लादवाक्यम्-   
  
तवापिचात्र पुत्रेण धर्मनित्येन दानव । आराधितो महादेवः *   
  
पुत्रकं पुत्रकामस्य प्रोक्त्वेत्थं वचनं विभुः । यदा तु   
लोकविद्विष्टं दुष्टं कर्मकरिष्यति ॥   
  
घातयिष्यति वा विप्रं देवान् द्वेष्यतिवाऽखिलान् ॥ तदास्य   
स्वयमेवेह करिष्ये कायशोषणम् ॥   
  
अन्यथा विष्णोरपि - युधिष्ठिरोग्रसेनादि यादव कौरवेभ्यः   
कुचेल सान्दीपनीप्रभृतिभ्योप्यैश्वर्य दानस्यास्थिरत्वात् अस्थिर   
वरप्रदत्वं स्यात् । तदुक्तं तेनैव यस्यानुग्रहमिच्छामि तस्य   
वित्तं हराम्यहम् ॥ इति ।   
  
वस्तु तस्तु परमेश्वरस्य धर्माधिष्ठातृत्वात्   
धर्माविरोधेनैव वरप्रदानम् । फलमत उपपत्तेरित्यत्र   
फलशब्दस्य सुखदुःख साधारणत्वेन यथा तुष्टस्तपसा   
सुखहेतुं वरं ददाति । एवं निषिद्धकर्मणा द्विष्टः   
परमेश्वरः   
  
प्। ६४)   
  
नरकादि दुःखं ददाति । यथा धर्मेण पापमपनुदति ।   
एवमधर्मेणापि पुण्यमपनुदति । इति परमेश्वर एव फलदातेति ।   
रावणादेः परस्त्रीकामनादि जन्येन पापेन तपोलक्षण   
पुण्यभिभवाद्युक्तं तेषां शीघ्रतरं नाश इति न   
परमेश्वरस्याधिक्य हानिरिति सिद्धम् ॥   
  
ननु विष्णुरेव सर्वोत्तमः । गजेन्द्रेणादिमूलस्य परब्रह्मणः   
स्तुतिं कृत्वा परमकारण प्रपत्तौक्रियमाणायां   
प्रपन्नपरिपालनाय नारायण एव प्रत्यक्षोभूत्वा   
ग्राहपाशात्तं मोचयामास । नान्ये ब्रह्मादयः   
प्रत्यक्षीभूयरक्षिवन्तः । तथा भागवते   
गजेन्द्रस्तोत्रप्रक्रमे -   
  
यस्मिन्निदं यतश्चेदं येनेदं य इदं स्वयम् ।   
योऽस्मात्परस्माच्चपरं तं प्रपद्ये स्वयम्भुवम् ॥   
  
उपसंहारे च -   
  
एवं गजेन्द्रमुपवर्णित निर्विशेषं ब्रह्मादयो   
विविधलिङ्गभिदाभिमानाः । नैते यथोपससृपु निखिलात्मकत्वात्   
तत्राखिलामरमयो हरिराविरासीत् ॥   
  
तस्माद्गजेन्द्रेण सर्वोत्तम स्तुतौ क्रियमाणायां सत्यां यस्तं   
रक्षितवान् स एव सर्वोत्तमः । न ह्यन्यप्रपत्तौ क्रियमाणायां   
सत्यां यस्तं रक्षितवान् स एव सर्वोत्तमः । अन्यः   
परिपालयतीति युक्तम् । अत एव नारायण सर्वोत्तम इति प्राप्ते   
ब्रूमः । यद्यपि गजेन्द्रेण परम कारणं प्रत्येवस्तुतिः   
  
प्। ६५)   
  
प्रतिपत्तिश्च कृता तथापि नारायणस्य   
जगत्परिपालनेऽधिकृतत्वात् तेन परिरक्षणकरणं युक्तम् । न   
हि केनचिदुपद्रवादि परिपीडितेन राजानं प्रत्याक्रोशेक्रियमाणे   
राजा अमात्येन परिरक्षणं क्रियत इति युक्तम् । पालने   
तस्याधिकृतत्वात् । न च परमेश्वरेण विष्णोः   
पालनेऽधिकृतल * * * * * नुशासनिके पर्वाणि ।   
  
स एव भगवान् रुद्रस्सर्व तत्वादि रव्ययः ।   
सोऽसृजद्दक्षिणादङ्गात् ब्रह्माणं लोकसम्भवम् ॥   
  
वाम * * * * * त्तथा विष्णुं लोकरक्षार्थमीश्वरः ।   
  
वेदपादस्तवे जैमिनिना च ॥   
  
यदाज्ञया जगत्सर्वं व्याप्य नारायणः स्थितः ॥ इति ।   
  
यजुर्वेदे च - वाताद्विष्णोर्बलमाहुरिति । प्राणाधिकरण   
न्यायेन वातशब्द वाच्यात्परमेश्वरात् विष्णोर्बलमाहुरित्यर्थः   
। अथवा गजेन्द्रस्य पूर्व जन्मनि विष्णुभक्तत्वात् तेन   
परब्रह्मत्वेन विष्णोरेव स्तुतां क्रियमाणायां विष्णुरेव   
प्रसन्नो नान्य इति युक्तम् । तथा च भागवते -   
  
योऽसौ पूर्वमभूद्राजा पाण्डयो द्रविडसत्तमः । इन्द्रद्युम्न   
इति ख्यातो विष्णु व्रतपरायणः ॥   
  
हर्यर्चनानु भावेन यद्गजत्वेऽप्यनु स्मृतिः ॥ इति ॥   
  
गीतासु च -   
  
कौन्तेय प्रतिजानीहि नमे भक्तः प्रणश्यति ।   
  
प्। ६६)   
  
तेषामहं समुद्धर्ता मृत्योस्संसारसागरात् ॥   
  
किञ्चपरब्रह्मत्वेन विष्णोः स्तुतिर्वा परब्रह्मत्वे प्रमाणम् ।   
स्तुत्यनन्तरं तस्यैवा न गमनान्यथानुपपत्तिर्वा । नाद्यः ।   
आपोवा इदं सर्वमित्यादिवत् स्तुतेस्तत्वा साधकत्वात् । न   
द्वितीयः । स्वपुत्रभृत्यादि रक्षणवत् स्वभक्तरक्षणस्य   
परब्रह्म साधकत्वात् । पालनाधिकारित्वेन वा गजेन्द्र   
रक्षणोपपत्तेरिति । वामनपुराणे तु गजेन्द्रस्यानेक जन्म   
प्रभृति विष्णुभक्तत्वं विष्णुस्तुतिकर्तृत्वं च स्पष्टतया   
युक्तम् । व्याधितस्सन् निरुत्साहो गृहीतोघोरकर्मणा ।   
  
परमापदमापन्नो मनसाऽचिन्तयद्धरिम् ॥   
  
स तु भागवतः श्रीमान् नारायण परायणः । जन्म   
जन्मान्तराभ्यासात् भक्तिमान् गरुडध्वजे ॥   
  
नान्यं देवं महादेवात्पूजयामास केशवम् ।   
सम्पूजयन्पद्मनाभं शङ्खचक्र गदाधरम् ॥   
  
स्तोत्रं च कृतम् -   
  
नमो जगत्प्रतिष्ठाय गोविन्दाय नमो नमः । नमोऽस्तु   
पद्मनाभाय साङ्ख्य योगोद्भवाय च ॥ इति ।   
  
विष्णुस्तुतिश्च स्पष्टमेवावगम्यते । तस्मात्स्वभक्तरक्षणाय   
विष्णुरेवावगत इति । नैतावता तदा गमनस्य सर्वोत्तमत्व   
साधकत्वमित्यलमति विस्तरेण ॥   
  
अथ कथं शिवस्य सर्वाधिकत्वं भस्मासुरनाम्नो   
  
प्। ६७)   
  
वृकासुरस्य वरं दत्वा तेन शिरसि हस्तेदातुमारब्धेसति   
सर्वाल्लोकान् पलायमानस्य नारायणेनरक्षणात् । तदुक्तं   
भागवते - दशमे सप्ताशीति तमे -   
  
कोप प्रसादयोरीशाः ब्रह्मविष्णुशिवादयः । वृकासुराय   
गिरिशोवरं दत्वाऽऽपसङ्कटम् ॥   
  
देवात् स वव्रे पापीयान् वरं भूतभयावहम् । यस्य यस्य करं   
शीर्षे दास्ये स म्रियतामिति ॥   
  
स तद्वरपरीक्षार्थं शम्भोर्मूर्ध्नि किलासुरः । स्वहस्तं   
दातुमारेभे परिधावत्स वै दिशः ॥   
  
इत्थं भगवतश्चित्रैर्वचोभिः स्तुति पेशलैः ।   
भिन्नधीर्विस्मितःशीर्षे स्वहस्तं कुमतिर्व्यधात् ॥   
  
अथा पतद्भिन्नशिराः वज्राहत इव क्षणात् । किञ्च   
भृग्वादिभिरपि विष्ण्वाधिक्यस्य निश्चयात् विष्णुरेवाधिकः ।   
तदुक्तं तत्रैव-   
  
सरस्वत्यास्तटेरम्ये ऋषयस्सत्रमासत । वितर्कस्समभूत्तेषां   
त्रिष्वधिकेषुको? महान् ॥   
  
तस्य जिज्ञासया ते वै भृगुं ब्रह्मसुतं नृपः । तज्ज्ञप्त्यै   
प्रेषयामासुः सोऽभ्यगाद्ब्रह्मणः सभाम् ॥   
  
न तस्मै ब्रह्मणे स्तोत्रं चक्रे सत्वपरीक्षया । तस्मै चुक्रोध   
भगवान् प्रज्वलन् स्वेनतेजसा ॥   
  
ततः कैलासमगमत् तत्र देवो महेश्वरः । परिरब्धुं समारेभे   
उत्थाय भ्रातरं मुदा ॥   
  
प्। ६८)   
  
नैच्छत्युत्पथग इति देवश्चुकोपह । शूलमुद्यम्य तं   
हन्तुमारेभेतिग्मलोचनः ॥   
  
पतित्वापादयोर्देवी सान्त्वयामासतं गिरा । अथा जगाम   
वैकुण्ठं यत्र देवोजनार्दनः ॥   
  
शयानं श्रिय उत्सङ्गे पदावक्षस्य ताडयन् । तत उत्थाय   
भगवान् सह लक्ष्म्यासप्तां गतिः ॥   
  
स्वतल्पादवरुह्याथ ननाम शिरसामुनिम् । तन्नि शम्याथमुनयो   
विस्मिता मुक्तसंशयाः ॥   
  
भूयांसं श्रद्दधुर्विष्णुं यतश्शान्तिर्यतोभयम् ॥   
वैराग्यप्रदत्वाच्च- यस्याहमनुगृह्नामि हरिष्ये तद्धनंशनैः   
। ततो धनं सन्त्यजन्ति स्वजना दुःखितं यथा ॥ मत्परैः   
कृतमन्त्रस्य करिष्येमदनुग्रहम् ॥   
  
रामायणे ब्राह्मकाण्डे -   
  
अधिकं मेनिरेविष्णुं देवात्सर्षिगणास्तथा ॥   
  
श्रुतिश्च -   
  
नारायण परम्ब्रह्म तत्वं नारायणः परः ॥ इति   
  
तस्माद्रुद्रभयावहस्य वृकासुरस्य निग्रहाद्भृग्वादिभिः   
परमशान्तत्वेनाधिकत्वनिर्णयात् युद्धे जृम्भितत्वाच्च   
विष्णुरेवाधिकः । परतत्वमपि स एवेति प्राप्तेब्रूमः । शिव एव   
परं तत्वं । यो देवानां प्रथमं पुरस्तात् द्विश्वाधिको रुद्रो   
महर्षिः । यस्मात्परं नापरमस्ति   
किञ्चिदित्युपनिषद्वाक्याभ्यां रुद्रात्पर तत्वस्य निषेधात् । न   
चा नयोरेक वाक्यत्वमसिद्धम् । भिन्नक्रियापर्यवसायित्वादिति   
वाच्यम् । स्योनं ते सदनं वृणोमि तस्मिन् सीद ।   
  
प्। ६९)   
  
अमृते प्रतिनिवृतीतिवत् विभागे साकाङ्क्षत्वेन सर्वनाम्नः   
पूर्वोक्त प्रकृतपरामर्शितत्वात् । तदुक्तम्-   
  
सर्वनाम प्रसिद्धार्थमप्रसिद्ध्यर्थद्यातकृत् । प्रसिद्ध्यपेक्षी   
सत्पूर्ववाक्यस्थमपकर्षति ॥   
  
पुरुष पदेन रुद्रप्रत्यभिज्ञानाच्च । तदुक्तं भागवते -   
निरस्तसाम्यातिशयोऽपि यत्स्वयम् इति शिवादतिशयस्य निषेधात् ।   
ब्रह्मादयो यत्कृत सेतु पालाः ।   
  
यद्यक्षरं नाम गिरेरितं नृणांसकृत्प्रसङ्गादधमाशुहन्ति   
तत् । पवित्रकीर्तिं तमलङ्घ्यशासनं भवानहोद्वेष्टिशिवं   
शिवेतरः ॥   
  
मायां तु प्रकृतिं विद्यान्मायिनं तु महेश्वरम् ।   
इत्यादिनामायाधिष्ठातृत्वालङ्घ्यशासनत्वयोरवगमात् ।   
तदुक्तमुत्तररामायणे रामेण -   
  
एवं ते सर्वमाख्यातं शूलपाणिस्सुदुर्जयः । श्रीमतः   
शितिखण्डस्य कीर्तिर्हि दुरतिक्रमा ॥   
  
त्वत्कीर्तिः कीर्तनमाज्ञापनमित्यर्थः । ईश्वरः   
सर्वभूतानां हृद्देशेऽर्जुन तिष्ठति । भ्रामयन्   
सर्वभूतानि यन्त्रारूढानि मायया ॥   
  
इति सर्वान्तर्यामित्वावगमात् । अन्यथा तिष्ठामीति   
प्रयोगप्रसङ्गात् । कृष्णकर्तृकपरतत्वोपासना   
प्रतिपादककृष्णवाक्यस्य-   
  
तमेव चाद्यं पुरुषं प्रपद्येयतः प्रवृत्तिः प्रसृतापुराणी   
। निर्मानमोहा जितसङ्गदोषा अध्यात्मनित्यानि निवृत्तकामाः ॥   
  
इति श्रवणात् । योऽग्नौ रुद्रो योऽप्सु य ओषधीषु यो रुद्रो   
  
प्। ७०)   
  
विश्वाभुवनानि विवेशेत्यन्तर्यामितया प्रवेशस्य व्यक्तत्वात् ।   
  
बृहदारण्यकेऽन्तर्यामि ब्राह्मणे - एष आत्माऽन्तर्याम्यमृत   
इत्यमृत पदेन शिवस्यैव निर्देशात् । जाबालोपनिषदि-   
रुद्राध्यायप्रकरणे - एतानि वा अमृतस्य नामधेयानीति   
रुद्रनाम्नाममृत नामधेयतोक्तेः पुंलिङ्गस्यामृतपदस्य   
मोक्षवाचकत्वानुपपत्तेः । शिवसङ्कल्पोपनिषदि बोधायन   
पठितायां -   
  
येनेदं भूतं भुवनं भविष्यत्परिगृहीतममृतेन सर्वम् ।   
येन यज्ञस्तायते सप्तहोता तन्मे मनः शिवसङ्कल्पमस्तु ।   
इत्यमृतशब्दस्य शिवेप्रयोगदर्शनात् । अवयवार्थानुस्यूतेरपि   
स्थिरेभिरङ्गैः पुरुरूपौग्र इति मरणादिरहिते शिव एव   
सम्भवात् । विष्णोः शरीरत्यागस्य - बहूनि मे व्यतीतानि   
जन्मानि भरतर्षभ । इति गीता वाक्यसिद्धत्वात् । विष्णुपुराणे   
च मैत्रेयः ।   
  
सविद्रुशापव्याजेन सञ्जहेस्वं कुलं कथम् । कथं च   
मानुषं देहमुत्ससर्जजनार्दनः ॥   
  
पराशरः -   
  
गते तस्मिन् स भगवान् संहृत्यात्मानमात्मनि । तत्याज मानुषं   
देहमतीत्य त्रिविधां गतिम् ॥ इत्यमृतत्वयोगात् ॥ ननु स्वेच्छा न   
कर्मायत्तेति चेत् । सुतौ विशेषणादर्शनात् देवानामपि   
रावणवधाय स्वेच्छया जन्मश्रवणात् । भीष्मस्यापि   
स्वेच्छामरण दर्शनात् नामृतत्वमन्येषाम् । जगज्जन्मादि   
कारणत्वादपि शिव एव परं तत्वम् ॥   
  
प्। ७१)   
  
तथा चाथर्वोप निषदि यस्सर्वाल्लो&कान् सम्भक्षुः   
सम्भक्षयतेत्यादिना । यजुर्वेद च - तमक्रतुं पश्यति   
वीतशोको धातुः प्रसादान्महिमानमैशमित्यारक्ष्य   
अजामेकामित्यन्तं मायाविशिष्टस्य सर्वकर्तृत्व प्रतीतेः ।   
रामायणेचोत्तरकाण्डे -   
  
तैर्वध्यमानादेवाश्च मुनयश्च तपोधनाः । भयार्ताः   
शरणं जग्मुर्देव देवं महेश्वरम् ॥   
  
जगत्सृष्टयन्तकर्तारमजमव्यक्तरूपिणम् । आधारं   
सर्वलोकानामाराध्यं परमं गुरुम् ॥   
  
ते समेत्य तु कौमारीं त्रिपुरारिं त्रिलोचनम् ॥   
  
ऊचुः प्राञ्जलयो देवाः * * * * * * * इति   
श्रुत्युक्तसकर्तृकत्वोपबृंहणात् विश्वं भूतं भुवनं   
चित्रं बहुधाजातं जायमानं च यत् । सर्वोह्येष रुद्र इति   
सर्वात्मत्ववर्णनात् । शिवसङ्कल्पोपनिषदि च त्रयाणामपि   
तारतम्यं व्यक्तमवगम्यते । परात्परतरं ब्रह्म तत्परात्परतो   
हरिः ।   
  
यत्परात्परतोरीशस्तन्मे मनः शिवसङ्कल्पमस्तु ॥ रीश इति   
रेफश्छान्दसः ।   
  
ननु नारायणपरं ब्रह्मेति श्रूयत इति चेत् नारायणात्परं   
नारायणपरमिति श्रुत्योरविरोधेन व्याख्यानस्यैव युक्तत्वात् ।   
सामान्येन परत्वश्रवणस्य विशेषदर्शनेषति त्याग योगात्   
सामान्य विशेषयोरेक वाक्यत्वस्य पशुन्नाग न्यायेन सिद्धत्वात् ।   
तदर्थस्तु नारायणात्परं ब्रह्मतत्वं नारायणस्तु   
चतुर्मुखाद्यपेक्षया पर इति । अन्यथा नारायणः पर इति   
उत्तर वाक्येन पुनरुक्तेश्च । रामायणे च सारमेय व्याख्याने -   
  
प्। ७२)   
  
एतच्छ्रुत्वा तु रामो वै विस्मयोत्फुल्ल लोचनः ।   
क्वाप्यगच्छन्महातेजाः यत एवा गतस्ततः ॥ मनस्वी पूर्व   
जातिज्ञो जातिमात्रेणदूषितः । वारणस्यां तथाश्वा वै   
प्रायशोपाविशत् स्वयम् ॥ इति ।   
  
अत्रायोध्यामुक्तिक्षेत्रत्वेपि रामस्य मोक्षदातृत्वेपि उभयमपि   
परित्यज्य शिवक्षेत्रभूत वाराणसीगमनस्य शिवाधिकत्व   
सूचकत्वं व्यक्तमेव । वामनपुराणे च-   
  
ततः पितामहोदेवः केशवश्च जगत्पतिः । आजग्मतुस्तमुद्दिश्य   
यत्रलिङ्गं भवस्य तु । ततो लिङ्गं हरिर्दृष्ट्वा समारुह्य   
स्वगेश्वरम् ॥   
  
पातालं स विवेशाथ विस्मयात्परितो विभुः । ब्रह्मा हंस   
विमानेनोर्ध्वमाक्रम्य सर्वतः ॥   
  
नैवान्तमलभद्ब्रह्मा विस्मितः पुनरागतः । विष्णुर्गत्वाथ   
पातालात्सप्त लोकपरायणः । चक्रपाणिर्विनिष्क्रान्तो लिङ्गं न   
लभते मुने ॥   
  
विष्णुः पितामहश्चोभौ हरलिङ्गं समेत्य हि । कृताञ्जलिपुटौ   
भूत्वा स्तोत्रं देवस्य चक्रतुः ॥   
  
अत्र हरशरीरावयवभूतालिङ्गस्यैवाद्यन्त   
परज्ञानशून्ययोश्चतुर्मुख नारायणयोर्दिव्यमङ्गलविग्रहस्य   
परमेश्वरस्य स्वरूपज्ञानं नास्तीति व्यक्तं शिवाधिक्यम् । न   
चास्य पुराणस्य राजसत्वं वक्तुंशक्यम् । पुलस्त्य प्रोक्तस्य   
वामनपुराणस्य राजसत्वे पुलस्त्यानुग्रहेण पराशरोक्तस्य   
सात्विकत्वेन त्वदभिमतस्य विष्णुपुराणस्यापि राजसत्वं स्यात् ।   
  
प्। ७३)   
  
तदुक्तं विष्णुपुराणे पुलस्त्येन-   
  
पुराण संहिताकर्ता भवान् पुत्र भविष्यति । देवता   
परमार्थ्यं च यथावद्वेत्स्यते भवान् ॥   
  
वशिष्टवचनं च - पुलस्त्येन यदुक्तं ते सर्वमेतद्भविष्यति ॥   
इति । एतेन स्मृति पुराणयोः राजस तामसविभागो निरस्तः ।   
ऋषिवाक्यानां सर्वेषां प्रमाणत्वात् । तदुक्तं विष्णुपुराणे   
-   
  
सप्तर्षयोथ मनवः प्रजानां पतयस्तथा । सदाचारस्य   
वक्तारः कर्तारश्च महीपते ॥ इति ।   
  
तर्हि पूर्वपक्षहेतूनां रामायणाद्युक्तानां कागतिरिति   
चेदुच्यते । युद्धे विष्णोर्जयस्येश्वरानुग्रह प्रयुक्ततवात् ।   
तदुक्तं महाभारते - अश्वत्थाम व्यास संवादे शत   
रुद्रीयप्रस्तावे - जेष्यसे मामपि भवान् युद्धाय समुपस्थितम् ॥   
इति । अपि चेत्समरं प्राप्तो भविष्यसि ममाधिकः ॥ इति ।   
बाणासुरभङ्गस्तु पूर्वमेवनिराकृतः । वृकासुरस्य तु   
भक्तत्वात् पुत्रादिच्छेत्पराजयमिति न्यायेन पलायनस्यैव   
श्लाघ्यत्वात् । विषवृक्षोपि संवर्घ्य स्वयं   
छेत्तुमसाम्प्रतमिति न्यायात् । अन्यथा अन्तर्धानशक्तियुक्तस्य   
परमेश्वरस्यान्तर्धायेनैव समाधाने सति कृपां विना   
पलायने हेत्वन्तर मन्वेषणीयम् ।   
  
अन्तर्धान सामर्थ्यञ्च मेघनादस्यान्तर्धानशक्त माया   
दानेनैव सिद्धम् । तदुक्तमुत्तर रामायणे महेश्वरे प्रवृत्ते तु   
यज्ञे पुन्न्निस्सुदुर्लभे ॥   
  
प्। ७४)   
  
कामगं स्यन्दनं दिव्यमन्तरिक्षचरं ध्रुवम् ॥   
  
मायाञ्च तामसीं नाम यस्यां प्रभवते नमः । एतयोः   
किलसङ्ग्रामे मायया राक्षसोत्तमः । पुं युद्धस्य गतिर्वक्तुं   
न शक्या वै सुरासुरैः ॥   
  
इत्यनेनयैव मायया इन्द्र रामचन्द्रादि विजयः प्रसिद्धः ।   
कियान् भस्मासुर व्यामोह इति । विष्णोस्तु   
शत्रुभूतकालयवनात्पलायनं कथम् ? तथा च विष्णुपुराणे   
भागवते च-   
  
इति निश्चित्य यवनः प्राद्रवत्तं पराङ्मुखम् । पलायनं   
यदुकुले जातस्य तव नोचितम् ॥ इत्यादि ।   
  
एवं भृग्वादि * * * * विष्णोः शान्तत्वेनाधिकत्व निर्णयो न   
परतत्व निर्णयोपयोगी । शान्तस्य ज्ञानाधिकारित्वेन   
तस्माच्छान्तो दान्तः इति श्रुति प्रसिद्धत्वात् । प्रत्युत   
भयहेतुत्वमेव परब्रह्म लक्षणम् । तथा च श्रुतिः-   
  
भीषास्माद्वातः पवने भीषोदेति सूर्यः भीषाग्निश्चेन्द्रश्च   
मृत्युर्धावति पञ्चम इति ॥ भीषाभयेनेत्यर्थः । न   
चेयमन्यपरा । रुद्रपरश्रुति संवादात् । तदुक्तं   
हरदत्ताचार्यैः- ब्रह्मत्व लक्षणमयं भयहेतु भाव इति ।   
भयहेतुत्वं चोग्रभीमादि पद योगात् । भृगुश्च विष्णौ नेश्वर   
बुद्धिं कृतवान् भक्त्या । किन्तु प्रिय वादिने विष्णवे * * *   
कृतवान् । कथमन्यथा विष्णुना भृगुपत्नीशिरश्छेदेकृते   
  
प्। ७५)   
  
भवानपि बार्या वियोगादि दुःख्* * * *   
  
तदुक्तं मत्स्यपुराणे-   
  
ज्ञात्वा विष्णुस्ततस्तस्याः क्रूरं देव्या विचेष्टितम् । क्रुद्धः   
स्वशस्त्रमादाय शिरश्चि * * * * तच्छ्नुत्वा तु वधं घोरं   
चक्रोध भृगुरीश्वरः । ततो हि शप्तो भृगुणा विष्णुभार्या   
वधे तदा ॥   
  
यस्मान्मे जान * * * * दिता । तस्मात्त्वं सप्तकृत्वोवै   
मानुषेषूपपत्स्यसि ॥   
  
ब्रह्माण्डे च -   
  
भृगोरपि च शापेन विष्णुः परम वीर्यवान् । * * * * * *   
दुःखितश्च सदाकृशः ॥   
  
शेपुः शापैश्च विविधैस्तं देवं भुवनेश्वरम् ॥   
  
तस्मान्न भृगुस्तत्वज्ञः । नापिदेवता ऋषयश्च । * * *   
सदाशिवं परं ब्रह्म न देवा न व?र्षयो विदुः । एकस्तद्वेद   
भगवान् धाता नारायणो हरिः ॥   
  
नारायण * * * * * * * * होरगाः । देवा देवर्षयश्चैव यं   
विदुर्दुःखभेषजम् ॥ इति ।   
  
दुःखभेषजत्वेन नारायणा * * * * * * भेदः ।   
कर्मकर्तृभाव विरोधात् । तस्माच्छिवात्परतत्वस्येतिहास   
पुराणोपबृंहित श्रुत्यैव नि * * * णत्व मायाधिष्ठातृत्व   
सर्वान्तर्यामित्व सर्वात्मकत्व सर्वभय हेतुत्वानां * * * * शिव   
शरीरावयव लिङ्गान्वेषषणेपि इतरयोस्तन्मात्रस्या ज्ञानात्   
तल्लिङ्ग पूजकत्वात्   
  
प्। ७६)   
  
ईदृक्तारतम्यस्य बोधायनपरिगृहीत शिवसङ्कल्पश्रुति   
सिद्धत्वात् वामदेवाय नमो ज्येष्ठाय नमः श्रेष्ठाय नम इति   
सामान्येन ज्येष्ठत्व श्रेष्ठत्व प्रतीक्ष्या सिद्धं   
सर्वापेक्षया आधिक्यं सदाशिवस्येति सर्वमवदातम् ॥   
  
ब्रह्मत्वं कारणत्वं विधिहरिजननं धारणं हैमवत्या   
रक्षाबाणस्य शिक्षा पशुपतिविषये रामनामाभिधाय ।   
निर्माल्यस्योपयोगः शिवपरवचसां तामसत्वोक्तिभङ्गो भङ्गो   
मूर्ध्नो विधातुः स्थिरतरपरता * * * पस्युत्युपेक्षा ॥   
  
दैत्याद्भीत्यापयानं भृगुमुनि विषये कोप इत्यादयस्ते   
सर्वोत्कर्षाय शम्भोर्नतु हतमातीभिः कल्पिता भासवादाः ॥   
श्रीकालहस्तीशपुस्ते सिद्धे पुरः सन्निधि देवतायाः ॥   
चण्डीश्वरीपाद समीपदेशे सिंहारुणे भूत् प्रथमोविलालः ।   
  
जयतिविमल बुद्धिः षण्मतस्थापनार्यः सकलबुध   
जनेड्यस्सर्व विद्याभिरामः । कुवलयतति विद्वत्पूर्णिमाश्लिष्ट   
चन्द्रः सरसगुणयुत श्रीचारुकीर्तिर्यतीन्द्रः ।   
  
प्लवसंवत्सरे मार्गशीर्षे * * * * * * वेङ्कटेशेन लिखितं   
कालहस्तीशपुस्तकम् ॥   
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          