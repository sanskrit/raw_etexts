---
Catalog number: M00210
Description: E-text copied from pages 1o-24 of IFP/EFEO transcript 72 which itself
  was a copy of Adyar Library Madras Ms. 75429
Internet publisher:
- Web publisher Muktabodha
Manuscript:
- 'IFP/EFEO 72 pages 1 - 24 copied from Adyar Library Madras.  ms. no.: 75429'
Publication country: United States
Publication year:
- '2010'
Subjects:
- śaiva
Uniform title: śivadharma nandiprokta
title: शिवधर्म नन्दिप्रोक्त
title_iast: śivadharma nandiprokta

---
  
  
  
  
  
प्। १  
  
श्रीः  
  
  
शिवोगुरुश्शिवो देवः शिवोव * * * * णाम् ।  
शिव आत्मा शि * * * * * * * * * * * ॥ १-१ ॥  
  
विचित्रं विश्वनिर्माणम् विचित्रं शिवचेष्टितम् ॥ १-२ ॥  
  
विचित्रं शिवमाहात्म्यम् विचित्र * * * * * ।  
  
स्वर्गापवर्गयोस्सद्यः साधनन्तद्ब्रवीम्यहम् ।  
मेरुपृष्ठेसमा * * * * * * * * * * ॥ १-४ ॥  
  
सनत्कुमारः पप्रच्छ शिवधर्मान्यथाक्रमम् ॥ १-५ ॥  
  
श्रीनन्दिकेश्वरः * * * * * * * * * * ।  
  
परमं सर्वधर्माणां शिवधर्मं शिवात्मकम् ।  
शिवेन कथितं पूर्वं पार्वत्याष्षण्मुखस्य च ॥ १-७ ॥  
  
गणानान्देवमुख्यानामस्माकञ्च विशेषतः ।  
संसारार्णवमग्नानां सर्वेषां प्राणिनामयम् ॥ १-८ ॥  
  
शिवधर्मोडुपः श्रीमानुत्तारार्थमुदाहृतः ।  
  
प्। २)   
  
यैरयं शान्त चेतस्कैः शिवभक्तैश्शिवार्थिभिः ॥ १-९ ॥  
  
संसेव्यते परो धर्मस्ते रुद्रा नात्र संशयः ।  
ग्रामे वा यदि वारण्ये जले वापि स्थलेऽपि वा ॥ १-१० ॥  
  
यत्रैव विद्यते लिङ्गं सर्वतीर्थानि तत्र वै ।  
एककालं द्विकालं वा त्रिकालं नित्यमेव वा ॥ १-११ ॥  
  
ये स्मरन्ति विरूपाक्षं विज्ञेयास्ते गणेश्वराः ।  
कीर्तयिष्यन्ति ये रुद्रं सकृदप्याशु ते नराः ॥ १-१२ ॥  
  
सर्वपापैः प्रमुच्यन्ते सप्तजन्मकृतैरपि ।  
जातेनात्मद्रुहा येन नार्चितो भगवान् शिवः ॥ १-१३ ॥  
  
सुचिरं सञ्चरत्यस्मिन् संसारे दुःखसागरे ।  
सा * * * * * * * * * * स्साम्यमूकता ॥ १-१४ ॥  
  
यत्क्षणं वा मुहूर्तं वा शिवमेकन्न चिन्तयेत् ।  
दुर्लभं प्राप्य मानुष्य * * * * * * * * ॥ १-१५ ॥  
  
तेषां हि सफलं जन्म कृतार्थास्ते नरोत्तमाः ।  
भवभक्तिपरा ये तु भवप्रणतचेतसः ॥ १-१६ ॥  
  
भवना * * * * * * * * * * * * ॥ १-१७ ॥  
  
  
तेर्चयन्ति सदाकालं हरस्य चरणाम्बुजम् ।  
  
प्। ३)   
  
सौभाग्यं कान्ति * * * * * * * * * * * ॥ १-१९ ॥  
  
शौर्यञ्च जगतिख्यातिः शिवमर्चयतो भवेत् ।  
नारुद्रस्संस्मरेद्रुद्रन्नारुद्रो रुद्रमर्चयेत् ॥ १-२० ॥  
  
नारु * * * * * * * * * * * माप्नुयात् ।  
सम्पर्कात्कौतुकाल्लोभात् भयाद्वापि च संस्मरेत् ॥ १-२१ ॥  
  
कीर्तयेदर्चयेद्वापि सोप्यप * * * * * ।  
शिवधर्मस्य सारोयं शिवे भक्तिस्सुनिश्चला ॥ १-२२ ॥  
  
सा चाष्टाङ्गी शिवेनोक्ता कार्या नित्यं प्रयत्नतः ।  
मद्भक्तजनवात्सल्य * पूज * * ञ्चानुमोदनम् ॥ १-२३ ॥  
  
स्वयमभ्यर्चनं भक्त्या ममार्थे चाङ्गचेष्टनम् ।  
मत्कथा श्रवणे भक्तिस्वरनेत्राङ्गविक्रिया ॥ १-२४ ॥  
  
ममानुस्मरणन्नित्यं यश्चमाञ्चोपजीवति ।  
भक्तिरष्टविधाह्येषा यस्मिन् म्लेच्छेपि वर्तते ॥ १-२५ ॥  
  
स विप्रेन्द्रो ज्वलः श्रीमान् सयतिस्सच पण्डितः ।  
न मे प्रियश्चतुर्वेदी मद्भक्तश्वपचोऽपि च ॥ १-२६ ॥  
  
तस्मै देयन्ततो ग्राह्यं स च पूज्यो यथाह्यहम् ।  
पत्रं पुष्पं फलन्तोयं यो मे भक्त्या प्रयच्छति ॥ १-२७ ॥  
  
तस्याहं न प्रणश्यामि स च मे न प्रणश्यति ।  
यो मान्न सर्वगं पश्येत् सर्वन्नमयि संस्थितम् ॥ १-२८ ॥  
  
प्। ४)  
  
समां पर्वतदुर्गेषु मार्गमाणो न पश्यति ।  
यो मां सर्वगतं पश्येत् सर्वञ्च मयि संस्थितम् ॥ १-२९ ॥  
  
तस्याहन्नित्यमात्मस्थः स च नित्यम्मयिस्थितः ।  
  
इति ॥  
  
दुर्लभा च शिवे भक्तिः दुर्लभञ्च शिवार्चनम् ॥ १-३० ॥  
  
सुदुर्लभं शिवे दानं शिवहोमञ्च दुर्लभम् ।  
सुदुर्लभं शिवज्ञानं तदभ्यासोऽपि दुर्लभः ॥ १-३१ ॥  
  
सुदुर्लभतरं ज्ञेयं जपध्यानं शिवात्मकम् ।  
सुदुर्लभमिदं ज्ञात्वा शिवेभक्तिं समाश्रयेत् ॥ १-३२ ॥  
  
लाभस्तेषाम्मनुष्याणा * * * * * * * * ।  
षान्दिवा च रात्रौ च नित्यं शिवगता स्मृतिः ॥ १-३३ ॥  
  
नमस्कारादिसंयुक्तं शिवायेत्यक्षरत्रयम् ।  
जिह्वाग्रे * * * * * * * * * * * * ॥ १-१३४ ॥  
  
प्रोक्तः प्राथमिकाध्याये शिवधर्मे य ईरितः ॥ १-३५ ॥  
  
य इदं पठते नि * * * * * * * * * ।  
  
धनमायुर्यशो विद्यां प्रभावमतुलं लभेत् ।  
कैलासे शिवसान्निध्ये * * * * * * * * ॥ १-३७ ॥  
  
  
प्। ५)   
  
त्वमतीवशिवे भक्तः पद्मयोनिसुतोत्तम ॥ १-३८ ॥  
  
तेन ते निखिलं वक्ष्ये शृणुष्वैकाग्रमानसः ।  
पूर्वमेकार्णवे घोरे नष्टे स्थावरजङ्गमे ॥ १-३९ ॥  
  
विवादस्सुमहानासीत् ब्रह्मविष्ण्वोः परस्परम् ।  
अहं कर्ता त्वहं कर्ता नमत्तोन्यो जगत्पतिः ॥ १-४० ॥  
  
एवमाह हरिं ब्रह्मा ब्रह्माणञ्च हरिस्तथा ।  
तयोर्दर्पापहाराय प्रबोधार्थञ्च देवयोः ॥ १-४१ ॥  
  
मध्ये समुद्गतं लिङ्गमैश्वरन्तेजसः परम् ।  
ज्वालामालामयन्दिव्यमप्रमेयमनूपमम् ॥ १-४२ ॥  
  
योजनायुतविस्तीर्णं स्थितं तद्विमलेम्भसि ।  
क्षयवृद्धिविनिर्मुक्तमादिमध्यान्तवर्जितम् ॥ १-४३ ॥  
  
ज्वालाभिर्मोहितौ तस्य लिङ्गस्य सुरसत्तमौ ।  
तदा विस्मयमापन्नौ पश्यन्तावमराधिपौ ॥ १-४४ ॥  
  
गतावूर्ध्वमधस्तस्य सम्प्रधार्य परस्परम् ।  
अधो द्रष्टुं गतो विष्णुः ऊर्ध्वञ्चैव पितामहः ॥ १-४५ ॥  
  
अपश्यन्तावधश्चोर्ध्वन्तौ समेत्य परस्परम् ।  
कृताञ्जलिपुटौ भूत्वा लिङ्गन्तुष्टुवतुस्तदा ॥ १-४६ ॥  
  
नमस्ते ज्ञानलिङ्गाय शिवलिङ्गाय लिङ्गिने ।  
नमस्ते गूढलिङ्गाय परलिङ्गाय भामिने ॥ १-४७ ॥  
  
नमस्ते ज्योतिलिङ्गाय वेदलिङ्गाय वेधसे ।  
  
प्। ६)  
  
नमस्ते सूक्ष्मलिङ्गाय बुद्धिलिङ्गाय बुद्धये ॥ १-४८ ॥  
  
नमः पर्वतलिङ्गाय भावलिङ्गाय ते नमः ।  
जगत्कारणलिङ्गाय जगतां पतये नमः ॥ १-४९ ॥  
  
आवयोः पतये चैव पतीनां पतये नमः ।  
एवं स्तुत्वा महादेवं प्रणम्य शिरसा च तौ ॥ १-५० ॥  
  
ब्रह्मविष्णूसमापन्नौ भक्त्या परमया युतौ ।  
लिङ्गमध्ये परम्मध्यं स्थितं प्रादेशसम्मितम् ॥ १-५१ ॥  
  
समाधिस्तोत्रसम्पन्नौ दृष्टवन्तौ शिवात्मकम् ।  
नैतच्च काञ्चनं रौप्यं ताम्रं स्फटिकमौक्तिकम् ॥ १-५२ ॥  
  
लक्ष्यमात्रस्थितं शान्तं केवलन्तच्छिवात्मकम् ।  
तयोस्तुष्टो महादेवः प्रदाय वरमुत्तमम् ॥ १-५३ ॥  
  
कारणत्वमनुज्ञाय तत्रौवा * * * * * ।  
  
तल्लिङ्गानुकृतिं लिङ्गमीडिरे मुनयस्तदा ।  
परं गूढशरीरञ्च लिङ्गक्षेत्र * * * * ॥ १-५५ ॥  
  
कल्पान्ते तस्य लिङ्गस्य लीयन्ते सर्वदेवताः ॥ १-५६ ॥  
  
दक्षिणे लीयते ब्रह्मा वामतश्च * * * * ।  
  
लीयते मूर्ध्नि वै वेदाः सषसङ्गपदक्रमाः ।  
  
प्। ७)   
  
जठरे लीयते सर्वं जगत् * * * * * * ॥ १-५८ ॥  
  
स्थापितं तेन सर्वं स्यात् पूजितञ्च न संशयः ॥ १-५९ ॥  
  
पूर्वं लिङ्गं सम * * * * * * * चक्र तुः ।  
ब्रह्मा ब्रह्माक्षरैर्दिव्यैः लिङ्गं पूजयते सदा ॥ १-६० ॥  
  
गन्धपुष्पादिभिर्नित्यं विष्णुः पूजय * * * ।  
  
तस्य सम्पूजनात्तेन प्राप्तं ब्रह्मत्वमुत्तमम् ।  
शक्रोपि देवराजेन्द्रो * * * * * * * * ॥ १-६२ ॥  
  
लिङ्गं हैममयं कान्तं धनदोर्च्चयते सदा ॥ १-६३ ॥  
  
तेनासौ धन * * * * * * * * * प्तवान् ।  
विश्वेदेवा महात्मानो रौप्यं लिङ्गं मनोहरम् ॥ १-६४ ॥  
  
यजन्ते विधिवद्भक्त्या तेन विश्वत्व * * * ।  
  
वायुत्वन्तेन सम्प्राप्तं अनौपम्यगुणावहम् ।  
इन्द्रनीलमयं लिङ्गं विष्णुः पूजयते सदा ॥ १-६६ ॥  
  
विष्णुत्वं प्राप्तवांस्तेन सोत्भुतैकं सनातनम् ।  
  
प्। ८)  
  
वसवः कांसिकं लिङ्गं पूजयन्ति विधानतः ॥ १-६७ ॥  
  
प्राप्तास्तेन महात्मानो वसुत्वं च महोदयम् ।  
अश्विनौ  पार्थिवं लिङ्गं पूजयन्तौ विधानतः ॥ १-६८ ॥  
  
तेन तावश्विनौ देवौ दिव्यं देहं गतावुभौ ।  
स्फाटिकं निर्मलं लिङ्गं वरुणोर्चयते सदा ॥ १-६९ ॥  
  
तेन तद्वरुणत्वं हि प्राप्तमृध्या समन्वितम् ।  
लिङ्गमन्नमयं पुण्यं अग्निरभ्यर्च्य भावितः ॥ १-७० ॥  
  
मुक्ताफलमयं लिङ्गं सोमः पूजयते सदा ।  
तेन सोमोऽपि सम्प्राप्तः सोमत्वं सततोज्वलम् ॥ १-७१ ॥  
  
प्रवालकमयं लिङ्गं यजन्ते पन्नगोत्तमाः ।  
तेन नागेषु भोगाढ्याः प्राप्तास्ते परमं पदम् ॥ १-७२ ॥  
  
कृष्णाय समयं लिङ्गं पूजयन्त्यसुरोत्तमाः ।  
राक्षसाश्च महात्मानः तेन तेमित विक्रमाः ॥ १-७३ ॥  
  
त्रपुसीसमयं लिङ्गं पिशाचाः पूजयन्ति ते ।  
महर्धबलधामानः प्राप्नुवन्ति परं पदम् ॥ १-७४ ॥  
  
(कृष्णायसमयं लिङ्गं)   
त्रैलोहिकमयं लिङ्गं यजन्ते गृह्यकोत्तमाः ।  
तेन योगबलोपेताः प्रयान्तीश्वरमन्दिरम् ॥ १-७५ ॥  
  
(पदे पदान्तरं गत्वा हस्तौ चलनवर्जितौ ।  
वाचास्तोत्रं मनोध्यानञ्चतुरङ्गं प्रदक्षिणम् ॥  
  
प्। ९)   
  
उरसा शिरसा भक्त्या मनसा च धिया दृशा ।  
पद्भ्यां भुजाभ्यां वाचा च प्रणामोष्टाङ्गमुच्यते ॥)  
  
बहुलोहमयं लिङ्गं यजन्ते मातरस्सदा ।  
मातृत्वं प्राप्यतास्सर्वाः प्रयान्ति परमं पदम् ॥ १-७६ ॥  
  
एवं देवास्सगन्धर्वाः स यक्षोरगराक्षसाः ।  
पूजयन्ति सदाकालं ईशानं सुरनायकम् ॥ १-७७ ॥  
  
सर्वो लिङ्गमयो लोकः सर्वं लिङ्गे प्रतिष्ठितम् ।  
तस्मात् सम्पूजयेल्लिङ्गं यदीच्छेत्सिद्धिमात्मनः ॥ १-७८ ॥  
  
इति शिवधर्मे द्वितीयोध्यायः ॥  
  
  
  
  
प्। १०)  
  
श्रीः  
  
अथ तृतीयोध्यायः  
  
लिङ्गे देवो महादेवः साक्षादेव व्यवस्थितः ।  
अनुग्रहाय लोकानां तस्माल्लिङ्गं समर्च्चयेत् ॥ २-१ ॥  
  
यो न पूजयते मोहात् लिङ्गं त्रिभुवनेश्वरम् ।  
न च स्वर्गस्य मोक्षस्य न च राज्यस्य भाजनम् ॥ २-२ ॥  
  
यस्तु पूजयते नित्यं लिङ्गं त्रिभुवनेश्वरम् ।  
स स्वर्गमोक्षराज्यानां क्षिप्रं भवति भाजनम् ॥ २-३ ॥  
  
तस्मादेकमना भूत्वा यावज्जीवं प्रतिज्ञया ।  
अर्चयेत महादेवमापन्नोऽपि सदा बुधः ॥ २-४ ॥  
  
वरं प्राणपरित्यागः छेदनं शिरसोऽपि वा ।  
नत्वनभ्यर्च्य भुञ्जीयात् भगवन्तन्त्रिलोचनम् ॥ २-५ ॥  
  
एवन्निर्वहते यस्तु यावज्जीवं(यं) प्रतिज्ञया ।  
मनुष्यचर्मणा बद्धः सरुद्रो नात्र संशयः ॥ २-६ ॥  
  
नास्ति लिङ्गार्चनात्पुण्यम् अन्यदप्यधिकं क्वचित् ।  
इति विज्ञाय यत्नेन पूजनीयः सदाशिवः ॥ २-७ ॥  
  
मया लिङ्गं द्वेष्टिसम्मोहात् सर्वदेवनमस्कृतम् ।  
नरो नरकगामी स्यात् तस्य सम्भाषणादपि ॥ २-८ ॥  
  
प्। ११)   
  
महेश्वरमयं सर्वं त्रैलोक्यं सचराचरम् ।  
ते कृतघ्ना भवन्तीह येन भक्ता महेश्वरे ॥ २-९ ॥  
  
सागराणां क्षयोप्यस्ति क्षीयते हिमवानपि ।  
रुद्रलोके क्षयो नास्ति शङ्करे शरणं गते ॥ २-१० ॥  
  
एष्टव्या बहवः पुत्राः शिवतन्त्रानुसारिणः ।  
समुद्धरन्ति ते गोत्रं रज्जुः कूपात् घटं यथा ॥ २-११ ॥  
  
लिङ्गद्वयं समाख्यातं चरञ्चाचरमेव च ।  
चरं प्रतीति विख्यातं अचरं पार्थिवात्मकम् ॥ २-१२ ॥  
  
चरे सदा वसत्येव प्रातियुक्तो महेश्वरः ।  
अचरे मन्त्रसंस्कारात् वसत्येव सदाशिवः ॥ २-१३ ॥  
  
स्थावरं जङ्गमं चैव द्विविधं लिङ्गमुच्यते ।  
जङ्गमस्यावमानेन स्थावरं निष्फलं भवेत् ॥ २-१४ ॥  
  
लिङ्गमित्थं प्रतिष्ठाप्य तस्मिन् ध्यायेत् सदाशिवम् ।  
  
ध्यानम्   
  
तस्येदमैश्वरं रूपं खण्डचन्द्रावतंसकम् ॥ २-१५ ॥  
  
तमालश्यामलगलं स्फुरत्फालविलोचनम् ।  
लसद्वामाङ्ग नारीकं कृतशेषशुभाङ्गदम् ॥ २-१६ ॥  
  
गङ्गातरङ्गसत्सङ्ग सदाधौतजटाधरम् ।  
सुराङ्गजरजः पुञ्ज पूजितावयवोज्वलम् ॥ २-१७ ॥  
  
विचित्रगात्रविधृतं महाव्यालविभूषणम् ।  
  
प्। १२)  
  
महोक्षस्यन्दनगतं विधृताजगवायुधम् ॥ २-१८ ॥  
  
गजाजिनोत्तरासङ्गं दशार्धवदनं गुहम् ।  
  
शरणार्थीकृतत्राणं नतनिर्वाणकारणम् ।  
मनोरथपथाथीतं वरदानपरायणम् ॥ २-२० ॥  
  
इति ध्यात्वा महादेवं अन्तर्यागं समाचरेत् ।  
तत्र द्रव्याणिमनसा कल्पयित्वा विशोध्य च ॥ २-२१ ॥  
  
ध्यात्वा विनायकं देवं पूजयित्वा विधानतः ।  
दक्षिणे चोत्तरे चैव नन्दीशं सुयशान्तथा ॥ २-२२ ॥  
  
आराध्य मनसा सम्यगासनं कल्पयेत्ततः ।  
तस्योपरि शिवं ध्यायेत् साम्बं सर्वमनोहरम् ॥ २-२३ ॥  
  
सर्वलक्षणसंयुक्तं सर्वावयवशोभिनम् ।  
सर्वातिशयसंयुक्तं सर्वाभरणभूषितम् ॥ २-२४ ॥  
  
रक्तास्यपाणिचरणं कुन्दमन्दस्मिताननम् ।  
शुद्धस्फटिकसङ्काशं फुल्लपद्मत्रिलोचनम् ॥ २-२५ ॥  
  
चतुर्भुजमुदाराङ्गं चारुचन्द्रकलाधरम् ।  
वरदाभयहस्तं च मृगटङ्कधरं हरम् ॥ २-२६ ॥  
  
सर्वकल्याणनिलयं चारुनीलगलान्तरम् ।  
सर्वोपमानरहितं सानुगं सपरिच्छदम् ॥ २-२७ ॥  
  
ततस्सञ्चिन्तयेत्तस्य वामभागे महेश्वरीम् ।  
  
प्। १३)   
  
प्रफुल्लोत्फलपत्राभविस्तीर्णायतलोचनाम् ॥ २-२८ ॥  
  
पूर्णचन्द्राभवदनां नीलकुन्तलमूर्धजाम् ।  
नीलोत्पलदलप्रख्यां चन्द्रार्धकृतशेखराम् ॥ २-२९ ॥  
  
अतिवृत्तघनोत्तुङ्गस्निग्धपीनपयोधराम् ।  
तनुमध्यां पृथुश्रोणीं पीतसूक्ष्मतराम्बराम् ॥ २-३० ॥  
  
सर्वाभरणसम्पन्नां ललाटतिलकोज्वलाम् ।  
विचित्रपुष्पसङ्कीर्णकेशपाशोपशोभिताम् ॥ २-३१ ॥  
  
सर्वतोनुगुणाकारां किञ्चिल्लज्जानताननाम् ।  
हेमारविन्दं विकसत् दधानां दक्षिणे करे ॥ २-३२ ॥  
  
दण्डवच्चापर(न्त्य)म् हस्तन्यस्यासीनां सहासने ।  
एवं देवं च देवीं च ध्यायेत्सनवरे शुभे ॥ २-३३ ॥  
  
सर्वोपचारवद्भक्त्या भावपुष्पैस्समर्चयेत् ।  
ध्यात्वा वाह्यक्रमेणैव पूजान्निर्वर्तयेद्धिया ॥ २-३४ ॥  
  
समिदाज्यादिभिः पश्चात् नाभौ होमं च भावयेत् ।  
भ्रूमध्ये च शिवं ध्यायेत् शुद्धदीपशिखाकृतिम् ॥ २-३५ ॥  
  
अथ चिन्तामयं सर्वं समाप्याराधनक्रमम् ।  
लिङ्गे च पूजयेद्देवं सर्वदेवशिखामणिम् ॥ २-३६ ॥  
  
केचिद्विश्वेश्वरं देवं केचिद्धालास्य सञ्ज्ञितम् ।  
केचिच्छ्रीसोमनाथाख्यं केचित्केदारमद्भुतम् ॥ २-३७ ॥  
  
केचिच्छ्रीपर्वतं मुख्यं केचिद्गोपर्वतन्नराः ।  
केचिद्दक्षिणकैलासं केचिद्वृद्धा चलाभिधम् ॥ २-३८ ॥  
  
प्। १४)   
  
केचिद् रामेश्वरं पुण्यं वेदकान्तारमद्भुतम् ।  
(प्राप्यपूर्वोक्तमार्गेण) प्राप्य पूर्वोक्तमार्गेण पूजयित्वा   
द्विजोत्तमाः ॥ २-३९ ॥  
  
अनायासेन संसारात् विमुक्ता भवबन्धनात् ।  
किमत्र बहुनोक्तेन श्रूयतां मुनिपुङ्गवाः ॥ २-४० ॥  
  
पूजयध्वं महादेवं भुक्तिमुक्तिफलप्रदम् ।  
पूजिते देवदेवेशे पुराणे सर्व * * णे ॥ २-४१ ॥  
  
पूजितास्सर्वदेवाश्च इति वेदान्तनिर्णयः ॥ २-४० ॥  
  
अस्य पूर्वमुखं सौम्यं बालार्कसदृशप्रभम् ।  
त्रिलोचनारविन्दाढ्यं कृतबालेन्दुशेखरम् ॥ २-४१ ॥  
  
दक्षिणन्नीलजीमूतसमानरुचिरप्रभम् ।  
भ्रुकुटीकुटिलं घोरं रक्तवृत्तेक्षणत्रयम् ॥ २-४२ ॥  
  
दंष्ट्राकरालन्दुर्धर्षं स्फुरिताधरपल्लवम् ।  
इन्दुरेखाकृतोत्तंसमूर्ध्वज्वलितमूर्धजम् ॥ २-४३ ॥  
  
उत्तरं विक्रमप्रख्यं नीलालकविभूषितम् ।  
सविलासं त्रिणयनञ्चान्द्राभरणभास्वरम् ॥ २-४४ ॥  
  
पश्चिमं पूर्णचन्द्राभं लोचनत्रितयोज्वलम् ।  
चन्द्ररेखाधरं सोम्यं मन्दस्मितमनोहरम् ॥ २-४५ ॥  
  
पश्चिमं स्फाटिकप्रख्यं इन्दुरेखासमुज्वलम् ।  
अतीव सोम्यमुत्फुल्ललोचनत्रितयोज्वलम् ॥ २-४६ ॥  
  
इति शिवधर्मे तृतीयोध्यायः ॥  
  
  
  
  
प्। १५)  
  
श्रीः  
  
अथ चतुर्थोध्यायः  
  
रुद्राक्षवृक्षास्तपनाक्षिजाताः   
ते द्वादशास्याः कपिलाप्रभेदैः ।  
चन्द्राक्षिजाः षोडशशुभ्रवर्णाः  
कृष्ण * * दशस्युः ज्वलनाक्षिजाताः ॥ ३-१ ॥  
  
ब्राह्मं सितं कापिलवर्णयुक्तं  
क्षात्रं तु वैश्यं ह्युभयात्मकं तत् ।  
कृष्णं तु शूद्रं कथयन्ति बीजं  
रुद्राक्षबीजप्रभवन्तु जात्या ॥ ३-२ ॥  
  
एकाननं शङ्कर एव साक्षात्   
रुद्राक्षबीजं विनिहन्ति हत्याम् ।  
द्विवक्त्रबीजं बहुगोवधघ्नं  
देवेशदैवत्यमलभ्यमक्ष्णाम् ॥ ३-३ ॥  
  
आग्नेयमुक्तं वदनत्रयन्तु  
योषिद्वधघ्नं दधतां क्षणेन ।  
चतुर्मुखं यच्चतुराननीयं   
नरस्य हत्यां क्षणतो निहन्ति ॥ ३-४ ॥  
  
प्। १६)  
  
कालाग्नि * * ण तु पञ्चवक्त्रं  
भक्ष्यदुस्सङ्गगपातकघ्नम् ।  
स्कान्दं हि यत् षड्वदनं करेण  
नरेण धार्य द्विजहन्तृ मध्ये ॥ ३-५ ॥  
  
सप्ताननं भोगिपतिह्यनन्तत्  
स्तेयाद्विशुद्धिं विदधाति सद्यः ।  
वैनायकं ह्यष्टमुखं सुवर्णं  
कूटं गुरुस्त्रीगमनाद्यघघ्नम् ॥ ३-६ ॥  
  
तवाननं भैरव एव देवो  
भुक्तिं च मुक्तिं शिवतुल्यकीर्तिम् ।  
करोति वामेन करेण धार्यं  
हत्यायुतानां विनिहन्तिकोटिम् ॥ ३-७ ॥  
  
हरिस्स्वयं यद्दशवक्त्रबीजं  
पिशाच भूतग्रहराक्षसाश्च ।  
वेताल सर्पप्रतियोधिसिह्म   
व्यादिकांस्तांश्च निहन्ति शीघ्रम् ॥ ३-८ ॥  
  
एकादशास्यं दशचैकरौद्रं  
धार्यं शिखायां विधिनानवद्ये ।  
नराश्वमेधायुतवाजपेय-  
सहस्रगोदानसहस्रतुल्यम् ॥ ३-९ ॥  
  
प्। १७)  
  
यद्वक्त्राणि दशद्वयेन कथितं तद्भास्करीयं स्मृतं कण्ठस्थं   
रवितुष्टि कृद्धयमखैस्सम्यक्तपुण्यैस्समम् हस्त्यश्व श्व   
सृगालमूषिकखगक्लीबान्धनारीमृगव्यालश्शुकभेकसर्पमहिष-  
व्याधातदोषापहम् ॥ ३-१० ॥  
  
यद्वक्त्राणि दशद्वयञ्च न लभेत् तत्कार्तिकेयं स्मृतं   
सर्वं सिद्ध्यति भोगभोग्यमखिलं सिद्ध्येत् तत् पादुका ।  
इष्टार्थाश्चरसारसाधनमथ भ्रूणार्यमाता   
पितृभ्रातृस्त्री वसतो विशुद्ध्यति दधन्नास्मात् परं विद्यते ॥ ३-११ ॥  
  
रुद्राक्षमेकं शिखयापि धार्यं   
षट्त्रिंशमालाविदधीतमूर्ध्नि ।  
द्वात्रिंशकैः कर्णयुगे च साध्या  
शतार्धकॢप्ता हृदयेक्षमाला ॥ ३-१२ ॥  
  
कण्ठे धृता येन सदाक्षमाला  
जप्त्वाप्नुयाद्यज्ञसहस्रपुण्यम् ।  
श्वेतं रक्तमथापि पीतमसितं विप्रादिकानां स्मृतं  
रुद्राक्षन्नलभेद्यथा गतमिदन्धार्यं शिखायां करे ॥ ३-१३ ॥  
  
कण्ठे कर्णयुगोपवीतहृदयेष्वाबध्यरौप्यादिभिः  
पञ्चार्णप्रणवात्मकाख्यमनुभिः कोवानवद्ये भवेत् ।  
स्नाने वा जपहोमयोर्व्रतविधौ देवार्चनादानयोः   
दीक्षाश्राद्धकयोः कृतौभसभसितो रुद्राक्षमालाधरः ॥  
  
कुर्यात्कर्म च वै कञ्च सकलं स्यादक्षयं यत्फलं  
  
प्। १८)   
  
नो चेद्व्यर्थमिदं भवत्ययमहो पापो नवद्ये ध्रुवम् ।  
केचित् सूतकशाव * * * मलोत्सर्गे च सङ्गे स्त्रियः   
शुद्धावक्षकमालिकान्न दधते त्यायुः क्षयस्यादिति ॥ ३-१५ ॥  
  
अन्ये पापहरं सदा धृतमिति प्रोच्यं भुजे कर्णयोः  
अक्षं मन्त्रपुरस्सरं तु महती माला न धार्या शुचौ ।  
पापिष्ठोपि नरोक्षमेकमपि वा धत्ते स शुद्धो भवेत्   
कुर्वन्वापि न लिप्यते ह्यनुचिते तत्तन्मुखाक्षोदितैः ॥ ३-१६ ॥  
  
पुश्छं योज्य मुखं मुखेन सदृशं मुक्ताप्रवालान्तरैः  
सौवर्णैर्मणिभिर्दधन्मखफलं मर्त्यो नवद्यो भवेत् ।  
रुद्राक्षं वपुषा दधन्यदि मृतश्वानोऽपि मुक्तो भवेत् ।  
खादन्नन्त्यमुहूर्तके शिवपुरं गच्छेत् स नो जायते ॥ ३-१७ ॥  
  
किन्नूक्तैर्बहुभिस्समन्त्रकमिदं स्वाङ्गे सदाधारकः  
संसारन्नपुनः प्रयाति मनुजो वक्ष्ये नवद्ये तव ।  
बध्वास्वर्णेन रुद्राक्षं रजते नाथ वा मुने ।  
शिखायां धारयेन्नित्यं कर्णयोर्वा समाहितः ॥ ३-१८ ॥  
  
यज्ञोपवीते हस्ते वा कण्ठदेशेथवा नरः ।  
श्रीमत्पञ्चाक्षरेणैव प्रणवेनैव वाथवा ॥ ३-१९ ॥  
  
आत्ममन्त्रेण मेधावी रुद्राक्षन्धारयेन्मुदा ।  
रुद्राक्षधारणं साक्षात् शिवज्ञानस्य साधनम् ॥ ३-२० ॥  
  
सर्वाश्रमाणां वर्णानां रुद्राक्षाणाञ्च धारणम् ।  
  
प्। १९) कर्तव्यं मन्त्रतः प्रोक्तं द्विजानान्नान्यवर्णिनाम् ॥ ३-२१ ॥  
  
रुद्राक्षधारणे लज्जा येषामस्ति महामुने ।  
तेषान्नास्ति विनिर्मोक्षः संसाराज्जन्मकोटिभिः ॥ ३-२२ ॥  
  
रुद्राक्षधारिणं दृष्ट्वा परिवादं करोति यः ।  
उत्पत्तौ तस्य साङ्कर्यमस्त्येवेति विनिश्चयः ॥ ३-२३ ॥  
  
अमन्त्रकं वा मन्त्रेण सहितं भाववर्जितम् ।  
यो वा कोवा नरो नित्यं धारयेल्लज्जया विना ॥ ३-२४ ॥  
  
सर्वपापविनिर्मुक्तः सम्यक् ज्ञानमवाप्नुयात् ।  
अहो रुद्राक्षमाहात्म्यं मया वक्तुं न शक्यते ॥ ३-२५ ॥  
  
तस्मात्त्वं सर्वयत्नेन कुरु रुद्राक्षधारणम् ।  
तस्मात्सर्वैस्सदा कार्यं रुद्राक्षाणाञ्च धारणम् ॥ ३-२६ ॥  
  
भोगमोक्षप्रदं पुंसां मया चैतद्धृतं सदा ।  
रुद्राक्षधारणाच्छ्रेष्ठं न किञ्चिदिह विद्यते ॥ ३-२७ ॥  
  
इति श्रीशिवधर्मे चतुर्थो ध्यायः ॥  
  
  
  
  
प्। २०)  
  
श्रीः  
  
अथ पञ्चमोध्यायः  
  
ईश्वरः । त्रिपुरहर शिवादिदेवशम्भो  
त्रिणयन शङ्कर रुद्रशूलपाणे ।  
भवशरणमितीरयन्ति येऽस्मिन्  
भवजलधौ न पतन्ति ते मनुष्याः ॥ ४-१ ॥  
  
शैवे । ॐ नमो नीलकण्ठाय इति पुण्याक्षराष्टकम्   
मन्त्रमाहसकृद्वा यमपातकैस्तु प्रमुच्यते ॥ ४-२ ॥  
  
नवाम्बुनिधिसन्त * * न पात्रन्दृदीकृतम् ।  
स्वर्गारोहणनिश्रेणी महादेवेति कीर्तनम् ॥ ४-३ ॥  
  
विमोचनं हि बन्धानामन्धानान्नधनौषधम् ।  
दीनानामाश्रयस्थानं महादेवेति कीर्तनम् ॥ ४-४ ॥  
  
महादेवेति वाग्वल्ली चतुरक्षरपल्लवा ।  
भक्तिसिक्ताफलत्येका चतुर्वर्गफलान्यहो ॥ ४-५ ॥  
  
महादेव महादेव महादेवेत्ययं ध्वनिः ।  
सुधियो मुक्तिकान्तायाः पाणिग्रहणडिण्डिमः ॥ ४-६ ॥  
  
कोटयो ब्रह्महत्यानामगम्यागमकोटयः ।  
सद्यः प्रलयमायान्ति महादेवेतिकार्तनात् ॥ ४-७ ॥  
  
प्। २१)  
  
शिवेति मङ्गलन्नाम यस्य वाचि प्रवर्तते ।  
भस्मीभवन्ति तस्याशु महापातककोटयः ॥ ४-८ ॥  
  
प्राणप्रयाणपाथेयं संसारव्याधिभेषजम् ।  
अनन्तदुःखशमनं शिव इत्यक्षरद्वयम् ॥ ४-९ ॥  
  
शिव इत्येष शब्दोऽस्ति वागस्ति वशवर्तिनी ।  
तथापि नरके मर्त्यः पतन्तीत्यतिसाहसम् ॥ ४-१० ॥  
  
शिवे त्रिवाचं यो नित्यं चण्डालोऽपि वदेन्मुदा ।  
सहतेव वदेद्वाचं सह तेन वसेत् सदा ॥ ४-११ ॥  
  
प्रसङ्ङ्गात् कौतुकाल्लोभात् भयादज्ञानतोऽपि वा ।  
हर इत्युच्चरन्मर्त्यः सर्वपापैः प्रमुच्यते ॥ ४-२ ॥  
  
आहर प्रहरसंहरेति च व्याहरन् सकृदघैः प्रमुच्यते ।  
मोचयेत् प्रकृतिकामकर्मतो नामकीर्तनमुमापतेस्सदा ॥ ४-१३ ॥  
  
आदौ नमः प्रयोक्तव्यं शिवायेत्यक्षरत्रयम् ।  
जिह्वायां वर्तते यस्य सफलन्तस्य जीवितम् ॥ ४-१४ ॥  
  
किन्तस्य बहुभिर्मन्त्रैः शस्त्रैर्वा बहुविस्तरैः ।  
यस्योन्नमश्शिवायेति मन्त्रोयं हृदि वर्तते ॥ ४-१५ ॥  
  
तेनाधीतं श्रुतं सर्वं तेन सर्वमनुष्ठितम् ।  
यस्योन्नमश्शिवायेति मन्त्राभ्यासस्थिरीकृतः ॥ ४-१६ ॥  
  
यः प्रातः देवदेवेशं शिवलिङ्गस्वरूपिणम् ।  
पश्येत् सयाति सर्वस्मादधिकां गतिमुत्तमाम् ॥ ४-१७ ॥  
  
प्। २२) मध्याह्ने च महादेवं दृष्ट्वा यज्ञफलं लभेत् ।  
सायाह्ने सर्वयज्ञानां फलमाप्य विमुच्यते ॥ ४-१८ ॥  
  
न प्रदोषे हरिं पश्येत् त्रयोदश्यां विशेषतः ।  
यदि प्रमादात् पश्येद्वा द्वादशाब्दवृषक्षयः ॥ ४-१९ ॥  
  
त्रयोदश्यान्तथा रात्रौ सोपहारं त्रिलोचनम् ।  
दृष्ट्वाश्वमेधमाप्नोति मुच्यते सर्वपातकैः ॥ ४-२० ॥  
  
गङ्गापुष्करकेदारनैमिशादीन्यनेकशः ।  
तीर्थस्नानेन यत्पुण्यं शिवन्दृष्ट्वैव तल्लभेत् ॥ ४-२१ ॥  
  
अपवित्रः पवित्रो वा सर्वावस्थां गतोऽपि वा ।  
यस्स्मरेत् सदा रुद्रं शुद्ध एव न संशयः ॥ ४-२२ ॥  
  
ये वाञ्छन्ति महाभोगान् राज्यञ्च त्रिदशालयम् ।  
अर्चयन्तु सदा भक्त्या हरस्य चरणाम्बुजम् ॥ ४-२३ ॥  
  
ब्रह्मणस्सृष्टिकर्तृत्वं विष्णोर्दानवमर्दनम् ।  
स्वर्गाधिपत्यमिन्द्रस्य शिवपूजाविधेः फलम् ॥ ४-२४ ॥  
  
सौभाग्यं कान्तिमद्रूपं सत्यन्त्यागः प्रवक्तृता ।  
शोर्यञ्च जगति ख्यातिः शिवपूजाविधेः फलम् ॥ ४-२५ ॥  
  
यद्द्वारे मत्तमातङ्गाः वायुवेगास्तुरङ्गमाः ।  
पूर्णेन्दुवदनानार्यः शिव * * * * फलम् ॥ ४-२६ ॥  
  
भवनानि मनोज्ञानि विद्या ज्ञानं शिवे रतिः ।  
धनञ्चादृष्टपर्यन्तं शिव * * * * फलम् ॥ ४-२७ ॥  
  
प्। २३)   
  
आयुरारोग्यमैश्वर्यं सत्पुत्राः सुखसम्पदः ।  
स्वर्गापवर्गौ धर्मश्च शिव * * * * फलम् ॥ ४-२८ ॥  
  
लिङ्गार्चनरतो नित्यं महापातकसम्भवैः ।  
दोषैः कृतैर्नलिप्येत पद्मपत्रमिवाम्भसा ॥ ४-२९ ॥  
  
मेरुमन्दरतुल्यानि पापानि सुबहून्यपि ।  
ईश्वरं वैद्यमासाद्य नश्यन्ते दुष्टरोगवत् ॥ ४-३० ॥  
  
कायास्सन्ति हि सापायाः सम्पदः पदमापदाम् ।  
समागमास्सापगमाः सर्वमुत्पातभङ्गुरम् ॥ ४-३१ ॥  
  
पुनर्जन्म पुनर्मृत्युः पुनः क्लेशपरम्परा ।  
अघरट्टघटन्यायो न कदाचिदनीदृशम् ॥ ४-३२ ॥  
  
मेरुपृष्ठे प्रयागे च गङ्गासागरनैमिशे ।  
हिमवन्ते तपस्तप्तं तत्फलं लिङ्गपूजने ॥ ४-३३ ॥  
  
किमत्र ग्रन्धमालाभिः सङ्क्षेपादुपदिश्यते ।  
विमुक्तसर्वव्यापाराः जनाः पूजयतेश्वरम् ॥ ४-३४ ॥  
  
किं विद्यैरखिलैश्शास्त्रैः दान यज्ञव्रतादिभिः ।  
शिवस्सम्पूज्यतान्नित्यमुपदेशोयमुत्तमम् ॥ ४-३५ ॥  
  
अयमेव परो धर्मः पूज्यते च सदाशिवः ।  
एतावद्धि शिवज्ञानं एतावद्धिपरं पदम् ॥ ४-३६ ॥  
  
ईश्वरः । भस्मविद्धि परम्ब्रह्मसत्यं बोधसुखाद्वयम् ।  
भत्सनात्सर्वपापानां पाशानाञ्च महामुने ॥ ४-३७ ॥  
  
प्। २४)   
  
भयेभ्यो रक्षणाद्रक्षा भासनाद्भसितं तथा ।  
क्षारयत्यखिलं दोषं ततः क्षारमुदाहृतम् ॥ ४-३८ ॥  
  
गौणन्नानाविधं विद्धि ब्रह्मन् ब्रह्मविदांवर ।  
अग्निहोत्राग्निजन्तद्वत् विरजाहोमजं मुने ॥ ४-३९ ॥  
  
औपासनसमुत्पन्नं ग्रहस्थानां विधीयते ।  
समिदग्निसमुत्पन्नं धार्यं वै ब्रह्मचारिणाम् ॥ ४-४० ॥  
  
शूद्राणां श्रोत्रियागारे पचनाग्निसमुद्भवम् ।  
अन्येषामपि सर्वेषां धार्यन्दावानलोद्भवम् ॥ ४-४१ ॥  
  
पञ्चाक्षरेण मन्त्रेण प्रणवेन युतेन च ।  
ललाटे हृदये चैव दो * ये च महामुने ॥ ४-४२ ॥  
  
त्रिपुण्ड्रं धारयेन्नित्यं ग्रहस्थश्च वनाश्रमी ।  
अन्येषामपि सर्वेषां विनामन्त्रेण सुव्रत ॥ ४-४३ ॥  
  
उद्धूलनं त्रिपुण्ड्रं च कर्तव्यम् भक्तितो मुने ।  
  
इति शिवधर्मे पञ्चमोध्यायः ॥  
  
  
  
  
मुक्तबोद्ह इन्दोलोगिचल् रेसेअर्च्ह् इन्स्तितुते©२०११ मुक्तबोध इन्दोलोगिचल् रेसेअर्छ् इन्स्तितुते  अल्ल् रिघ्त्स् रेसेर्वेद्।ए-तेxत्स् मय् बे विएwएद् ओन्ल्य् ओन्लिने ओर् दोwन्लोअदेद् ड़ोर् प्रिवते स्तुद्य्।ए-तेxत्स् मय् नोत्, उन्देर् अन्य् चिर्चुम्स्तन्चेस्, बे चोपिएद्, रेपुब्लिस्हेद्,रेप्रोदुचेद्, दिस्त्रिबुतेद् ओर् सोल्द्, एइथेर् इन् ओरिगिनल् ओर् अल्तेरेद् ड़ोर्म्, wइथोउत्थे एxप्रेस्स् पेर्मिस्सिओन् ओड़् मुक्तबोध इन्दोलोगिचल् रेसेअर्छ् इन्स्तितुते इन् wरितिन्ग्।दत-एन्तेरेद् ब्य् थे स्तड़्ड़् ओड़् मुक्तबोध उन्देर् थे दिरेच्तिओन् ओड़् मर्क् स्। ग्। द्य्च्ज़्कोwस्कि।          