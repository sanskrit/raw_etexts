---
Category: sUtra, major_works
File name: brahma_suutra.itx
Indexextra: (site, Texts 1, 2, and English, adhikaraNA 1, 2)
Language: Sanskrit
Latest update: January 27, 2000, Renumbered, corrected May 28, 2009, October 6, 2018
Location: doc_z_misc_major_works
Proofread by: Shrisha Rao shrao at dvaita.org, Sunder Hattangadi  sunder at hotmail.com,
  Dima Muzhetsky dimamuzhetsky at yahoo.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: major_works
Text title: brahma_suutra
Texttype: pramukha
Transliterated by: Shrisha Rao shrao at dvaita.org
engtitle: brahmasUtra
itxtitle: brahmasUtrANi
title: ब्रह्मसूत्राणि

---
  
 ब्रह्मसूत्राणि   
 ॐ  
 ॥ श्री गुरुभ्यो नमः हरिः ॐ॥  
 ॥ श्री बादरायणाभिधेयश्रीवेदव्यासमहर्षिप्रणीतानि   
 श्री ब्रह्मसूत्राणि॥  
 ॥ अथ प्रथमोऽध्यायः॥  
ॐ अथातो ब्रह्मजिज्ञासा ॐ ॥ १.१.१॥  
  
ॐ जन्माद्यस्य यतः ॐ ॥ १.१.२॥  
  
ॐ शास्त्रयोनित्वात् ॐ ॥ १.१.३॥  
  
ॐ तत्तुसमन्वयात् ॐ ॥ १.१.४॥  
  
ॐ ईक्षतेर्नाशब्दम् ॐ ॥ १.१.५॥  
  
ॐ गौणश्चेन्नात्मशब्दात् ॐ ॥ १.१.६॥  
  
ॐ तन्निष्ठस्य मोक्षोपदेशात् ॐ ॥ १.१.७॥  
  
ॐ हेयत्वावचनाच्च ॐ ॥ १.१.८॥  
  
ॐ स्वाप्ययात् ॐ ॥ १.१.९॥  
  
ॐ गतिसामान्यात् ॐ ॥ १.१.१०॥  
  
ॐ श्रुतत्वाच्च ॐ ॥ १.१.११॥  
  
ॐ आनन्दमयोऽभ्यासात् ॐ ॥ १.१.१२॥  
  
ॐ विकारशब्दान्नेतिचेन्न प्राचुर्यात् ॐ ॥ १.१.१३॥  
  
ॐ तद्धेतुव्यपदेशाच्च ॐ ॥ १.१.१४॥  
  
ॐ मान्त्रवर्णिकमेव च गीयते ॐ ॥ १.१.१५॥  
  
ॐ नेतरोऽनुपपत्तेः ॐ ॥ १.१.१६॥  
  
ॐ भेदव्यपदेशाच्च ॐ ॥ १.१.१७॥  
  
ॐ कामाच्च नानुमानापेक्षा ॐ ॥ १.१.१८॥  
  
ॐ अस्मिन्नस्य च तद्योगं शास्ति ॐ ॥ १.१.१९॥  
  
ॐ अन्तस्तद्धर्मोपदेशात् ॐ ॥ १.१.२०॥  
  
ॐ भेदव्यपदेशाच्चान्यः ॐ ॥ १.१.२१॥  
  
ॐ आकाशस्तल्लिङ्गात् ॐ ॥ १.१.२२॥  
  
ॐ अत एव प्राणः ॐ ॥ १.१.२३॥  
  
ॐ ज्योतिश्चरणाभिधानात् ॐ ॥ १.१.२४॥  
  
ॐ छन्दोऽभिधानान्नेतिचेन्न तथाचेतोऽर्पणनिगदात्तथा  
      हि दर्शनम् ॐ ॥ १.१.२५॥  
  
ॐ भूतादिपादव्यपदेशोपपत्तेश्चैवम् ॐ ॥ १.१.२६॥  
  
ॐ उपदेशभेदान्नेति चेन्नोभयस्मिन्नप्यविरोधात् ॐ ॥ १.१.२७॥  
  
ॐ प्राणस्तथानुगमात् ॐ ॥ १.१.२८॥  
  
ॐ नवक्तुरात्मोपदेशादिति चेदध्यात्मसम्बन्धभूमा  
      ह्यस्मिन् ॐ ॥ १.१.२९॥  
  
ॐ शास्त्रदृष्ट्या तूपदेशो वामदेववत् ॐ ॥ १.१.३०॥  
  
ॐ जीवमुख्यप्राणलिङ्गान्नेति चेन्नोपासत्रैविद्यादाश्रितत्वादिह  
तद्योगात् ॐ ॥ १.१.३१॥  
  
इति श्रीमत्कृष्णद्वैपायनकृतब्रह्मसूत्रेषु  
प्रथमाध्यायस्य प्रथमः पादः समाप्तः  
ॐ सर्वत्र प्रसिद्धोपदेशात् ॐ ॥ १.२.१॥  
  
ॐ विवक्षितगुणोपपत्तेश्च ॐ ॥ १.२.२॥  
  
ॐ अनुपपत्तेस्तु न शारीरः ॐ ॥ १.२.३॥  
  
ॐ कर्मकर्तृव्यपदेशाच्च ॐ ॥ १.२.४॥  
  
ॐ शब्दविशेषात् ॐ ॥ १.२.५॥  
  
ॐ स्मृतेश्च ॐ ॥ १.२.६॥  
  
ॐ अर्भकौकस्त्वात् तद्व्यपदेशाच्च नेति चेन्न निचाय्यत्वादेवं  
         व्योमवच्च ॐ ॥ १.२.७॥  
  
ॐ सम्भोगप्राप्तिरिति चेन्न वैशेष्यात् ॐ ॥ १.२.८॥  
  
ॐ अत्ता चराचरग्रहणात् ॐ ॥ १.२.९॥  
  
ॐ प्रकरणाच्च ॐ ॥ १.२.१०॥  
  
ॐ गुहां प्रविष्टावात्मानौ हि तद्दर्शनात् ॐ ॥ १.२.११॥  
  
ॐ विशेषणाच्च ॐ ॥ १.२.१२॥  
  
ॐ अन्तर उपपत्तेः ॐ ॥ १.२.१३॥  
  
ॐ स्थानादिव्यपदेशाच्च ॐ ॥ १.२.१४॥  
  
ॐ सुखविशिष्टाभिधानादेव च ॐ ॥ १.२.१५॥  
  
ॐ श्रुतोपनिषत्कगत्यभिधानाच्च ॐ ॥ १.२.१६॥  
  
ॐ अनवस्थितेरसम्भवाच्च नेतरः ॐ ॥ १.२.१७॥  
  
ॐ अन्तर्याम्यधिदैवादिषु तद्धर्मव्यपदेशात् ॐ ॥ १.२.१८॥  
  
ॐ न च स्मार्तं अतद्धर्माभिपालात् ॐ ॥ १.२.१९॥  
  
ॐ शरीरश्चोभयेऽपि हि भेदेनैनमधीयते ॐ ॥ १.२.२०॥  
  
ॐ अदृश्यत्वादिगुणको धर्मोक्तेः ॐ ॥ १.२.२१॥  
  
ॐ विशेषणभेदव्यपदेशाभ्यां नेतरौ ॐ ॥ १.२.२२॥  
  
ॐ रूपोपन्यासाच्च ॐ ॥ १.२.२३॥  
  
ॐ वैश्वानरः साधारणशब्दविशेषात् ॐ ॥ १.२.२४॥  
  
ॐ स्मर्यमाणमनुमानं स्यादिति ॐ ॥ १.२.२५॥  
  
ॐ शब्दादिभ्योऽन्तः प्रतिष्ठानान्नेति चेन्न तथा  
(पाठेभद प्रतिष्ठानाच्च नेति चेन्न)  
दृष्ट्युपदेशादसम्भवात्पुरुषविध्मपि चैनमधीयते ॐ ॥ १.२.२६॥  
  
ॐ अत एव न देवता भूतं च ॐ ॥ १.२.२७॥  
  
ॐ साक्षादप्यविरोधं जैमिनिः ॐ ॥ १.२.२८॥  
  
ॐ अभिव्यक्तेरित्याश्मरथ्यः ॐ ॥ १.२.२९॥  
  
ॐ अनुस्मृतेर्बादरिः ॐ ॥ १.२.३०॥  
  
ॐ सम्पत्तेरिति जैमिनिः तथा हि दर्शयति ॐ ॥ १.२.३१॥  
  
ॐ आमनन्ति चैनमस्मिन् ॐ ॥ १.२.३२॥  
  
इति श्रीमत्कृष्णद्वैपायनकृतब्रह्मसूत्रेषु  
प्रथमाध्यायस्य द्वितीयः पादः समाप्तः  
ॐ द्युभ्वाद्यायतनं स्वशब्दात् ॐ ॥ १.३.१॥  
  
ॐ मुक्तोपसृप्यव्यपदेशात् ॐ ॥ १.३.२॥  
  
ॐ नानुमानमतच्छब्दात् ॐ ॥ १.३.३॥  
  
ॐ प्राणभृच्च ॐ ॥ १.३.४॥  
  
ॐ भेदव्यपदेशात् ॐ ॥ १.३.५॥  
  
ॐ प्रकरणात् ॐ ॥ १.३.६॥  
  
ॐ स्थित्यदनाभ्यां च ॐ ॥ १.३.७॥  
  
ॐ भूमा सम्प्रसादादध्युपदेशात् ॐ ॥ १.३.८॥  
  
ॐ धर्मोपपत्तेश्च ॐ ॥ १.३.९॥  
  
ॐ अक्षरमम्बरान्तधृतेः ॐ ॥ १.३.१०॥  
  
ॐ सा च प्रशासनात् ॐ ॥ १.३.११॥  
  
ॐ अन्यभावव्यावृत्तेश्च ॐ ॥ १.३.१२॥  
  
ॐ ईक्षतिकर्मव्यपदेशात् सः ॐ ॥ १.३.१३॥  
  
ॐ दहर उत्तरेभ्यः ॐ ॥ १.३.१४॥  
  
ॐ गतिशब्दाभ्यां तथा हि दृष्टं लिङ्गं च ॐ ॥ १.३.१५॥  
  
ॐ धृतेश्च महिम्नोऽस्यास्मिन्नुपलब्धेः ॐ ॥ १.३.१६॥  
  
ॐ प्रसिद्धेश्च ॐ ॥ १.३.१७॥  
  
ॐ इतरपरामर्शात् स इति चेन्नासम्भवात् ॐ ॥ १.३.१८॥  
  
ॐ उत्तराच्चेदाविर्भूतस्वरूपस्तु ॐ ॥ १.३.१९॥  
  
ॐ अन्यार्थश्च परामर्शः ॐ ॥ १.३.२०॥  
  
ॐ अल्पश्रुतेरिति चेत्तदुक्तम् ॐ ॥ १.३.२१॥  
  
ॐ अनुकृतेस्तस्य च ॐ ॥ १.३.२२॥  
  
ॐ अपि स्मर्यते ॐ ॥ १.३.२३॥ पाठभेद  अपि च स्मर्यते  
ॐ शब्दादेव प्रमितः ॐ ॥ १.३.२४॥  
  
ॐ हृद्यपेक्षया तु मनुष्याधिकारत्वात् ॐ ॥ १.३.२५॥  
  
ॐ तदुपर्यपि बादरायणः सम्भवात् ॐ ॥ १.३.२६॥  
  
ॐ विरोधः कर्मणीति चेदनेकप्रतिपत्तेर्दर्शनात् ॐ ॥ १.३.२७॥  
  
ॐ शब्द इतिचेन्नातः प्रभवात्प्रत्यक्षानुमानाभ्याम् ॐ ॥ १.३.२८॥  
  
ॐ अत एव च नित्यत्वम् ॐ ॥ १.३.२९॥  
  
ॐ समाननामरूपत्वाच्चावृत्तावप्यविरोधो  
             दर्शनात्स्मृतेश्च ॐ ॥ १.३.३०॥  
  
ॐ मध्वादिष्वसम्भवादनधिकारं जैमिनिः ॐ ॥ १.३.३१॥  
  
ॐ ज्योतिषि भावाच्च ॐ ॥ १.३.३२॥  
  
ॐ भावं तु बादरायणोऽस्ति हि ॐ ॥ १.३.३३॥  
  
ॐ शुगस्य तदनादरश्रवणात्तदाद्रवणात्सूच्यते हि ॐ ॥ १.३.३४॥  
  
ॐ क्षत्रियत्वागतेश्चोत्तरत्र चैत्ररथेन लिङ्गात् ॐ ॥ १.३.३५॥  
  
ॐ संस्कारपरामर्शात्तदभावाभिलापाच्च ॐ ॥ १.३.३६॥  
  
ॐ तदभावनिर्धारणे च प्रवृत्तेः ॐ ॥ १.३.३७॥  
  
ॐ श्रवणाध्ययनार्थप्रतिषेधात् स्मृतेश्च ॐ ॥ १.३.३८॥  
  
ॐ कम्पनात् ॐ ॥ १.३.३९॥  
  
ॐ ज्योतिर्दर्शनात् ॐ ॥ १.३.४०॥  
  
ॐ आकाशोऽर्थान्तरत्वादिव्यपदेशात् ॐ ॥ १.३.४१॥  
  
ॐ सुषुप्त्युत्क्रान्त्योर्भेदेन ॐ ॥ १.३.४२॥  
  
ॐ पत्यादिशब्देभ्यः ॐ ॥ १.३.४३॥  
  
इति श्रीमत्कृष्णद्वैपायनकृतब्रह्मसूत्रेषु  
प्रथमाध्यायस्य तृतीयः पादः समाप्तः  
ॐ आनुमानिकमप्येकेषामिति चेन्न शरीररूपकविन्यस्तगृहीतेर्दर्शयति  
च ॐ ॥ १.४.१॥  
  
ॐ सूक्ष्मं तु तदर्हत्वात् ॐ ॥ १.४.२॥  
  
ॐ तदधीनत्वादर्थवत् ॐ ॥ १.४.३॥  
  
ॐ ज्ञेयत्वावचनाच्च ॐ ॥ १.४.४॥  
  
ॐ वदतीति चेन्न प्राज्ञो हि ॐ ॥ १.४.५॥  
  
     पाठभेद  1.4.5 and 6 combined   
ॐ प्रकरणात् ॐ ॥ १.४.६॥  
  
ॐ त्रयाणामेव चैवमुपन्यासः प्रश्नश्च ॐ ॥ १.४.७॥  
  
ॐ महद्वच्च ॐ ॥ १.४.८॥  
  
ॐ चमसवदविशेषात् ॐ ॥ १.४.९॥  
  
ॐ ज्योतिरुपक्रमात्तु तथा ह्यधीयत एके ॐ ॥ १.४.१०॥  
  
ॐ कल्पनोपदेशाच्च मध्वादिवदविरोधः ॐ ॥ १.४.११॥  
  
ॐ न सङ्ख्योपसङ्ग्रहादपि नानाभावादतिरेकाच्च ॐ ॥ १.४.१२॥  
  
ॐ प्राणादयो वाक्यशेषात् ॐ ॥ १.४.१३॥  
  
ॐ ज्योतिषैकेषामसत्यन्ने ॐ ॥ १.४.१४॥  
  
ॐ कारणत्वेन चाकाशादिषु यथाव्यपदिष्टोक्तेः ॐ ॥ १.४.१५॥  
  
ॐ समाकर्षात् ॐ ॥ १.४.१६॥  
  
ॐ जगद्वाचित्वात् ॐ ॥ १.४.१७॥  
  
ॐ जीवमुख्यप्राणलिङ्गादिति चेत् तद्व्याख्यातम् ॐ ॥ १.४.१८॥  
  
ॐ अन्यार्थं तु जैमिनिः प्रश्नव्याख्यानाभ्यामपि चैवमेके ॐ ॥ १.४.१९॥  
  
ॐ वाक्यान्वयात् ॐ ॥ १.४.२०॥  
  
ॐ प्रतिज्ञासिद्धेर्लिङ्गमाश्मरथ्यः ॐ ॥ १.४.२१॥  
  
ॐ उत्क्रमिष्यत एवं भावादित्यौडुलोमिः ॐ ॥ १.४.२२॥  
  
ॐ अवस्थितेरिति काशकृत्स्नः ॐ ॥ १.४.२३॥  
  
ॐ प्रकृतिश्च प्रतिज्ञादृष्टान्तानुपरोधात् ॐ ॥ १.४.२४॥  
  
ॐ अभिध्योपदेशाच्च ॐ ॥ १.४.२५॥  
  
ॐ साक्षाच्चोभयाम्नानात् ॐ ॥ १.४.२६॥  
  
ॐ आत्मकृतेः परिणामात् ॐ ॥ १.४.२७॥  
  
ॐ योनिश्च हि गीयते ॐ ॥ १.४.२८॥  
  
ॐ एतेन सर्वेव्याख्याताव्याख्याताः ॐ ॥ १.४.२९॥  
  
इति श्रीमत्कृष्णद्वैपायनकृतब्रह्मसूत्रेषु  
प्रथमाध्यायस्य चतुर्थः पादः समाप्तः  
 ॥ इति प्रथमोऽध्यायः॥  
  
 ॥ अथ द्वितीयोऽध्यायः॥  
ॐ स्मृत्यनवकाशदोषप्रसङ्ग इति  
       चेन्नान्यस्मृत्यनवकाशदोषप्रसङ्गात् ॐ ॥ २.१.१॥  
  
ॐ इतरेषां चानुपलब्धेः ॐ ॥ २.१.२॥  
  
ॐ एतेन योगः प्रत्युक्तः ॐ ॥ २.१.३॥  
  
ॐ न विलक्षणत्वादस्य तथात्वं च शब्दात् ॐ ॥ २.१.४॥  
  
ॐ दृश्यते तु ॐ ॥ २.१.५॥  
  
ॐ अभिमानिव्यपदेशस्तु विशेषानुगतिभ्याम् ॐ ॥ २.१.६॥  
  
ॐ दृश्यते च ॐ ॥ २.१.७॥  पाठभेद दृश्यते तु  
ॐ असदिति चेन्न प्रतिषेधमात्रत्वात् ॐ ॥ २.१.८॥  
  
ॐ अपीतौ तद्वत्प्रसङ्गादसमञ्जसम् ॐ ॥ २.१.९॥  
  
ॐ न तु दृष्टान्तभावात् ॐ ॥ २.१.१०॥  
  
ॐ स्वपक्षदोषाच्च ॐ ॥ २.१.११॥  
  
ॐ तर्काप्रतिष्ठानादपि अन्यथानुमेयमिति  
        चेदेवमप्यनिर्मोक्षप्रसङ्गः ॐ ॥ २.१.१२॥  
  
ॐ एतेन शिष्टापरिग्रहाऽपि व्याख्याताः ॐ ॥ २.१.१३॥  
  
ॐ भोक्त्रापत्तेरविभागश्चेत्स्याल्लोकवत् ॐ ॥ २.१.१४॥  
  
ॐ तदनन्यत्वमारम्भणशब्दादिभ्यः ॐ ॥ २.१.१५॥  
  
ॐ भावे चोपलब्धेः ॐ ॥ २.१.१६॥  
  
ॐ सत्त्वाच्चावरस्य ॐ ॥ २.१.१७॥  
  
ॐ असद्व्यपदेशान्नेति चेन्न धर्मान्तरेण वाक्यशेषात् ॐ ॥ २.१.१८॥  
  
ॐ युक्तेः शब्दान्तराच्च ॐ ॥ २.१.१९॥  
  
ॐ पटवच्च ॐ ॥ २.१.२०॥  
  
ॐ यथा प्राणादिः ॐ ॥ २.१.२१॥  
  
ॐ इतरव्यपदेशाद्धिताकरणादिदोषप्रसक्तिः ॐ ॥ २.१.२२॥  
  
ॐ अधिकं तु भेदनिर्देशात् ॐ ॥ २.१.२३॥  
  
ॐ अश्मादिवच्च तदनुपपत्तिः ॐ ॥ २.१.२४॥  
  
ॐ उपसंहारदर्शनान्नेति चेन्न क्षीरवद्धि ॐ ॥ २.१.२५॥  
  
ॐ देवादिवदपि लोके ॐ ॥ २.१.२६॥  
  
ॐ कृत्स्नप्रसक्तिर्निरवयवत्वशब्दकोपो वा ॐ ॥ २.१.२७॥  
  
ॐ श्रुतेस्तु शब्दमूलत्वात् ॐ ॥ २.१.२८॥  
  
ॐ आत्मनि चैवं विचित्राश्च हि ॐ ॥ २.१.२९॥  
  
ॐ स्वपक्षदोषाच्च ॐ ॥ २.१.३०॥  
  
ॐ सर्वोपेता च तद्दर्शनात् ॐ ॥ २.१.३१॥  
  
ॐ विकरणत्वान्नेतिचेत्तदुक्तम् ॐ ॥ २.१.३२॥  
  
ॐ न प्रयोजनत्त्वात् ॐ ॥ २.१.३३॥  
  
ॐ लोकवत्तु लीलाकैवल्यम् ॐ ॥ २.१.३४॥  
  
ॐ वैष्यम्यनैर्घृण्ये न सापेक्षत्वात्तथा हि दर्शयति ॐ ॥ २.१.३५॥  
  
ॐ कर्माविभागादिति चेन्नानादित्वात् ॐ ॥ २.१.३६॥  
  
ॐ उपपद्यते चाप्युपलभ्यते च ॐ ॥ २.१.३७॥  
  
ॐ सर्वधर्मोपपत्तेश्च ॐ ॥ २.१.३८॥  
  
इति श्रीमत्कृष्णद्वैपायनकृतब्रह्मसूत्रेषु  
द्वितीयाध्यायस्य प्रथमः पादः समाप्तः  
ॐ रचनानुपपत्तेश्च नानुमानम् ॐ ॥ २.२.१॥  
  
ॐ प्रवृत्तेश्च ॐ ॥ २.२.२॥  
  
ॐ पयोऽम्बुवच्चेत्तत्रापि ॐ ॥ २.२.३॥  
  
ॐ व्यतिरेकानवस्थितेश्चानपेक्षत्वात् ॐ ॥ २.२.४॥  
  
ॐ अन्यत्राभावाच्च न तृणादिवत् ॐ ॥ २.२.५॥  
  
ॐ अभ्युपगमेऽप्यर्थाभावात् ॐ ॥ २.२.६॥  
  
ॐ पुरुषाश्मवदितिचेत्तथापि ॐ ॥ २.२.७॥  
  
ॐ अङ्गित्वानुपपत्तेः ॐ ॥ २.२.८॥  
  
ॐ अन्यथानुमितौ च ज्ञशक्तिवियोगात् ॐ ॥ २.२.९॥  
  
ॐ विप्रतिषेधाच्चासमञ्जसम् ॐ ॥ २.२.१०॥  
  
ॐ महद्दीर्घवद्धा ह्रस्वपरिमण्डलाभ्याम् ॐ ॥ २.२.११॥  
  
ॐ उभयथापि न कर्मातस्तदभावः ॐ ॥ २.२.१२॥  
  
ॐ समवायाभ्युपगमाच्च साम्यादनवस्थितेः ॐ ॥ २.२.१३॥  
  
ॐ नित्यमेव च भावात् ॐ ॥ २.२.१४॥  
  
ॐ रूपादिमत्त्वाच्च विपर्ययो दर्शनात् ॐ ॥ २.२.१५॥  
  
ॐ उभयथा च दोषात् ॐ ॥ २.२.१६॥  
  
ॐ अपरिग्रहाच्चात्यन्तमनपेक्षा ॐ ॥ २.२.१७॥  
  
ॐ समुदायोभयहेतुकेऽपि तदप्राप्तिः ॐ ॥ २.२.१८॥  
  
ॐ इतरेतरप्रत्ययत्वादिति चेन्नौत्पत्तिमात्रनिमित्तत्वात् ॐ ॥ २.२.१९॥  
  
ॐ उत्तरोत्पादे च पूर्वनिरोधात् ॐ ॥ २.२.२०॥  
  
ॐ असति प्रतिज्ञोपरोधो यौगपद्यमन्यथा ॐ ॥ २.२.२१॥  
  
ॐ प्रतिसङ्ख्याप्रतिसङ्ख्यानिरोधाप्राप्तिः अविच्छेदात् ॐ ॥ २.२.२२॥  
  
ॐ उभयथा च दोषात् ॐ ॥ २.२.२३॥  
  
ॐ आकाशे चाविशेषात् ॐ ॥ २.२.२४॥  
  
ॐ अनुस्मृतेश्च ॐ ॥ २.२.२५॥  
  
ॐ नासतोऽदृष्टत्वात् ॐ ॥ २.२.२६॥  
  
ॐ उदासीनानामपि चैवं सिद्धिः ॐ ॥ २.२.२७॥  
  
ॐ नाभाव उपलब्धेः ॐ ॥ २.२.२८॥  
  
ॐ वैधर्म्याच्च न स्वप्नादिवत् ॐ ॥ २.२.२९॥  
  
ॐ न भावोऽनुपलब्धेः ॐ ॥ २.२.३०॥  
  
ॐ क्षणिकत्वाच्च ॐ ॥ २.२.३१॥  
  
ॐ सर्वथानुपपत्तेश्च ॐ ॥ २.२.३२॥  
  
ॐ नैकस्मिन्नसम्भवात् ॐ ॥ २.२.३३॥  
  
ॐ एवं चात्माकार्त्स्न्यम् ॐ ॥ २.२.३४॥  
  
ॐ न च पर्यायादप्यविरोधः विकारादिभ्यः ॐ ॥ २.२.३५॥  
  
ॐ अन्त्यावस्थितेश्चोभयनित्यत्वादविशेषत् ॐ ॥ २.२.३६॥  
  
ॐ पत्युरसामञ्जस्यात् ॐ ॥ २.२.३७॥  
  
ॐ सम्बन्धानुपपत्तेश्च ॐ ॥ २.२.३८॥  
  
ॐ अधिष्ठानानुपपत्तेश्च ॐ ॥ २.२.३९॥  
  
ॐ करणवच्चेन्न भोगादिभ्यः ॐ ॥ २.२.४०॥  
  
ॐ अन्तवत्त्वमसर्वज्ञता वा ॐ ॥ २.२.४१॥  
  
ॐ उत्पत्त्यसम्भवात् ॐ ॥ २.२.४२॥  
  
ॐ न च कर्तुः करणम् ॐ ॥ २.२.४३॥  
  
ॐ विज्ञानादिभावे वा तदप्रतिषेधः ॐ ॥ २.२.४४॥  
  
ॐ विप्रतिषेधाच्च ॐ ॥ २.२.४५॥  
  
इति श्रीमत्कृष्णद्वैपायनकृतब्रह्मसूत्रेषु  
द्वितीयाध्यायस्य द्वितीयः पादः समाप्तः  
ॐ न वियदश्रुतेः ॐ ॥ २.३.१॥  
  
ॐ अस्ति तु ॐ ॥ २.३.२॥  
  
ॐ गौण्यसम्भवात् ॐ ॥ २.३.३॥  
  
ॐ शब्दाच्च ॐ ॥ २.३.४॥  
  
ॐ स्याच्चैकस्य ब्रह्मशब्दवत् ॐ ॥ २.३.५॥  
  
ॐ प्रतिज्ञाहानिरव्यतिरेकाच्छब्देभ्यः ॐ ॥ २.३.६॥  
  
ॐ यावद्विकारं तु विभागो लोकवत् ॐ ॥ २.३.७॥  
  
ॐ एतेन मातरिश्वा व्याख्यातः ॐ ॥ २.३.८॥  
  
ॐ असम्भवस्तु सतोऽनुपपत्तेः ॐ ॥ २.३.९॥  
  
ॐ तेजोऽतस्तथा ह्याह ॐ ॥ २.३.१०॥  
  
ॐ आपः ॐ ॥ २.३.११॥  
  
ॐ पृथिव्यधिकाररूपशब्दान्तरादिभ्यः ॐ ॥ २.३.१२॥  
  
ॐ तदभिध्यानादेव तु तल्लिङ्गात् सः ॐ ॥ २.३.१३॥  
  
ॐ विपर्ययेण तु क्रमोऽत उपपद्यते च ॐ ॥ २.३.१४॥  
  
ॐ अन्तरा विज्ञानमनसी क्रमेण तल्लिङ्गादिति  
चेन्नाविशेषात् ॐ ॥ २.३.१५॥  
  
ॐ चराचरव्यपाश्रयस्तु स्यात् तद्व्यपदेशो भाक्तः  
   तद्भावभावित्वात् ॐ ॥ २.३.१६॥  
  
ॐ नात्मा अश्रुतेर्नित्यत्वाच्च ताभ्यः ॐ ॥ २.३.१७॥  
  
ॐ ज्ञोऽत एव ॐ ॥ २.३.१८॥  
  
ॐ युक्तेश्च ॐ ॥ २.३.१९॥  
  
ॐ उत्क्रान्तिगत्यागतीनाम् ॐ ॥ २.३.२०॥  
  
ॐ स्वात्मना चोत्तरयोः ॐ ॥ २.३.२१॥  
  
ॐ नाणुरतत् श्रुतेरिति चेन्न इतराधिकारात् ॐ ॥ २.३.२२॥  
  
ॐ स्वशब्दोन्मानाभ्यां च ॐ ॥ २.३.२३॥  
  
ॐ अविरोधश्चन्दनवत् ॐ ॥ २.३.२४॥  
  
ॐ अवस्थितिवैशेष्यादिति चेन्नाभ्युपगमाद्धृद्धि हि ॐ ॥ २.३.२५॥  
  
ॐ गुणाद्वाऽऽलोकवत् ॐ ॥ २.३.२६॥  
  
ॐ व्यतिरेको गन्धवत् तथा च दर्शयति ॐ ॥ २.३.२७॥  
  
ॐ पृथगुपदेशात् ॐ ॥ २.३.२८॥  
  
ॐ तद्गुणसारत्वात्तु तद्व्यपदेशः प्राज्ञवत् ॐ ॥ २.३.२९॥  
  
ॐ यावदात्मभावित्वाच्च न दोषस्तद्दर्शनात् ॐ ॥ २.३.३०॥  
  
ॐ पुंस्त्वादिवत्त्वस्य सतोऽभिव्यक्तियोगात् ॐ ॥ २.३.३१॥  
  
ॐ नित्योपलब्ध्यनुपलब्धिप्रसङ्गोऽन्यतरनियमो  
वाऽन्यथा ॐ ॥ २.३.३२॥  
  
ॐ कर्ता शास्त्रार्थवत्त्वात् ॐ ॥ २.३.३३॥  
  
ॐ विहारोपदेशात् ॐ ॥ २.३.३४॥  
  
ॐ उपादानात् ॐ ॥ २.३.३५॥  
  
ॐ व्यपदेशाच्च क्रियायां न चेन्निर्देशविपर्ययः ॐ ॥ २.३.३६॥  
  
ॐ उपलब्धिवदनियमः ॐ ॥ २.३.३७॥  
  
ॐ शक्तिविपर्ययात् ॐ ॥ २.३.३८॥  
  
ॐ समाध्यभावाछ ॐ ॥ २.३.३९॥  
  
ॐ यथा च तक्षोभयथा ॐ ॥ २.३.४०॥  
  
ॐ परात्तु तच्छ्रुतेः ॐ ॥ २.३.४१॥  
  
ॐ कृतप्रयत्नोपेक्षस्तु विहितप्रतिषिद्धावैयर्थ्यादिभ्यः ॐ ॥ २.३.४२॥  
  
ॐ अंशो नानाव्यपदेशादन्यथा चापि  
दाशकितवादित्वमधीयत एके ॐ ॥ २.३.४३॥  
  
ॐ मन्त्रवर्णात् ॐ ॥ २.३.४४॥  
  
ॐ अपि स्मर्यते ॐ ॥ २.३.४५॥ पाठभेद अपि च स्मर्यते  
ॐ प्रकाशादिवन्नैवं परः ॐ ॥ २.३.४६॥  
  
ॐ स्मरन्ति च ॐ ॥ २.३.४७॥  
  
ॐ अनुज्ञापरिहारौ देहसम्बन्धाज्ज्योतिरादिवत् ॐ ॥ २.३.४८॥  
  
ॐ असन्ततेश्चाव्यतिकरः ॐ ॥ २.३.४९॥  
  
ॐ आभास एव च ॐ ॥ २.३.५०॥  
  
ॐ अदृष्टानियमात् ॐ ॥ २.३.५१॥  
  
ॐ अभिसन्ध्यादिष्वपि चैवम् ॐ ॥ २.३.५२॥  
  
ॐ प्रदेशादिति चेन्नान्तर्भावात् ॐ ॥ २.३.५३॥  
  
इति श्रीमत्कृष्णद्वैपायनकृतब्रह्मसूत्रेषु  
द्वितीयाध्यायस्य तृतीयः पादः समाप्तः  
ॐ तथा प्राणाः ॐ ॥ २.४.१॥  
  
ॐ गौण्यसम्भवात् ॐ ॥ २.४.२॥  
  
ॐ प्रतिज्ञानुपरोधाच्च ॐ ॥ २.४.३॥ पाठभेद sUtra absent   
ॐ तत्प्राक्श्रुतेश्च ॐ ॥ २.४.४॥  
  
ॐ तत्पूर्वकत्वाद्वाचः ॐ ॥ २.४.५॥  
  
ॐ सप्त गतेर्विशेषितत्वाच्च ॐ ॥ २.४.६॥  
  
ॐ हस्तादयस्तु स्थितेऽतो नैवम् ॐ ॥ २.४.७॥  
  
ॐ अणवश्च ॐ ॥ २.४.८॥  
  
ॐ श्रेष्ठश्च ॐ ॥ २.४.९॥  
  
ॐ न वायुक्रिये पृथगुपदेशात् ॐ ॥ २.४.१०॥  
  
ॐ चक्षुरादिवत्तु तत्सहशिष्ट्यादिभ्यः ॐ ॥ २.४.११॥  
  
ॐ अकरणत्वाच्च न दोषस्तथा हि दर्शयति ॐ ॥ २.४.१२॥  
  
ॐ पञ्चवृत्तिर्मनोवद्व्यपदिश्यते ॐ ॥ २.४.१३॥  
  
ॐ अणुश्च ॐ ॥ २.४.१४॥  
  
ॐ ज्योतिराद्यधिष्ठानं तु तदामननात् ॐ ॥ २.४.१५॥  
  
ॐ प्राणवता शब्दात् ॐ ॥ २.४.१६॥  
  
ॐ तस्य च नितयत्वात् ॐ ॥ २.४.१७॥  
  
ॐ त इन्द्रियाणि तद्व्यपदेशादन्यत्र श्रेष्ठात् ॐ ॥ २.४.१८॥  
  
ॐ भेदश्रुतेः ॐ ॥ २.४.१९॥  
  
ॐ वैलक्षण्याच्च ॐ ॥ २.४.२०॥  
  
ॐ सञ्ज्ञामूर्तिक्लृप्तिस्तु त्रिवृत्कुर्वत उपदेशात् ॐ ॥ २.४.२१॥  
  
ॐ मांसादि भौमं यथाशब्दमितरयोश्च ॐ ॥ २.४.२२॥  
  
ॐ वैशेष्यात्तु तद्वादस्तद्वादः ॐ ॥ २.४.२३॥  
  
इति श्रीमत्कृष्णद्वैपायनकृतब्रह्मसूत्रेषु  
द्वितीयाध्यायस्य चतुर्थः पादः समाप्तः  
 ॥ इति द्वितीयोऽध्यायः॥  
%aद्द्लिने  
  
 ॥ अथ तृतीयोऽध्यायः॥  
ॐ तदन्तरप्रतिपत्तौ रंहति सम्परिष्वक्तः  
प्रश्ननिरूपणाभ्याम् ॐ ॥ ३.१.१॥  
  
ॐ त्र्यात्मकत्वात्तु भूयस्त्वात् ॐ ॥ ३.१.२॥  
  
ॐ प्राणगतेश्च ॐ ॥ ३.१.३॥  
  
ॐ अग्न्यादिगतिश्रुतेरिति चेन्न भाक्तत्वात् ॐ ॥ ३.१.४॥  
  
ॐ प्रथमेऽश्रवणादिति चेन्न ता एव ह्युपपत्तेः ॐ ॥ ३.१.५॥  
  
ॐ अश्रुतत्वादिति चेन्नेष्टादिकारिणां प्रतीतेः ॐ ॥ ३.१.६॥  
  
ॐ भाक्तं वाऽनात्मवित्त्वात् तथा हि दर्शयति ॐ ॥ ३.१.७॥  
  
ॐ कृतात्ययेऽनुशयवान् दृष्टस्मृतिभ्याम् ॐ ॥ ३.१.८॥  
  
     पाठभेद  3.1.8 and 9 combined  
ॐ यथेतमनेवं च ॐ ॥ ३.१.९॥  
  
ॐ चरणादिति चेन्नोपलक्षणार्थेति कार्ष्णाजनिः ॐ ॥ ३.१.१०॥  
  
ॐ आनर्थक्यमिति चेन्न तदपेक्षत्वात् ॐ ॥ ३.१.११॥  
  
ॐ सुकृतदुष्कृते एवेति तु बादरिः ॐ ॥ ३.१.१२॥  
  
ॐ अनिष्टादिकारिणामपि च श्रुतम् ॐ ॥ ३.१.१३॥  
  
ॐ संयमने त्वनुभूयेतरेषामारोहावरोहौ  
तद्गतिदर्शनात् ॐ ॥ ३.१.१४॥  
  
ॐ स्मरन्ति च ॐ ॥ ३.१.१५॥  
  
ॐ अपि सप्त ॐ ॥ ३.१.१६॥  
  
ॐ तत्रापि च तद्व्यापारादविरोधः ॐ ॥ ३.१.१७॥  
  
ॐ विद्याकर्मणोरिति तु प्रकृतत्वात् ॐ ॥ ३.१.१८॥  
  
ॐ न तृतीये तथोपलब्धेः ॐ ॥ ३.१.१९॥  
  
ॐ स्मर्यतेऽपि च लोके ॐ ॥ ३.१.२०॥  
  
ॐ दर्शनाच्च ॐ ॥ ३.१.२१॥  
  
ॐ तृतीये शब्दावरोधः संशोकजस्य ॐ ॥ ३.१.२२॥  
  
ॐ स्मरणाच्च ॐ ॥ ३.१.२३॥  
  
ॐ तत्स्वाभाव्यापत्तिरुपपत्तेः ॐ ॥ ३.१.२४॥  
  
ॐ नातिचिरेण विशेषात् ॐ ॥ ३.१.२५॥  
  
ॐ अन्याधिष्ठिते पूर्ववदभिलापात् ॐ ॥ ३.१.२६॥  
  
ॐ अशुद्धमिति चेन्न शब्दात् ॐ ॥ ३.१.२७॥  
  
ॐ रेतः सिग्योगोऽथ ॐ ॥ ३.१.२८॥  
  
ॐ योनेः शरीरम् ॐ ॥ ३.१.२९॥  
  
इति श्रीमत्कृष्णद्वैपायनकृतब्रह्मसूत्रेषु  
तृतीयाध्यायस्य प्रथमः पादः समाप्तः  
ॐ सन्ध्ये सृष्टिराह हि ॐ ॥ ३.२.१॥  
  
ॐ निर्मातारं चैके पुत्रादयश्च ॐ ॥ ३.२.२॥  
  
ॐ मायामात्रं तु कार्त्स्न्येनानभिव्यक्तस्वरूपत्वात् ॐ ॥ ३.२.३॥  
  
ॐ सूचकश्च हि श्रुतेः आचक्षते च तद्विदः ॐ ॥ ३.२.४॥  
  
ॐ पराभिध्यानात्तु तिरोहितं ततो ह्यस्य बन्धविपर्ययौ ॐ ॥ ३.२.५॥  
  
ॐ देहयोगाद्वासोऽपि ॐ ॥ ३.२.६॥  
  
ॐ तदभावो नाडीषु तच्छ्रुतेः आत्मनि च ॐ ॥ ३.२.७॥  
  
ॐ अतः प्रबोधोऽस्मात् ॐ ॥ ३.२.८॥  
  
ॐ स एव तु कर्मानुस्मृतिशब्दविधिभ्यः ॐ ॥ ३.२.९॥  
  
ॐ मुग्धेऽर्थसम्पत्तिर्परिशेषात् ॐ ॥ ३.२.१०॥  
  
ॐ न स्थानतोऽपि परस्योभयलिङ्गं सर्वत्र हि ॐ ॥ ३.२.११॥  
  
ॐ न भेदादिति चेन्न प्रत्येकमतद्वचनात् ॐ ॥ ३.२.१२॥  
  
ॐ अपि चैवमेके ॐ ॥ ३.२.१३॥  
  
ॐ अरूपवदेव हि तत्प्रधानत्वात् ॐ ॥ ३.२.१४॥  
  
ॐ प्रकाशवच्चावैयर्थ्यम् ॐ ॥ ३.२.१५॥  
  
ॐ आह च तन्मात्रम् ॐ ॥ ३.२.१६॥  
  
ॐ दर्शयति चाथोऽपि स्मर्यते ॐ ॥ ३.२.१७॥  
  
ॐ अत एव चोपमा सूर्यकादिवत् ॐ ॥ ३.२.१८॥  
  
ॐ अम्बुवदग्रहणात्तु न तथात्वम् ॐ ॥ ३.२.१९॥  
  
ॐ वृद्धिह्रासभाक्त्वमन्तर्भावात्  
उभयसामञ्जस्यादेवम् ॐ ॥ ३.२.२०॥  
  
ॐ दर्शनाच्च ॐ ॥ ३.२.२१॥  
  
ॐ प्रकृतैतावत्त्वं हि प्रतिषेधति ततो ब्रवीति  
च भूयः ॐ ॥ ३.२.२२॥  
  
ॐ तदव्यक्तमाह हि ॐ ॥ ३.२.२३॥  
  
ॐ अपि संराधने प्रत्यक्षानुमानाभ्याम् ॐ ॥ ३.२.२४॥  
  
ॐ प्रकाशवच्चावैशेष्यं ॐ ॥ ३.२.२५॥  
  
     पाठभेद  3.2.25 and 26 combined   
ॐ प्रकाशश्च कर्मण्यभ्यासात् ॐ ॥ ३.२.२६॥  
  
ॐ अतोऽनन्तेन तथा हि लिङ्गम् ॐ ॥ ३.२.२७॥  
  
ॐ उभयव्यपदेशात्तु अहिकुण्डलवत् ॐ ॥ ३.२.२८॥  
  
ॐ प्रकाशाश्रयवद्वा तेजस्त्वात् ॐ ॥ ३.२.२९॥  
  
ॐ पूर्ववद्वा ॐ ॥ ३.२.३०॥  
  
ॐ प्रतिषेधाच्च ॐ ॥ ३.२.३१॥  
  
ॐ परमतस्सेतून्मानसम्बन्धभेदव्यपदेशेभ्यः ॐ ॥ ३.२.३२॥  
  
ॐ दर्शनात् ॐ ॥ ३.२.३३॥  
  
ॐ बुद्ध्यर्थः पादवत् ॐ ॥ ३.२.३४॥  
  
ॐ स्थानविशेषात्प्रकाशादिवत् ॐ ॥ ३.२.३५॥  
  
ॐ उपपत्तेश्च ॐ ॥ ३.२.३६॥  
  
ॐ तथाऽन्यप्रतिषेधात् ॐ ॥ ३.२.३७॥  
  
ॐ अनेन सर्वगतत्वमायामयशब्दादिभ्यः ॐ ॥ ३.२.३८॥  
  
ॐ फलमत उपपत्तेः ॐ ॥ ३.२.३९॥  
  
ॐ श्रुतत्वाच्च ॐ ॥ ३.२.४०॥  
  
ॐ धर्मं जैमिनिः अत एव ॐ ॥ ३.२.४१॥  
  
ॐ पूर्वं तु बादरायणो हेतुव्यपदेशात् ॐ ॥ ३.२.४२॥  
  
इति श्रीमत्कृष्णद्वैपायनकृतब्रह्मसूत्रेषु  
तृतीयाध्यायस्य द्वितीयः पादः समाप्तः  
ॐ सर्ववेदान्तप्रत्ययं चोदनाद्यविशेषात् ॐ ॥ ३.३.१॥  
  
ॐ भेदान्नेति चेदेकस्यामपि ॐ ॥ ३.३.२॥  
  
ॐ स्वाध्यायस्य तथात्वेन हि समाचारेऽधिकाराच्च ॐ ॥ ३.३.३॥  
  
     पाठभेद + समाचारेऽधिकाराच्च सववच्च तन्नियमः  
ॐ सलिलवच्च  तन्नियमः ॐ ॥ ३.३.४॥  
  
ॐ दर्शयति च ॐ ॥ ३.३.५॥  
  
ॐ उपसंहारोऽर्थाभेदाद्विधिशेषवत्समाने च ॐ ॥ ३.३.६॥  
  
ॐ अन्यथात्वं च शब्दादिति चेन्नाविशेषात् ॐ ॥ ३.३.७॥  
  
ॐ न वा प्रकरणभेदात्परोवरीयस्त्वादिवत् ॐ ॥ ३.३.८॥  
  
ॐ सञ्ज्ञातश्चेत्तदुक्तमस्ति तु तदपि ॐ ॥ ३.३.९॥  
  
ॐ प्राप्तेश्च समञ्जसम् ॐ ॥ ३.३.१०॥  
  
ॐ सर्वाभेदादन्यत्रेमे ॐ ॥ ३.३.११॥  
  
ॐ आनन्दादयः प्रधानस्य ॐ ॥ ३.३.१२॥  
  
ॐ प्रियशिरस्त्वाद्यप्राप्तिरुपचयापचयौ हि भेदे ॐ ॥ ३.३.१३॥  
  
ॐ इतरे त्वर्थसामान्यात् ॐ ॥ ३.३.१४॥  
  
ॐ आध्यानाय प्रयोजनाभावात् ॐ ॥ ३.३.१५॥  
  
ॐ आत्मशब्दाच्च ॐ ॥ ३.३.१६॥  
  
ॐ आत्मगृहीतिरितरवदुत्तरात् ॐ ॥ ३.३.१७॥  
  
ॐ अन्वयादिति चेत्स्यादवधारणात् ॐ ॥ ३.३.१८॥  
  
ॐ कार्याख्यानादपूर्वम् ॐ ॥ ३.३.१९॥  
  
ॐ समान एवञ्चाभेदात् ॐ ॥ ३.३.२०॥  
  
ॐ सम्बन्धादेवमन्यत्रापि ॐ ॥ ३.३.२१॥  
  
ॐ न वा विशेषात् ॐ ॥ ३.३.२२॥  
  
ॐ दर्शयति च ॐ ॥ ३.३.२३॥  
  
ॐ सम्भृतिद्युव्याप्त्यपि चातः ॐ ॥ ३.३.२४॥  
  
ॐ पुरुषविद्यायामिव चेतरेषामनाम्नानात् ॐ ॥ ३.३.२५॥  
  
ॐ वेधाद्यर्थभेदात् ॐ ॥ ३.३.२६॥  
  
ॐ हानौ तूपायनशब्दशेषात् कुशाच्छन्दस्स्तुत्युपगानवत्  
तदुक्तम् ॐ ॥ ३.३.२७॥  
  
ॐ साम्पराये तर्तव्याभावात् तथा ह्यन्ये ॐ ॥ ३.३.२८॥  
  
ॐ छन्दत उभयाविरोधात् ॐ ॥ ३.३.२९॥  
  
ॐ गतेरर्थवत्त्वमुभयथाऽन्यथा हि विरोधः ॐ ॥ ३.३.३०॥  
  
ॐ उपपन्नस्तल्लक्षणार्थोपलब्धेः लोकवत् ॐ ॥ ३.३.३१॥  
  
ॐ अनियमः सर्वेषामविरोधश्शब्दानुमानाभ्याम् ॐ ॥ ३.३.३२॥  
  
ॐ यावदधिकारमवस्थितिराधिकारिकाणाम् ॐ ॥ ३.३.३३॥  
  
ॐ अक्षरधियां त्वविरोधः  
सामान्यतद्भावाभ्यामौपसदवत्तदुक्तम् ॐ ॥ ३.३.३४॥  
  
ॐ इयदामननात् ॐ ॥ ३.३.३५॥  
  
ॐ अन्तरा भूतग्रामवदिति चेत् तदुक्तम् ॐ ॥ ३.३.३६॥  
  
ॐ अन्यथा भेदानुपपत्तिरितिचेन्नोपदेशवत् ॐ ॥ ३.३.३७॥  
  
ॐ व्यतिहारो विशिंषन्ति हीतरव्रत् ॐ ॥ ३.३.३८॥  
  
ॐ सैव हि सत्यादयः ॐ ॥ ३.३.३९॥  
  
ॐ कामादितरत्र तत्र च आयतनादिभ्यः ॐ ॥ ३.३.४०॥  
  
ॐ आदारादलोपः ॐ ॥ ३.३.४१॥  
  
ॐ उपस्थितेस्तद्वचनात् ॐ ॥ ३.३.४२॥  
  
ॐ तन्निर्धारणार्थनियमस्तद्दृष्टेर्पृथग्ध्यप्रतिबन्धः  
     फलम् ॐ ॥ ३.३.४३॥  
  
ॐ प्रदानवदेव हि तदुक्तम् ॐ ॥ ३.३.४४॥  
  
ॐ लिङ्गभूयस्त्वात्तद्धि बलीयस्तदपि ॐ ॥ ३.३.४५॥  
  
ॐ पूर्वविकल्पः प्रकरणात्स्यात्क्रियामानसवत् ॐ ॥ ३.३.४६॥  
  
ॐ अतिदेशाच्च ॐ ॥ ३.३.४७॥  
  
ॐ विद्यैव तु निर्धारणात् ॐ ॥ ३.३.४८॥  
  
ॐ दर्शनाच्च ॐ ॥ ३.३.४९॥  
  
ॐ श्रुत्यादिबलीयस्त्वाच्च न बाधः ॐ ॥ ३.३.५०॥  
  
ॐ अनुबन्धादिभ्यः ॐ ॥ ३.३.५१॥  
  
ॐ प्रज्ञान्तरपृथक्त्ववद्दृष्टिश्च तदुक्तम् ॐ ॥ ३.३.५२॥  
  
ॐ न सामान्यादप्युपलब्धेर्मृत्युवन्नहि लोकापत्तिः ॐ ॥ ३.३.५३॥  
  
ॐ परेण च शब्दस्य ताद्विध्यं भूयस्त्वात्त्वनुबन्धः ॐ ॥ ३.३.५४॥  
  
ॐ एक आत्मनः शरीरे भावात् ॐ ॥ ३.३.५५॥  
  
ॐ व्यतिरेकस्तद्भावभावित्वान्न तूपलब्धिवत् ॐ ॥ ३.३.५६॥  
  
ॐ अङ्गावबद्धास्तु न शाखासु हि प्रतिवेदम् ॐ ॥ ३.३.५७॥  
  
ॐ मन्त्रादिवद्वाऽविरोधः ॐ ॥ ३.३.५८॥  
  
ॐ भूम्नः क्रतुवज्ज्यायस्त्वं तथा च दर्शयति ॐ ॥ ३.३.५९॥  
  
ॐ नानाशब्दादिभेदात् ॐ ॥ ३.३.६०॥  
  
ॐ विकल्पो विशिष्टफलत्वात् ॐ ॥ ३.३.६१॥  
  
ॐ काम्यास्तु यथाकामं समुच्चीयेरन्न वा पूर्वहेत्वभावात् ॐ ॥ ३.३.६२॥  
  
ॐ अङ्गेषु यथाश्रयभावः ॐ ॥ ३.३.६३॥  
  
ॐ शिष्टेश्च ॐ ॥ ३.३.६४॥  
  
ॐ समाहारात् ॐ ॥ ३.३.६५॥  
  
ॐ गुणसाधारण्यश्रुतेश्च ॐ ॥ ३.३.६६॥  
  
ॐ न वा तत्सहभावश्रुतेः ॐ ॥ ३.३.६७॥  
  
ॐ दर्शनाच्च ॐ ॥ ३.३.६८॥  
  
इति श्रीमत्कृष्णद्वैपायनकृतब्रह्मसूत्रेषु  
तृतीयाध्यायस्य तृतीयः पादः समाप्तः  
ॐ पुरुषार्थोऽतः शब्दादिति बादरायणः ॐ ॥ ३.४.१॥  
  
ॐ शेषत्वात्पुरुषार्थवादो यथाऽन्येष्विति जैमिनिः ॐ ॥ ३.४.२॥  
  
ॐ आचारदर्शनात् ॐ ॥ ३.४.३॥  
  
ॐ तच्छ्रुतेः ॐ ॥ ३.४.४॥  
  
ॐ समन्वारम्भणात् ॐ ॥ ३.४.५॥  
  
ॐ तद्वतो विधानात् ॐ ॥ ३.४.६॥  
  
ॐ नियमाच्च ॐ ॥ ३.४.७॥  
  
ॐ अधिकोपदेशात्तु बादरायणस्यैवं तद्दर्शनात् ॐ ॥ ३.४.८॥  
  
ॐ तुल्यं तु दर्शनम् ॐ ॥ ३.४.९॥  
  
ॐ असार्वत्रिकी ॐ ॥ ३.४.१०॥  
  
ॐ विभागः शतवत् ॐ ॥ ३.४.११॥  
  
ॐ अध्ययनमात्रवतः ॐ ॥ ३.४.१२॥  
  
ॐ नाविशेषात् ॐ ॥ ३.४.१३॥  
  
ॐ स्तुतयेऽनुमतिर्वा ॐ ॥ ३.४.१४॥  
  
ॐ कामकारेण चैके ॐ ॥ ३.४.१५॥  
  
ॐ उपमर्दं च ॐ ॥ ३.४.१६॥  
  
ॐ ऊर्ध्वरेतस्सु च शब्दे हि ॐ ॥ ३.४.१७॥  
  
ॐ परामर्शं जैमिनिरचोदना चापवदिति हि ॐ ॥ ३.४.१८॥  
  
ॐ अनुष्ठेयं बादरायणः साम्यश्रुतेः ॐ ॥ ३.४.१९॥  
  
ॐ विधिर्वा धारणवत् ॐ ॥ ३.४.२०॥  
  
ॐ स्तुतिमात्रमुपादानादिति चेन्नापूर्वत्वात् ॐ ॥ ३.४.२१॥  
  
ॐ भावशब्दाच्च ॐ ॥ ३.४.२२॥  
  
ॐ पारिप्लवार्था इति चेन्न विशेषितत्वात् ॐ ॥ ३.४.२३॥  
  
ॐ तथा चैकवाक्योपबन्धात् ॐ ॥ ३.४.२४॥  
  
ॐ अत एव चाग्नीन्धनाद्यनपेक्षा ॐ ॥ ३.४.२५॥  
  
ॐ सर्वापेक्षा च यज्ञादिश्रुतेः अश्ववत् ॐ ॥ ३.४.२६॥  
  
ॐ शमदमाद्युपेतः स्यात्तथाऽपि तु तद्विधेस्तदङ्गतया  
   तेषामवश्यानुष्ठेयत्वात् ॐ ॥ ३.४.२७॥  
  
ॐ सर्वान्नानुमतिश्च प्राणात्यये तद्दर्शनात् ॐ ॥ ३.४.२८॥  
  
ॐ अबाधाच्च ॐ ॥ ३.४.२९॥  
  
ॐ अपि स्मर्यते ॐ ॥ ३.४.३०॥  
  
ॐ शब्दश्चातोऽकामचारे ॐ ॥ ३.४.३१॥  
  
ॐ विहितत्वाच्चाश्रमकर्मापि ॐ ॥ ३.४.३२॥  
  
ॐ सहकारित्वेन च ॐ ॥ ३.४.३३॥  
  
ॐ सर्वथापि तु त एवोभयलिङ्गात् ॐ ॥ ३.४.३४॥  
  
ॐ अनभिभवं च दर्शयति ॐ ॥ ३.४.३५॥  
  
ॐ अन्तरा चापि तु तद्दृष्टेः ॐ ॥ ३.४.३६॥  
  
ॐ अपि स्मर्यते ॐ ॥ ३.४.३७॥  
  
ॐ विशेषणानुग्रहं च ॐ ॥ ३.४.३८॥  
  
ॐ अतस्त्वितरज्ज्यायो लिङ्गाच्च ॐ ॥ ३.४.३९॥  
  
ॐ तद्भूतस्य तु तद्भावो जैमिनेरपि  
       नियमातद्रूपाऽभावेभ्यः ॐ ॥ ३.४.४०॥  
  
ॐ न चाधिकारिकमपि पतनानुमानात्तदयोगात् ॐ ॥ ३.४.४१॥  
  
ॐ उपपूर्वमपीत्येके भावशमनवत्तदुक्तम् ॐ ॥ ३.४.४२॥  
  
ॐ बहिस्तूभयथापि स्मृतेराचाराच्च ॐ ॥ ३.४.४३॥  
  
ॐ स्वामिनः श्रुतेरित्यात्रेयः ॐ ॥ ३.४.४४॥  
  
ॐ आर्त्विज्यमित्यौडुलोमिः तस्मै हि परिक्रियते ॐ ॥ ३.४.४५॥  
  
ॐ सहकार्यन्तरविधिः पक्षेण तृतीयं तद्वतो  
विद्यादिवत् ॐ ॥ ३.४.४६॥  
  
     पाठभेद श्रुतेश्च  added to 3.4.46  
ॐ कृत्स्नभावात्तु गृहिणोपसंहारः ॐ ॥ ३.४.४७॥  
  
ॐ मौनवदितरेषामप्युपदेशात् ॐ ॥ ३.४.४८॥  
  
ॐ अनाविष्कुर्वन्नन्वयात् ॐ ॥ ३.४.४९॥  
  
ॐ ऐहिकमप्रस्तुतप्रतिबन्धे तद्दर्शनात् ॐ ॥ ३.४.५०॥  
  
ॐ एवं मुक्तिफलानियमस्तदवस्थावधृतेस्तदवस्थावधृतेः ॐ ॥ ३.४.५१॥  
  
इति श्रीमत्कृष्णद्वैपायनकृतब्रह्मसूत्रेषु  
तृतीयाध्यायस्य चतुर्थः पादः समाप्तः  
 ॥ इति तृतीयोऽध्यायः॥  
  
 ॥ अथ चतुर्थोऽध्यायः॥  
ॐ आवृत्तिः असकृदुपदेशात् ॐ ॥ ४.१.१॥  
  
ॐ लिङ्गाच्च ॐ ॥ ४.१.२॥  
  
ॐ आत्मेति तूपगच्छन्ति ग्राहयन्ति च ॐ ॥ ४.१.३॥  
  
ॐ न प्रतीके न हि सः ॐ ॥ ४.१.४॥  
  
ॐ ब्रह्मदृष्टिरुत्कर्षात् ॐ ॥ ४.१.५॥  
  
ॐ आदित्यादिमतयश्चाङ्ग उपपत्तेः ॐ ॥ ४.१.६॥  
  
ॐ आसीनस्सम्भवात् ॐ ॥ ४.१.७॥  
  
ॐ ध्यानाच्च ॐ ॥ ४.१.८॥  
  
ॐ अचलत्वं चापेक्ष्य ॐ ॥ ४.१.९॥  
  
ॐ स्मरन्ति च ॐ ॥ ४.१.१०॥  
  
ॐ यत्रैकाग्रता तत्राविशेषात् ॐ ॥ ४.१.११॥  
  
ॐ आ प्रायणात्तत्रापि हि दृष्टम् ॐ ॥ ४.१.१२॥  
  
ॐ तदधिगम उत्तरपूर्वाघयोरश्लेषविनाशौ  
       तद्व्यपदेशात् ॐ ॥ ४.१.१३॥  
  
ॐ इतरस्याप्येवमसंश्लेषः पाते तु ॐ ॥ ४.१.१४॥  
  
ॐ अनारब्धकार्ये एव तु पूर्वे तदवधेः ॐ ॥ ४.१.१५॥  
  
ॐ अग्निहोत्रादि तु तत्कार्यायैव तद्दर्शनात् ॐ ॥ ४.१.१६॥  
  
ॐ अतोऽन्यदपीत्येकेषामुभयोः ॐ ॥ ४.१.१७॥  
  
ॐ यदेव विद्ययेति हि ॐ ॥ ४.१.१८॥  
  
ॐ भागेन त्वितरे क्षपयित्वा सम्पत्स्यते ॐ ॥ ४.१.१९॥  
  
इति श्रीमत्कृष्णद्वैपायनकृतब्रह्मसूत्रेषु  
चतुर्थाध्यायस्य प्रथमः पादः समाप्तः  
ॐ वाङ्ग्मनसि दर्शनाच्छब्दाच्च ॐ ॥ ४.२.१॥  
  
ॐ अत एव च सर्वाण्यनु ॐ ॥ ४.२.२॥  
  
ॐ तन्मनः प्राण उत्तरात् ॐ ॥ ४.२.३॥  
  
ॐ सोऽध्यक्षे तदुपगमादिभ्यः ॐ ॥ ४.२.४॥  
  
ॐ भूतेषु तच्छ्रुतेः ॐ ॥ ४.२.५॥  
  
ॐ नैकस्मिन् दर्शयतो हि ॐ ॥ ४.२.६॥  
  
ॐ समाना चासृत्युपक्रमादमृतत्वं चानुपोष्य ॐ ॥ ४.२.७॥  
  
ॐ तदपीतेः संसारव्यपदेशात् ॐ ॥ ४.२.८॥  
  
ॐ सूक्ष्मं प्रमाणतश्च तथोपलब्धेः ॐ ॥ ४.२.९॥  
  
ॐ नोपमर्देनातः ॐ ॥ ४.२.१०॥  
  
ॐ अस्यैव चोपपत्तेरूष्मा ॐ ॥ ४.२.११॥  
  
ॐ प्रतिषेधादिति चेन्न शारीरात् ॐ ॥ ४.२.१२॥  
  
ॐ स्पष्टो ह्येकेषाम् ॐ ॥ ४.२.१३॥  
  
ॐ स्मर्यते च ॐ ॥ ४.२.१४॥  
  
ॐ तानि परे तथा ह्याह ॐ ॥ ४.२.१५॥  
  
ॐ अविभागो वचनात् ॐ ॥ ४.२.१६॥  
  
ॐ तदोकोऽग्रज्वलनं तत्प्रकाशितद्वारो  
       विद्यासामर्थ्यात्तच्छेषगत्यनुस्मृतियोगाच्च हार्दानुगृहीताः  
       शताधिकया ॐ ॥ ४.२.१७॥  
  
ॐ रश्म्यनुसारी ॐ ॥ ४.२.१८॥  
  
ॐ निशि नेति चेन्न सम्भन्धात् ॐ ॥ ४.२.१९॥  
  
     पाठभेद   4.2.19 and 20 combined   
ॐ यावद्देहभावित्वाद्दर्शयति च ॐ ॥ ४.२.२०॥  
  
ॐ अतश्चायनेऽपि दक्षिणे ॐ ॥ ४.२.२१॥  
  
ॐ योगिनः प्रति स्मर्यते स्मार्ते चैते ॐ ॥ ४.२.२२॥  
  
इति श्रीमत्कृष्णद्वैपायनकृतब्रह्मसूत्रेषु  
चतुर्थाध्यायस्य द्वितीयः पादः समाप्तः  
ॐ अर्चिरादिना तत्प्रथितेः ॐ ॥ ४.३.१॥  
  
ॐ वायुशब्दादविशेषविशेषाभ्याम् ॐ ॥ ४.३.२॥  
  
ॐ तटितोऽधि वरुणः सम्बन्धात् ॐ ॥ ४.३.३॥  
  
ॐ आतिवाहिकस्तल्लिङ्गात् ॐ ॥ ४.३.४॥  
  
ॐ उभयव्यामोहात्तत्सिद्धेः ॐ ॥ ४.३.५॥  
  
ॐ वैद्युतेनैव ततस्तच्छ्रुतेः ॐ ॥ ४.३.६॥  
  
ॐ कार्यं बादरिरस्य गत्युपपत्तेः ॐ ॥ ४.३.७॥  
  
ॐ विशेषितत्वाच्च ॐ ॥ ४.३.८॥  
  
ॐ सामीप्यात्तु तद्व्यपदेशः ॐ ॥ ४.३.९॥  
  
ॐ कार्यात्यये तदध्यक्षेण सहातः परमभिधानात् ॐ ॥ ४.३.१०॥  
  
ॐ स्मृतेश्च ॐ ॥ ४.३.११॥  
  
ॐ परं जैमिनिर्मुख्यत्वात् ॐ ॥ ४.३.१२॥  
  
ॐ दर्शनाच्च ॐ ॥ ४.३.१३॥  
  
ॐ न च कार्ये प्रतिपत्त्यभिसन्धिः ॐ ॥ ४.३.१४॥  
  
ॐ अप्रतीकालम्बनान्नयतीति बादरायणरुभयथा च  
     दोषात् तत्क्रतुश्च ॐ ॥ ४.३.१५॥  
  
ॐ विशेषं च दर्शयति ॐ ॥ ४.३.१६॥  
  
इति श्रीमत्कृष्णद्वैपायनकृतब्रह्मसूत्रेषु  
चतुर्थाध्यायस्य तृतीयः पादः समाप्तः  
ॐ सम्पद्याविहाय स्वेनशब्दात् ॐ ॥ ४.४.१॥  
  
ॐ मुक्तः प्रतिज्ञानात् ॐ ॥ ४.४.२॥  
  
ॐ आत्मा प्रकरणात् ॐ ॥ ४.४.३॥  
  
ॐ अविभागेन दृष्टत्वात् ॐ ॥ ४.४.४॥  
  
ॐ ब्राह्मेण जैमिनिरुपन्यासादिभ्यः ॐ ॥ ४.४.५॥  
  
ॐ चितिमात्रेण तदात्मकत्वादित्यौडुलोमिः ॐ ॥ ४.४.६॥  
  
ॐ एवमप्युपन्यासात्पूर्वभावादविरोधं बादरायणः ॐ ॥ ४.४.७॥  
  
ॐ सङ्कल्पादेव च तच्छ्रुतेः ॐ ॥ ४.४.८॥  
  
ॐ अत एव चानन्याधिपतिः ॐ ॥ ४.४.९॥  
  
ॐ अभावं बादरिराह ह्येवम् ॐ ॥ ४.४.१०॥  
  
ॐ भावं जैमिनिर्विकल्पाम्नानात् ॐ ॥ ४.४.११॥  
  
ॐ द्वादशाहवदुभयविधं बादरायणोऽतः ॐ ॥ ४.४.१२॥  
  
ॐ तन्वभावे सन्ध्यवदुपपत्तेः ॐ ॥ ४.४.१३॥  
  
ॐ भावे जाग्रद्वत् ॐ ॥ ४.४.१४॥  
  
ॐ प्रदीपवदावेशः तथा हि दर्शयति ॐ ॥ ४.४.१५॥  
  
ॐ स्वाप्ययसम्पत्त्योरन्यतरापेक्षमाविष्कृतं हि ॐ ॥ ४.४.१६॥  
  
ॐ जगद्व्यापारवर्जम् ॐ ॥ ४.४.१७॥  
  
   पाठभेद  4.4.17 and 18 combined   
ॐ प्रकरणादसन्निहितत्वाच्च ॐ ॥ ४.४.१८॥  
  
ॐ प्रत्यक्षोपदेशादिति चेन्नाधिकारिकमण्डलस्थोक्तेः ॐ ॥ ४.४.१९॥  
  
ॐ विकारावर्ति च तथा हि दर्शयति ॐ ॥ ४.४.२०॥  
  
ॐ स्थितिमाह दर्शयतश्चैवं प्रत्यक्षानुमाने ॐ ॥ ४.४.२१॥  
  
ॐ भोगमात्रसाम्यलिङ्गाच्च ॐ ॥ ४.४.२२॥  
  
ॐ अनावृत्तिः शब्दादनावृत्तिः शब्दात् ॐ ॥ ४.४.२३॥  
  
इति श्रीमत्कृष्णद्वैपायनकृतब्रह्मसूत्रेषु  
चतुर्थाध्यायस्य चतुर्थः पादः समाप्तः  
 ॥ इति चतुर्थोऽध्यायः॥  
भारतीरमणमुख्यप्राणान्तर्गत श्रीकृष्णार्पणमस्तु  
  
Encoded and proofread by Shrisha Rao shrao at dvaita.org  
Corrected by Dima Muzhetsky dimamuzhetsky at yahoo.com  
  
