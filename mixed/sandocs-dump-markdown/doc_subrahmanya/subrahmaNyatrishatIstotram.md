---
Category: shatI, subrahmanya, trishatI
File name: subrahmaNyatrishatI.itx
Language: Sanskrit
Latest update: July 8, 2009
Location: doc_subrahmanya
Proofread by: KSR Ramachandran kalksr at gmail.com, T N Ramakrishnan tnrk64 at gmail.com
Send corrections to: Sanskrit@cheerful.com
Site access: https://sanskritdocuments.org
Subject: hinduism/religion
Sublocation: subrahmanya
Text title: subrahmaNya trshatIstotram
Transliterated by: KSR Ramachandran kalksr at gmail.com
engtitle: subrahmaNyatrishatIstotram
itxtitle: subrahmaNyatrishatIstotram
title: सुब्रह्मण्यत्रिशतीस्तोत्रम्

---
  
 श्रीसुब्रह्मण्यत्रिशतीस्तोत्रम्   
  
ॐ सौं शरवणभवः शरच्चन्द्रायुतप्रभः ।  
शशाङ्कशेखरसुतः शचीमाङ्गल्यरक्षकः ॥ १  
शतायुष्यप्रदाता च शतकोटिरविप्रभः ।  
शचीवल्लभसुप्रीतः शचीनायकपूजितः ॥ २  
शचीनाथचतुर्वक्त्रदेवदैत्याभिवन्दितः ।  
शचीशार्तिहरश्चैव शम्भुः शम्भूपदेशकः ॥ ३  
शङ्करः शङ्करप्रीतः शंयाककुसुमप्रियः ।  
शङ्कुकर्णमहाकर्णप्रमुखाद्यभिवन्दितः ॥ ४  
शचीनाथसुताप्राणनायकः शक्तिपाणिमान् ।  
शङ्खपाणिप्रियः शङ्खोपमषड्गलसुप्रभः ॥ ५  
शङ्खघोषप्रियः शङ्खचक्रशूलादिकायुधः ।  
शङ्खधाराभिषेकादिप्रियः शङ्करवल्लभः ॥ ६  
शब्दब्रह्ममयश्चैव शब्दमूलान्तरात्मकः ।  
शब्दप्रियः शब्दरूपः शब्दानन्दः शचीस्तुतः ॥ ७  
शतकोटिप्रविस्तारयोजनायतमन्दिरः ।  
शतकोटिरविप्रख्यरत्नसिंहासनान्वितः ॥ ८  
शतकोटिमहर्षीन्द्रसेवितोभयपार्श्वभूः ।  
शतकोटिसुरस्त्रीणां नृत्तसङ्गीतकौतुकः ॥ ९  
शतकोटीन्द्रदिक्पालहस्तचामरसेवितः ।  
शतकोट्यखिलाण्डादिमहाब्रह्माण्डनायकः ॥ १०  
शङ्खपाणिविधिभ्यां च पार्श्वयोरुपसेवितः ।  
शङ्खपद्मनिधीनां च कोटिभिः परिसेवितः ॥ ११  
शशाङ्कादित्यकोटीभिः सव्यदक्षिणसेवितः ।  
शङ्खपालाद्यष्टनागकोटीभिः परिसेवितः ॥ १२  
शशाङ्कारपतङ्गादिग्रहनक्षत्रसेवितः ।  
शशिभास्करभौमादिग्रहदोषार्तिभञ्जनः ॥ १३  
शतपत्रद्वयकरः शतपत्रार्चनप्रियः ।  
शतपत्रसमासीनः शतपत्रासनस्तुतः ॥ १४  
शारीरब्रह्ममूलादिषडाधारनिवासकः ।  
शतपत्रसमुत्पन्नब्रह्मगर्वनिभेदनः॥१५  
शशाङ्कार्धजटाजूटः शरणागतवत्सलः ।  
रकाररूपो रमणो राजीवाक्षो रहोगतः ॥ १६  
रतीशकोटिसौन्दर्यो रविकोट्युदयप्रभः ।  
रागस्वरूपो रागघ्नो रक्ताब्जप्रिय एव च ॥ १७  
राजराजेश्वरीपुत्रो राजेन्द्रविभवप्रदः ।  
रत्नप्रभाकिरीटाग्रो रविचन्द्राग्निलोचनः ॥ १८  
रत्नाङ्गदमहाबाहू रत्नताटङ्कभूषणः ।  
रत्नकेयूरभूषाढ्यो रत्नहारविराजितः ॥ १९  
रत्नकिङ्किणिकाञ्च्यादिबद्धसत्कटिशोभितः ।  
रवसंयुक्तरत्नाभनूपुराङ्घ्रिसरोरुहः ॥ २०  
रत्नकङ्कणचूल्यादिसर्वाभरणभूषितः ।  
रत्नसिंहासनासीनो रत्नशोभितमन्दिरः ॥ २१  
राकेन्दुमुखषट्कश्च रमावाण्यादिपूजितः ।  
राक्षसामरगन्धर्वकोटिकोट्यभिवन्दितः ॥ २२  
रणरङ्गे महादैत्यसङ्ग्रामजयकौतुकः ।  
राक्षसानीकसंहारकोपाविष्टायुधान्वितः ॥ २३  
राक्षसाङ्गसमुत्पन्नरक्तपानप्रियायुधः ।  
रवयुक्तधनुर्हस्तो रत्नकुक्कुटधारणः ॥ २४  
रणरङ्गजयो रामास्तोत्रश्रवणकौतुकः ।  
रम्भाघृताचीविश्वाचीमेनकाद्यभिवन्दितः ॥ २५  
रक्तपीताम्बरधरो रक्तगन्धानुलेपनः ।  
रक्तद्वादशपद्माक्षो रक्तमाल्यविभूषितः ॥ २६  
रविप्रियो रावणेशस्तोत्रसाममनोधरः ।  
राज्यप्रदो रन्ध्रगुह्यो रतिवल्लभसुप्रियः ॥ २७  
रणानुबन्धनिर्मुक्तो राक्षसानीकनाशकः ।  
राजीवसम्भवद्वेषी राजीवासनपूजितः ॥ २८  
रमणीयमहाचित्रमयूरारूढसुन्दरः ।  
रमानाथस्तुतो रामो रकाराकर्षणक्रियः ॥ २९  
वकाररूपो वरदो वज्रशक्त्यभयान्वितः ।  
वामदेवादिसम्पूज्यो वज्रपाणिमनोहरः ॥ ३०  
वाणीस्तुतो वासवेशो वल्लीकल्याणसुन्दरः ।  
वल्लीवदनपद्मार्को वल्लीनेत्रोत्पलोडुपः ॥ ३१  
वल्लीद्विनयनानन्दो वल्लीचित्ततटामृतम् ।  
वल्लीकल्पलतावृक्षो वल्लीप्रियमनोहरः ॥ ३२  
वल्लीकुमुदहास्येन्दुः वल्लीभाषितसुप्रियः ।  
वल्लीमनोहृत्सौन्दर्यो वल्लीविद्युल्लताघनः ॥ ३३  
वल्लीमङ्गलवेषाढ्यो वल्लीमुखवशङ्करः ।  
वल्लीकुचगिरिद्वन्द्वकुङ्कुमाङ्कितवक्षकः ॥ ३४  
वल्लीशो वल्लभो वायुसारथिर्वरुणस्तुतः ।  
वक्रतुण्डानुजो वत्सो वत्सलो वत्सरक्षकः ॥ ३५  
वत्सप्रियो वत्सनाथो वत्सवीरगणावृतः ।  
वारणाननदैत्यघ्नो वातापिघ्नोपदेशकः ॥ ३६  
वर्णगात्रमयूरस्थो वर्णरूपो वरप्रभुः ।  
वर्णस्थो वारणारूढो वज्रशक्त्यायुधप्रियः ॥ ३७  
वामाङ्गो वामनयनो वचद्भूर्व्मनप्रियः ।  
वरवेषधरो वामो वाचस्पतिसमर्चितः ॥ ३८  
वसिष्ठादिमुनिश्रेष्ठवन्दितो वन्दनप्रियः ।  
वकारनृपदेवस्त्रीचोरभूतारिमोहनः ॥ ३९  
णकाररूपो नादान्तो नारदादिमुनिस्तुतः ।  
णकारपीठमध्यस्थो नगभेदी नगेश्वरः ॥ ४०  
णकारनादसन्तुष्टो नागाशनरथस्थितः ।  
णकारजपसुप्रीतो नानावेषो नगप्रियः ॥४१  
णकारबिन्दुनिलयो नवग्रहसुरूपकः ।  
णकारपठनानन्दो नन्दिकेश्वरवन्दितः ॥ ४२  
णकारघण्टानिनदो नारायणमनोहरः ।  
णकारनादश्रवणो नलिनोद्भवशिक्षकः ॥ ४३  
णकारपङ्कजादित्यो नववीराधिनायकः ।  
णकारपुष्पभ्रमरो नवरत्नविभूषणः ॥ ४४  
णकारानर्घशयनो नवशक्तिसमावृतः ।  
णकारवृक्षकुसुमो नाट्यसङ्गीतसुप्रियः ॥ ४५  
णकारबिन्दुनादज्ञो नयज्ञो नयनोद्भवः ।  
णकारपर्वतेन्द्राग्रसमुत्पन्नसुधारणिः ॥ ४६  
णकारपेटकमणिर्नागपर्वतमन्दिरः ।  
णकारकरुणानन्दो नादात्मा नागभूषणः ॥ ४७  
णकारकिङ्किणीभूषो नयनादृश्यदर्शनः ।  
णकारवृषभावासो नामपारायणप्रियः ॥ ४८  
णकारकमलारूढो नामानन्तसमन्वितः ।  
णकारतुरगारूढो नवरत्नादिदायकः ॥ ४९  
णकारमकुटज्वालामणिर्नवनिधिप्रदः ।  
णकारमूलमन्त्रार्थो नवसिद्धादिपूजितः ॥५०  
णकारमूलनादान्तो णकारस्तम्भनक्रियः ।  
भकाररूपो भक्तार्थो भवो भर्गो भयापहः ॥ ५१  
भक्तप्रियो भक्तवन्द्यो भगवान्भक्तवत्सलः ।  
भक्तार्तिभञ्जनो भद्रो भक्तसौभाग्यदायकः ॥ ५२  
भक्तमङ्गलदाता च भक्तकल्याणदर्शनः ।  
भक्तदर्शनसन्तुष्टो भक्तसङ्घसुपूजितः ॥ ५३  
भक्तस्तोत्रप्रियानन्दो भक्ताभीष्टप्रदायकः ।  
भक्तसम्पूर्णफलदो भक्तसाम्राज्यभोगदः॥ ५४  
भक्तसालोक्यसामीप्यरूपमोक्षवरप्रदः ।  
भवौषधिर्भवघ्नश्च भवारण्यदवानलः ॥ ५५  
भवान्धकारमार्ताण्डो  भववैद्यो भवायुधम् ।  
भवशैलमहावज्रो भवसागरनाविकः ॥ ५६  
भवमॄत्युभयध्वंसी भावनातीतविग्रहः ।  
भवभूतपिशाचघ्नो भास्वरो भारतीप्रियः ॥ ५७  
भाषितध्वनिमूलान्तो भावाभावविवर्जितः ।  
भानुकोपपितृध्वंसी भारतीशोपदेशकः ॥ ५८  
भार्गवीनायकश्रीमद्भागिनेयो भवोद्भवः ।  
भारक्रौञ्चासुरद्वेषो भार्गवीनाथवल्लभः ॥ ५९  
भटवीरनमस्कॄत्यो भटवीरसमावृतः ।  
भटतारागणोड्वीशो भटवीरगणस्तुतः ॥ ६०  
भागीरथेयो भाषार्थो भावनाशबरीप्रियः ।  
भकारे कलिचोरारिभूताद्युच्चाटनोद्यतः ॥ ६१  
वकारसुकलासंस्थो वरिष्ठो वसुदायकः ।  
वकारकुमुदेन्दुश्च वकाराब्धिसुधामयः ॥ ६२  
वकारामृतमाधुर्यो वकारामृतदायकः ।  
वज्राभीतिदक्षहस्तो वामे शक्तिवरान्वितः ॥ ६३  
वकारोदधिपूर्णेन्दुःवकारोदधिमौक्तिकम् ।  
वकारमेघसलिलो वासवात्मजरक्षकः ॥ ६४  
वकारफलसारज्ञो वकारकलशामृतम् ।  
वकारपङ्कजरसो वसुवंशविवर्धनः ॥ ६५  
वकारदिव्यकमलभ्रमरो वायुवन्दितः ।  
वकारशशिसङ्काशो वज्रपाणिसुताप्रियः ॥ ६६  
वकारपुष्पसद्गन्धो वकारतटपङ्कजम् ।  
वकारभ्रमरध्वानो वयस्तेजोबलप्रदः ॥ ६७  
वकारवनितानाथो वश्याद्यष्टप्रियाप्रदः ।  
वकारफलसत्कारो वकाराज्यहुताशनः ॥ ६८  
वर्चस्वी वाङ्मनोऽतीतो वाताप्यरिकृतप्रियः ।  
वकारवटमूलस्थो वकारजलधेस्तटः ॥ ६९  
वकारगङ्गावेगाब्धिः वज्रमाणिक्यभूषणः ।  
वातरोगहरो वाणीगीतश्रवणकौतुकः ॥ ७०  
वकारमकरारूढो वकारजलधेः पतिः ।  
वकारामलमन्त्रार्थो वकारगृहमङ्गलम् ॥ ७१  
वकारस्वर्गमाहेन्द्रो वकारारण्यवारणः ।  
वकारपञ्जरशुको वलारितनयास्तुतः ॥ ७२  
वकारमन्त्रमलयसानुमन्मन्दमारुतः ।  
वाद्यन्तभान्तषट्क्रम्यजपान्ते शत्रुभञ्जनः ॥ ७३  
वज्रहस्तसुतावल्लीवामदक्षिणसेवितः ।  
वकुलोत्पल्कादम्बपुष्पदामस्वलङ्कृतः ॥ ७४  
वज्रशक्त्यादिसम्पन्नद्विषट्पाणिसरोरुहः ।  
वासनागन्धलिप्ताङ्गो वषट्कारो वशीकरः ॥ ७५  
वासनायुक्तताम्बूलपूरिताननसुन्दरः ।  
वल्लभानाथसुप्रीतो वरपूर्णामृतोदधिः ॥ ७६  
               इति  
  
Encoded and proofread by KSR Ramachandran kalksr at gmail.com  
  
