+++
"Text title" = "shrI kumArasubrahmaNyamUrtisahasranAmastotram"
"File name" = "kumArasubrahmaNyamUrtisahasranAmastotra.itx"
itxtitle = "kumArasubrahmaNyamUrtisahasranAmastotram"
engtitle = "kumArasubrahmaNyamUrtisahasranAmastotram"
Category = "sahasranAma, subrahmanya"
Location = "doc_subrahmanya"
Sublocation = "subrahmanya"
Language = "Sanskrit"
Subject = "philosophy/hinduism/religion"
"Transliterated by" = "PSA Easwaran, Sivakumar Thyagarajan"
"Proofread by" = "PSA Easwaran, Sivakumar Thyagarajan"
"Latest update" = "October 9, 2016"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "कुमारसुब्रह्मण्यमूर्तिसहस्रनामस्तोत्रम्"

+++
  
 श्रीमुत्तुक्कुमारसुब्रह्मण्यमूर्तिसहस्रनामस्तोत्रम्   
  
श्रीवैद्येश्वरमन्दिरस्थित (कुम्भघोणनगरस्य निकटवर्ति (तमिळ् नाडु)  
वैत्तीश्वरन् कोविल्) मुत्तुक्कुमारन् सुब्रह्मण्यमूर्तिसहस्रनामस्तोत्रम्  
Sahasranama is on Lord Subrahmanya at Vaitheeswaran Koil.  
  
॥ध्यानम् ॥  
  
षड्वक्त्रं शिखिवाहनं त्रिनयनं वल्लीशसेनापतिं  
वज्रं शक्तिमसिं त्रिशूलमभयं खेटं धनुश्चक्रकम् ।  
पाशं कुक्कुटमङ्कुशं च वरदं दोर्भिर्दधानं शिवं  
सुब्रह्मण्यमुपास्महे प्रणमतां भीतिप्रणाशोद्यतम् ॥  
  
गाङ्गेयं वह्निबीजं शरवणजनितं ज्ञानशक्तिं कुमारं  
ब्रह्माणं स्कन्ददेवं गुहमचलभिदं रौद्रतेजःस्वरूपम् ।  
सेनान्यं तारकघ्नं गजमुखसहितं कार्तिकेयं षडास्यं  
सुब्रह्मण्यं मयूरध्वजसहितमजं देवदेवं नमामि ॥  
  
॥ॐ श्रीगणेशाय नमः ॥  
  
अथ श्रीमुत्तुक्कुमारसुब्रह्मण्यमूर्तिसहस्रनामस्तोत्रम् ।  
  
अनन्तश्चामलोऽनादिरमरोऽनन्तसद्गुणः ।  
अच्युतश्चानघोऽनन्तस्वरूपो निष्कलद्युतिः ॥ १॥  
  
अनन्तफलदोऽखण्डरूपोऽनन्तोदरोऽतुलः ।  
आनुकूल्योऽनन्तसौख्यः सुन्दरश्चामराधिपः ॥ २॥ १०  
षण्मातृनन्दनः स्वर्णभूषणः षण्मुखोऽमृतः ।  
हरसूनुः पिता चाष्टादशार्णश्चादिदेशिकः ॥ ३॥  
  
अगजाकुचपीयूषभोक्ताऽऽखण्डलार्तहृत् ।  
अनेकासुरसंहारी तारकब्रह्मदेशिकः ॥ ४॥  
  
सच्चिदानन्दरूपी च विधीन्द्रसुरवन्दितः ।  
कुमारः शङ्करसुतः हारकेयूरभूषितः ॥ ५॥  
  
षट्किरीटधरो ब्रह्मा आधारश्च परात्परः ।  
आदित्यसोमभौमादिग्रहदोषविभञ्जनः ॥ ६॥  
  
श्रीमान् शिवगिरीशश्च भक्तसंस्तुतवैभवः ।  
अगस्त्यमुनिसम्बोद्धा अमरार्तिप्रभञ्जनः ॥ ७॥  
  
मुकुन्दभागिनेयश्च द्विषण्णेत्रो द्विषड्भुजः ।  
चन्द्रार्ककोटिसदृशः शचीमाङ्गल्यरक्षकः ॥ ८॥  
  
हिमाचलसुतासूनुः सर्वजीवसुखप्रदः ।  
आत्मज्योतिश्शक्तिपाणिर्भक्तसंरक्षणोद्यतः ॥ ९॥  
  
चातुर्वर्ण्येष्टफलदः वल्लीशो दुःखनाशकः ।  
सर्वमोक्षप्रदः पुण्यदृश्यो भक्तदयानिधिः ॥ १०॥  
  
कोटिकन्दर्पलावण्य इच्छाज्ञानक्रियान्वितः ।  
हरिब्रह्मेन्द्रमौल्यग्रछन्नपादाम्बुजद्वयः ॥ ११॥  
  
वल्लीभाषणसुप्रीतो दिव्याङ्गवनमालिकः ।  
इष्टार्थदायको बालः बालचन्द्रकलाधरः ॥ १२॥  
  
शिष्टहृत्पद्मनिलयो दुष्टचोरकुलान्तकः ।  
कोटिकोटिमहासिद्धमुनिवन्दितपादुकः ॥ १३॥ ७०  
ईशश्चेशाधिपश्चेशदेशिकश्चेश्वरात्मजः ।  
ईशानादिमध्यान्तब्रह्मप्रणवषण्मुखः ॥ १४॥  
  
ईशाग्रो लयभीतिघ्नः विघ्नराजसहोदरः ।  
इन्द्रवारुणकौबेरविरिञ्च्यादिसुखप्रदः ॥ १५॥  
  
ईशकैलासनिलय ईशसंस्तुतवैभवः ।  
कल्पवृक्षादिकौदार्यस्सर्ववेदाग्रवासभूः ॥ १६॥  
  
सर्वसिद्धिप्रदः सर्वसुखदः कीर्तिमान् विभुः ।  
इन्दिरारमणप्रीतः मृत्युभीत्यादिनाशकः ॥ १७॥  
  
सर्वशत्रुकुलारण्यज्वालाकुलदवानलः ।  
अणिमाद्यष्टसिद्धीशो विधिविष्ण्वीश्वराधिपः ॥ १८॥  
  
षडाधाराम्बुजगतसर्वदेवस्वरूपकः ।  
श्रीनीपकुसुमप्रीत ईतिबाधाविनाशकः ॥ १९॥  
  
सर्वपुण्यस्वरूपी च दातॄणां फलदायकः ।  
देवेन्द्रकल्पको गौरीसुतो हृत्कमलालयः ॥ २०॥  
  
तारकप्राणहरण उग्रशक्त्यायुधाधिपः ।  
सर्वात्मनायकः कुम्भसम्भूतप्रियबोधकः ॥ २१॥ १००  
चन्द्रकोटिप्रभोल्लासी हुम्फट्कारोत्सुकस्तथा ।  
देवेश्वरो नागभूष उद्यद्भास्करकुण्डलः ॥ २२॥  
  
उद्दण्डधीरो गम्भीरः कृपासागरलोचनः ।  
एककालोदितानेककोटिबालरविप्रभः ॥ २३॥  
  
जयन्तादिसुरानेककारागृहविमोचकः ।  
रुद्राधिप उग्रबालो रक्ताम्बुजपदद्वयः ॥ २४॥  
  
विरिञ्चिकेशवेन्द्रादिसर्वदेवाभयप्रदः ।  
वल्लीन्द्रतनयादक्षवामालङ्कृतसुन्दरः ॥ २५॥  
  
नतकुम्भोद्भवानेकभक्तसङ्घप्रियङ्करः ।  
सत्याचलस्थितः शम्भुविज्ञानसुखबोधकः ॥ २६॥  
  
गौरीशङ्करमध्यस्थो देवसङ्घामृतप्रदः ।  
उमामहेशनयनपद्माकररविप्रभः ॥ २७॥ var  दिवाकरः  
रणरङ्गरमाप्रोक्तजयश्रवणकौतुकः ।  
अहङ्कृतमनोदूरो दैत्यतूलधनञ्जयख् ॥ २८॥  
  
भक्तचित्तामृताम्बोधिः मौनानन्तसुखप्रदः ।  
अनेकक्षेत्रनिलयो वाचिकामृतदायकः ॥ २९॥  
  
पराद्रिस्थोऽर्णवक्षेत्रनिलयो देवपूजितः ।  
अनेकशैलनिलयो फलभूधरनायकः ॥ ३०॥  
  
शिवाचलनिवासी च शिवक्षेत्राधिनायकः ।  
मानसीकपुराधीशः श्रीशैलालयसंस्थितः ॥ ३१॥  
  
मूलाधाराम्बुजगतो स्वाधिष्ठाननिकेतनः ।  
मणीपूरकपद्मस्थ अनाहतसुमस्थितः ॥ ३२॥  
  
विशुद्धिकमलारूढ आज्ञाचक्रान्तरस्थितः ।  
परमाकाशरूपी च नादब्रह्ममयाकृतिः ॥ ३३॥  
  
महाशक्तिर्महोनाथः सर्वलोकात्मविग्रहः ।  
महावल्लीप्रियस्सर्वरूपी सर्वान्तरस्थितः ॥ ३४॥  
  
शिवार्थः सर्वसञ्जीवी समस्तभुवनेश्वरः ।  
सर्वसंरक्षकस्सर्वसंहारकरताण्डवः ॥ ३५॥  
  
चतुर्मुखशिरोदेशमुष्टिताडनविक्रमः ।  
ब्रह्मोपदेष्टा ब्रह्मादिसुरलोकसुखप्रदः ॥ ३६॥  
  
यज्ञदिव्यहविर्भोक्ता वरदस्सर्वपालकः ।  
दीनसंरक्षकोऽव्याजकरुणापूरवारिधिः ॥ ३७॥  
  
सर्वलक्षणसम्पन्नस्सच्चिदानन्दविग्रहः ।  
ब्रह्मानन्दाब्धिशीतांशुः करुणापूर्णलोचनः ॥ ३८॥  
  
एकाक्षरमयश्चैव एकाक्षरपरार्थदः ।  
एकाक्षरपरञ्ज्योतिरेकान्तमतिबोधकः ॥ ३९॥  
  
एकार्थदायकश्चैकपरश्चैकाम्रनायकः ।  
एकान्तमौनफलदो वल्लीमोहनतत्परः ॥ ४०॥ १८०  
सप्तर्षिवन्दितपदो ब्रह्मातीतो मुनिस्तुतः ।  
वल्लीदर्शनसन्तुष्टो भक्ताभीष्टवरप्रदः ॥ ४१॥  
  
उमाशङ्करमध्यस्थो महावृषभसंस्थितः ।  
सम्पूर्णस्सर्वलोकात्मा नीपमाल्यविभूषितः ॥ ४२॥ १९०  
कल्मषघ्नो गिरिशयः पापघ्नो दीनरक्षकः ।  
सर्वाभरणभूषाङ्को वज्रशक्त्यादिधारकः ॥ ४३॥  
  
पञ्चाक्षरस्थः पञ्चास्यः कण्ठीरवमुखान्तकः ।  
पञ्चभूतात्मभृत्पञ्चभूतेशः शचिवन्दितः ॥ ४४॥  
  
पञ्चवर्णः पञ्चबाणकरः पञ्चतरुप्रभुः ।  
ऐङ्काररूपः क्लीङ्कारः सौःकारकरुणानिधिः ॥ ४५॥  
  
अकारादिक्षकारान्तमयश्चैरावतार्चितः ।  
ऐरावतगजारूढस्सर्वभक्तप्रियङ्करः ॥ ४६॥  
  
ऐरावतात्मजावल्लीनायिकाप्राणवल्लभः ।  
चतुष्षष्टिकलानाथो द्वात्रिंशल्लक्षणोज्ज्वलः ॥ ४७॥  
  
मदनातीतसौन्दर्यः पाषण्डजनदूरगः ।  
पञ्चेन्द्रियप्रेरकश्च पञ्चकृत्यादिदायकः ॥ ४८॥ २२०  
पञ्चकृत्येश्वरः पञ्चमूर्तये पञ्चामृतप्रियः ।  
एकार्थश्चैव निर्नाशः प्रणवार्थद एव च ॥ ४९॥  
  
सर्वज्योतिप्रकाशी च रहःकेलिकुतूहलः ।  
दिव्यज्योतिर्वेदमयः वेदमूलोऽर्थसङ्ग्रहः ॥ ५०॥  
  
एकानेकस्वरूपी च रव्यादिद्युतिदायकः ।  
ऐरावताधिपसुतानयनानन्दसुन्दरः ॥ ५१॥  
  
चिदाकारः परञ्ज्योतिः लयोत्पत्तिविवर्जितः ।  
सर्वशत्रुहरो मेषवरारूढो विनायकः ॥ ५२॥  
  
एकातपत्रसाम्राज्यदायकः सुमुखानुजः ।  
मृगीपरशुचापासिशक्त्याद्यायुधभृत्करः ॥ ५३॥  
  
शरत्कालघनानीकमहोदारद्विषट्करः ।  
श्रीवल्लीवामपार्श्वस्थो रव्यादिग्रहदोषभिद् ॥ ५४॥  
  
पादकिङ्किणिकानाददैत्यविभ्रमदायकः ।  
ओङ्कारज्योतिरोङ्कारवाचकातीतवैभवः ॥ ५५॥  
  
ओङ्कारचित्सभासंस्थ ओङ्काराद्भुतमन्दिरः ।  
ओङ्कारमनुसन्दाता ओङ्कारगिरिसंस्थितः ॥ ५६॥  
  
ओङ्कारनादश्रवण ओङ्कारातीतविग्रहः ।  
ओङ्कारनादान्तगतः ओन्नित्यादिषडक्षरः ॥ ५७॥  
  
ओङ्कारपीठकान्तस्थ ओङ्कारमुकुटाग्रगः ।  
ओङ्कारमूलसम्भूत ओङ्काराद्यन्तमध्यगः ॥ ५८॥  
  
ओङ्कारमूलबीजार्थ ओङ्कारपरशक्तिमान् ।  
ओङ्कारबिन्दुरोङ्कारचित्त ओङ्कारचित्पुरः ॥ ५९॥ २७०  
ओङ्कारफलसत्सार ओङ्कारज्ञानकोविदः ।  
ओङ्कारसच्चिदानन्द ओङ्कारपरमात्मकः ॥ ६०॥  
  
ओङ्कारसम्भूतसप्तकोटिमन्त्राधिनायकः ।  
ओङ्कारप्रणवाकार अकारादिकलात्मकः ॥ ६१॥ २८०  
षडक्षरो द्वादशार्णः प्रणवाग्रार्णसंयुतः ।  
महेशस्तुतिसन्तुष्टो शिवशक्त्यक्षरान्वितः ॥ ६२॥  
  
पराक्षरकलोपेतो शिवबीजकलाश्रयः ।  
औङ्कारनादकरुण औदासीनजनान्तकः ॥ ६३॥  
  
औदुम्बराश्वत्थनीपबिल्वादिसमिदाहुतः ।  
दुष्टक्रुद्धमनोदूरो शिष्टसङ्घसमाश्रितः ॥ ६४॥  
  
अकाराद्यक्षरप्राण अकारद्यक्षरार्थकः ।  
उदारसद्गुणोपेतो भक्तैश्वर्यप्रदायकः ॥ ६५॥  
  
अकारादिक्षकारान्तकलाकल्पितविग्रहः ।  
श्रीकुम्भसम्भवादीनां सर्वज्ञानोपदेशकृत् ॥ ६६॥  
  
षडर्णमन्त्रस्मरणभक्ताभीष्टप्रदायकः ।  
स्कन्दमूर्तिश्च गाङ्गेयो कलिकल्मषनाशनः ॥ ६७॥  
  
भक्तसन्निहितोऽक्षोभ्यो शङ्खपाणिमुखस्तुतः ।  
ओंश्रींह्रींसौंशरवणभवः शङ्करानन्द एव च ॥ ६८॥  
  
शतलक्षेन्दुसङ्काशः शान्तः शशिधरात्मजः ।  
शत्रुनाशकरश्शम्भुः शचीपतिवरप्रदः ॥ ६९॥  
  
शक्तिमान् शक्तिहस्तश्च शान्तसर्वप्रकाशकः ।  
शरभः शङ्खचक्रादिधरः शङ्करबोधकः ॥ ७०॥  
  
कृत्तिकातनयः कृष्णो शङ्खपद्मनिधिप्रदः ।  
शक्तिवज्रादिसम्पन्नद्विषट्करसरोरुहः ॥ ७१॥  
  
शङ्कुकर्णमहाकर्णघण्टाकर्णादिवन्दितः ।  
मूलादिद्वादशान्तस्थपद्ममध्यनिकेतनः ॥ ७२॥  
  
सद्गुणः शङ्करः साक्षी सदानन्दः सदाशिवः ।  
ज्ञानेश्वरः सृष्टिकर्ता सर्ववश्यप्रदायकः ॥ ७३॥  
  
विचित्रवेषः समरविजयायुधधारकः ।  
क्रौञ्चासुररिपुः शङ्खपतिः सर्वगणेश्वरः ॥ ७४॥  
  
णकारतुर्यमन्त्रार्णो णकारार्णस्वरूपकः ।  
णकारमूलमन्त्राग्रो णकाररवसंस्थितः ॥ ७५॥  
  
णकारशिखरारूढो णकाराक्षरमध्यगः ।  
णद्वितीयो णत्रितीयः णचतुर्थो णपञ्चमः ॥ ७६॥  
  
णषष्ठवर्णो णार्णादिमन्त्रषड्भेदभासुरः ।  
णकारपीठनिलयो नलिनोद्भवशिक्षकः ॥ ७७॥  
  
नादान्तकूटस्थश्चैव नारदप्रिय एव च ।  
नागाशनरथारूढो नान्दात्मा नागभूषणः ॥ ७८॥  
  
नागाचलपतिर्नागो नवतत्त्वो नटप्रियः ।  
नवग्रहादिदोषघ्नो णकारस्तम्भनिष्क्रियः ॥ ७९॥  
  
णकाराक्षो णकारेशः णकारवृषवाहनः ।  
तत्त्वबोद्धा दैवमणिः धनधान्यादिदायकः ॥ ८०॥  
  
वल्लीपतिः शुद्धान्तरस्तत्त्वातीतो हरिप्रियः ।  
तत्परः कमलारूढो षडाननसरोरुहः ॥ ८१॥  
  
भगवान् भयहन्ता च भर्गो भयविमोचकः ।  
भानुकोपादिदैत्यघ्नो भद्रो भागीरथीसुतः ॥ ८२॥  
  
भवाचलमहावज्रो भवारण्यदवानलः ।  
भवतापसुधावृष्टिर्भवरोगमहौषधः ॥ ८३॥  
  
भानुचन्द्राग्निनयनो भावनातीतविग्रहः ।  
भक्तचित्ताम्बुजारूढो भरतोक्तक्रियाप्रियः ॥ ८४॥  
  
भक्तदेवो भयार्तिघ्नो भकारोच्चाटनक्रियः ।  
भारतीशमुकुन्दादिवाङ्मनोऽतीतवैभवः ॥ ८५॥  
  
विचित्रपक्षाश्वारूढो भुजङ्गेशो दयानिधिः ।  
ईशफालाक्षिसम्भूतो वीरः षट्समयाधिपः ॥ ८६॥  
  
महाव्रतो महादेवो भूतेशः शिववल्लभः ।  
महामायी यज्ञभोक्ता मन्त्रस्थो यक्षराट्प्रियः ॥ ८७॥  
  
सर्वश्रेष्ठो महामृत्युरूपासुरविनाशकः ।  
रागाब्जमालिकाभूषो रागी रागाम्बरप्रियः ॥ ८८॥  
  
रागद्वेषादिदोषघ्नो रागरत्नविभूषणः ।  
रावणस्तुतिसन्तुष्टो रतीनायकवन्दितः ॥ ८९॥  
  
रम्भादिनाट्यसुप्रीतो राजीवदललोचनः ।  
रवचापधरो रक्षोवृन्दतूलहुताशनः ॥ ९०॥  
  
रविचन्द्रादिसम्पूज्यो रथारोहकुतूहलः ।  
रवकाञ्चीवरधरो रवयुक्ताङ्घ्रिभूषणः ॥ ९१॥  
  
रव्युद्भवसमानेकहारकेयूरभूषितः ।  
रविकोटिसमानाभो रत्नहाटकदायकः ॥ ९२॥  
  
शिखीन्द्रश्चोरगाकारः निशादिनविवर्जितः ।  
रमावाण्यादिसम्पूज्यो लक्षवीरभटस्तुतः ॥ ९३॥  
  
वीरभूतगणस्तुत्यो श्रीरामश्चारुणो रविः ।  
वरदो वज्रहस्तश्च वामदेवादिवन्दितः ॥ ९४॥  
  
वलारितनयानाथो वरदाभयसत्करः ।  
वल्लीश्वरीपतिर्वाग्मी वल्लीकल्याणसुन्दरः ॥ ९५॥  
  
वलारिमुख्यविबुधवृन्ददुःखविमोचकः ।  
वातरोगहरो वर्मरहितो वासवेश्वरः ॥ ९६॥  
  
वाचकस्थो वासुदेववन्दितो वकुलप्रियः ।  
वासनाङ्कितताम्बूलपूरिताननपङ्कजः ॥ ९७॥  
  
वचनागमनातीतो वामाङ्गो वन्दिमोहनः ।  
वल्लीमनोहरः साधुः देवेन्द्रप्राणदायकः ॥ ९८॥  
  
दिगन्तवल्लभानन्तमदनोज्ज्वलरूपभृत् ।  
सौन्दर्यार्णवपीयूषस्सर्वावयवसुन्दरः ॥ ९९॥  
  
शिशुः कृपालुः कादम्बधरः कौबेरनायकः ।  
धर्माधारस्सर्वधर्मस्वरूपो धर्मरक्षकः ॥ १००॥  
  
सर्वधर्मेश्वरो बन्धुस्तीक्ष्णोऽनन्तकलान्वितः ।  
अनन्तवेदसंवेद्यः स्वामी कनकसुप्रभः ॥ १०१॥  
  
सर्वसाक्षी सर्वकलाश्रवणः करुणालयः ।  
वासवस्सर्वकर्ता च कामः कपिलसंस्तुतः ॥ १०२॥  
  
कामदः कालसंहर्ता कालः कामारिसम्भवः ।  
कामायुधः कामधरो श्रीकृष्णः शिखिवाहनः ॥ १०३॥ ४९०  
कृपानिधिः कृपासिन्धुः गिरिराट् कृत्तिकाप्रियः ।  
कीर्तिप्रदः कीर्तिधरो गीतनाट्यादिकप्रियः ॥ १०४॥  
  
नर्क्कीरस्तोत्रसन्तुष्टस्तीर्थेशः कुलविद्गुहः ।  
कौमारस्सर्वगुप्तश्च क्रौञ्चासुरविमर्दनः ॥ १०५॥  
  
इन्द्रपुण्यः कुलोत्तुङ्ग अतितीक्ष्णायुधो नटः ।  
कूटस्थः श्रीकरः कूटेशान्तकान्तकसम्भवः ॥ १०६॥  
  
वल्लीभाषणसुप्रीतो गम्भीरो भक्तनायकः ।  
सर्वदेवालयान्तस्थो निश्शोको निरुपद्रवः ॥ १०७॥ ५२०  
केदारो मदनाधीशो लयघ्नः श्रवणान्वितः ।  
पद्महस्तो देवनुतः भक्तार्थो द्वादशायुधः ॥ १०८॥  
  
कैवल्यो रजताद्रीशो महाराट् गोकर्णाधिपः ।  
शूरमायाम्रतरुभिद् खण्डितासुरमण्डलः ॥ १०९॥  
  
जयदुर्गातिसन्तुष्टो सर्वदेवस्तवाङ्कितः ।  
हितः कोलाहलश्चित्रो नन्दितश्च वृषापतिः ॥ ११०॥ ५४०  
निगमाग्र्यो महाघोरास्त्रनाथो गव्यमोदिनि ।  
सर्वेशः सुगुणश्चण्डो दिव्यकौस्तुभसन्निभः ॥ १११॥  
  
चण्डप्रचण्डः समरविजयी निरहङ्कृतिः ।  
सर्वस्वामी चण्डहर्ता षड्वक्त्रश्शाम्भवः सुखी ॥ ११२॥  
  
साङ्गः सायुज्यदः सारः सामः साम्राज्यदायकः ।  
सिद्धः शिवश्चिद्गुणश्च चिन्मयश्चित्स्वरूपकः ॥ ११३॥  
  
शृङ्गाररससम्पूर्णश्चित्तस्थः सामपारगः ।  
शिवलोकेश्वरः सिद्धवरः सिद्धवरार्चितः ॥ ११४॥  
  
सर्वजीवस्वरूपी च श्रीदः श्रीधरवन्दितः ।  
शुद्धः शीतः स्वयञ्ज्योतिः सुब्रह्मण्यः शुभप्रदः ॥ ११५॥  
  
श्रुतिज्ञः सुलभः शूरः शुद्धधीरश्च शूरहा ।  
शूरात्मशोधकः शूरस्मर्ता च विभवप्रदः ॥ ११६॥  
  
सर्वैश्वर्यप्रदः सर्वजयदो ब्रह्मसम्भवः ।  
जयधीरः श्रीकरश्च सिन्धुक्षेत्रः सलक्षणः/सुलक्षणः ॥ ११७॥  
  
अभक्तकालो रक्ताभशेखरोऽतुलविक्रमः ।  
शैवाधिपः शैवमणिः शैवधन्यश्शिवात्परः ॥ ११८॥  
  
चैतन्यः क्रौञ्चभेदी च गिरीशो निगमेश्वरः ।  
स्वर्गाधिपस्सुरूपी च स्वर्गलोकादिसौख्यदः ॥ ११९॥  
  
स्वच्छः स्वयम्भूर्भौमाख्यस्सोमधृत्कुक्कुटध्वजः ।  
ज्योतिर्हल्लकशैलस्थः सोमः शोकभयापहः ॥ १२०॥  
  
हितः पशुपतिः सौम्यो नतसौभाग्यदायकः ।  
सौवर्णबीजः सौन्दर्यो दण्डपाणिर्धनप्रदः ॥ १२१॥  
  
एकदेवः सर्वपिता धनिको द्राविडप्रियः ।  
चण्डारिस्तारकः स्थाणुः सर्वधान्यप्रदायकः ॥ १२२॥  
  
मातृभूतस्तारकारिर्दिव्यमाल्यविभूषितः ।  
चित्सभेशो दिशान्नाथः धनुर्हस्तो महाभुजः ॥ १२३॥ ६४०  
महागुणो महाशौर्यः सर्वदारिद्र्यनाशकः ।  
दीर्घो दिगम्बरस्तीर्थः सर्वतीर्थफलप्रदः ॥ १२४॥  
  
रोगघ्नो दुष्टहर्ता च सर्वदुष्टभयङ्करः ।  
आत्मज्योतिः पवित्रश्च हृद्गतश्च सहायकृत् ॥ १२५॥  
  
कारणस्थूलसूक्ष्मान्तोऽमृतवर्षी चिदम्बरः ।  
परमाकाशरूपी च प्रलयानलसन्निभः ॥ १२६॥  
  
देवो दक्षिणकैलासवासी वल्लीकराञ्चितः ।  
दृढो दिव्योऽमृतकरो देवेशो दैवतप्रभुः ॥ १२७॥  
  
कदम्बमालापीयूषाप्लुतवक्षस्थलान्वितः ।  
देवसेनापतिर्देवधन्यो देवगिरिस्थितः ॥ १२८॥  
  
सर्वज्ञो देशिको धैर्यः सुरवैरिकुलान्तकः ।  
वटुकानन्दनायोद्यद्वाद्यघोषामितप्रियः ॥ १२९॥  
  
पुष्यर्क्षः कुण्डलधरो नित्यो दोषविभञ्जनः ।  
प्रारब्धसञ्चितागाम्यपातकादिप्रभञ्जनः ॥ १३०॥  
  
महाजयो महाभूतो वीरबाह्वादिवन्दितः ।  
चोरारिः सत्त्वमार्गस्थः अलक्ष्मीमलनाशकः ॥ १३१॥  
  
स्तुतिमालालङ्कृताढ्यो नन्दीकेशो हरप्रियः ।  
सर्वसौख्यप्रदाता च नववीरसमावृतः ॥ १३२॥  
  
परमेशो महारुद्रो महाविष्णुः प्रजापतिः ।  
वीणाधरमुनिस्तुत्यश्चतुर्वर्गफलप्रदः ॥ १३३॥  
  
निर्गुणश्च निरालम्बो निर्मलो विष्णुवल्लभः ।  
निरामयो नित्यशुद्धो नित्यमङ्गलविग्रहः ॥ १३४॥  
  
शिखण्डी नीपबाहुश्च नीतिर्नीराजनद्युतिः ।  
निष्कोपश्च महोद्यानः सूक्ष्मो मेर्वादिमन्दिरः ॥ १३५॥  
  
सूक्ष्मातिसूक्ष्मो भालाक्षो महान् सर्वोपदेशकः ।  
सर्ववेषकलातीत उपवीती शतक्रतुः ॥ १३६॥ ७२०  
वेदागमपुराणज्ञो नूपुराङ्घ्रिसरोरूहः ।  
हृत्पूर्णः पञ्चभूतस्थो कृपामार्गोऽम्बुजाश्रयः ॥ १३७॥  
  
सन्निधिः प्रीतचित्तोऽथ निष्प्रीतिश्चात्मसंस्थितः ।  
औपम्यरहितः प्रीतचित्तगो नैमिशाश्रयः ॥ १३८॥  
  
नैमिशारण्यनिवसन्मुनीन्द्रनिकरस्तुतः ।  
घण्टारवप्रीतमनाः दयाचित्तो सताङ्गतिः ॥ १३९॥ ७४०  
सर्वापदान्निहन्ता च सद्योऽभीष्टवरप्रदः ।  
सर्वजीवान्तरज्योतिश्छन्दस्सारो महौषधिः ॥ १४०॥  
  
पञ्चाक्षरपरञ्ज्योतिः सूक्ष्मपञ्चेन्द्रियद्युतिः ।  
ज्ञानचक्षुर्गतज्योतिः सौङ्कारपरमद्युतिः ॥ १४१॥  
  
परश्च फलशैलस्थः बालरूपः पराङ्गकः ।  
परमेष्ठी परन्धाम पापनाशी परात्परः ॥ १४२॥  
  
गोक्षीरधवलप्रख्यः पार्वतीप्रियनन्दनः ।  
कटाक्षकरुणासिन्धुर्यमवृक्षकुठारिकः ॥ १४३॥  
  
प्रभुः कपर्दी ब्रह्मेशः ब्रह्मविद् पिङ्गलप्रभः ।  
स्वाधिष्ठानपुराधीशः सर्वव्याधिविनाशकः ॥ १४४॥  
  
वैभवः कनकाभासः भीषणो निगमासनः ।  
भीतिघ्नस्सर्वदेवेड्यः पुण्यस्सत्त्वगुणालयः ॥ १४५॥  
  
पुण्याधिपः पुष्कराक्षः पुण्डरीकपुराश्रयः ।  
पुराणः पुङ्गवः पूर्णः भूधरो भूतिधारकः ॥ १४६॥ ७८०  
प्राचीनः पुष्पसद्गन्धः रक्तपुष्पप्रियङ्करः ।  
वृद्धो महामतिकरः महोल्लासो महागुणः ॥ १४७॥  
  
मोक्षदायी वृषाङ्कस्थः यजमानस्वरूपभृत् ।  
अभेद्यो मौनरूपी च ब्रह्मानन्दो महोदरः ॥ १४८॥  
  
भूतप्रेतपिशाचघ्नः शिखी साहस्रनामकः ।  
किराततनयापाणिपद्मग्रहणलोलुपः ॥ १४९॥  
  
नीलोत्पलधरो नागकङ्कणः स्वर्णपङ्कजः ।  
सुवर्णपङ्कजारूढः सुवर्णमणिभूषणः ॥ १५०॥  
  
सुवर्णशैलशृङ्गस्थः सुवर्णागदशोभितः ।  
कालज्ञानी महाज्ञानी अमराचलनायकः ॥ १५१॥  
  
लयसम्भवनिर्मुक्तः कमलोद्भवदण्डकः ।  
सप्ताब्धिशोषकृदष्टकुलाचलविभेदकः ॥ १५२॥  
  
मन्त्रबीजो वराबीजो मन्त्रात्मा मन्त्रनायकः ।  
मन्त्रालयो मयूरस्थो मयूराचलनायकः ॥ १५३॥ ८२०  
मायाधरो महामन्त्रो महादेवो महाबुधः ।  
मायापरो महामायी महासेनो महाप्रभुः ॥ १५४॥  
  
अग्रबुद्धिरग्रगण्यो मिथ्यावादिकुलान्तकः ।  
मुक्तिग्रहः कल्मषघ्नः सर्वदेवजरापहः ॥ १५५॥  
  
सर्वदेवाङ्कुरो मुक्त अतिबालो मुनीश्वरः ।  
दिगम्बरो भक्तिनिधिः सर्वदेवाग्रगण्यकः ॥ १५६॥  
  
अच्युतः सर्वसम्पूर्णो महाविष्णुसुसंस्तुतः ।  
मूर्तिर्ब्रह्माण्डकूटस्थो मूलभूतस्त्रिमूर्तिभृत् ॥ १५७॥  
  
नामपारायणपरभक्ताभीष्टप्रदायकः ।  
चिद्रूपः षट्क्रमानन्दो महासारस्वतप्रदः ॥ १५८॥  
  
ज्योतिर्मयो गिरिशयः नवदुर्गाभिवन्दितः ।  
मुकुटाङ्गदकेयूरकाञ्चीकिङ्किणिभूषितः ॥ १५९॥  
  
नारायणविरिञ्च्यादिदेवाभीतिप्रदायकः ।  
मेषारूढः पञ्चवर्णः सर्ववाद्यप्रियङ्करः ॥ १६०॥  
  
मौनेश्वरो मोक्षनाथः द्वादशान्तःपुरेश्वरः ।  
देवावृतो दीनबन्धुर्वल्लीलीलामनोहरः ॥ १६१॥  
  
वन्दारुमहदैश्वर्यदायको वन्दनप्रियः ।  
वकाराच्छत्रुसंहर्ता वकाराच्छत्रुपीडकः ॥ १६२॥  
  
वकाराच्छत्रुवाक्स्तम्भो वकारात्कलिनाशकः ।  
वकाराच्छत्रुसंहारी सकाराच्छत्रुवञ्चकः ॥ १६३॥  
  
वकाराद्भूतपैशाचप्रेतादिभयमोचकः ।  
वकाराद्ग्रहदोषघ्नो वकाराच्चोरनाशनः ॥ १६४॥  
  
वकारात्सिंहसर्पाश्वव्याघ्रादिभयमोचकः ।  
वकारान्निन्दकश्रोत्रनेत्रवाक्स्तम्भनोद्यतः ॥ १६५॥  
  
वकारान्मृत्युसंहर्ता वकारकुलिशायुधः ।  
वकारार्णमहारुद्रो वकारार्णमहासिकः ॥ १६६॥  
  
वकाराद्वैरिनरराट्चोरचित्तादिविभ्रमः ।  
वचस्यो वटुको वह्निर्वरुणो वाचको वसुः ॥ १६७॥ ८९०  
वश्यो वसुप्रदो दाता वामनो वचनात्परः ।  
वागीशो वामनयनो वामः सामपरायणः ॥ १६८॥  
  
वामक्रमार्चनप्रीतो विशाखो विमलो विधुः ।  
विद्रुमाभो धनो बीजोऽनन्तसौदामिनीप्रभः ॥ १६९॥  
  
निरन्तरो मन्दिरश्च नववीरनुताङ्घ्रिकः ।  
वीरो भीमः किरातश्च सदाभक्तमनोहरः ॥ १७०॥  
  
सर्वालयो रथारूढ अनन्तप्रलयाधिपः ।  
नामरूपगुणक्षेत्रभेदावस्थाविवर्जितः ॥ १७१॥  
  
सर्वपुण्याध्वरफलः सर्वकर्मफलप्रदः ।  
सर्वागमपुराणादिपाठकृत्फलदायकः ॥ १७२॥  
  
सर्वसम्पत्प्रदः सत्यो राजभोगसुखप्रदः ।  
एकः प्रभुः सभानाथो निष्कलोऽनन्तवल्लभः ॥ १७३॥  
  
ओङ्कारसिन्धुनादाग्रनटनानन्दवैभवः ।  
षडक्षरजपोद्युक्तप्रारब्धादिप्रभेदकः ॥ १७४॥  
  
अनन्तभुवनाधीश आदिमध्यान्तवर्जितः ।  
इन्द्राणीमुखमाङ्गल्यरक्षकश्चेप्सितार्थदः ॥ १७५॥  
  
उद्यत्कोटिरविप्रख्य ऊरुदण्डकरद्वयः ।  
रुद्रकोटिसमाकीर्णलतामण्डपमध्यगः ॥ १७६॥  
  
एलादिवासनाप्रीत ऐरावतगजस्थितः ।  
ओङ्कारचित्सभानाथ औदार्यगुणदायकः ॥ १७७॥  
  
अम्बिकाहृदयानन्द अच्युतेशविधिस्तुतः ।  
करुणारसनिष्यन्दसम्पूर्णद्वादशेक्षणः ॥ १७८॥  
  
खादिपृध्व्यन्तभूतात्मा गण्डमण्डलशोभितः ।  
घटसम्भवसुप्रीतः सुन्दरश्चन्द्रभूषणः ॥ १७९॥  
  
छत्रवर्यधरो जम्भभेत्तृसर्वेष्टदायकः ।  
झलज्झलितझङ्कारकालीकङ्कणभूषितः ॥ १८०॥  
  
ज्ञानसागरपूर्णेन्दु टङ्कशूलादिधारकः ।  
ठकारमध्यगो डम्भगम्भीरगुणसम्भ्रमः ॥ १८१॥ ९६०  
ढक्काशूलधरानेकवटुकादिमसेवितः ।  
णकारमूलनिलयस्ताटङ्काभरणोज्ज्वलः ॥ १८२॥  
  
स्थाणुर्दयालुर्धनदो नववीरादिसंवृतः ।  
पापाचलमहावज्रो फणिभुग्वाहनस्थितः ॥ १८३॥  
  
बलिप्रियो भयार्तिघ्नो वरषट्चक्रमध्यगः ।  
यक्षाधिपेशो राजीवलोचनो लक्षणोज्ज्वलः ॥ १८४॥  
  
वल्मीकेशो शरवणभवस्तथा षण्मुखसुन्दरः ।  
समस्तजगदाधारो हस्तद्वादशपङ्कजः ॥ १८५॥  
  
लकारतत्त्वरूपी च क्षमासम्पूर्णवारिधिः ।  
ज्ञानशक्तिधरः स्कन्दः अग्निभूर्बाहुलेयकः ॥ १८६॥  
  
कुमारः षण्मुखश्चैव कृत्तिकासुत एव च ।  
शक्त्यायुधधरः शरसम्भवः शरवणोद्भवः ॥ १८७॥  
  
गाङ्गेयस्तारकारिश्च देवसेनापतिर्गुहः ।  
ब्रह्मचारी शिवज्योतिः क्रौञ्चधारी शिखिस्थितः ॥ १८८॥ १०००  
विद्याप्रदो विजयदो बलदः सर्वरक्षकः ।  
स्वाश्रितश्रीकरः स्वर्णवर्णाङ्गः सौख्यदायकः ॥ १८९॥  
  
भवस्यदेवस्यसुतः सर्वस्यदेवस्यसुतः ।  
ईशानस्यदेवस्यसुतः पशुपतेर्देवस्यसुतः ॥ १९०॥  
  
रुद्रस्यदेवस्यसुतः उग्रस्यदेवस्यसुतः ।  
भीमस्यदेवस्यसुतः महतोदेवस्यसुतः ॥ १९१॥  
  
श्रीवल्लीदेवसेनसमेतश्रीकुमारसुब्रह्मण्यमूर्तये नमः । १०१६  
  
॥ इति श्रीकुमारसुब्रह्मण्यमूर्तिसहस्रनामस्तोत्रं सम्पूर्णम् ॥  
  
॥ ॐ नमोभगवतेसुब्रह्मण्याय ॥  
  
  
Encoded and proofread by Psa Easwaran psaeaswaran at gmail.com  
  
