---
Category: sahasranAma, subrahmanya
Description-comments: skAnde shaNkarasaMhitAtaH
File name: devasenAsahasranAmastotram.itx
Language: Sanskrit
Latest update: June 30, 2017
Location: doc_subrahmanya
Proofread by: Sivakumar Thyagarajan shivakumar24 at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: subrahmanya
Text title: devasenAsahasranAmastotram
Transliterated by: Sivakumar Thyagarajan shivakumar24 at gmail.com
engtitle: devasenAsahasranAmastotram
itxtitle: devasenAsahasranAmastotram
title: देवसेनासहस्रनामस्तोत्रम्

---
  
 श्रीदेवसेनासहस्रनामस्तोत्रम्   
दकारादिथकारान्तवर्णादिनामानि  
  
ॐ श्रीगणेशाय नमः ।  
  
ब्रह्मोवाच -  
या हि प्रकृतिषष्ठांशा मम मानसपुत्रिका ।  
आयुः प्रदा च जगतां सुब्रह्मण्यप्रिया सती ॥ १॥  
  
देवसेनाम्बिका तस्या नामसहस्रमुत्तमम् ।  
वदामि नारदमुने पठनात्सर्वसिद्धिदम् ॥ २॥  
  
अहमेव मुनिस्तस्य छन्दोऽनुष्टुबुदाहृतः ।  
देवता देवसेनाम्बा सुब्रह्मण्यप्रिया परा ॥ ३॥  
  
बीजन्यासादिकं सर्वं मायावर्णौः समाचरेत् ।  
ततो ध्यायेद्देवसेनां गाङ्गेयस्य प्रियां शुभाम् ॥ ४॥  
  
ध्यानम् -  
रक्ताभां रक्तवस्त्रां मणिमयखचितानेकभूषाभिरामां  
     देवीं माहेन्द्रमान्यां मधुरिपुनयनादुद्भवां देवसेनाम् ।  
कल्हारं दक्षहस्ते तदितरकरवरं लम्बितं सन्दधानां  
     संस्थां स्कन्दस्य वामे समुदमपि गुहं लोकयन्तीं भजेऽहम् ॥  
  
एवं ध्यात्वा समभ्यर्च्य मनसा सादरं नरः ।  
पठेन्नामसहस्रं तत्स्तवराजमनुत्तमम् ।  
ॐ देवसेना देवराजतनया देववन्दिता ।  
देवी देवीश्वरी देववनिता देवतार्चिता ॥ १॥  
  
देवरा देवराराध्या देवमानसहंसिका ।  
देवदारुवनान्तः स्था देवता देवमोहिनी ॥ २॥  
  
देवारिविमुखा देवमुनीड्या देवदेशिका ।  
दैत्यारितनया दैत्यकण्टकी दैत्यमर्दिनी ॥ ३॥  
  
दैव्या दैन्यपराधीना दैवज्ञा दैव्यभक्षिणी ।  
दोर्द्वया दोषहीनाङ्गी दोषाभा दोर्धृताम्बुजा ॥ ४॥  
  
दोषाकरसमानास्या दोषाकरसमर्चिता ।  
दोषघ्नी दोर्लता दोलचेला दोलविहारिणी ॥ ५॥  
  
दण्डिणी दण्डनीतिस्था दण्डायुधपतिव्रता ।  
दण्डकारण्यनिलया दण्डितासुरविक्रमा ॥ ६॥  
  
दक्षा दाक्षायणीप्रता दक्षिणा दक्षिणाश्रिता ।  
दक्षज्ञा दक्षिणावर्तकम्बुकण्ठी दयानिधिः ॥ ७॥  
  
दयामूर्तिर्दरीदृश्या दारीद्रयभयनाशिनी ।  
दशस्यन्दनसम्पूज्या दशनाजितचन्द्रिका ॥ ८॥  
  
दम्भा दम्बविहीनेड्या दन्तिवक्त्रानुजप्रिया ।  
दात्री दानवदर्पघ्नी दामोदरमनोहरा ॥ ९॥  
  
दिव्या दिविषदीशाना दिविषत्पतिपूजिता ।  
दिव्यौघमण्डला दिव्यमालिनी दिव्यविग्रहा ॥ १०॥  
  
दिव्याम्बरधरा दीनरक्षिका दीनकृन्नुता ।  
दीक्षिता दीक्षिताराध्या दीप्ता दीप्तविभूषणा ॥ ११॥  
  
दुष्टदूरा दुराराध्या दुःखघ्नी दुरितान्तकी ।  
दूती दूतकुलाभीष्टा दूर्वासस्तुतवैभवा ॥ १२॥  
  
दूरदूरा दूरगन्त्री दूर्वादलसमप्रभा ।  
दृश्या दृग्जलसम्भूता दृक्प्रदा दृक्तमोपहा ॥ १३॥  
  
द्राविणी द्राविडाधीशा द्रोणपूज्या द्रुमाश्रिता ।  
धन्दा धर्मिणी धर्मविनुता दर्मवर्धिनी ॥ १४॥  
  
धात्री धात्रीफलप्रीता धिषणाधिपपूजिता ।  
धिषणेशी धीरनुता धीरवादविलासिनी ॥ १५॥  
  
धूम्रकेशी धूपमोदा धूर्तघ्नी धृतिमत्प्रिया ।  
ध्येया ध्येयातिगा धौम्यवसना धौम्यपूजिता ॥ १६॥  
  
नम्या नगोद्भवासूनुप्रिया नारायणात्मजा ।  
नारायणाक्षिजलजा नारायणगुरुर्नता ॥ १७॥  
  
नटी नटेश्वरानन्दा नन्दिनी नन्दगोपमुत् ।  
नित्या नित्याश्रिता नित्यपतिर्नित्यपतिव्रता ॥ १८॥  
  
निरञ्जना निराकारा निर्विकारा निरर्गला ।  
नीहाराद्रिकृतावाशा नीहाराद्रिसुतास्नुषा ॥ १९॥  
  
नीप्या नीपसुमप्रिता नूपुरारावकोमला ।  
नूत्ना नूतनभूषाढ्या न्यूनहीना नरेडिता ॥ २०॥  
  
नौकारूढा नवरसा नववादित्रमेदुरा ।  
नववीरसमारध्या नवनागवरेश्वरी ॥ २१॥  
  
नवग्रहवरा नव्या नव्याम्भोजधरा निशा ।  
पद्माक्षी पद्मसङ्काशा पद्मजा पद्मभासुरा ॥ २२॥  
  
पराचलकृतोद्वाहा पराचलविहारिणी ।  
पद्मनाभसुता पद्मा पद्मिनी पद्ममालिनी ॥ २३॥  
  
पारिजातसुमप्रीता पाशघ्नी पापनाशिनी ।  
पाठीनवाहसम्पूज्या पार्वतीसुतकामिनी ॥ २४॥  
  
पीनस्तनी पीनपृष्ठा पुष्पकोमला ।  
पुष्करा पुष्कराराध्या पुष्करक्षेत्रदेवता ॥ २५॥  
  
पुलिन्दिनीसपत्नी च पुरुहूतात्मसम्भवा ।  
पूज्या पूता पूतनारिविनुता पूर्वगामिनी ॥ २६॥  
  
पुष्टेन्दुनयना पूर्णा पेशला पेशलासना ।  
फणाधरमणिप्रख्या फणिराजसुपूजिता ॥ २७॥  
  
फुल्लपद्मधरा फुल्लदृष्टिः फलनगाश्रिता ।  
फालनेत्रसुतानन्दा फालनेत्रप्रियङ्करी ॥ २८॥  
  
बला बलारिजा बाला बालारिष्टविनाशिनी ।  
बालखिल्यनुता बाणाहस्ता बाणासुरान्तकी ॥ २९॥  
  
बिम्बाधरा बिन्दुमध्यस्थिता बुधवरार्चिता ।  
बोधायनमुनिप्रीता बोधदा बोधरूपिणी ॥ ३०॥  
  
बन्धुककुसुमप्रीता बन्धूकसुमसन्निभा ।  
भामिनी भारती भामा भास्करेन्दुसुपूजिता ॥ ३१॥  
  
भीमा भीमेश्वरी भूमा भूतिदा भूपतिप्रिया ।  
भुवनेशी भोगवति भोगदा भोगवर्धिनी ॥ ३२॥  
  
भोगिराजनुता भोग्या भीमसेनसमर्चिता ।  
भैमी भेतालनटनरसिका भीष्मसेविता ॥ ३३॥  
  
मन्त्रिणी मन्त्रसारज्ञा मन्त्रवर्णाकृतिर्मतिः ।  
मनुचक्रधरा मान्या मणिमालविभूषिता ॥ ३४॥  
  
मानिनी माधवसुता मधुप्रीता मनस्विनी ।  
मधुरालापमुदितगिरिजातनुजा मही ॥ ३५॥  
  
मातृकावर्ण सङ्कॢप्ततनुर्मान्धातृपूजिता ।  
महादेवस्नुषा मीनलोचना मुक्तिदायिनी ॥ ३६॥  
  
मञ्जुकेशी मञ्जुहासा मयूरवरवाहना ।  
मारारातिस्नुषा मारसुरवदा मणिमण्डना ॥ ३७॥  
  
मेषवाहा मेघवाहतनुजा मोहितप्रिया ।  
मरुत्सप्तकसंसेव्या मैनाकनिलयाश्रिता ॥ ३८॥  
  
यक्षिणी यज्ञसम्भूता यामिनी यमलोद्भवा ।  
यन्त्रेश्वरी यमाराध्या यायजूकसमर्चिता ॥ ३९॥  
  
यानारूढा यज्ञशीला युवतिर्यौवनार्चिता ।  
योगिनी योगदा योग्या योगीन्द्रकुलवन्दिता ॥ ४०॥  
  
रक्षोहन्त्री रणत्पादनूपुरा राघवार्चिता ।  
रेणुका रणसन्नाहा रणत्किङ्किणिमेखला ॥ ४१॥  
  
रावणान्तकरी राज्ञी राजराजसमर्चिता ।  
रीम्बीजा रूपिणी रूप्या रमणी रमणोत्सुका ॥ ४२॥  
  
रसायनकरी राधा राधेयी रथसंस्थिता ।  
रोहिणीशमुखा रोगहीना रोगविनाशिनी ॥ ४३॥  
  
रोचनातिलका रौद्री रौद्रमन्त्रविशारदा ।  
लक्ष्मीपतिसुता लक्ष्मीर्लम्बवामकराम्बुजा ॥ ४४॥  
  
लम्पटा लकुली लीला लोकालोकविहारिणी ।  
लोकेश्वरी लोकपूज्या लताकारा ललत्कचा ॥ ४५॥  
  
लोलम्बचेला लोलक्षी लघिमा लिकुचप्रिया ।  
लोभहीना लब्धकामा लतानिलयसंस्थिता ॥ ४६॥  
  
वनिता वनितारध्या वन्द्या वन्दासुवत्सला ।  
वामा वामस्थिता वाणी वाक्प्र्दा वारिजप्रिया ॥ ४७॥  
  
वारिजासनसन्दृष्टमन्त्रा वाञ्छासुरद्रुमा ।  
विष्णुपत्नी विषहरा वीणालापविनोदिनी ॥ ४८॥  
  
वेणीबन्धा वणुलोला वेणुगोपालसुन्दरी ।  
वाञ्छाकल्पलता विश्ववन्दिता विश्वतोमुखी ॥ ४९॥  
  
विघ्नेशदेवरा वीशा वीशवाहा विरोचिनी ।  
वैरोचननुता वैरिहीना वीरेन्द्रवन्दिता ॥ ५०॥  
  
विमाना विमनोदूरा विमानस्था विरट् प्रिया ।  
वज्रिणी वज्रितनया वज्रभूषा विधीडिता ॥ ५१॥  
  
विशालाक्षी वीतशोका वनस्था वनदेवता ।  
वारुणी वनजारूढा वामा वामाङ्गसुन्दरी ॥ ५२॥  
  
वल्लीसपत्नी वामोरुर्वसिष्ठादिमपूजिता ।  
शक्तिः शचीसुता शक्तिधरा शाक्तेयकामिनी ॥ ५३॥  
  
श्यामा शाक्करगा श्रीजा तथा श्रीः शिवमानसा ।  
शिवस्नुषा शुभाकारा शुद्धा शैलविहारिणी ॥ ५४॥  
  
शैलेन्द्रजाजानिजेष्टप्रदा शैलादिसन्नुता ।  
शाम्भवी शङ्करानन्दा शङ्करी शशिशेखरा ॥ ५५॥  
  
शारदा शारदाराध्या शरजन्मसती शिवा ।  
षष्ठी षष्ठीश्वरी षष्ठिदेवी षष्ठयधिदेवता ॥ ५६॥  
  
षडाननप्रीतिकर्त्री षड्गुणा षण्मुखप्रिया ।  
षडाधारैकनिलया षोढान्यासमयाकृतिः ॥ ५७॥  
  
षड्विधैक्यानुसन्धानप्रीता षड्रसमिश्रिता ।  
साम्राज्ञी सकला साध्वी समनीस्थानगा सती ॥ ५८॥  
  
सङ्गीतरसिका सारा सर्वाकरा सनातना ।  
सनातनप्रिया सत्या सत्यधर्मा सरस्वती ॥ ५९॥  
  
सहस्रनामसम्पूज्या सहस्रांशुसमप्रभा ।  
स्कन्दोत्साहकरी स्कन्दवामोत्सङ्गनिवासिनी ॥ ६०॥  
  
सिंहवक्त्रान्तककरी सिंहारूढा स्मितानना ।  
स्वर्गस्था सुरसम्पूज्या सुन्दरी सुदती सुरा ॥ ६१॥  
  
सुरेश्वरी सुराचार्यपूजिता सुकृतीडिता ।  
सुरद्रुनिलया सौरमण्डलस्था सुखप्रदा ॥ ६२॥  
  
सौदामिनीनिभासुभ्रूः सौन्दर्यचितहृत्प्रिया ।  
सुरद्रुहासुहृत्सोमयाजिपूज्या सुमार्चिता ॥ ६३॥  
  
सुमेषुवरदा सौम्या स्कन्दान्तःपुरवासिनी ।  
स्कन्दकोष्ठगता स्कन्दवामभागस्थिता समा ॥ ६४॥  
  
स्कन्दाश्लिष्टा स्कन्ददृष्टिः स्कन्दायत्तमनस्विनी ।  
सनकादिहिता साङ्गा सायुधा सुरवंशजा ॥ ६५॥  
  
सुरवल्ली सुरलता सुरलोकनिवासिनी ।  
सुब्रह्मण्यसखी सेना सोमवंश्यनृपेडिता ॥ ६६॥  
  
सुतप्रदा सूतवायुः सुरसैन्यसुरक्षिका ।  
सर्वाधारा सर्वभूषा सर्वेशी सर्वपूजिता ॥ ६७॥  
  
सरसा सादरा सामा स्वामिनी स्वामिमोहिनी ।  
स्वाम्यद्रिनिलया स्वच्छा स्वतन्त्रा स्वस्तिदा स्वधा ॥ ६८॥  
  
स्वाहाकृतिः स्वादुशीला स्वरप्रस्तारवित्तमा ।  
हरस्नुषा हरानन्दा हरिनेत्रसमुद्भवा ॥ ६९॥  
  
हरिणाक्षी हरिप्रेमा हरिदश्वविवर्धिता ।  
हरसूनुप्रिया हरभासुरा हीरभूषणा ॥ ७०॥  
  
हेमाम्बुजधरा हेमकाञ्ची हेमाब्जसंस्थिता ।  
हेमाद्रिनिलया हेलामुदितास्वप्नकामिनी ॥ ७१॥  
  
हेरम्बदेवरा होमप्रिया होत्री हिरण्यदा ।  
हिरण्यगर्भोपज्ञातमन्त्रा हानिविवर्जिता ॥ ७२॥  
  
हिमाचलस्थिता हन्त्री हर्यक्षासनसंस्थिता ।  
हंसवाहा हंसगतिर्हंसी हंसमनुप्रिया ॥ ७३॥  
  
हस्तपद्मा हस्तयुगा हसिता हसितानना ।  
हृद्या हृन्मोहसंहर्त्री हृदयस्था हतासुरा ॥ ७४॥  
  
हाकिनी हाकिनीपूज्या हिता हितकरी हरा ।  
हरिद्रामुदिता हर्म्यसंस्था हलधरेडिता ॥ ७५॥  
  
हालाहलप्रशमनी हलाकृष्टजगत्त्र्या ।  
हल्लीसमुदिता हेयवर्जिता हरकोमला ॥ ७६॥  
  
क्षमा क्षमाकरी क्षाममध्या क्षामविनाशिनी ।  
क्षामादिविनुता क्षिप्रा क्षणिकाचलसंस्थिता ॥ ७७॥  
  
क्षपेशतुल्यवदना क्षपाचरविनाशिनी ।  
क्षिप्रसिद्धिप्रदा क्षेमकारिणी क्षेत्ररूपिणी ॥ ७८॥  
  
क्षेत्रेश्वरी क्षेत्रपालपूजिता क्षुद्रनाशिनी ।  
क्षुद्रग्रहार्तिशमनी क्षौद्रा क्षोद्राम्बरावृता ॥ ७९॥  
  
क्षीरान्नरसिका क्षीरा क्षुद्रघण्टा क्षितीश्वरी ।  
क्षितीशविनुता क्षत्रा क्षत्रमण्डलवन्दिता ॥ ८०॥  
  
क्षयहीना क्षयव्याधिनाशिनी क्षमणापहा ।  
क्षराक्षरा क्षतारातिमण्डला क्षिप्रगामिनी ॥ ८१॥  
  
क्षणदा क्षणदाराध्या क्षणदाकुटिलालका ।  
क्षीणदोषा क्षितिरुहा क्षितितत्त्वा क्षमामयी ॥ ८२॥  
  
अमरा चामराधीशतनया चापराजिता ।  
अपारकरुणाऽद्वैता अन्नदाऽन्नेश्वरी अजा ॥ ८३॥  
  
अजारूढा अजारध्या अर्जुनाराधिताऽजरा ।  
अरिष्टसमनी चाच्छा अद्भुता अमृतेश्वरी ॥ ८४॥  
  
अमृताब्धिकृतावासा अमृतासारशीतला ।  
अमृतानन्दिताऽनादिरमृता अमृतोद्भवा ॥ ८५॥  
  
अनादिमध्या अवधिः अनौपम्यगुणाश्रिता ।  
आधारहीना चाधारा आधाराधेयवर्जिता ॥ ८६॥  
  
आदित्यमण्डलान्तस्था आश्रिताखिलसिद्धिदा ।  
आसुमोहितषड्वक्त्रा आशापालसुपूजिता ॥ ८७॥  
  
आरग्वधप्रियाऽऽरार्तिमुदिताऽऽचरशालिनी ।  
आयुः प्रदाऽऽरोग्यकर्त्री आरध्याऽऽहारभक्षिणी ॥ ८८॥  
  
इन्द्रसेना इन्द्रनुता इन्द्रावरजसम्भवा ।  
इन्दिरारमणप्रीता इन्द्राणीकृतलालना ॥ ८९॥  
  
इन्दीवराक्षी इन्द्रक्षी इरम्मदसमप्रभा ।  
इतिहासश्रुतकथा इष्टा चेष्टार्थदायिनी ॥ ९०॥  
  
इक्ष्वाकुवंश्यसम्पूज्या इज्याशीलवरप्रदा ।  
ईश्वरी चेशातनयगृहिणी चेश्वरप्रिया ॥ ९१॥  
  
ईतिबाधाहरा चेड्या ईषणारहिताश्रिता ।  
उमासुतप्रिया चोद्यद्रवितुल्या उमाप्रिया ॥ ९२॥  
  
उदारा चोद्यमा चोद्यत्किरणा उरुविक्रमा ।  
उरुप्रभावा चोर्वीभृन्निलया चोडुगणाश्रिता ॥ ९३॥  
  
ऊरुन्यस्तकरा चोर्ध्वलोकस्था ऊर्ध्वगामिनी ।  
ऋद्धिदा ऋद्धविनुता ऋणहन्त्री ऋजुप्रिया ॥ ९४॥  
  
एणाङ्कशेखरसुतगाढाश्लिष्टवपुर्धरा ।  
एणाक्षी चैणमुदिता ऐरम्मदसमाम्बरा ॥ ९५॥  
  
ओषधिप्रस्थनिलया ओषधीशानसेविता ।  
ओमीश्वरी औपलाम्बा औत्सुक्यवरदायिनी ॥ ९६॥  
  
औदार्यशीला चाम्बोत्किमुदिताऽऽपन्निवरिणी ।  
कञ्जाक्षी कञ्जविनुता कम्बुकण्ठी कविप्रिया ॥ ९७॥  
  
कमला कमलाराध्या कनत्कनकविग्रिहा ।  
कामिनी कामविनुता कामारातियुतप्रिया ॥ ९८॥  
  
कामाङ्गनेडिता काम्या कामलोला कलावती ।  
काङ्क्षाहीना कामकला किंशुकाभरदच्छदा ॥ ९९॥  
  
कला कुवमयानन्दा कुरुविन्दमणिप्रभा ।  
कुक्कुटध्वानमुदिता कुक्कुटध्वजकोमला ॥ १००॥  
  
कूर्मासनगता कूर्मपृष्ठाभप्रपदान्विता ।  
कृत्तिकातनयप्रीता कृत्तिकामण्डलावृता ॥ १०१॥  
  
कृत्तिकाभप्रिया कृत्तिधरा केदारवासिनी ।  
केवला केवलानन्दा केकिमोदा करद्वया ॥ १०२॥  
  
केकिवाहा केशवेष्टा कैलासाचलवासिनी ।  
कैवल्यदात्री कैवल्या कोमला कोमलाकृतिः ॥ १०३॥  
  
कोणस्था कोपविमुखा कौण्डिन्यमुनिपूजिता ।  
कृपापूर्णा कृपालोका कृपाचार्यसमर्चिता ॥ १०४॥  
  
कृतान्ताभयदा कृष्णनुता कृष्णाजिनासना ।  
कलिहन्त्री कलीशानी कलिकल्मषनाशिनी ॥ १०५॥  
  
कवेरतनयातीरवासिनी कमलासना ।  
खड्गहस्ता खाद्यलोला खण्डितारातिमण्डला ॥ १०६॥  
  
गण्या गणप्रिया गद्यापद्या गणनवर्जिता ।  
गणेशावरजप्रेमा गणिकामण्डलोत्सुका ॥ १०७॥  
  
गणेशाराधनोद्युक्ता गायत्री गानलोलुपा ।  
गाथानेका गालवार्च्या गाङ्गेयसुमनोहरा ॥ १०८॥  
  
गाङ्गेयालिङ्गित तनुः गाङ्गेयपरमोत्सुका ।  
गिरिगम्या गिरिनुता गिरीशा गिरिशस्नुषा ॥ १०९॥  
  
गिरिजाजानिजजया गिरिसौधा गिरिश्थिता ।  
गीर्वाणविनुता गीता गीतगन्धर्वमण्डला ॥ ११०॥  
  
गीर्वाणेशतपोलब्धा गीर्वाणी गीष्पतीडिता ।  
गुह्या गुह्यतमा गुण्या गुह्यकादिसमार्चिता ॥ १११॥  
  
गुरुप्रिया गूढगतिर्गुहानन्दा गुहप्रिया ।  
गुहेष्टा गुहसम्मोहा गुहानन्या गुहोत्सुका ॥ ११२॥  
  
गुहश्रीर्गुहसारज्ञा गुहाश्लिष्टकलोवरा ।  
गूढा गूढतमा गूढविद्या गोविन्दसम्भवा ॥ ११३॥  
  
गोविन्दसहजासूनुकलत्रं गोपिकानुता ।  
गोपालसुन्दरी गोपनुता गोकुलनायिका ॥ ११४॥  
  
गोत्रभित्तनया गोत्रा गोत्रज्ञा गोपतिस्थिता ।  
गौरवी गौरवर्णाङ्गी गौरी गौर्यर्चनप्रिया ॥ ११५॥  
  
गण्डकीतीरगा गण्डभेरुण्डा गण्डभैरवी ।  
गण्डमाला गण्डभूषा गण्डमाङ्गल्यभूषणा ॥ ११६॥  
  
घटार्गला घटरवा घटतुल्यस्तनद्वया ।  
घटनारहिता घण्टामणिर्घण्टारवप्रिया ॥ ११७॥  
  
घटिका घटिकाशून्या घृणापूर्णा घृणिप्रिया ।  
घटोद्भवमुनिस्तुत्या घुटिकासिद्धिदायिनी ॥ ११८॥  
  
घूर्णाक्षी घृतकाठिन्या घृतसूक्तानुवादिता ।  
घृताहुतिप्रिया घृष्टिर्घृष्टकर्त्री घृणानिधिः ॥ ११९॥  
  
घोरकृत्या घोरकृत्यविमुखा घनमूर्धजा ।  
चञ्चला चपला चण्डा चदुला चदुलेक्षणा ॥ १२०॥  
  
चण्डप्रचण्डा चण्डीशा चरचरविनोदिनी ।  
चतुरा चतुरश्राङ्कचक्रा चक्रधरात्मजा ॥ १२१॥  
  
चक्रिणी चक्र कबरी चक्रवर्तिसमर्चिता ।  
चन्द्रकाशा चन्द्रमुखी चन्द्रहासा चमत्कृता ॥ १२२॥  
  
चन्द्रहासधरा चक्रवाकस्तनभुजान्तरा ।  
चक्रवालस्थिता चक्रगतिश्चन्दनचर्चिता ॥ १२३॥  
  
चारुभूषा चारुमुखी चारुकान्तिश्चरुप्रिया ।  
चार्वाकदूरगा चपधरा चाम्पेयगन्धिनी ॥ १२४॥  
  
चित्रा चित्ररथा चिन्त्या चिरन्तना ।  
चीनाम्बरा चीनदेश्या चिदम्बरविहारिणी ॥ १२५॥  
  
चिकुरा चिकुराबद्धा चिरञ्जीवित्वदायिनी ।  
चिन्तितार्थप्रदा चिन्तनीया चिन्तामणीश्वरी ॥ १२६॥  
  
चिन्तामणिमयाकल्पा चिन्मयी चिन्तिता चितिः ।  
च्युतिहीना चूतकुञ्जा चोरघ्नी चोरनाशिनी ॥ १२७॥  
  
चतुराननसम्पूज्या चामरग्राहिणीवृता ।  
चक्षुष्मती चक्षूरोग हारिणी चणकप्रिया ॥ १२८॥  
  
चण्डीसूनुमनः प्रीतिकारिणी चूर्णकुन्तला ।  
चूर्णप्रिया चलच्चेला चारुक्कणितकङ्कणा ॥ १२९॥  
  
चामीकरप्रभा चामीकरभैरवमोहिनी ।  
चामीकराद्रिनिलया चातुर्योक्तिजितप्रिया ॥ १३०॥  
  
चत्वरा चत्वरगतिश्चतुर्विधपुमर्थदा ।  
छत्रिणी छत्रवीरेन्द्रा छविदीप्तदिगन्तरा ॥ १३१॥  
  
छायाहीना छविच्छ (च्छि) न्ना छविकर्त्री छवीस्वरी ।  
छादितारातिनिवहा छायापतिमुखार्चिता ॥ १३२॥  
  
छेत्री छेदितदिङ्नागा छेदहीनपदस्थिता ।  
जया जयकरी जन्या जनिहीना जनार्चिता ॥ १३३॥  
  
जयन्तसहजा जम्भभेदिगोत्रसमुद्भवा ।  
जह्नुकन्यासुतप्रेमा जह्नुजातीरवासिनी ॥ १३४॥  
  
जटाधरसुतानन्दा जटाहीना जदात्रया ।  
जरामरणनिर्मुक्ता जगदानन्ददायिनी ॥ १३५॥  
  
जनार्दनसुता जन्यहीना जलधरासना ।  
जलाधारा जपपरा जपापुष्पसमाकृतिः ॥ १३६॥  
  
जाह्नवीपुलिनोत्साहा जाह्नवीतोयमोदिनी ।  
जानकीरमणप्रीता जातकर्मविशारदा ॥ १३७॥  
  
जातकाभीष्टदा जातिहीना जात्यन्धमोचिनी ।  
जिताखिलोन्द्रियग्रामा जितारिर्जितकामिनी ॥ १३८॥  
  
जितामित्रा जितजगत् जिनदूरा जिनार्चिता ।  
जीर्णा जीरकनासाग्रा जीवना जीवनप्रदा ॥ १३९॥  
  
जीवलोकेष्टवरदा जीवा जीवा(व) रसप्रिया ।  
जुष्टा जुष्टप्रिया जुष्टहृदया ज्वरनाशिनी ॥ १४०॥  
  
ज्वलत्प्रभावती ज्योत्स्ना ज्योत्स्नामण्डलमध्यगा ।  
जयदा जनजाड्यापहारिणी जन्तुतापहा ॥ १४१॥  
  
जगद्धिता जगत्पूज्या जगज्जीवा जनाश्रिता ।  
जलजस्था जलोत्पन्ना जलजाभविलोचना ॥ १४२॥  
  
जपाधरा जयानन्दा जम्भभिद्वनितानुता ।  
झल्लरीवाद्या सुप्रीता झञ्झावातादिभीतिहा ॥ १४३॥  
  
झर्झरीकृतदैत्यौघा झारिताशेषपातका ।  
ज्ञानेश्वरी ज्ञानदात्री ज्ञातलोकान्तरस्थितिः ॥ १४४॥  
  
ज्ञानगम्या ज्ञततत्वा ज्ञानज्ञेयादिशून्यगा ।  
ज्ञेया ज्ञातिविनिर्मुक्ता ज्ञातकान्तान्तराशया ॥ १४५॥  
  
टङ्कायुधधरा टङ्कदम्भोलिहतदानवा ।  
टङ्किताखिलपापौघा टीकाकर्त्री ठमात्मिका ॥ १४६॥  
  
ठमण्डला ठक्कुरार्च्या ठक्कुरोपाधिनाशिनी ।  
डम्भहीना डामरीड्या डिम्भदा डमरुप्रिया ॥ १४७॥  
  
डाकिनी डाकिनीसेव्या डित्थेशी डिण्डिमप्रिया ।  
डिण्डिमारावमुदिता डबित्थमृगवाहना ॥ १४८॥  
  
डङ्गारी डुण्डुमारावा डल्लकी डोरसूत्रभृत् ।  
ढक्कावद्यधरा ढक्कारावनिष्ठयूतदिक्तटा ॥ १४९॥  
  
ढुण्ढिराजानुजप्रीता ढुण्ढिविघ्नेशदेवरा ।  
डोलाकेलिकरा डोलाविहारोत्सृष्टकन्दुका ॥ १५०॥  
  
णकारबिन्दुवामस्था णकारज्ञान्निर्णया ।  
णकारजलजोद्भूता णकारस्वरवादिनी ॥ १५१॥  
  
तन्वी तनुलताभोगा तनुश्यामा तमालभा ।  
तरुणी तरुणादित्यवर्णा तत्त्वातिशायिनी ॥ १५२॥  
  
तपोलभ्या तपोलोकपूज्या तन्त्रीविदूषिणी ।  
तात्पर्यावधिका तारा तारकान्तककामिनी ॥ १५३॥  
  
तारेशी तारिणी तिर्यक्सूत्रिणी त्रिदशाधिपा ।  
त्रिदशाधिपसम्पूज्या त्रिनेत्रा त्रिविधा त्रयी ॥ १५४॥  
  
तिल्वाटवीगता तुल्यहीना तुम्बुरुवन्दिता ।  
तुराषाट्सम्भवा तुर्या तुषाराचलवासिनी । १५५॥  
  
तुष्टा तुष्टिप्रदा तुर्णा तूर्णध्वस्ताखिलामया ।  
त्रेता त्रेताग्निमध्यस्था त्रय्यन्तोद्गीतवैभवा ॥ १५६॥  
  
तोत्रभृद्वीरसंसेव्या स्थितिः स(तिस)र्गादिकारिणी ।  
सर्वार्थदात्री प्रकृतिषष्ठांशा परमेश्वरी ॥ १५७॥  
  
वस्वादिगणसम्पूज्या ब्रह्ममानसपुत्रिका ।  
सरिरान्तर्भ्राजमाना स्वर्णरम्भग्रहार्चिता ॥ १५८॥  
  
ब्रह्मज्योतिर्ब्रह्मपत्नी विद्या श्रीः परदेवता । Oम् ।  
एवं नमसहस्रं ते देवसेनाप्रियङ्करम् ॥ १५९॥  
  
पुत्रप्रदमपुत्राणां आयुरारोग्यवर्धनम् ।  
बालारिष्टप्रसमनं सर्वसौख्यप्रदायकम् ॥ १६०॥  
  
शुक्रवारे भौमवारे षष्ठ्यां वा कृत्तिकास्वपि ।  
आवर्तयोद्विशेषेण सर्वान्कामानवाप्नुयात् ॥ १६१॥  
  
यो हि नित्यं पठेद्धीमान् सर्वाः सिद्धयन्ति सिद्धयः ।  
अनेनाभ्यर्चयेददेवीं बिल्वैर्वा कुङ्कुमादिभिः ।  
सर्वान्कामानवाप्यान्ते स्कन्दसायुज्यमाप्नुयात् ॥ १६२॥  
  
इति श्रीमद्स्कान्दे शङ्करसंहितातः  
श्रीदेवसेनासहस्रनामस्तोत्रम् सम्पूर्णम् ॥  
  
  
Encoded and proofread by Sivakumar Thyagarajan shivakumar24 at gmail.com  
  
