+++
"Text title" = "shrii subrahmaNyamaanasapuujaa"
"File name" = "subramanasikapuja.itx"
itxtitle = "subrahmaNya mAnasapUjA"
engtitle = "subrahmaNya mAnasapUjA"
Category = "pUjA, subrahmanya"
Location = "doc_subrahmanya"
Sublocation = "subrahmanya"
Language = "Sanskrit"
Subject = "Hinduism/religion/traditional"
"Transliterated by" = "Antaratma antaratma at Safe-mail.net"
"Proofread by" = "Antaratma antaratma at Safe-mail.net"
"Latest update" = "March 15, 2006"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "सुब्रह्मण्य मानसपूजा"

+++
  
 श्रीसुब्रह्मण्य मानसपूजा   
  
श्रीमन्मेरुधराधराधिप महासौभाग्यसंशोभिते  
मन्दारद्रुमवाटिकापरिवृते श्रीस्कन्दशैलेमले  
सौधे हाटकनिर्मिते मणिमये सन्मण्टपाभ्यन्तरे  
ब्रह्मानन्दघनं गुहाख्यमनघं सिंहासनं चिन्तये   ॥ १॥  
  
मदनायुतलावण्यं नव्यारुणशतारुणं  
नीलजीमूतचिकुरं अर्धेन्दु सदृशालिकं   ॥ २॥  
  
पुण्डरीकविशालाक्षं पूर्णचन्द्रनिभाननं  
चाम्पेय विलसंनासं मन्दहासाञ्चितोरसं ॥ ३॥  
  
गण्डस्थलचलच्छोत्र कुण्डलं चारुकन्धरं  
करासक्तकनः दण्डं रत्नहाराञ्चितोरसं ॥ ४॥  
  
कटीतटलसद्दिव्यवसनं पीवरोरुकं  
सुरासुरादिकोटीर नीराजितपदाम्बुजं ॥ ५॥  
  
नानारत्न विभूषाढ्यं दिव्यचन्दनचर्चितं  
सनकादि महायोगि सेवितं करुणानिधिं ॥ ६॥  
  
भक्तवाञ्चितदातारं देवसेनासमावृतं  
तेजोमयं कार्तिकेयं भावये हृदयांभुजे ॥ ७॥  
  
आवाहयामि विश्वेशं महासेनं महेश्वरं  
तेजस्त्रयातमकंपीठं शरजन्मन् गृहाणभोः ॥ ८॥  
  
अनवद्यं गृहाणेश पाद्यमद्यषडानन  
पार्वतीनन्दनानर्घ्यं अर्पयाम्यर्घ्यमत्भुतं ॥ ९॥  
  
आचम्यतामग्निजात स्वर्णपात्रोद्यतैर्जलैः  
पञ्चामृतरसैः दिव्यैः सुधासमविभावितैः ॥ १०॥  
  
दधिक्षीराज्यमधुभिः पञ्चगव्यैः फलोदकैः  
नानाफलरसैः दिव्यैः नाळिकेरफलोदकैः ॥ ११॥  
  
दिव्यौषधिरसैः स्वर्णरत्नोदककुशोदकैः  
हिमांबुचन्दनरसैः घनसारादिवासितैः ॥ १२॥  
  
ब्रह्माण्डोदरमध्यस्थ तीर्थैः परमपावनैः  
पवनं परमेशान त्वां तीर्थैः स्नापयाम्यहं ॥ १३॥  
  
सुधोर्मिक्षीरधवळं भस्मनोधूळ्यतावकं  
सौवर्णवाससाकायां वेष्टयेभीष्टसिद्धये ॥ १४॥  
  
यज्ञोपवीतं सुग़्यानदायिने तेर्पयेगुहं  
किरीटहारकेयूर भूषणानि समर्पये ॥ १५॥  
  
रोचनागरुकस्तूरी सिताभ्रमसृणान्वितं  
गन्धसारं सुरभिलं सुरेशाभ्युपगम्यतां ॥ १६॥  
  
रचये तिलकं फाले गन्धं मृगमदेनते  
अक्षय्यफलदानर्घान् अक्षतानर्पये प्रभो ॥ १७॥  
  
कुमुदोत्पलकल्हारकमलैः शतपत्रकैः  
जातीचम्पकपुन्नाग वकुळैः करवीरकैः ॥ १८॥  
  
दूर्वाप्रवाळमालूर माचीमरुवपत्रकैः  
अकीटादिहतैर्नव्यैः कोमळैस्तुळसीदळैः  ॥ १९॥  
  
पावनैश्चन्द्रकदळी कुसुमैर्नन्दिवर्धनैः  
नवमालालिकाभिः मल्लिकातल्ल्जैरपि ॥ २०॥  
  
कुरण्डैरपि शम्याकैः मन्दारैरतिसुन्दरैः  
अगर्हितैश्च बर्हिष्ठः पाटीदैः पारिजातकैः ॥ २१॥  
  
आमोदकुसुमैरन्यैः पूजयामि जगत्पतिं  
धूपोऽयं गृह्यतां देव घानेन्द्रिय विमोहकं ॥ २२॥  
  
सर्वान्तरतमोहन्त्रे गुहते दीपमर्पये  
सद्यसमाभृतं दिव्यं अमृतं तृप्तिहेतुकं ॥ २३॥  
  
शाल्यान्नमत्भुतं नव्यं गोघृतं सूपसंगतं  
कदळीनाळिकेरामृधान्याद्युर्वारुकादिभिः ॥ २४॥  
  
रचितैर्हरितैर्दिव्य खचरीभिः सुपर्पटैः  
सर्वसंस्तारसम्पूर्णैः आज्यपक्वैरतिप्रियैः ॥ २५॥  
  
रंभापनसकूश्माण्डापूपा निष्पकन्तकैः  
विदारिका कारवेल्लपटोलीतगरोन्मुखैः  ॥ २६॥  
  
शाकैबहुविधैरन्यैः वटकैर्वटुसंस्कृतैः  
ससूपसारनिर्गंय सरचीसुरसेनच ॥ २७॥  
  
कूश्माण्दखण्डकलित तप्तक्ररसेनच  
सुपक्वचित्रान्नशतैः लड्डुकेड्डुमकादिभिः ॥ २८॥  
  
सुधाफलामृतस्यन्दिमण्डक क्षीरमण्डकैः  
माषापूपगुळापूप गोधूमापूप शार्करैः ॥ २९॥  
  
शशांककिरणोत्भासि पोळिका शष्कुळीमुखैः  
भक्ष्यैरन्यैसुरुचिरैःपायसैश्चरसायनैः ॥ ३०॥  
  
लेह्यरुच्चावचैः खण्डचर्कराफाणितादिभिः  
गुळोदकैनाळिकेररसैरिक्षुरसैरपि ॥ ३१॥  
  
कूर्चिकाभिरनेकाभिः मण्डिकाभिरुपस्कृतं  
कदळीचूतपनसगोस्तनी फलराशिभिः ॥ ३२॥  
  
नारंग शृंगगिबेरैल मरीचैर्लिकुचादिभिः  
उपदंशैः शरःचन्द्र गौरगोदधिसंगतं ॥ ३३॥  
  
जंबीररसकैसर्या हिंगुसैन्धवनागरैः  
लसताजलतक्रेणपानीयेन समाश्रितं ॥ ३४॥  
  
हेमपात्रेषु सरसं सांगर्येणचकल्पितं  
नित्यतृप्त जगन्नाथ तारकारे सुरेश्वर ॥ ३५॥  
  
नैवेद्यं गृह्यतां देव कृपया भक्तवत्सल  
सर्वलोकैक वरद मृत्यो दुर्दैत्यरक्षसां ॥ ३६॥  
  
गन्धोदकेन ते हस्तौ क्षाळयामि षडानन  
एलालवङ्गकर्पूर जातीफलसुगन्धिलां ॥ ३७॥  
  
वीटीं सेवय सर्वेश चेटीकृतजगत्रय  
दत्तेर्नीराजयामित्वां कर्पूरप्रभयानय ॥ ३८॥  
  
पुष्पाञ्जलिं प्रदास्यामि स्वर्णपुष्पाक्षतैर्युतं  
चत्रेणचामरेणापि नृत्तगीतादिभिर्गुह ॥ ३९॥  
  
राजोपचारैखिलैः सन्तुष्टोभवमत्प्रभो  
प्रदक्षिणं करोमित्वां विश्वात्मकनमोऽस्तुते ॥ ४०॥  
  
सहस्रकृत्वो रचये शिरसा तेभिवादनां  
अपराधसहस्राणि सहस्व करुणाकर ॥ ४१॥  
  
नमः सर्वान्तरस्थाय नमः कैवल्यहेतवे  
श्रुतिशीर्षकगम्याय नमः शक्तिधरायते ॥ ४२॥  
  
मयूरवाहनस्येदं मानसं च प्रपूजनं  
यः करोति सकृद्वापि गुहस्तस्य प्रसीदति  ॥ ४३॥  
  
॥ इति श्रीसुब्रह्मण्यमानसपूजा समाप्ता ॥  
  
  
  
  
  
Encoded and proofread by antaratma at Safe-mail.net  
  
