---
Author: Traditional
Category: sahasranAma, ganesha
Description-comments: Vighneshvara stutimanjari Vol 3, page 466, Ed. S.V.Radhakrishnashastri
File name: guhyagaNeshasaharanAmastotram.itx
Indexextra: (Scanned)
Language: Sanskrit
Latest update: June 13, 2010
Location: doc_ganesha
Proofread by: krishna vallapareddy krishna321 at hotmail.com
Send corrections to: Sanskrit@cheerful.com
Site access: https://sanskritdocuments.org
Source: uDDAmaheshvaratantra
Subject: philosophy/hinduism/religion
Sublocation: ganesha
Text title: guhyanAma uchChiShTagaNeshasahasranAmastotram
Texttype: stotra
engtitle: guhyanAma uchChiShTagaNeshasahasranAmastotram
itxtitle: guhyanAmauchChiShTagaNeshasahasranAmastotram (uDDAmareshvaratantrAntargatam)
title: गुह्यनामौच्छिष्टगणेशसहस्रनामस्तोत्रम् (उड्डामरेश्वरतन्त्रान्तर्गतम्)

---
  
 श्रीगुह्यनामौच्छिष्टगणेशानसहस्रनामस्तोत्रम्   
  
अस्य श्रीगुह्यनामसहस्राख्यगणेशानसहस्रनामस्तोत्रमालामहामन्त्रस्य  
गणकः ऋषिः, गायत्री च्छन्दः उच्छिष्टमहागणेशानो देवता ॐ बीजं,  
स्वाहा शक्तिः गं कीलकम् ॥  
  
श्रीमदुच्छिष्टमहागणेशानप्रसादसिद्ध्यर्थे पारायणे विनियोगः ॥  
  
ॐ हस्तिमुखाय अङ्गुष्ठाभ्यां नमः हृदयाय नमः ।  
लम्बोदराय तर्जनीभ्यां नमः शिरसे स्वाहा ।  
उच्छिष्टमहात्मने मध्यमाभ्यां नमः शिखायै वषट् ।  
आं क्रों ह्रीं क्लीं ह्रीं हुं घे घे अनामिकाभ्यां नमः कवचाय हुम् ।  
उच्छिष्टाय कनिष्ठिकाभ्यां नमः नेत्रत्रयाय वौषट् ।  
स्वाहा करतलकरपृष्ठाभ्यां नमः अस्त्राय फट् ।  
भूर्भुवः सुवरोमिति दिग्बन्धः ॥  
  
ध्यानम्-  
शरचापगुणाङ्कुशान् स्वहस्तैः दधतं रक्तसरोरुहे निषण्णम् ।  
विगताम्बरजायया प्रवृत्तं सुरते सन्ततमाश्रये गणेशम् ॥  
  
शरान् धनुः पाशसृणी स्वहस्तैः दधानमारक्तसरोरुहस्थम् ।  
विवस्त्रपत्न्यां सुरतप्रवृत्तं उच्छिष्टमम्बासुतमाश्रयेऽहम् ॥  
  
लं पृथिव्यात्मने गन्धं कल्पयामि नमः ।  
हं आकाशात्मने पुष्पाणि कल्पयामि नमः ।  
यं वाय्वात्मने धूपं कल्पयामि नमः ।  
रं अग्न्यात्मने दीपं कल्पयामि नमः ।  
वं अमृतात्मनेऽमृतं महानैवेद्यं कल्पयामि नमः ।  
  
 ॥ श्रीः ॥  
  
महागणाधिनाथाख्योऽष्टाविंशत्यक्षरात्मकः ।  
तारश्रीशक्तिकन्दर्पभूस्मृतिबिन्दुसंयुतः ॥ १॥  
  
ङेन्तगणपतिप्रोक्तो वरवरदसंयुतः ।  
सर्वजनद्वितीयान्त आदित्यशिवसंयुतः ॥ २॥  
  
वशमानयसंयुक्तो वह्निजायासमर्पितः ।  
गणकमुनिसन्दृष्टो निचृद्गायत्रभाषितः ॥ ३॥  
  
सुरादिवन्द्यपादाब्जो मनुराजविजृम्भितः ।  
इक्षुसागरमध्यस्थो रत्नद्वीपस्य मध्यगः ॥ ४॥  
  
तरङ्गमालिकाधौतशीततरामलालयः ।  
कल्पपादपसंशोभिमणिभूमिविराजितः ॥ ५॥  
  
मृदुवातसमानीतदिव्यगन्धनिषेवितः ।  
नानाकुसुमसङ्कीर्णः पक्षिवृन्दरवप्रियः ॥ ६॥  
  
युगपदृतुषट्केन संसेवितपदद्वयः ।  
नवरत्नसमाविद्धसिंहासनसमास्थितः ॥ ७॥  
  
जपापुष्पतिस्कारिरक्तकान्तिसमुज्ज्वलः ।  
वल्लभाश्लिष्टवामाङ्ग एकादशकरान्वितः ॥ ८॥  
  
रत्नकुम्भाढ्यशुण्डाग्रो बीजापूरी गदाधरः ।  
इक्षुचापधरः शूली चक्रपाणिः सरोजभृत् ॥ ९॥  
  
पाशी धृतोत्पलः शालीमञ्जरीभृत् स्वदन्तभृत् ।  
पञ्चावरणचक्रेशः षडाम्नायप्रपूजितः ॥ १०॥  
  
मूलमन्त्राढ्यपूजाङ्कः षडङ्गपरिवारितः ।  
परौघपूजनातुष्टो दिव्यौघादिनिषेवितः ॥ ११॥  
  
श्रीश्रीपतिसन्तुष्टो गिरिजातत्पतिप्रियः ।  
रतिमन्मथसम्प्रीतो महीवराहपूजितः ॥ १२॥  
  
ऋद्ध्यामोदप्रपूजाकः समृद्धितत्पतिप्रियः ।  
कान्तिसुमुखसुप्रीतो मदनावतिकदुर्मुखः ॥ १३॥  
  
मदद्रवाविघ्नपूज्यो द्राविणीविघ्नकर्तृकः ।  
वसुधाराशङ्खपूज्यो वसुमतिकपद्मकः ॥ १४॥  
  
ब्राह्मीप्रिय ईश्वरीशः कौमारीसेविताङ्घ्रिकः ।  
वैष्णव्यर्चितपद्द्वन्द्वो वाराहीसेविताङ्घ्रिकः ॥ १५॥  
  
इद्राणीपूजितश्रीकश्चामुण्डाश्रितपादुकः ।  
महालक्ष्मीमहामातृसम्पूजितपदद्वयः ॥ १६॥  
  
ऐरावतसमारूढवज्रहस्तेन्द्रपूजितः ।  
अजोपरि समारूढशक्तिहस्ताग्निसेवितः ॥ १७॥  
  
महिषारूढदण्डाढ्ययमदेवप्रपूजितः ।  
नरारोहिखड्गहस्तनिरृत्याश्रितपादुकः ॥ १८॥  
  
मकरवाहनारूढपाशाढ्यवरुणार्चितः ।  
रुरोरुपरिसन्तिष्ठद्ध्वजाढ्यश्वसनार्चितः ॥ १९॥  
  
अश्ववाहनशङ्खाढ्यसोमदेवप्रपूजितः ।  
वृषभवाहनारूढत्रिशूलाढ्येशसेवितः ॥ २०॥  
  
पञ्चावरणपूजोद्यत्कारुण्याकुलमानसः ।  
पञ्चावृतिनमस्याकभक्तवाञ्छाप्रपूरणः ॥ २१॥  
  
एकमूर्तिरष्टमूर्तिः पञ्चाशन्मूर्तिभेदकः ।  
ब्रह्मचारिसमाख्याकः पत्नीसम्युतमूर्तिकः ॥ २२॥  
  
नग्नपत्नीसमाश्लिष्टः सुरतानन्दतुन्दिलः ।  
सुमबाणेक्षुकोदण्डपाशाङ्कुशवरायुधः ॥ २३॥  
  
कामिनीचुम्बनायुक्तसदालिङ्गनतत्परः ।  
अण्डकर्णकपोलाख्यत्रिस्थानमदवारिराट् ॥ २४॥  
  
मदापोलुब्धमधुपैर्विचुम्बितकपोलकः ।  
कामुकः कामिनीकान्तः कान्ताधरमधुव्रतः ॥ २५॥  
  
कामिनीहृदयाकर्षी वशागणनिषेवितः ।  
ऐरावतादिदिङ्नागमिथुनाष्टकपूजितः ॥ २६॥  
  
सदा जायाश्रितोऽश्रान्तो नग्नोपासकपूजितः ।  
मांसाशी वारुणीमत्तो मत्स्यभुङ् मैथुनप्रियः ॥ २७॥  
  
मुद्रासप्तकसम्प्रीतो मपञ्चकनिषेवितः ।  
पञ्चाङ्गरागसुप्रीतः शृङ्गाररसलम्पटः ॥ २८॥  
  
कर्पूरवीटीसौगन्ध्यकल्लोलितककुप्तटः ।  
उपासकवरिष्ठास्यवीट्या मौक्यनिरासकः ॥ २९॥  
  
योन्याहितसुशुण्डाको योनिलालनलालसः ।  
भगामोदसमाश्वासी भगचुम्बनलम्पटः ॥ ३०॥  
  
कान्ताकुचसमालिङ्गिशुण्डामण्डितविग्रहः ।  
उच्छिष्टाख्यगणेशान उच्छिष्टास्वादिसिद्धिदः ॥ ३१॥  
  
उच्छिष्टपूजनरत उच्छिष्टजपसिद्धिदः ।  
उच्छिष्टहोमसम्प्रीत उच्छिष्टव्रतधारकः ॥ ३२॥  
  
उच्छिष्टतर्पणप्रीत उच्छिष्टमार्जने रतः ।  
उच्छिष्टब्राह्मणकुलसन्तर्पणसुसाधितः ॥ ३३॥  
  
उच्छिष्टविघ्नराजेन्द्र उच्छिष्टवस्तुपूजितः ।  
उच्छिष्टमन्त्रसञ्जापिसर्वसिद्धिप्रकाशकः ॥ ३४॥  
  
उच्छिष्टोपचाररत उच्छिष्टोपास्तिसिद्धिदः ।  
मदिरानन्दसन्तोषी सदामत्तो मदोद्धतः ॥ ३५॥  
  
मधुराशी मधूद्रिक्तो मधुपानपरायणः ।  
मधुस्नानपरामोदो माधुर्यैकरसाश्रयः ॥ ३६॥  
  
मदिरासिन्धुसम्भूतः सुधामज्जनतत्परः ।  
मदिराम्बुधिसंस्थायी मदिरामज्जने रतः ॥ ३७॥  
  
मदिरातर्पणप्रीतो मदिरामार्जनादृतः ।  
मदिरामोदसन्तोषी मदिरामोदलोलुपः ॥ ३८॥  
  
कादम्बरीरसोन्मत्तः कादम्बरीप्रियाश्रितः ।  
द्राक्षारससमाह्लादी द्राक्षारसमदोल्वणः ॥ ३९॥  
  
वारुणीमदघूर्णाम्बो वारुणीमदविह्वलः ।  
नारिकेलरसास्वादी नारिकेलमधुप्रियः ॥ ४०॥  
  
तालफलरसोन्मत्तो तालमद्यपरायणः ।  
पानसमद्यसुप्रीतः कदलीमद्यपानकः ॥ ४१॥  
  
दाडिमीरससम्प्रीतो गौडपानकलम्पटः ।  
पौष्पीपानसदामत्तः पौष्पीकरण्डमण्डितः ॥ ४२॥  
  
युवतीसुरतासक्तो युवैतीमणिते रतः ।  
मोदप्रमोदकृत्सङ्गो भैरवानन्दवत्सलः ॥ ४३॥  
  
शुक्लसेव्यः शुक्लतुष्टः शुक्लसिद्धिवरप्रदः ।  
शुक्लधातुमहः पूज्य ओजश्शक्तिप्रकाशनः ॥ ४४॥  
  
शुक्रादिमान्त्रिकैर्धुर्यैरर्धरात्रप्रपूजितः ।  
मुक्तकच्छो मुक्तकेशो नग्नकान्तासमाश्रितः ॥ ४५॥  
  
ताम्बूलचर्वणायुक्तः कर्पूरवीटिकामदः ।  
कान्ताचर्वितताम्बूलरसास्वादनलम्पटः ॥ ४६॥  
  
विशेषतः कलियुगे सिद्धिदः सुरपादपः ।  
महापद्मादिखर्वान्तनिधिपौष्कल्यपोषकः ॥ ४७॥  
  
स्वल्पायाससुसम्प्रीतः कलौ तूर्णफलप्रदः ।  
पितृकाननसंस्थायी पितृकाननसिद्धिदः ॥ ४८॥  
  
माचीपत्रसमाराध्यो बृहतीपत्रतोषितः ।  
दूर्वायुग्मनमस्याको धुत्तूरदलपूजितः ॥ ४९॥  
  
विष्णुक्रान्तसपर्याको गण्डलीपत्रसेवितः ।  
अर्कपत्रसुसंराध्योऽर्जुनपत्रकपूजितः ॥ ५०॥  
  
नानापत्रसुसम्प्रीतो नानापुष्पसुसेवितः ।  
सहस्रार्चनपूजायां सहस्रकमलप्रियः ॥ ५१॥  
  
पुन्नागपुष्पसम्प्रीतो मन्दारकुसुमप्रियः ।  
बकुलपुष्पसन्तुष्टो धुत्तूरसुमशेखरः ॥ ५२॥  
  
रसालपुष्पसंशोभी केतकीपुष्पसुप्रियः ।  
पारिजातप्रसूनाढ्यो माधवीकुन्दतोषितः ॥ ५३॥  
  
शम्यालङ्कारसुप्रीतो मृणालपाटलीप्रियः ।  
लक्षपङ्कजपूजायामणिमादिप्रसाधकः ॥ ५४॥  
  
सम्हितापदपाठादिघनान्तज्ञानदायकः ।  
अष्टावधानसन्धायी शतावधानपोषकः ॥ ५५॥  
  
साहस्रिकावधानश्रीपरिपाटीप्रवर्धनः ।  
मनश्चिन्तितविज्ञाता मनसा चिन्तितप्रदः ॥ ५६॥  
  
भक्तत्राणव्यग्रचित्तः स्मृतिमात्राभयप्रदः ।  
स्मृतिमात्राखिलत्राता साधकेष्टदतल्लजः ॥ ५७॥  
  
स्वसाधकविपक्षच्छिद् विपक्षजनभक्षकः ।  
व्याधिहन्ता व्यथाहन्ता महाव्याधिविनाशनः ॥ ५८॥  
  
पैत्तिकार्तिप्रशमनः श्लैष्मिकस्य विनाशकः ।  
वातिकज्वरविध्वंसी शूलगुल्मादिनाशनः ॥ ५९॥  
  
नेत्ररोगप्रशमनो नित्यज्वरविनाशनः ।  
कासादिव्याधिसंहर्ता सर्वज्वरविनाशनः ॥ ६०॥  
  
आधिहन्ता तमोहन्ता सर्वापद्विनिवारकः ।  
धनदायी यशोदायी ज्ञानदायी सुरद्रुमः ॥ ६१॥  
  
कल्यत्वदायकश्चिन्तामणिरायुष्यदायकः ।  
परकायप्रवेशादियोगसिद्धिविधायकः ॥ ६२॥  
  
महाधनित्वसन्धाता धराधीशत्वदायकः ।  
तापत्रयाग्निसन्तप्तसमाह्लादनकौमुदी ॥ ६३॥  
  
जन्मव्याधिजरामृत्युमहाव्याधिविनाशकः ।  
संसारकाननच्छेत्ता ब्रह्मविद्याप्रकाशकः ॥ ६४॥  
  
संसारभयविध्वंसिपराकामकलावपुः ।  
उच्छिष्टाख्यगणाधीशो वामाचरणपूजितः ॥ ६५॥  
  
नवाक्षरीमन्त्रराजो दशवर्णकमन्त्रराट् ।  
एकादशाक्षरीरूपः सप्तविंशतिवर्णकः ॥ ६६॥  
  
षट्त्रिंशदर्णसम्पूज्यो बलिमन्त्रप्रपूजितः ।  
द्वादशाक्षरसन्निष्ठ एकोनविंशतीष्टदः ॥ ६७॥  
  
सप्तवर्णाधिकत्रिंशदर्णमन्त्रस्वरूपकः ।  
द्वात्रिंशदक्षरारूढोऽदक्षिणाचारसेवितः ॥ ६८॥  
  
पञ्चावृतिकयन्त्रोद्धवरिवस्याविधिप्रियः ।  
नववर्णादिमन्त्रौघसम्प्रपूजितपादुकः ॥ ६९॥  
  
परौघीयगुरुव्यूहसन्तर्पणसुसाधितः ।  
महत्पदसमायुक्तपादुकापूजनप्रियः ॥ ७०॥  
  
दक्षिणाभिमुखेशस्य पूजनेन वरप्रदः ।  
दिव्यवृन्दसिद्धवृन्दमानवौघनिषेवितः ॥ ७१॥  
  
त्रिवारं मूलमन्त्रेण बिन्दुचक्रे सुतर्पितः ।  
षडङ्गदेवतापूज्यः षण्मुखाम्नायराजितः ॥ ७२॥  
  
तुषारसमशोभाकहृदयाम्बानमस्कृतः ।  
स्फटिकाश्मसमानश्रीशिरोदेवीनिषेवितः ॥ ७३॥  
  
श्यामशोभासमुज्जृम्भिशिखादेवीप्रपूजितः ।  
इन्द्रनीलमणिच्छायकवचाम्बापरीवृतः ॥ ७४॥  
  
कृष्णवर्णसुशोभिश्रीनेत्रमातृसमावृतः ।  
आरुण्यौघनदीमज्जदस्त्राम्बासेविताङ्घ्रिकः ॥ ७५॥  
  
वसुदलाब्जमूलेषु शक्त्यष्टकसमन्वितः ।  
विद्यापूज्यो विश्वधात्रीभोगदार्चितपादुकः ॥ ७६॥  
  
विघ्ननाशिकया पूज्यो निधिप्रदपरीवृतः ।  
पापघ्निकापूज्यपादः पुण्यादेवीनिषेवितः ॥ ७७॥  
  
अन्वर्थनामसंराजिशशिप्रभाप्रपूजितः ।  
दलाष्टकस्य मध्येषु सिद्ध्यष्टकपरीवृतः ॥ ७८॥  
  
अणिम्नीपूजितपदो महिम्न्यर्चितपादुकः ।  
लघिन्मीचिन्तितपदो गरिम्णीपूजिताङ्घ्रिकः ॥ ७९॥  
  
ईशित्वार्चितदेवेन्द्रो वशित्वार्चितवैभवः ।  
प्राकाम्यदेवीसम्प्रीतः प्राप्तिसिद्धिप्रपूजितः ॥ ८०॥  
  
बाह्याष्टदलराजीवे वक्रतुण्डादिरूपकः ।  
वक्रतुण्ड एकदंष्ट्रो महोदरो गजाननः ॥ ८१॥  
  
लम्बोदराख्यो विकटो विघ्नराड् धूम्रवर्णकः ।  
बहिरष्टदलाग्रेषु ब्राह्म्यादिमातृसेवितः ॥ ८२॥  
  
मृगचर्मावृतस्वर्णकान्तिब्राह्मीसमावृतः ।  
नृकपालादिसम्बिभ्रच्चन्द्रगौरमहेशिकः ॥ ८३॥  
  
इन्द्रगोपारुणच्छायकौमारीवन्द्यपादुकः ।  
नीलमेघसमच्छायवैष्णवीसुपरिष्कृतः ॥ ८४॥  
  
अञ्जनाद्रिसमानश्रीवाराहीपर्यलङ्कृतः ।  
इन्द्रनीलप्रभापुञ्जलसदिन्द्राणिकायुतः ॥ ८५॥  
  
शोणवर्णसमुल्लासिचामुण्डार्चितपादुकः ।  
स्वर्णकान्तितिरस्कारिमहालक्ष्मीनिषेवितः ॥ ८६॥  
  
ऐरावतादिवज्रादिदेवेन्द्रादिप्रपूजितः ।  
पञ्चावृतिनमस्यायामणिमादिप्रकाशकः ॥ ८७॥  
  
सङ्गुप्तविद्यः सङ्गुप्तवरिवस्याविधिप्रियः ।  
वामाचरणसुप्रीतः क्षिप्रसन्तुष्टमानसः ॥ ८८॥  
  
कोङ्काचलशिरोवर्ती कोङ्काचलजनप्रियः ।  
कोङ्काम्बुदजलास्वादी कावेरीतीरवासकः ॥ ८९॥  
  
जाह्नवीमज्जनासक्तः कालिन्दीमज्जने रतः ।  
शोणभद्राजलोद्भूतः शोणपाषाणरूपकः ॥ ९०॥  
  
सरय्यापःप्रवाहस्थः नर्मदावारिवासकः ।  
कौशिकीजलसंवासश्चन्द्रभागाम्बुनिष्ठितः ॥ ९१॥  
  
ताम्रपर्णीतटस्थायी महासारस्वतप्रदः ।  
महानदीतटावासो ब्रह्मपुत्राम्बुवासकः ॥ ९२॥  
  
तमसातमआकारो महातमोऽपहारकः ।  
क्षीरापगातीरवासी क्षीरनीरप्रवर्धकः ॥ ९३॥  
  
कामकोटीपीठवासी शङ्करार्चितपादुकः ।  
ऋश्यशृङ्गपुरस्थायी सुरेशार्चितवैभवः ॥ ९४॥  
  
द्वारकापीठसंवासी पद्मपादार्चिताङ्घ्रिकः ।  
जगन्नाथपुरस्थायी तोटकाचार्यसेवितः ॥ ९५॥  
  
ज्योतिर्मठालयस्थायी हस्तामलकपूजितः ।  
विद्याभोगयशोमोक्षयोगलिङ्गप्रतिष्ठितः ॥ ९६॥  
  
पञ्चलिङ्गप्रतिष्ठायी द्वादशलिङ्गसंस्थितः ।  
कोलाचलपुरस्थायी कामेशीनगरेश्वरः ॥ ९७॥  
  
ज्वालामुखीमुखस्थायी श्रीशैलकृतवासकः ।  
लङ्केश्वरः कुमारीशः काशीशो मथुरेश्वरः ॥ ९८॥  
  
मलयाद्रिशिरोवासी मलयानिलसेवितः ।  
शोणाद्रिशिखरारूढः शोणाद्रीशप्रियङ्करः ॥ ९९॥  
  
जम्बूवनान्तमध्यस्थो वल्मीकपुरमध्यगः ।  
पञ्चाशत्पीठनिलयो पञ्चाशदक्षरात्मकः ॥ १००॥  
  
अष्टोत्तरशतक्षेत्रोऽष्टोत्तरशतपूजितः ।  
रत्नशैलकृतावासः शुद्धज्ञानप्रदायकः ॥ १०१॥  
  
शातकुम्भगिरिस्थायी शातकुम्भोदरस्थितः ।  
गोमयप्रतिमाविष्टः श्वेतार्कतनुपूजितः ॥ १०२॥  
  
हरिद्राबिम्बसुप्रीतो निम्बबिम्बसुपूजितः ।  
अश्वत्थमूलसंस्थायी वटवृक्षाधरस्थितः ॥ १०३॥  
  
निम्बवृक्षस्य मूलस्थः प्रतिग्रामाधिदैवतम् ।  
अश्वत्थनिम्बसंयोगे प्रियालिङ्गितमूर्तिकः ॥ १०४॥  
  
गम्बीजरूप एकार्णो गणाध्यक्षो गणाधिपः ।  
ग्लैम्बीजाख्यो गणेशानो गोङ्कार एकवर्णकः ॥ १०५॥  
  
विरिरूपो विघ्नहन्ता दृष्टादृष्टफलप्रदः ।  
पत्नीवराङ्गसत्पाणिः सिन्दूराभः कपालभृत् ॥। १०६॥  
  
लक्ष्मीगणेशो हेमाभ एकोनत्रिंशदक्षरः ।  
वामाङ्गाविष्टलक्ष्मीको महाश्रीप्रविधायकः ॥ १०७॥  
  
त्र्यक्षरः शक्तिगणपः सर्वसिद्धिप्रपूरकः ।  
चतुरक्षरशक्तीशो हेमच्छायस्त्रिणेत्रकः ॥ १०८॥  
  
क्षिप्रप्रसादपङ्क्त्यर्णो रक्ताभः कल्पवल्लिभृत् ।  
पञ्चवक्त्रः सिंहवाहो हेरम्बश्चतुरर्णकः ॥ १०९॥  
  
सुब्रह्मण्यगणेशानो धात्वर्णः सर्वकामदः ।  
अरुणाभतनुश्रीकः कुक्कुटोद्यत्करान्वितः ॥ ११०॥  
  
अष्टाविंशतिवर्णात्ममन्त्रराजसुपूजितः ।  
गन्धर्वसिद्धसंसेव्यो व्याघ्रद्विपादिभीकरः ॥ १११॥  
  
मन्त्रशास्त्रमहोदन्वत्समुद्यतकलानिधिः ।  
जनसम्बाधसम्मोही नवद्रव्यविशेषकः ॥ ११२॥  
  
कामनाभेदसंसिद्धविविधध्यानभेदकः ।  
चतुरावृत्तिसन्तृप्तिप्रीतोऽभीष्टसमर्पकः ॥ ११३॥  
  
चन्द्रचन्दनकाश्मीरकस्तूरीजलतर्पितः ।  
शुण्डाग्रजलसन्तृप्तिकैवल्यफलदायकः ॥ ११४॥  
  
शिरःकृतपयस्तृप्तिसर्वसम्पद्विधायकः ।  
गुह्यदेशमधुद्रव्यसन्तृप्त्या कामदायकः ॥ ११५॥  
  
नेत्रद्वयमधुद्रव्यतृप्त्याकृष्टिविधायकः ।  
पृष्ठदेशघृतद्रव्यतृप्तिभूपवशङ्करः ॥ ११६॥  
  
एरण्डतैलसन्तृप्तिरण्डाकर्षकनाभिकः ।  
ऊरुयुग्मकतैलीयतर्पणातिप्रमोदितः ॥ ११७॥  
  
प्रीतिप्रवर्धकांसीयपयः पयःप्रतर्पणः ।  
धर्मवर्धकतुण्डीयद्रव्यत्रयसुतर्पणः ॥ ११८॥  
  
अष्टद्रव्याहुतिप्रीतो विविधद्रव्यहोमकः ।  
ब्राह्ममुहूर्तनिष्पन्नहोमकर्मप्रसादितः ॥ ११९॥  
  
मधुद्रव्यकहोमेन स्वर्णसमृद्धिवर्धकः ।  
गोदुग्धकृतहोमेन गोसमृद्धिविधायकः ॥ १२०॥  
  
आज्याहुतिहोमेन लक्ष्मीलासविलासकः ।  
शर्कराहुतिहोमेन काष्ठाष्टकयशःप्रदः ॥ १२१॥  
  
दधिद्रव्यकहोमेन सर्वसम्पत्तिदायकः ।  
शाल्यन्नकृतहोमेनान्नसमृद्धिवितारकः ॥ १२२॥  
  
सतण्डुलतिलाहुत्या द्रव्यकदम्बपूरकः ।  
लाजाहुतिकहोमेन दिगन्तव्यापिकीर्तिदः ॥ १२३॥  
  
जातीप्रसूनहोमेन मेधाप्रज्ञाप्रकाशकः ।  
दूर्वात्रिकीयहोमेन पूर्णायुःप्रतिपादकः ॥ १२४॥  
  
सुपीतसुमहोमेन वैरिभूपतिशिक्षकः ।  
विभीतकसमिद्धोमैः स्तम्भोच्चाटनसिद्धिदः ॥ १२५॥  
  
अपामार्गसमिद्धोमैः पण्ययोषावशङ्करः ।  
एरण्डकसमिद्धोमैः रण्डासङ्घवशङ्करः ॥ १२६॥  
  
निम्बद्रुदलहोमेन विद्वेषणविधायकः ।  
घृताक्तदौग्धशाल्यन्नहोमैरिष्टफलप्रदः ॥ १२७॥  
  
तिलादिचतुराहुत्या सर्वप्राणिवशङ्करः ।  
नानाद्रव्यसमिद्धोमैराकर्षणादिसिद्धिदः ॥ १२८॥  
  
त्रैलोक्यमोहनो विघ्नस्त्र्यधिकत्रिंशदर्णकः ।  
द्वादशाक्षरशक्तीशः पत्नीवराङ्गहस्तकः ॥ १२९॥  
  
मुक्ताचन्द्रौघदीप्ताभो विरिविघ्नेशपद्धतिः ।  
एकादशाक्षरीमन्त्रौल्लासी भोगगणाधिपः ॥ १३०॥  
  
द्वात्रिंशदर्णसंयुक्तो हरिद्रागणपो महान् ।  
जगत्त्रयहितो भोगमोक्षदः कविताकरः ॥ १३१॥  
  
षडर्णः पापविध्वंसी सर्वसौभाग्यदायकः ।  
वक्रतुण्डाभिधः श्रीमान् भजतां कामदो मणिः ॥ १३२॥  
  
मेघोल्कादिमहामन्त्रः सर्ववश्यफलप्रदः ।  
आथर्वणिकमन्त्रात्मा रायस्पोषादिमन्त्रराट् ॥ १३३॥  
  
वक्रतुण्डेशगायत्रीप्रतिपादितवैभवः ।  
पिण्डमन्त्रादिमालान्तसर्वमन्त्रौघविग्रहः ॥ १३४॥  
  
सञ्जप्तिहोमसन्तृप्तिसेकभोजनसाधितः ।  
पञ्चाङ्गकपुरश्चर्योऽर्णलक्षजपसाधितः ॥ १३५॥  
  
कोट्यावृत्तिकसञ्जप्तिसिद्धीश्वरत्वदायकः ।  
कृष्णाष्टमीसमारब्धमासेनैकेन साधितः ॥ १३६॥  
  
मातृकया पुटीकृत्य मासेनैकेन साधितः ।  
भूतलिप्या पुटीकृत्य मासेनैकेन साधितः ॥ १३७॥  
  
त्रिषष्ट्यक्षरसंयुक्तमातृकापुटसिद्धिदः ।  
कृष्णाष्टमीसमारब्धदिनसप्तकसिद्धिदः ॥ १३८॥  
  
अर्केदुग्रहकालीनजपाज्झटितिसिद्धिदः ।  
निशात्रिकालपूजाकमासेनैकेन सिद्धिदः ॥ १३९॥  
  
मन्त्रार्णौषधिनिष्पन्नगुटिकाभिः सुसिद्धिदः ।  
सूर्योदयसमारम्भदिनेनैकेन साधितः ॥ १४०॥  
  
सहस्राराम्बुजारूढदेशिकस्मृतिसिद्धिदः ।  
शिवोहम्भावनासिद्धसर्वसिद्धिविलासकः ॥ १४१॥  
  
पराकामकलाध्यानसिद्धीश्वरत्वदायकः ।  
अकारोऽग्रियपूजाकोऽमृतानन्ददायकः ॥ १४२॥  
  
अनन्तोऽनन्तावतारेष्वनन्तफलदायकः ।  
अष्टाङ्गपातसम्प्रीतोऽष्टविधभैथुनप्रियः ॥ १४३॥  
  
अष्टपुष्पसमाराध्योऽष्टाध्यायीज्ञानदायकः ।  
आरब्धकर्मनिर्विघ्नपूरयिताऽऽक्षपाटिकः ॥ १४४॥  
  
इन्द्रगोपसमानश्रीरिक्षुभक्षणलालसः ।  
ईङ्कारवर्णसम्बुद्धपराकामकलात्मकः ॥ १४५॥  
  
ईशानपुत्र ईशान ईषणात्रयमार्जकः ।  
उद्दण्ड उग्र उदग्र उण्डेरकबलिप्रियः ॥ १४६॥  
  
ऊर्जस्वानूष्मलमद ऊहापोहदुरासदः ।  
ऋजुचित्तैकसुलभ ऋणत्रयविमोचकः ॥ १४७॥  
  
ऋगर्थवेत्ता ॠकार ॠकाराक्षररूपधृक् ।  
ऌवर्णरूपो ॡवर्णो ॡकाराक्षरपूजितः ॥ १४८॥  
  
एधिताखिलभक्तश्रीरेधिताखिलसंश्रयः ।  
एकाररूप ऐकार ऐम्पुटितस्मृतिन्दुकः ॥ १४९॥  
  
ओङ्कारवाच्य ओङ्कार ओङ्काराक्षररूपधृक् ।  
औङ्काराढ्यगभूयुक्त औम्पूर्वयुग्गकारकः ॥ १५०॥  
  
अंशांशिभावसन्दृष्टोशांशिभावविवर्जितः ।  
अः कारान्तसमस्ताच्कवर्णमण्डलपूजितः ॥ १५१॥  
  
कतृतीयविसर्गाढ्यः कतृतीयार्णकेवलः ।  
कर्पूरतिलकोद्भासिललाटोर्ध्वप्रदेशकः ॥ १५२॥  
  
खल्वाटभूमिसम्रक्षी खल्वाटबुद्धिभेषजम् ।  
खट्वाङ्गायुधसंयुक्तः खड्गोद्यतकरान्वितः ॥ १५३॥  
  
खण्डिताखिलदुर्भिक्षः खनिलक्ष्मीप्रदर्शकः ।  
खदिराधिकसाराढ्यः खलीकृतविपक्षकः ॥ १५४॥  
  
गान्धर्वविद्याचतुरो गन्धर्वनिकरप्रियः ।  
घपूर्वबीजसन्निष्ठो घोरघर्घरबृंहितः ॥ १५५॥  
  
घण्टानिनादसन्तुष्टो घार्णो घनागमप्रियः ।  
चर्तुर्वेदेषु सङ्गीतश्चतुर्थवेदनिष्ठितः ॥ १५६॥  
  
चतुर्दशसंयुक्तचतुर्युक्तचतुश्शतः ।  
चतुर्थीपूजनप्रीतश्चतुरात्मा चतुर्गतिः ॥ १५७॥  
  
चतुर्थीतिथिसम्भूतश्चतुर्वर्गफलप्रदः ।  
छत्रीच्छद्मच्छलश्छन्दोवपुश्छन्दावतारकः ॥ १५८॥  
  
जगद्बन्धुर्जगन्माता जगद्रक्षी जगन्मयः ।  
जगद्योनिर्जगद्रूपो जगदात्मा जगन्निधिः ॥ १५९॥  
  
जरामरणविध्वंसी जगदानन्ददायकः ।  
जागुडानुकृतिच्छायो जाग्रदादिप्रकाशकः ॥ १६०॥  
  
जाम्बूनदसमच्छायो जपसम्प्रीतमानसः ।  
जपयोगसुसंवेद्यो जपतत्परसिद्धिदः ॥ १६१॥  
  
जपाकुसुमसङ्काशो जातीपूजकवाक्प्रदः ।  
जयन्तीदिनसुप्रीतो जयन्तीपूजिताङ्घ्रिकः ॥ १६२॥  
  
जगद्भानतिरस्कारी जगद्भानतिरोहितः ।  
जगद्रूपमहामायाधिष्ठानचिन्मयात्मकः ॥ १६३॥  
  
झञ्झानिलसमश्वासी झिल्लिकासमकान्तिकः ।  
झलझ्झलासुसंशोभिशूर्पाकृतिद्विकर्णकः ॥ १६४॥  
  
टङ्ककर्मविनाभावस्वयम्भूतकलेवरः ।  
ठक्कुरष्ठक्कुराराध्यष्ठक्कुराकृतिशोभितः ॥ १६५॥  
  
डिण्डिमस्वनसंवादी डमरुप्रियपुत्रकः ।  
ढक्कावादनसन्तुष्टो ढुण्ढिराजविनायकः ॥ १६६॥  
  
तुन्दिलस्तुन्दिलवपुस्तपनस्तापरोषहा ।  
तारकब्रह्मसंस्थानस्तारानायकशेखरः ॥ १६७॥  
  
तारुण्याढ्यवधूसङ्गी तत्त्ववेत्ता त्रिकालवित् ।  
स्थूलः स्थूलकरः स्थेयः स्थितिकर्ता स्थितिप्रदः ॥ १६८॥  
  
स्थाणुः स्थिरः स्थलेशायी स्थाण्डिलकुलपूजितः ।  
दुःखहन्ता दुःखदायी दुर्भिक्षादिविनाशकः ॥ १६९॥  
  
धनधान्यप्रदो ध्येयो ध्यानस्तिमितलोचनः ।  
धीरो धीर्धीरधीर्धुर्यो धुरीणत्वप्रदायकः ॥ १७०॥  
  
ध्यानयोगैकसन्दृष्टो ध्यानयोगैकलम्पटः ।  
नारायणप्रियो नम्यो नरनारीजनाश्रयः ॥ १७१॥  
  
नग्नपूजनसन्तुष्टो नग्ननीलासमावृतः ।  
निरञ्जनो निराधारो निर्लेपो निरवग्रहः ॥ १७२॥  
  
निशीथिनीनमस्याको निशीथिनीजपप्रियः ।  
नामपारायणप्रीतो नामरूपप्रकाशकः ॥ १७३॥  
  
पुराणपुरुषः प्रातस्सन्ध्यारुणवपुःप्रभः ।  
फुल्लपुष्पसमूहश्रीसम्भूषितसुमस्तकः ॥ १७४॥  
  
फाल्गुनानुजपूजाकः फेत्कारतन्त्रवर्णितः ।  
ब्राह्मणादिसमाराध्यो बालपूज्यो बलप्रदः ॥ १७५॥  
  
बाणार्चितपदद्वन्द्वो बालकेलिकुतूहलः ।  
भवानीहृदयानन्दी भावगम्यो भवात्मजः ॥ १७६॥  
  
भवेशो भव्यरूपाढ्यो भार्गवेशो भृगोः सुतः ।  
भव्यो भव्यकलायुक्तो भावनावशतत्परः ॥ १७७॥  
  
भगवान् भक्तिसुलभो भयहन्ता भयप्रदः ।  
मायावी मानदो मानी मनोभिमानशोधकः ॥ १७८॥  
  
महाहवोद्यतक्रीडो मन्दहासमनोहरः ।  
मनस्वी मानविध्वंसी मदलालसमानसः ॥ १७९॥  
  
यशस्वी यशआशंसी याज्ञिको याज्ञिकप्रियः ।  
राजराजेश्वरो राजा रामो रमणलम्पटः ॥ १८०॥  
  
रसराजसमास्वादी रसराजैकपूजितः ।  
लक्ष्मीवान् लक्ष्मसम्पन्नो लक्ष्यो लक्षणसंयुतः ॥ १८१॥  
  
लक्ष्यलक्षणभावस्थो लययोगविभावितः ।  
वीरासनसमासीनो वीरवन्द्यो वरेण्यदः ॥ १८२॥  
  
विविधार्थज्ञानदाता वेदवेदान्तवित्तमः ।  
शिखिवाहसमारूढः शिखिवाहननाथितः ॥ १८३॥  
  
श्रीविद्योपासनप्रीतः श्रीविद्यामन्त्रविग्रहः ।  
षडाधारक्रमप्रीतः षडाम्नायेषु संस्थितः ॥ १८४॥  
  
षड्दर्शनीपारदृश्वा षडध्वातीतरूपकः ।  
षडूर्मिवृन्दविध्वंसी षट्कोणमध्यविन्दुगः ॥ १८५॥  
  
षट्त्रिंशत्तत्त्वसन्निष्ठः षट्कर्मसन्घसिद्धिदः ।  
षड्वैरिवर्गविध्वंसिविघ्नेश्वरगजाननः ॥ १८६॥  
  
सत्ताज्ञानादिरूपाढ्यः साहसाद्भुतखेलनः ।  
सर्परूपधरःसंवित् संसाराम्बुधितारकः ॥ १८७॥  
  
सर्पसङ्घसमाश्लिष्टः सर्पकुण्डलितोदरः ।  
सप्तविंशतिऋक्पूज्यः स्वाहायुङ्मन्त्रविग्रहः ॥ १८८॥  
  
सर्वकर्मसमारम्भसम्पूजितपदद्वयः ।  
स्वयम्भूः सत्यसङ्कल्पः स्वयम्प्रकाशमूर्तिकः ॥ १८९॥  
  
स्वयम्भूलिङ्गसंस्थायी स्वयम्भूलिङ्गपूजितः ।  
हव्यो हुतप्रियो होता हुतभुग् हवनप्रियः ॥ १९०॥  
  
हरलालनसन्तुष्टो हलाहलाशिपुत्रकः ।  
ह्रीङ्काररूपो हुङ्कारो हाहाकारसमाकुलः ॥ १९१॥  
  
हिमाचलसुतासूनुर्हेमभास्वरदेहकः ।  
हिमाचलशिखारूढो हिमधामसमद्युतिः ॥ १९२॥  
  
क्षोभहन्ता क्षुधाहन्ता क्षैण्यहन्ता क्षमाप्रदः ।  
क्षमाधारी क्षमायुक्तः क्षपाकरनिभः क्षमी ॥ १९३॥  
  
ककारादिक्षकारान्तसर्वहल्कप्रपूजितः ।  
अकारादिक्षकारान्तवर्णमालाविजृम्भितः ॥ १९४॥  
  
अकारादिक्षकारान्तमहासरस्वतीमयः ।  
स्थूलतमशरीराढ्यः कारुकर्मविजृम्भितः ॥ १९५॥  
  
स्थूलतरस्वरूपाढ्यश्चक्रजालप्रकाशितः ।  
स्थूलरूपसमुज्जृम्भी हृदब्जध्यातरूपकः ॥ १९६॥  
  
सूक्ष्मरूपसमुल्लासी मन्त्रजालस्वरूपकः ।  
सूक्ष्मतरतनुश्रीकः कुण्डलिनीस्वरूपकः ॥ १९७॥  
  
सूक्ष्मतमवपुश्शोभी पराकामकलातनुः ।  
पररूपसमुद्भासी सच्चिदानन्दविग्रहः ॥ १९८॥  
  
परापरवपुर्धारी सप्तरूपविलासितः ।  
षडाम्नायमहामन्त्रनिकुरुम्बनिषेवितः ॥ १९९॥  
  
तत्पुरुषमुखोत्पन्नपूर्वाम्नायमनुप्रियः ।  
अघोरमुखसञ्जातदक्षिणाम्नायपूजितः ॥ २००॥  
  
सद्योजातमुखोत्पन्नपश्चिमाम्नायसेवितः ।  
वामदेवमुखोत्पन्नोत्तराम्नायप्रपूजितः ॥ २०१॥  
  
ईशानमुखसञ्जातोर्ध्वाम्नायमनुसेवितः ।  
विमर्शमुखसञ्जातानुत्तराम्नायपूजितः ॥ २०२॥  
  
तोटकाचार्यसन्दिष्टपूर्वाम्नायकमन्त्रकः ।  
सुरेशसमुपादिष्टदक्षिणाम्नायमन्त्रकः ॥ २०३॥  
  
पद्मपादसमादिष्टपश्चिमाम्नायमन्त्रकः ।  
हस्तामलकसन्दिष्टोत्तराम्नायकमन्त्रकः ॥ २०४॥  
  
शङ्कराचार्यसन्दिष्टोर्ध्वाम्नायाखिलमन्त्रकः ।  
दक्षिणामूर्तिसन्निष्ठानुत्तराम्नायमन्त्रकः ॥ २०५॥  
  
सहजानन्दसन्निष्ठसर्वाम्नायप्रकाशकः ।  
पूर्वाम्नायकमन्त्रौघैः सृष्टिशक्तिप्रकाशकः ॥ २०६॥  
  
दक्षिणाम्नायमन्त्रौघैः स्थितिशक्तिप्रकाशकः ।  
पश्चिमाम्नायमन्त्रौघैर्हृतिशक्तिप्रकाशकः ॥ २०७॥  
  
उत्तराम्नायमन्त्रौघैस्तिरोधानप्रकाशकः ।  
ऊर्ध्वाम्नायकमन्त्रौघैरनुग्रहप्रकाशकः ॥ २०८॥  
  
अनुत्तरगमन्त्रौघैः सहजानन्दलासकः ।  
सर्वाम्नायकसन्निष्ठानुस्यूतचित्सुखात्मकः ॥ २०९॥  
  
सृष्टिकर्ता ब्रह्मरूपो गोप्ता गोविन्दरूपकः ।  
संहारकृद्रुद्ररूपस्तिरोधायक ईश्वरः ॥ २१०॥  
  
सदाशिवोऽनुग्रहीता पञ्चकृत्यपरायणः ।  
अणिमादिगुणास्पृष्टो निर्गुणानन्दरूपकः ॥ २११॥  
  
सर्वात्मभावनारूपः सुखमात्रानुभावकः ।  
स्वस्वरूपसुसंशोभी ताटस्थिकस्वरूपकः ॥ २१२॥  
  
षड्गुणोऽखिलकल्याणगुणराजिविराजितः ।  
यज्ञाग्निकुण्डसम्भूतः क्षीरसागरभध्यगः ॥ २१३॥  
  
त्रिदशकारुनिष्पन्नस्वानन्दभवनस्थितः ।  
ऊरीकृतेशपुत्रत्वो नीलवाणीविवाहितः ॥ २१४॥  
  
नीलसरस्वतीमन्त्रजपतात्पर्यसिद्धिदः ।  
विद्यावदसुरध्वंसी सुररक्षासमुद्यतः ॥ २१५॥  
  
चिन्तामणिक्षेत्रवासी चिन्तिताखिलपूरकः ।  
महापापौघविध्वंसी देवेन्द्रकृतपूजनः ॥ २१६॥  
  
तारारम्भी नमोयुक्तो भगवत्पदडेन्तगः ।  
एकदंष्ट्रायसंयुक्तो हस्तिमुखायसंयुतः ॥ २१७॥  
  
लम्बोदरचतुर्थ्यन्तविराजितकलेबरः ।  
उच्छिष्टपदसंराजी महात्मनेपदप्रियः ॥ २१८॥  
  
आङ्क्रोंह्रीङ्गंसमायुक्तो घेधेस्वाहासमापितः ।  
तारारब्धमहामन्त्रो हस्तिमुखान्तङेयुतः ॥ २१९॥  
  
लम्बोदरायसंयुक्तो डेन्तोच्छिष्टमहात्मयुक् ।  
पाशाङ्कुशत्रपामारो हृल्लेखासमलङ्कृतः ॥ २२०॥  
  
वर्मघेघेसमारूढ उच्छिष्टायपदोपधः ।  
वह्निजायासुंसम्पूर्णो मन्त्रराजद्वयान्वितः ॥ २२१॥  
  
हेरम्बाख्यगणेशानो लक्ष्मीयुतगजाननः ।  
तारुण्येशो बालरूपी शक्तीशो वीरनामकः ॥ २२२  
  
ऊर्ध्वसमाख्य उच्छिष्टो विजयो नृत्यकर्मकः ।  
विघ्नविध्वंसिविघ्नेशो द्विजपूर्वगणाधिपः ॥ २२३॥  
  
क्षिप्रेशो वल्लभाजानिर्भक्तीशः सिद्धिनायकः ।  
द्व्यष्टावतारसम्भिन्नलीलावैविध्यशोभितः ॥ २२४॥  
  
द्वात्रिंशदवताराढ्यो द्वात्रिंशद्दीक्षणक्रमः ।  
शुद्धविद्यासमारब्धमहाषोडशिकान्तिमः ॥ २२५॥  
  
महत्पदसमायुक्तपादुकासम्प्रतिष्ठितः ।  
प्रणवादिस्त्रितारीयुग् बालाबीजकशोभितः ॥ २२६॥  
  
वाणीभूबीजसंयुक्तो हंसत्रयसमन्वितः ।  
खेचरीबीजसम्भिन्नो नवनाथसुशोभितः ॥ २२७॥  
  
प्रासादश्रीसमायुक्तो नवनाथविलोमकः ।  
पराप्रासादबीजाढ्यो महागणेशमन्त्रकः ॥ २२८॥  
  
बालाक्रमोत्क्रमप्रीतो योगबालाविजृम्भितः ।  
अन्नपूर्णासमायुक्तो बाजिवाहाविलासितः ॥ २२९॥  
  
सौभाग्यपूर्वविद्यायुङ् रमादिषोडशीयुतः ।  
उच्छिष्टपूर्वचाण्डालीसमायुक्तसुविग्रहः ॥ २३०॥  
  
त्रयोदशार्णवाग्देवीसमुल्लसितमूर्तिकः ।  
नकुलीमातृसंयुक्तो महामातङ्गिनीयुतः ॥ २३१॥  
  
लघुवार्तालिकायुक्तस्वप्नवार्तालिकान्वितः ।  
तिरस्कारिसमायुक्तो महावार्तालिकायुतः ॥ २३२॥  
  
पराबीजसमायुक्तो लोपामुद्राविजृम्भितः ।  
त्रयोदशाक्षरीहादिज्ञप्तिविद्यासमन्वितः ॥ २३३॥  
  
महावाक्यमहामातृचतुष्टयविलासितः ।  
ब्रह्मण्यरसबीजाढ्यब्रह्मण्यद्वयशेभितः ॥ २३४॥  
  
सप्तदशाक्षरीशैवतत्त्वविमर्शिनीयुतः ।  
चतुर्विंशतिवर्णात्मदक्षिणामूर्तिशोभितः ॥ २३५॥  
  
रदनाक्षरसंशोभिगणपोच्छिष्टमन्त्रकः ।  
गिरिव्याहृतिवर्णात्मगणपोच्छिष्टराजकः ॥ २३६॥  
  
हंसत्रयसमारुढो रसावाणीसमर्पितः ।  
श्रीविद्यानन्दनाथाढ्य आत्मकपदसंयुतः ॥ २३७॥  
  
श्रीचर्यानन्दनाथाढ्यः श्रीमहापादुकाश्रितः ।  
पूजयामिपदप्रीतो नमःपदसमापितः ॥ २३८॥  
  
गुरुमुखैकसंवेद्यो गुरुमण्डलपूजितः ।  
दीक्षागुरुसमारब्धशिवान्तगुरुसेवितः ॥ २३९॥  
  
समाराध्यपदद्वन्द्वो गुरुभिः कुलरूपिभिः ।  
विद्यावतारगुरुभिः सम्पूजितपदद्वयः ॥ २४०॥  
  
परौघीयगुरुप्रीतो दिव्यौघगुरुपूजितः ।  
सिद्धौघदेशिकाराध्यो मानवौघनिषेवितः ॥ २४१॥  
  
गुरुत्रयसमाराध्यो गुरुषट्कप्रपूजितः ।  
शाम्भवीक्रमसम्पूज्योऽशीत्युत्तरशतार्चितः ॥ २४२॥  
  
क्षित्यादिरश्मिसन्निष्ठो लङ्घिताखिलरश्मिकः ।  
षडन्वयक्रमाराध्यो देशिकान्वयरक्षितः ॥ २४३॥  
  
सर्वश्रुतिशिरोनिष्ठपादुकाद्वयवैभवः ।  
पराकामकलारूपः शिवोहम्भावनात्मकः ॥ २४४॥  
  
चिच्छक्त्याख्यपराहंयुक् सर्वज्ञानिस्वरूपकः ।  
संविद्बिन्दुसमाख्यातोऽपराकामकलामयः ॥ २४५॥  
  
मायाविशिष्टसर्वेशो महाबिन्दुस्वरूपकः ।  
अणिमादिगुणोपेतः सर्जनादिक्रियान्वितः ॥ २४६॥  
  
मायाविशिष्टचैतन्योऽगण्यरूपविलासकः ।  
मिश्रकामकलारूपोऽग्नीषोमीयस्वरूपकः ॥ २४७॥  
  
मिश्रबिन्दुसमाख्याको जीववृन्दसमाश्रितः ।  
कामकलात्रयाविष्टो बिन्दुत्रयविलासितः ॥ २४८॥  
  
कामकलात्रयध्यानसर्वबन्धविमोचकः ।  
बिन्दुत्रयैकताध्यानविकलेबरमुक्तिदः ॥ २४९॥  
  
महायजनसम्प्रीतो वीरचर्याधरप्रियः ।  
अन्तर्यागक्रमाराध्यो बहिर्यागपुरस्कृतः ॥ २५०॥  
  
आत्मयागसमाराध्यः सर्वविश्वनियामकः ।  
मातृकादशकन्यासदेवताभावसिद्धिदः ॥ २५१॥  
  
प्रपञ्चयागन्यासेन सर्वेश्वरत्वदायकः ।  
लघुषोढामहाषोढान्यासद्वयसमर्चितः ॥ २५२॥  
  
श्रीचक्रत्रिविधन्यासमहासिद्धिविधायकः ।  
रश्मिमालामहान्यासवज्रवर्मस्वरूपकः ॥ २५३॥  
  
हंसपरमहंसाख्यन्यासद्वयविभावितः ।  
महापदावनीन्यासकलाशताधिकाष्टकः ॥ २५४॥  
  
त्रिपुरापूजनप्रीतः त्रिपुरापूजकप्रियः ।  
नवावृतिमहायज्ञसंरक्षणधुरन्धरः ॥ २५५॥  
  
लम्बोदरमहारूपो भैरवीभैरवात्मकः ।  
उत्कृष्टशिष्टसद्वस्तु परसंवित्तिरूपकः ॥ २५६॥  
  
शुभाशुभकरं कर्म जीवयात्राविधायकः ।  
सच्चित्सुखं नाम रूपमधिष्ठानात्मकः परः ॥ २५७॥  
  
आरोपितजगज्जातं मिथ्याज्ञानममङ्गलम् ।  
अकारादिक्षकारान्तः शब्दसृष्टिस्वरूपकः ॥ २५८॥  
  
परावाग् विमर्शरूपी पश्यन्ती स्फोटरूपधृक् ।  
मध्यमा चिन्तनारूपो वैखरी स्थूलवाचकः ॥ २५९॥  
  
ध्वनिरूपो वर्णरूपी सर्वभाषात्मकोऽपरः ।  
मूलाधारगतः सुप्तः स्वाधिष्ठाने प्रपूजितः ॥ २६०॥  
  
मणिपूरकमध्यस्थोऽनाहताम्बुजमध्यगः ।  
विशुद्धिपङ्कजोल्लास आज्ञाचक्राब्जवासकः ॥ २६१॥  
  
सहस्राराम्बुजारूढः शिवशक्त्यैक्यरूपकः ।  
मूलकुण्डलिनीरूपो महाकुण्डलिनीमयः ॥ २६२॥  
  
षोडशान्तमहास्थानोऽस्पर्शाभिधमहास्थितिः ।  
इदं नामसहस्रं तु सर्वसम्पत्प्रदायकम् ।  
धनधान्यसुताद्यष्टलक्ष्मीवृन्दप्रवर्धकम् ॥ २६३॥  
  
सर्ववन्ध्यात्वदोषघ्नं सत्सन्तानप्रदायकम् ।  
सर्वज्वरार्तिशमनं दीर्घायुष्यप्रदायकम् ॥ २६४॥  
  
धर्ममर्थं काममोक्षौ झटितीदं प्रदास्यति ।  
निष्कामो वा सकामो वा सर्व एतत्प्रसाधयेत् ॥ २६५॥  
  
इति उड्डामरेश्वरतन्त्रे क्षिप्रप्रसादनपटले  
गुह्यनाम उच्छिष्टगणेशसहस्रनामस्तोत्रम् ।  
  
  
  
The text is not a conventional one and is supportive of higher level  
established Tantric practices.  It is not meant for commonly  
devotional chanting.  User dicretion is recommended.  
  
Proofread by krishna vallapareddy krishna321 at hotmail.com  
  
