---
Category: sahasranAma, ganesha
File name: gakArAdigaNpatisahasranAmastotram.itx
Language: Sanskrit
Latest update: January 10, 2017
Location: doc_ganesha
Proofread by: Karthik Raman karthik.raman at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: ganesha
Text title: gakArAdigaNapatisahasranAmastotram
Transliterated by: Karthik Raman karthik.raman at gmail.com
engtitle: gakArAdigaNapatisahasranAmastotram
itxtitle: gakArAdigaNapatisahasranAmastotram (rudrayAmalAntargatam)
title: गकारादिगणपतिसहस्रनामस्तोत्रम् (रुद्रयामलान्तर्गतम्)

---
  
 गकारादि श्रीगणपतिसहस्रनामस्तोत्रम्   
  
अस्य श्रीगणपतिगकारादिसहस्रनाममालामन्त्रस्य ।  
दुर्वासा ऋषिः । अनुष्टुप् छन्दः । श्रीगणपतिर्देवता ।  
गं बीजम् । स्वाहा शक्तिः । ग्लौं कीलकम् ।  
मम सकलाभीष्टसिद्ध्यर्थे जपे विनियोगः ॥  
  
॥ करन्यासः ॥  
  
ॐ अङ्गुष्ठाभ्यां नमः । श्रीं तर्जनीभ्यां नमः ।  
ह्रीं मध्यमाभ्यां नमः । क्रीं अनामिकाभ्यां नमः ।  
ग्लौं कनिष्ठिकाभ्यां नमः । गं करतलकरपृष्ठाभ्यां नमः ।  
एवं हृदयादिन्यासः ।  
अथवा षड्दीर्ङभाजागमितिबीजेन कराङ्गन्यासः ॥  
  
॥ ध्यानम् ॥  
  
ओङ्कार सन्निभमिभाननमिन्दुभालम् मुक्ताग्रबिन्दुममलद्युतिमेकदन्तम् ।  
लम्बोदरं कलचतुर्भुजमादिदेवं ध्यायेन्महागणपतिं मतिसिद्धिकान्तम् ॥  
  
॥ स्तोत्रम् ॥  
  
ॐ गणेश्वरो गणाध्यक्षो गणाराध्यो गणप्रियः ।  
गणनाथो गणस्वामी गणेशो गणनायकः ॥ १॥  
  
गणमूर्तिर्गणपतिर्गणत्राता गणञ्जयः ।  
गणपोऽथ गणक्रीडो गणदेवो गणाधिपः ॥ २॥  
  
गणज्येष्ठो गणश्रेष्ठो गणप्रेष्ठो गणाधिराट् ।  
गणराड् गणगोप्ताथ् गणाङ्गो गणदैवतम् ॥ ३॥  
  
गणबन्धुर्गणसुहृद् गणाधीशो गणप्रथः ।  
गणप्रियसखः शश्वद् गणप्रियसुहृत् तथा ॥ ४॥  
  
गणप्रियरतो नित्यं गणप्रीतिविवर्धनः ।  
गणमण्डलमध्यस्थो गणकेलिपरायणः ॥ ५॥  
  
गणाग्रणीर्गणेशानो गणगीतो गणोच्छ्रयः ।  
गण्यो गणहितो गर्जद्गणसेनो गणोद्धतः ॥ ६॥  
  
गणभीतिप्रमथनो गणभीत्यपहारकः ।  
गणनार्हो गणप्रौढो गणभर्ता गणप्रभुः ॥ ७॥  
  
गणसेनो गणचरो गणप्रज्ञो गणैकराट् ।  
गणाग्र्यो गणनामा च गणपालनतत्परः ॥ ८॥  
  
गणजिद्गणगर्भस्थो गणप्रवणमानसः ।  
गणगर्वपरीहर्ता गणो गणनमस्कृतः ॥ ९॥  
  
गणार्चिताङ्घ्रियुगळो गणरक्षणकृत् सदा ।  
गणध्यातो गणगुरुर्गणप्रणयतत्परः ॥ १०॥  
  
गणागणपरित्राता गणाधिहरणोद्धुरः ।  
गणसेतुर्गणनुतो गणकेतुर्गणाग्रगः ॥ ११॥  
  
गणहेतुर्गणग्राही गणानुग्रहकारकः ।  
गणागणानुग्रहभूर्गणागणवरप्रदः ॥ १२॥  
  
गणस्तुतो गणप्राणो गणसर्वस्वदायकः ।  
गणवल्लभमूर्तिश्च गणभूतिर्गणेष्टदः ॥ १३॥  
  
गणसौख्यप्रदाता च गणदुःखप्रणाशनः ।  
गणप्रथितनामा च गणाभीष्टकरः सदा ॥ १४॥  
  
गणमान्यो गणख्यातो गणवीतो गणोत्कटः ।  
गणपालो गणवरो गणगौरवदायकः ॥ १५॥  
  
गणगर्जितसन्तुष्टो गणस्वच्छन्दगः सदा ।  
गणराजो गणश्रीदो गणाभयकरः क्षणात् ॥ १६॥  
  
गणमूर्धाभिषिक्तश्च गणसैन्यपुरस्सरः ।  
गुणातीतो गुणमयो गुणत्रयविभागकृत् ॥ १७॥  
  
गुणी गुणाकृतिधरो गुणशाली गुणप्रियः ।  
गुणपूर्णो गुणाम्भोधिर्गुणभाग् गुणदूरगः ॥ १८॥  
  
गुणागुणवपुर्गौणशरीरो गुणमण्डितः ।  
गुणस्त्रष्टा गुणेशानो गुणेशोऽथ गुणेश्वरः ॥ १९॥  
  
गुणसृष्टजगत्सङ्घो गुणसङ्घो गुणैकराट् ।  
गुणप्रवृष्टो गुणभूर्गुणीकृतचराचरः ॥ २०॥  
  
गुणप्रवणसन्तुष्टो गुणहीनपराङ्मुखः ।  
गुणैकभूर्गुणश्रेष्ठो गुणज्येष्ठो गुणप्रभुः ॥ २१॥  
  
गुणज्ञो गुणसम्पूज्यो गुणैकसदनं सदा ।  
गुणप्रणयवान् गौणप्रकृतिर्गुणभाजनम् ॥ २२॥  
  
गुणिप्रणतपादाब्जो गुणिगीतो गुणोज्ज्वलः ।  
गुणवान् गुणसम्पन्नो गुणानन्दितमानसः ॥ २३॥  
  
गुणसञ्चारचतुरो गुणसञ्चयसुन्दरः ।  
गुणगौरो गुणाधारो गुणसंवृतचेतनः ॥ २४॥  
  
गुणकृद्गुणभृन्नित्यं गुणाग्र्यो गुणपारदृक् ।  
गुणप्रचारी गुणयुग् गुणागुणविवेककृत् ॥ २५॥  
  
गुणाकरो गुणकरो गुणप्रवणवर्धनः ।  
गुणगूढचरो गौणसर्वसंसारचेष्टितः ॥ २६॥  
  
गुणदक्षिणसौहार्दो गुणलक्षणतत्त्ववित् ।  
गुणहारी गुणकलो गुणसङ्घसखः सदा ॥ २७॥  
  
गुणसंस्कृतसंसारो गुणतत्त्वविवेचकः ।  
गुणगर्वधरो गौणसुखदुःखोदयो गुणः ॥ २८॥  
  
गुणाधीशो गुणलयो गुणवीक्षणलालसः ।  
गुणगौरवदाता च गुणदाता गुणप्रदः ॥ २९॥  
  
गुणकृद्गुणसम्बन्धो गुणभृद्गुणबन्धनः ।  
गुणहृद्यो गुणस्थायी गुणदायी गुणोत्कटः ॥ ३०॥  
  
गुणचक्रधरो गौणावतारो गुणबान्धवः ।  
गुणबन्धुर्गुणप्रज्ञो गुणप्राज्ञो गुणालयः ॥ ३१॥  
  
गुणधाता गुणप्राणो गुणगोपो गुणाश्रयः ।  
गुणयायी गुणाधायी गुणपो गुणपालकः ॥ ३२॥  
  
गुणाहृततनुर्गौणो गीर्वाणो गुणगौरवः ।  
गुणवत्पूजितपदो गुणवत्प्रीतिदायकः ॥ ३३॥  
  
गुणवद्गीतकीर्तिष्च गुणवद्बद्धसौहृदः ।  
गुणवद्वरदो नित्यं गुणवत्प्रतिपालकः ॥ ३४॥  
  
गुणवद्गुणसन्तुष्टो गुणवद्रचितस्तवः ।  
गुणवद्रक्षणपरो गुणवत्प्रणयप्रियः ॥ ३५॥  
  
गुणवच्चक्रसञ्चारो गुणवत्कीर्तिवर्धनः ।  
गुणवद्गुणचित्तस्थो गुणवद्गुणरक्षकः ॥ ३६॥  
  
गुणवत्पोषणकरो गुनवच्छत्रुसूदनः ।  
गुणवत्सिद्धिदाता च गुणवद्गौरवप्रदः ॥ ३७॥  
  
गुणवत्प्रवणस्वान्तो गुणवद्गुणभूषणः ।  
गुणवत्कुलविद्वेषिविनाषकरणक्षमः ॥ ३८॥  
  
गुणिस्तुतगुणो गर्जप्रलयाम्बुदनिःस्वनः ।  
गजो गजपतिर्गर्जद्गजयुद्धविषारदः ॥ ३९॥  
  
गजास्यो गजकर्णोऽथ गजराजो गजाननः ।  
गजरूपधरो गर्जद्गजयूथोद्धुरध्वनिः ॥ ४०॥  
  
गजाधीषो गजाधारो गजासुरजयोद्धुरः ।  
गजदन्तो गजवरो गजकुम्भो गजध्वनिः ॥ ४१॥  
  
गजमायो गजमयो गजश्रीर्गजगर्जितः ।  
गजामयहरो नित्यं गजपुष्टिप्रदायकः ॥ ४२॥  
  
गजोत्पत्तिर्गजत्राता गजहेतुर्गजाधिपः ।  
गजमुख्यो गजकुलप्रवरो गजदैत्यहा ॥ ४३॥  
  
गजकेतुर्गजाध्यक्षो गजसेतुर्गजाकृतिः ।  
गजवन्द्यो गजप्राणो गजसेव्यो गजप्रभुः ॥ ४४॥  
  
गजमत्तो गजेशानो गजेशो गजपुङ्गवः ।  
गजदन्तधरो गुञ्जन्मधुपो गजवेषभृत् ॥ ४५॥  
  
गजच्छन्नो गजाग्रस्थो गजयायी गजाजयः ।  
गजराड्गजयूथस्थो गजगञ्जकभञ्जकः ॥ ४६॥  
  
गर्जितोज्ञितदैत्यासुर्गर्जितत्रातविष्टपः ।  
गानज्ञो गानकुशलो गानतत्त्वविवेचकः ॥ ४७॥  
  
गानश्लाघी गानरसो गानज्ञानपरायणः ।  
गानागमज्ञो गानाङ्गो गानप्रवणचेतनः ॥ ४८॥  
  
गानकृद्गानचतुरो गानविद्याविशारदः ।  
गानध्येयो गानगम्यो गानध्यानपरायणः ॥ ४९॥  
  
गानभूर्गानशीलश्च गानशाली गतश्रमः ।  
गानविज्ञानसम्पन्नो गानश्रवणलालसः ॥ ५०॥  
  
गानयत्तो गानमयो गानप्रणयवान् सदा ।  
गानध्याता गानबुद्धिर्गानोत्सुकमनाः पुनः ॥ ५१॥  
  
गानोत्सुको गानभूमिर्गानसीमा गुणोज्ज्वलः ।  
गानङ्गज्ञानवान् गानमानवान् गानपेशलः ॥ ५२॥  
  
गानवत्प्रणयो गानसमुद्रो गानभूषणः ।  
गानसिन्धुर्गानपरो गानप्राणो गणाश्रयः ॥ ५३॥  
  
गानैकभूर्गानहृष्टो गानचक्षुर्गाणैकदृक् ।  
गानमत्तो गानरुचिर्गानविद्गानवित्प्रियः ॥ ५४॥  
  
गानान्तरात्मा गानाढ्यो गानभ्राजत्सभः सदा ।  
गानमयो गानधरो गानविद्याविशोधकः ॥ ५५॥  
  
गानाहितघ्रो गानेन्द्रो गानलीनो गतिप्रियः ।  
गानाधीशो गानलयो गानाधारो गतीश्वरः ॥ ५६॥  
  
गानवन्मानदो गानभूतिर्गानैकभूतिमान् ।  
गानतानततो गानतानदानविमोहितः ॥ ५७॥  
  
गुरुर्गुरुदरश्रोणिर्गुरुतत्त्वार्थदर्शनः ।  
गुरुस्तुतो गुरुगुणो गुरुमायो गुरुप्रियः ॥ ५८॥  
  
गुरुकीर्तिर्गुरुभुजो गुरुवक्षा गुरुप्रभः ।  
गुरुलक्षणसम्पन्नो गुरुद्रोहपराङ्मुखः ॥ ५९॥  
  
गुरुविद्यो गुरुप्राणो गुरुबाहुबलोच्छ्रयः ।  
गुरुदैत्यप्राणहरो गुरुदैत्यापहारकः ॥ ६०॥  
  
गुरुगर्वहरो गुह्यप्रवरो गुरुदर्पहा ।  
गुरुगौरवदायी च गुरुभीत्यपहारकः ॥ ६१॥  
  
गुरुशुण्डो गुरुस्कन्धो गुरुजङ्घो गुरुप्रथः ।  
गुरुभालो गुरुगलो गुरुश्रीर्गुरुगर्वनुत् ॥ ६२॥  
  
गुरूरुगुरुपीनांसो गुरुप्रणयलालसः ।  
गुरुमुख्यो गुरुकुलस्थायी गुरुगुणः सदा ॥ ६३॥  
  
गुरुसंशयभेत्ता च गुरुमानप्रदायकः ।  
गुरुधर्मसदाराध्यो गुरुधर्मनिकेतनः ॥ ६४॥  
  
गुरुदैत्यकुलच्छेत्ता गुरुसैन्यो गुरुद्युतिः ।  
गुरुधर्माग्रगण्योऽथ गुरुधर्मधुरन्धरः ।  
गरिष्ठो गुरुसन्तापशमनो गुरुपूजितः ॥ ६५॥  
  
गुरुधर्मधरो गौरधर्माधारो गदापहः ।  
गुरुशास्त्रविचारज्ञो गुरुशास्त्रकृतोद्यमः ॥ ६६॥  
  
गुरुशास्त्रार्थनिलयो गुरुशास्त्रालयः सदा ।  
गुरुमन्त्रो गुरुशेष्ठो गुरुमन्त्रफलप्रदः ॥ ६७॥  
  
गुरुस्त्रीगमनोद्दामप्रायश्चित्तनिवारकः ।  
गुरुसंसारसुखदो गुरुसंसारदुःखभित् ॥ ६८॥  
  
गुरुश्लाघापरो गौरभानुखण्डावतंसभृत् ।  
गुरुप्रसन्नमूर्तिश्च गुरुशापविमोचकः ॥ ६९॥  
  
गुरुकान्तिर्गुरुमयो गुरुशासनपालकः ।  
गुरुतन्त्रो गुरुप्रज्ञो गुरुभो गुरुदैवतम् ॥ ७०॥  
  
गुरुविक्रमसञ्चारो गुरुदृग्गुरुविक्रमः ।  
गुरुक्रमो गुरुप्रेष्ठो गुरुपाखण्डखण्डकः ॥ ७१॥  
  
गुरुगर्जितसम्पूर्णब्रह्माण्डो गुरुगर्जितः ।  
गुरुपुत्रप्रियसखो गुरुपुत्रभयापहः ॥ ७२॥  
  
गुरुपुत्रपरित्राता गुरुपुत्रवरप्रदः ।  
गुरुपुत्रार्तिशमनो गुरुपुत्राधिनाशनः ॥ ७३॥  
  
गुरुपुत्रप्राणदाता गुरुभक्तिपरायणः ।  
गुरुविज्ञानविभवो गौरभानुवरप्रदः ॥ ७४॥  
  
गौरभानुस्तुतो गौरभानुत्रासापहारकः ।  
गौरभानुप्रियो गौरभानुर्गौरववर्धनः ॥ ७५॥  
  
गौरभानुपरित्राता गौरभानुसखः सदा ।  
गौरभानुर्प्रभुर्गौरभानुभीतिप्रणशनः ॥ ७६॥  
  
गौरीतेजःसमुत्पन्नो गौरीहृदयनन्दनः ।  
गौरीस्तनन्धयो गौरीमनोवाञ्छितसिद्धिकृत् ॥ ७७॥  
  
गौरो गौरगुणो गौरप्रकाशो गौरभैरवः ।  
गौरीशनन्दनो गौरीप्रियपुत्रो गदाधरः ॥ ७८॥  
  
गौरीवरप्रदो गौरीप्रणयो गौरसच्छविः ।  
गौरीगणेश्वरो गौरीप्रवणो गौरभावनः ॥ ७९॥  
  
गौरात्मा गौरकीर्तिश्च गौरभावो गरिष्ठदृक् ।  
गौतमो गौतमीनाथो गौतमीप्राणवल्लभः ॥ ८०॥  
  
गौतमाभीष्टवरदो गौतमाभयदायकः ।  
गौतमप्रणयप्रह्वो गौतमाश्रमदुःखहा ॥ ८१॥  
  
गौतमीतीरसञ्चारी गौतमीतीर्थनायकः ।  
गौतमापत्परिहारो गौतमाधिविनाशनः ॥ ८२॥  
  
गोपतिर्गोधनो गोपो गोपालप्रियदर्शनः ।  
गोपालो गोगणाधीशो गोकश्मलनिवर्तकः ॥ ८३॥  
  
गोसहस्रो गोपवरो गोपगोपीसुखावहः ।  
गोवर्धनो गोपगोपो गोपो गोकुलवर्धनः ॥ ८४॥  
  
गोचरो गोचराध्यक्षो गोचरप्रीतिवृद्धिकृत् ।  
गोमी गोकष्टसन्त्राता गोसन्तापनिवर्तकः ॥ ८५॥  
  
गोष्ठो गोष्ठाश्रयो गोष्ठपतिर्गोधनवर्धनः ।  
गोष्ठप्रियो गोष्ठमयो गोष्ठामयनिवर्तकः ॥ ८६॥  
  
गोलोको गोलको गोभृद्गोभर्ता गोसुखावहः ।  
गोधुग्गोधुग्गणप्रेष्ठो गोदोग्धा गोमयप्रियः ॥ ८७॥  
  
गोत्रं गोत्रपतिर्गोत्रप्रभुर्गोत्रभयापहः ।  
गोत्रवृद्धिकरो गोत्रप्रियो गोत्रार्तिनाशनः ॥ ८८॥  
  
गोत्रोद्धारपरो गोत्रप्रवरो गोत्रदैवतम् ।  
गोत्रविख्यातनामा च गोत्री गोत्रप्रपालकः ॥ ८९॥  
  
गोत्रसेतुर्गोत्रकेतुर्गोत्रहेतुर्गतक्लमः ।  
गोत्रत्राणकरो गोत्रपतिर्गोत्रेशपूजितः ॥ ९०॥  
  
गोत्रभिद्गोत्रभित्त्राता गोत्रभिद्वरदायकः ।  
गोत्रभित्पूजितपदो गोत्रभिच्छत्रुसूदनः ॥ ९१॥  
  
गोत्रभित्प्रीतिदो नित्यं गोत्रभिद्गोत्रपालकः ।  
गोत्रभिद्गीतचरितो गोत्रभिद्राज्यरक्षकः ॥ ९२॥  
  
गोत्रभिज्जयदायी च गोत्रभित्प्रणयः सदा ।  
गोत्रभिद्भयसम्भेत्ता गोत्रभिन्मानदायकः ॥ ९३॥  
  
गोत्रभिद्गोपनपरो गोत्रभित्सैन्यनायकः ।  
गोत्राधिपप्रियो गोत्रपुत्रीपुत्रो गिरिप्रियः ॥ ९४॥  
  
ग्रन्थज्ञो ग्रन्थकृद्ग्रन्थग्रन्थिभिद्ग्रन्थविघ्नहा ।  
ग्रन्थादिर्ग्रन्थसञ्चारो ग्रन्थश्रवणलोलुपः ॥ ९५॥  
  
ग्रन्थादीनक्रियो ग्रन्थप्रियो ग्रन्थार्थतत्त्ववित् ।  
ग्रन्थसंशयसञ्छेदी ग्रन्थवक्ता ग्रहाग्रणीः ॥ ९६॥  
  
ग्रन्थगीतगुणो ग्रन्थगीतो ग्रन्थादिपूजितः ।  
ग्रन्थारम्भस्तुतो ग्रन्थग्राही ग्रन्थार्थपारदृक् ॥ ९७॥  
  
ग्रन्थदृग्ग्रन्थविज्ञानो ग्रन्थसन्दर्भषोधकः ।  
ग्रन्थकृत्पूजितो ग्रन्थकरो ग्रन्थपरायणः ॥ ९८॥  
  
ग्रन्थपारायणपरो ग्रन्थसन्देहभञ्जकः ।  
ग्रन्थकृद्वरदाता च ग्रन्थकृद्वन्दितः सदा ॥ ९९॥  
  
ग्रन्थानुरक्तो ग्रन्थज्ञो ग्रन्थानुग्रहदायकः ।  
ग्रन्थान्तरात्मा ग्रन्थार्थपण्डितो ग्रन्थसौहृदः ॥ १००॥  
  
ग्रन्थपारङ्गमो ग्रन्थगुणविद्ग्रन्थविग्रहः ।  
ग्रन्थसेतुर्ग्रन्थहेतुर्ग्रन्थकेतुर्ग्रहाग्रगः ॥ १०१॥  
  
ग्रन्थपूज्यो ग्रन्थगेयो ग्रन्थग्रथनलालसः ।  
ग्रन्थभूमिर्ग्रहश्रेष्ठो ग्रहकेतुर्ग्रहाश्रयः ॥ १०२॥  
  
ग्रन्थकारो ग्रन्थकारमान्यो ग्रन्थप्रसारकः ।  
ग्रन्थश्रमज्ञो ग्रन्थाङ्गो ग्रन्थभ्रमनिवारकः ॥ १०३॥  
  
ग्रन्थप्रवणसर्वाङ्गो ग्रन्थप्रणयतत्परः ।  
गीतं गीतगुणो गीतकीर्तिर्गीतविशारदः ॥ १०४॥  
  
गीतस्फीतयशा गीतप्रणयो गीतचञ्चुरः ।  
गीतप्रसन्नो गीतात्मा गीतलोलो गतस्पृहः ॥ १०५॥  
  
गीताश्रयो गीतमयो गीततत्त्वार्थकोविदः ।  
गीतसंशयसञ्छेत्ता गीतसङ्गीतशाशनः ॥ १०६॥  
  
गीतार्थज्ञो गीततत्त्वो गीतातत्त्वं गताश्रयः ।  
गीतासारोऽथ गीताकृद्गीताकृद्विघ्ननाशनः ॥ १०७॥  
  
गीताशक्तो गीतलीनो गीताविगतसञ्ज्वरः ।  
गीतैकदृग्गीतभूतिर्गीतप्रीतो गतालसः ॥ १०८॥  
  
गीतवाद्यपटुर्गीतप्रभुर्गीतार्थतत्त्ववित् ।  
गीतागीतविवेकज्ञो गीताप्रवणचेतनः ॥ १०९॥  
  
गतभीर्गतविद्वेषो गतसंसारबन्धनः ।  
गतमायो गतत्रासो गतदुःखो गतज्वरः ॥ ११०॥  
  
गतासुहृद्गतज्ञानो गतदुष्टाशयो गतः ।  
गतार्तिर्गतसङ्कल्पो गतदुष्टविचेष्टितः ॥ १११॥  
  
गताहङ्कारसञ्चारो गतदर्पो गताहितः ।  
गतविघ्नो गतभयो गतागतनिवारकः ॥ ११२॥  
  
गतव्यथो गतापायो गतदोषो गतेः परः ।  
गतसर्वविकारोऽथ गतगञ्जितकुञ्जरः ॥ ११३॥  
  
गतकम्पितभूपृष्ठो गतरुग्गतकल्मषः ।  
गतदैन्यो गतस्तैन्यो गतमानो गतश्रमः ॥ ११४॥  
  
गतक्रोधो गतग्लानिर्गतम्लानो गतभ्रमः ।  
गताभावो गतभवो गततत्त्वार्थसंशयः ॥ ११५॥  
  
गयासुरशिरश्छेत्ता गयासुरवरप्रदः ।  
गयावासो गयानाथो गयावासिनमस्कृतः ॥ ११६॥  
  
गयातीर्थफलाध्यक्षो गयायात्राफलप्रदः ।  
गयामयो गयाक्षेत्रं गयाक्षेत्रनिवासकृत् ॥ ११७॥  
  
गयावासिस्तुतो गयान्मधुव्रतलसत्कटः ।  
गायको गायकवरो गायकेष्टफलप्रदः ॥ ११८॥  
  
गायकप्रणयी गाता गायकाभयदायकः ।  
गायकप्रवणस्वान्तो गायकः प्रथमः सदा ॥ ११९॥  
  
गायकोद्गीतसम्प्रीतो गायकोत्कटविघ्नहा ।  
गानगेयो गानकेशो गायकान्तरसञ्चरः ॥ १२०॥  
  
गायकप्रियदः शश्वद्गायकाधीनविग्रहः ।  
गेयो गेयगुणो गेयचरितो गेयतत्त्ववित् ॥ १२१॥  
  
गायकत्रासहा ग्रन्थो ग्रन्थतत्त्वविवेचकः ।  
गाढानुरागो गाढाङ्गो गाढागङ्गाजलोऽन्वहम् ॥ १२२॥  
  
गाढावगाढजलधिर्गाढप्रज्ञो गतामयः ।  
गाढप्रत्यर्थिसैन्योऽथ गाढानुग्रहतत्परः ॥ १२३॥  
  
गाढश्लेषरसाभिज्ञो गाढनिर्वृतिसाधकः ।  
गङ्गाधरेष्टवरदो गङ्गाधरभयापहः ॥ १२४॥  
  
गङ्गाधरगुरुर्गङ्गाधरध्यातपदः सदा ।  
गङ्गाधरस्तुतो गङ्गाधराराध्यो गतस्मयः ॥ १२५॥  
  
गङ्गाधरप्रियो गङ्गाधरो गङ्गाम्बुसुन्दरः ।  
गङ्गाजलरसास्वादचतुरो गाङ्गतीरयः ॥ १२६॥  
  
गङ्गाजलप्रणयवान् गङ्गातीरविहारकृत् ।  
गङ्गाप्रियो गङ्गाजलावगाहनपरः सदा ॥ १२७॥  
  
गन्धमादनसंवासो गन्धमादनकेलिकृत् ।  
गन्धानुलिप्तसर्वाङ्गो गन्धलुब्धमधुव्रतः ॥ १२८॥  
  
गन्धो गन्धर्वराजोऽथ गन्धर्वप्रियकृत् सदा ।  
गन्धर्वविद्यातत्त्वज्ञो गन्धर्वप्रीतिवर्धनः ॥ १२९॥  
  
गकारबीजनिलयो गकारो गर्विगर्वनुत् ।  
गन्धर्वगणसंसेव्यो गन्धर्ववरदायकः ॥ १३०॥  
  
गन्धर्वो गन्धमातङ्गो गन्धर्वकुलदैवतम् ।  
गन्धर्वगर्वसञ्छेत्ता गन्धर्ववरदर्पहा ॥ १३१॥  
  
गन्धर्वप्रवणस्वान्तो गन्धर्वगणसंस्तुतः ।  
गन्धर्वार्चितपादाब्जो गन्धर्वभयहारकः ॥ १३२॥  
  
गन्धर्वाभयदः शश्वद् गन्धर्वप्रतिपालकः ।  
गन्धर्वगीतचरितो गन्धर्वप्रणयोत्सुकः ॥ १३३॥  
  
गन्धर्वगानश्रवणप्रणयी गर्वभञ्जनः ।  
गन्धर्वत्राणसन्नद्धो गन्धर्वसमरक्षमः ॥ १३४॥  
  
गन्धर्वस्त्रीभिराराध्यो गानं गानपटुः सदा ।  
गच्छो गच्छपतिर्गच्छनायको गच्छगर्वहा ॥ १३५॥  
  
गच्छराजोऽथ गच्छेशो गच्छराजनमस्कृतः ।  
गच्छप्रियो गच्छगुरुर्गच्छत्राणकृतोद्यमः ॥ १३६॥  
  
गच्छप्रभुर्गच्छचरो गच्छप्रियकृतोद्यमः ।  
गच्छगीतगुणो गच्छमर्यादाप्रतिपालकः ॥ १३७॥  
  
गच्छधाता गच्छभर्ता गच्छवन्द्यो गुरोर्गुरुः ।  
गृत्सो गृत्समदो गृत्समदाभीष्टवरप्रदः ॥ १३८॥  
  
गीर्वाणगीतचरितो गीर्वाणगणसेवितः ।  
गीर्वाणवरदाता च गीर्वाणभयनाशकृत् ॥ १३९॥  
  
गीर्वाणगुणसंवीतो गीर्वाणारातिसूदनः ।  
गीर्वाणधाम गीर्वाणगोप्ता गीर्वाणगर्वहृत् ॥ १४०॥  
  
गीर्वाणार्तिहरो नित्यं गीर्वाणवरदायकः ।  
गीर्वाणशरणं गीतनामा गीर्वाणसुन्दरः ॥ १४१॥  
  
गीर्वाणप्राणदो गन्ता गीर्वाणानीकरक्षकः ।  
गुहेहापूरको गन्धमत्तो गीर्वाणपुष्टिदः ॥ १४२॥  
  
गीर्वाणप्रयुतत्राता गीतगोत्रो गताहितः ।  
गीर्वाणसेवितपदो गीर्वाणप्रथितो गलत् ॥ १४३॥  
  
गीर्वाणगोत्रप्रवरो गीर्वाणफलदायकः ।  
गीर्वाणप्रियकर्ता च गीर्वाणागमसारवित् ॥ १४४॥  
  
गीर्वाणागमसम्पत्तिर्गीर्वाणव्यसनापहह् ।  
गीर्वाणप्रणयो गीतग्रहणोत्सुकमानसः ॥ १४५॥  
  
गीर्वाणभ्रमसम्भेत्ता गीर्वाणगुरुपूजितः ।  
ग्रहो ग्रहपतिर्ग्राहो ग्रहपीडाप्रणाशनः ॥ १४६॥  
  
ग्रहस्तुतो ग्रहाध्यक्षो ग्रहेशो ग्रहदैवतम् ।  
ग्रहकृद्ग्रहभर्ता च ग्रहेशानो ग्रहेश्वरः ॥ १४७॥  
  
ग्रहाराध्यो ग्रहत्राता ग्रहगोप्ता ग्रहोत्कटः ।  
ग्रहगीतगुणो ग्रन्थप्रणेता ग्रहवन्दितः ॥ १४८॥  
  
गवी गवीश्वरो गर्वी गर्विष्ठो गर्विगर्वहा ।  
गवाम्प्रियो गवान्नाथो गवीशानो गवाम्पती ॥ १४९॥  
  
गव्यप्रियो गवाङ्गोप्ता गविसम्पत्तिसाधकः ।  
गविरक्षणसन्नद्धो गवाम्भयहरः क्षणात् ॥ १५०॥  
  
गविगर्वहरो गोदो गोप्रदो गोजयप्रदः ।  
गजायुतबलो गण्डगुञ्जन्मत्तमधुव्रतः ॥ १५१॥  
  
गण्डस्थललसद्दानमिळन्मत्ताळिमण्डितः ।  
गुडो गुडप्रियो गुण्डगळद्दानो गुडाशनः ॥ १५२॥  
  
गुडाकेशो गुडाकेशसहायो गुडलड्डुभुक् ।  
गुडभुग्गुडभुग्गणयो गुडाकेशवरप्रदः ॥ १५३॥  
  
गुडाकेशार्चितपदो गुडाकेशसखः सदा ।  
गदाधरार्चितपदो गदाधरवरप्रदः ॥ १५४॥  
  
गदायुधो गदापाणिर्गदायुद्धविशारदः ।  
गदहा गददर्पघ्नो गदगर्वप्रणाशनः ॥ १५५॥  
  
गदग्रस्तपरित्राता गदाडम्बरखण्डकः ।  
गुहो गुहाग्रजो गुप्तो गुहाशायी गुहाशयः ॥ १५६॥  
  
गुहप्रीतिकरो गूढो गूढगुल्फो गुणैकदृक् ।  
गीर्गीष्पतिर्गिरीशानो गीर्देवीगीतसद्गुणः ॥ १५७॥  
  
गीर्देवो गीष्प्रियो गीर्भूर्गीरात्मा गीष्प्रियङ्करः ।  
गीर्भूमिर्गीरसन्नोऽथ गीःप्रसन्नो गिरीश्वरः ॥ १५८॥  
  
गिरीशजो गिरौशायी गिरिराजसुखावहः ।  
गिरिराजार्चितपदो गिरिराजनमस्कृतः ॥ १५९॥  
  
गिरिराजगुहाविष्टो गिरिराजाभयप्रदः ।  
गिरिराजेष्टवरदो गिरिराजप्रपालकः ॥ १६०॥  
  
गिरिराजसुतासूनुर्गिरिराजजयप्रदः ।  
गिरिव्रजवनस्थायी गिरिव्रजचरः सदा ॥ १६१॥  
  
गर्गो गर्गप्रियो गर्गदेहो गर्गनमस्कृतः ।  
गर्गभीतिहरो गर्गवरदो गर्गसंस्तुतः ॥ १६२॥  
  
गर्गगीतप्रसन्नात्मा गर्गानन्दकरः सदा ।  
गर्गप्रियो गर्गमानप्रदो गर्गारिभञ्जकः ॥ १६३॥  
  
गर्गवर्गपरित्राता गर्गसिद्धिप्रदायकः ।  
गर्गग्लानिहरो गर्गभ्रमहृद्गर्गसङ्गतः ॥ १६४॥  
  
गर्गाचार्यो गर्गमुनिर्गर्गसम्मानभाजनः ।  
गम्भीरो गणितप्रज्ञो गणितागमसारवित् ॥ १६५॥  
  
गणको गणकश्लाघ्यो गणकप्रणयोत्सुकः ।  
गणकप्रवणस्वान्तो गणितो गणितागमः ॥ १६६॥  
  
गद्यं गद्यमयो गद्यपद्यविद्याविशारदः ।  
गललग्नमहानागो गलदर्चिर्गलसन्मदः ॥ १६७॥  
  
गलत्कुष्ठिव्यथाहन्ता गलत्कुष्ठिसुखप्रदः ।  
गम्भीरनाभिर्गम्भीरस्वरो गम्भीरलोचनः ॥ १६८॥  
  
गम्भीरगुणसम्पन्नो गम्भीरगतिशोभनः ।  
गर्भप्रदो गर्भरूपो गर्भापद्विनिवारकः ॥ १६९॥  
  
गर्भागमनसन्नाशो गर्भदो गर्भशोकनुत् ।  
गर्भत्राता गर्भगोप्त गर्भपुष्टिकरः सदा ॥ १७०॥  
  
गर्भाश्रयो गर्भमयो गर्भामयनिवारकः ।  
गर्भाधारो गर्भधरो गर्भसन्तोषसाधकः ॥ १७१॥  
  
गर्भगौरवसन्धानसन्धानं गर्भवर्गहृत् ।  
गरीयान् गर्वनुद्गर्वमर्दी गरदमर्दकः ॥ १७२॥  
  
गरसन्तापशमनो गुरुराज्यसुखप्रदः ।  
  
॥ फलश्रुतिः ॥  
  
नाम्नां सहस्रमुदितं महद्गणपतेरिदम् ॥ १७४॥  
  
गकारादि जगद्वन्द्यं गोपनीयं प्रयत्नतः ।  
य इदं प्रयतः प्रातस्त्रिसन्ध्यं वा पठेन्नरः ॥ १७३॥  
  
वाञ्छितं समवाप्नोति नात्र कार्या विचारणा ।  
पुत्रार्थी लभते पुत्रान् धनार्थी लभते धनम् ॥ १७४॥  
  
विद्यार्थी लभते विद्यां सत्यं सत्यं न संशयः ।  
भूर्जत्वचि समालिख्य कुङ्कुमेन समाहितः ॥ १७५॥  
  
चतुर्थां भौमवारो च चन्द्रसूर्योपरागके ।  
पूजयित्वा गणधीशं यथोक्तविधिना पुरा ॥ १७६॥  
  
पूजयेद् यो यथाशक्त्या जुहुयाच्च शमीदलैः ।  
गुरुं सम्पूज्य वस्त्राद्यैः कृत्वा चापि प्रदक्षिणम् ॥ १७७॥  
  
धारयेद् यः प्रयत्नेन स साक्षाद्गणनायकः ।  
सुराश्चासुरवर्याश्च पिशाचाः किन्नरोरगः ॥ १७८॥  
  
प्रणमन्ति सदा तं वै दुष्ट्वां विस्मितमानसाः ।  
राजा सपदि वश्यः स्यात् कामिन्यस्तद्वशो स्थिराः ॥ १७९॥  
  
तस्य वंशो स्थिरा लक्ष्मीः कदापि न विमुञ्चति ।  
निष्कामो यः पठेदेतद् गणेश्वरपरायणः ॥ १८०॥  
  
स प्रतिष्ठां परां प्राप्य निजलोकमवाप्नुयात् ।  
इदं ते कीर्तितं नाम्नां सहस्रं देवि पावनम् ॥ १८१॥  
  
न देयं कृपणयाथ शठाय गुरुविद्विषे ।  
दत्त्वा च भ्रंशमाप्नोति देवतायाः प्रकोपतः ॥ १८२॥  
  
इति श्रुत्वा महादेवी तदा विस्मितमानसा ।  
पूजयामास विधिवद्गणेश्वरपदद्वयम् ॥ १८३॥  
  
॥ इति श्रीरुद्रयामले महागुप्तसारे शिवपार्वतीसंवादे  
 गकारादि श्रीगणपतिसहस्रनामस्तोत्रं सम्पूर्णम् ॥  
  
  
Encoded and proofread by Karthik Raman karthik.raman at gmail.com  
  
