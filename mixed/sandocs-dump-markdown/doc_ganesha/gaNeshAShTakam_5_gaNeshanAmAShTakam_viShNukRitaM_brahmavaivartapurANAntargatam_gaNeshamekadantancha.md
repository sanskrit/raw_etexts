+++
"Text title" = "gaNeshAShTakam viShNukRitam brahmavaivartapurANe"
"File name" = "gaNeshAShTakamviShNuBVP.itx"
itxtitle = "gaNeshAShTakam 5 gaNeshanAmAShTakam (viShNukRitaM brahmavaivartapurANAntargatam gaNeshamekadantancha)"
engtitle = "gaNeshaShTakam brahmavaivartapurANa"
Category = "aShTaka, ganesha"
Location = "doc_ganesha"
Sublocation = "ganesha"
Language = "Sanskrit"
Subject = "philosophy/hinduism/religion"
"Transliterated by" = "NA"
"Proofread by" = "NA"
Description-comments = "Brahmavaivartapurana"
"Latest update" = "May 27, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "गणेशाष्टकम् ५ गणेशनामाष्टकम् (विष्णुकृइतं ब्रह्मवैवर्तपुराणान्तर्गतम् गणेशमेकदन्तञ्च)"

+++
  
 श्रीविष्णुकृतं श्रीगणेशाष्टकम्   
गणेशनामाष्टकम्  
  
नामाष्टकस्तोत्रम् च  
   
श्रीविष्णुरुवाच ।  
गणेशमेकदन्तञ्च हेरम्बं विघ्ननायकम् ।  
लम्बोदरं शूर्पकर्णं गजवक्त्रं गुहाग्रजम् ॥  
  
नामाष्टकार्थं पुत्रस्य शृणु मतो हरप्रिये ।  
स्तोत्राणां सारभूतञ्च सर्वविघ्नहरं परम् ॥  
  
ज्ञानार्थवाचको गश्च णश्च निर्वाणवाचकः ।  
तयोरीशं परं ब्रह्म गणेशं प्रणमाम्यहम् ॥ १॥  
  
एकः शब्दः प्रधानार्थो दन्तश्च बलवाचकः ।  
बलं प्रधानं सर्वस्मादेकदन्तं नमाम्यहम् ॥ २॥  
  
दीनार्थवाचको हेश्च रम्बः पालकवाचकः ।  
पालकं दीनलोकानां हेरम्बं प्रणमाम्यहम् ॥ ३॥ परिपालकं तं दीनानां  
  
विपत्तिवाचको विघ्नो नायकः खण्डनार्थकः ।  
विपत्खण्डनकारन्तं प्रणमे विघ्ननायकम् ॥ ४॥ नमामि   
  
विष्णुदत्तैश्च नैवेद्यैर्यस्य लम्बं पुरोदरम् । लम्बोदरं पुरा  
पित्रा दत्तैश्च विविधैर्वन्दे लम्बोदरञ्च तम् ॥ ५॥  
  
शूर्पाकारौ च यत्कर्णौ विघ्नवारणकारकौ । विघ्नवारणकारणौ  
सम्पदौ ज्ञानरूपौ च शूर्पकर्णं नमाम्यहम् ॥ ६॥ सम्पदास्फालरूपौ  
  
विष्णुप्रसादपुष्पञ्च यन्मूर्ध्नि मुनिदत्तकम् ।  
तद्गजेन्द्रमुखं कान्तं गजवक्त्रं नमाम्यहम् ॥ ७॥ तद्गजेन्द्रवक्त्रयुक्तं  
  
गुहस्याग्रे च जातोऽयमाविर्भूतो हरालये । हरगृहे  
वन्दे गुहाग्रजं देवं सर्वदेवाग्रपूजितम् ॥ ८॥  
  
एतन्नामाष्टकं दुर्गे नानाशक्तियुतं परम् ।  
पुत्रस्य पश्य वेदे च तदा कोपं वृथा कुरु ॥  
  
एतन्नामाष्टकं स्तोत्रं नामार्थसंयुतं शुभम् ।  
त्रिसन्ध्यं यः पठेन्नित्यं स सुखी सर्वतो जयी ॥  
  
ततो विघ्नाः पलायन्ते वैनतेयाद्यथोरगाः ।  
गणेश्वरप्रसादेन महाज्ञानी भवेद्ध्रुवम् ॥  
  
पुत्रार्थीं लभते पुत्रं भार्यार्थीं विपुलां स्त्रियाम् ।  
महाजडः कवीन्द्रश्च विद्यावांश्च भवेद्ध्रुवम् ॥  
  
इति ब्रह्मवैवर्ते विष्णुपदिष्टं गणेशनामाष्टकं  
स्तोत्रं सम्पूर्णम् ॥  
  
  
NA  
  
