---
Category: sahasranAma, ganesha
File name: shAradeshasahasranaama.itx
Language: Sanskrit
Latest update: August 25, 2017
Location: doc_ganesha
Proofread by: Ravin Bhalekar, PSA Easwaran
Send corrections to: Sanskrit@cheerful.com
Site access: https://sanskritdocuments.org
Source: Vinayakatantra
Subject: philosophy/hinduism/religion
Sublocation: ganesha
Text title: shAradeshasahasranAma
Transliterated by: Ravin Bhalekar ravibhalekar at hotmail.com
engtitle: shAradeshasahasranAma
itxtitle: shAradeshasahasranAmastotram (vinAyakatantrAntargatam)
title: शारदेशसहस्रनामस्तोत्रम् (विनायकतन्त्रान्तर्गतम्)

---
  
 श्रीशारदेशसहस्रनामस्तोत्रम्   
  
देव्युवाच ।  
देवदेव महादेव गिरीश जगतां पते ।  
सहस्रनामस्तोत्रं मे कृपयास्य वद प्रभो ॥ १॥  
  
शिव उवाच ।  
ब्रह्मणस्पतिसूक्तस्थं मन्त्रादिवर्णसम्भवम् ।  
सहस्रनामस्तोत्रं तु वैदिकं ते ब्रवीम्यहम् ॥ २॥  
  
शारदेशमन्त्रवच्च ऋष्यादिकमुदीरितम् ।  
सरस्वतीपतिस्सोमराजस्सोमप्रपूजितः ॥ ३॥  
  
सोमार्धशेखरस्सिद्धस्सिद्धेशस्सिद्धिनायकः ।  
सिद्धवन्द्यस्सिद्धपूज्यस्सर्वविद्याप्रदायकः ॥ ४॥  
  
सर्वात्मा सर्वदेवात्मा सदसद्व्यक्तिदायकः ।  
संसारवैद्यस्सर्वज्ञस्सर्वभेषजभेषजम् ॥ ५॥  
  
सृष्टिस्थितिलयक्रीडो यदुनाथवरप्रदः ।  
योगगम्यो योगमयो योगशान्तिप्रदायकः ॥ ६॥  
  
योगाचार्यो योगदाता योगब्रह्म युगाधिपः ।  
यज्ञेश्वरो यज्ञमूर्तिर्यजमानेष्टदायकः ॥ ७॥  
  
यज्ञकर्ता यज्ञधर्ता यज्ञभोक्ता यमीश्वरः ।  
मयूरेशो मयूरेशपुराधीशो मयूरपः ॥ ८॥  
  
मयूरवाहनो मायी मायिको मधुरप्रियः ।  
मन्त्रो मन्त्रप्रियो मन्त्री मदमत्तमनोरमः ॥ ९॥  
  
मन्त्रसिद्धिप्रदो मन्त्रज्ञानदो मुक्तिदायकः ।  
मन्दाकिनीतीरवासी मुद्गरायुधधारकः ॥ १०॥  
  
स्वानन्दवासी स्वानन्दनायकस्सुखदायकः ।  
स्वस्वानन्दप्रदस्स्वस्वानन्दयोगसुलभ्यकः ॥ ११॥  
  
स्वानन्दभवनाधीशस्स्वर्गस्वानन्दनायकः ।  
स्वर्गस्वानन्दनिलयस्स्वर्गस्वानन्दसौख्यदः ॥ १२॥  
  
सुखात्मा सुरसम्पूज्यस्सुरेन्द्रपददायकः ।  
सुरेन्द्रपूजितस्सोमराजपुत्रस्सुरार्चितः ॥ १३॥  
  
सुरेन्द्रात्मा तत्त्वमयस्तरुणस्तरुणीप्रियः ।  
तत्पदस्तत्पदाराध्यस्तपस्वीजनसेवितः ॥ १४॥  
  
तापसस्तापसाराध्यस्तपोमार्गप्रकाशकः ।  
तत्त्वमस्याकृतिधरस्तत्त्वमस्यार्थबोधकः ॥ १५॥  
  
तत्त्वानां परमं तत्त्वं तारकान्तरसंस्थितः ।  
तारकस्तारकमुखस्तारकान्तकपूजितः ॥ १६॥  
  
तत्त्वातीतस्तत्त्वमयस्तरुणादित्यपाटलः ।  
उपेन्द्र उडुभृन्मौलिरुण्डेरकबलिप्रियः ॥ १७॥  
  
उच्छिष्टगण उच्छिष्ट उच्छिष्टगणनायकः ।  
उपेन्द्रपूजितपद उपेन्द्रवरदायकः ॥ १८॥  
  
उन्नतानन उत्तुङ्ग उदारत्रिदशाग्रणी ।  
उमापूजितपादाब्ज उमाङ्गमलसम्भवः ॥ १९॥  
  
उमावाञ्छितसन्दाता उमेशपरिपूजितः ।  
उमापुत्र उमापुत्रपूज्य उमेशविग्रहः ॥ २०॥  
  
तुरीयस्तुर्यपदगस्तुरीयमूर्तिसंयुतः ।  
तुम्बुरुस्तोत्रसन्तुष्टस्तुरीयवेदसंस्तुतः ॥ २१॥  
  
तुरीयात्मा तुर्यपददस्तुम्बुरुगानतोषितः ।  
तुष्टिप्रियस्तुण्डवक्रस्तुषारहिमसन्निभः ॥ २२॥  
  
तुरीयलोकनिलयस्तुरीयगुणधारकः ।  
तुरीयमूर्तिसम्पूज्यः परमात्मा परात्परः ॥ २३॥  
  
परञ्ज्योतिः परन्धाम पूर्णप्रणवविग्रहः ।  
प्रणवः प्रणवाराध्यः  प्रणवातीतविग्रहः ॥ २४॥  
  
प्रणवास्यः परम्ब्रह्म पुरुषः प्रकृतेः परः ।  
पुराणपुरुषः पूतः पुण्यापुण्यफलप्रदः ॥ २५॥  
  
पद्मप्रसन्ननयनः पद्मजार्चित पादुकः ।  
ययातिपूजनप्रीतो ययातिवरदायकः ॥ २६॥  
  
यमीष्टवरसन्दाता यमीसौभाग्यदायकः ।  
यमीभुक्तिमुक्तिदाता यमीज्ञानप्रदायकः ॥ २७॥  
  
योगमुद्गलसम्पूज्यो योगमुद्गलसिद्धिदः ।  
योगमुद्गलविज्ञाता योगमुद्गलदेशिकः ॥ २८॥  
  
योगियोगप्रदो योगिज्ञानदो योगशास्त्रकृत् ।  
योगभूमिधरो योगमायिको योगमार्गवित् ॥ २९॥  
  
पद्मेश्वरः पद्मनाभः पद्मनाभप्रपूजितः ।  
पद्मापतिः पशुपतिः पशुपाशविमोचकः ॥ ३०॥  
  
पाशपाणिः पर्शुधरः पङ्कजासनसंस्थितः ।  
पङ्कजासनसम्पूज्यः पद्ममालाधरः पतिः ॥ ३१॥  
  
पन्नगाभरणः पन्नगेशः पन्नगभूषणः ।  
पन्नगेशसुतः पन्नगेशलोकनिवासकृत् ॥ ३२॥  
  
तमोहर्ता तामसीशस्तमोभर्ता तमोमयः ।  
स्तव्यस्तुतिप्रियस्तोत्रं स्तोत्रराजप्रतोषितः ॥ ३३॥  
  
स्तवराजप्रियः स्तुत्यस्तुरुष्कसङ्घनाशकः ।  
स्तोमयज्ञप्रियः स्तोमफलदः स्तोमसिद्धिदः ॥ ३४॥  
  
स्नानप्रियस्स्नानभर्ता स्नातकाभीष्टदायकः ।  
कर्मसाक्षी कर्मकर्ता कर्माकर्मफलप्रदः ॥ ३५॥  
  
कमण्डलुनदीतीरनिवासी कटिसूत्रभृत् ।  
कदम्बगोलकाकारः कूष्माण्डगणनायकः ॥ ३६॥  
  
कस्तूरितिलकोपेतः कामेशः कामपूजितः ।  
कमण्डलुधरः कल्पः कपर्दी कलभाननः ॥ ३७॥  
  
कारुण्यदेहः कपिलः कपिलाभीष्टदायकः ।  
उग्र उग्रायुधधरो उग्ररुद्रप्रपूजितः ॥ ३८॥  
  
उग्रहर्ता उग्रभर्ता उग्रशासनकारकः ।  
उग्रपाण्ड्यसुसम्पूज्य उग्रपाण्ड्येष्टदायकः ॥ ३९॥  
  
उम्बीजजपसुप्रीत उदीचीदिशि संस्थितः ।  
उदङ्मुख उदग्देशनिवासी उचितप्रियः ॥ ४०॥  
  
उचितज्ञो गणेशानो गणक्रीडो गणाधिपः ।  
गणनाथो गजमुखो गुणेशो गणनायकः ॥ ४१॥  
  
गुणाधारो गुणमयो गुणशान्तिप्रधारकः ।  
गँ बीजो गँ पदाराध्यो गजाकारो गजेश्वरः ॥ ४२॥  
  
गङ्गाधरसमाराध्यो गङ्गातीरविहारकृत् ।  
दक्षयज्ञप्रमथनो दहराकाशमध्यगः ॥ ४३॥  
  
दक्षो दक्षभक्तितुष्टो दक्षयज्ञवरप्रदः ।  
देवेशो दण्दनीतिस्थो दैत्यदानवमोहनः ॥ ४४॥  
  
दयावान् दिव्यविभवो दक्षिणामूर्तिनन्दनः ।  
दक्षिणामूर्तिसन्ध्यातपदो देवसुरक्षकः ॥ ४५॥  
  
दक्षिणावर्तक्षेत्रस्थो देवेन्द्रपूजनप्रियः ।  
द्वैमातुरो द्विवदनो द्विपास्यो द्वीपरक्षकः ॥ ४६॥  
  
द्विरदो द्विरदेशान आधारशक्ति मूर्ध्निगः ।  
आखुकेतन आशापूरक आखुमहारथः ॥ ४७॥  
  
आधारपीठ आधार आधाराधेयवर्जितः ।  
आश्रिताभीष्टसन्दाता आमोदामोददायकः ॥ ४८॥  
  
आनन्दभवनाधीश आनन्दमूर्तिधारकः ।  
आनन्दमय आनन्द आनन्दकोशसंस्थितः ॥ ४९॥  
  
आखुध्वज आखुवाह आनन्दातीतविग्रहः ।  
सुधाप्रियस्सुधामूर्तिस्सुधासागरमध्यगः ॥ ५०॥  
  
सुधापानरतस्सिन्धुदैत्यहा सिन्धुदेशगः ।  
सामगानप्रियस्साधुस्साधुसिद्धिप्रदायकः ॥ ५१॥  
  
सप्ताश्वपूजितपदस्सप्ताश्वरथमध्यगः ॥  
  
सप्तलोकशरीराढ्यस्सप्तद्वीपनिवासकृत् ॥ ५२॥  
  
समुद्रराजसम्पूज्यो नागास्यो नगजासुतः ।  
नन्द्यो नन्दिप्रियो नादो नादमध्ये प्रतिष्ठितः ॥ ५३॥  
  
निर्मलो निष्कलो नित्यो निरवद्यो निरञ्जनः ।  
नारदादिसुसंसेव्यो नित्यानित्यो निरामयः ॥ ५४॥  
  
नामपारायणप्रीतो निर्गुणो निजलोकगः ।  
तन्नामजपसुप्रीतस्तत्त्वातत्त्व विवेकदः ॥ ५५॥  
  
तद्भक्तजनसंसेव्यस्तदाज्ञा परिपालकः ।  
तिन्त्रिण्यन्नप्रियतमस्तन्त्रशास्त्रविशारदः ॥ ५६॥  
  
तन्त्रगम्यस्तन्त्रवेद्यस्तन्त्रमार्गप्रकाशकः ।  
तन्त्राराधनसन्तुष्टस्तन्त्रसिद्धिप्रदायकः ॥ ५७॥  
  
तन्त्रमुद्राप्रमुदितस्तन्त्रन्यासप्रतोषितः ।  
तन्त्राभासमार्गहर्ता तन्त्रपाषण्डखण्डकः ॥ ५८॥  
  
तन्त्रयोगमार्गगम्य ऊहापोहदुरासदः ।  
ऊर्जस्वानूष्मलमद ऊनषोडशवार्षिकः ॥ ५९॥  
  
ऊडापूजनसन्तुष्ट ऊहापोहविवर्जितः ।  
उमास्नुषासुसंश्लिष्ट ऊडाबालामनोरमः ॥ ६०॥  
  
उमेशपूजितपद उमेशाभीष्टदायकः ।  
ऊतिप्रिय ऊतिनुत ऊतिकृद्वरदायकः ॥ ६१॥  
  
ऊतित्रयीगानवर ऊतित्रिवेदकारणम् ।  
ऊतिभङ्गिप्रियतमः त्राता त्रिवेदनायकः ॥ ६२॥  
  
त्रिगुणात्मा त्रिलोकादिः त्रिवक्त्रस्त्रिपदान्वितः ।  
त्रिमूर्तिजनकस्त्रेता त्रिकरस्त्रिविलोचनः ॥ ६३॥  
  
त्रिमूर्तिजपसन्तुष्टः त्रिमूर्तिवरदायकः ।  
त्रिवेणीतीरसंवासी त्रिवेणीस्नानतोषितः ॥ ६४॥  
  
त्रिवेणीक्षेत्रनिलयः त्रिवेणीमुण्डनप्रियः ।  
त्रिवेणीसङ्गमस्थायी त्रिवेणीक्षेत्रसिद्धिदः ॥ ६५॥  
  
त्रिसन्ध्याक्षेत्रनिलयस्त्रिसन्ध्याक्षेत्रपालकः ।  
त्रिसन्ध्याक्षेत्रजनकस्त्रिसन्ध्यागतदैत्यहा ॥ ६६॥  
  
त्रिसन्ध्यागमुनीशानपाता त्रिसन्धिक्षेत्रगः ।  
त्रिसन्ध्यातापसाराध्यस्त्रिसन्ध्यामुनिपालकः ॥ ६७॥  
  
त्रिसन्ध्यामुनिदर्पघ्नस्त्रिपुराभीष्टदायकः ।  
त्रिपुरापूजनप्रीतस्त्रिपुरान्तकपूजितः ॥ ६८॥  
  
त्रिपुरेशीसमाराध्यस्त्र्यम्बकस्त्रिपुरान्तकः ।  
अनपायोऽनन्तदृष्टिरप्रमेयोऽजरामरः ॥ ६९॥  
  
अनाविलोऽप्रतिरथ अष्टात्रिंशत्कलातनुः  
अलम्पटो मितो क्षय्योऽधनांशोऽप्रतिमाननः ॥ ७०॥  
  
अष्टसिद्धिसमृद्धि श्रीरष्टभैरवसेवितः ।  
अष्टादशौषधी सृष्टिरष्टद्रव्यहविः प्रियः ॥ ७१॥  
  
अष्टमूर्तिध्येयमूर्तिरष्टमात्रसमावृतः ।  
अष्टपत्राम्बुजासीन अष्टप्रकृतिकारणम् ॥ ७२॥  
  
अष्टचक्रस्फुरन्मूर्तिरष्टैश्वर्यप्रदायकः ।  
अष्टपीठोपपीठश्रीरष्टदिक्पतिवन्दितः ॥ ७३॥  
  
अग्निरक्षमालिकाढ्यो व्ययोऽष्टवसुवन्दितः ।  
अष्टादशपुराणेड्य अष्टादशविधिस्मृतः ॥ ७४॥  
  
अष्टादशलिपिव्यष्टिसमष्टिज्ञानकोविदः ।  
भवाब्धितारको भाषाजनको भारतीपतिः ॥ ७५॥  
  
भीमो भीमविघ्नहर्ता भयत्राता भवोद्भवः ।  
भवानीतनयो भक्तिप्रियो भक्तप्रवालकः ॥ ७६॥  
  
भक्ताधीनो भक्तिवश्यो भुवनेशीवरप्रदः ।  
भूपतिर्भुवनपतिर्भूतेशो भुवनेश्वरः ॥ ७७॥  
  
तेजोवतीशिरोरत्नस्तेजोमण्डलमध्यगः ।  
तेजोमयलोकवासी तेजोमयकलेबरः ॥ ७८॥  
  
तेजोरूपी तैजसेशस्तेजःपुञ्जस्वरूपवान् ।  
तेजस्तत्त्वेशसम्पूज्यस्तेजस्तत्त्वेष्टदायकः ॥ ७९॥  
  
तिथिमातृसमुद्भूतस्तिथिमातृवरप्रदः ।  
तिथिमातृसमाराध्यस्तिथिमातृप्रतोषितः ॥ ८०॥  
  
तिथिमात्रव्रतप्रीतस्तिथिमात्रेष्टदायकः ।  
ब्रह्म ब्रह्मार्चितपदो ब्रह्मचारी बृहस्पतिः ॥ ८१॥  
  
बृहत्तमो ब्रह्मवरो ब्रह्मण्यो ब्रह्मवित्तमः ।  
बृहन्नादाग्र्यचीत्कारो ब्रह्माण्डावलिमेखलः ॥ ८२॥  
  
ब्रह्मेशो ब्रह्मलोकस्थो ब्रह्मपुत्रीसमन्वितः ।  
बृहदारण्यसंवेद्यो ब्रह्मविद्यामदोत्कटः ॥ ८३॥  
  
ब्रह्माण्डकुन्दो ब्रह्मीशो ब्रह्मावर्तनिवासकृत् ।  
ब्रह्मानन्दमयो ब्रह्मतनयो ब्रह्मणस्पतिः ॥ ८४॥  
  
मन्दारवृक्षसम्भूतो मन्दारकुसुमप्रियः ।  
मन्दारभक्तवरदो मन्दारभक्तितोषितः ॥ ८५॥  
  
मन्दारपूजनप्रीतो मन्दारमणिधारकः ।  
मन्दारमणिसुप्रीतो मुनिमण्डलमध्यगः ॥ ८६॥  
  
मुनिपुत्रो मुनीशानो मुनिमानसहंसिकः ।  
मुनिपुत्रसहचरो मुनिबालसमावृतः ॥ ८७॥  
  
मुनिबालाभीष्टदाता मुनिबालसमर्चितः ।  
मुनिबालभक्तितुष्टो मुनिबालेप्सितप्रदः ॥ ८८॥  
  
विनायको विघ्नराजो विनतातनयप्रियः ।  
वरेण्यो वेदजनको वेदवेदाङ्ग तत्त्ववित् ॥ ८९॥  
  
वेदान्तशास्त्रसंवेद्यो वेदान्तागमगोचरः ।  
वन्द्यो वागीशसंसेव्यो वामनो वामनार्चितः ॥ ९०॥  
  
वागीश्वरीपतिर्वाणीनायको वरदायकः ।  
विद्याप्रदो विभवदो वरेण्यतनयो वशी ॥ ९१॥  
  
स्तनन्धयः स्तन्यपानरतः स्तन्यप्रवर्धकः ।  
स्तनन्धयप्रियस्तुर्यशक्तिपुत्रस्तुरीयपः ॥ ९२॥  
  
तौलिस्नानपरस्तौलिमासस्नानप्रतोषितः ।  
तौलिमासजपप्रीतस्तौलिदानफलप्रदः ॥ ९३॥  
  
तुङ्गभद्रातीरसंस्थस्तुङ्गास्नानफलप्रदः ।  
तुङ्गाजलपानरतः तुङ्गशैलनिवासकृत् ॥ ९४॥  
  
तरङ्गकेलिसंसक्तस्तरङ्गाब्धिप्रभेदकः ।  
ब्राह्मणस्पत्ययज्ञेशो ब्राह्मणस्पत्यहोमभुक् ॥ ९५॥  
  
ब्राह्मणस्पत्येष्टिभोक्ता ब्रह्मसूत्रप्रबन्धकृत् ।  
बृहज्जाबालसंवेद्यो ब्रह्मविद्याप्रदायकः ॥ ९६॥  
  
बृहन्मायो बृहत्सेनो बृहद्विद्यो बृहद्धनः ।  
बृहद्गणो बृहत्कुक्षिर्बृहद्भानुर्बृहद्बलः ॥ ९७॥  
  
बृहद्राज्यप्रदो ब्रह्मसूत्रधृक् बृहदीश्वरः ।  
सवितृमण्डलमध्यस्थस्सविता सवितार्चितः ॥ ९८॥  
  
सावित्रस्सविताराध्यस्सूरस्सूर्योऽथ सूरजः ।  
सावित्रीतनयस्सूर्यमूर्तिस्सौरप्रपूजितः ॥ ९९॥  
  
सूरसूतसमाराध्यस्सौरमार्गप्रकाशकः ।  
सुरवृक्षमूलसंस्थस्सुरद्रुमसुमप्रियः ॥ १००॥  
  
सुरचन्दनदिग्धाङ्गः स्वर्गसौख्यप्रदायकः ।  
योगाग्निकुण्डसञ्जातो योगाग्निज्योतिरूपवान् ॥ १०१॥  
  
योनिपीठसन्निषण्णो योनिमुद्राप्रतोषितः ।  
यास्कप्रियो यास्कपूज्यो यास्केष्टफलदायकः ॥ १०२॥  
  
योनिसंस्थपुष्कराढ्यो योगिनीगणसेवितः ।  
योगिनीसेवितपदो योगिनीशक्तिसंवृतः ॥ १०३॥  
  
योगाङ्गवेद्यचरणो योगसाम्राज्यदायकः ।  
योगगीताप्रदो योगमन्त्रदो योगविग्रहः ॥ १०४॥  
  
तरातललोकवासी तरातलजनावृतः ।  
तरुणादित्यसङ्काशस्तरुणेन्दुसमर्चितः ॥ १०५॥  
  
तालीवनसमासीनस्तालीफलसुभक्षकः ।  
तालीमधुरसप्रीतस्तालीगुळसुभक्षकः ॥ १०६॥  
  
तालीवनदेवतेड्यस्तालीदेवीवरप्रदः ।  
तालजङ्घदैत्यहरस्तालजङ्घारिपूजितः ॥ १०७॥  
  
तमालश्यामलाकारस्तमालकुसुमप्रियः ।  
तमालवनसञ्चारी तमालदेवताप्रियः ॥ १०८॥  
  
अनन्तनामानन्तश्रीरनन्तानन्तसौख्यदः ।  
अनन्तवदनोऽनन्तलोचनोऽनन्तपादुकः ॥ १०९॥  
  
अनन्तमकुटोपेत अनन्तश्रुतिमण्डितः ।  
अनन्तकुक्षिपृष्ठाढ्य अनन्तजानुमण्डितः ॥ ११०॥  
  
अनन्तोरुभ्राजमानोऽनन्तस्कन्धगलान्वितः ।  
अनन्तबाहुपाण्याढ्य अनन्तगुह्यलिङ्गकः ॥ १११॥  
  
अनन्तोदारगुणवाननन्तोदारविक्रमः ।  
अनन्तसूर्यसङ्काश अनन्तेन्दुसुशीतलः ॥ ११२॥  
  
सदाशिवसमाराध्यस्सदाशिवसुवीर्यजः ।  
सदाशिवगणेशानस्सदाशिवपदप्रदः ॥ ११३॥  
  
सदाशिवविघ्नहरस्सदाशिववरप्रदः ।  
सदाशिवहास्यहेतुः सदाशिवविमोहकः ॥ ११४॥  
  
सदाशिवचन्द्रहर्ता सदाशिवहृदिस्थितः ।  
सदाशिवरूपधरः सदाशिवसमीपगः ॥ ११५॥  
  
सदाशिवशक्तिपुत्रस्सदाशिवसुताग्रजः ।  
अश्वास्यमुनीसंसेव्य अश्वास्यभक्तितोषितः ॥ ११६॥  
  
अश्वास्यज्ञानसन्दाता अश्वास्ययोगदायकः ।  
अश्वास्यजपसुप्रीत अश्वास्यशास्त्रतोषितः ॥ ११७॥  
  
अश्वास्यविघ्नसंहर्ता अश्वास्यसिद्धिदायकः ।  
अश्वास्यदैत्यसंहर्ता अश्विनीऋक्षसम्भवः ॥ ११८॥  
  
अश्विनीदेवताराध्य अश्विनीशास्त्रतोषितः ।  
अम्बिकायज्ञसन्तुष्ट अम्बिकाभीष्टदायकः ॥ ११९॥  
  
अम्बासुतोऽम्बिकालोकसंस्थोऽम्बागणसेवितः ।  
ऋग्यजुस्सामसम्भूति ऋद्धिसिद्धिप्रवर्तकः ॥ १२०॥  
  
ऋद्धिप्रदो ऋद्धिनाथो ऋणत्रयविमोचकः ।  
ऋग्वेदसूक्तसन्तुष्टो ऋग्वेदमन्त्रतोषितः ॥ १२१॥  
  
ऋग्वेदब्राह्मणप्रीतो ऋग्वेदारण्यहर्षितः ।  
ऋग्वेदब्राह्मणस्पत्यसूक्तोपनिषदीरितः ॥ १२२॥  
  
ऋतो ऋग्वेदजनको ऋणहा ऋद्धिपूजितः ।  
ऋतम्भराप्रज्ञयाज्यो ऋद्धिनाथप्रतोषितः ॥ १२३॥  
  
ऋवर्णचक्रमध्यस्थो ऋवर्णजपतोषितः ।  
ऋवर्णमात्रकाधिशो ऋवर्णशक्तिनायकः ॥ १२४॥  
  
ऋतप्रियो ऋताधीशो ऋतज्ञो ऋतपालकः ।  
ऋतदेवसमाराध्यो ऋतलोकनिवासकृत् ॥ १२५॥  
  
ऋतम्भरापीठसंस्थो ऋताधीनसुविग्रहः ।  
ऋतम्भरामार्गवासी ऋतपालकपालकः ॥ १२६॥  
  
ऋतवाक् ऋतसङ्कल्पो ऋतसङ्कल्पदायकः ।  
ससन्नयः सविनयः सुब्रह्मण्यगणेश्वरः ॥ १२७॥  
  
सुष्ठुस्रष्टा सुष्ठुपाता सुरकुञ्जरभेदनः ।  
सुरमात्रतृसमाराध्यस्सुरमातृवरप्रदः ॥ १२८॥  
  
सुरमातृसुतस्सुष्ठु नरदेवप्रपालकः ।  
सुरान्तको दैत्यहरस्सुरवर्गप्रपालकः ॥ १२९॥  
  
सुपर्वाणस्सिद्धिदाता सुपर्वाणगणावृतः ।  
सिंहारूढस्सिंहवाहस्सिंहास्यस्सिंहदर्पहा ॥ १३०॥  
  
विभुर्विभुगणाधीशो विश्वनाथसमर्चितः ।  
विश्वातीतो विश्वकर्ता विश्वपाता विराट्पतिः ॥ १३१॥  
  
विश्वनाथसुतो विश्वनाथशक्तिसमुद्भवः ।  
विश्वनाथक्षेत्रदाता विश्वनाथप्रपालकः ॥ १३२॥  
  
विश्वनाथपूजिताङ्घ्रियुगलो विश्ववन्दितः ।  
विश्वेश्वरो वीतिहोत्रो वीतिहोत्रसमर्चितः ॥ १३३॥  
  
युद्धकृद्युद्धवीरेशो युद्धमण्डलसंस्थितः ।  
युद्धेश्वरो युद्धनाथो युद्धे सिद्धिप्रदायकः ॥ १३४॥  
  
युद्धवीरो युद्धशूरो युद्धेशजयदायकः ।  
युद्धकालीश्वरो योधनाथो योधगणावृतः ॥ १३५॥  
  
योधाग्रगण्यो योधेशो योधेशजयदायकः ।  
योधविघ्नप्रशमनो योधसिद्धिप्रदायकः ॥ १३६॥  
  
वसिष्ठदेवो वासिष्ठो वसिष्ठकुलभूषणः ।  
विश्वामित्रप्रियकरो विश्वामित्राभयप्रदः ॥ १३७॥  
  
विश्वामित्रसिद्धिदाता विश्वामित्राश्रमे स्थितः ।  
विश्वामित्रतपस्तुष्टो विश्वामित्रेप्सितप्रदः ॥ १३८॥  
  
विश्वामित्रज्ञानदाता विश्वामित्रसुयोगदः ।  
विश्वामित्रवंशदेवो विश्वामित्रेष्टदैवतम् ॥ १३९॥  
  
वामदेवसमाराध्यो वाममार्गप्रतोषितः ।  
उरुक्रमसमाराध्य उरुक्रमवरप्रदः ॥ १४०॥  
  
उरुक्रमयज्ञदाता उरुक्रममखोद्भवः ।  
उरुक्रमेन्द्रपदद उरुक्रमसुरक्षकः ॥ १४१॥  
  
उरुक्रमवंशदेव उरुभीमपराक्रमः ।  
ऊर्वशीनटनप्रीतः ऊर्वशीगानलोलुपः ॥ १४२॥  
  
ऊर्वशीपुत्रसुखद ऊर्वशीनाथपूजितः ।  
ऊर्वशीनाथेप्सितद ऊर्वशीलोकदायकः ॥ १४३॥  
  
ब्राह्मणो ब्राह्मणेशान ब्राह्मणेन्द्रसुपूजितः ।  
ब्राह्मण्यकर्मसन्तुष्टो ब्राह्मण्यमन्त्रतोषितः ॥ १४४॥  
  
ब्राह्मणब्रह्मयज्ञेशो ब्राह्मणवरदायकः ।  
ब्राह्मणाय वेददाता ब्राह्मणायार्थदायकः ॥ १४५॥  
  
ब्राह्मणाय कामदाता ब्राह्मणाय सुमुक्तिदः ।  
ब्रह्ममेधयज्ञतुष्टो ब्रह्ममेधहविःप्रियः ॥ १४६॥  
  
ब्रह्ममेधसंस्कृताय ब्रह्मलोकप्रदायकः ।  
ब्रह्मप्रियगणेशानो ब्रह्मप्रियगणार्चितः ॥ १४७॥  
  
ब्रह्मप्रियभक्तितुष्टो ब्रह्मप्रियवरप्रदः ।  
ब्रह्मप्रियमुक्तिदाता ब्रह्मप्रियकृतोद्यमः ॥ १४८॥  
  
ब्रह्मप्रियप्रभुर्ब्रह्मप्रियत्राणकृतोद्यमः ।  
ब्रह्मप्रियेड्यचरितो ब्रह्मप्रियनमस्कृतः ॥ १४९॥  
  
ब्रह्मप्रियभयहरो ब्रह्मप्रियनमस्कृतः ।  
ब्रह्मप्रियसंशयघ्नो बर्ह्मविद्ब्रह्मदायकः ॥ १५०॥  
  
ब्रह्मप्रियार्तिशमनो ब्रह्मप्रियफलप्रदः ।  
इन्दिरानायकश्चेन्दुभूषणश्चेन्दिराप्रियः ॥ १५१॥  
  
इन्दीवरकर्णिकास्थ इन्दीवरविलोचनः ।  
इन्दीवरसमप्रख्य इन्दीवरशयानकृत् ॥ १५२॥  
  
इन्दीवरासनारूढ इन्दिरातनयापतिः ।  
इन्दिराद इन्दिरेश इन्दिरागणनायकः ॥ १५३॥  
  
इन्दिराष्टकसन्दाता इन्दिराबीजतोषितः ।  
इन्दिराबीजसंयुक्तबीजमन्त्रमनुप्रभुः ॥ १५४॥  
  
वीरपाण्ड्यसमाराध्यो वीरपाण्ड्यवरप्रदः ।  
वीरचोलसमाराध्यो वीरचोलेष्टदायकः ॥ १५५॥  
  
वीरब्रबाहुपूजिताङ्घ्रिर्वीरमाहेन्द्रवन्दितः ।  
वीरमाहेशवरदो वीरराक्षसशत्रुहा ॥ १५६॥  
  
वीरशूरशौर्यदाता वीरान्तकबलप्रदः ।  
वीरधीरधैर्यदाता वीरपुरन्दरेष्टदः ॥ १५७॥  
  
वीरमार्ताण्डवरदो वज्रबाह्विष्टसिद्धिदः ।  
वज्रबाहुनुतो वज्रबाहुवीर्यजयप्रदः ॥ १५८॥  
  
सङ्कष्टहारकस्सङ्कष्टहरतिथिसम्भवः ।  
सङ्कष्टहरमन्त्रात्मा सर्वसङ्कष्टनाशनः ॥ १५९॥  
  
सङ्कष्टिहरदिनराट् सङ्कष्टिमातृपूजितः ।  
सङ्कष्टिव्रतसन्तुष्टस्सङ्कष्टिपूजनप्रियः ॥ १६०॥  
  
सङ्कष्टिवृतवरदस्सार्वभौमवरप्रदः ।  
सार्वभौमगर्वहरस्सार्वभौमारिभञ्जकः ॥ १६१॥  
  
सार्वभौमगीतगुणस्सार्वभौमधनप्रदः ।  
सार्वभौमकामदाता सार्वभौमसुमुक्तिदः ॥ १६२॥  
  
तारापतिस्तारेशेड्यस्तारादोषनिवारकः ।  
तारापुत्रसमाराध्यस्तारागणनिषेवितः ॥ १६३॥  
  
तारापुत्राभीष्टदाता तारापुत्रवरप्रदः ।  
तारापुत्रज्ञानदाता तारापुत्रसुसिद्धिदः ॥ १६४॥  
  
तारेशचूडस्तारेशवरदस्तारकार्चितः ।  
ताराकर्ता तारकेशस्ताराभर्ता तमीप्रियः ॥ १६५॥  
  
तलवकारसङ्गीतस्तमीनाथस्तमीप्रियः ।  
तमीपूजनसन्तुष्टस्तमीजपवरप्रदः ॥ १६६॥  
  
तमीहवनसन्तुष्टस्तमीयजनतोषितः ।  
तमप्रकृतिसंयुक्तस्तमप्रकृतिपूजितः ॥ १६७॥  
  
तमप्रकृतिसञ्जातब्रह्माण्डगणधारकः ।  
तामसीमायासंयुक्तस्तामसीस्तुतवैभवः ॥ १६८॥  
  
तामसीनायकेशानस्तामसीनायकेष्टदः ।  
ऋणीजनसमाराध्य ऋणीसंस्तुतवैभवः ॥ १६९॥  
  
ऋणीनाथो ऋणीगीतो ऋणीजनसुरक्षकः ।  
ऋणीभर्ता ऋणीधर्ता ऋणीऋणहरः क्षणात् ॥ १७०॥  
  
ऋणीवन्द्यो ऋणीजप्यो ऋणीस्तुत्यो ऋणीप्रियः ।  
ऋणीधामा ऋणीगोप्ता ऋणीगणनिषेवितः ॥ १७१॥  
  
यमीजनसमाराध्यो यमीसंस्तुतवैभवः ।  
यमीनाथो यमीगीतो यमीजनसुरक्षकः ॥ १७२॥  
  
यमीभर्ता यमीधर्ता यमीभयहरः क्षणात् ।  
यमीवन्द्यो यमीजप्यो यमीस्तुत्यो यमीप्रियः ॥ १७३॥  
  
यमीधामा यमीगोप्ता यमीगणनिषेवितः ।  
सृणिहस्तस्सृणिधरः सृणीशानस्सृणिप्रियः ॥ १७४॥  
  
सञ्ज्ञापतिसमाराध्यस्सञ्ज्ञापतिस्तुतिप्रियः ।  
सञ्ज्ञापतिगणेशानस्सञ्ज्ञापतिस्वरूपधृक् ॥ १७५॥  
  
सञ्ज्ञापतिवन्द्यपादस्सञ्ज्ञेशगीतसद्गुणः ।  
सञ्ज्ञेशगर्वसञ्छेत्ता सञ्ज्ञेशवरदर्पहा ॥ १७६॥  
  
सञ्ज्ञेशप्रवणस्वान्तस्सञ्ज्ञेशगणसंस्तुतः ।  
सञ्ज्ञेशार्चितपादाब्जो सञ्ज्ञेशभयहारकः ॥ १७७॥  
  
योगिगेयगुणो योगिचरितो योगतत्त्ववित् ।  
योगीन्द्रत्रासहा योगग्रन्थतत्त्वविवेचकः ॥ १७८॥  
  
योगानुरागो योगाङ्गो योगगङ्गाजलोद्वहः ।  
योगावगाढजलधिर्योगप्रज्ञो युगन्धरः ॥ १७९॥  
  
योगीगीतसुचारित्रो योगीन्द्रगणसेवितः ।  
योगधाता योगभर्ता योगारातिनिषूदनः ॥ १८०॥  
  
तरणिस्तरणीशानस्तरणीप्रीतिवर्धनः ।  
तरणीगर्वसञ्छेत्रा तरणीगीतसद्गुणः ॥ १८१॥  
  
तरणिप्रवणस्वान्तो तरणीवरदायकः ।  
तरणित्राणसन्नद्धस्तरणीसमरक्षमः ॥ १८२॥  
  
तरणीगीतचरितस्तरणीगीतसद्गुणः ।  
तरणीप्रियकर्ता च तरण्यागमसारवित् ॥ १८३॥  
  
तरणीसेवितपादाब्जस्तरणीप्रियनन्दनः ।  
तरणीप्रियासमाराध्यस्तरणिमार्गकोविदः ॥ १८४॥  
  
इलापतिरिलानाथ इलानाथवरप्रदः ।  
इलावृतखण्डवासी इलावृतजनप्रियः ॥ १८५॥  
  
इलावृतगिरिस्थायी इलावृतगणार्चितः ।  
इलावृतेष्टवरद इलावृतसुखप्रदः ॥ १८६॥  
  
इलावृतधर्मदाता इलावृतधनप्रदः ।  
इलावृतकामपूर इलावृतसुमुक्तिदः ॥ १८७॥  
  
इलावृतगीततत्त्व इलावृतजनाश्रितः ।  
चण्ड चण्डेशसुहृच्चण्डीशश्चण्डविक्रमः ॥ १८८॥  
  
चराचरपतिश्चिन्तामणिचर्वणलालसः ।  
चिन्तामणिश्चिन्तितार्थदायकश्चित्तसंस्थितः ॥ १८९॥  
  
चिदाकाशश्चिदाभासश्चिदात्मा चिच्चिदीश्वरः ।  
चित्तवृत्तिमयीनाथश्चित्तशान्तिप्रदायकः ॥ १९०॥  
  
अम्बिकेशेष्टवरद अम्बिकेशभयापहः ।  
अम्बिकेशगुरुरम्बापतिध्यातपदाम्बुजः ॥ १९१॥  
  
अम्बापतिस्तुतश्चाम्बानाथाराध्योऽम्बिकासुतः ।  
अम्बाविद्यासुतत्त्वज्ञ अम्बाप्रीतिविवर्धनः ॥ १९२॥  
  
अम्बाङ्गमलसम्भूत अम्बाजठरसम्भवः ।  
अम्बिकेशवीर्यजात अम्बिकेशेक्षणोद्भवः ॥ १९३॥  
  
अम्बिकेशहास्यजात अम्बिकाकोपसम्भवः ।  
अम्बिकेशध्यानजात अम्बिकेशगणावृतः ॥ १९४॥  
  
अम्बिकेशसैन्यनाथ अम्बिकेशजयप्रदः ।  
अम्बिकेशशिरोहर्ता अम्बिकेशेन्दुहारकः ॥ १९५॥  
  
अम्बिकेशहृदारूढ अम्बिकेशस्थलाभितः ।  
अम्बिकोत्सङ्गनिलय अम्बिकाज्ञाप्रपालकः ॥ १९६॥  
  
अम्बिकागणसंवीत अम्बिकामार्गकोविदः ।  
अम्बिकागीतचरित अम्बारिसैन्यनाशकः ॥ १९७॥  
  
अम्बिकेशपार्श्वसंस्थ अम्बालोकनिवासकृत् ।  
निरोधाचित्तवृत्तिस्थो निजानन्दप्रदायकः ॥ १९८॥  
  
नैजकर्ता नैजभर्ता नैजधर्ता निरोधगः ।  
नैजवासी नैजदाता नैजशक्तिसमन्वितः ॥ १९९॥  
  
नैजयोगप्रदो नैजज्ञानदो निजलोकदः ।  
नैजधर्मप्रदो नैजविद्यादो निजकामदः ॥ २००॥  
  
अपर्णापूजितपद अपर्णेशप्रपूजितः ।  
अपर्णेशेष्टवरद अपर्णेशभयापहः ॥ २०१॥  
  
अपर्णेशध्यातपद अपर्णेशगणावृतः ।  
अपर्णेशध्यानजात अपर्णाहास्यसम्भवः ॥ २०२॥  
  
इदं नाम्नां सहस्रन्तु ब्रह्मणां ब्रह्मणस्पतेः ।  
सूक्तमन्त्राक्षरजातं ब्रह्मणस्पतितोषदम् ॥ २०३॥  
  
य इदं प्रयतः प्रातः त्रिसन्ध्यं वा पठेन्नरः ।  
वाञ्छितं समवाप्नोति गणनाथप्रसादतः ॥ २०४॥  
  
धर्मार्थी धर्ममाप्नोति धनार्थी लभते धनम् ।  
विद्यार्थी लभते विद्यां मोक्षार्थी मोक्षमाप्नुयात् ॥ २०५॥  
  
पुत्रार्थी लभते पुत्रान् कामार्थी काममाप्नुयात् ।  
निष्कामो यः पठेदेतद्गणेशान परायणः ॥ २०६॥  
  
सप्रतिष्ठां परां प्राप्य निजलोकमवाप्नुयात् ।  
  
॥ इति श्रीविनायकतन्त्रे श्रीशारदेशसहस्रनामस्तोत्रं सम्पूर्णम् ॥  
  
  
Encoded by Ravin Bhalekar ravibhalekar at hotmail.com  
Proofread by Ravin Bhalekar, PSA Easwaran  
  
