---
Author: Valmiki
Category: kavacha, hanumaana, vAlmIki, hanuman
Description-comments: from Anandaramayana
File name: hanumatkavachaAnanda.itx
Indexextra: (Ananda Ramayana)
Language: Sanskrit
Latest update: July 4, 2006
Location: doc_hanumaana
Proofread by: Antaratma antaratma at Safe-mail.net
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: hanumaana
Text title: hanumat_kavacham
Transliterated by: Antaratma antaratma at Safe-mail.net
engtitle: hanumat kavacham
itxtitle: hanumatkavacham(AnandarAmAyaNAntargatam)
title: हनुमत्कवचम्(आनन्दरामायणान्तर्गतम्)

---
  
 श्रीहनुमत्कवचम्   
  
॥ श्रीमदानन्दरामायणान्तर्गत श्री हनुमत् कवचं ॥  
  
॥ ॐ श्री हनुमते नमः ॥  
  
ॐ अस्य श्री हनुमत्कवच स्तोत्र महामन्त्रस्य,  
श्री रामचन्द्र ऋषिः ।  
श्री हनुमान् परमात्मा देवता ।  
अनुष्टुप् छन्दः ।  
मारुतात्मजेति बीजं ।  
अञ्जनीसूनुरिति शक्तिः ।  
लक्ष्मणप्राणदातेति कीलकं ।  
रामदूतायेत्यस्त्रं ।  
हनुमान् देवता इति कवचं ।  
पिङ्गाक्षोमित विक्रम इति मन्त्रः ।  
श्रीरामचन्द्र प्रेरणया रामचन्द्र प्रीत्यर्थं  
मम सकल कामना सिद्ध्यर्थं  जपे विनियोगः ॥  
  
करन्यासः ॥  
  
ॐ ह्रां अञ्जनीसुताय अङ्गुष्ठाभ्यां नमः ।  
ॐ ह्रीं रुद्र मूर्तये तर्जनीभ्यां नमः ।  
ॐ ह्रूं रामदूताय मध्यमाभ्यां नमः ।  
ॐ ह्रैं वायुपुत्राय  अनामिकाभ्यां नमः ।  
ॐ ह्रौं अग्निगर्भाय कनिष्ठिकाभ्यां नमः ।  
ॐ ह्रः ब्रह्मास्त्र निवारणाय करतल करपृष्ठाभ्यां नमः ॥  
  
अङ्गन्यासः ॥  
  
ॐ ह्रां अञ्जनीसुताय हृदयाय नमः ।  
ॐ ह्रीं रुद्र मूर्तये शिरसे स्वाहा ।  
ॐ ह्रूं रामदूताय शिखायै वषट् ।  
ॐ ह्रैं वायुपुत्राय  कवचाय हुं ।  
ॐ ह्रौं अग्निगर्भाय नत्रत्रयाय वौषट् ।  
ॐ ह्रः ब्रह्मास्त्र निवारणाय अस्त्राय फट् ।  
भूर्भुवःसुवरोमिति दिग्बन्धः ॥  
  
अथ ध्यानम् ॥  
  
ध्यायेत्बालदिवाकरद्युतिनिभं देवारिदर्पापहं  
देवेन्द्र प्रमुखं प्रशस्तयशसं देदीप्यमानं रुचा ।  
सुग्रीवादि समस्तवानरयुतं सुव्यक्त तत्त्वप्रियं  
संसक्तारुण लोचनं पवनजं पीताम्बरालङ्कृतं ॥ १॥  
  
उद्यन् मार्ताण्डकोटि प्रकट रुचियुतं चारुवीरासनस्थं  
मौञ्जी यज्ञोपवीताभरण रुचिशिखं शोभितं कुण्डलाङ्गं ।  
भक्तानामिष्टदं तं प्रणतमुनिजनं वेदनाद प्रमोदं  
ध्यायेदेवं विधेयं प्लवग कुलपतिं गोष्पदीभूत वार्धिं ॥ २॥  
  
वज्राङ्गं पिङ्गकेशाढ्यं स्वर्णकुण्डल मण्डितं  
निगूढमुपसङ्गम्य पारावार पराक्रमं ॥ ३॥  
  
स्फटिकाभं स्वर्णकान्तिं द्विभुजं च कृताञ्जलिं ।  
कुण्डल द्वय संशोभिमुखाम्भोजं हरिं भजे ॥ ४॥  
  
सव्यहस्ते गदायुक्तं वामहस्ते कमण्डलुं ।  
उद्यद् दक्षिण दोर्दण्डं हनुमन्तं विचिन्तयेत् ॥ ५॥  
  
अथ मन्त्रः ॥  
  
ॐ नमो हनुमते शोभिताननाय यशोलङ्कृताय  
अञ्जनीगर्भ सम्भूताय ।  
राम लक्ष्मणानन्दकाय ।  
कपिसैन्य प्रकाशन पर्वतोत्पाटनाय ।  
सुग्रीवसाह्यकरण परोच्चाटन ।  
कुमार ब्रह्मचर्य ।  
गम्भीर शब्दोदय ।  
ॐ ह्रीं सर्वदुष्टग्रह निवारणाय स्वाहा ।  
ॐ नमो हनुमते एहि एहि ।  
सर्वग्रह भूतानां शाकिनी डाकिनीनां  
विशमदुष्टानां सर्वेषामाकर्षयाकर्षय ।  
मर्दय मर्दय ।  
छेदय छेदय ।  
मर्त्यान् मारय मारय ।  
शोषय शोषय ।  
प्रज्वल प्रज्वल ।  
भूत मण्डल पिशाचमण्डल निरसनाय ।  
भूतज्वर प्रेतज्वर चातुर्थिकज्वर  
ब्रह्मराक्षस पिशाचः छेदनः क्रिया विष्णुज्वर ।  
महेशज्वरं छिन्धि छिन्धि ।  
भिन्धि भिन्धि ।  
अक्षिशूले शिरोभ्यन्तरे ह्यक्षिशूले गुल्मशूले  
पित्तशूले ब्रह्म राक्षसकुल प्रबल  
नागकुलविष निर्विषझटितिझटिति ।  
  
ॐ ह्रीं फट् घेकेस्वाहा ।  
  
ॐ नमो हनुमते पवनपुत्र वैश्वानरमुख  
पापदृष्टि शोदा दृष्टि हनुमते घो अज्ञापुरे स्वाहा ।  
स्वगृहे द्वारे पट्टके तिष्डतिष्ठेति तत्र  
रोगभयं राजकुलभयं नास्ति ।  
तस्योच्चारण मात्रेण सर्वे ज्वरा नश्यन्ति ।  
  
ॐ ह्रां ह्रीं ह्रूं फट् घेघेस्वाहा ।  
  
श्री रामचन्द्र उवाच-  
हनुमान् पूर्वतः पातु दक्षिणे पवनात्मजः ।  
अधस्तु विष्णु भक्तस्तु पातु मध्यं च पावनिः ॥ १॥  
  
लङ्का विदाहकः पातु सर्वापद्भ्यो निरन्तरं ।  
सुग्रीव सचिव: पातु मस्तकं वायुनन्दनः ॥ २॥  
  
भालं पातु महावीरो भृवोर्मध्ये निरन्तरं ।  
नेत्रे छायापहारी च पातु नः प्लवगेश्वरः ॥ ३॥  
  
कपोले कर्णमूले च पातु श्रीरामकिङ्करः ।  
नासाग्रं अञ्जनीसूनुः पातु वक्त्रं हरीश्वरः ॥ ४॥  
  
वाचं रुद्रप्रियः पातु जिह्वां पिङ्गल लोचनः ।  
पातु देवः फाल्गुनेष्टः चिबुकं दैत्यदर्पहा ॥ ५॥  
  
पातु कण्ठं च दैत्यारिः स्कन्धौ पातु सुरार्चितः ।  
भुजौ पातु महातेजाः करौ च चरणायुधः ॥ ६॥  
  
नगरन् नखायुधः पातु कुक्षौ पातु कपीश्वरः ।  
वक्षो मुद्रापहारी च पातु पार्श्वे भुजायुधः ॥ ७॥  
  
लङ्का निभञ्जनः पातु पृष्ठदेशे निरन्तरं ।  
नाभिं च रामदूतस्तु कटिं पात्वनिलात्मजः ॥ ८॥  
  
गुह्यं पातु महाप्राज्ञो लिङ्गं पातु शिवप्रियः ।  
ऊरू च जानुनी पातु लङ्काप्रसाद भञ्जनः ॥ ९॥  
  
जङ्घे पातु कपिश्रेष्ठोः गुल्फौ पातु महाबलः ।  
अचलोद्धारकः पातु पादौ भास्कर सन्निभः ॥ १०॥  
  
अङ्गान्यमित सत्वाढ्यः पातु पादरङ्गुलीस्तथा ।  
सर्वाङ्गानि महाशूरः पातु रोमाणि चाक्मवित् ॥ ११॥  
  
हनुमत् कवचं यस्तु पठेद् विद्वान् विचक्षणः ।  
स एव पुरुषश्रेष्ठो भुक्तिं मुक्तिं च विन्दति ॥ १२॥  
  
त्रिकालमेककालं वा पठेन् मासत्रयं नरः ।  
सर्वान् रिपून् क्षणान् जित्वा स पुमान् श्रियमाप्नुयात् ॥ १३॥  
  
इति श्री शतकोटिरामचरितान्तर्गत  
श्रीमदानन्दरामायणे वाल्मिकीये मनोहरकाण्डे  
श्री हनुमत्कवचं सम्पूर्णं ॥  
  
  
  
  
  
Encoded and proofread by Antaratma antaratma at Safe-mail.net  
  
