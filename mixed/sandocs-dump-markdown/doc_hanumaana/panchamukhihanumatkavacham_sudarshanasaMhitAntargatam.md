---
Acknowledge-Permission: Mahaperiyaval Trust
Category: kavacha, hanumaana, hanuman
Description-comments: From Hanumatstutimanjari, Mahaperiaval Publication
File name: panchamukhihanumatkavacham.itx
Language: Sanskrit
Latest update: October 21, 2016
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Source: Suradshanasamhita
Subject: philosophy/hinduism/religion
Sublocation: hanumaana
Text title: panchamukhihanumatkavacham (From Suradshanasamhita)
Transliterated by: Shri Devi Kumar, refined by PSA Easwaran
engtitle: panchamukhihanumatkavacham
itxtitle: panchamukhihanumatkavacham (sudarshanasaMhitAntargatam)
title: पञ्चमुखिहनुमत्कवचम् (सुदर्शनसंहितान्तर्गतम्)

---
  
 पञ्चमुखिहनुमत्कवचम्   
(सुदर्शनसंहितातः)  
  
अस्य श्रीपञ्चमुखिहनुमत्कवचस्तोत्रमन्त्रस्य, ब्रह्मा ऋषिः ।  
गायत्री छन्दः । श्रीहनुमान् देवता । रां बीजम् । मं शक्तिः ।  
चन्द्रः कीलकम् ।  
ॐ रौं कवचाय हुम् । हौं अस्त्राय फट् ।  
ॐ हरिमर्कटमर्कटाय स्वाहा  
ॐ नमो भगवते पञ्चवदनाय पूर्वकपिमुखाय  
सकलशत्रुसंहरणाय स्वाहा ।  
ॐ नमो भगवते पञ्चवदनाय दक्षिणमुखाय करालवदनाय नरसिंहाय  
सकलभूतप्रमथनाय स्वाहा ।  
ॐ नमो भगवते पञ्चवदनाय पश्चिममुखाय गरुडाननाय  
सकलविषहराय स्वाहा ।  
ॐ नमो भगवते पञ्चवदनाय उत्तरमुखाय आदिवराहाय  
सकलसम्पत्कराय स्वाहा ।  
ॐ नमो भगवते पञ्चवदनाय ऊर्ध्वमुखाय  
हयग्रीवाय सकलजनवशकराय स्वाहा ।  
  
न्यासाः-  
अस्य श्रीपञ्चमुखिहनुमत्कवचस्तोत्रस्य श्रीरामचन्द्र ऋषिः ।  
अनुष्टुप्छन्दः । श्रीरामचन्द्रो देवता । सीता इति बीजम् ।  
हनुमानिति शक्तिः । हनुमत्प्रीत्यर्थे जपे विनियोगः ।  
पुनर्हनुमानिति बीजम् । ॐ वायुपुत्राय इति शक्तिः ।  
अञ्जनीसुतायेति कीलकम् ।  
श्रीरामचन्द्रवरप्रसादसिद्ध्यर्थे जपे विनियोगः ।  
  
ॐ अञ्जनीसुताय अङ्गुष्ठाभ्यां नमः ।  
ॐ रुद्रमूर्तये तर्जनीभ्यां नमः ।  
ॐ वायुपुत्राय मध्यमाभ्यां नमः ।  
ॐ अग्निगर्भाय अनामिकाभ्यां नमः ।  
ॐ रामदूताय कनिष्ठिकाभ्यां नमः ।  
ॐ सीताशोकनिवारणाय करतलकरपृष्ठाभ्यां नमः ।  
  
ॐ अञ्जनीसुताय हृदयाय नमः ।  
ॐ रुद्रमूर्तये शिरसे स्वाहा ।  
ॐ वायुपुत्राय शिखायै वषट् ।  
ॐ अग्निगर्भाय कवचाय हुम् ।  
ॐ रामदूताय नेत्रत्रयाय वौषट् ।  
ॐ पञ्चमुखिहनुमते अस्त्राय फट् ।  
ॐ पञ्चमुखिहनुमते स्वाहा इति दिग्बन्धः ।  
  
ध्यानं-  
वन्दे वानरनारसिंहखगराट्क्रोडाश्ववक्त्रान्वितं  
दिव्यालङ्करणं त्रिपञ्चनयनं देदीप्यमानं रुचा ।  
हस्ताब्जैरसिखेटपुस्तकसुधाकुम्भाङ्कुशाद्रिं हलं  
खट्वाङ्गं फणिभूरुहं दशभुजं सर्वारिवीरापहम् ॥  
  
श्रीरामदूताय आञ्जनेयाय वायुपुत्राय महाबलाय  
सीताशोकनिवारणाय, महाबलप्रचण्डाय, लङ्कापुरीदहनाय,  
फाल्गुनसखाय कोलाहलसकलब्रह्माण्डविश्वरूपाय,  
सप्तसमुद्रान्तराललङ्घिताय, पिङ्गलनयनायामितविक्रमाय,  
सूर्यबिम्बफलसेवाधिष्ठितपराक्रमाय,  
सञ्जीवन्या अङ्गदलक्ष्मणमहाकपिसैन्यप्राणदात्रे  
दशग्रीवविध्वंसनाय, रामेष्टाय, सीतासहितरामचन्द्रवरप्रसादाय ।  
षट्प्रयोगागमपञ्चमुखिहनुमन्मन्त्रजपे विनियोगः ।  
ॐ हरिमर्कटमर्कटाय स्वाहा ।  
ॐ हरिमर्कटमर्कटाय, वं, वं, वं, वं वं वौषट् स्वाहा ।  
ॐ हरिमर्कटमर्कटाय फं, फं, फं, फं, फं, फट् स्वाहा ।  
ॐ हरिमर्कटमर्कटाय खं, खं, खं, खं, खं, मारणाय स्वाहा ।  
ॐ हरिमर्कटमर्कटाय ठं, ठं, ठं, ठं, ठं, स्तम्भनाय स्वाहा ।  
ॐ हरिमर्कटमर्कटाय डं, डं, डं, डं, डं  
आकर्षणाय सकलसम्पत्कराय  
पञ्चमुखिवीरहनुमते स्वाहा ।  
उच्चाटने  
ॐ ढं, ढं, ढं, ढं, ढं, कूर्ममूर्तये पञ्चमुखिहनुमते  
परयन्त्रतन्त्रोच्चाटनाय स्वाहा ।  
कं, खं, गं, घं, ङं, चं, छं, जं,  
झं, ञं, टं, ठं, डं, ढं, णं,  
तं, थं, दं, धं, नं, पं, फं,  
बं, भं, मं, यं, रं, लं, वं,  
शं, षं, सं, हं, क्षं, स्वाहा इति दिग्बन्धः ।  
ॐ पूर्वकपिमुखाय पञ्चमुखिहनुमते ठं, ठं, ठं, ठं, ठं,  
सकलशत्रुसंहरणाय स्वाहा ।  
ॐ दक्षिणमुखाय पञ्चमुखिहनुमते करालवदनाय नरसिंहाय  
ह्रां, ह्रां, ह्रां, ह्रां, ह्रां सकलभूतप्रेतदमनाय स्वाहा ।  
ॐ पश्चिममुखाय गरुडासनाय पञ्चमुखिवीरहनुमते  
मं, मं, मं, मं, मं, सकलविषहराय स्वाहा ।  
ॐ उत्तरमुखे आदिवराहाय लं, लं, लं, लं, लं नृसिंहाय  
नीलकण्ठाय पञ्चमुखिहनुमते स्वाहा ।  
ॐ अञ्जनीसुताय वायुपुत्राय, महाबलाय, रामेष्टफाल्गुनसखाय  
सीताशोकनिवारणाय, लक्ष्मणप्राणरक्षकाय, कपिसैन्यप्रकाशाय,  
दशग्रीवाभिमानदहनाय, श्रीरामचन्द्रवरप्रसादकाय, महावीर्याय,  
प्रथमब्रह्माण्डनायकाय, पञ्चमुखिहनुमते,  
भूत-प्रेतपिशाच-ब्रह्मराक्षस-शाकिनी-डाकिनी-  
अन्तरिक्ष-गृह-परयन्त्र-परतन्त्र-सर्वग्रहोच्चाटनाय,  
सकलशत्रुसंहरणाय, पञ्चमुखिहनुमद्वरप्रसादाय, सर्वरक्षकाय  
जं, जं, जं, जं, स्वाहा ।  
  
पठित्वेदं तु कवचं महान्तं कवचं पठेत् ।  
एकवारं पठेन्नित्यं सर्वशत्रुनिवारणम् ॥ १॥  
  
द्विवारं तु पठेन्नित्यं पुत्रपौत्रप्रवर्द्धनम् ।  
त्रिवारं पठते नित्यं सर्वसम्पत्करं परम् ॥ २॥  
  
चतुर्वारं पठेन्नित्यं सर्वमर्त्यवशङ्करम् ।  
पञ्चवारं पठेन्नित्यं सर्वरोगनिवारणम् ॥ ३॥  
  
षड्वारं तु पठेन्नित्यं सर्वदेववशीकरम् ।  
सप्तवारं पठेन्नित्यं सर्वकामार्थसिद्धिदम् ॥  
  
अष्टवारं पठेन्नित्यं सर्वसौभाग्यदायकम् ।  
नववारं पठेन्नित्यं सर्वैश्वर्यप्रदायकम् ॥ ५॥  
  
दशवारं पठेन्नित्यं त्रैलोक्यज्ञानदर्शनम् ।  
एकादशं पठेन्नित्यं सर्वसिद्धिं लभेन्नरः ॥ ६॥  
  
कवचं स्मृतिमात्रेण महालक्ष्मीफलप्रदम् ।  
तस्माच्च प्रयता भाव्यं कार्यं हनुमतः प्रियम् ॥ ७॥  
  
(श्रीचिन्तामणिरामभद्रे सुदर्शनसंहितायां)  
  
  
  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
