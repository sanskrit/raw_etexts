---
Acknowledge-Permission: Mahaperiyaval Trust
Category: hanumaana, hanuman
Description-comments: From Hanumatstutimanjari, Mahaperiaval Publication
File name: hanumanmantraprayogavidhiH.itx
Language: Sanskrit
Latest update: April 28, 2016
Location: doc_hanumaana
Proofread by: PSA Easwaran psaeaswaran at gmail
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: hanumaana
Text title: hanumanmantraprayogavidhiH or hanumatpaTalaH
Transliterated by: Shri Devi Kumar, refined by PSA Easwaran
engtitle: hanumanmantraprayogavidhiH or hanumatpaTalaH
itxtitle: hanumanmantraprayogavidhiH athavA hanumatpaTalaH
title: हनुमन्मन्त्रप्रयोगविधिः अथवा हनुमत्पटलः

---
  
 हनुमन्मन्त्रप्रयोगविधिः अथवा हनुमत्पटलः   
  
(मन्त्रमहोदधितः)  
  
अथोच्यन्ते हनुमतो मन्त्राःसर्वेष्टसिद्धये ।  
इन्द्रस्वरेन्दुसंयुक्तो वराहोहसफाग्नयः ॥ १॥  
  
हौं,  ह् स् फ् र् एं =  ह्स्फ्रें  
झिण्टीशबिन्दुसंयुक्ताद्वितीयं बीजमीरितम् ।  
गदी (ख) पान्ताग्निरुद्रेन्दुसंयुतः स्यात्तृतीयकम् ॥ २॥  
  
(ख्, फ्, र्, एं =  ख्फ्रें)  
हसरासमुचन्द्रेढ्याश्चतुर्थं हसखाःफराः ।  
(ह् स् र् ॐ =  ह्स्रौं) (ह् स् ख् फ् र् एं =  हस्ख्फ्रें)  
शिवेन्द्वाढ्याःपञ्चमः स्याद्धसौमबिन्दुगौपरम् ॥ ३॥  
  
(ह् स् =  ह्सौं)  
ङेयुतो हनुमान्हार्दं (नमः) मन्त्रोऽयं द्वादशाक्षरः  
१. हौं हृदयाय नमः । २. ह्स्फ्रें शिरसे स्वाहा ।  
३. ख्फ्रें शिखायै वषट् । ४. ह्स्त्रौं कवचाय हुं ।  
५. ह्स्ख्फ्रें नेत्रत्रयाय वौषट् । ह्सैं अस्त्राय फट् ।  
हनुमते नमः ॥  
  
रामचन्द्रो मुनिश्चास्य जगतीछन्द ईरितम् ॥  
  
हनुमान्देवता बीजं षष्ठं शक्तिद्वितीयकम् ।  
षड्बीजैरङ्गषट्कं स्यान्मूर्ध्नि भाले दृशोर्मुखे ॥ ५॥  
  
कण्ठे च बाहुद्वितये हृदि कुक्षौ च नाभितः ।  
लिङ्गे जानुद्वये चैव मन्त्रवर्णान्क्रमान्न्यसेत् ॥ ६॥  
  
षड्बीजानि पदद्वन्द्वे भाले चैव मुखे हृदि ।  
नाभावूर्वोर्जङ्घयोश्च पादयोर्विन्यसेत्क्रमात् ॥ ७॥  
  
बालार्कायुततेजसं त्रिभुवनप्रक्षोभकं सुन्दरं  
सुग्रीवादिसमस्तवानरगणैः संसेव्यपादाम्बुजम् ।  
नादेनैव समस्तराक्षसगणान्सन्त्रासयन्तं प्रभुं  
श्रीमद्रामपदाम्बुजस्मृतिरतं ध्यायामि वातात्मजम् ॥ ८॥  
  
एवं ध्यात्वा जपेदर्कसहस्रं जितमानसः ।  
दशांशं जुहुयाद् व्रीहीन्पयोदध्याज्यसंयुतान् ॥ ९॥  
  
केसरेष्वङ्गपूजा स्याद्दलेष्वन्यांस्तदाह्वयन् ॥ १०॥  
  
रामभक्तो महातेजा कपिराजो महाबलः ।  
द्रोणाद्रिहारको मेरुपीठकार्चनकारकः ॥ ११॥  
  
दक्षिणाशाभास्करश्च सर्वविघ्ननिवारकः ।  
एवं नामानि सम्पूज्य दलाग्रेषु च वानरान् ॥ १२॥  
  
सुग्रीवमङ्गदं नीलं जाम्बवन्तं नलं तथा ।  
सुषेणं द्विविदं मैन्दं पूजयेद्दिक्पतीनपि ॥ १३॥  
  
एवं सिद्धे मनौ मन्त्री स्वपरेष्टं प्रसाधयेत् ।  
कदलीबीजपूराम्रफलैर्हुत्वा सहस्रकम् ॥ १४॥  
  
द्वाविंशतिब्रह्मचारिविप्रान्सम्भोजयेदथ ।  
एवं कृते महाभूतविषचौराद्युपद्रवाः ॥ १५॥  
  
नश्यन्ति क्षणमात्रेण विद्वेषिग्रहदानवाः ।  
अष्टोत्तरशतं वारि मन्त्रितं विषनाशनम् ॥ १६॥  
  
रात्रौ नवशतं मन्त्रं जपेद्दशदिनावधि ।  
यो नरस्तस्य नश्यन्ति राजशत्रूत्थभीतयः ॥ १७॥  
  
अभिचारोत्थभूतोत्थज्वरे तन्मन्त्रितैर्जलैः ।  
भस्मभिः सलिलैर्वापि ताडयेज्ज्वरिणः क्रुधा ॥ १८॥  
  
दिनत्रयाज्ज्वरान्मुक्तः स सुखं लभते नरः ।  
तन्मन्त्रितौषधं जग्ध्वा नीरोगो जायते ध्रुवम् ॥ १९॥  
  
तन्मन्त्रितं पयः पीत्वा योद्धुं गच्छेन्मनुं जपन् ।  
तज्जप्तभस्मलिप्ताङ्गः शस्त्रसङ्घैर्न बाध्यते ॥ २०॥  
  
शस्त्रक्षतं व्रणः शोफो लतास्फोटोऽपि भस्मना ।  
त्रिर्मन्त्रितेन संस्पृष्टाः शुष्यन्त्यचिरतो नृणाम् ॥ २१॥  
  
वश्यादिप्रयोगाः -  
सूर्यास्तमयमारभ्य जपेत्सूर्योदयावधि ।  
कीलकं भस्म चादाय सप्ताहावधि संयतः ॥ २२॥  
  
निखनेद्भस्मकीलौ तौ विद्विषां द्वार्यलक्षितम् ।  
विद्वेषं मिथ आपन्नाः पलायन्तेऽरयोऽचिरात् ॥ २३॥  
  
अभिमन्त्रितभस्माम्बुदेहचन्दनसंयुतम् ।  
खाद्यादियोजितं यस्मै दीयते स च दासवत् ॥  
  
क्रूराश्च जन्तवोऽनेन भवन्ति विधिना वशाः ।  
ईशानदिक्स्थमूलेन भूताङ्कुशतरोः शुभाम् ॥ २५॥  
  
अङ्गुष्ठमात्रां प्रतिमां प्रविधाय हनूमतः ।  
प्राणसंस्थापनं कृत्वा सिन्दूरैः परिपूज्य च ॥ २६॥  
  
गृहस्याभिमुखे द्वारे निखनेन्मन्त्रमुच्चरन् ।  
भूताभिचारचौराग्निविषरोगनृपोद्भवाः ॥ २७॥  
  
सञ्जायन्ते गृहे तस्मिन्न कदाचिदुपद्रवाः ।  
प्रत्यहं धनपुत्राद्यैरेधते तद्गृहं चिरम् ॥ २८॥  
  
निशि श्मशानभूमिस्थो भस्मना मृत्स्नयापि वा ।  
शत्रोः प्रतिकृतिं कृत्वा हृदि नाम समालिखेत् ॥ २९॥  
  
कृतप्राणप्रतिष्ठां तां भिन्द्याच्छस्त्रैर्मनुं जपन् ।  
मन्त्रान्ते प्रोच्चरेच्छत्रोर्नाम छिन्धि च भिन्धि च ॥ ३०॥  
  
मारयेति च तस्यान्ते दन्तैरोष्ठं निपीड्य च ।  
पाण्योस्तले प्रपीड्यात्र त्यक्त्वा तां सदनं व्रजेत् ॥ ३१॥  
  
एवं सप्तदिनं कुर्वन्हन्याच्छत्रुं शिवावितम् ।  
अर्धचन्द्राकृते कुण्डे स्थण्डिले वा हुतं चरेत् ॥ ३२॥  
  
मुक्तकेशः श्मशानस्थे लवणराजिकायुतैः ।  
उन्मत्तफलपुष्पैश्च नखरोमविषैरपि ॥ ३३॥  
  
काककौशिकगृध्राणां पक्षैः श्लेष्मातकाक्षजैः ।  
समिद्वरैश्च त्रिशतं दक्षिणाशामुखो निशि ॥ ३४॥  
  
सप्तघस्रानिदं कुर्वन्मारयेद्रिपुमुद्धतम् ।  
शतषट्कं जपेद्रात्रौ श्मशाने दिवसत्रयम् ॥ ३५॥  
  
ततो वेताल उत्थाय वदेद्भावि शुभाशुभम् ।  
उदितं कुरुते सर्वं किङ्करीभूय मन्त्रिणः ॥ ३६॥  
  
हनुमत्प्रतिमां भूमौ विलिखेत्तत्पुरो मनून् ।  
साध्यनाम द्वितीयान्तं विमोचय विमोचय ॥ ३७॥  
  
तत्सर्वं मार्जयेद्वामहस्तेनाथ पुनलिर्खेत् ।  
एवमष्टोत्तरशतं लिखित्वा मार्जयेत्पुनः ॥ ३८॥  
  
एवं कृते पराधीनो मुच्यते निगडात्क्षणात् ।  
एवं विद्वेषणादीनि कुर्यात्तत्पल्लवं लिखन् ॥ ३९॥  
  
वश्यार्थे सर्षपैर्होमो विद्वेषे करवीरजैः ।  
कुसुमैरिध्मकाष्ठैर्वा जीरकैर्मरिचैरपि ॥ ४०॥  
  
ज्वरे दूर्वागुडूचीभिर्दध्न क्षीरेण वा घृतैः ।  
शूले होमः कुबेराक्षैरेरण्डसमिधा तथा ॥ ४१॥  
  
तैलाक्ताभिश्च निर्गुण्डीसमिद्भिर्वा प्रयत्नतः ।  
सौभाग्ये चन्दनैश्चन्द्रैः रोचनैलालवङ्गकैः ॥ ४२॥  
  
सुगन्धिपुष्पैर्वस्त्राप्त्यै तत्तद्धान्यैः तदाप्तये ।  
तत्पादरजसा राजीलवणाक्तेन मृत्यवे ॥ ४३॥  
  
किम्बहूक्तैर्विषे व्याधौ शान्तौ मोहे च मारणे ।  
विवादे स्तम्भने द्यूतभूतभीतौ च सङ्कटे ॥ ४४॥  
  
वश्ये युद्धे नृपद्वारे समरे चौरसङ्कटे ।  
मन्त्रोऽयं साधितो दद्यादिष्टसिद्धिं ध्रुवं नृणाम् ॥  
  
हनुमद्यन्त्रम् -धारणाय  
वक्ष्ये हनुमतो यन्त्रं सर्वसिद्धिप्रदायकम् ।  
वलयत्रितयं लेख्यं पुच्छाकारसमन्वितम् ॥ ४६॥  
  
साध्यनाम लिखेन्मध्ये पाशबीजप्रवेष्टितम् ।  
उपर्यष्टदलं कृत्वा वर्मपत्रेषु संलिखेत् ॥ ४७॥  
  
वलयं बहिरालिख्य तद्वहिश्चतुरस्रकम् ।  
चतुरस्रस्य रेखाग्रे त्रिशूलानि समालिखेत् ॥ ४८॥  
  
भूपुरस्याष्टवज्रेषु ह्सौबीजं तु लिखेत्ततः ।  
कोणेष्वङ्कुशमालिख्य मालामन्त्रेण वेष्टयेत् ॥ ४९॥  
  
तत्सर्वं वेष्टयेद्यन्त्रं वलयत्रितयेन च ।  
वस्त्रे शिलायां फलके ताम्रपात्रेऽथ कुड्यके ॥ ५०॥  
  
भूर्जे वो ताडपत्रे वा रोचनानाभिकुङ्कुमैः ।  
यन्त्रमेतत्समालिख्य त्यक्ताशो ब्रह्मचर्यवान् ॥ ५१॥  
  
कपेः प्राणान्प्रतिष्ठाप्य पूजयेत्तं यथाविधि ।  
सर्वदुःखनिवृत्त्यै तद्यन्त्रमात्मनि धारयेत् ॥ ५२॥  
  
ज्वरमार्यभिचारघ्नं सर्वोपद्रवशान्तिकृत् ।  
योषितामपि बालानां धृतं जनमनोहरम् ॥ ५३॥  
  
मालामन्त्रः  
मालामन्त्रमथो वक्ष्ये प्रणवो वाग्घरिप्रिया ।  
दीर्घत्रयान्विता माया पूर्वोक्तं कूटपञ्चकम् ॥ ५४॥  
  
तारो नमो हनुमते प्रकटान्ते पराक्रम ।  
आक्रान्तदिङ्मण्डलतोयशोवीति च तान च ॥ ५५॥  
  
धवलीकृतवर्णान्ते जगत्त्रितयवज्र च ।  
देहज्वलदग्निसूर्यकोट्यन्ते तु समप्रभ ॥ ५६॥  
  
तनूरुहपदं रुद्रावतारपदमीरयेत् ।  
लङ्कापुरीदहान्तेनोदधिलङ्घनवर्णकाः ॥ ५७॥  
  
दशग्रीवशिरः पश्चात्कृतान्तकपदं ततः ।  
सीताश्वासनवाय्वन्ते सुतशब्दमुदीरयेत् ॥ ५८॥  
  
अञ्जनागर्भसम्भूत श्रीरामान्ते तु लक्ष्मण ।  
नन्दकान्ते रकपिचसैन्यप्राकारवर्णकाः ॥ ५९॥  
  
सुग्रीवसख्यकावर्णा रणवालिनिबर्हण ।  
कारणद्रोणपर्वान्ते तोत्पाटनपदं वदेत् ॥ ६०॥  
  
अशोकवनवीत्यन्तदारणाक्षकुमारक ।  
च्छेदनान्ते वनपदं रक्षाकरसमूह च ॥ ६१॥  
  
विभञ्जनान्ते ब्रह्मास्त्रब्रह्मशक्तिग्रसेति च ।  
लक्ष्मणान्ते शक्तिभेदनिवारणपदं पुनः ॥ ६२॥  
  
विशल्यौषधिवर्णान्ते समानयनवर्णकाः ।  
बालोदितान्ते भान्वन्ते मण्डलग्रसनेति च ॥ ६३॥  
  
राक्षसीसङ्घवर्णान्ते विदारण च कुम्भ च ॥ ६४॥  
  
कर्णादिवधशब्दान्ते परायणपदं वदेत् ।  
श्रीरामभक्तिशब्दान्ते तत्परेति समुद्र च ।  
व्योमद्रुमलङ्घनेति महासामर्थ्यमिति च ॥ ६६॥  
  
महातेजःपुञ्ज वीत्यन्ते राजमानपदं पुनः ।  
स्वामिवचनसम्पादितार्जुनान्ते च संयुगे ॥ ६७॥  
  
सहायान्ते कुमारेति ब्रह्मचारिन्पदं वदेत् ।  
गम्भीरशब्दोऽत्रिर्वायुर्दक्षिणाशापदं पुनः ॥ ६८॥  
  
मार्तण्डमेरुशब्दान्ते सकलेति पदं वदेत् ।  
पीठिकार्चनशब्दान्ते सकलेति पदं पुनः ॥ ६९॥  
  
मन्त्रागमाचार्य्य मम सर्वग्रहविनाशन ।  
सर्वज्वरोच्चाटनेति सर्वविषविनाशन ॥ ७०॥  
  
सर्वापत्तिनिवारण सर्वदुष्टेति सम्पठेत् ।  
निबर्हणपदं सर्वव्याघ्रादिभयतत्परम् ॥ ७१॥  
  
निवारण सर्वशत्रुच्छेदनेति पदं मम ।  
परस्य च त्रिभुवनपुंस्त्रीनपुंसकात्मकम् ॥ ७२॥  
  
सर्वं जीवपदं पश्चाज्जातं वशययुग्मकम् ।  
ममाज्ञाकारकं पश्चात्सम्पादय पदद्वयम् ॥ ७३॥  
  
नानानामपदं धेयान्सर्वान्राज्ञः स सम्पठेत् ।  
परिवारान्ममेत्यन्ते सेवकान्कुरु युग्मकम् ॥ ७४॥  
  
सर्वशस्त्रास्त्रवीत्यन्ते षाणिविध्वंसयद्वयम् ।  
मायादीर्घत्रयोपेताहात्रयं चैहियुग्मकम् ॥ ७५॥  
  
विलोमपञ्चकूटानि सर्वशत्रून्हनद्वयम् ।  
परदान्तेलानि परसैन्यानि क्षोभयद्वयम् ॥ ७६॥  
  
मम सर्वकार्यजातं साधय द्वितयं ततः ।  
सर्वदुष्टदुर्जनान्ते मुखानि कीलय द्वयम् ॥ ७७॥  
  
घेत्रयं हात्रयं वर्मत्रितयं फट्त्रयं ततः ।  
वह्निप्रियान्तो मन्त्रोयं मालासञ्ज्ञोऽखिलेष्टदः ॥ ७८॥  
  
महोपद्रवसम्पाते स्मृतोऽयं दुःखनाशनः ॥ ७९॥  
  
पञ्चकूटमन्त्रः ।  
द्वादशार्णान्तिमान्वर्णान्षट्त्यक्त्वैकं तथादिमम् ।  
पञ्चकूटात्मको मन्त्रो निखिलाभीष्टसाधकः ॥ ८०॥  
  
मुनी रामोऽथ गायत्रीछन्दो देवः कपीश्वरः ।  
पञ्चबीजैःसमस्तेन षडङ्गं मुनिभिः स्मृतम् ॥ ८१॥  
  
रामदूतो लक्ष्मणान्ते प्राणदाताञ्जनासुतः ।  
सीताशोकविनाशोऽथ लङ्काप्रासादभञ्जनः ॥ ८२॥  
  
हनूमदाद्याः पञ्चैते बीजाद्या ङेसमन्विताः ।  
षडङ्गमन्त्राः सन्दिष्टा ध्यानपूजादिपूर्वकम् ॥ ८३॥  
  
(ॐ) (ऐं) (श्रीं)  
  
एकादशाक्षरो मन्त्रः  
तारो वाक्कमलामायादीर्घत्रयसमन्विताः (ह्रां ह्रीं ह्रूं)  
पञ्चकूटानि मन्त्रोऽयं रुद्रार्णोऽभीष्टसिद्धिदः ॥  
  
(ह्स्फ्रें ख्फ्रें ह्सौं ह्स्ख्फ्रें ह्सौः)  
  
अष्टादशाक्षरो मन्त्रः  
अर्चना पूर्ववच्चास्य परो मन्त्रोऽभिधीयते ।  
हृदयं (नमः) भगवन्ङेन्तं (भगवते) आञ्जनेयमहाबलौ  
(आञ्जनेयाय महाबलाय) ॥ ८५॥  
  
तद्वद्वह्निप्रियान्तोऽयं मनुरष्टादशाक्षरः ।  
मुनिरीश्वर एवास्यानुष्टुप्छन्दः समीरितम् ॥ ८६॥  
  
हनुमान्देवता बीजं हुं शक्तिर्वह्निवल्लभा ।  
आञ्जनेयो रुद्रमूर्तिर्वायुपुत्रस्तथैव च ॥ ८७॥  
  
अग्निगर्भो रामदूतो ब्रह्मास्त्रविनिवारणः ।  
एतैर्ङेन्तैः षडङ्गानि कृत्वा ध्यायेत्कपीश्वरम् ॥ ८८॥  
  
दहनतप्तसुवर्णसमप्रभं भयहरं हृदये विहिताञ्जलिम् ।  
श्रवणकुण्डलशोभिमुखाम्बुजं नमत वानरराजमिहाद्भुतम् ॥ ८९॥  
  
अयुतं प्रजपेन्मन्त्रं दशांशं जुहुयात्तिलैः ।  
वैष्णवे पूजयेत्पीठे पूर्ववत्कपिनायकम् ॥ ९०॥  
  
जितेन्द्रियो नक्तभोजी प्रत्यहं साष्टकं शतम् ।  
जपित्वा क्षुद्ररोगेभ्यो मुच्यते दिवसत्रयात् ॥ ९१॥  
  
भूतप्रेतपिशाचादिनाशायैवं समाचरेत् ।  
महारोगनिवृत्त्यै तु सहस्रं प्रत्यहं जपेत् ॥ ९२॥  
  
यताशनोऽयुतं नित्यं जपन्ध्यायन्कपीश्वरम् ।  
राक्षसौघं विनिघ्नन्तमचिराज्जयति द्विषम् ॥ ९३॥  
  
सुग्रीवेण समं रामं सन्दधानं स्मरन्कपिम् ।  
प्रजप्यायुतमेतस्य सन्धिं कुर्याद्विरुद्धयोः ॥ ९४॥  
  
लङ्कां दहन्तं तं ध्यायन्नयुतं प्रजपेन्मनुम् ।  
शत्रूणां प्रदहेद्ग्रामानचिरादेव साधकः ॥ ९५॥  
  
प्रयाणसमये ध्यायन्हनूमन्तं मनुं जपन् ।  
यो याति सोऽचिरात्स्वेष्टं साधयित्वा गृहं व्रजेत् ॥ ९६॥  
  
यः कपीशं सदा गेहे पूजयेज्जपतत्परः ।  
आयुर्लक्ष्म्यौ प्रवर्धेते तस्य नश्यन्त्युपद्रवाः ॥ ९७॥  
  
शादूर्लतस्करादिभ्यो रक्षेन्मनुरयं स्मृतः ।  
प्रस्वापकाले चौरेभ्यो दुष्टस्वप्नादपि ध्रुवम् ॥ ९८॥  
  
पवनद्वितयं सद्योजातयुक्तं हनुपदम् ।  
महाकालः शशाङ्काढ्यः कामिकाफलकः क्रिया ॥ ९९॥  
  
सनेत्राणां तमीनोगसातोगित आयुरा । ???  
  
प्लीहनिवारको मन्त्रः  
प्लीहरोगहरश्चास्य मुन्याद्यं पूर्ववन्मतम् ।  
प्लीहयुक्तोदरे स्थाप्यं नागवल्लीदलं शुभम् ॥ १०१॥  
  
तदुपर्यष्टगुणितं वस्त्रमाच्छादयेत्ततः ।  
वंशजं शकलं तस्योपरि मुञ्चेत्कपिं स्मरन् ॥ १०२॥  
  
आरण्यप्रस्तरोत्पन्ने वह्नौ यष्टिं प्रतापयेत् ।  
बदरीतरुसम्भूतां मन्त्रेणानेन सप्तशः ॥ १०३॥  
  
तया सन्ताडयेद्वंशं शकलं जठरस्थितम् ।  
सप्तकृत्वःप्लीहरोगो नश्यत्येव नृणां क्षणात् ॥ १०४॥  
  
(ॐ यो यो हनुमन्त फलफलित धगधगित आयुराषपरुडाह ॥ )  
पुच्छाकारे सुवसने लेखिन्या कोकिलोत्थया ।  
अष्टगन्धैर्लिखेद्रूपं कपिराजस्य सुन्दरम् ॥ १०५॥  
  
तन्मध्ये द्वादशार्णं तु शत्रुनामयुतं लिखेत् ।  
तेन मन्त्राभिजप्तेन शिरोबद्धेन भूमिपः ॥ १०६॥  
  
जयत्यरिगणं सर्वं दर्शनादेव निश्चितम् ।  
  
विजयध्वजः  
युद्धे जिगीषुर्नृपतिः पूर्वोक्तं लेखयेद्ध्वजे ॥ १०७॥  
  
ध्वजमादायोपरागे संस्पर्शान्मोक्षणावधि ।  
मातृकां जापयेत्पश्चाद्दशांशेन च हावयेत् ॥ १०८॥  
  
सर्षपैस्तिलसम्मिश्रैः संस्पर्शान्मोक्षणावधि ।  
गजस्थं तं ध्वजं दृष्ट्वा पलायन्तेऽरयोऽचिरात् ॥ १०९॥  
  
रक्षायन्त्रः  
अथो हनुमतो यन्त्रं वक्ष्ये रक्षाविधायकम् ।  
लिखेदष्टदलं पद्मं साध्याख्यायुतकर्णिकम् ॥ ११०॥  
  
दलेष्वष्टार्णमालिख्य मालामन्त्रेण वेष्टयेत् ।  
तद्बहिर्माययावेष्ट्य प्राणस्थापनमाचरेत् ॥ १११॥  
  
लिखितं स्वर्णलेखिन्या दले भूर्जतरोः शुभे ।  
रोचनाकुङ्कुमाभ्यां तु वेष्टितं कनकादिभिः ॥ ११२॥  
  
सम्पातसाधितं यन्त्रं भुजं वा मूर्ध्नि धारयेत् ।  
रणे जयमवाप्नोति व्यवहारे दुरोदरे ॥ ११३॥  
  
ग्रहैर्विघ्नैर्विषैःशस्त्रैश्चौरैर्नैवाभिभूयते ।  
रोगान्सर्वानपाकृत्य चिरं जीवति भाग्यवान् ॥ ११४॥  
  
अष्टाक्षरो मन्त्रः  
वियदग्नियुतं दीर्घषट्काद्यं तारसम्पुटम् ।  
अष्टार्णो मन्त्र आख्यातो मूलमन्त्रोऽथ कथ्यते ॥ ११५॥  
  
(ओं ह्रां ह्रीं ह्रूं ह्रैं ह्रौं ह्रः ॐ)  
  
मालामन्त्रोद्धारः  
वज्रकाय वज्रतुण्ड कपिलेत्यथ पिङ्गल ।  
ऊर्ध्वकेश महावर्ण बल रक्तमुखेति च ॥ ११६॥  
  
तडिज्जिह्व महारौद्र दंष्ट्रोत्कटक हद्वयम् ।  
करालिने महादृढप्रहारिन्नितिवर्णकाः ॥ ११७॥  
  
लङ्केश्वरवधायान्ते महासेतुपदं ततः ।  
बन्धान्ते च महाशैलप्रवाह गगनेचर ॥ ११८॥  
  
एह्येहि भगवन्नन्ते महाबलपराक्रम ।  
भैरवाज्ञापयैह्येहि महारौद्रपदं पुनः ॥ ११९॥  
  
दीर्घपुच्छेन वर्णान्ते वेष्टयान्ते तु वैरिणम् ।  
भञ्जय द्वितयं फट्प्रणवादिसमीरितः ॥ १२०॥  
  
युद्धे जप्तो जयं दद्याद्व्याधौ व्याधिविनाशनः ॥ १२१॥  
  
(ॐ वज्रकाय वज्रतुण्ड कपिल पिङ्गल ऊर्ध्वकेश महाबल रक्तमुख  
तडिज्जिह्व महारौद्र दंष्ट्रोत्कटक ह ह करालिने महादृढप्रहारिन्  
लङ्केश्वरवधाय महासेतुबन्ध महाशैलप्रवाह गगनेचर  
एह्येहि भगवन् महाबलपराक्रम भैरवाज्ञापय एह्येहि महारौद्र  
दीर्घपुच्छेन वैरिणं भञ्जय भञ्जय हुं फट् ॥ )  
अष्टार्णमालामन्वोस्तु मुन्याद्यर्च्य तु पूर्ववत् ।  
भूरिणा किमिहोक्तेन सर्वं दद्यात्कपीश्वरः ॥ १२२॥  
  
  
  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
