+++
"Text title" = "saptamukhiihanumatkavacham"
"File name" = "saptamukhiihanumatkavach.itx"
itxtitle = "saptamukhIhanumatkavacham"
engtitle = "saptamukhIhanumatkavacham"
Category = "kavacha, hanumaana, hanuman"
Location = "doc_hanumaana"
Sublocation = "hanumaana"
Author = "Traditional"
Language = "Sanskrit"
Subject = "philosophy/hinduism/religion"
"Transliterated by" = "Ravin Bhalekar ravibhalekar at hotmail.com"
"Proofread by" = "Ravin Bhalekar ravibhalekar at hotmail.com"
Description-comments = "atharvaNarahasye"
"Latest update" = "April 08, 2006"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "सप्तमुखीहनुमत्कवचम्"

+++
  
 सप्तमुखीहनुमत्कवचम्   
  
श्रीगणेशाय नमः ।  
ॐ अस्य श्रीसप्तमुखीवीरहनुमत्कवचस्तोत्रमन्त्रस्य ,  
नारदऋषिः , अनुष्टुप्छन्दः ,श्रीसप्तमुखीकपिः परमात्मादेवता ,  
ह्रां बीजम् , ह्रीं शक्तिः , ह्रूं कीलकम् ,मम सर्वाभीष्टसिद्ध्यर्थे जपे विनियोगः ।  
ॐ ह्रां अङ्गुष्ठाभ्यां नमः ।  
ॐ ह्रीं तर्जनीभ्यां नमः ।  
ॐ ह्रूं मध्यमाभ्यां नमः ।  
ॐ ह्रैं अनामिकाभ्यां नमः ।  
ॐ ह्रौं कनिष्ठिकाभ्यां नमः ।  
ॐ ह्रः करतलकरपृष्ठाभ्यां नमः ।  
ॐ ह्रां हृदयाय नमः ।  
ॐ ह्रीं शिरसे स्वाहा ।  
ॐ ह्रूं शिखायै वषट् ।  
ॐ ह्रैं कवचाय हुं ।  
ॐ ह्रौं नेत्रत्रयाय वौषट् ।  
ॐ ह्रः अस्त्राय फट् ।  
अथ ध्यानम् ।  
वन्देवानरसिंहसर्परिपुवाराहाश्वगोमानुषैर्युक्तं  
सप्तमुखैः करैर्द्रुमगिरिं चक्रं गदां खेटकम् ।  
खट्वाङ्गं हलमङ्कुशं फणिसुधाकुम्भौ शराब्जाभयान्  
शूलं सप्तशिखं दधानममरैः सेव्यं कपिं कामदम् ॥  
  
ब्रह्मोवाच ।  
सप्तशीर्ष्णः प्रवक्ष्यामि कवचं सर्वसिद्धिदम् ।  
जप्त्वा हनुमतो नित्यं सर्वपापैः प्रमुच्यते ॥ १॥  
  
सप्तस्वर्गपतिः पायाच्छिखां मे मारुतात्मजः ।  
सप्तमूर्धा शिरोऽव्यान्मे सप्तार्चिर्भालदेशकम् ॥ २॥  
  
त्रिःसप्तनेत्रो नेत्रेऽव्यात्सप्तस्वरगतिः श्रुती ।  
नासां सप्तपदार्थोऽव्यान्मुखं सप्तमुखोऽवतु ॥ ३॥  
  
सप्तजिह्वस्तु रसनां रदान्सप्तहयोऽवतु ।  
सप्तच्छन्दो हरिः पातु कण्ठं बाहू गिरिस्थितः ॥ ४॥  
  
करौ चतुर्दशकरो भूधरोऽव्यान्ममाङ्गुलीः ।  
सप्तर्षिध्यातो हृदयमुदरं कुक्षिसागरः ॥ ५॥  
  
सप्तद्वीपपतिश्चित्तं सप्तव्याहृतिरूपवान् ।  
कटिं मे सप्तसंस्थार्थदायकः सक्थिनी मम ॥ ६॥  
  
सप्तग्रहस्वरूपी मे जानुनी जङ्घयोस्तथा ।  
सप्तधान्यप्रियः पादौ सप्तपातालधारकः ॥ ७॥  
  
पशून्धनं च धान्यं च लक्ष्मीं लक्ष्मीप्रदोऽवतु ।  
दारान् पुत्रांश्च कन्याश्च कुटुम्बं विश्वपालकः ॥ ८॥  
  
अनुक्तस्थानमपि मे पायाद्वायुसुतः सदा ।  
चौरेभ्यो व्यालदंष्ट्रिभ्यः शृङ्गिभ्यो भूतराक्षसात् ॥ ९॥  
  
दैत्येभ्योऽप्यथ यक्षेभ्यो ब्रह्मराक्षसजाद्भयात् ।  
दंष्ट्राकरालवदनो हनुमान् मां सदाऽवतु ॥ १०॥  
  
परशस्त्रमन्त्रतन्त्रयन्त्राग्निजलविद्युतः ।  
रुद्रांशः शत्रुसङ्ग्रामात्सर्वावस्थासु सर्वभृत् ॥ ११॥  
  
ॐ नमो भगवते सप्तवदनाय आद्यकपिमुखाय वीरहनुमते  
सर्वशत्रुसंहारणाय ठंठंठंठंठंठंठं ॐ नमः स्वाहा ॥ १२॥  
  
ॐ नमो भगवते सप्तवदनाय द्वीतीयनारसिंहास्याय अत्युग्रतेजोवपुषे  
भीषणाय भयनाशनाय हंहंहंहंहंहंहं ॐ नमः स्वाहा ॥ १३॥  
  
ॐ नमो भगवते सप्तवदनाय तृतीयगरुडवक्त्राय वज्रदंष्ट्राय  
महाबलाय सर्वरोगविनाशाय मंमंमंमंमंमंमं ॐ नमः स्वाहा ॥ १४॥  
  
ॐ नमो भगवते सप्तवदनाय चतुर्थक्रोडतुण्डाय सौमित्रिरक्षकाय  
पुत्राद्यभिवृद्धिकराय लंलंलंलंलंलंलं ॐ नमः स्वाहा ॥ १५॥  
  
ॐ नमो भगवते सप्तवदनाय पञ्चमाश्ववदनाय रुद्रमूर्तये सर्व-  
वशीकरणाय सर्वनिगमस्वरूपाय रुंरुंरुंरुंरुंरुंरुं ॐ नमः स्वाहा ॥ १६॥  
  
ॐ नमो भगवते सप्तवदनाय षष्ठगोमुखाय सूर्यस्वरूपाय  
सर्वरोगहराय मुक्तिदात्रे ॐॐॐॐॐॐॐ ॐ नमः स्वाहा ॥ १७॥  
  
ॐ नमो भगवते सप्तवदनाय सप्तममानुषमुखाय रुद्रावताराय  
अञ्जनीसुताय सकलदिग्यशोविस्तारकाय वज्रदेहाय सुग्रीवसाह्यकराय  
उदधिलङ्घनाय सीताशुद्धिकराय लङ्कादहनाय अनेकराक्षसान्तकाय  
रामानन्ददायकाय अनेकपर्वतोत्पाटकाय सेतुबन्धकाय कपिसैन्यनायकाय  
रावणान्तकाय ब्रह्मचर्याश्रमिणे कौपीनब्रह्मसूत्रधारकाय रामहृदयाय  
सर्वदुष्टग्रहनिवारणाय शाकिनीडाकिनीवेतालब्रह्मराक्षसभैरवग्रह-  
यक्षग्रहपिशाचग्रहब्रह्मग्रहक्षत्रियग्रहवैश्यग्रह-  
शूद्रग्रहान्त्यजग्रहम्लेच्छग्रहसर्पग्रहोच्चाटकाय मम  
सर्व कार्यसाधकाय सर्वशत्रुसंहारकाय सिंहव्याघ्रादिदुष्टसत्वाकर्षकायै  
काहिकादिविविधज्वरच्छेदकाय परयन्त्रमन्त्रतन्त्रनाशकाय  
सर्वव्याधिनिकृन्तकाय सर्पादिसर्वस्थावरजङ्गमविषस्तम्भनकराय  
सर्वराजभयचोरभयाऽग्निभयप्रशमनायाऽऽध्यात्मिकाऽऽधि-  
दैविकाधिभौतिकतापत्रयनिवारणायसर्वविद्यासर्वसम्पत्सर्वपुरुषार्थ-  
दायकायाऽसाध्यकार्यसाधकाय सर्ववरप्रदायसर्वाऽभीष्टकराय  
ॐ ह्रां ह्रीं ह्रूं ह्रैं ह्रौं ह्रः ॐ नमः स्वाहा ॥ १८॥  
  
य इदं कवचं नित्यं सप्तास्यस्य हनुमतः ।  
त्रिसन्ध्यं जपते नित्यं सर्वशत्रुविनाशनम् ॥ १९॥  
  
पुत्रपौत्रप्रदं सर्वं सम्पद्राज्यप्रदं परम् ।  
सर्वरोगहरं चाऽऽयुःकीर्त्तिदं पुण्यवर्धनम् ॥ २०॥  
  
राजानं स वशं नीत्वा त्रैलोक्यविजयी भवेत् ।  
इदं हि परमं गोप्यं देयं भक्तियुताय च ॥ २१॥  
  
न देयं भक्तिहीनाय दत्वा स निरयं व्रजेत् ॥ २२॥  
  
नामानिसर्वाण्यपवर्गदानि रूपाणि विश्वानि च यस्य सन्ति ।  
कर्माणि देवैरपि दुर्घटानि तं मारुतिं सप्तमुखं प्रपद्ये॥ २३॥  
  
॥ इति श्रीअथर्वणरहस्येसप्तमुखीहनुमत्कवचं सम्पूर्णम् ॥  
  
  
  
Encoded and Proofread by Ravin Bhalekar ravibhalekar@hotmail.com  
