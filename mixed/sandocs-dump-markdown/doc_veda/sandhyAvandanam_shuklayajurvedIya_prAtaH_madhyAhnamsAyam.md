+++
"Text title" = "shuklayajurvedIyasandhyA prAtaH-mAdhyAna-sAyaM"
"File name" = "shuklayajurvedIyasandhyA.itx"
itxtitle = "sandhyAvandanam (shuklayajurvedIya prAtaH, madhyAhnam,sAyam)"
engtitle = "Shukla YajurvedIya SandhyA Morning-Noon-Evening"
Category = "veda, svara"
Location = "doc_veda"
Sublocation = "veda"
Texttype = "svara"
Language = "Sanskrit"
Subject = "philosophy/hinduism/religion"
"Transliterated by" = "\"Krunal Makwana\""
"Proofread by" = "\"Krunal Makwana\""
Indexextra = "(- sandhyAvandana kRiShNayajurvedIya  (sabhAShyam). See also other copies aupasana)"
"Latest update" = "April 25, 2009"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "सन्ध्यावन्दनम् (शुक्लयजुर्वेदीय प्रातः, मध्याह्नम्,सायम्)"

+++
  
 शुक्लयजुर्वेदीयसन्ध्या प्रातः-मध्याह्न-सायं   
  
     ॥ अथ शुक्लयजुर्वेदीयप्रातःसन्ध्याप्रयोगः ॥   
     ॥ भस्मधारणम् ॥   
ॐ अग्निरिति भस्म वायुरिति भस्म जलमिति भस्म स्थलमिति भस्म  
व्योमेति भस्म सर्वꣳ हवाऽ इदम भस्म मनऽ एतानि  
चक्षूꣳषि भस्मानि ॥  
  
     ॥ गायत्रिमन्त्रः ॥   
ॐ भुर्भुवःस्वः ॐ तत्सवितुर्व्वरेण्ण्यम्भर्ग्गो देवस्य धीमहि ॥  
  
धियोयोनः प्प्रचोदयत् ॥  
  
ॐ त्र्यम्बकमित्यस्य वसिष्ठ ऋषिः रुद्रो देवता  
अनुष्ठुब्छन्दः भस्माभिमन्त्रणे विनियोगः ॥  
  
ॐ त्र्ययम्बकँय्यजामहेसुगन्धिम्पुष्ट्टिवर्द्धनम् ॥  
  
उर्व्वारुकमिव बन्धनान्न्मृत्योर्म्मुक्षीयमामृतात् ॥  
  
ॐ त्र्यायुषमित्यस्य नारायण ऋषिः रुद्रो देवता उषिणक्छन्दः  
भस्मधारणे विनियोगः ॥  
  
ॐ त्र्यायुषञ्जमदग्ग्नेः कश्श्यपस्यत्र्यायुषम् ॥  
  
यद्देवेषुत्र्यायुषन्तन्नोऽ अस्तुत्र्यायुषम् ॥  
  
     ॥ आचमनम् ॥   
ॐ केशवाय नमः स्वाहा । ॐ नारायणाय नमः स्वाहा । ॐ  
माधवाय नमः स्वाहा । ॐ गोविन्दाय नमः । हस्तं प्रक्षाल्य  
  
     ॥ अथ देवतानमस्कारः ॥   
ॐ विष्णवे नमः। ॐ मधुसूदनाय नमः ।  
ॐ त्रिविक्रमाय नमः । ॐ वामनाय नमः ।  
ॐ श्रीधराय नमः। ॐ ऋषिकेशाय नमः ।  
ॐ पद्मनाभाय नमः । ॐ दमोदकराय नमः ।  
ॐ संकर्षणाय नमः । ॐ वासुदेवाय नमः।  
ॐ प्रद्युम्नाय नमः। ॐ अनिरुद्धाय नमः  
ॐ पुरुषोत्तमाय नमः । ॐ अधोक्षजाय नमः।  
ॐ नृसिंहाय नमः । ॐ अच्युताय नमः।  
ॐ जनार्दनाय नमः। ॐ उपेन्द्राय नमः ।  
ॐ श्रीहरये नमः। ॐ श्रीकृष्णाय नमः ।  
  
     ॥ विनियोगः ॥   
ॐ प्रणवस्य परब्रह्म ऋषिः परमात्मा देवता दैवी गायत्री  
छंदः प्राणायामे विनियोगः ॥  
  
     ॥प्राणायामः॥   
ॐ भूः ॐ भुवः ॐ स्वः ॐ महः ॐ जनः ॐ तपः ॐ सत्यम्  
ॐ तत्सवितुर्व्वरेण्ण्यम्भर्ग्गो देवस्य धीमहि ॥ धियोयोनः  
प्प्रचोदयत् ॥  
  
ॐ आपोज्योतीरसोऽमृतं ब्रह्म भूर्भुवःस्वरोम् ॥  
  
एवं पूरकः कुम्भकः रेचकः इति क्रमेण त्रिवारं पठेत्  
  
     ॥ शिखाबन्धनम् ॥   
ॐ मनस्तोक इति मन्त्रस्य कुत्स ऋषिः जगती छन्दः एको रुद्रो  
देवता शिखाबन्धने विनियोगः ॥  
  
ॐ मनस्तोकेतनयेमानऽआयुषिमानोगोषुमानोऽ अश्श्वेषुरीरिषः॥  
  
मानोव्वीरान्न्रुद्रभामिनोव्वधीर्हवीष्म्मन्तः सदामित्वाहवामहे ॥  
  
     ॥अङ्गन्यासः ॥   
ॐ विष्णुर्विष्णुः । वाक् वाक् प्राणः प्राणः चक्षुः चक्षुः श्रोत्रं  
श्रोत्रं नाभिः हृदयं कण्ठेः मुखं शिरः शिखा बाहुभ्यां  
यशोबलम् ॥  
  
     ॥ मार्जनम् ॥   
ॐ अपवित्रः पवित्रो वा सर्वावस्थां गतोऽपि वा ।  
यः स्मरेत्पुण्डरीकाक्षं स बाह्याभ्यन्तरः शुचिः ॥  
  
ॐ पवित्रेस्थोव्वैष्णव्यौसवितुर्वः प्रसवऽ  
उत्त्पुनाम्म्यच्छिद्रेण पवित्रेण सूर्य्यस्य रश्मिभिः  
तस्यते पवित्रपते पवित्र पूतस्य यत्त्कामः पुनेतच्छकेयम् ॥  
  
     ॥ सङ्कल्पः ॥   
ॐ अत्राद्य महामाङ्गल्यफलप्रदमासोत्तमेमासे अमुकमासे  
अमुकपक्षे अमुकतिथौ अमुकवासरे ममोपात्तदुरितक्षयर्थं  
ब्रह्मवाप्तये प्रातःसन्ध्योपासनमहं  करिष्ये ॥  
  
     ॥ भूमिप्रार्थना ॥ ॥ विनियोगः ॥  
  
ॐ पृथिवीत्यस्य मेरुपृष्ठ ऋषिः सुतलं छन्दः कूर्मो  
देवता आसने विनियोगः ॥  
  
ॐ पृथ्वि त्वया धृता लोका देवि त्वं विष्णुना धृता ॥  
  
त्वञ्च धारय मां देवि पवित्रं कुरु चासनम् ॥  
  
ॐ कूर्माय नमः । ॐ शेषाय नमः । ॐ अनन्ताय नमः ।  
  
     ॥ भूतशुद्धिः ॥   
ॐ अपसर्पन्तु ते भूता ये भूता भूमिसंस्थिताः ।  
ये भूता विघ्नकर्तारस्ते नश्यन्तु शिवाज्ञया ॥  
  
अपक्रमन्तु भूतानि पिशाचाः सर्वतोदिशम् ।  
सर्वेषामविरोधेन सन्ध्याकर्म समारम्भे ॥  
  
     ॥ मार्जनम् ॥   
ॐ भुः पुनातु (शिरसि)  
ॐ भुवः पुनातु (नेत्रयोः)  
ॐ स्वः पुनातु (कण्ठे)  
ॐ महः पुनातु (हृदये)  
ॐ जनः पुनातु (नाभ्याम्)  
ॐ तपः पुनातु (पादयोः)  
ॐ सत्यं पुनातु (पुनः शिरसि)  
ॐ तत्सवितुर्व्वरेण्ण्यम्भर्ग्गो देवस्य धीमहि ॥ धियोयोनः  
प्प्रचोदयत् ॥ (सर्वाङ्गं पुनातु)  
  
     ॥ करन्यासः ॥   
ॐ अङ्गुष्ठाग्रे तु गोविन्दं तर्जन्यां तु महीधरम् ।  
मध्यमायां ऋषिकेशमनामिक्यां त्रिविक्रमम् ॥  
  
कनिष्ठिक्यान्न्यसेद्विष्णुं करमध्ये त् माधवम् ।  
करपृष्ठे हरिं विद्यन्मणिबन्धे जनार्दनम् ॥  
  
     ॥ गायत्रीषडङ्गन्यासाः ॥   
ॐ भुः हृदयाय नमः ।  
ॐ भुवः शिरसे स्वाहा ।  
ॐ स्वः शिखायै वषट् ।  
ॐ तत्सवितुर्व्वरेण्ण्यं कवचाय हुम् ।  
ॐ भर्ग्गो देवस्य धीमहि नेत्रत्रयाय वौषट्।  
ॐ धियोयोनः प्प्रचोदयत् अस्त्राय फट् ।  
  
     ॥ प्रणवन्यासाः ॥   
ॐ अकारम् नभौ ।  
ॐ उकारम् हृदये ।  
ॐ मकारम् मूर्ध्नि ।  
ॐ भुः पादयोः ।  
ॐ भुवः जान्वोः ।  
ॐ स्वः ऊर्वोः ।  
ॐ महः जठरे ।  
ॐ जनः कण्ठे ।  
ॐ तपः मुखे ।  
सत्यम् शिरसि ॥  
  
ॐ तत्सवितुर्व्वरेण्ण्यम्भर्ग्गो देवस्य धीमहि ॥ धियोयोनः  
प्प्रचोदयत् ॥ (सर्वाङ्गे)  
  
     ॥ गायत्र्यावाहानम् ॥   
ॐ गायत्रीं त्र्यक्षरां बालां साक्षसूत्रकमण्डलुम् ।  
रक्तवस्त्रां चतुर्हस्तां हंसवाहन्संस्थिताम् ॥  
  
ब्रह्माणीं ब्रह्मदैवत्यां ब्रह्मलोकानिवासिनीम् ।  
आवाहयाम्यहं देवीमायान्तीं सूर्यमण्डलात् ॥  
  
आगच्छ वरदे देवि त्र्यक्षरे ब्रह्मवादिनि ।  
गायत्रि छन्दसां मातर्ब्रह्मयोनि नमोऽस्तु ते ॥  
  
     ॥ अम्बुप्राशनम् ॥ ॥ विनियोगः ॥  
  
ॐ सूर्यश्चमेत्यस्य नारायणः ऋषिः सूर्यो देवता अनुष्टुब्छ्न्दः  
अम्बुप्राशने विनियोगः ॥  
  
ॐ सूर्यश्चमा मन्युश्च मन्युपतयश्च मन्युकृतेभ्यः  
पापेभ्यो रक्षन्तां यद्रात्र्या पापमकार्षं  
मनसा वाचा हस्ताभ्यां पद्भ्यामुदरेण शिश्ना  
रात्रिस्तदवलुम्पतु यत्किञ्चिद्दुरितं मयि  
इदमहं माममृतयोनौ सूर्य्ये ज्योतिषि जुहोमि स्वाहा ॥  
  
     ॥ मार्जनम् ॥ ॥ विनियोगः ॥  
  
ॐ आपोहिष्ठेति तिसृणां सिन्धुद्विप ऋषिः गायात्रिछ्न्दः  
आपोदेवता मार्जने विनियोगः ॥  
  
     ॥ मार्जनम् ॥   
ॐ आपोहिष्ठ्ठामयो भुवस्तानऽ ऊर्ज्जेदधातन । महेरणाय  
चक्षसे ॥  
  
योवः शिवतमोरसस्तस्य भाजयतेहनः । उशतीरिवमातरः ॥  
  
तस्म्माऽ अरङ्ग मामवोयस्य क्षयायजिन्न्वथऽ आपो जनयथाचनः  
  
     ॥ अघमर्षणम् ॥   
     ॥विनियोगः॥   
ॐ द्रुपादिवेत्यस्य कोकिलराजपुत्र ऋषिः अनुष्ठुब्छन्दः आपो  
देवता अघमर्षणे विनियोगः॥  
  
     ॥ अघमर्षणम् ॥   
ॐ द्रुपदादिवमुमुचानः स्विन्नःस्नातोमलादिव ॥  
  
पूतम्पवित्रेणेवाज्ज्यमापः शुन्धन्तुमैनसः ॥  
  
(अनेन मन्त्रेण पापं ध्यात्वा तज्जलं वामतः क्षिपेत्)  
  
     ॥ अर्घ्यम् ॥   
ॐ भुर्भुवःस्वः ॐ तत्सवितुर्व्वरेण्ण्यम्भर्ग्गो देवस्य धीमहि ॥  
  
धियोयोनः प्प्रचोदयत् ॥  
  
ॐ प्रातः सन्ध्यायां ब्रह्म स्वरूपिणे सवित्रे सूर्यनारायणाय नमः ।  
इदमर्घ्यं दत्तं न मम ॥  
  
(एवम त्रिवारं अर्घ्यं दद्यात्)  
  
ॐ असावादित्यो ब्रह्म  
  
     ॥ सूर्योपस्थानम् ॥   
ॐ उद्वयन्तमसस्प्परिस्वः पश्श्यन्तऽ उत्तरम् ॥ देवन्देवत्र  
सूर्य्य्मगन्न्मज्ज्योतिरुत्तमम् ॥  
  
उदुत्त्यञ्जातवेदसन्देवं व्वहन्ति केतवः ॥ दृशेव्विश्श्वायसूर्य्यम् ॥  
  
ॐ चित्रन्देवानामुदगादनी कं चक्षुर्म्मित्रस्यव्वरुणस्याग्ग्नेः ॥  
  
आप्प्राद्ध्यावापृथिवीऽ अन्तरिक्षꣳ सूर्य्यऽआत्क्मा  
जगतस्तस्थुषश्च ॥  
  
ॐ तच्चक्षुर्द्देवहितम्पुरस्ताच्छुक्रमुच्चरत् ॥  
  
पश्श्येमशरदः शतञ्जीवेमशरदः  
शतꣳशृणुयामशरदः शतम्प्रब्ब्रवाम शरदः शतमदीनाः  
स्यामशरदः शतम्भूयश्श्च्चशरदः शतात् ॥  
  
     ॥विनियोगः॥   
ॐ तेजोसीत्यस्य परमेष्ठी प्रजापतिरृषिः आज्यं देवता जगती  
छन्दः यजुर्गायत्र्यावाहने विनियोगः  
  
     ॥ गायत्र्यावाहनम् ॥   
ॐ  
तेजोसिशुक्क्रमस्यमृतमसिधामनामासिप्प्रियन्देवानामनाधृष्ट्टन्देवयजनमसि  
     ॥  
  
     ॥ अथ मुद्रप्रदर्शनम् ॥   
ॐ सुमुखं सम्पुटं चैव विततं विस्तृतं तथा ।  
द्विमुखं त्रिमुखं चैवचतुष्पञ्चमुखं तथा ॥  
  
षण्मुखाधोमुखं चैव व्यापकाञ्जलिकं तथा ।  
शकटं यमपाशं च ग्रथितं चोन्मुखोन्मुखम् ॥  
  
प्रलम्बं मुष्टिकं चैव मत्स्यः कूर्मो वराहकम्।  
सिंहाक्रान्तां महाक्रान्तं मुद्गरं पल्लवं तथा॥  
  
     ॥ शापविमोचनम् ॥   
ॐ भो गायत्रि देवि त्वं ब्रह्मशापाद्विमुक्ता भव ॥  
  
ॐ भो गायत्रि देवि त्वं वसिष्ठशापाद्विमुक्ता भव ॥  
  
(महामुद्रं (योनिमुद्रां) प्रदर्श्य त्रिवारं मनसि गायत्रीमन्त्रं जपेत्)  
ॐ भुर्भुवःस्वः ॐ तत्सवितुर्व्वरेण्ण्यम्भर्ग्गो देवस्य धीमहि ॥  
  
धियोयोनः प्प्रचोदयत् ॥  
  
ॐ भो गायत्रि देवि त्वं विश्वामित्रशापाद्विमुक्ता भव ॥  
  
ॐ भो गायत्रि देवि त्वं शुक्रशापाद्विमुक्ता भव ॥  
  
     ॥ अथ गायत्रीध्यानम् ॥   
मुक्ताविद्रुमहेमनीलधवलाच्छायैर्मुखैस्त्रीक्षणै  
र्युक्तामिन्दुनिबद्धरत्नमुकुटां तत्त्वार्थवर्णात्मिकाम् ।  
गायत्रीं वरदाभयाङ्कुशकशां शुभ्रं कपालं गुणं  
शङ्खं चक्रमथारविन्दयुगलं हस्तैर्वहन्तीं भजे ॥  
  
     ॥ पश्चाद् १०८ वारं गायत्रीमन्त्रं जपेत् ॥   
ॐ सुरभिर्ज्ञानं वैराग्यं योनिः शङ्खोऽथ पङ्कजम् ।  
लिङ्गं निर्वाणेति जपेत् ॥  
  
     ॥ जपार्णम् ॥   
ॐ अनेन प्रातःसन्ध्याङ्गभुतेन यथाशक्ति गायत्रीमन्त्रजपेन  
गायत्री देवी प्रीयतां न मम ॥  
  
     ॥ प्रार्थना ॥   
ॐ यदक्षरपदभ्रष्टं मात्राहीनं च यद्भवेत् ।  
तत्सर्वं क्षम्यतां देवि प्रसीद परमेश्वरि ॥  
  
उत्तरे शिखरे देवि भूम्यां पर्वतमूर्धनि ।  
ब्रह्मणेभ्योऽभ्यनुज्ञाता गच्छ देवि यथासुखम् ॥  
  
     ॥ गोत्रप्रवरोच्चारणपूउर्वकमभिवादनम् ॥   
अमुकगोत्रोत्पन्नः अमुकप्रवरान्वितः शुक्लयजुर्वेदान्तर्गतवाजसनेयि  
माध्यान्दिनीयशाखाध्यायी अमुकशर्माहम् ॥  
  
भो आचार्य ! त्वामभिवादयामि ।  
भो वैश्वानर ! त्वामभिवादयामि ।  
भो सूर्यचन्द्रमसौ ! युवामभिवादयामि ।  
भो मातापितरौ ! युवामभिवादयामि ।  
भो याज्ञवल्क्य ! त्वामभिवादयामि ।  
भो ईश्वर ! त्वामभिवादयामि ।  
  
     ॥ सन्ध्यार्पणम् ॥   
ॐ अनेन प्रातः सन्ध्योपासनाख्येन कर्मणा भगवान् ब्रह्मस्वरूपी  
परमेश्वरः प्रीयतां न मम ॥  
  
ॐ तत्सद् ब्रह्मार्पणमस्तु ॥  
  
(त्रिराचमेत्)  
  
     ॥ हस्तौ बद्धवा ॥   
ॐ यस्य स्मृत्या च नामोक्त्या तपोयज्ञक्रियादिषु ।  
न्यूनं सम्पूर्णतां याति सद्यो वन्दे तमच्युतम् ॥  
  
ॐ विष्णवे नमः । ॐ विष्णवे नमः । ॐ विष्णवे नमः ।  
  
ॐ तत्सद् ब्रह्मार्पणमस्तु  
  
     ॥ इति प्रातः सन्ध्याप्रयोगः ॥   
  
  
  
     ॥ अथ शुक्लयजुर्वेदीयमध्याह्नसन्ध्याप्रयोगः ॥   
     ॥ सङ्कल्पः ॥   
ॐ अत्राद्य महामाङ्गल्यफलप्रदमासोत्तमेमासे अमुकमासे  
अमुकपक्षे अमुकतिथौ अमुकवासरे ममोपात्तदुरितक्षयर्थं  
रुद्रावाप्तये मध्याह्नसन्ध्योपासनमहं  करिष्ये ॥  
  
     ॥सावित्र्यावाहनम् ॥   
ॐ सावित्रीं युवतीं शुक्लां शुक्लवस्त्रां त्रिलोचनाम् ।  
त्रिशूलिनीं वृषारूढां रुद्ररूपिणीसंस्थिताम् ॥  
  
रुद्राणीं रुद्रदैवत्यां रुद्रलोकानिवासिनीम् ।  
आवहयाम्यहं देवीमायान्तीं रुद्रमण्डलात् ॥  
  
आगच्छ वरदे देवि त्र्यक्षरे रुद्रवादिनि ।  
सावित्रि छन्दसां मातर्रुद्रयोनि नमोऽस्तुते ॥  
  
     ॥ अम्बुप्राशनम् ॥  
  
     ॥ विनियोगः ॥  
  
ॐ आपः पुनन्त्विति मन्त्रस्य नारायण ऋषिः आपो देअवता गायात्री  
छन्दः अम्बुप्राशने विनियोगः ॥  
  
     ॥ अम्बुप्राशनम् ॥   
ॐ आपः पुनन्तु पृथवीं पृथवीपूता पुनातु माम् । पुनन्तु  
ब्रह्मणस्पतिर्ह्मपूता पुनातु माम् ॥  
  
यदुच्छिष्टमभोज्यं च यद्वादुश्चरितं मम, सर्वां पुनन्तु  
मामापो सताञ्च प्रतिग्रहꣳस्वाहा ॥  
  
     ॥ अर्घ्यम् ॥ (एकवारं गायत्रीमन्त्रेण अर्घ्यं दद्यात्)  
ॐ आकृष्ण्णेनरजसाव्वर्त्तमानो निवेशयन्नमृतम्मर्त्यञ्च ॥  
  
हिरण्ण्ययेनसवितारथेनादेवोयाति भुवनानिपश्श्यन् ॥  
  
ॐ मध्याह्नसन्ध्यायां रुद्र स्वरूपिणे सवित्रे सूर्यनारायणाय नमः ।  
इदमर्घ्यं दत्तं न मम ॥ ॐ असावादित्यो ब्रह्म ॥  
  
     ॥ जपार्णम् ॥   
ॐ अनेन मध्याह्नसन्ध्याङ्गभुतेन यथाशक्ति गायत्रीमन्त्रजपेन  
गायत्री देवी प्रीयतां न मम ॥  
  
     ॥ सन्ध्यार्पणम् ॥   
ॐ अनेन मध्याह्नसन्ध्योपासनाख्येन कर्मणा भगवान् रुद्रस्वरूपी  
परमेश्वरः प्रीयतां न मम ॥  
  
ॐ तत्सद् ब्रह्मार्पणमस्तु ॥  
  
त्रिराचमेत् ।  
  
     ॥ इति मध्याह्नसन्ध्याप्रयोगः ॥   
  
  
  
     ॥ अथ शुक्लयजुर्वेदीयसायंसन्ध्याप्रयोगः ॥   
  
     ॥ सङ्कल्पः ॥   
ॐ अत्राद्य महामाङ्गल्यफलप्रदमासोत्तमेमासे अमुकमासे  
अमुकपक्षे अमुकतिथौ अमुकवासरे ममोपात्तदुरितक्षयर्थं  
विष्णुवाप्तये सायंसन्ध्योपासनमहं करिष्ये ॥  
  
     ॥ सरस्वत्यावाहनम् ॥   
ॐ वृद्धां सरस्वतीं कृष्णां पीतवस्त्रां चतुर्भुजाम् ।  
शङ्खचक्रगदापद्महस्तां गरुडवाहिनीम् ॥  
  
वैष्ण्वीं विष्णुदैवत्यां  विष्णुलोकनिवासिनीम् ।  
आवाहयाम्यहं देवीमायान्तीं विष्णुमण्डलात् ॥  
  
आग्च्छ वरदे देवि त्र्यक्षरे विष्णुवादिनि ।  
सरस्वति छन्दसा मातार्विष्णुयोनि नमोऽस्तुते ॥  
  
     ॥ अम्बुप्राशनम् ॥ ॥ विनियोगः ॥  
  
ॐ अग्निश्चमेत्यस्य नारायणः ऋषिः अग्निर्देवता अनुष्टुब्छ्न्दः  
अम्बुप्राशने विनियोगः ॥  
  
ॐ अग्निश्चमा मन्युश्च मन्युपतयश्च मन्युकृतेभ्यः  
पापेभ्यो रक्षन्तां यदह्ना पापमकार्षं  
मनसा वाचा हस्ताभ्यां पद्भ्यामुदरेण शिश्ना  
अहस्तदवलुम्पतु यत्किञ्चिद्दुरितं मयि  
इदमहं माममृतयोनौ सत्ये ज्योतिषि जुहोमि स्वाहा ॥  
  
     ॥ अर्घ्यम् ॥ (त्रिवारं गायत्रीमन्त्रेण अर्घ्यं दद्यात्)  
ॐ सायंसन्ध्यायां विष्णु स्वरूपिणे सवित्रे सूर्यनारायणाय नमः ।  
इदमर्घ्यं दत्तं न मम ॥  
  
     ॥ जपार्णम् ॥   
ॐ अनेन सायंसन्ध्याङ्गभुतेन यथाशक्ति गायत्रीमन्त्रजपेन  
गायत्री देवी प्रीयतां न मम ॥  
  
     ॥ सन्ध्यार्पणम् ॥   
ॐ अनेन सायंसन्ध्योपासनाख्येन कर्मणा भगवान् विष्णुस्वरूपी  
परमेश्वरः प्रीयतां न मम ॥  
  
ॐ तत्सद् ब्रह्मार्पणमस्तु ॥  
  
त्रिराचमेत् ।  
  
     ॥ इति सायंसन्ध्याप्रयोगः ॥  
  
  
Encoded and proofread by Krunal Makwana makwanakb at googlemail.com  
  
