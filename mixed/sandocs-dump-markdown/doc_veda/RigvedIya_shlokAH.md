+++
"Text title" = "Rigveda shloka"
"File name" = "samplerig.itx"
itxtitle = "RigvedIya shlokAH"
engtitle = "Selected verses from Rigveda"
Category = "veda, svara, rigveda"
Location = "doc_veda"
Sublocation = "veda"
Texttype = "svara"
Language = "Sanskrit"
Subject = "philosophy/hinduism/religion"
"Latest update" = "November 1, 2010"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "ऋइग्वेदीय श्लोकाः"

+++
  
 ऋग्वेद श्लोक   
  
  
           Selected verses from Rigveda  
  
१०८९१५०११ आ नो भद्राः क्रतवो यन्तु विश्वतोऽदब्धासो अपरीतास उद्भिदः ।  
१०८९१५०१२ देवा नो यथा सदमिद् वृधे असन्नप्रायुवो रक्षितारो दिवे-दिवे ॥  
  
१०८९१५०२१ देवानां भद्रा सुमतिरृजूयतां देवानां रातिरभि नोनि वर्तताम् ।  
१०८९१५०२२ देवानां सख्यमुप सेदिमा वयं देवा न आयुः प्र तिरन्तु जीवसे ॥  
  
१०८९१५०३१ तान् पूर्वया निविदा हूमहे वयं भगं मित्रमदितिं दक्षमस्रिधम् ।  
१०८९१५०३२ अर्यमणं वरुणं सोममश्विना सरस्वतीनः सुभगा मयस् करत् ॥  
  
१०८९१५०४१ तन् नो वातो मयोभु वातु भेषजं तन् माता पृथिवी तत्पिता द्यौः ।  
१०८९१५०४२ तद् ग्रावाणः सोमसुतो मयोभुवस्तदश्विना शृणुतं धिष्ण्या युवम् ॥  
  
१०८९१५०५१ तमीशानं जगतस्तस्थुषस् पतिं धियंजिन्वमवसे हूमहे वयम् ।  
१०८९१५०५२ पूषा नो यथा वेदसामसद् वृधे रक्षिता पायुरदब्धः स्वस्तये ॥  
  
१०८९१६०६१ स्वस्ति न इन्द्रो वृद्धश्रवाः स्वस्ति नः पुषा विश्ववेदाः ।  
१०८९१६०६२ स्वस्ति नस्तार्क्ष्यो अरिष्टनेमिः स्वस्ति नो बृहस्पतिर्दधातु ॥  
  
१०८९१६०७१ पृषदश्वा मरुतः पृश्निमातरः शुभंयावानो विदथेषुजग्मयः ।  
१०८९१६०७२ अग्निजिह्वा मनवः सूरचक्षसो विश्वे नो देवा अवसा गमन्निह ॥  
  
१०८९१६०८१ भद्रं कर्णेभिः शृणुयाम देवा भद्रं पश्येमाक्षभिर्यजत्राः ।  
१०८९१६०८२ स्थिरैरङ्गैस्तुष्टुवांसस्तनूभिर्व्यशेमदेवहितं यदायुः ॥  
  
१०८९१६०९१ शतमिन् नु शरदो अन्ति देवा यत्रा नश्चक्रा जरसं तनूनाम् ।  
१०८९१६०९२ पुत्रासो यत्र पितरो भवन्ति मा नो मध्या रीरिषतायुर्गन्तोः ॥  
  
१०८९१६१०१ अदितिर्द्यौरदितिरन्तरिक्षमदितिर्माता स पिता स पुत्रः ।  
१०८९१६१०२ विश्वे देवा अदितिः पञ्च जना अदितिर्जातमदितिर्जनित्वम् ॥  
  
१०९०१७०११ ऋजुनीती नो वरुणो मित्रो नयतु विद्वान् ।  
१०९०१७०१२ अर्यमा देवैः सजोषाः ॥  
  
१०९०१७०२१ ते हि वस्वो वसवानास्ते अप्रमूरा महोभिः ।  
१०९०१७०२२ व्रता रक्षन्ते विश्वाहा ॥  
  
१०९०१७०३१ ते अस्मभ्यं शर्म यंसन्नमृता मर्त्येभ्यः ।  
१०९०१७०३२ बाधमानाप द्विषः ॥  
  
१०९०१७०४१ वि नः पथः सुविताय चियन्त्विन्द्रो मरुतः ।  
१०९०१७०४२ पूषा भगो वन्द्यासः ॥  
  
१०९०१७०५१ उत नो धियो गोअग्राः पूषन् विष्णवेवयावः ।  
१०९०१७०५२ कर्ता नः स्वस्तिमतः ॥  
  
१०९०१८०६१ मधु वाता ऋतायते मधु क्षरन्ति सिन्धवः ।  
१०९०१८०६२ माध्वीर्नः सन्त्वोषधीः ॥  
  
१०९०१८०७१ मधु नक्तमुतोषसो मधुमत् पार्थिवं रजः ।  
१०९०१८०७२ मधु द्यौरस्तु नः पिता ॥  
  
१०९०१८०८१ मधुमान् नो वनस्पतिर्मधुमानस्तु सूर्यः ।  
१०९०१८०८२ माध्वीर्गावो भवन्तु नः ॥  
  
१०९०१८०९१ शं नो मित्रः शं वरुणः शं नो भवत्वर्यमा ।  
१०९०१८०९२ शं न इन्द्रो बृहस्पतिः शं नो विष्णुरुरुक्रमः ॥  
  
  
Verses 1-89-15-1 through 1-90-18-9-  
  
