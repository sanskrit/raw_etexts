---
Acknowledge-Permission: vishwakarmasamaj.com, jangidbrahminsamaj.com
Category: veda, rigveda, sUkta
Description-comments: Rigveda and Yajurveda
File name: vishvakarmAsUktam.itx
Indexextra: (text 1, 2)
Language: Sanskrit
Latest update: July 8, 2017
Location: doc_veda
Proofread by: NA
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: veda
Text title: vishvakarmAsUktam
engtitle: vishvakarmAsUktam
itxtitle: vishvakarmAsUktam (Rigveda\-yajurvedAntargatam)
title: विश्वकर्मासूक्तम् (ऋइग्वेद\-यजुर्वेदान्तर्गतम्)

---
  
 विश्वकर्मसूक्तम्   
  
ऋग्वेद के दशम् मण्डल के सूक्त ८१ व ८२ दोनों सूक्त विश्वकर्मा  
सूक्त हैं । इनमें प्रत्येक में सात-सात मन्त्र हैं । इन सब मत्रों  
के ऋषि और देवता भुवनपुत्र विश्वकर्मा ही हैं । ये ही चौदह  
मत्रं यजुर्वेद अध्याय के १७वें में मत्रं १७ से ३२ तक आते हैं,  
जिसमें से केवल दो मन्त्र २४वां और ३२वां अधिक महत्वपुर्ण हैं ।  
प्रत्येक माङ्गलिक पर्व पर यज्ञ में गृह प्रवेश करते समय, किसी  
भी नवीन कार्य के शुभारम्भ पर, विवाह आदि सस्कांरो के समय  
इनका पाठ अवश्य करना चाहिए ।  
  
ऋग्वेद दशम मण्डल सूक्त ८१ । १०.८१  
सस्वर  
  
य इ॒मा विश्वा॒ भुव॑नानि॒ जुह्व॒दृषि॒र्होता॒ न्यसी॑दत्पि॒ता नः॑ ।  
स आ॒शिषा॒ द्रवि॑णमि॒च्छमा॑नः प्रथम॒च्छदव॑रा॒ँ आ वि॑वेश ॥ १॥  
  
किं स्वि॑दासीदधि॒ष्ठान॑मा॒रम्भ॑णं कत॒मत्स्वि॑त्क॒थासी॑त् ।  
यतो॒ भूमिं॑ ज॒नय॑न्वि॒श्वक॑र्मा॒ वि द्यामौर्णो॑न्महि॒ना वि॒श्वच॑क्षाः ॥ २॥  
  
वि॒श्वत॑श्चक्षुरु॒त वि॒श्वतो॑मुखो वि॒श्वतो॑बाहुरु॒त वि॒श्वत॑स्पात् ।  
सं बा॒हुभ्यां॒ धम॑ति॒ सं पत॑त्रै॒र्द्यावा॒भूमी॑ ज॒नय॑न्दे॒व एकः॑ ॥ ३॥  
  
किं स्वि॒द्वनं॒ क उ॒ स वृ॒क्ष आ॑स॒ यतो॒ द्यावा॑पृथि॒वी नि॑ष्टत॒क्षुः ।  
मनी॑षिणो॒ मन॑सा पृ॒च्छतेदु॒ तद्यद॒ध्यति॑ष्ठ॒द्भुव॑नानि धा॒रय॑न् ॥ ४॥  
  
या ते॒ धामा॑नि पर॒माणि॒ याव॒मा या म॑ध्य॒मा वि॑श्वकर्मन्नु॒तेमा ।  
शिक्षा॒ सखि॑भ्यो ह॒विषि॑ स्वधावः स्व॒यं य॑जस्व त॒न्वं॑ वृधा॒नः ॥ ५॥  
  
विश्व॑कर्मन्ह॒विषा॑ वावृधा॒नः स्व॒यं य॑जस्व पृथि॒वीमु॒त द्याम् ।  
मुह्य॑न्त्व॒न्ये अ॒भितो॒ जना॑स इ॒हास्माकं॑ म॒घवा॑ सू॒रिर॑स्तु ॥ ६॥  
  
वा॒चस्पतिं॑ वि॒श्वक॑र्माणमू॒तये॑ मनो॒जुवं॒ वाजे॑ अ॒द्या हु॑वेम ।  
स नो॒ विश्वा॑नि॒ हव॑नानि जोषद्वि॒श्वश॑म्भू॒रव॑से सा॒धुक॑र्मा ॥ ७॥  
  
ऋग्वेद दशम मण्डल सूक्त ८२ । १०.८२  
  
चक्षु॑षः पि॒ता मन॑सा॒ हि धीरो॑ घृ॒तमे॑ने अजन॒न्नन्न॑माने ।  
य॒देदन्ता॒ अद॑दृहन्त॒ पूर्व॒ आदिद्द्यावा॑पृथि॒वी अ॑प्रथेताम् ॥ १॥  
  
वि॒श्वक॑र्मा॒ विम॑ना॒ आद्विहा॑या धा॒ता वि॑धा॒ता प॑र॒मोत सं॒दृक् ।  
तेषा॑मि॒ष्टानि॒ समि॒षा म॑दन्ति॒ यत्रा॑ सप्तऋ॒षीन्प॒र एक॑मा॒हुः ॥ २॥  
  
यो नः॑ पि॒ता ज॑नि॒ता यो वि॑धा॒ता धामा॑नि॒ वेद॒ भुव॑नानि॒ विश्वा॑ ।  
यो दे॒वानां॑ नाम॒धा एक॑ ए॒व तं स॑म्प्र॒श्नं भुव॑ना यन्त्य॒न्या ॥ ३॥  
  
त आय॑जन्त॒ द्रवि॑णं॒ सम॑स्मा॒ ऋष॑यः॒ पूर्वे॑ जरि॒तारो॒ न भू॒ना ।  
अ॒सूर्ते॒ सूर्ते॒ रज॑सि निष॒त्ते ये भू॒तानि॑ स॒मकृ॑ण्वन्नि॒मानि॑ ॥ ४॥  
  
प॒रो दि॒वा प॒र ए॒ना पृ॑थि॒व्या प॒रो दे॒वेभि॒रसु॑रै॒र्यदस्ति॑ ।  
कं स्वि॒द्गर्भं॑ प्रथ॒मं द॑ध्र॒ आपो॒ यत्र॑ दे॒वाः स॒मप॑श्यन्त॒ विश्वे॑ ॥ ५॥  
  
तमिद्गर्भं॑ प्रथ॒मं द॑ध्र॒ आपो॒ यत्र॑ दे॒वाः स॒मग॑च्छन्त॒ विश्वे॑ ।  
अ॒जस्य॒ नाभा॒वध्येक॒मर्पि॑तं॒ यस्मि॒न्विश्वा॑नि॒ भुव॑नानि त॒स्थुः ॥ ६॥  
  
न तं वि॑दाथ॒ य इ॒मा ज॒जाना॒न्यद्यु॒ष्माक॒मन्त॑रं बभूव ।  
नी॒हा॒रेण॒ प्रावृ॑ता॒ जल्प्या॑ चासु॒तृप॑ उक्थ॒शास॑श्चरन्ति ॥ ७॥  
  
ऋग्वेद दशम मण्डल सूक्त ८१ । १०.८१  
स्वरविरहित -  
  
य इमा विश्वा भुवनानि जुह्वदृषिर्होता न्यसीदत्पिता नः ।  
स आशिषा द्रविणमिच्छमानः प्रथमच्छदवराँ आ विवेश ॥ १॥  
  
किं स्विदासीदधिष्ठानमारम्भणं कतमत्स्वित्कथासीत् ।  
यतो भूमिं जनयन्विश्वकर्मा वि द्यामौर्णोन्महिना विश्वचक्षाः ॥ २॥  
  
विश्वतश्चक्षुरुत विश्वतोमुखो विश्वतोबाहुरुत विश्वतस्पात् ।  
सं बाहुभ्यां धमति सं पतत्रैर्द्यावाभूमी जनयन्देव एकः ॥ ३॥  
  
किं स्विद्वनं क उ स वृक्ष आस यतो द्यावापृथिवी निष्टतक्षुः ।  
मनीषिणो मनसा पृच्छतेदु तद्यदध्यतिष्ठद्भुवनानि धारयन् ॥ ४॥  
  
या ते धामानि परमाणि यावमा या मध्यमा विश्वकर्मन्नुतेमा ।  
शिक्षा सखिभ्यो हविषि स्वधावः स्वयं यजस्व तन्वं वृधानः ॥ ५॥  
  
विश्वकर्मन्हविषा वावृधानः स्वयं यजस्व पृथिवीमुत द्याम् ।  
मुह्यन्त्वन्ये अभितो जनास इहास्माकं मघवा सूरिरस्तु ॥ ६॥  
  
वाचस्पतिं विश्वकर्माणमूतये मनोजुवं वाजे अद्या हुवेम ।  
स नो विश्वानि हवनानि जोषद्विश्वशम्भूरवसे साधुकर्मा ॥ ७॥  
  
ऋग्वेद दशम मण्डल सूक्त ८२ । १०.८२  
  
चक्षुषः पिता मनसा हि धीरो घृतमेने अजनन्नन्नमाने ।  
यदेदन्ता अददृहन्त पूर्व आदिद्द्यावापृथिवी अप्रथेताम् ॥ १॥  
  
विश्वकर्मा विमना आद्विहाया धाता विधाता परमोत सन्दृक् ।  
तेषामिष्टानि समिषा मदन्ति यत्रा सप्तऋषीन्पर एकमाहुः ॥ २॥  
  
यो नः पिता जनिता यो विधाता धामानि वेद भुवनानि विश्वा ।  
यो देवानां नामधा एक एव तं सम्प्रश्नं भुवना यन्त्यन्या ॥ ३॥  
  
त आयजन्त द्रविणं समस्मा ऋषयः पूर्वे जरितारो न भूना ।  
असूर्ते सूर्ते रजसि निषत्ते ये भूतानि समकृण्वन्निमानि ॥ ४॥  
  
परो दिवा पर एना पृथिव्या परो देवेभिरसुरैर्यदस्ति ।  
कं स्विद्गर्भं प्रथमं दध्र आपो यत्र देवाः समपश्यन्त विश्वे ॥ ५॥  
  
तमिद्गर्भं प्रथमं दध्र आपो यत्र देवाः समगच्छन्त विश्वे ।  
अजस्य नाभावध्येकमर्पितं यस्मिन्विश्वानि भुवनानि तस्थुः ॥ ६॥  
  
न तं विदाथ य इमा जजानान्यद्युष्माकमन्तरं बभूव ।  
नीहारेण प्रावृता जल्प्या चासुतृप उक्थशासश्चरन्ति ॥ ७॥  
  
यजुर्वेद के १७वें अध्याय में उसका २४वां महत्वपूर्ण मन्त्र  
  
विश्वकर्मन् हविषा वर्धनेन त्रातारमिन्द्रमकृणोरवध्यम् ।  
तस्मै विशः समनमन्त दैवीरयमुग्रो विहव्यो यथासत् ॥ २४॥  
  
हे विश्व के रचयिता परमेश्वर ! हवि द्वारा वृद्धि को  
प्राप्त होने वाले आपने इन्द्रदेव को विश्व का रक्षक और  
अपराजेय बनाया है । पूर्वकाल के ऋषियों के तुल्य हम भी  
उन इन्द्रदेव को झुककर नमन करते हैं । ये पराक्रमी  
इन्द्रदेव आपकी शक्ति से ही सब प्रकार समर्थ हुए हैं ।  
हम उनका आवाहन करते हैं ॥ २४॥  
  
यजुर्वेद के १७वें अध्याय का ३२वां महत्वपुर्ण मन्त्र  
  
विश्वकर्मा ह्याजनिष्ट देव।आदिद्गन्धर्वोऽभवद् द्वितीयः ।  
तृतीयः पिता जानितौषधीनामपां गर्भं व्यदधात्पुरुत्रा ॥ ३२॥  
  
सृष्टि क्रम में सर्वप्रथम ब्रह्माण्ड के सञ्चालक  
देवगण आविर्भूत हुए, इसके पश्चात् पृथ्वी को धारण  
करने वाले (अग्नि-सूर्य) देव प्रकट हुए ।  तृतीय क्रम  
में ओषधियों के उत्पादक और पालक प्राण- पर्जन्य उत्पन्न  
हुए । वह (विश्वसृजेता) सभी जल के गर्भ को विविध  
रूपों में धारण करता है ॥ ३२॥  
  
  
  
