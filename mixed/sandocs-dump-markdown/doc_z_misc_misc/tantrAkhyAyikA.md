+++
"Text title" = "ta.ntrAkhyAyikA"
"File name" = "tantraakhyayikaa.itx"
itxtitle = "tantrAkhyAyikA"
engtitle = "ta.ntrAkhyAyikA"
Category = "misc"
Location = "doc_z_misc_misc"
Sublocation = "misc"
Texttype = "pramukha"
Language = "Sanskrit"
Subject = "philosophy/hinduism/religion"
"Transliterated by" = "Lars Martin Fosse lmfosse at online.no"
"Proofread by" = "Lars Martin Fosse lmfosse at online.no"
"Latest update" = "13 Dec 1996, November 1, 2010"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "तन्त्राख्यायिका"

+++
  
 तंत्राख्यायिका   
  
  
1, 2 : Affe und Keil  
  
अस्ति कश्चिद्वणिजकः ।  
नगरसमीपे तेन देवताऽऽयतनं क्रियते ।  
तत्र ये कर्मकारास्स्थपत्यादयः !  
मध्याह्नवेलायां  
आहारनिमित्तं भोजनमण्डपं अनुप्रविष्टाः ।  
अकस्माच्चनुषङ्गिकं देवगृहे वानरयूथं  
आगतं ।  
अथ तत्रएकस्य शिल्पिनो  
अर्धस्फोटितकाष्ठस्तम्भो  
अर्जुनमयः खदिरकीलकेन मध्ये  
यन्त्रनिखातेनावस्तब्धो  
अवतिष्ठते ।  
तत्र कदाचिद्वानरयूथो गिरिशिखरादवतीर्य  
स्वेच्छया  
तरुशिखरप्रासादशृङ्गदारुनिचयेषु प्रक्रीडितुं  
आरब्धः ।  
एकस्तु तत्रासन्नविनाशश्चापलादुपविश्य  
स्तम्भे यन्त्रचारं  
उद्दिश्यैदं आह ।  
केनायं अस्थाने कीलको निखातः ।  
इति पाणिभ्यां एव सङ्गृह्यौत्पाटितुं आरब्धः ।  
स्थानाच्चलिते कीले यद्वृत्तं ! तदनाख्येयं !  
एवं एव भवता  
ज्ञातं इति ।  
  
1,2 Schakal und Trommel  
  
अस्ति कश्चिद्गोमायुर् आहारविच्छेदात्  
क्षुत्क्षामकण्ठ इतश्च  
इतः परिभ्रमन्नुभयसैनस्यायोधनभूमिं  
अपश्यत् ।  
तत्र च महान्तं शब्दं अशृणोत् ।  
तद्भयसंक्षुभितहृदयः किं इदं ! विनष्टो  
अस्मि ! कस्यायं  
शब्दः ! क्व वा कीदृशो वाएष शब्द इति !  
चिन्तयता दृष्टा  
गिरिशिखराकारा भेरी ।  
तां च दृष्ट्वाचिन्तयत् ।  
किं अयं शब्दो अस्यास्स्वाभाविकः ! उत  
परप्रेरित इति ।  
अथ सा यदा वायुप्रेरितैर् वृक्षाग्रैस्स्पृश्यते !  
तदा शब्दं करोति !  
अन्यदा न ! इति तूष्णीं आस्ते ।  
स तु तस्यास्सारासारतां ज्ञातुं संनिकर्षं  
उपश्लिष्टः ।  
स्वयं च कौतुकादुभयोर् मुखयोर् अताडयत् !  
अचिन्तयच्च।  
गम्यं चएतद्भक्स्यं च मम ।  
इत्यवधार्यएकदंष्ट्रया क्षुधाविष्टः  
पाटितवान् ।  
परुषत्वाच्च चर्मणः कथमपि न  
दंष्ट्राभङ्गं अवाप्तवान् ।  
प्रतिबद्धाश्च पुनर् अप्यचिन्तयत् ।  
नूनं अस्या अन्तर् भक्ष्यं भविष्यतीति ।  
इत्यध्यवस्य भेर्या मुखं विदार्यान्तः  
प्रविष्टः ।  
तस्मिन्नपि न किञ्चिदासादितवान् ।  
प्रतिनिवर्तितुं अशक्तो अन्तर्लीनार्धकायो  
विहस्याब्रवीत् ।  
पूर्वं एव मया ज्ञातं इति ।  
  
1,3 Drei selbstverschuldete Unf„ll  
  
अस्ति कस्मिंश्चित् प्रदेशे परिव्राड् देवशर्मा नाम ।  
तस्यानेकसाधूपपादितसूक्ष्मवासोविशेषौपचय्  
आन् महत्य्-  
अर्थमात्रा संवृत्ता ।  
स च न कस्यचिदपि विश्वासं याति ।  
अथ कदाचिदाषाढभूतिर् नाम परवित्तापहृत्  
कथं इयं  
अर्थमात्रास्य मया परिहर्तव्यैति  
वितर्क्यावलगनरूपेण  
उपगम्य तत्कालेन च विश्वासं अनयत् ।  
अथ कदाचिदसौ परिव्राजकस्-  
तीर्थयात्राप्रसङ्गे तेन  
आषाढभूतिना सह गन्तुं आरब्धः ।  
तत्र च कस्मिंश्चिद्वनौद्देशे नदीतीरे  
मात्रान्तिक  
आषाढभूतिं अवस्थाप्यएकान्तं  
उदकग्रहणार्थं गतः ।  
अपश्यच्च महन् मेषयुद्धं ।  
अनवरतयुद्धशक्तिसम्पन्नयोश्च तयोश्  
शृङ्गपञ्जरान्तरौद्भूतसृग् बहु भूमौ  
निपतितं दृष्ट्वा  
आशाप्रतिबद्धचित्तः पिशितलोभतया गोमायुस्-  
तज्जिघृक्षुस्-  
सम्पीडितौद्घातात् सद्यः पञ्चत्वं अगमत् ।  
अथ परिव्राड् विस्मयाविष्टो अब्रवीत् ।  
जम्बुको हुडुयुद्धेनैति ।  
कृतशौचश्चागतस्तं उद्देशं आषाढभूमिं  
अपि  
गृहीतार्थमात्रासारं अपक्रान्तं नापश्यद्-  
देवशर्मा ।  
केवलं त्व्  
अपविद्धत्रिदण्डकाष्ठकुण्डिकापरिस्रावणकूर्-  
चकाद्य्  
अपश्यत् ! अचिन्तयच्च ।  
क्वासावाषाढभूतिः ।  
नूनं अहं तेन मुषितः ।  
इत्युक्तवान् ।  
वयं चाषाढभूतिनैति ।  
अथासौ कपालशकलग्रन्थिकावशेषः कञ्चिद्-  
ग्रामं अस्तं  
गच्छति रवौ प्रविष्टः ।  
प्रविशन्नेकान्तवासिनं तन्त्रवायं अपश्यत् !  
आवासकं च  
प्रार्थितवान् ।  
तेनापि तस्यात्मीयगृहएकदेशे स्थानं निर्दिश्य  
भार्या  
अभिहिता ।  
यावदहं नगरं गत्वा सुहृत्समेतो मधुपानं  
क्र्त्वा  
आगच्छामि ! तावदप्रमत्तया गृहे त्वया भाव्यं ।  
इत्यादिश्य गतः ।  
अथ तस्य भार्या पुंश्चली दूतिकासञ्चोदिता  
शरीरसंस्कारं कृत्वा  
परिचितसकाशं गन्तुं आरब्धा ।  
अभिमुखश्चास्या भर्ता  
मदविलोपासमाप्ताक्षरवचनः  
परिस्खलितगतिर् अवस्रस्तवासास्समायातः ।  
तं च दृष्ट्वा प्रत्युत्पन्नमतिः कौशलादाकल्पं  
अपनीय  
पूर्वप्रकृतं एव वेषं आस्थाय  
पादशौचशयनाद्यारम्भं  
अकरोत् ।  
कौलिकस्तु गृहं प्रविश्य निद्रावशं अगमत् ।  
सुप्तप्रतिबुद्धश्चासौ तां आक्रोष्टुं आरब्धः ।  
पुंश्चलि ! त्वद्गतं अपचारं सुहृदो मे वर्णयन्ति  
।  
भवतु ।  
पुष्टं निग्रहं करिष्यामीति ।  
असावपि निर्मर्यादा प्रतिवचनं दातुं आरब्धा ।  
पुनर् अपि चासौ प्रतिबुद्धस्तां  
मध्यस्तूणायां रज्ज्वा  
सुप्रतिबद्धां कृत्वा प्रसुप्तः ।  
दूतिकाएतां पुनर् गमनाय प्रचोदितवती ।  
सा तूत्पन्नप्रतिभा दूतिकां  
आत्मीयदर्शनसंविधानेन  
बद्ध्वा कामुकसकाशं ययौ ।  
असावपि प्रतिबुद्धस्तथाएव तां आक्रोष्टुं  
आरब्धः ।  
दूतिका तु  
शङ्कितहृदयानुचितवाक्यौदाहरणभीता न  
किञ्चिद्-  
उक्तवती ।  
तन्त्रवायस्तु शाठ्यादियं न किञ्चिन्  
ममौत्तरं प्रयच्छति  
इत्युत्थाय तस्यास्तीक्ष्णशस्त्रेण नासिकां  
छित्त्वाब्रवीत् ।  
तिष्ठएवंलक्षणा ।  
कस्त्वां अधुना वार्त्तां पृच्छति ।  
इत्युक्त्वा निद्रावशं उपागमत् ।  
आगता च सा तन्त्रवायी दूतिकां अपृच्छत् ।  
का ते वार्त्ता ।  
किं अयं प्रतिबुद्धो अभिहितवान् ।  
कथय कथयैति ।  
दूतिका तु कृतनिग्रहा नासिकां दर्शयन्ती  
सामर्षं आह ।  
शिवास्ते सर्वा वार्त्ताः ।  
मुञ्च ।  
गच्छामीति ।  
तथा त्वनुष्ठिते नासिकां आदायापक्रान्ता ।  
तन्त्रवाय्य्- अप्य्कृतकबद्धं आत्मानं  
तथाएवाकरोत् ।  
कौलिकस्तु यथापूर्वं एव प्रतिबुद्धस्तां आक्रोशत्  
।  
असावपि दुष्टा बहु धृष्टरं आह ।  
धिग्घतो असि ।  
को मां निरागसं विरूपयितुं समर्थः ।  
शृण्वन्तु मे लोकपालाः ।  
यथाहं कौमारं भर्तारं मुक्त्वा नान्यं  
परपुरुषं  
मनसापि वेद्मि ! तथा ममानेन सत्येनाव्यङ्ग्यं  
मुखं अस्त्व्  
इति ।  
अथासौ मूर्खः कृतकवचनव्यामोहितचित्तः  
प्रज्वाल्यौल्कां  
अव्यङ्गमुखीं जायां दृष्ट्वा प्रोत्फुल्लनयनः  
परिचुम्ब्य  
हृष्टमना बन्धवादवमुच्य पीडितं च  
परिष्वज्य शय्यां  
आरोपितवान् ।  
परिव्राजकस्त्वादित एवारभ्य यथावृत्तं  
अर्थं अभिज्ञातवान् ।  
दूतिकापि हस्तकृतनासापुटा स्वगृहं  
गत्वाचिन्तयत् ।  
किं अधुना कर्तव्यं इति ।  
अथ तस्या भर्ता नापितो राजकुलात् प्रत्यूषस्य्  
आगत्य तां भार्यां आह  
।  
समर्पय ! भद्रे ! क्षुरभाण्डं ।  
राजकुले कर्म कर्तव्यं इति ।  
सा च दुष्टाभ्यन्तरस्थाएव क्षुरं एव प्राहिणोत् ।  
स च समस्तक्षुरभाण्डासमर्पणात्  
क्रोधाविष्टचित्तो  
नापितस्तं एव तस्याः क्षुरं प्रतीपं प्राहिणोत्  
।  
अथासावार्तरवं उच्छैः कृत्वा पाणिना  
नासापुटं प्रमृज्य  
असृक्पातसमेतां नासिकां क्षितौ  
प्रक्षिप्याब्रवीत् ।  
परित्रायध्वं ! परित्रायध्वं ।  
अनेनाहं अदृष्टदोषा विरूपितैति ।  
तथाभ्यागतै राजपुरुषैः  
प्रत्यक्षदर्शनां तां दृष्ट्वा  
विरूपां कीलपार्ष्णिलगुडैर् अतीव हतं  
पश्चाद्बाहुबन्धश्  
च तया सह धर्मस्थानं उपनीतो नापितः ।  
पृच्छ्यमानश्चाधिकृतैः किं इदं महद्-  
विशसनं स्वदारेषु  
त्वया कृतं इति यदा बहुश उच्यमानो नौत्तरं  
प्रयच्छति ! तदा  
धर्माधिकृताश्शूले अवतंस्यतां इत्य्  
आज्ञापितवन्तः ।  
निष्पापं च परिव्राट् च्छूलस्थानं नीयमानं  
नापितं दृष्ट्वा  
सत्त्वानुकम्पया चौपलब्धतत्त्वार्थो अधिकरणं  
उपगम्य  
धर्मस्थानाधिकृतान् अब्रवीत् ।  
नार्हथएनं अदोषकर्तारं नापितं शूले  
समारोपयितुं ।  
यत्कारणं ! इदं आश्चर्यत्रयं श्रूयतां ।  
जम्बुको हुडुयुद्धेन वयं चाषाढभूतिना ।  
दूतिका तन्त्रवायेन त्रयो अनर्थास्स्वयं कृतः ॥५५॥  
  
समुपलब्धतत्त्वार्थैश्चाधिकृतैः परित्रायितो  
नापित इति ।  
  
Eन्चोदेद् प्रूफ़्रेअद् ब्य् ळर्स् ंअर्तिन् Fओस्से ल्म्फ़ोस्से अत् ओन्लिनेंओ  
  
