---
Category: gItA, giitaa
File name: yudhiShThiragiitaa.itx
Indexextra: (scanned, Part Hindi)
Language: Sanskrit
Latest update: December 15, 2012
Location: doc_giitaa
Proofread by: Sunder Hattangadi sunder at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: giitaa
Text title: yudhiShThiragItA
engtitle: yudhiShThiragItA
itxtitle: yudhiShThiragItA (antargatA prashnittara muktAvali)
title: युधिष्ठिरगीता (अन्तर्गता प्रश्नित्तर मुक्तावलि)

---
  
 युधिष्ठिरगीता   
  
॥ अथ युधिष्ठिरगीता ॥  
  
  
 अध्याय २९५  
जनमेजय उवाच ।  
  
एवं हृतायां कृष्णायां प्राप्य क्लेशमनुत्तमम् ।   
प्रतिलभ्य ततः कृष्णां किमकुर्वन्त पाण्डवाः ॥ १॥  
  
वैशम्पायन उवाच ।  
  
एवं हृतायां कृष्णायां प्राप्य क्लेशमनुत्तमम् ।   
विहाय काम्यकं राजा सह भ्रातृभिरच्युतः ॥ २॥  
  
पुनर्द्वैतवनं रम्यमाजगाम युधिष्ठिरः ।   
स्वादुमूलफलं रम्यं मार्कण्डेयाश्रमं प्रति ॥ ३॥  
  
अनुगुप्त फलाहाराः सर्व एव मिताशनाः ।   
न्यवसन्पाण्डवास्तत्र कृष्णया सह भारत ॥ ४॥  
  
वसन्द्वैतवने राजा कुन्तीपुत्रो युधिष्ठिरः ।   
भीमसेनोऽर्जुनश्चैव माद्रीपुत्रौ च पाण्डवौ ॥ ५॥  
  
ब्राह्मणार्थे पराक्रान्ता धर्मात्मानो यतव्रताः ।   
क्लेशमार्छन्त विपुलं सुखोदर्कं परन्तपाः ॥ ६॥  
  
अजातशत्रुमासीनं भ्रतृभिः सहितं वने ।   
आगम्य ब्राह्मणस्तूर्णं सन्तप्त इदमब्रवीत् ॥ ७॥  
  
अरणी सहितं मह्यं समासक्तं वनस्पतौ ।   
मृगस्य घर्षमाणस्य विषाणे समसज्जत ॥ ८॥  
  
तदादाय गतो राजंस्त्वरमाणो महामृगः ।   
आश्रमात्त्वरितः शीघ्रं प्लवमानो महाजवः ॥ ९॥  
  
तस्य गत्वा पदं शीघ्रमासाद्य च महामृगम् ।   
अग्निहोत्रं न लुप्येत तदानयत पाण्डवाः ॥ १०॥  
  
ब्राह्मणस्य वचो श्रुत्वा सन्तप्तोऽथ युधिष्ठिरः ।   
धनुरादाय कौन्तेयः प्राद्रवद्भ्रातृभिः सह ॥ ११॥  
  
सन्नद्धा धन्विनः सर्वे प्राद्रवन्नरपुङ्गवाः ।   
ब्राह्मणार्थे यतन्तस्ते शीघ्रमन्वगमन्मृगम् ॥ १२॥  
  
कर्णिनालीकनाराचानुत्सृजन्तो महारथाः ।   
नाविध्यन्पाण्डवास्तत्र पश्यन्तो मृगमन्तिकात् ॥ १३॥  
  
तेषां प्रयतमानानां नादृश्यत महामृगः ।   
अपश्यन्तो मृगं श्रान्ता दुःखं प्राप्ता मनस्विनः ॥ १४॥  
  
शीतलछायमासाद्य न्यग्रोधं गहने वने ।   
क्षुत्पिपासापरीताङ्गाः पाण्डवाः समुपाविशन् ॥ १५॥  
  
तेषां समुपविष्टानां नकुलो दुःखितस्तदा ।   
अब्रवीद्भ्रातरं ज्येष्ठममर्षात्कुरुसत्तम ॥ १६॥  
  
नास्मिन्कुले जातु ममज्ज धर्मो   
न चालस्यादर्थलोपो बभूव ।   
अनुत्तराः सर्वभूतेषु भूयः   
सम्प्राप्ताः स्मः संशयं केन राजन् ॥ १७॥  
  
  
 २९६  
युधिष्ठिर उवाच ।  
  
नापदामस्ति मर्यादा न निमित्तं न कारणम् ।   
धर्मस्तु विभजत्यत्र उभयोः पुण्यपापयोः ॥ १॥  
  
भीम उवाच ।  
  
प्रातिकाम्यनयत्कृष्णां सभायां प्रेष्यवत्तदा ।   
न मया निहतस्तत्र तेन प्राप्ताः स्म संशयम् ॥ २॥  
  
अर्जुन उवाच ।  
  
वाचस्तीक्ष्णास्थि भेदिन्यः सूतपुत्रेण भाषिताः ।   
अतितीक्ष्णा मया क्षान्तास्तेन प्राप्तः स्म संशयम् ॥ ३॥  
  
सहदेव उवाच ।  
  
शकुनिस्त्वां यदाजैषीदक्षद्यूतेन भारत ।   
स मया न हतस्तत्र तेन प्राप्ताः स्म संशयम् ॥ ४॥  
  
वैशम्पायन उवाच ।  
  
ततो युधिष्ठिरो राजा नकुलं वाक्यमब्रवीत् ।   
आरुह्य वृक्षं माद्रेय निरीक्षस्व दिशो दश ॥ ५॥  
  
पानीयमन्तिके पश्य वृक्षान्वाप्युदकाश्रयान् ।   
इमे हि भ्रातरः श्रान्तास्तव तात पिपासिताः ॥ ६॥  
  
नकुलस्तु तथेत्युक्त्वा शीघ्रमारुह्य पादमम् ।   
अब्रवीद्भ्रातरं ज्येष्ठमभिवीक्ष्य समन्ततः ॥ ७॥  
  
पश्यामि बहुलान्राजन्वृक्षानुदकसंश्रयान् ।   
सारसानां च निर्ह्रादमत्रोदकमसंशयम् ॥ ८॥  
  
ततोऽब्रवीत्सत्यधृतिः कुन्तीपुत्रो युधिष्ठिरः ।   
गच्छ सौम्य ततः शीघ्रं तूर्णं पानीयमानय ॥ ९॥  
  
नकुलस्तु तथेत्युक्त्वा भ्रातुर्ज्येष्ठस्य शासनात् ।   
प्राद्रवद्यत्र पानीयं शीघ्रं चैवान्वपद्यत ॥ १०॥  
  
स दृष्ट्वा विमलं तोयं सारसैः परिवारितम् ।   
पातु काकस्ततो वाचमन्तरिक्षात्स शुश्रुवे ॥ ११॥  
  
मा तात साहसं कार्षीर्मम पूर्वपरिग्रहः ।   
प्रश्नानुक्त्वा तु माद्रेय ततः पिब हरस्व च ॥ १२॥  
  
अनादृत्य तु तद्वाक्यं नकुलः सुपिपासितः ।   
अपिबच्छीतलं तोयं पीत्वा च निपपात ह ॥ १३॥  
  
चिरायमाणे नकुले कुन्तीपुत्रो युधिष्ठिरः ।   
अब्रवीद्भ्रातरं वीरं सहदेवमरिन्दमम् ॥ १४॥  
  
भ्राता चिरायते तात सहदेव तवाग्रजः ।   
तं चैवानय सोदर्यं पानीयं च त्वमानय ॥ १५॥  
  
सहदेवस्तथेत्युक्त्वा तां दिशं प्रत्यपद्यत ।   
ददर्श च हतं भूमौ भ्रातरं नकुलं तदा ॥ १६॥  
  
भ्रातृशोकाभिसन्तप्तस्तृषया च प्रपीडितः ।   
अभिदुद्राव पानीयं ततो वागभ्यभाषत ॥ १७॥  
  
मा तात साहसं कार्षीर्मम पूर्वपरिग्रहः ।   
प्रश्नानुक्त्वा यथाकामं ततः पिब हरस्व च ॥ १८॥  
  
अनादृत्य तु तद्वाक्यं सहदेवः पिपासितः ।   
अपिबच्छीतलं तोयं पीत्वा च निपपात ह ॥ १९॥  
  
अथाब्रवीत्स विजयं कुन्तीपुत्रो युधिष्ठिरः ।   
भ्रातरौ ते चिरगतौ बीभत्सो शत्रुकर्शन ।   
तौ चैवानय भद्रं ते पानीयं च त्वमानय ॥ २०॥  
  
एवमुक्तो गुडाकेशः प्रगृह्य सशरं धनुः ।   
आमुक्तखड्गो मेधावी तत्सरो प्रत्यपद्यत ॥ २१॥  
  
यतः पुरुषशार्दूलौ पानीय हरणे गतु ।   
तौ ददर्श हतौ तत्र भ्रातरौ श्वेतवाहनः ॥ २२॥  
  
प्रसुप्ताविव तौ दृष्ट्वा नरसिंहः सुदुःखितः ।   
धनुरुद्यम्य कौन्तेयो व्यलोकयत तद्वनम् ॥ २३॥  
  
नापश्यत्तत्र किं चित्स भूतं तस्मिन्महावने ।   
सव्यसाची ततः श्रान्तः पानीयं सोऽभ्यधावत ॥ २४॥  
  
अभिधावंस्ततो वाचमन्तरिक्षात्स शुश्रुवे ।   
किमासीदसि पानीयं नैतच्छक्यं बलात्त्वया ॥ २५॥  
  
कौन्तेय यदि वैशम्पायन उवाच । प्रश्नान्मयोक्तान्प्रतिपत्स्यसे ।   
ततः पास्यसि पानीयं हरिष्यसि च भारत ॥ २६॥  
  
वारितस्त्वब्रवीत्पार्थो दृश्यमानो निवारय ।   
यावद्बाणैर्विनिर्भिन्नः पुनर्नैवं वदिष्यसि ॥ २७॥  
  
एवमुक्त्वा ततः पार्थः शरैरस्त्रानुमन्त्रितैः ।   
ववर्ष तां दिशं कृत्स्नां शब्दवेधं च दर्शयन् ॥ २८॥  
  
कर्णिनालीकनाराचानुत्सृजन्भरतर्षभ ।   
अनेकैरिषुसङ्घातैरन्तरिक्षं ववर्ष ह ॥ २९॥  
  
यक्ष उवाच ।  
  
किं विघातेन ते पार्थ प्रश्नानुक्त्वा ततः पिब ।   
अनुक्त्वा तु ततः प्रश्नान्पीत्वैव न भविष्यसि ॥ ३०॥  
  
वैशम्पायन उवाच ।  
  
स त्वमोघानिषून्मुक्त्वा तृष्णयाभिप्रपीडितः ।   
अविज्ञायैव तान्प्रश्नान्पीत्वैव निपपात ह ॥ ३१॥  
  
अथाब्रवीद्भीमसेनं कुन्तीपुत्रो युधिष्ठिरः ।   
नकुलः सहदेवश्च बीभत्सुश्चापराजितः ॥ ३२॥  
  
चिरं गतास्तोयहेतोर्न चागच्छन्ति भारत ।   
तांश्चैवानय भद्रं ते पानीयं च त्वमानय ॥ ३३॥  
  
भीमसेनस्तथेत्युक्त्वा तां दिशं पत्यपद्यत ।   
यत्र ते पुरुषव्याघ्रा भ्रातरोऽस्य निपातिताः ॥ ३४॥  
  
तान्दृष्ट्वा दुःखितो भीमस्तृषया च प्रपीडितः ।   
अमन्यत महाबाहुः कर्म तद्यक्षरक्षसाम् ।   
स चिन्तयामास तदा योद्धव्यं ध्रुवमद्य मे ॥ ३५॥  
  
पास्यामि तावत्पानीयमिति पार्थो वृकोदरः ।   
ततोऽभ्यधावत्पानीयं पिपासुः पुरुषर्षभः ॥ ३६॥  
  
यक्ष उवाच ।  
  
मा तात साहसं कार्षीर्मम पूर्वपरिग्रहः ।   
प्रश्नानुक्त्वा तु कौन्तेय ततः पिब हरस्व च ॥ ३७॥  
  
वैशम्पायन उवाच ।  
  
एवमुक्तस्ततो भीमो यक्षेणामित तेजसा ।   
अविज्ञायैव तान्प्रश्नान्पीत्वैव निपपात ह ॥ ३८॥  
  
ततः कुन्तीसुतो राजा विचिन्त्य पुरुषर्षभः ।   
समुत्थाय महाबाहुर्दह्यमानेन चेतसा ॥ ३९॥  
  
अपेतजननिर्घोषं प्रविवेश महावनम् ।   
रुरुभिश्च वराहैश्च पक्षिभिश्च निषेवितम् ॥ ४०॥  
  
नीलभास्वरवर्णैश्च पादपैरुपशोभितम् ।   
भ्रमरैरुपगीतं च पक्षिभिश्च महायशः ॥ ४१॥  
  
स गच्छन्कानने तस्मिन्हेमजालपरिष्कृतम् ।   
ददर्श तत्सरो श्रीमान्विश्वकर्म कृतं यथा ॥ ४२॥  
  
उपेतं नलिनी जालैः सिन्धुवारैश्च वेतसैः ।   
केतकैः करवीरैश्च पिप्पलैश्चैव संवृतम् ।   
श्रमार्तस्तदुपागम्य सरो दृष्ट्वाथ विस्मितः ॥ ४३॥  
  
  
 २९७  
वैशम्पायन उवाच ।  
  
स ददर्श हतान्भ्रातॄँल्लोकपालानिव च्युतान् ।   
युगान्ते समनुप्राप्ते शक्र प्रतिमगौरवान् ॥ १॥  
  
विप्रकीर्णधनुर्बाणं दृष्ट्वा निहतमर्जुनम् ।   
भीमसेनं यमौ चोभौ निर्विचेष्टान्गतायुरः ॥ २॥  
  
स दीर्घमुष्णं निःश्वस्य शोकबाष्पपरिप्लुतः ।   
बुद्ध्या विचिन्तयामास वीराः केन निपातिताः ॥ ३॥  
  
नैषां शस्त्रप्रहारोऽस्ति पदं नेहास्ति कस्य चित् ।   
भूतं महदिदं मन्ये भ्रातरो येन मे हताः ।   
एकाग्रं चिन्तयिष्यामि पीत्वा वेत्स्यामि वा जलम् ॥ ४॥  
  
स्यात्तु दुर्योधनेनेदमुपांशु विहितं कृतम् ।   
गन्धार राजरचितं सततं जिह्मबुद्धिना ॥ ५॥  
  
यस्य कार्यमकार्यं वा सममेव भवत्युत ।   
कस्तस्य विश्वसेद्वीरो दुर्मतेरकृतात्मनः ॥ ६॥  
  
अथ वा पुरुषैर्गूढैः प्रयोगोऽयं दुरात्मनः ।   
भवेदिति महाबाहुर्बहुधा समचिन्तयत् ॥ ७॥  
  
तस्यासीन्न विषेणेदमुदकं दूषितं यथा ।   
मुखवर्णाः प्रसन्ना मे भ्रातॄणां इत्यचिन्तयत् ॥ ८॥  
  
एकैकशश्चौघबलानिमान्पुरुषसत्तमान् ।   
कोऽन्यः प्रतिसमासेत कालान्तकयमादृते ॥ ९॥  
  
एतेनाध्यवसायेन तत्तोयमवगाढवान् ।   
गाहमानश्च तत्तोयमन्तरिक्षात्स शुश्रुवे ॥ १०॥  
  
यक्ष उवाच ।  
  
अहं बकः शैवलमत्स्यभक्षो   
मया नीताः प्रेतवशं तवानुजाः ।   
त्वं पञ्चमो भविता राजपुत्र   
न चेत्प्रश्नान्पृच्छतो व्याकरोषि ॥ ११॥  
  
मा तात साहसं कार्षीर्मम पूर्वपरिग्रहः ।   
प्रश्नानुक्त्वा तु कौन्तेय ततः पिब हरस्व च ॥ १२॥  
  
युधिष्ठिर उवाच ।  
  
रुद्राणां वा वसूनां वा मरुतां वा प्रधानभाक् ।   
पृच्छामि को भवान्देवो नैतच्छकुनिना कृतम् ॥ १३॥  
  
हिमवान्पारियात्रश् च विन्ध्यो मलय एव च ।   
चत्वारः पर्वताः केन पातिता भुवि तेजसा ॥ १४॥  
  
अतीव ते महत्कर्मकृतं बलवतां वर ।   
यन्न देवा न गन्धर्वा नासुरा न च राक्षसाः ।   
विषहेरन्महायुद्धे कृतं ते तन्महाद्भुतम् ॥ १५॥  
  
न ते जानामि यत्कार्यं नाभिजानामि काङ्क्षितम् ।   
कौतूहलं महज्जातं साध्वसं चागतं मम ॥ १६॥  
  
येनास्म्युद्विग्नहृदयः समुत्पन्न शिरो ज्वरः ।   
पृच्छामि भगवंस्तस्मात्को भवानिह तिष्ठति ॥ १७॥  
  
यक्ष उवाच ।  
  
यक्षोऽहमस्मि भद्रं ते नास्मि पक्षी जले चरः ।   
मयैते निहताः सर्वे भ्रातरस्ते महौजसः ॥ १८॥  
  
वैशम्पायन उवाच ।  
  
ततस्तामशिवां श्रुत्वा वाचं स परुषाक्षराम् ।   
यक्षस्य ब्रुवतो राजन्नुपक्रम्य तदा स्थितः ॥ १९॥  
  
विरूपाक्षं महाकायं यक्षं तालसमुच्छ्रयम् ।   
ज्वलनार्कप्रतीकाशमधृष्यं पर्वतोपमम् ॥ २०॥  
  
सेतुमाश्रित्य तिष्ठन्तं ददर्श भरतर्षभः ।   
मेघगन्मीरया वाचा तर्जयन्तं महाबलम् ॥ २१॥  
  
यक्ष उवाच ।  
  
इमे ते भ्रातरो राजन्वार्यमाणा मयासकृत् ।   
बलात्तोयं जिहीर्षन्तस्ततो वैशम्पायन उवाच । सूदिता मया ॥ २२॥  
  
न पेयमुदकं राजन्प्राणानिह परीप्सता ।   
पार्थ मा साहसं कार्षीर्मम पूर्वपरिग्रहः ।   
प्रश्नानुक्त्वा तु कौन्तेय ततः पिब हरस्व च ॥ २३॥  
  
युधिष्ठिर उवाच ।  
  
नैवाहं कामये यक्ष तव पूर्वपरिग्रहम् ।   
कामनैतत्प्रशंसन्ति सन्तो हि पुरुषाः सदा ॥ २४॥  
  
यदात्मना स्वमात्मानं प्रशंसेत्पुरुषः प्रभो ।   
यथा प्रज्ञं तु ते प्रश्नान्प्रतिवक्ष्यामि पृच्छ माम् ॥ २५॥  
  
यक्ष उवाच ।  
  
किं स्विदादित्यमुन्नयति केच तस्याभितश्चराः ।   
कश्चैनमस्तं नयति कस्मिंश्च प्रतितिष्ठति ॥ २६॥  
  
युधिष्ठिर उवाच ।  
  
ब्रह्मादित्यमुन्नयति देवास्तस्याभितश्चराः ।   
धर्मश्चास्तं नयति च सत्ये च प्रतितिष्ठति ॥ २७॥  
  
यक्ष उवाच ।  
  
केन स्विच्छ्रोत्रियो भवति केन स्विद्विन्दते महत् ।   
केन द्वितीयवान्भवति राजन्केन च बुद्धिमान् ॥ २८॥  
  
युधिष्ठिर उवाच ।  
  
श्रुतेन श्रोत्रियो भवति तपसा विन्दते महत् ।   
धृत्या द्वितीयवान्भवति बुद्धिमान्वृद्धसेवया ॥ २९॥  
  
यक्ष उवाच ।  
  
किं ब्राह्मणानां देवत्वं कश्च धर्मः सतां इव ।   
कश्चैषां मानुषो भावः किमेषामसतां इव ॥ ३०॥  
  
युधिष्ठिर उवाच ।  
  
स्वाध्याय एषां देवत्वं तप एषां सतां इव ।   
मरणं मानुषो भावः परिवादोऽसतां इव ॥ ३१॥  
  
यक्ष उवाच ।  
  
किं क्षत्रियाणां देवत्वं कश्च धर्मः सतां इव ।   
कश्चैषां मानुषो भावः किमेषामसतां इव ॥ ३२॥  
  
युधिष्ठिर उवाच ।  
  
इष्वस्त्रमेषां देवत्वं यज्ञ एषां सतां इव ।   
भयं वैशम्पायन उवाच । मानुषो भावः परित्यागोऽसतां इव ॥ ३३॥  
  
यक्ष उवाच ।  
  
किमेकं यज्ञियं साम किमेकं यज्ञियं यजुः ।   
का चैका वृश्चते यज्ञं कां यज्ञो नातिवर्तते ॥ ३४॥  
  
युधिष्ठिर उवाच ।  
  
प्राणो वैशम्पायन उवाच । यज्ञियं साम मनो वै यज्ञियं यजुः ।   
वागेका वृश्चते यज्ञं तां यज्ञो नातिवर्तते ॥ ३५॥  
  
यक्ष उवाच ।  
  
किं स्विदापततां श्रेष्ठं बीजं निपततां वरम् ।   
किं स्वित्प्रतिष्ठमानानां किं स्वित्प्रवदतां वरम् ॥ ३६॥  
  
युधिष्ठिर उवाच ।  
  
वर्षमापततां श्रेष्ठं बीजं निपततां वरम् ।   
गावः प्रतिष्ठमानानां पुत्रः प्रवदतां वरः ॥ ३७॥  
  
यक्ष उवाच ।  
  
इन्द्रियार्थाननुभवन्बुद्धिमाँल्लोकपूजितः ।   
सम्मतः सर्वभूतानामुच्छ्वसन्को न जीवति ॥ ३८॥  
  
युधिष्ठिर उवाच ।  
  
देवतातिथिभृत्यानां पितॄणामात्मनश्च यः ।   
न निर्वपति पञ्चानामुच्छ्वसन्न स जीवति ॥ ३९॥  
  
यक्ष उवाच ।  
  
किं स्विद्गुरुतरं भूमेः किं स्विदुच्चतरं च खात् ।   
किं स्विच्छीघ्रतरं वायोः किं स्विद्बहुतरं नृणाम् ॥ ४०॥  
  
युधिष्ठिर उवाच ।  
  
माता गुरुतरा भूमेः पिता उच्चरतश्च खात् ।   
मनो शीघ्रतरं वायोश्चिन्ता बहुतरी नृणाम् ॥ ४१॥  
  
यक्ष उवाच ।  
  
किं स्वित्सुप्तं न निमिषति किं स्विज्जातं न चोपति ।   
कस्य स्विद्धृदयं नास्ति किं स्विद्वेगेन वर्घते ॥ ४२॥  
  
युधिष्ठिर उवाच ।  
  
मत्स्यः सुप्तो न निमिषत्यण्डं जातं न चोपति ।   
अश्मनो हृदयं नास्ति नदीवेगेन वर्धते ॥ ४३॥  
  
यक्ष उवाच ।  
  
किं स्वित्प्रवसतो मित्रं किं स्विन्मित्रं गृहे सतः ।   
आतुरस्य च किं मित्रं किं स्विन्मित्रं मरिष्यतः ॥ ४४॥  
  
युधिष्ठिर उवाच ।  
  
सार्थः प्रवसतो मित्रं भार्या मित्रं गृहे सतः ।   
आतुरस्य भिषन्मित्रं दानं मित्रं मरिष्यतः ॥ ४५॥  
  
यक्ष उवाच ।  
  
किं स्विदेको विचरति जातः को जायते पुनः ।   
किं स्विद्धिमस्य भैषज्यं किं स्विदावपनं महत् ॥ ४६॥  
  
युधिष्ठिर उवाच ।  
  
सूर्य एको विचरति चन्द्रमा जायते पुनः ।   
अग्निर्हिमस्य भैषज्यं भूमिरापवनं महत् ॥ ४७॥  
  
यक्ष उवाच ।  
  
किं स्विदेकपदं धर्म्यं किं स्विदेकपदं यशः ।   
किं स्विदेकपदं स्वर्ग्यं किं स्विदेकपदं सुखम् ॥ ४८॥  
  
युधिष्ठिर उवाच ।  
  
दाक्ष्यमेकपदं धर्म्यं दानमेकपदं यशः ।   
सत्यमेकपदं स्वर्ग्यं शीलमेकपदं सुखम् ॥ ४९॥  
  
यक्ष उवाच ।  
  
किं स्विदात्मा मनुष्यस्य किं स्विद्दैवकृतः सखा ।   
उपजीवनं किं स्विदस्य किं स्विदस्य परायणम् ॥ ५०॥  
  
युधिष्ठिर उवाच ।  
  
पुत्र आत्मा मनुष्यस्य भार्या दैवकृतः सखा ।   
उपजीवनं च पर्जन्यो दानमस्य परायणम् ॥ ५१॥  
  
यक्ष उवाच ।  
  
धन्यानामुत्तमं किं स्विद्धनानां किं स्विदुत्तमम् ।   
लाभानामुत्तमं किं स्वित्किं सुखानां तथोत्तमम् ॥ ५२॥  
  
युधिष्ठिर उवाच ।  
  
धन्यानामुत्तमं दाक्ष्यं धनानामुत्तमं श्रुतम् ।   
लाभानां श्रेष्ठमारोग्यं सुखानां तुष्टिरुत्तमा ॥ ५३॥  
  
यक्ष उवाच ।  
  
कश्च धर्मः परो लोके कश्च धर्मः सदा फलः ।   
किं नियम्य न शोचन्ति कैश्च सन्धिर्न जीर्यते ॥ ५४॥  
  
युधिष्ठिर उवाच ।  
  
आनृशंस्यं परो धर्मस्त्रयीधर्मः सदा फलः ।   
अनो यम्य न शोचन्ति सद्भिः सन्धिर्न जीर्यते ॥ ५५॥  
  
यक्ष उवाच ।  
  
किं नु हित्वा प्रियो भवति किं नु हित्वा न शोचति ।   
किं नु हित्वार्थवान्भवति किं नु हित्वा सुखी भवेत् ॥ ५६॥  
  
युधिष्ठिर उवाच ।  
  
मानं हित्वा प्रियो भवति क्रोधं हित्वा न शोचति ।   
कामं हित्वार्थवान्भवति लोभं हित्वा सुखू भवेत् ॥ ५७॥  
  
यक्ष उवाच ।  
  
मृतं कथं स्यात्पुरुषः कथं राष्ट्रं मृतं भवेत् ।   
श्राधं मृतं कथं च स्यात्कथं यज्ञो मृतो भवेत् ॥ ५८॥  
  
युधिष्ठिर उवाच ।  
  
मृतो दरिद्रः पुरुषो मृतं राष्ट्रमराजकम् ।   
मृतमश्रोत्रियं श्राद्धं मृतो यज्ञो त्वदक्षिणः ॥ ५९॥  
  
यक्ष उवाच ।  
  
का दिक्किमुदकं प्रोक्तं किमन्नं पार्थ किं विषम् ।   
श्राद्धस्य कालमाख्याहि ततः पिब हरस्व च ॥ ६०॥  
  
युधिष्ठिर उवाच ।  
  
सन्तो दिग्जलमाकाशं गौरन्नं प्रार्थना विषम् ।   
श्राद्धस्य ब्राह्मणः कालः कथं वा यक्ष मन्यसे ॥ ६१॥  
  
यक्ष उवाच ।  
  
व्याख्याता मे त्वया प्रश्ना याथातथ्यं परन्तप ।   
पुरुषं त्विदानीमाख्याहि यश्च सर्वधनी नरः ॥ ६२॥  
  
युधिष्ठिर उवाच ।  
  
दिवं स्पृशति भूमिं च शब्दः पुण्यस्य कर्मणः ।   
यावत्स शब्दो भवति तावत्पुरुष उच्यते ॥ ६३॥  
  
तुल्ये प्रियाप्रिये यस्य सुखदुःखे तथैव च ।   
अतीतानागते चोभे स वैशम्पायन उवाच । सर्वधनी नरः ॥ ६४॥  
  
यक्ष उवाच ।  
  
व्याख्यातः पुरुषो राजन्यश्च सर्वधनी नरः ।   
तस्मात्तवैको भ्रातॄणां यमिच्छसि स जीवतु ॥ ६५॥  
  
युधिष्ठिर उवाच ।  
  
श्यामो य एष रक्ताक्षो बृहच्छाल इवोद्गतः ।   
व्यूढोरस्को महाबाहुरङ्कुलो यक्ष जीवतु ॥ ६६॥  
  
यक्ष उवाच ।  
  
प्रियस्ते भीमसेनोऽयमर्जुनो वः परायणम् ।   
स कस्मान्नकुलं राजन्सापत्नं जीवमिच्छसि ॥ ६७॥  
  
यस्य नागसहस्रेण दश सङ्ख्येन वैशम्पायन उवाच । बलम् ।   
तुल्यं तं भीममुत्सृज्य नकुलं जीवमिच्छसि ॥ ६८॥  
  
तथैनं मनुजाः प्राहुर्भीमसेनं प्रियं तव ।   
अथ केनानुभावेन सापत्नं जीवमिच्छसि ॥ ६९॥  
  
यस्य बाहुबलं सर्वे पाण्डवाः समुपाश्रिताः ।   
अर्जुनं तमपाहाय नकुलं जीवमिच्छसि ॥ ७०॥  
  
युधिष्ठिर उवाच ।  
  
आनृशंस्य परो धर्मः परमार्थाच्च मे मतम् ।   
आनृशंस्यं चिकीर्षामि नकुलो यक्ष जीवतु ॥ ७१॥  
  
धर्मशीलः सदा राजा इति मां मानवा विदुः ।   
स्वधर्मान्न चलिष्यामि नकुलो यक्ष जीवतु ॥ ७२॥  
  
यथा कुन्ती तथा माद्री विशेषो नास्ति मे तयोः ।   
मातृभ्यां सममिच्छामि नकुलो यक्ष जीवतु ॥ ७३॥  
  
यक्ष उवाच ।  
  
यस्य तेऽर्थाच्च कामाच्च आनृशंस्यं परं मतम् ।   
अस्मात्ते भ्रातरः सर्वे जीवन्तु भरतर्षभ ॥ ७४॥  
  
  
 २९८  
वैशम्पायन उवाच ।  
  
ततस्ते यक्षवचनादुदतिष्ठन्त पाण्डवाः ।   
क्षुत्पिपासे च सर्वेषां क्षणे तस्मिन्व्यगच्छताम् ॥ १॥  
  
युधिष्ठिर उवाच ।  
  
रसस्येकेन पादेन तिष्ठन्तमपराजितम् ।   
पृच्छामि को भवान्देवो न मे यक्षो मतो भवान् ॥ २॥  
  
वसूनां वा भवानेको रुद्राणामथ वा भवान् ।   
अथ वा मरुतां श्रेष्ठो वर्जी वा त्रिदशेश्वरः ॥ ३॥  
  
मम हि भ्रातर इमे सहस्रशतयोधिनः ।   
न तं योगं प्रपश्यामि येन स्युर्विनिपातिताः ॥ ४॥  
  
सुखं प्रतिविबुद्धानामिन्द्रियाण्युपलक्षये ।   
स भवान्सुहृदस्माकमथ वा नः पिता भवान् ॥ ५॥  
  
यक्ष उवाच ।  
  
अहं ते जनकस्तात धर्मो मृदु पराक्रम ।   
त्वां दिदृक्षुरनुप्राप्तो विद्धि मां भरतर्षभ ॥ ६॥  
  
यशो सत्यं दमः शौचमार्जवं ह्रीरचापलम् ।   
दानं तपो ब्रह्मचर्यमित्येतास्तनवो मम ॥ ७॥  
  
अहिंसा समता शान्तिस्तपो शौचममत्सरः ।   
द्वाराण्येतानि मे विद्धि प्रियो ह्यसि सदा मम ॥ ८॥  
  
दिष्ट्या पञ्चसु रक्तोऽसि दिष्ट्या ते षट्पदी जिता ।   
द्वे पूर्वे मध्यमे द्वे च द्वे चान्ते साम्परायिके ॥ ९॥  
  
धर्मोऽहमस्मि भद्रं ते जिज्ञासुस्त्वमिहागतः ।   
आनृशंस्येन तुष्टोऽस्मि वरं दास्यामि तेऽनघ ॥ १०॥  
  
वरं वृणीष्व राजेन्द्र दाता ह्यस्मि तवानघ ।   
ये हि मे पुरुषा भक्ता न तेषामस्ति दुर्गतिः ॥ ११॥  
  
युधिष्ठिर उवाच ।  
  
अरणी सहितं यस्य मृग आदाय गच्छति ।   
तस्याग्नयो न लुप्येरन्प्रथमोऽस्तु वरो मम ॥ १२॥  
  
धर्म उवाच ।  
  
अरणी सहितं तस्य ब्राह्मणस्य हृतं मया ।   
मृगवेषेण कौन्तेय जिज्ञासार्थं तव प्रभो ॥ १३॥  
  
वैशम्पायन उवाच ।  
  
ददानीत्येव भवगानुत्तरं प्रत्यपद्यत ।   
अन्यं वरय भद्रं ते वरं त्वममरोपम ॥ १४॥  
  
युधिष्ठिर उवाच ।  
  
वर्षाणि द्वादशारण्ये त्रयोदशमुपस्थितम् ।   
तत्र नो नाभिजानीयुर्वसतो मनुजाः क्व चित् ॥ १५॥  
  
वैशम्पायन उवाच ।  
  
ददानीत्येव भगवानुत्तरं प्रत्यपद्यत ।   
भूयो चाश्वासयामास कौन्तेयं सत्यविक्रमम् ॥ १६॥  
  
यद्यपि स्वेन रूपेण चरिष्यथ महीमिमाम् ।   
न वो विज्ञास्यते कश्चित्त्रिषु लोकेषु भारत ॥ १७॥  
  
वर्षं त्रयोदशं चेदं मत्प्रसादात्कुरूर्वहाः ।   
विराटनगरे गूढा अविज्ञाताश्चरिष्यथ ॥ १८॥  
  
यद्वः सङ्कल्पितं रूपं मनसा यस्य यादृशम् ।   
तादृशं तादृशं सर्वे छन्दतो धारयिष्यथ ॥ १९॥  
  
अरिणी सहितं चेदं ब्राह्मणाय प्रयच्छत ।   
जिज्ञासार्थं मया ह्येतदाहृतं मृगरूपिणा ॥ २०॥  
  
तृतीयं गृह्यतां पुत्र वरमप्रतिमं महत् ।   
त्वं हि मत्प्रभवो राजन्विदुरश्च ममांश भाक् ॥ २१॥  
  
युधिष्ठिर उवाच ।  
  
देवदेवो मया दृष्टो भवान्साक्षात्सनातनः ।   
यं ददासि वरं तुष्टस्तं ग्रहीष्याम्यहं पितः ॥ २२॥  
  
जयेयं लोभमोहौ च क्रोधं चाहं सदा विभो ।   
दाने तपसि सत्ये च मनो मे सततं भवेत् ॥ २३॥  
  
धर्म उवाच ।  
  
उपपन्नो गुणैः सर्वैः स्वभावेनासि पाण्डव ।   
भवान्धर्मः पुनश्चैव यथोक्तं ते भविष्यति ॥ २४॥  
  
वैशम्पायन उवाच ।  
  
इत्युक्त्वान्तर्दधे धर्मो भगवाँल्लोकभावनः ।   
समेताः पाण्डवाश्चैव सुखसुप्ता मनस्विनः ॥ २५॥  
  
अभ्येत्य चाश्रमं वीराः सर्व एव गतक्लमाः ।   
आरणेयं ददुस्तस्मै ब्राह्मणाय तपस्विने ॥ २६॥  
  
इदं समुत्थान समागमं महत्   
पितुश्च पुत्रस्य च कीर्तिवर्धनम् ।   
पठन्नरः स्याद्विजीतेन्द्रियो वशी   
सपुत्रपौत्रः शतवर्ष भाग्भवेत् ॥ २७॥  
  
न चाप्यधर्मे न सुहृद्विभेदने   
परस्वहारे परदारमर्शने ।   
कदर्य भावे न रमेन्मनो सदा   
नृणां सदाख्यानमिदं विजानताम् ॥ २८॥  
  
  
 २९९  
  
  
 २९५  
जनमेजय उवाच ।  
  
एवं हृतायां कृष्णायां प्राप्य क्लेशमनुत्तमम् ।   
प्रतिलभ्य ततः कृष्णां किमकुर्वन्त पाण्डवाः ॥ १॥  
  
वैशम्पायन उवाच ।  
  
एवं हृतायां कृष्णायां प्राप्य क्लेशमनुत्तमम् ।   
विहाय काम्यकं राजा सह भ्रातृभिरच्युतः ॥ २॥  
  
पुनर्द्वैतवनं रम्यमाजगाम युधिष्ठिरः ।   
स्वादुमूलफलं रम्यं मार्कण्डेयाश्रमं प्रति ॥ ३॥  
  
अनुगुप्त फलाहाराः सर्व एव मिताशनाः ।   
न्यवसन्पाण्डवास्तत्र कृष्णया सह भारत ॥ ४॥  
  
वसन्द्वैतवने राजा कुन्तीपुत्रो युधिष्ठिरः ।   
भीमसेनोऽर्जुनश्चैव माद्रीपुत्रौ च पाण्डवौ ॥ ५॥  
  
ब्राह्मणार्थे पराक्रान्ता धर्मात्मानो यतव्रताः ।   
क्लेशमार्छन्त विपुलं सुखोदर्कं परन्तपाः ॥ ६॥  
  
अजातशत्रुमासीनं भ्रतृभिः सहितं वने ।   
आगम्य ब्राह्मणस्तूर्णं सन्तप्त इदमब्रवीत् ॥ ७॥  
  
अरणी सहितं मह्यं समासक्तं वनस्पतौ ।   
मृगस्य घर्षमाणस्य विषाणे समसज्जत ॥ ८॥  
  
तदादाय गतो राजंस्त्वरमाणो महामृगः ।   
आश्रमात्त्वरितः शीघ्रं प्लवमानो महाजवः ॥ ९॥  
  
तस्य गत्वा पदं शीघ्रमासाद्य च महामृगम् ।   
अग्निहोत्रं न लुप्येत तदानयत पाण्डवाः ॥ १०॥  
  
ब्राह्मणस्य वचो श्रुत्वा सन्तप्तोऽथ युधिष्ठिरः ।   
धनुरादाय कौन्तेयः प्राद्रवद्भ्रातृभिः सह ॥ ११॥  
  
सन्नद्धा धन्विनः सर्वे प्राद्रवन्नरपुङ्गवाः ।   
ब्राह्मणार्थे यतन्तस्ते शीघ्रमन्वगमन्मृगम् ॥ १२॥  
  
कर्णिनालीकनाराचानुत्सृजन्तो महारथाः ।   
नाविध्यन्पाण्डवास्तत्र पश्यन्तो मृगमन्तिकात् ॥ १३॥  
  
तेषां प्रयतमानानां नादृश्यत महामृगः ।   
अपश्यन्तो मृगं श्रान्ता दुःखं प्राप्ता मनस्विनः ॥ १४॥  
  
शीतलछायमासाद्य न्यग्रोधं गहने वने ।   
क्षुत्पिपासापरीताङ्गाः पाण्डवाः समुपाविशन् ॥ १५॥  
  
तेषां समुपविष्टानां नकुलो दुःखितस्तदा ।   
अब्रवीद्भ्रातरं ज्येष्ठममर्षात्कुरुसत्तम ॥ १६॥  
  
नास्मिन्कुले जातु ममज्ज धर्मो   
न चालस्यादर्थलोपो बभूव ।   
अनुत्तराः सर्वभूतेषु भूयः   
सम्प्राप्ताः स्मः संशयं केन राजन् ॥ १७॥  
  
  
 २९६  
युधिष्ठिर उवाच ।  
  
नापदामस्ति मर्यादा न निमित्तं न कारणम् ।   
धर्मस्तु विभजत्यत्र उभयोः पुण्यपापयोः ॥ १॥  
  
भीम उवाच ।  
  
प्रातिकाम्यनयत्कृष्णां सभायां प्रेष्यवत्तदा ।   
न मया निहतस्तत्र तेन प्राप्ताः स्म संशयम् ॥ २॥  
  
अर्जुन उवाच ।  
  
वाचस्तीक्ष्णास्थि भेदिन्यः सूतपुत्रेण भाषिताः ।   
अतितीक्ष्णा मया क्षान्तास्तेन प्राप्तः स्म संशयम् ॥ ३॥  
  
सहदेव उवाचा ।  
  
शकुनिस्त्वां यदाजैषीदक्षद्यूतेन भारत ।   
स मया न हतस्तत्र तेन प्राप्ताः स्म संशयम् ॥ ४॥  
  
वैशम्पायन उवाच ।  
  
ततो युधिष्ठिरो राजा नकुलं वाक्यमब्रवीत् ।   
आरुह्य वृक्षं माद्रेय निरीक्षस्व दिशो दश ॥ ५॥  
  
पानीयमन्तिके पश्य वृक्षान्वाप्युदकाश्रयान् ।   
इमे हि भ्रातरः श्रान्तास्तव तात पिपासिताः ॥ ६॥  
  
नकुलस्तु तथेत्युक्त्वा शीघ्रमारुह्य पादमम् ।   
अब्रवीद्भ्रातरं ज्येष्ठमभिवीक्ष्य समन्ततः ॥ ७॥  
  
पश्यामि बहुलान्राजन्वृक्षानुदकसंश्रयान् ।   
सारसानां च निर्ह्रादमत्रोदकमसंशयम् ॥ ८॥  
  
ततोऽब्रवीत्सत्यधृतिः कुन्तीपुत्रो युधिष्ठिरः ।   
गच्छ सौम्य ततः शीघ्रं तूर्णं पानीयमानय ॥ ९॥  
  
नकुलस्तु तथेत्युक्त्वा भ्रातुर्ज्येष्ठस्य शासनात् ।   
प्राद्रवद्यत्र पानीयं शीघ्रं चैवान्वपद्यत ॥ १०॥  
  
स दृष्ट्वा विमलं तोयं सारसैः परिवारितम् ।   
पातु काकस्ततो वाचमन्तरिक्षात्स शुश्रुवे ॥ ११॥  
  
मा तात साहसं कार्षीर्मम पूर्वपरिग्रहः ।   
प्रश्नानुक्त्वा तु माद्रेय ततः पिब हरस्व च ॥ १२॥  
  
अनादृत्य तु तद्वाक्यं नकुलः सुपिपासितः ।   
अपिबच्छीतलं तोयं पीत्वा च निपपात ह ॥ १३॥  
  
चिरायमाणे नकुले कुन्तीपुत्रो युधिष्ठिरः ।   
अब्रवीद्भ्रातरं वीरं सहदेवमरिन्दमम् ॥ १४॥  
  
भ्राता चिरायते तात सहदेव तवाग्रजः ।   
तं चैवानय सोदर्यं पानीयं च त्वमानय ॥ १५॥  
  
सहदेवस्तथेत्युक्त्वा तां दिशं प्रत्यपद्यत ।   
ददर्श च हतं भूमौ भ्रातरं नकुलं तदा ॥ १६॥  
  
भ्रातृशोकाभिसन्तप्तस्तृषया च प्रपीडितः ।   
अभिदुद्राव पानीयं ततो वागभ्यभाषत ॥ १७॥  
  
मा तात साहसं कार्षीर्मम पूर्वपरिग्रहः ।   
प्रश्नानुक्त्वा यथाकामं ततः पिब हरस्व च ॥ १८॥  
  
अनादृत्य तु तद्वाक्यं सहदेवः पिपासितः ।   
अपिबच्छीतलं तोयं पीत्वा च निपपात ह ॥ १९॥  
  
अथाब्रवीत्स विजयं कुन्तीपुत्रो युधिष्ठिरः ।   
भ्रातरौ ते चिरगतौ बीभत्सो शत्रुकर्शन ।   
तौ चैवानय भद्रं ते पानीयं च त्वमानय ॥ २०॥  
  
एवमुक्तो गुडाकेशः प्रगृह्य सशरं धनुः ।   
आमुक्तखड्गो मेधावी तत्सरो प्रत्यपद्यत ॥ २१॥  
  
यतः पुरुषशार्दूलौ पानीय हरणे गतु ।   
तौ ददर्श हतौ तत्र भ्रातरौ श्वेतवाहनः ॥ २२॥  
  
प्रसुप्ताविव तौ दृष्ट्वा नरसिंहः सुदुःखितः ।   
धनुरुद्यम्य कौन्तेयो व्यलोकयत तद्वनम् ॥ २३॥  
  
नापश्यत्तत्र किं चित्स भूतं तस्मिन्महावने ।   
सव्यसाची ततः श्रान्तः पानीयं सोऽभ्यधावत ॥ २४॥  
  
अभिधावंस्ततो वाचमन्तरिक्षात्स शुश्रुवे ।   
किमासीदसि पानीयं नैतच्छक्यं बलात्त्वया ॥ २५॥  
  
कौन्तेय यदि वैशम्पायन उवाच । प्रश्नान्मयोक्तान्प्रतिपत्स्यसे ।   
ततः पास्यसि पानीयं हरिष्यसि च भारत ॥ २६॥  
  
वारितस्त्वब्रवीत्पार्थो दृश्यमानो निवारय ।   
यावद्बाणैर्विनिर्भिन्नः पुनर्नैवं वदिष्यसि ॥ २७॥  
  
एवमुक्त्वा ततः पार्थः शरैरस्त्रानुमन्त्रितैः ।   
ववर्ष तां दिशं कृत्स्नां शब्दवेधं च दर्शयन् ॥ २८॥  
  
कर्णिनालीकनाराचानुत्सृजन्भरतर्षभ ।   
अनेकैरिषुसङ्घातैरन्तरिक्षं ववर्ष ह ॥ २९॥  
  
यक्ष उवाच ।  
  
किं विघातेन ते पार्थ प्रश्नानुक्त्वा ततः पिब ।   
अनुक्त्वा तु ततः प्रश्नान्पीत्वैव न भविष्यसि ॥ ३०॥  
  
वैशम्पायन उवाच ।  
  
स त्वमोघानिषून्मुक्त्वा तृष्णयाभिप्रपीडितः ।   
अविज्ञायैव तान्प्रश्नान्पीत्वैव निपपात ह ॥ ३१॥  
  
अथाब्रवीद्भीमसेनं कुन्तीपुत्रो युधिष्ठिरः ।   
नकुलः सहदेवश्च बीभत्सुश्चापराजितः ॥ ३२॥  
  
चिरं गतास्तोयहेतोर्न चागच्छन्ति भारत ।   
तांश्चैवानय भद्रं ते पानीयं च त्वमानय ॥ ३३॥  
  
भीमसेनस्तथेत्युक्त्वा तां दिशं पत्यपद्यत ।   
यत्र ते पुरुषव्याघ्रा भ्रातरोऽस्य निपातिताः ॥ ३४॥  
  
तान्दृष्ट्वा दुःखितो भीमस्तृषया च प्रपीडितः ।   
अमन्यत महाबाहुः कर्म तद्यक्षरक्षसाम् ।   
स चिन्तयामास तदा योद्धव्यं ध्रुवमद्य मे ॥ ३५॥  
  
पास्यामि तावत्पानीयमिति पार्थो वृकोदरः ।   
ततोऽभ्यधावत्पानीयं पिपासुः पुरुषर्षभः ॥ ३६॥  
  
यक्ष उवाच ।  
  
मा तात साहसं कार्षीर्मम पूर्वपरिग्रहः ।   
प्रश्नानुक्त्वा तु कौन्तेय ततः पिब हरस्व च ॥ ३७॥  
  
वैशम्पायन उवाच ।  
  
एवमुक्तस्ततो भीमो यक्षेणामित तेजसा ।   
अविज्ञायैव तान्प्रश्नान्पीत्वैव निपपात ह ॥ ३८॥  
  
ततः कुन्तीसुतो राजा विचिन्त्य पुरुषर्षभः ।   
समुत्थाय महाबाहुर्दह्यमानेन चेतसा ॥ ३९॥  
  
अपेतजननिर्घोषं प्रविवेश महावनम् ।   
रुरुभिश्च वराहैश्च पक्षिभिश्च निषेवितम् ॥ ४०॥  
  
नीलभास्वरवर्णैश्च पादपैरुपशोभितम् ।   
भ्रमरैरुपगीतं च पक्षिभिश्च महायशः ॥ ४१॥  
  
स गच्छन्कानने तस्मिन्हेमजालपरिष्कृतम् ।   
ददर्श तत्सरो श्रीमान्विश्वकर्म कृतं यथा ॥ ४२॥  
  
उपेतं नलिनी जालैः सिन्धुवारैश्च वेतसैः ।   
केतकैः करवीरैश्च पिप्पलैश्चैव संवृतम् ।   
श्रमार्तस्तदुपागम्य सरो दृष्ट्वाथ विस्मितः ॥ ४३॥  
  
  
 २९७  
वैशम्पायन उवाच ।  
  
स ददर्श हतान्भ्रातॄँल्लोकपालानिव च्युतान् ।   
युगान्ते समनुप्राप्ते शक्र प्रतिमगौरवान् ॥ १॥  
  
विप्रकीर्णधनुर्बाणं दृष्ट्वा निहतमर्जुनम् ।   
भीमसेनं यमौ चोभौ निर्विचेष्टान्गतायुरः ॥ २॥  
  
स दीर्घमुष्णं निःश्वस्य शोकबाष्पपरिप्लुतः ।   
बुद्ध्या विचिन्तयामास वीराः केन निपातिताः ॥ ३॥  
  
नैषां शस्त्रप्रहारोऽस्ति पदं नेहास्ति कस्य चित् ।   
भूतं महदिदं मन्ये भ्रातरो येन मे हताः ।   
एकाग्रं चिन्तयिष्यामि पीत्वा वेत्स्यामि वा जलम् ॥ ४॥  
  
स्यात्तु दुर्योधनेनेदमुपांशु विहितं कृतम् ।   
गन्धार राजरचितं सततं जिह्मबुद्धिना ॥ ५॥  
  
यस्य कार्यमकार्यं वा सममेव भवत्युत ।   
कस्तस्य विश्वसेद्वीरो दुर्मतेरकृतात्मनः ॥ ६॥  
  
अथ वा पुरुषैर्गूढैः प्रयोगोऽयं दुरात्मनः ।   
भवेदिति महाबाहुर्बहुधा समचिन्तयत् ॥ ७॥  
  
तस्यासीन्न विषेणेदमुदकं दूषितं यथा ।   
मुखवर्णाः प्रसन्ना मे भ्रातॄणां इत्यचिन्तयत् ॥ ८॥  
  
एकैकशश्चौघबलानिमान्पुरुषसत्तमान् ।   
कोऽन्यः प्रतिसमासेत कालान्तकयमादृते ॥ ९॥  
  
एतेनाध्यवसायेन तत्तोयमवगाढवान् ।   
गाहमानश्च तत्तोयमन्तरिक्षात्स शुश्रुवे ॥ १०॥  
  
यक्ष उवाच ।  
  
अहं बकः शैवलमत्स्यभक्षो   
मया नीताः प्रेतवशं तवानुजाः ।   
त्वं पञ्चमो भविता राजपुत्र   
न चेत्प्रश्नान्पृच्छतो व्याकरोषि ॥ ११॥  
  
मा तात साहसं कार्षीर्मम पूर्वपरिग्रहः ।   
प्रश्नानुक्त्वा तु कौन्तेय ततः पिब हरस्व च ॥ १२॥  
  
युधिष्ठिर उवाच ।  
  
रुद्राणां वा वसूनां वा मरुतां वा प्रधानभाक् ।   
पृच्छामि को भवान्देवो नैतच्छकुनिना कृतम् ॥ १३॥  
  
हिमवान्पारियात्रश् च विन्ध्यो मलय एव च ।   
चत्वारः पर्वताः केन पातिता भुवि तेजसा ॥ १४॥  
  
अतीव ते महत्कर्मकृतं बलवतां वर ।   
यन्न देवा न गन्धर्वा नासुरा न च राक्षसाः ।   
विषहेरन्महायुद्धे कृतं ते तन्महाद्भुतम् ॥ १५॥  
  
न ते जानामि यत्कार्यं नाभिजानामि काङ्क्षितम् ।   
कौतूहलं महज्जातं साध्वसं चागतं मम ॥ १६॥  
  
येनास्म्युद्विग्नहृदयः समुत्पन्न शिरो ज्वरः ।   
पृच्छामि भगवंस्तस्मात्को भवानिह तिष्ठति ॥ १७॥  
  
यक्ष उवाच ।  
  
यक्षोऽहमस्मि भद्रं ते नास्मि पक्षी जले चरः ।   
मयैते निहताः सर्वे भ्रातरस्ते महौजसः ॥ १८॥  
  
वैशम्पायन उवाच ।  
  
ततस्तामशिवां श्रुत्वा वाचं स परुषाक्षराम् ।   
यक्षस्य ब्रुवतो राजन्नुपक्रम्य तदा स्थितः ॥ १९॥  
  
विरूपाक्षं महाकायं यक्षं तालसमुच्छ्रयम् ।   
ज्वलनार्कप्रतीकाशमधृष्यं पर्वतोपमम् ॥ २०॥  
  
सेतुमाश्रित्य तिष्ठन्तं ददर्श भरतर्षभः ।   
मेघगन्मीरया वाचा तर्जयन्तं महाबलम् ॥ २१॥  
  
यक्ष उवाच ।  
  
इमे ते भ्रातरो राजन्वार्यमाणा मयासकृत् ।   
बलात्तोयं जिहीर्षन्तस्ततो वैशम्पायन उवाच । सूदिता मया ॥ २२॥  
  
न पेयमुदकं राजन्प्राणानिह परीप्सता ।   
पार्थ मा साहसं कार्षीर्मम पूर्वपरिग्रहः ।   
प्रश्नानुक्त्वा तु कौन्तेय ततः पिब हरस्व च ॥ २३॥  
  
युधिष्ठिर उवाच ।  
  
नैवाहं कामये यक्ष तव पूर्वपरिग्रहम् ।   
कामनैतत्प्रशंसन्ति सन्तो हि पुरुषाः सदा ॥ २४॥  
  
यदात्मना स्वमात्मानं प्रशंसेत्पुरुषः प्रभो ।   
यथा प्रज्ञं तु ते प्रश्नान्प्रतिवक्ष्यामि पृच्छ माम् ॥ २५॥  
  
यक्ष उवाच ।  
  
किं स्विदादित्यमुन्नयति केच तस्याभितश्चराः ।   
कश्चैनमस्तं नयति कस्मिंश्च प्रतितिष्ठति ॥ २६॥  
  
युधिष्ठिर उवाच ।  
  
ब्रह्मादित्यमुन्नयति देवास्तस्याभितश्चराः ।   
धर्मश्चास्तं नयति च सत्ये च प्रतितिष्ठति ॥ २७॥  
  
यक्ष उवाच ।  
  
केन स्विच्छ्रोत्रियो भवति केन स्विद्विन्दते महत् ।   
केन द्वितीयवान्भवति राजन्केन च बुद्धिमान् ॥ २८॥  
  
युधिष्ठिर उवाच ।  
  
श्रुतेन श्रोत्रियो भवति तपसा विन्दते महत् ।   
धृत्या द्वितीयवान्भवति बुद्धिमान्वृद्धसेवया ॥ २९॥  
  
यक्ष उवाच ।  
  
किं ब्राह्मणानां देवत्वं कश्च धर्मः सतां इव ।   
कश्चैषां मानुषो भावः किमेषामसतां इव ॥ ३०॥  
  
युधिष्ठिर उवाच ।  
  
स्वाध्याय एषां देवत्वं तप एषां सतां इव ।   
मरणं मानुषो भावः परिवादोऽसतां इव ॥ ३१॥  
  
यक्ष उवाच ।  
  
किं क्षत्रियाणां देवत्वं कश्च धर्मः सतां इव ।   
कश्चैषां मानुषो भावः किमेषामसतां इव ॥ ३२॥  
  
युधिष्ठिर उवाच ।  
  
इष्वस्त्रमेषां देवत्वं यज्ञ एषां सतां इव ।   
भयं वैशम्पायन उवाच । मानुषो भावः परित्यागोऽसतां इव ॥ ३३॥  
  
यक्ष उवाच ।  
  
किमेकं यज्ञियं साम किमेकं यज्ञियं यजुः ।   
का चैका वृश्चते यज्ञं कां यज्ञो नातिवर्तते ॥ ३४॥  
  
युधिष्ठिर उवाच ।  
  
प्राणो वैशम्पायन उवाच । यज्ञियं साम मनो वै यज्ञियं यजुः ।   
वागेका वृश्चते यज्ञं तां यज्ञो नातिवर्तते ॥ ३५॥  
  
यक्ष उवाच ।  
  
किं स्विदापततां श्रेष्ठं बीजं निपततां वरम् ।   
किं स्वित्प्रतिष्ठमानानां किं स्वित्प्रवदतां वरम् ॥ ३६॥  
  
युधिष्ठिर उवाच ।  
  
वर्षमापततां श्रेष्ठं बीजं निपततां वरम् ।   
गावः प्रतिष्ठमानानां पुत्रः प्रवदतां वरः ॥ ३७॥  
  
यक्ष उवाच ।  
  
इन्द्रियार्थाननुभवन्बुद्धिमाँल्लोकपूजितः ।   
सम्मतः सर्वभूतानामुच्छ्वसन्को न जीवति ॥ ३८॥  
  
युधिष्ठिर उवाच ।  
  
देवतातिथिभृत्यानां पितॄणामात्मनश्च यः ।   
न निर्वपति पञ्चानामुच्छ्वसन्न स जीवति ॥ ३९॥  
  
यक्ष उवाच ।  
  
किं स्विद्गुरुतरं भूमेः किं स्विदुच्चतरं च खात् ।   
किं स्विच्छीघ्रतरं वायोः किं स्विद्बहुतरं नृणाम् ॥ ४०॥  
  
युधिष्ठिर उवाच ।  
  
माता गुरुतरा भूमेः पिता उच्चरतश्च खात् ।   
मनो शीघ्रतरं वायोश्चिन्ता बहुतरी नृणाम् ॥ ४१॥  
  
यक्ष उवाच ।  
  
किं स्वित्सुप्तं न निमिषति किं स्विज्जातं न चोपति ।   
कस्य स्विद्धृदयं नास्ति किं स्विद्वेगेन वर्घते ॥ ४२॥  
  
युधिष्ठिर उवाच ।  
  
मत्स्यः सुप्तो न निमिषत्यण्डं जातं न चोपति ।   
अश्मनो हृदयं नास्ति नदीवेगेन वर्धते ॥ ४३॥  
  
यक्ष उवाच ।  
  
किं स्वित्प्रवसतो मित्रं किं स्विन्मित्रं गृहे सतः ।   
आतुरस्य च किं मित्रं किं स्विन्मित्रं मरिष्यतः ॥ ४४॥  
  
युधिष्ठिर उवाच ।  
  
सार्थः प्रवसतो मित्रं भार्या मित्रं गृहे सतः ।   
आतुरस्य भिषन्मित्रं दानं मित्रं मरिष्यतः ॥ ४५॥  
  
यक्ष उवाच ।  
  
किं स्विदेको विचरति जातः को जायते पुनः ।   
किं स्विद्धिमस्य भैषज्यं किं स्विदावपनं महत् ॥ ४६॥  
  
युधिष्ठिर उवाच ।  
  
सूर्य एको विचरति चन्द्रमा जायते पुनः ।   
अग्निर्हिमस्य भैषज्यं भूमिरापवनं महत् ॥ ४७॥  
  
यक्ष उवाच ।  
  
किं स्विदेकपदं धर्म्यं किं स्विदेकपदं यशः ।   
किं स्विदेकपदं स्वर्ग्यं किं स्विदेकपदं सुखम् ॥ ४८॥  
  
युधिष्ठिर उवाच ।  
  
दाक्ष्यमेकपदं धर्म्यं दानमेकपदं यशः ।   
सत्यमेकपदं स्वर्ग्यं शीलमेकपदं सुखम् ॥ ४९॥  
  
यक्ष उवाच ।  
  
किं स्विदात्मा मनुष्यस्य किं स्विद्दैवकृतः सखा ।   
उपजीवनं किं स्विदस्य किं स्विदस्य परायणम् ॥ ५०॥  
  
युधिष्ठिर उवाच ।  
  
पुत्र आत्मा मनुष्यस्य भार्या दैवकृतः सखा ।   
उपजीवनं च पर्जन्यो दानमस्य परायणम् ॥ ५१॥  
  
यक्ष उवाच ।  
  
धन्यानामुत्तमं किं स्विद्धनानां किं स्विदुत्तमम् ।   
लाभानामुत्तमं किं स्वित्किं सुखानां तथोत्तमम् ॥ ५२॥  
  
युधिष्ठिर उवाच ।  
  
धन्यानामुत्तमं दाक्ष्यं धनानामुत्तमं श्रुतम् ।   
लाभानां श्रेष्ठमारोग्यं सुखानां तुष्टिरुत्तमा ॥ ५३॥  
  
यक्ष उवाच ।  
  
कश्च धर्मः परो लोके कश्च धर्मः सदा फलः ।   
किं नियम्य न शोचन्ति कैश्च सन्धिर्न जीर्यते ॥ ५४॥  
  
युधिष्ठिर उवाच ।  
  
आनृशंस्यं परो धर्मस्त्रयीधर्मः सदा फलः ।   
अनो यम्य न शोचन्ति सद्भिः सन्धिर्न जीर्यते ॥ ५५॥  
  
यक्ष उवाच ।  
  
किं नु हित्वा प्रियो भवति किं नु हित्वा न शोचति ।   
किं नु हित्वार्थवान्भवति किं नु हित्वा सुखी भवेत् ॥ ५६॥  
  
युधिष्ठिर उवाच ।  
  
मानं हित्वा प्रियो भवति क्रोधं हित्वा न शोचति ।   
कामं हित्वार्थवान्भवति लोभं हित्वा सुखू भवेत् ॥ ५७॥  
  
यक्ष उवाच ।  
  
मृतं कथं स्यात्पुरुषः कथं राष्ट्रं मृतं भवेत् ।   
श्राधं मृतं कथं च स्यात्कथं यज्ञो मृतो भवेत् ॥ ५८॥  
  
युधिष्ठिर उवाच ।  
  
मृतो दरिद्रः पुरुषो मृतं राष्ट्रमराजकम् ।   
मृतमश्रोत्रियं श्राद्धं मृतो यज्ञो त्वदक्षिणः ॥ ५९॥  
  
यक्ष उवाच ।  
  
का दिक्किमुदकं प्रोक्तं किमन्नं पार्थ किं विषम् ।   
श्राद्धस्य कालमाख्याहि ततः पिब हरस्व च ॥ ६०॥  
  
युधिष्ठिर उवाच ।  
  
सन्तो दिग्जलमाकाशं गौरन्नं प्रार्थना विषम् ।   
श्राद्धस्य ब्राह्मणः कालः कथं वा यक्ष मन्यसे ॥ ६१॥  
  
यक्ष उवाच ।  
  
व्याख्याता मे त्वया प्रश्ना याथातथ्यं परन्तप ।   
पुरुषं त्विदानीमाख्याहि यश्च सर्वधनी नरः ॥ ६२॥  
  
युधिष्ठिर उवाच ।  
  
दिवं स्पृशति भूमिं च शब्दः पुण्यस्य कर्मणः ।   
यावत्स शब्दो भवति तावत्पुरुष उच्यते ॥ ६३॥  
  
तुल्ये प्रियाप्रिये यस्य सुखदुःखे तथैव च ।   
अतीतानागते चोभे स वैशम्पायन उवाच । सर्वधनी नरः ॥ ६४॥  
  
यक्ष उवाच ।  
  
व्याख्यातः पुरुषो राजन्यश्च सर्वधनी नरः ।   
तस्मात्तवैको भ्रातॄणां यमिच्छसि स जीवतु ॥ ६५॥  
  
युधिष्ठिर उवाच ।  
  
श्यामो य एष रक्ताक्षो बृहच्छाल इवोद्गतः ।   
व्यूढोरस्को महाबाहुरङ्कुलो यक्ष जीवतु ॥ ६६॥  
  
यक्ष उवाच ।  
  
प्रियस्ते भीमसेनोऽयमर्जुनो वः परायणम् ।   
स कस्मान्नकुलं राजन्सापत्नं जीवमिच्छसि ॥ ६७॥  
  
यस्य नागसहस्रेण दश सङ्ख्येन वैशम्पायन उवाच । बलम् ।   
तुल्यं तं भीममुत्सृज्य नकुलं जीवमिच्छसि ॥ ६८॥  
  
तथैनं मनुजाः प्राहुर्भीमसेनं प्रियं तव ।   
अथ केनानुभावेन सापत्नं जीवमिच्छसि ॥ ६९॥  
  
यस्य बाहुबलं सर्वे पाण्डवाः समुपाश्रिताः ।   
अर्जुनं तमपाहाय नकुलं जीवमिच्छसि ॥ ७०॥  
  
युधिष्ठिर उवाच ।  
  
आनृशंस्य परो धर्मः परमार्थाच्च मे मतम् ।   
आनृशंस्यं चिकीर्षामि नकुलो यक्ष जीवतु ॥ ७१॥  
  
धर्मशीलः सदा राजा इति मां मानवा विदुः ।   
स्वधर्मान्न चलिष्यामि नकुलो यक्ष जीवतु ॥ ७२॥  
  
यथा कुन्ती तथा माद्री विशेषो नास्ति मे तयोः ।   
मातृभ्यां सममिच्छामि नकुलो यक्ष जीवतु ॥ ७३॥  
  
यक्ष उवाच ।  
  
यस्य तेऽर्थाच्च कामाच्च आनृशंस्यं परं मतम् ।   
अस्मात्ते भ्रातरः सर्वे जीवन्तु भरतर्षभ ॥ ७४॥  
  
  
 २९८  
वैशम्पायन उवाच ।  
  
ततस्ते यक्षवचनादुदतिष्ठन्त पाण्डवाः ।   
क्षुत्पिपासे च सर्वेषां क्षणे तस्मिन्व्यगच्छताम् ॥ १॥  
  
युधिष्ठिर उवाच ।  
  
रसस्येकेन पादेन तिष्ठन्तमपराजितम् ।   
पृच्छामि को भवान्देवो न मे यक्षो मतो भवान् ॥ २॥  
  
वसूनां वा भवानेको रुद्राणामथ वा भवान् ।   
अथ वा मरुतां श्रेष्ठो वर्जी वा त्रिदशेश्वरः ॥ ३॥  
  
मम हि भ्रातर इमे सहस्रशतयोधिनः ।   
न तं योगं प्रपश्यामि येन स्युर्विनिपातिताः ॥ ४॥  
  
सुखं प्रतिविबुद्धानामिन्द्रियाण्युपलक्षये ।   
स भवान्सुहृदस्माकमथ वा नः पिता भवान् ॥ ५॥  
  
यक्ष उवाच ।  
  
अहं ते जनकस्तात धर्मो मृदु पराक्रम ।   
त्वां दिदृक्षुरनुप्राप्तो विद्धि मां भरतर्षभ ॥ ६॥  
  
यशो सत्यं दमः शौचमार्जवं ह्रीरचापलम् ।   
दानं तपो ब्रह्मचर्यमित्येतास्तनवो मम ॥ ७॥  
  
अहिंसा समता शान्तिस्तपो शौचममत्सरः ।   
द्वाराण्येतानि मे विद्धि प्रियो ह्यसि सदा मम ॥ ८॥  
  
दिष्ट्या पञ्चसु रक्तोऽसि दिष्ट्या ते षट्पदी जिता ।   
द्वे पूर्वे मध्यमे द्वे च द्वे चान्ते साम्परायिके ॥ ९॥  
  
धर्मोऽहमस्मि भद्रं ते जिज्ञासुस्त्वमिहागतः ।   
आनृशंस्येन तुष्टोऽस्मि वरं दास्यामि तेऽनघ ॥ १०॥  
  
वरं वृणीष्व राजेन्द्र दाता ह्यस्मि तवानघ ।   
ये हि मे पुरुषा भक्ता न तेषामस्ति दुर्गतिः ॥ ११॥  
  
युधिष्ठिर उवाच ।  
  
अरणी सहितं यस्य मृग आदाय गच्छति ।   
तस्याग्नयो न लुप्येरन्प्रथमोऽस्तु वरो मम ॥ १२॥  
  
धर्म उवाच ।  
  
अरणी सहितं तस्य ब्राह्मणस्य हृतं मया ।   
मृगवेषेण कौन्तेय जिज्ञासार्थं तव प्रभो ॥ १३॥  
  
वैशम्पायन उवाच ।  
  
ददानीत्येव भवगानुत्तरं प्रत्यपद्यत ।   
अन्यं वरय भद्रं ते वरं त्वममरोपम ॥ १४॥  
  
युधिष्ठिर उवाच ।  
  
वर्षाणि द्वादशारण्ये त्रयोदशमुपस्थितम् ।   
तत्र नो नाभिजानीयुर्वसतो मनुजाः क्व चित् ॥ १५॥  
  
वैशम्पायन उवाच ।  
  
ददानीत्येव भगवानुत्तरं प्रत्यपद्यत ।   
भूयो चाश्वासयामास कौन्तेयं सत्यविक्रमम् ॥ १६॥  
  
यद्यपि स्वेन रूपेण चरिष्यथ महीमिमाम् ।   
न वो विज्ञास्यते कश्चित्त्रिषु लोकेषु भारत ॥ १७॥  
  
वर्षं त्रयोदशं चेदं मत्प्रसादात्कुरूर्वहाः ।   
विराटनगरे गूढा अविज्ञाताश्चरिष्यथ ॥ १८॥  
  
यद्वः सङ्कल्पितं रूपं मनसा यस्य यादृशम् ।   
तादृशं तादृशं सर्वे छन्दतो धारयिष्यथ ॥ १९॥  
  
अरिणी सहितं चेदं ब्राह्मणाय प्रयच्छत ।   
जिज्ञासार्थं मया ह्येतदाहृतं मृगरूपिणा ॥ २०॥  
  
तृतीयं गृह्यतां पुत्र वरमप्रतिमं महत् ।   
त्वं हि मत्प्रभवो राजन्विदुरश्च ममांश भाक् ॥ २१॥  
  
युधिष्ठिर उवाच ।  
  
देवदेवो मया दृष्टो भवान्साक्षात्सनातनः ।   
यं ददासि वरं तुष्टस्तं ग्रहीष्याम्यहं पितः ॥ २२॥  
  
जयेयं लोभमोहौ च क्रोधं चाहं सदा विभो ।   
दाने तपसि सत्ये च मनो मे सततं भवेत् ॥ २३॥  
  
धर्म उवाच ।  
  
उपपन्नो गुणैः सर्वैः स्वभावेनासि पाण्डव ।   
भवान्धर्मः पुनश्चैव यथोक्तं ते भविष्यति ॥ २४॥  
  
वैशम्पायन उवाच ।  
  
इत्युक्त्वान्तर्दधे धर्मो भगवाँल्लोकभावनः ।   
समेताः पाण्डवाश्चैव सुखसुप्ता मनस्विनः ॥ २५॥  
  
अभ्येत्य चाश्रमं वीराः सर्व एव गतक्लमाः ।   
आरणेयं ददुस्तस्मै ब्राह्मणाय तपस्विने ॥ २६॥  
  
इदं समुत्थान समागमं महत्   
पितुश्च पुत्रस्य च कीर्तिवर्धनम् ।   
पठन्नरः स्याद्विजीतेन्द्रियो वशी   
सपुत्रपौत्रः शतवर्ष भाग्भवेत् ॥ २७॥  
  
न चाप्यधर्मे न सुहृद्विभेदने   
परस्वहारे परदारमर्शने ।   
कदर्य भावे न रमेन्मनो सदा   
नृणां सदाख्यानमिदं विजानताम् ॥ २८॥  
  
  
Proofread by Sunder Hattangadi sunderh @hotmail.com  
  
