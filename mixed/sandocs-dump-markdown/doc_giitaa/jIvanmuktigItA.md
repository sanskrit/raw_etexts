---
Author: Dattatreya / Natha Sampradaya
Category: gItA, giitaa, dattAtreyAnandanAtha, Natha-Sampradaya
File name: jivanmuktigiitaa.itx
Indexextra: (Dattatreya)
Language: Sanskrit
Latest update: May 20, 2001
Location: doc_giitaa
Proofread by: Sovarel Vlad vlad.sovarel at yahoo.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism
Sublocation: giitaa
Text title: jivanamuktigItA
Transliterated by: Sovarel Vlad vlad.sovarel at yahoo.com
engtitle: jIvanmukti gItA
itxtitle: jIvanmuktigItA
title: जीवन्मुक्तिगीता

---
  
 जीवन्मुक्ति गीता   
  
असतो मा सद्गमय ।  
तमसो मा ज्योतिर्गमय ।  
मृत्योर्मा अमृतङ्गमय ॥  
  
सर्वभूतान्तरस्थ्याय नित्यमुक्तचिदात्मने ।  
प्रत्यच्चैतन्यरूपाय मह्यमेव नमो नमः ॥  
  
सर्वभूतानर्वर्तिने नित्यमुक्तचिद्स्वरूपिणे सर्वसाक्षिणे मह्यमेव  
स्वात्मन एव नमः । नम इति द्विरुक्तिः आदरार्थम् ॥  
  
जीवन्मुक्तिश् फ़्ootnoteमुक्तो - खच या मुक्तिः सा मुक्तिः पिण्डपातने ।  
या मुक्तिः पिण्डपातने सा मुक्तिः शुनिशूकरे फ़्ootnoteसूकरे - क॥ १॥  
  
जीवन्मुक्तिरिति या मुक्तिरुच्यते सा यदि पिण्डपातन परा तर्हि  
सा मुक्तिः सूकरादिष्वपि प्रसक्ता भवतीत्यर्थः ।  
पिण्डपातनं न जीवन्मुक्तिरिति भावः ॥  
  
जीवः शिवः सर्वमेव भूतेष्वेवं फ़्ootnoteभूते भूते - ख व्यवस्थितः ।  
एवमेवाभिपश्यन् हि फ़्ootnoteएवमेव पश्यति यो - ख जीवन्मुक्तः स उच्यते ॥ २॥  
  
जीव इति यः सः सर्वभूतेष्वपि शिवत्वेनैव व्यवस्थितः शिव एव ।  
तज्ज्ञानी जीवन्मुक्त इत्यर्थः ॥  
  
एवं ब्रह्म जगत्सर्वमखिलं भासते रविः ।  
संस्थितं सर्वभूतानां जीवन्मुक्तः स उच्यते ॥ ३॥  
  
यथा रविः सर्वं जगद्भासते एवं ब्रह्म सर्वभूतानामात्मत्वेन  
संस्थितं सदखिलं भासते प्रकाश्यति । एवमेवान्हिपश्यन् इत्यनुवर्तते ।  
सः तादृशः ज्ञानी जीवन्मुक्त इत्युच्यते इत्यर्थः ॥  
  
एकधा बहुधा चैव दृश्यते जलचन्द्रवत् ।  
आत्मज्ञानी तथैवैको जीवन्मुक्तः स उच्यते ॥ ४॥  
  
जलचन्द्रवज्जले चन्द्रः यथानेकधा दृश्यते तथैव एकः आत्म ।  
उपाधिभेदेन इत्यध्याहारः.... एकधा बहुधा चैव दृश्यते । एवमात्मानं  
यो जानाति सः आत्मज्ञानी जीवन्मुक्त इत्युच्यते ॥  
  
सर्वभूते स्थितं ब्रह्म भेदाभेदो न विद्यते ।  
एकमेवाभिपश्यंश्च फ़्ootnoteपश्यति - खजीवन्मुक्तः स उच्यते ॥ ५॥  
  
ब्रह्म सर्वभूतस्थितम् । यत्र भेदोऽभेदः भेदाभेदो न विद्यते ।  
तदेकमेव । एवमभिपश्यंश्च यः स जीवन्मुक्त इत्युच्यते ॥  
  
तत्त्वं क्षेत्रं व्योमातीतमहं क्षेत्रज्ञ उच्यते ।  
अहं कर्ता च भोक्ता च फ़्ootnoteअहं कर्ता अहं भोक्ता - ख जीवन्मुक्तः स उच्यते ॥ ६॥  
  
तत्त्वस्वरूपमेवास्ति । क्षेत्रमाकाशातीतं, परमात्म क्षेत्रज्ञः ।  
कर्तृत्वं भोक्तृत्वं च तस्यैव । एवं यो विजानाति सः जीवन्मुक्त उच्यते ॥  
  
कर्मेन्द्रियपरित्यागी ध्यानवर्जितचेतसः फ़्ootnoteचेतसम् - ख।  
अत्मज्ञानी तथैवेको जीवन्मुक्तः स उच्यते ॥ ७॥  
  
कर्मेन्द्रियपरित्यागी स्वस्वव्यापाररहितानि ज्ञानेन्द्रियाणि कर्मेन्द्रियाणि  
चकुर्वन् तानि परित्यजतीत्यर्थः । तथ्हा चेतोऽपि विषयध्यानवर्जितं  
करोत्येवमद्वयं जानाति यः सः जीवन्मुक्तः ॥  
  
तत्त्वं केवलं कर्म फ़्ootnoteकर्मो - खशोकमोहादिवर्जितम् ।  
  
शुभाशुभपरित्यागी जीवन्मुक्तः स उच्यते ॥ ८॥  
  
ज्ञानिना यत्कर्म क्रियते तच्छोकमोहादिवर्जितम् । तच्च केवलं  
शारीरपरिरक्षणायैव । एवं तेन शुभाशुभादिकं  
परित्यक्तं भवति । स जीवन्मुक्त उच्यते ॥  
  
कर्मसर्वत्र आदिष्टं न जानामि च किञ्चन ।  
कर्म ब्रह्म विजानाति जीवन्मुक्तः स उच्यते ॥ ९॥  
  
यः आदिष्टं विध्युक्तम् कर्म न जानाति कर्तृत्वारोपेण कर्मन  
करोतीत्यर्थः । अत एव कर्म ब्रह्मस्वरूपमेवेति  
विजानाति सः जीवन्मुक्तः ॥  
  
चिन्मयं व्यापितं सर्वमाकाशं जगदीश्वरम् ।  
सहितं फ़्ootnoteसंस्थितम् - ख सर्वभूतानां जीवन्मुक्तः स उच्यते ॥ १०॥  
  
यः जगदीश्वरं चित्स्वरूपमित्याकाशव्यापिनमिति सर्वभूतसहितमित्यपि  
जानाति सः जीवन्मुक्त उच्यते ॥  
  
अनादिवर्ति भूतानां फ़्ootnoteअनाद्य व्यक्तभूतानां - ख जीवः शिवो न हन्यते ।  
निर्वैरः सर्वभूतेषु फ़्ootnoteसर्वभूतानां - ख जीवन्मुक्तः स उच्यते ॥ ११॥  
  
सर्वेषु भूतेषु यः अनादिः जीवः सः शिव एव । अत एव सः न हन्यते ।  
अतः सर्वेषु भूतेषु निर्वैरो यः जीवन्मुक्त उच्यते ॥  
  
आत्मा गुरुस्त्वं विश्वं फ़्ootnoteगुरुस्त्वद्विश्वं च चिदाकाशो न लिप्यते ।  
गतागतं फ़्ootnoteयतागतः - ख द्वयोर्नास्ति जीवन्मुक्तः स उच्यते ॥ १२॥  
  
यः गुरुः आत्मा सः त्वं एव । स एव निर्लिप्तः चिदाकाशः । तद् एव  
सर्वम् । अत एव तस्य गतागतं गतमागतमागतं गतं वा न विद्यते ।  
एवं यः आत्मानं सः जीवन्मुक्त इत्युच्यते ॥  
  
गर्भ फ़्ootnoteअन्तर् - ख ध्यानेन पश्यन्ति ज्ञानीनां मन उच्यते ।  
सोऽहं मनो विलीयन्ते जीवन्मुक्तः स उच्यते ॥ १३॥  
  
गर्भध्यानेन अन्तर्ध्यानेन इत्यर्थः । एतादृशध्यानेन ज्ञानिनः यत्पश्यन्ति  
तदेव ज्ञानिनां मन उच्यते । इदमेव सोऽहं मनः । एतादृशमनोविशिष्टाः  
ज्ञानिनः । चिदाकाश इत्यनुवर्तते । तत्र विलीयन्ते । ते तत्र विलयं  
यान्तीत्यर्थः । एवं स्थितस्य आत्मतत्त्वस्य ज्ञानीत्यनुवर्तते ।  
सः जीवन्मुक्त इत्युच्यते ॥  
  
ऊर्ध्वध्यानेन पश्यन्ति विज्ञानं मन उच्यते ।  
शून्यं लयं च विलयं जीवन्मुक्तः स उच्यते ॥ १४॥  
  
ज्ञानिनः ऊर्ध्वध्यानेन समाधिना यत्पश्यन्ति तद्विज्ञानम् । तत्तेषां मन  
उच्यते । तदेव शून्यं लयम् । तदेव विज्ञानम् । तथात्मज्ञान्यात्मानं जानाति  
यः सः जीवन्मुक्त उच्यते ॥  
  
अभ्यासे फ़्ootnoteआभाषे - ख रमते नित्यं मनो ध्यानलयं गतम् ।  
बन्धमोक्षद्वयं नास्ति जीवन्मुक्तः स उच्यते ॥ १५॥  
  
यस्य ज्ञानिनः मनः नित्यमभ्यासे श्रवणमनननिदिध्यासनाख्यतपसि  
रमते क्रीडति । यस्य मनः ध्यानलयं ध्ह्याने लयं गतं; यस्य  
बन्धमोक्षद्वन्द्वं नास्ति सः जिवन्मुक्त उच्यते ॥  
  
एककी रमते नित्यं स्वभावगुणवर्जितम् ।  
ब्रह्मज्ञानरसास्वादी फ़्ootnoteरसास्वादो - ख जीवन्मुक्तः स उच्यते ॥ १६॥  
  
यस्य ज्ञानिनः मनः इत्यनुवर्तते । नित्यं स्वभावगुणवर्जितं  
प्रकृति गुणातीतं, सः ज्ञानी एकाकी रमते आत्मन्येव क्रीडति ।  
ब्रह्मज्ञानरसास्वादी ब्रह्माख्यज्ञानरसास्वादी सः जीवन्मुक्त इत्युच्यते ॥  
  
हृदि ध्यानेन पश्यन्ति प्रकाशं क्रियते मनः ।  
सोऽहं हंसेति पश्यन्ति जीवन्मुक्तः स उच्यते ॥ १७॥  
  
ये ज्ञानिनः हृदि ध्यानेन प्रकाशं पश्यन्ति तैः मनः क्रियते तेषां  
मनोऽभिव्यक्तं भवतीति यावत् । तदा ते सोऽहं हंसः इति पश्यन्ति ।  
एवमात्मतत्त्वं पश्यन् जीवन्मुक्त इत्युच्यते ॥  
  
शिवशक्तिसमात्मानं पिण्डब्रह्माण्डम् फ़्ootnoteशिवशक्तिर्ममात्मानो पिण्डनि ब्रह्माण्डम् - ख एव च ।  
चिदाकाशं हृदं मोहं फ़्ootnoteकृतं सोऽहं - ख जीवन्मुक्तः स उच्यते ॥ १८॥  
  
ज्ञानिनः शिवशक्तिसमात्मानं शिवशक्तिसमः यः आत्मा तमात्मानं  
महात्मानम् । पिण्डः शारीरम् । तेन सहितं ब्रह्माण्डं हृदं हृत्स्थं  
बन्धकं मोहं च चिदाकाशमिति चैतन्यमेव पश्यन्ति, य  
एवमात्मतत्त्वज्ञानी सः जीवन्मुक्त इत्युच्यते ॥  
  
जाग्रत्स्वप्नसुषुप्तिं च तुरीयावस्थितं सदा ।  
सोऽहं मनो विलीयेत फ़्ootnoteविलीयते - ख जीवन्मुक्तः स उच्यते ॥ १९॥  
  
यस्य ज्ञानिनः सोऽहं मनः सोऽहमिति ध्यानैकापरं मनः  
जाग्रत्स्वप्नसुषुप्तिमतीत्य सदा तुरीयावस्थितं सच्चिदाकाशपरमात्मनि  
विलीयेत सः ज्ञानी जीवन्मुक्त इत्युच्यते ॥  
  
सोऽहं स्थितं ज्ञानमिदं सूत्रेषु मणिवत्परम् फ़्ootnoteज्योतिरूपं निर्मलं - ख सूत्रमभित उत्तरम् - ग।  
सोऽहं ब्रह्म निराकारं जीवन्मुक्तः स उच्यते ॥ २०॥  
  
इदं सोऽहं स्थितं ज्ञानं सूत्रेषु मणिवच्चिदाकाशे स्थितमित्यन्वयः ।  
सोऽहं परं ब्रह्म निराकारम् । एवमात्मज्ञानी यः सः  
जीवन्मुक्त इत्युच्यते ॥  
  
मन एव मनुष्याणां भेदाभेदस्य कारणम् ।  
विकल्पनैव सङ्कल्पं फ़्ootnoteसङ्कल्पो - ख जीवन्मुक्तः स उच्यते ॥ २१॥  
  
विकल्पना इदमित्थमेवेत्यादि तत्त्वविरुद्धा कल्पना स एव सङ्कल्प इति  
प्रसिद्धः । तदेव मनोरूपं सन्मनुष्यानामहं ममेत्यादि  
भेदाभेदव्यवहारकारणम् । एवं यो जानाति ज्ञानफलं च  
सङ्कल्पराहित्यं तथा च यः सर्वथा सङ्कल्परहितः ।  
सः जीवन्मुक्त इत्युच्यते ॥  
  
मन एव विदुः प्राज्ञाः सिद्धसिद्धान्त फ़्ootnoteविदुःप्राज्ञासिद्धसिद्धान्त - ख एव च ।  
यदा फ़्ootnoteसदा - क दृढं तदा मोक्षो फ़्ootnoteमोक्ष - ख जीवन्मुक्तः स उच्यते ॥ २२॥  
  
यत्प्राज्ञाः ज्ञानिनः विदुः किमिति । यदा मनः सदा दृढं भवति तदैव  
मोक्ष इति । स एव च सिद्धसिद्धान्तः । य एवं सिद्धान्तं  
वेद सः जीवन्मुक्त उच्यते ॥  
  
योगाभ्यासी मनः श्रेष्ठोऽन्तस्त्यागी बहिर्जडः ।  
अन्तस्त्यागी बहिस्त्यागी जीवन्मुक्तः स उच्यते ॥ २३॥  
  
यो यो योगाभ्यासी योगमभ्यसति स सो मनः श्रेष्ठः मनसा श्रेष्ठः ।  
एवं विधोऽयमन्तस्त्यागी अन्तस्थं सर्वमपि मायासम्भूतं  
त्यजतीत्यन्तस्त्यागी । अत एव सः बहिः जडवदाचरति । एवं च  
सोऽन्तस्त्यागी बहिस्त्यागी च । स एव जीवन्मुक्त इत्युच्यते ॥  
  
इति वेदान्तकेसरिणा श्रीदत्तात्रेय विरचिता जीवन्मुक्तगीता समाप्ता ॥  
  
इति श्रीजयचामराजेन्द्रविरचिता जीवन्मुक्तगीताव्याख्या समाप्ता ॥  
  
  
   
  
 Encoded by Sovarel Vlad vlad.sovarel at yahoo.com  
  
  
  
       There are three sources used for the tekSht.  
       Variation in them is marked in the footnote:    
क -- which seems to be the oldest version, along with a sanskrit  
        commentary by Mysore Jayacamarajendra (see the colofon);  
ख -- Satcakra, collection of gitas, bengali script, with some  
        different readings and reduplication of some consonants,  
ग -- a edition in Bengali from Vidyaratna by Kaliprasana Bhattacarya  
घ  -- collection of gitas, bengali script.  
  
This tekSht is part of a volume of ``Bibliotheca Indica᳚, Romanian  
review, dedicated to Rishi Dattatreya as sanskrit source for  
``Works of Dattatreya᳚ foreword, introduction and translation  
(from Sanskrit to Romanian) by Vlad Sovarel, book published  
by Herald Publishing House, Bucharest, Romania.  
  
The ``sanskrit source᳚ contains:    
- Avadhuta Upanishad, attributed to Dattatreya; encoded by Vlad Sovarel  
- Avadhuta Gita, attributed to Dattatreya, known also as Datta Gita;  
   encoded by Vlad Sovarel  
- Darshana Upanishad, attributed to Dattatreya; encoded by Vlad Sovarel  
- Dattatreya Dhyana  
- Dattatreya Stotra, attributed to Narada, from Narada Purana  
- Dattatreya Tantra, attributed to Dattatreya;  
- Dattatreya Upanishad, attributed to Dattatreya;  
- Jivanmukti Gita, attributed to Dattatreya, along with a sanskrit  
   commentary; encoded by Vlad Sovarel  
- Tripura Rahasya, attributed to Haritayana;  
- Yoga Shastra, attributed to Dattatreya; encoded by Vlad Sovarel  
  
