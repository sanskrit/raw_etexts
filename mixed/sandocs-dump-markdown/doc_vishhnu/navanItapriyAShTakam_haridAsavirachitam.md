---
Author: Haridasa
Category: aShTaka, vishhnu, krishna, vishnu, puShTimArgIya,hariudAsa
Description/comments: puShTimArgIya stotraratnAkara
File name: navanItapriyAShTakam.itx
Indexextra: (pushti margiya stotraratnAkara)
Language: Sanskrit
Latest update: May 17, 2017
Location: doc_vishhnu
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: navanItapriyAShTakam
engtitle: navanItapriyAShTakam
itxtitle: navanItapriyAShTakam (haridAsavirachitam)
title: नवनीतप्रियाष्टकम् (हरिदासविरचितम्)

---
  
 श्रीनवनीतप्रियाष्टकम्   
  
अलकावृतलसदलिके विरचितकस्तूरिकातिलके ।  
चपलयशोदाबाले शोभितभाले मतिर्मेऽस्तु ॥ १॥  
  
मुखरितनूपुरचरणे कटिबद्धक्षुद्रघण्टिकावरणे ।  
द्वीपिकरजकृतभूषणभूषितहृदये मतिर्मेऽस्तु ॥ २॥  
  
करधृतनवनवनीते हितकृतजननीविभीषिकाभिते ।  
रतिमुद्वहताच्चेतो गोपीभिर्वश्यतां नीते ॥ ३॥  
  
बालदशामतिमुग्धे चोरितदुग्धे व्रजाङ्गनाभवनात् ।  
तदुपालम्भवचोभयविभ्रमनयने मतिर्मेऽस्तु ॥ ४॥  
  
व्रजकर्दमलिप्ताङ्गे स्वरूपसुषमाजितानङ्गे ।  
कृतनन्दाङ्गणरिङ्गण विविधविहारे मतिर्मेऽस्तु ॥ ५॥  
  
करवरधृतलघुलकुटे विचित्रमायूरचन्द्रिकामुकुटे ।  
नासागतमुक्तामणिजटितविभूषे मतिर्मेऽस्तु ॥ ६॥  
  
अभिनन्दनकृतनृत्ये विरचितनिजगोपिकाकृत्ये ।  
आनन्दितनिजभृत्ये प्रहसनमुदिते मतिर्मेऽस्तु ॥ ७॥  
  
कामादपि कमनीये नमनीये ब्रह्मरुद्राद्यैः ।  
निःसाधवभजनीये भावतनौ मे मतिर्भूयात् ॥ ८॥  
  
इति श्रीहरिदासविरचितं श्रीनवनीतप्रियाष्टकं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
