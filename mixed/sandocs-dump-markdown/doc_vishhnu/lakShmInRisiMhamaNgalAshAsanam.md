+++
"Text title" = "Laxmi Nrisimha Mangalashasanam"
"File name" = "lakShmInRRisiMhamanglAshAsanam.itx"
itxtitle = "lakShmInRisiMhamaNgalAshAsanam"
engtitle = "Laxmi Nrisimha Mangalashasanam"
Category = "vishhnu, dashAvatAra, mangala"
Location = "doc_vishhnu"
Sublocation = "vishhnu"
SubDeity = "dashAvatAra"
Language = "Sanskrit"
Subject = "philosophy/hinduism/religion"
"Transliterated by" = "Ganesh Kandu kanduganesh at gmail.com"
"Proofread by" = "Ganesh Kandu, NA, PSA Easwaran"
"Description/comments" = "shodhagangA thesis about Nrisimha cult Appendix 1"
Indexextra = "(thesis)"
"Latest update" = "July 13, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "लक्ष्मीनृइसिंहमण्गलाशासनम्"

+++
  
 श्रीलक्ष्मीनृसिंह मङ्ग्लाशासनम्   
श्रीपराङ्कुशयोगीन्द्रशठारिप्रमुखान् गुरून् ।  
मङ्गलाशासनपरान् महिताननिशं भजे ॥ १॥  
  
जगज्जन्मादिलीलाय जगदानन्दहेतवे ।  
जगच्चक्षुर्निवासाय श्रीनृसिंहाय मङ्गलम् ॥ २॥  
  
हिरण्यस्तम्भसम्भूतिप्रख्यातपरमात्मने ।  
प्रह्लादार्तिमुषे ज्वालानरसिंहाय मङ्गलम् ॥ ३॥  
  
गरुडाद्रिगुहागेहे गजकुण्डसरस्तटे ।  
हिरण्यस्थाण्वहङ्कारहारिसिंहाय मङ्गलम् ॥ ४॥  
  
वारिजावारितभयैर्वाणीपतिमुखैस्सुरैः ।  
महिताय महोदारमालोलायास्तुमङ्गलम् ॥ ५॥  
  
वराहकुण्डे मेदिन्यै पाराहर्थप्रदायिने ।  
दन्तलग्नहिरण्याक्षदंष्ट्रसिंहाय मङ्गलम् ॥ ६॥  
  
गोभूहिरण्यनिर्विण्णगोखिलज्ञानदायिने ।  
प्रभञ्जन शुनासीर कारञ्जायास्तु मङ्गलम् ॥ ७॥  
  
भार्गवाख्यतपस्वीशभावनाभावितात्मने ।  
अक्षय्यतीर्थतीरस्थभार्गवायास्तु मङ्गलम् ॥ ८॥  
  
चतुराननचेतोऽब्जचित्रभानुस्वरूपिणे ।  
वेदाद्रिगह्वरस्थाय योगानन्दाय मङ्गलम् ॥ ९॥  
  
हाहाहुह्वाख्यगन्धर्वनृत्तगीतहृतात्मने ।  
भवहन्तृतटच्छत्रवटसिंहाय मङ्गलम् ॥ १०॥  
  
भारद्वाजमहायोगिमहापातकहारिणे ।  
तापनीयरहस्यार्थपावनायास्तु मङ्गलम् ॥ ११॥  
  
श्रीशठारियतीन्द्रादियोगिहृत्पद्मभानवे ।  
सर्वत्र परिपूर्णायाहोबिलेशाय मङ्गलम् ॥ १२॥  
  
मङ्गलाशासनमिदं मानिवासमुनीरितम् ।  
महनीयं पठन् शृण्वन् मङ्गलायतसम्भवेत् ॥ १३॥  
  
इति श्रीलक्ष्मीनृसिंह मङ्ग्लाशासनं सम्पूर्णम् ।  
  
Encoded by Ganesh Kandu kanduganesh at gmail.com  
Proofread by Ganesh Kandu, PSA Easwaran psaeaswaran at gmail.com  
  
  
