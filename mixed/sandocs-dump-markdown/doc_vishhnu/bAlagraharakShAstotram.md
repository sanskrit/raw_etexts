+++
"Text title" = "bAlagraharakShAstotram"
"File name" = "bAlagraharakShAstotram.itx"
itxtitle = "bAlagraharakShAstotram"
engtitle = "bAlagraharakShAstotram"
Category = "vishhnu, krishna, raksha"
Location = "doc_vishhnu"
Sublocation = "vishhnu"
SubDeity = "krishna"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
"Description/comments" = "Edited by S. V. Radhakrishna Shastriji"
Indexextra = "(VSM 2)"
Acknowledge-Permission = "Mahaperiaval Trust"
"Latest update" = "April 12, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "बालग्रहरक्षास्तोत्रम्"

+++
  
 बालग्रहरक्षास्तोत्रम्   
  
आदाय कृष्णं सन्त्रस्ता यशोदापि द्विजोत्तम ।  
गोपुच्छं भ्राम्य हस्तेन बालदोषमपाकरोत् ॥ १॥  
  
गोकरीषमुपादाय नन्दगोपोऽपि मस्तके ।  
कृष्णस्य प्रददौ रक्षाङ्कुर्वित्येतदुदीरयन् ॥ २॥  
  
रक्षतु त्वामशेषाणां भूतानां प्रभवो हरिः ।  
यस्य नाभिसमुद्भूतपङ्कजादभवज्जगत् ॥ ३॥  
  
येन दंष्ट्राग्रविधृता धारयत्यवनी जगत् ।  
वराहरूपधृग्देवस्स त्वां रक्षतु केशवः ॥ ४॥  
  
नखाङ्कुरविनिर्भिन्नवैरिवक्षःस्थलो विभुः ।  
नृसिंहरूपी सर्वत्र रक्षतु त्वां जनार्दनः ॥ ५॥  
  
वामनो रक्षतु सदा भवन्तं यः क्षणादभूत् ।  
त्रिविक्रमः क्रमाक्रान्तत्रैलोक्यः स्फुरदायुधः ।  
शिरस्ते पातु गोर्विदः कठं रक्षतु केशवः ।  
गुह्यं सत्त्वतरं विष्णुर्जघे पादौ जनार्दनः ॥ ७॥  
  
मुखश्चादूडबाहूच मनस्सर्वेन्द्रियाणि च ।  
रक्षत्वव्याहतैश्वर्यस्तव नारायणोऽव्ययः ॥ ८॥  
  
शङ्खचक्रगदापाणेश्शङ्खनादहताः क्षयम् ।  
गच्छन्तु प्रेतकूष्माण्डराक्षसा ये तवाहिताः ॥ ९॥  
  
त्वां पातु दिक्षु वैकुण्ठो विदिक्षु मधुसूदनः ।  
हृषीकेशोऽम्बरे भूमौ रक्षतु त्वां महीधरः ॥ १०॥  
  
एवं कृतस्वस्त्ययनो नन्दगोपेन बालकः ।  
शायितश्शकटस्याधो बालपर्यङ्किकातले ॥ ११॥  
  
वनमाली गदी शार्ङ्गी शङ्खी चक्री च नन्दकी ।  
श्रीमन्नारायणो विष्णुर्वासुदेवोऽभिरक्षतु ॥ १२॥  
  
इति बालग्रहरक्षास्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
