+++
"Text title" = "sudarshana kavacha"
"File name" = "sudarshanakavacha.itx"
itxtitle = "sudarshanakavacham 1 (bhRigusaMhitokta prasIda bhagavan brahman)"
engtitle = "sudarshana kavacham"
Category = "kavacha, vishhnu"
Location = "doc_vishhnu"
Sublocation = "vishhnu"
Language = "Sanskrit"
Subject = "philosophy/hinduism/religion"
"Transliterated by" = "Usha Iyer iyerku at gmail.com"
"Proofread by" = "Usha Iyer iyerku at gmail.com"
"Latest update" = "January 23, 2011, October 6, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "सुदर्शनकवचम् १ (भृइगुसंहितोक्त प्रसीद भगवन् ब्रह्मन्)"

+++
  
 श्रीसुदर्शनकवचम्   
  
प्रसीद भगवन् ब्रह्मन् सर्वमन्त्रज्ञ नारद ।  
सौदर्शनं तु कवचं पवित्रं ब्रूहि तत्वतः ॥ १॥  
  
नारदः --  
श्रुणुश्वेह द्विजश्रेष्ट पवित्रं परमाद्भुतम् ।  
सौदर्शनं तु कवचं दृष्टाऽदृष्टार्थ साधकम् ॥ २॥  
  
कवचस्यास्य ऋषिर्ब्रह्मा छन्दोनुष्टुप् तथा स्मृतम् ।  
सुदर्शन महाविष्णुर्देवता सम्प्रचक्षते ॥ ३॥  
  
ह्रां बीजं शक्ति रद्रोक्ता ह्रीं क्रों कीलकमिष्यते ।  
शिरः  सुदर्शनः पातु ललाटं चक्रनायकः ॥ ४॥  
  
घ्राणं पातु महादैत्य रिपुरव्यात् दृशौ मम ।  
शहस्रारः शृतिं पातु कपोलं देववल्लभः ॥ ५॥  
  
विश्वात्मा पातु मे वक्त्रं जिह्वां विद्यामयो हरिः ।  
कण्ठं पातु महाज्वालः स्कंधौ दिव्यायुधेश्वरः ॥ ६॥  
  
भुजौ मे पातु विजयी करौ कैटभनाशनः ।  
षट्कोण संस्थितः पातु हृदयं धाम मामकम् ॥ ७॥  
  
मध्यम् पातु महावीर्यः त्रिनेत्रो नाभिमण्डलम् ।  
सर्वयुधमयः पातु कटिं श्रोणिम् महाध्युतिः ॥ ८॥  
  
सोमसूर्याग्नि नयनः ऊरु पातु च ममकौ ।  
गुह्यं पातु महामायः जानुनी तु जगत्पतिः ॥ ९॥  
  
जङ्घे पातु ममाजस्रं अहिर्बुध्न्यः सुपूजितः ।  
गुल्फौ पातु विशुद्धात्मा पादौ परपुरञ्जयः ॥ १०॥  
  
सकलायुध सम्पूर्णः निखिलाङ्गं सुदर्शनः ।  
य इदं कवचं दिव्यम् परमानंद दायिनम् ॥ ११॥  
  
सौदर्शनमिदं यो वै सदा शुद्धः पठेन् नरः ।  
तस्यार्थ सिद्धिर्विपुला करस्था भवति ध्रुवम् ॥ १२॥  
  
कूष्माण्ड चण्ड भूताध्याः येच दुष्टाः ग्रहाः स्मृताः ।  
लायन्तेऽनिशम् पीताः वर्मणोस्य प्रभावतः ॥ १३॥  
  
कुष्टापस्मार गुल्माद्याः व्यादयः कर्महेतुकाः ।  
नश्यन्त्येतन् मन्त्रितांबु पानात् सप्त दिनावधि ॥ १४॥  
  
अनेन मन्त्रिताम्मृत्स्नां तुलसीमूलः संस्थिताम् ।  
ललाटे तिलकं कृत्वा मोहयेत् त्रिजगन् नरः ॥ १५॥  
  
इति श्रीभृगुसंहितोक्त श्रीसुदर्शन कवचम् सम्पूर्णम् ॥  
  
  
Encoded and proofread by Usha K.Iyer  iyerku at gmail.com  
  
