+++
"Text title" = "sevAphalam"
"File name" = "sevAphalam.itx"
itxtitle = "sevAphalam (vallabhAchAryakRitam)"
engtitle = "sevAphalam"
Category = "vishhnu, krishna, puShTimArgIya, vallabhaachaarya"
Location = "doc_vishhnu"
Sublocation = "vishhnu"
SubDeity = "krishna"
Author = "vallabhAchArya"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
"Description/comments" = "puShTimArgIya stotraratnAkara"
Indexextra = "(pushti margiya stotraratnAkara)"
"Latest update" = "February 28, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "सेवाफलम् (वल्लभाचार्यकृइतम्)"

+++
  
 सेवाफलम्   
  
यादृशी सेवना प्रोक्ता तत्सिद्धौ फलमुच्यते ।  
अलौकिकस्य दाने हि चाद्यः सिद्ध्येन्मनोरथः ॥ १॥  
  
फलं वा ह्यधिकारो वा न कालोऽत्र नियामकः ।  
उद्वेगः प्रतिबन्धो वा भोगो वा स्यात्तु बाधकम् ॥ २॥  
  
अकर्तव्यं भगवतः सर्वथा चेद्गर्तिन हि ।  
यथा वा तत्त्वानिर्द्धारो विवेकः साधनं मतम् ॥ ३॥  
  
बाधकानां परित्यागो भोगेऽप्येकं तथापरम् ।  
निष्प्रत्यूहं महान् भोगः प्रथमे विशते सदा ॥ ४॥  
  
स विघ्नोऽल्पो घातकः स्याद्वलादेतौ सदा मतौ ।  
द्वितीये सर्वथा चिन्ता त्याज्या संसारनिश्चयात् ॥ ५॥  
  
नन्वाद्ये दातृता नास्ति ततीये बाधकं गृहम् ।  
अवश्येयं सदा भाव्या सर्वमन्यन्मनोभ्रमः ॥ ६॥  
  
तदीयैरपि तत्कार्यं पुष्टौ नैव विलम्बयेत् ।  
गुणक्षोभोऽपि द्रष्टव्यमेतदेवेति मे मतिः ।  
कुसृष्टिरत्र वा काचिदुत्पद्येत स वै भ्रमः ॥ ७॥  
  
इति श्रीवल्लभाचार्यकृतं सेवाफलनिरूपणं समाप्तम् ।  
  
  
Proofread by PSA Easwaran psaeaswaran at gmail.com  
  
