---
Author: haridAsa
Category: aShTaka, vishhnu, krishna, vishnu, haridAsa, puShTimArgIya
Description/comments: puShTimArgIya stotraratnAkara
File name: kRRiShNasharaNAShTakam.itx
Indexextra: (pushti margiya stotraratnAkara)
Language: Sanskrit
Latest update: May 17, 2017
Location: doc_vishhnu
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: kRRiShNasharaNAShTakam
engtitle: kRRiShNasharaNAShTakam
itxtitle: kRiShNasharaNAShTakam (haridAsavaryavirachitam)
title: कृइष्णशरणाष्टकम् (हरिदासवर्यविरचितम्)

---
  
 श्रीकृष्णशरणाष्टकम्   
  
सर्वसाधनहीनस्य पराधीनस्य सर्वतः ।  
पापपीनस्य दीनस्य श्रीकृष्णः शरणं मम ॥ १॥  
  
संसारसुखसम्प्राप्तिसन्मुखस्य विशेषतः ।  
वहिर्मुखस्य सततं श्रीकृष्णः शरणं मम ॥ २॥  
  
सदा विषयकामस्य देहारामस्य सर्वथा ।  
दुष्टस्वभाववामस्य श्रीकृष्णः शरणं मम ॥ ३॥  
  
संसारसर्वदुष्टस्य धर्मभ्रष्टस्य दुर्मतेः ।  
लौकिकप्राप्तिकामस्य श्रीकृष्णः शरणं मम ॥ ४॥  
  
विस्मृतस्वीयधर्मस्य कर्ममोहितचेतसः ।  
स्वरूपज्ञानशून्यस्य श्रीकृष्णः शरणं मम ॥ ५॥  
  
संसारसिन्धुमग्नस्य भग्नभावस्य दुष्कृतेः ।  
दुर्भावलग्नमनसः श्रीकृष्णः शरणं मम ॥ ६॥  
  
विवेकधैर्यभक्त्यादिरहितस्य निरन्तरम् ।  
विरुद्धकरणासक्तेः श्रीकृष्णः शरणं मम ॥ ७॥  
  
विषयाक्रान्तदेहस्य वैमुख्यहृतसन्मतेः ।  
इन्द्रियाश्वगृहितस्य श्रीकृष्णः शरणं मम ॥ ८॥  
  
एतदष्टकपाठेन ह्येतदुक्तार्थभावनात् ।  
निजाचार्यपदाम्भोजसेवको दैन्यमाप्नुयात् ॥ ९॥  
  
 ॥ इति हरिदासवर्यविरचितं श्रीकृष्णशरणाष्टकं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
