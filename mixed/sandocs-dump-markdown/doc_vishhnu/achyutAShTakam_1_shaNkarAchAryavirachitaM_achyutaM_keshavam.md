---
Author: Shankaracharya
Category: aShTaka, vishhnu, krishna, shankarAchArya, vishnu
File name: achyuta8.itx
Indexextra: (Meaning)
Language: Sanskrit
Latest update: Mar 29, 2019
Location: doc_vishhnu
Proofread by: Girish Beehary, NA
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: achyutAShTakaM 1
Transliterated by: Girish Beehary
engtitle: achyutAShTakam 1
itxtitle: achyutAShTakam 1 (shaNkarAchAryavirachitaM achyutaM keshavam)
title: अच्युताष्टकम् १ (शण्कराचार्यविरचितं अच्युतं केशवम्)

---
  
 अच्युताष्टकम् १   
अच्युतं केशवं रामनारायणं कृष्णदामोदरं वासुदेवं हरिम् ।  
श्रीधरं माधवं गोपिकावल्लभं जानकीनायकं रामचन्द्रं भजे ॥ १॥  
  
अच्युतं केशवं सत्यभामाधवं माधवं श्रीधरं राधिकाराधितम् ।  
इन्दिरामन्दिरं चेतसा सुन्दरं देवकीनन्दनं नन्दनं सन्दधे ॥ २॥  
  
विष्णवे जिष्णवे शङ्खिने चक्रिणे रुक्मिणिऱागिणे जानकीजानये ।  
वल्लवीवल्लभायाऽर्चितायात्मने कंसविध्वंसिने वंशिने ते नमः ॥ ३॥  
  
कृष्ण गोविन्द हे राम नारायण श्रीपते वासुदेवाजित श्रीनिधे ।  
अच्युतानन्त हे माधवाधोक्षज द्वारकानायक द्रौपदीरक्षक ॥ ४॥  
  
राक्षसक्षोभितः सीतया शोभितो दण्डकारण्यभूपुण्यताकारणः ।  
लक्ष्मणेनान्वितो वानरैः सेवितोऽगस्त्यसम्पूजितो राघवः पातु माम् ॥ ५॥  
  
धेनुकारिष्टकोऽनिष्टकृद्द्वेषिणां केशिहा कंसहृद्वण्शिकावादकः ।  
पूतनाकोपकः सूरजाखेलनो बालगोपालकः पातु माम् सर्वदा ॥ ६॥  
  
विद्युदुद्योतवत्प्रस्फुरद्वाससं प्रावृडम्भोदवत्प्रोल्लसद्विग्रहम् ।  var  विद्युदुद्योतवान्  
वन्यया मालया शोभितोरःस्थलं लोहिताङ्घ्रिद्वयं वारिजाक्षं भजे ॥ ७॥  
  
कुञ्चितैः कुन्तलैर्भ्राजमानाननं रत्नमौलिं लसत्कुण्डलं गण्डयोः ।  
हारकेयूरकं कङ्कणप्रोज्ज्वलं किङ्किणीमञ्जुलं श्यामलं तं भजे ॥ ८॥  
  
अच्युतस्याष्टकं यः पठेदिष्टदं प्रेमतः प्रत्यहं पूरुषः सस्पृहम् ।  
वृत्ततः सुन्दरं कर्तृ विश्वम्भरस्तस्य वश्यो हरिर्जायते सत्वरम् ॥ ९॥  
  
॥ इति श्रीशङ्कराचार्यविरचितमच्युताष्टकं सम्पूर्णम् ॥  
  
  
Encoded and proofread by Girish Beehary  
  
