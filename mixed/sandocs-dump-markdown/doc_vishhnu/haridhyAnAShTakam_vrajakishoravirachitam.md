---
Author: Vrajakishora Tripathi
Category: vishhnu, aShTaka, dhyAnam, vrajakishora
File name: haridhyAnAShTakam.itx
Language: Sanskrit
Latest update: December 8, 2018
Location: doc_vishhnu
Proofread by: Vrajakishora Tripathi
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: vishhnu
Text title: haridhyAnAShTakam
Transliterated by: Vrajakishora Tripathi
engtitle: haridhyAnAShTakam
itxtitle: haridhyAnAShTakam (vrajakishoravirachitam)
title: हरिध्यानाष्टकम् (व्रजकिशोरविरचितम्)

---
  
 श्रीहरिध्यानाष्टकम्   
वन्दे कान्ततनुं प्रशान्तवदनं वन्दे सुचक्रेक्षणं  
     वन्दे मेघनिभं महाम्बुजकरं वन्दे पदालक्तकम् ।  
वन्दे कोटिरविद्युतिधृतिहरं वन्दे सुवर्णान्वितं  
     वन्दे नीलकलेवरं स्मितहसं वन्दे सदा श्रीहरिम् ॥ १॥  
  
वन्दे श्रोणितटे सुपीतवसनं वन्दे महाकौस्तुभं  
     वन्दे शीर्षपटे सुरम्यमुकुटं वन्दे लसन्मौक्तिकम् ।  
वन्दे कङ्कणराजितं करयुगे वन्देतिभूषोज्ज्वलं  
     वन्दे सुन्दरभालभागतिलकं वन्दे सदा श्रीहरिम् ॥ २॥  
  
वन्दे चक्रकरं करे कमलिनं वन्दे गदाधारिणं  
     वन्दे शङ्खधरं स्यमन्तककरं वन्दे विलासालयम् ।  
वन्दे सागरकन्यकापतिमणिं वन्दे जगत्स्वामिनं  
     वन्दे सत्त्वमयं विहङ्गगमनं वन्दे सदा श्रीहरिम् ॥ ३॥  
  
वन्दे विश्वपतिं सुरेश्वरपतिं वन्दे धरित्रीपतिं  
     वन्दे लोकपतिं सुदर्शनपतिं वन्देमराणां पतिम् ।  
वन्दे शङ्खपतिं गदावरपतिं वन्दे ग्रहाणां पतिं  
     वन्दे तार्क्षपतिं चतुर्युगपतिं वन्दे सदा श्रीहरिम् ॥ ४॥  
  
वन्दे ब्रह्मपतिं महेश्वरपतिं वन्देखिलानां पतिं  
     वन्दे शार्ङ्गपतिं विकर्त्तनपतिं वन्दे प्रजानां पतिम् ।  
वन्दे यज्ञपतिं च कौस्तुभपतिं वन्दे मुनीनां पतिं  
     वन्दे भक्तपतिं भवार्णवपतिं वन्दे सदा श्रीहरिम् ॥ ५॥  
  
वन्दे सर्वगुणेश्वरं सुरवरं वन्दे त्रिलोकीश्वरं  
     वन्दे पापविघातकं रिपुहरं वन्दे शुभायत्तनम् ।  
वन्दे साधुपतिं चराचरपतिं वन्दे जनानां पतिं  
     वन्दे गोलकधामनाथमनिशं वन्दे सदा श्रीहरिम् ॥ ६॥  
  
वन्दे श्रीजगदीश्वरं क्षितिधरं वन्दे च धर्मद्रुमं  
     वन्दे दैत्यनिसूदनं कलिहरं वन्दे कृपाकारकम् ।  
वन्दे कालकरालदण्डदहकं वन्दे सुमुक्तिप्रदं  
     वन्दे सर्वसुखास्पदं सुरगुरुं वन्दे सदा श्रीहरिम् ॥ ७॥  
  
वन्दे न्याययशोधिपं दुरितहं वन्दे दयादायकं  
     वन्दे जन्महरं कुनीतिदमनं वन्दे सुकामप्रदम् ।  
वन्दे भक्तविनोदनं मुनिनुतं वन्दे प्रजारञ्जकं  
     वन्देस्नाथपतिं दरिद्रनृपतिं वन्दे सदा श्रीहरिम् ॥ ८॥  
  
इति श्रीव्रजकिशोरविरचितं श्रीहरिध्यानाष्टकं सम्पूर्णम् ।  
  
  (निद्राभङ्गसमये लिखितम्)  
  
  
Composed, encoded and proofread by Vrajakishora.  
  
