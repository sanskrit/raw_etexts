+++
"Text title" = "shrIkRiShNarakShAkavacham from Gargasamhita"
"File name" = "kRiShNarakShAkavachamgargasamhitA.itx"
itxtitle = "shrIkRiShNarakShAkavacham (gargasaMhitAntargatam)"
engtitle = "shrIkRiShNarakShAkavacham from Gargasamhita"
Category = "vishhnu, krishna, stotra, vishnu, kavacha"
Location = "doc_vishhnu"
Sublocation = "vishhnu"
SubDeity = "krishna"
Texttype = "stotra"
Language = "Sanskrit"
Subject = "philosophy/hinduism/religion"
"Transliterated by" = "Vishwas Bhide vrbhide at rediffmail.com"
"Proofread by" = "Vishwas Bhide, PSA Easwaran psaeaswaran at gmail.com"
Description-comments = "gargasamhitA"
Indexextra = "(satsangdhArA)"
Acknowledge-Permission = "Vishwas Bhide http://satsangdhara.net/"
"Latest update" = "February 3, 2016"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "श्रीकृइष्णरक्षाकवचम् (गर्गसंहितान्तर्गतम्)"

+++
  
 श्रीकृष्णरक्षाकवचम्   
  
गोप्य ऊचुः -  
श्रीकृष्णस्ते शिरः पातु वैकुण्ठः कण्ठमेव हि ।  
श्वेतद्वीपपतिः कर्णौ नासिकां यज्ञरूपधृक् ॥ १॥  
  
नृसिंहो नेत्रयुग्मं च जिह्वां दशरथात्मजः ।  
अधराववतां ते तु नरनाराणावृषी ॥ २॥  
  
कपोलौ पातु ते साक्षात्सनकाद्याः कला हरेः ।  
भालं ते श्वेतवाराहो नारदो भ्रूलतेऽवतु ॥ ३॥  
  
चिबुकं कपिलः पातु दत्तात्रेय उरोऽवतु ।  
स्कन्धौ द्वावृषभः पातु करौ मत्स्यः प्रपातु ते ॥ ४॥  
  
दोर्दण्डं सततं रक्षेत्पृथुः पृथुलविक्रमः ।  
उदरं कमठः पातु नाभिं धन्वन्तरिश्च ते ॥ ५॥  
  
मोहिनी गुह्यदेशं च कटिं ते वामनोऽवतु ।  
पृष्ठं परशुरामश्च तवोरू बादरायणः ॥ ६॥  
  
बलो जानुद्वयं पातु जङ्घे बुद्धः प्रपातु ते ।  
पादौ पातु सगुल्फौ च कल्किर्धर्मपतिः प्रभुः ॥ ७॥  
  
सर्वरक्षाकरं दिव्यं श्रीकृष्णकवचं परम् ।  
इदं भगवता दत्तं ब्रह्मणे नाभिपङ्कजे ॥ ८॥  
  
ब्रह्मणा शम्भवे दत्तं शम्भुर्दुर्वाससे ददौ ।  
दुर्वासाः श्रीयशोमत्यै प्रादाच्छ्रीनन्दमन्दिरे ॥ ९॥  
  
अनेन रक्षां कृत्वास्य गोपीभिः श्रीयशोमती ।  
  
इति गर्गसंहितायां गोलोकखण्डे त्रयोदशाध्यान्तर्गतं  
गोपीभिः कृतं श्रीकृष्णरक्षाकवचम् ।  
  
Garga Samhita, Golokakhanda, Adhaya 13 verses 15-23  
Encoded by Vishwas Bhide vrbhide at rediffmail.com http://satsangdhara.net/  
Proofread by PSA Easwaran psaeaswaran at gmail.com  
  
  
