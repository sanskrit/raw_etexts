+++
"Text title" = "bAlakRRiShNAShTakam"
"File name" = "bAlakRRiShNAShTakam.itx"
itxtitle = "bAlakRiShNAShTakam (jIvaneshajIvirachitam)"
engtitle = "bAlakRRiShNAShTakam"
Category = "vishhnu, krishna, puShTimArgIya, aShTaka"
Location = "doc_vishhnu"
Sublocation = "vishhnu"
SubDeity = "krishna"
Author = "jIvaneshajI"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
"Description/comments" = "puShTimArgIya stotraratnAkara"
Indexextra = "(pushti margiya stotraratnAkara)"
"Latest update" = "February 28, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "बालकृइष्णाष्टकम् (जीवनेशजीविरचितम्)"

+++
  
 श्रीबालकृष्णाष्टकम्   
  
यत्कृपादृष्टिसद्वृष्टिसिक्ता भक्ता निरन्तरम् ।  
भवन्ति सुखिनः स्निग्धास्तं श्रीबालहरिं भजे ॥ १॥  
  
प्रतिपक्षक्षयात्क्षोण्यामङ्क्षु जातं महद्यशः ।  
यत्कृपालेशमात्रेण तं श्रीबालहरिं भजे ॥ २॥  
  
स्वीयविश्लेषजक्लेशो नष्टः पुष्टः सुखोदितः ।  
यत्कृपालेशमात्रेण तं श्रीबालहरिं भजे ॥ ३॥  
  
सुस्थिरं सुदृढं पूर्णं प्रियं प्राप्येत सत्वरम् ।  
यत्कृपालेशमात्रेण तं श्रीबालहरिं भजे ॥ ४॥  
  
सुसम्पदा सत्कलया सद्विद्यावृद्धिगामिनी ।  
यत्कृपालेशमात्रेण तं श्रीबालहरिं भजे ॥ ५॥  
  
अनन्याऽहैतुकी पूर्णा स भक्तिः सुदृढा भवेत् ।  
यत्कृपालेशमात्रेण तं श्रीबालहरिं भजे ॥ ६॥  
  
इयत्तारहितो नित्य आनन्दः प्राप्यतेऽनिशम् ।  
यत्कृपालेशमात्रेण तं श्रीबालहरि भजे ॥ ७॥  
  
श्रीवल्लभेशपादाब्जे रतिः स्याद्विमला परा ।  
यत्कृपालेशमात्रेण तं श्रीबालहरिं भजे ॥ ८॥  
  
अष्टकं श्रीबालहरेरिदं मङ्गलकृत्प्रियम् ।  
पठेद्वा शृणुयाद्भक्त्या फलं विन्देत्स वाञ्छितम् ॥ ९॥  
  
इति श्रीमद्वल्लभाचार्यचरणैकतान-  
श्रीमद्गोकुलोत्सवात्मजश्रीजीवनेशजीविरचितं  
श्रीबालकृष्णाष्टकं समाप्तम् ।  
  
  
Proofread by PSA Easwaran psaeaswaran at gmail.com  
  
