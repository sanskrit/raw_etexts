---
Author: Traditional
Category: hRidaya, vishhnu, krishna, vishnu
File name: gopaalahriday.itx
Language: Sanskrit
Latest update: January 11, 2005
Location: doc_vishhnu
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: krishna
Subject: philosophy/hinduism/religion
Sublocation: vishhnu
Text title: gopAlahRidayastotram
Transliterated by: WebD
engtitle: gopAlahRidayastotram
itxtitle: gopAlahRidayastotram athavA viShNuhRidayastotram
title: गोपालहृइदयस्तोत्रम् अथवा विष्णुहृइदयस्तोत्रम्

---
  
 गोपालहृदयस्तोत्रम्   
  
विष्णुहृदयस्तोत्रम्  
  
श्री गणेशाय नमः ।  
ॐ अस्य श्रीगोपालहृदयस्तोत्रमन्त्रस्य । श्रीभगवान् सङ्कर्षण ऋषिः ।  
गायत्री छन्दः । ॐ बीजम् । लक्ष्मीः शक्तिः । गोपालः परमात्मा देवता ।  
प्रद्युम्नः कीलकम् । मनोवाक्कायार्जितसर्वपापक्षयार्थे  
श्रीगोपालप्रीत्यर्थे गोपालहृदयस्तोत्रजपे विनियोगः ।  
श्रीसङ्कर्षण उवाच ।  
ॐ ममाग्रतः सदा विष्णुः पृष्ठतश्चापि केशवः ।  
गोविन्दो दक्षिणे पार्श्वे वामे च मधुसूदनः ॥ १॥  
  
उपरिष्टात्तु वैकुण्ठो वाराहः पृथिवीतले ।  
अवान्तरदिशः पातु तासु सर्वासु माधवः ॥ २॥  
  
गच्छतस्तिष्ठतो वापि जाग्रतः स्वपतोऽपि वा ।  
नरसिंहकृताद्गुप्तिर्वासुदेवमयो ह्ययम् ॥ ३॥  
  
अव्यक्तं चैवास्य योनिं वदन्ति व्यक्तं देहं दीर्घमायुर्गतिश्च ।  
वह्निर्वक्त्रं चन्द्रसूर्यौ च नेत्रे दिशः श्रोते घ्राणमायुश्च वायुम् ॥ ४॥  
  
वाचं वेदा हृदयं वै नभश्च पृथ्वी पादौ तारका रोमकूपाः ।  
अङ्गान्युपाङ्गान्यधिदेवता च विद्यादुपस्थं हि तथा समुद्रम् ॥ ५॥  
  
तं देवदेवं शरणं प्रजानां यज्ञात्मकं सर्वलोकप्रतिष्ठम् ।  
अजं वरेण्यं वरदं वरिष्ठं ब्रह्माणमीशं पुरुषं नमस्ते ॥ ६॥  
  
आद्यं पुरुषमीशानं पुरुहूतं पुरस्कृतम् ।  
ऋतमेकाक्षरं ब्रह्म व्यक्तासक्तं सनातनम् ॥ ७॥  
  
महाभारतमाख्यानं कुरुक्षेत्रं सरस्वतीम् ।  
केशवं गां च गङ्गां च कीर्तयेन्मां प्रसीदति ॥ ८॥  
  
ॐ भूः पुरुषाय पुरुषरूपाय वासुदेवाय नमो नमः ।  
ॐ भुवः पुरुषाय पुरुषरूपाय वासुदेवाय नमो नमः ।  
ॐ स्वः पुरुषाय पुरुषरूपाय वासुदेवाय नमो नमः ।  
ॐ महः पुरुषाय पुरुषरूपाय वासुदेवाय नमो नमः ।  
ॐ जनः पुरुषाय पुरुषरूपाय वासुदेवाय नमो नमः ।  
ॐ तपः पुरुषाय पुरुषरूपाय वासुदेवाय नमो नमः ।  
ॐ सत्यं पुरुषाय पुरुषरूपाय वासुदेवाय नमो नमः ।  
ॐ भूर्भुवः स्वः पुरुषाय पुरुषरूपाय वासुदेवाय नमो नमः ।  
ॐ वासुदेवाय पुरुषाय पुरुषरूपाय वासुदेवाय नमो नमः ।  
ॐ सङ्कर्षणाय पुरुषाय पुरुषरूपाय वासुदेवाय नमो नमः ।  
ॐ प्रद्युम्नाय पुरुषाय पुरुषरूपाय वासुदेवाय नमो नमः ।  
ॐ अनिरुद्धाय पुरुषाय पुरुषरूपाय वासुदेवाय नमो नमः ।  
ॐ हयग्रीवाय पुरुषाय पुरुषरूपाय वासुदेवाय नमो नमः ।  
ॐ भवाद्भवाय पुरुषाय पुरुषरूपाय वासुदेवाय नमो नमः ।  
ॐ केशवाय पुरुषाय पुरुषरूपाय वासुदेवाय नमो नमः ।  
ॐ नारायणाय पुरुषाय पुरुषरूपाय वासुदेवाय नमो नमः ।  
ॐ माधवाय पुरुषाय पुरुषरूपाय वासुदेवाय नमो नमः ।  
ॐ गोविन्दाय पुरुषाय पुरुषरूपाय वासुदेवाय नमो नमः ।  
ॐ विष्णवे पुरुषाय पुरुषरूपाय वासुदेवाय नमो नमः ।  
ॐ मधुसूदनाय पुरुषाय पुरुषरूपाय वासुदेवाय नमो नमः ।  
ॐ वैकुण्ठाय पुरुषाय पुरुषरूपाय वासुदेवाय नमो नमः ।  
ॐ अच्युताय पुरुषाय पुरुषरूपाय वासुदेवाय नमो नमः ।  
ॐ त्रिविक्रमाय पुरुषाय पुरुषरूपाय वासुदेवाय नमो नमः ।  
ॐ वामनाय पुरुषाय पुरुषरूपाय वासुदेवाय नमो नमः ।  
ॐ श्रीधराय पुरुषाय पुरुषरूपाय वासुदेवाय नमो नमः ।  
ॐ हृषीकेशाय पुरुषाय पुरुषरूपाय वासुदेवाय नमो नमः ।  
ॐ पद्मनाभाय पुरुषाय पुरुषरूपाय वासुदेवाय नमो नमः ।  
ॐ मुकुन्दाय पुरुषाय पुरुषरूपाय वासुदेवाय नमो नमः ।  
ॐ दामोदराय पुरुषाय पुरुषरूपाय वासुदेवाय नमो नमः ।  
ॐ सत्याय पुरुषाय पुरुषरूपाय वासुदेवाय नमो नमः ।  
ॐ ईशानाय पुरुषाय पुरुषरूपाय वासुदेवाय नमो नमः ।  
ॐ तत्पुरुषाय पुरुषाय पुरुषरूपाय वासुदेवाय नमो नमः ।  
ॐ पुरुषोत्तमाय पुरुषाय पुरुषरूपाय वासुदेवाय नमो नमः ।  
ॐ श्री रामचन्द्राय पुरुषाय पुरुषरूपाय वासुदेवाय नमो नमः ।  
ॐ श्री नृसिंहाय पुरुषाय पुरुषरूपाय वासुदेवाय नमो नमः ।  
ॐ अनन्ताय पुरुषाय पुरुषरूपाय वासुदेवाय नमो नमः ।  
ॐ विश्वरूपाय पुरुषाय पुरुषरूपाय वासुदेवाय नमो नमः ।  
ॐ प्रणवेन्दुवह्निरविसहस्रनेत्राय पुरुषाय  
पुरुषरूपाय वासुदेवाय नमो नमः ।  
य इदं गोपालहृदयमधीते स ब्रह्महत्यायाः पूतो भवति ।  
सुरापानात् स्वर्णस्तेयात् वृषलीगमनात् पति सम्भाषणात्  
असत्यादगम्यागमनात् अपेयपानादभक्ष्यभक्षणाच्च पूतो भवति ।  
अब्रह्मचारी ब्रह्मचारी भवति । भगवान्महाविष्णुरित्याह ।  
॥ इति गोपालहृदयस्तोत्रं सम्पूर्णम् ॥  
  
  
Proofread by Ravin Bhalekar ravibhalekar@hotmail.com  
  
