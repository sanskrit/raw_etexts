---
Category: chAlisA, raama
Description-comments: Devotional prayer to Shri Rama
File name: rama40.itx
Language: Hindi
Latest update: March 14, 2005
Location: doc_z_otherlang_hindi
Proofread by: N.A.
Send corrections to: Sanskrit@cheerful.com
Site access: https://sanskritdocuments.org
Subject: religion
Sublocation: raama
Text title: raama chaaliisaa
Transliterated by: N.A.
engtitle: Rama Chalisa
itxtitle: rAmachAlIsA
title: रामचालीसा

---
  
 श्रीरामचालीसा   
  
श्री रघुबीर भक्त हितकारी । सुनि लीजै प्रभु अरज हमारी ॥  
  
निशि दिन ध्यान धरै जो कोई । ता सम भक्त और नहिं होई ॥  
  
ध्यान धरे शिवजी मन माहीं । ब्रह्मा इन्द्र पार नहिं पाहीं ॥  
  
जय जय जय रघुनाथ कृपाला । सदा करो सन्तन प्रतिपाला ॥  
  
दूत तुम्हार वीर हनुमाना । जासु प्रभाव तिहूँ पुर जाना ॥  
  
तुव भुजदण्ड प्रचण्ड कृपाला । रावण मारि सुरन प्रतिपाला ॥  
  
तुम अनाथ के नाथ गोसाईं । दीनन के हो सदा सहाई ॥  
  
ब्रह्मादिक तव पार न पावैं । सदा ईश तुम्हरो यश गावैं ॥  
  
चारिउ वेद भरत हैं साखी । तुम भक्तन की लज्जा राखी ॥  
  
गुण गावत शारद मन माहीं । सुरपति ताको पार न पाहीं ॥  
  
नाम तुम्हार लेत जो कोई । ता सम धन्य और नहिं होई ॥  
  
राम नाम है अपरम्पारा । चारिहु वेदन जाहि पुकारा ॥  
  
गणपति नाम तुम्हारो लीन्हों । तिनको प्रथम पूज्य तुम कीन्हों ॥  
  
शेष रटत नित नाम तुम्हारा । महि को भार शीश पर धारा ॥  
  
फूल समान रहत सो भारा । पावत कोउ न तुम्हरो पारा ॥  
  
भरत नाम तुम्हरो उर धारो । तासों कबहुँ न रण में हारो ॥  
  
नाम शत्रुहन हृदय प्रकाशा । सुमिरत होत शत्रु कर नाशा ॥  
  
लषन तुम्हारे आज्ञाकारी । सदा करत सन्तन रखवारी ॥  
  
ताते रण जीते नहिं कोई । युद्ध जुरे यमहूँ किन होई ॥  
  
महा लक्श्मी धर अवतारा । सब विधि करत पाप को छारा ॥  
  
सीता राम पुनीता गायो । भुवनेश्वरी प्रभाव दिखायो ॥  
  
घट सों प्रकट भई सो आई । जाको देखत चन्द्र लजाई ॥  
  
सो तुमरे नित पांव पलोटत । नवो निद्धि चरणन में लोटत ॥  
  
सिद्धि अठारह मङ्गल कारी । सो तुम पर जावै बलिहारी ॥  
  
औरहु जो अनेक प्रभुताई । सो सीतापति तुमहिं बनाई ॥  
  
इच्छा ते कोटिन संसारा । रचत न लागत पल की बारा ॥  
  
जो तुम्हरे चरनन चित लावै । ताको मुक्ति अवसि हो जावै ॥  
  
सुनहु राम तुम तात हमारे । तुमहिं भरत कुल-पूज्य प्रचारे ॥  
  
तुमहिं देव कुल देव हमारे । तुम गुरु देव प्राण के प्यारे ॥  
  
जो कुछ हो सो तुमहीं राजा । जय जय जय प्रभु राखो लाजा ॥  
  
रामा आत्मा पोषण हारे । जय जय जय दशरथ के प्यारे ॥  
  
जय जय जय प्रभु ज्योति स्वरूपा । निगुण ब्रह्म अखण्ड अनूपा ॥  
  
सत्य सत्य जय सत्य-ब्रत स्वामी । सत्य सनातन अन्तर्यामी ॥  
  
सत्य भजन तुम्हरो जो गावै । सो निश्चय चारों फल पावै ॥  
  
सत्य शपथ गौरीपति कीन्हीं । तुमने भक्तहिं सब सिद्धि दीन्हीं ॥  
  
ज्ञान हृदय दो ज्ञान स्वरूपा । नमो नमो जय जापति भूपा ॥  
  
धन्य धन्य तुम धन्य प्रतापा । नाम तुम्हार हरत सन्तापा ॥  
  
सत्य शुद्ध देवन मुख गाया । बजी दुन्दुभी शङ्ख बजाया ॥  
  
सत्य सत्य तुम सत्य सनातन । तुमहीं हो हमरे तन मन धन ॥  
  
याको पाठ करे जो कोई । ज्ञान प्रकट ताके उर होई ॥  
  
आवागमन मिटै तिहि केरा । सत्य वचन माने शिव मेरा ॥  
  
और आस मन में जो ल्यावै । तुलसी दल अरु फूल चढ़ावै ॥  
  
साग पत्र सो भोग लगावै । सो नर सकल सिद्धता पावै ॥  
  
अन्त समय रघुबर पुर जाई । जहाँ जन्म हरि भक्त कहाई ॥  
  
श्री हरि दास कहै अरु गावै । सो वैकुण्ठ धाम को पावै ॥  
  
दोहा  
सात दिवस जो नेम कर पाठ करे चित लाय ।  
हरिदास हरिकृपा से अवसि भक्ति को पाय ॥  
  
राम चालीसा जो पढ़े रामचरण चित लाय ।  
जो इच्छा मन में करै सकल सिद्ध हो जाय ॥  
  
                     ॥ श्री राम स्तुति ॥  
  
श्री रामचन्द्र कृपालु भजु मन हरण भव भय दारुणं ।  
नवकञ्ज-लोचन कञ्ज मुख कर कञ्ज पद कञ्जारुणं ॥  
  
कन्दर्प अगणित अमित छवि नवनील-नीरद सुन्दर ।  
पटपीत मानहु तड़ित रुचि शुचि नौमि जनक सुतावरं ॥  
  
भजु दीन बन्धु दिनेश दानव दैत्यवंश-निकन्दनं ।  
रघुनन्द आनन्द कन्द कौशलचन्द दशरथ्-नन्दनं ॥  
  
सिर मुकुट कुण्डल तिलक चारु उदारु अङ्ग विभूषणं ।  
आजानु-भुज-शर-चाप-धर- सङ्ग्राम जित-खरदूषणं ॥  
  
इति वदति तुलसीदास शङ्कर-शेष-मुनि-मन-रञ्जन ।  
मम हृदय-कञ्ज निवास कुरु कामादि खलदल-गञ्जन ॥  
  
मनु जाहिं राचेऊ मिलिहि सो बरु सहज सुन्दर साँवरो ।  
करुणानिधानु सुजान सीलु सनेहु जानत रावरो ॥  
  
एहि भाँति गौरि असीस सुनि सिय सहित हियँ हरषी अली ।  
तुलसी भवानिहि पूजि पुनि पुनि मुदित मन मन्दिर चली ॥  
  
दोहा  
        जानि गौरी अनुकूअ सिय हिय हरषु न जाइ कहि ।  
        मञ्जुल मङ्गल मूल बाम अङ्ग फरकन लगे ॥  
  
                ॥ श्री रामाष्टकः ॥  
  
हे रामा पुरुषोत्तमा नरहरे नारायणा केशवा ।  
गोविन्दा गरुडध्वजा गुणनिधे दामोदरा माधवा ॥  
  
हे कृष्ण कमलापते यदुपते सीतापते श्रीपते ।  
वैकुण्ठाधिपते चराचरपते लक्श्मीपते पाहि माम् ॥  
  
आदौ रामतपोवनादि गमनं हत्वा मृगं काञ्चनम् ।  
वैदेही हरणं जटायु मरणं सुग्रीव सम्भाषणम् ॥  
  
वालीनिर्दलनं समुद्रतरणं लङ्कापुरीदाहनम् ।  
पश्चाद्रावण कुम्भकर्णहननं एतद्धि रामायणम् ॥  
  
          ॥ आरती श्रीरामचन्द्रजी की ॥  
  
जगमग जगमग जोत जली है । राम आरती होन लगी है ॥  
  
भक्ति का दीपक प्रेम की बाती । आरती सन्त करें दिन राती ॥  
  
आनन्द की सरिता उभरी है । जगमग जगमग जोत जली है ॥  
  
कनक सिंहासन सिया समेता । बैठहिं राम होई चित चेता ॥  
  
वाम भाग में जनक लली है । जगमग जगमग जोत जली है ॥  
  
आरती हनुमत के मन भावे । राम कथा नित शङ्कर गावे ॥  
  
सन्तों की ये भीड़ लगी है । जगमग जगमग जोत जली है ॥  
  
                   ॥ इति ॥  
  
  
  
