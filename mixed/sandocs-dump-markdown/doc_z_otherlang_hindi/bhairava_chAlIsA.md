+++
"Text title" = "shrii bhairava chaaliisaa"
"File name" = "bhairava40.itx"
itxtitle = "bhairava chAlIsA"
engtitle = "shri bhairava chalisa"
Category = "chAlisA, shiva"
Location = "doc_z_otherlang_hindi"
Sublocation = "shiva"
Author = "Sundaradasa"
Language = "Hindi"
Subject = "hinduism/religion"
"Transliterated by" = "NA"
"Proofread by" = "NA"
Description-comments = "Devotional hymn to bhairava, of 40 verses"
"Latest update" = "March 14, 2005"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "भैरव चालीसा"

+++
  
 श्री भैरव चालीसा   
दोहा  
श्री गणपति गुरु गौरि पद प्रेम सहित धरि माथ ।  
चालीसा वन्दन करौं श्री शिव भैरवनाथ ॥  
  
श्री भैरव संकट हरण मंगल करण कृपाल ।  
श्याम वरण विकराल वपु लोचन लाल विशाल ॥  
  
जय जय श्री काली के लाला । जयति जयति काशी-कुतवाला ॥  
  
जयति बटुक-भैरव भय हारी । जयति काल-भैरव बलकारी ॥  
  
जयति नाथ-भैरव विख्याता । जयति सर्व-भैरव सुखदाता ॥  
  
भैरव रूप कियो शिव धारण । भव के भार उतारण कारण ॥  
  
भैरव रव सुनि ह्वै भय दूरी । सब विधि होय कामना पूरी ॥  
  
शेष महेश आदि गुण गायो । काशी-कोतवाल कहलायो ॥  
  
जटा जूट शिर चंद्र विराजत । बाला मुकुट बिजायठ साजत ॥  
  
कटि करधनी घूँघरू बाजत । दर्शन करत सकल भय भाजत ॥  
  
जीवन दान दास को दीन्ह्यो । कीन्ह्यो कृपा नाथ तब चीन्ह्यो ॥  
  
वसि रसना बनि सारद-काली । दीन्ह्यो वर राख्यो मम लाली ॥  
  
धन्य धन्य भैरव भय भंजन । जय मनरंजन खल दल भंजन ॥  
  
कर त्रिशूल डमरू शुचि कोड़ा । कृपा कटाक्श सुयश नहिं थोडा ॥  
  
जो भैरव निर्भय गुण गावत । अष्टसिद्धि नव निधि फल पावत ॥  
  
रूप विशाल कठिन दुख मोचन । क्रोध कराल लाल दुहुँ लोचन ॥  
  
अगणित भूत प्रेत संग डोलत । बं बं बं शिव बं बं बोलत ॥  
  
रुद्रकाय काली के लाला । महा कालहू के हो काला ॥  
  
बटुक नाथ हो काल गँभीरा । श्वेत रक्त अरु श्याम शरीरा ॥  
  
करत नीनहूँ रूप प्रकाशा । भरत सुभक्तन कहँ शुभ आशा ॥  
  
रत्न जड़ित कंचन सिंहासन । व्याघ्र चर्म शुचि नर्म सुआनन ॥  
  
तुमहि जाइ काशिहिं जन ध्यावहिं । विश्वनाथ कहँ दर्शन पावहिं ॥  
  
जय प्रभु संहारक सुनन्द जय । जय उन्नत हर उमा नन्द जय ॥  
  
भीम त्रिलोचन स्वान साथ जय । वैजनाथ श्री जगतनाथ जय ॥  
  
महा भीम भीषण शरीर जय । रुद्र त्रयम्बक धीर वीर जय ॥  
  
अश्वनाथ जय प्रेतनाथ जय । स्वानारुढ़ सयचंद्र नाथ जय ॥  
  
निमिष दिगंबर चक्रनाथ जय । गहत अनाथन नाथ हाथ जय ॥  
  
त्रेशलेश भूतेश चंद्र जय । क्रोध वत्स अमरेश नन्द जय ॥  
  
श्री वामन नकुलेश चण्ड जय । कृत्याऊ कीरति प्रचण्ड जय ॥  
  
रुद्र बटुक क्रोधेश कालधर । चक्र तुण्ड दश पाणिव्याल धर ॥  
  
करि मद  पान शम्भु गुणगावत । चौंसठ योगिन संग नचावत ॥  
  
करत कृपा जन पर बहु ढंगा । काशी कोतवाल अड़बंगा ॥  
  
देयँ काल भैरव जब सोटा । नसै पाप मोटा से मोटा ॥  
  
जनकर निर्मल होय शरीरा । मिटै सकल संकट भव पीरा ॥  
  
श्री भैरव भूतोंके राजा । बाधा हरत करत शुभ काजा ॥  
  
ऐलादी के दुःख निवारयो । सदा कृपाकरि काज सम्हारयो ॥  
  
सुन्दर दास सहित अनुरागा । श्री दुर्वासा निकट प्रयागा ॥  
  
श्री भैरव जी की जय लेख्यो । सकल कामना पूरण देख्यो ॥  
  
दोहा  
जय जय जय भैरव बटुक स्वामी संकट टार ।  
कृपा दास पर कीजिए शंकर के अवतार ॥  
  
आरती भैरव जी की  
जय भैरव देवा प्रभु जय भैरव देवा ।  
जय काली और गौरा देवी कृत सेवा ॥ जय॥  
  
तुम्ही पाप उद्धारक दुःख सिन्धु तारक ।  
भक्तों के सुख कारक भीषण वपु धारक ॥ जय॥  
  
वाहन श्वान विराजत कर त्रिशूल धारी ।  
महिमा अमित तुम्हारी जय जय भयहारी ॥ जय॥  
  
तुम बिन सेवा देवा सफल नहीं होवे ।  
चौमुख दीपक दर्शन सबका दुःख खोवे ॥ जय॥  
  
तेल चटकि दधि मिश्रित भाषावलि तेरी ।  
कृपा करिये भैरव करिये नहीं देरी ॥ जय॥  
  
पाव घूंघरु बाजत अरु डमरु डमकावत ।  
बटुकनाथ बन बालकजन मन हरषावत ॥ जय॥  
  
बटुकनाथ की आरती जो कोई नर गावे ।  
कहे धरणीधर नर मनवांछित फल पावे ॥ जय॥  
  
  
  
