+++
"Text title" = "Ram Stuti from Shri Ramcharitmanas"
"File name" = "stuti.itx"
itxtitle = "rAma stutiH"
engtitle = "Shri Ram Stuti from Shri Ramcharitmanas"
Category = "raama, tulasIdAsa"
Location = "doc_z_otherlang_hindi"
Sublocation = "raama"
Author = "Goswami Tulasidas"
Language = "Hindi"
Subject = "philosophy/hinduism/religion"
"Transliterated by" = "Mr. Balram J. Rathore, Ratlam, M.P., a retired railway driver"
Description-comments = "Awadhi, Extracted from Manas, converted ISCII to ITRANS"
Acknowledge-Permission = "Dr. Vineet Chaitanya, vc@iiit.net"
"Latest update" = "March 12, 2015"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "राम स्तुतिः"

+++
  
 राम स्तुति   
गोस्वामी तुलसीदास विरचित श्रीरामचरितमानस   
  
                        बालकाण्ड   
                        राम जन्म  
  
भये प्रगट कृपाला दीनदयाला कौसल्या हितकारी ।  
हरषित महतारी मुनि मन हारी अद्भुत रूप बिचारी ॥  
  
लोचन अभिरामा तनु घनस्यामा निज आयुध भुज चारी ।  
भूषन वनमाला नयन बिसाला सोभासिन्धु खरारी ॥  
  
कह दुइ कर जोरी अस्तुति तोरी केहि बिधि करौं अनंता ।  
माया गुअन ग्यानातीत अमाना वेद पुरान भनंता ॥  
  
करुना सुख सागर सब गुन आगर जेहि गावहिं श्रुति संता ।  
सो मम हित लागी जन अनुरागी भयउ प्रकट श्रीकंता ॥  
  
ब्रह्मांड निकाया निर्मित माया रोम रोम प्रति बेद कहै ।  
मम उर सो बासी यह उपहासी सुनत धीर मति थिर न रहै ॥  
  
उपजा जब ग्याना प्रभु मुसुकाना चरित बहुत बिधि कीन्ह चहै ।  
कहि कथा सुहाई मातु बुझाई जेहि प्रकार सुत प्रेम लहै ॥  
  
माता पुनि बोली सो मति डोली तजहु तात यह रूपा ।  
कीजे सिसुलीला अति प्रियसीला यह सुख परम अनूपा ॥  
  
सुनि बचन सुजाना रोदन ठाना होइ बालक सुरभूपा ।  
यह चरित जे गावहि हरिपद पावहि ते न परहिं भवकूपा ॥  
  
     बिप्र धेनु सुर संत हित लीन्ह मनुज अवतार ।  
     निज इच्छा निर्मित तनु माया गुन गो पार ॥  
  
                        अरण्यकाण्ड   
                  अत्रि मुनि द्वारा स्तुति  
  
नमामि भक्त वत्सलम् । कृपालु शील कोमलम् ॥  
  
भजामि ते पदांबुजम् । अकामिनाम् स्वधामदम् ॥  
  
निकाम् श्याम् सुंदरम् । भवाम्बुनाथ मंदरम् ॥  
  
प्रफुल्ल कंज लोचनम् । मदादि दोष मोचनम् ॥  
  
प्रलंब बाहु विक्रमम् । प्रभोऽप्रमेय वैभवम् ॥  
  
निषंग चाप सायकम् । धरम् त्रिलोक नायकम् ॥  
  
दिनेश वंश मंदनम् । महेश चाप खंदनम् ॥  
  
मुनींद्र संत रंजनम् । सुरारि वृन्द भंजनम् ॥  
  
मनोज वैरि वंदितम् । अजादि देव सेवितम् ॥  
  
विशुद्ध बोध विग्रहम् । समस्त दूषणापहम् ॥  
  
नमामि इंदिरा पतिम् । सुखाकरम् सताम् गतिम् ॥  
  
भजे सशक्ति सानुजम् । शची पति प्रियानुजम् ॥  
  
त्वदंघ्रि मूल ये नराह । भजंति हीन मत्सराह ॥  
  
पतंति नो भवार्णवे । वितर्क वीचि संकुले ॥  
  
विविक्त वासिनह सदा । भजंति मुक्तये मुदा ॥  
  
निरस्य इंद्रियादिकम् । प्रयांति ते गतिम् स्वकम् ॥  
  
तमेकमद्भुतम् प्रभुम् । निरीहमीश्वरम् विभुम् ॥  
  
जगद्गुरुम् च शाश्वतम् । तुरीयमेव केवलम् ॥  
  
भजामि भाव वल्लभम् । कुयोगिनाम् सुदुर्लभम् ॥  
  
स्वभक्त कल्प पादपम् । समम् सुसेव्यमन्वहम् ॥  
  
अनूप रूप भूपतिम् । नतोऽहमुर्विजा पतिम् ॥  
  
प्रसीद मे नमामि ते । पदाब्ज भक्ति देहि मे ॥  
  
पठंति ये स्तवम् इदम् । नरादरेण ते पदम् ॥  
  
व्रजंति नात्र संशयम् । त्वदीय भक्ति संयुताह ॥  
  
                        अरण्यकाण्ड   
                  मुनि सुतीक्ष्ष्ण द्वारा स्तुति  
  
कह मुनि प्रभु सुन बिनती मोरी । अस्तुति करौं कवन बिधि तोरी ॥  
  
महिमा अमित मोरि मति थोरी । रबि सन्मुख खद्योत अँजोरी ॥  
  
श्याम तामरस दाम शरीरम् । जटा मुकुट परिधन मुनिचीरम् ॥  
  
पाणि चाप शर कति तुणीरम् । नौमि निरंतर श्री रघुवीरम् ॥  
  
मोह विपिन घन दहन कृशानुह । संत सरोरुह कानन भानुह ॥  
  
निशिचर करि बरूथ मृगराजह ॥ त्रातु सदा नो भव खग बाजह ॥  
  
अरुण नयन रजीव सुवेशम् । सिता नयन चकोर निशेशम् ।  
हर हृदि मानस बाल मरालम् । नौमि राम उर बाहु विशालम् ॥  
  
संसय सर्प ग्रसन उरगादह । शमन सुकर्कश तर्क विषदह ॥  
  
भव भंजन रंजन सुर यूथह । त्रातु नाथ नो क्ऱ्६इपा वरूथह ॥  
  
निर्गुण सगुण विषम सम रूपम् । ग़्यान गिरा गोतीतमनूपम् ॥  
  
अमलम अखिलम अनवद्यम अपारम् । नौमि राम भंजन महि भारम् ॥  
  
भक्त कल्प पादप आरामह । तर्जन क्रोध लोभ मद कामह ॥  
  
अति नागर भव सागर सेतुह । त्रातु सदा दिनकर कुल केतुह ॥  
  
अतुलित भुज प्रताप बल धामह । कलि मल विपुल विभंजन नामह ॥  
  
धर्म वर्म नर्मद गुण ग्रामह । संतत शम तनोतु मम रामह ॥  
  
जदपि बिरज ब्यापक अबिनासी । सब के हृदयं निर्ंतर बासी ॥  
  
तदपि अनुज श्री सहित खरारी । बसतु मनसि सम काननचारी ॥  
  
जे जानहिं ते जानहुं स्वामी । सगुन अगुन उर अंतरजामी ॥  
  
जो कोसलपति राजिव नयना । करौ सो राम हृदय मम अयना ॥  
  
अस अभिमान जाइ जनि भोरे । मैं सेवक रघुपति पति मोरे।  
  
                        उत्तरकाण्ड  
         श्रीराम के राज्याभिषेक के पश्चात् स्तुति  
  
जय राम रमारमनम शमनम् । भव ताप भयाकुल पाहि जनम् ॥  
  
अवधेश सुरेश रमेश विभो । शरणागत माँगत पाहि प्रभो ॥  
  
दसशीश विन्नशन बीस भुजा । कृत दूरि महा महि भूरि रुजा ॥  
  
रजनीचर बृंद पत।ग रहे । सर पावक तेज प्रचंड दहे॥  
  
महि मंदल मंदन चारुतरम् । धृत सायक चाप निषंग बरम् ॥  
  
मद मोह महा ममता रजनी । तम पुंज दिवाकर तेज अनी ॥  
  
मनजात किरात निपात किये । मृग लोग कुभोग सरेन हिये ॥  
  
हति नाथ अनाथनि पाहि हरे । विषया बन पाँवर भूलि परे ॥  
  
बहु रोग बियोगिन्हि लोग हये । भवदंघ्रि निरादर के फल ए ॥  
  
भव सिंधु अगाध परे नर ते । पद पंकज प्रेम न जे करते ॥  
  
अति दीन मलीन दुखी नितहीं । जिन्ह कें पद पंकज प्रीत नहीं ॥  
  
अवलंब भवंत कथा जिन्ह कें । प्रिय संत अनंत सदा तिन्ह कें ॥  
  
नहिं राग न लोभ न मान मदा । तिन्ह कें सम बैभव वा बिपदा ॥  
  
एहि ते तव सेवक होत मुदा । मुनि त्यागत जोग भरोस सदा ॥  
  
करि प्रेम निरंतर नेम लियें । पद पंकज सेवत शुद्ध हियें ॥  
  
सम मानि निरादर आदरही । सब संत सुखी बिचरंति मही ॥  
  
मुनि मानस पंकज भृंग भजे । रघुवीर महा रनधीर अजे ॥  
  
तव नाम जपामि नमामि हरी । भव रोग महागद मान अरी ॥  
  
गुन सील कृपा परमायतनम् । प्रनमामि निरंतर श्रीरमनम् ॥  
  
रघुनंद निकंदय द्वंद्व घनम् । महिपाल बिलोकय दीन जनम् ॥  
  
        बार बार बर मागउं हरषि देहु श्रीरंग ।  
        पद सरोज अनपायनी भगति सदा सतसंग ॥  
  
  
  
