+++
"Text title" = "shrI kRiShNa chaaliisaa"
"File name" = "krishna40.itx"
itxtitle = "shrI kRiShNa chAlIsA"
engtitle = "shrI kRiShNa chalisa"
Category = "chAlisA, vishhnu, krishna, vishnu"
Location = "doc_z_otherlang_hindi"
Sublocation = "krishna"
Author = "Traditional"
Language = "Hindi"
Subject = "hinduism/religion"
"Transliterated by" = "NA"
"Proofread by" = "NA"
Description-comments = "Devotional hymn to Lord Krishna, of 40 verses"
"Latest update" = "January 28, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "श्री कृइष्ण चालीसा"

+++
  
 श्रीकृष्ण चालीसा   
दोहा  
बंशी शोभित कर मधुर, नील जलद तन श्याम ।  
अरुण अधर जनु बिम्बफल, नयन कमल अभिराम ॥  
  
पूर्ण इन्द्र, अरविन्द मुख, पीताम्बर शुभ साज ।  
जय मनमोहन मदन छवि, कृष्णचन्द्र महाराज ॥  
  
जय यदुनंदन जय जगवंदन ।  
जय वसुदेव देवकी नन्दन ॥  
  
जय यशुदा सुत नन्द दुलारे ।  
जय प्रभु भक्तन के दृग तारे ॥  
  
जय नट-नागर, नाग नथैया ।  
कृष्ण कन्हैया धेनु चरैया ॥  
  
पुनि नख पर प्रभु गिरिवर धारो ।  
आओ दीनन कष्ट निवारो ॥  
  
वंशी मधुर अधर धरि टेरौ ।  
होवे पूर्ण विनय यह मेरौ ॥  
  
आओ हरि पुनि माखन चाखो ।  
आज लाज भारत की राखो ॥  
  
गोल कपोल, चिबुक अरुणारे ।  
मृदु मुस्कान मोहिनी डारे ॥  
  
राजित राजिव नयन विशाला ।  
मोर मुकुट वैजन्तीमाला ॥  
  
कुंडल श्रवण, पीत पट आछे ।  
कटि किंकिणी काछनी काछे ॥  
  
नील जलज सुन्दर तनु सोहे ।  
छबि लखि, सुर नर मुनिमन मोहे ॥  
  
मस्तक तिलक, अलक घुंघराले ।  
आओ कृष्ण बांसुरी वाले ॥  
  
करि पय पान, पूतनहि तार्यो ।  
अका बका कागासुर मार्यो ॥  
  
मधुवन जलत अगिन जब ज्वाला ।  
भै शीतल लखतहिं नंदलाला ॥  
  
सुरपति जब ब्रज चढ़्यो रिसाई ।  
मूसर धार वारि वर्षाई ॥  
  
लगत लगत व्रज चहन बहायो ।  
गोवर्धन नख धारि बचायो ॥  
  
लखि यसुदा मन भ्रम अधिकाई ।  
मुख मंह चौदह भुवन दिखाई ॥  
  
दुष्ट कंस अति उधम मचायो ।  
कोटि कमल जब फूल मंगायो ॥  
  
नाथि कालियहिं तब तुम लीन्हें ।  
चरण चिह्न दै निर्भय कीन्हें ॥  
  
करि गोपिन संग रास विलासा ।  
सबकी पूरण करी अभिलाषा ॥  
  
केतिक महा असुर संहार्यो ।  
कंसहि केस पकिड़ दै मार्यो ॥  
  
मात-पिता की बन्दि छुड़ाई ।  
उग्रसेन कहँ राज दिलाई ॥  
  
महि से मृतक छहों सुत लायो ।  
मातु देवकी शोक मिटायो ॥  
  
भौमासुर मुर दैत्य संहारी ।  
लाये षट दश सहसकुमारी ॥  
  
दै भीमहिं तृण चीर सहारा ।  
जरासिंधु राक्षस कहँ मारा ॥  
  
असुर बकासुर आदिक मार्यो ।  
भक्तन के तब कष्ट निवार्यो ॥  
  
दीन सुदामा के दुःख टार्यो ।  
तंदुल तीन मूंठ मुख डार्यो ॥  
  
प्रेम के साग विदुर घर माँगे ।  
दुर्योधन के मेवा त्यागे ॥  
  
लखी प्रेम की महिमा भारी ।  
ऐसे श्याम दीन हितकारी ॥  
  
भारत के पारथ रथ हाँके ।  
लिये चक्र कर नहिं बल थाके ॥  
  
निज गीता के ज्ञान सुनाए ।  
भक्तन हृदय सुधा वर्षाए ॥  
  
मीरा थी ऐसी मतवाली ।  
विष पी गई बजाकर ताली ॥  
  
राना भेजा साँप पिटारी ।  
शालीग्राम बने बनवारी ॥  
  
निज माया तुम विधिहिं दिखायो ।  
उर ते संशय सकल मिटायो ॥  
  
तब शत निन्दा करि तत्काला ।  
जीवन मुक्त भयो शिशुपाला ॥  
  
जबहिं द्रौपदी टेर लगाई ।  
दीनानाथ लाज अब जाई ॥  
  
तुरतहि वसन बने नंदलाला ।  
बढ़े चीर भै अरि मुंह काला ॥  
  
अस अनाथ के नाथ कन्हैया ।  
डूबत भंवर बचावै नैया ॥  
  
`सुन्दरदास' आस उर धारी ।  
दया दृष्टि कीजै बनवारी ॥  
  
नाथ सकल मम कुमति निवारो ।  
क्षमहु बेगि अपराध हमारो ॥  
  
खोलो पट अब दर्शन दीजै ।  
बोलो कृष्ण कन्हैया की जै ॥  
  
दोहा  
यह चालीसा कृष्ण का, पाठ करै उर धारि ।  
अष्ट सिद्धि नवनिधि फल, लहै पदारथ चारि ॥  
  
  
Visit http://www.webdunia.com for additional texts with Hindi meanings.  
  
