+++
"Text title" = "rAdhikAShTottarashatanAmAvaliH"
"File name" = "rAdhikAShTottarashatanAmAvaliH.itx"
itxtitle = "rAdhikAShTottarashatanAmAvaliH"
engtitle = "rAdhikAShTottarashatanAmAvaliH"
Category = "devii, aShTottarashatanAmAvalI, radha, devI"
Location = "doc_devii"
Sublocation = "devii"
SubDeity = "radha"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
Indexextra = "(VSM 1)"
"Latest update" = "March 10, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "राधिकाष्टोत्तरशतनामावलिः"

+++
  
 श्रीराधिकाष्टोत्तरशतनामावलिः   
  
राधायै नमः । गन्धर्विकायै । गोष्ठयुवराजैककामितायै ।  
गन्धर्वाराधितायै । चन्द्रकान्त्यै । माधवसङ्गिन्यै ।  
दामोदराद्वैतसख्यै । कार्तिकोत्कीर्तिदेश्वर्यै ।  
मुकुन्ददयितावृन्दधम्मिल्लमणिमञ्जर्यै । भास्करो पासिकायै ।  
वृषभानुजाय् । अनङ्गमञ्जरीज्येष्ठायै । श्रीदामावरजोत्तमायै ।  
कीर्तिदाकन्यकायै । मातृस्नेहपीयूषपुत्रिकायै । विशाखासवयसे ।  
प्रेष्ठविशाखाजीविताधिकायै । प्राणाद्वितीयललितायै ।  
वृन्दावनविहारिण्यै नमः ॥ २०  
  
ललिताप्राणरक्षैकलक्षायै नमः । वृन्दावनेश्वर्यै ।  
व्रजेन्द्रगृहिण्यै । कृष्णप्रायस्नेहनिकेतनायै ।  
व्रजगोगोपगोपालीजीवमात्रैकजीवनायै । स्नेहलाभीरराजेन्द्रायै ।  
वत्सलायै । अच्युतपूर्वजायै । गोविन्दप्रणयाधारायै ।  
सुरभीसेवनोत्सुकायै । धृतनन्दीश्वरक्षेमायै । गमनोत्कण्ठिमानसायै ।  
स्वदेहाद्वैततादृष्टधनिष्ठाध्येयदर्शनायै ।  
गोपेन्द्रमहिषीपाकशालावेदिप्रकाशिकाय ।  
आयुर्वर्धाकरद्धानारोहिणीघ्रातमस्तकायै । सुबलान्यस्तसारूप्यायै ।  
सुबलाप्रीतितोषितायै । मुखरादृक्सुधानप्त्र्यै ।  
जटिलादृष्टिभासितायै । मधुमङ्गलनर्मोक्तिजनितस्मितचन्द्रिकायै ।  
पौर्णमासीबहिःखेलत्प्राणपञ्जरसारिकायै नमः ॥ ४०  
  
स्वगणाद्वैतजीवातवे नमः । स्वीयाहङ्कारवर्धिन्यै ।  
स्वगणोपेन्द्रपादाब्जस्पर्शालम्भनहर्षिण्यै ।  
स्वीयवृन्दावनोद्यानपालिकीकृतवृन्दकायै ।  
ज्ञातवृन्दाटवीसर्वलतातरुमृगद्विजायै ।  
ईषच्चन्दनसङ्घृष्टनवकाश्मीरदेहभासे । जपापुष्पहप्रीतहर्यै ।  
पट्टचीनारुणाम्बरायै । चरणाब्जतलज्योतिररुणीकृतभूतलायै ।  
हरिचित्तचमत्कारिचारुनूपुरनिःस्वनायै ।  
कृष्णश्रान्तिहरश्रेणीपीठवल्गितघण्टिकायै ।  
कृष्णसर्वस्वपीनोद्यत्कुचाञ्चन्मणिमालिकायै ।  
नानारत्नेल्लसच्छङ्खचूडचारुभुजद्वयायै ।  
स्यमन्तकमणिभ्राजन्मणिभ्राजन्मणिबन्धातिबन्धुरायै ।  
सुवर्णदर्पणज्योतिरुल्लङ्घिमुखमण्डलायै ।  
पक्वदाडिमबीजाभदन्ताकृष्टाघभिच्छुकायै ।  
अब्जरागादिसृष्टाब्जकलिकाकर्णभूषणायै । सौभाग्यकज्जलाङ्काक्त-  
नेत्रानन्दितखञ्जनायै । सुवृत्तमौक्तिकामुक्तानासिकातिलपुष्पिकायै ।  
सुचारुनवकस्तूरीतिलकाञ्चितफालकायै ॥ ६०  
  
दिव्यवेणीविनिर्धूतकेकीपिञ्छवरस्तुत्यै ।  
नेत्रान्तसारविध्वंसकृतचाणूरजिद्धृत्यै ।  
स्फुरत्कैशोरतारुण्यसन्धिबन्धुरविग्रहायै ।  
माधवोल्लासकोन्मत्तपिकोरुमधुरस्वरायै ।  
प्राणायुतशतप्रेष्ठमाधवोत्कीर्तिलम्पटायै ।  
कृष्णापाङ्गतरङ्गोद्यत्स्मितपीयूषबुद्बुदायै ।  
पुञ्जीभूतजगल्लज्जावैदग्धीदिग्धविग्रहायै । करुणाविद्रवद्देहायै ।  
मूर्तिमन्माधुरीघटायै । जगद्गुणवतीवर्गगीयमानगुणोच्चयायै ।  
शच्यादिसुभगावृन्दवन्द्यमानोरुसौभगायै ।  
वीणावादनसङ्गीतरसलास्यविशारदायै । नारदप्रमुखोद्गीत-  
जगदानन्दिसद्यशसे । गोवर्धनगुहागेहगृहिणीकुञ्जमण्डनायै ।  
चण्डांशुनन्दिनीबद्धभगिनीभावविभ्रमायै ।  
दिव्यकुन्दलतानर्मसख्यदामविभूषणायै ।  
गोवर्धनधराह्लादिशृङ्गाररसपण्डितायै ।  
गिरीन्द्रधरवक्षःश्रियै । शङ्खचूडारिजीवनाय ।  
गोकुलेन्द्रसुतप्रेमकामभूपेन्द्रपट्टणाय नमः ॥ ८०  
  
वृषविध्वंसनर्मोक्तिस्वनिर्मितसरोवरायै ।  
निजकुण्डजलक्रीडाजितसङ्कर्षणानुजाय ।  
मुरमर्दनमत्तेभविहारामृतदीर्घिकायै ।  
गिरीन्द्रधरपारीन्द्ररतियुद्धोरुसिंहिकाय ।  
स्वतनूसौरभोन्मत्तीकृतमोहनमाधवायै ।  
दोर्मूलोच्चलनक्रीडाव्याकुलीकृतकेशवायै ।  
निजकुण्डततीकुञ्जक्लृप्तकेलीकलोद्यमायै ।  
दिव्यमल्लीकुलोल्लासिशय्याकल्पितविग्रहायै ।  
कृष्णवामभुजन्यस्तचारुदक्षिणगण्डकायै ।  
सव्यबाहुलताबद्धकृष्णदक्षिणसद्भुजायै ।  
कृष्णदक्षिणचारूरुश्लिष्टवामोरुरम्भिकायै ।  
गिरीन्द्रधरदृग्वक्षोमर्दिसुस्तनपर्वतायै ।  
गोविन्दाधरपीयूषवासिताधरपल्लवायै ।  
सुधासञ्चयचारूक्तिशीतलीकृतमाधवायै ।  
गोविन्दोद्गीर्णताम्बूलरागरज्यत्कपोलिकायै ।  
कृष्णसम्भोगसफलीकृतमन्मथसम्भवायै ।  
गोविन्दमार्जितोद्दामरतिप्रस्विन्नसन्मुखायै ।  
विशाखाविजितक्रीडाशान्तिनिद्रालुविग्रहायै ।  
गोविन्दचरणन्यस्तकायमानसजीवनायै ।  
स्वप्राणार्बुदनिर्मञ्छ्यहरिपादरजःकणायै नमः ॥ १००  
  
अणुमात्राच्युतादर्शशप्यमानात्मलोचनायै नमः ।  
नित्यनूतनगोविन्दवक्त्रशुभ्रांशुदर्शनायै ।  
निःसीमहरिमाधुर्यसौन्दर्याद्येकभोगिन्यै ।  
सापत्न्यधाममुरलीमात्रभाग्यकटाक्षिण्यै ।  
गाढबुद्धिबलक्रीडाजितवंशीविकर्षिण्यै ।  
नर्मोक्तिचन्द्रिकोत्फुल्लकृष्णकामाब्धिवर्धिन्यै ।  
व्रजचन्द्रेन्द्रियग्रामविश्रामविधुशालिकायै ।  
कृष्णसर्वेन्द्रियोन्मादिराधेत्यक्षरयुग्मकायै नमः ॥ १०८  
  
इति श्रीराधिकाष्टोत्तरशतनामावलिः समाप्ता ।  
  
  
Proofread by PSA Easwaran psaeaswaran at gmail.com  
  
