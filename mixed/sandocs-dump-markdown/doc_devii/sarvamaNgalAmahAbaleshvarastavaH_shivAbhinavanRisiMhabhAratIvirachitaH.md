+++
"Text title" = "sarvamangalAmahAbaleshvarastavaH"
"File name" = "sarvamangalAmahAbaleshvarastavaH.itx"
itxtitle = "sarvamaNgalAmahAbaleshvarastavaH (shivAbhinavanRisiMhabhAratIvirachitaH)"
engtitle = "sarvamangalAmahAbaleshvarastavaH"
Category = "devii, sachchidAnanda-shivAbhinava-nRisiMhabhAratI, devI, shiva, mangala"
Location = "doc_devii"
Sublocation = "devii"
Author = "Sachchidananda Shivabhinava Nrisimha Bharati Swamigal"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
Indexextra = "(Scans 1, 2)"
"Latest update" = "November 9, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "सर्वमण्गलामहाबलेश्वरस्तवः (शिवाभिनवनृइसिंहभारतीविरचितः)"

+++
  
 श्रीसर्वमङ्गलामहाबलेश्वरस्तवः   
(श्रीगोकर्णक्षेत्रे)  
सर्वाणि मङ्गलान्यपि यत्त्वं प्रददासि नम्रजनतायै ।  
तस्मादाख्या समभून्मातस्तव सर्वमङ्गलेत्येव ॥ १॥  
  
मातुः सुतेषु करुणा सहजा न हि कारणान्तराद्भवति ।  
रहितेऽपि भक्तिगन्धेनातनु करुणां मयीह करुणाब्धे ॥ २॥  
  
पराङ्गनां नौमि सुराङ्गनेड्यां महेशवामाङ्कनिवासशीलाम् ।  
परां हि सिद्धिं त्वरितं मनुष्याः प्रयान्ति यस्याः प्रणतेः कदाचित् ॥ ३॥  
  
विलोक्य चन्द्रं हि चकोरमुख्याः प्रयान्ति तृप्तिं तु कदाचिदम्ब ।  
तवास्यचद्रं तु विलोक्य नम्राः प्रयान्ति तृप्तिं न कदापि लोके ॥ ४॥  
  
महाबलेशमाहात्म्यं वक्तुं शक्रोति कः पुमान् ।  
यद्भयादर्यमाप्यस्य पश्चाद्भाग उदेष्यति ॥ ५॥  
  
चित्रं तव चारित्रं मच्चित्ते भाति गौरीश ।  
देवोऽपि महान्भूत्वा गोकर्णे वससि यस्मात्त्वम् ॥ ६॥  
  
हारो भवतु हारोऽयमिति बुद्ध्या समर्पितः ।  
त्वया हर गृहीतेऽस्मिन्हारत्वं नान्यथा खलु ॥ ७॥  
  
हारेऽस्मिन्हारपदं रूढं जागर्ति यौगिकं नैव ।  
परिगृह्य यौगिकं तत्सम्पादय पार्वतीनाथ ॥ ८॥  
  
महाविभवदायक प्रणमतां जनानां द्रुतं  
महाहरिमुखामरप्रणतपादपङ्केरुह ।  
महाघतिमिरच्छटादिनमणे कृपाम्भोनिधे  
महाबल महाप्रभो मयि कृपामपारां कुरु ॥ ९॥  
  
इति शृङ्गेरि श्रीजगद्गुरु श्रीसच्चिदानन्दशिवाभिनवनृसिंह-  
भारतीस्वामिभिः विरचितः श्रीसर्वमङ्गलामहाबलेश्वरस्तवः सम्पूर्णः ।  
  
  
Proofread by PSA Easwaran psaeaswaran at gmail.com  
  
