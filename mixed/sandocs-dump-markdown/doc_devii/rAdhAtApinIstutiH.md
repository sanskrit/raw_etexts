+++
"Text title" = "rAdhAtApinIstutiH"
"File name" = "rAdhAtApinIstutiH.itx"
itxtitle = "rAdhAtApinIstutiH"
engtitle = "rAdhAtApinIstutiH"
Category = "devii, radha, devI"
Location = "doc_devii"
Sublocation = "devii"
Language = "Sanskrit"
Subject = "philosophy/hinduism/religion"
Description-comments = "sarasa stotrasangrahaH (Lucknow, 1909)"
Indexextra = "(Scanned)"
"Latest update" = "November 4, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "राधातापिनीस्तुतिः"

+++
  
 श्रीराधातापिनीस्तुतिः   
सहोवाच ।  
का सा राधा कीदृशं रूपं का मूर्तिः किं ध्यानं  
     किं कीलकं किं बीज्ं को मन्त्रः ॥  
  
का निवाहनानि कत्यङ्गानि किं पुरश्चरणं कः समाधिः ॥  
  
किमनेन साध्यते ॥  
  
किं फलं किं बलं गुणो यथा मन्त्रस्तत्सर्वं ब्रूह्हीति ॥  
  
सहोवाच ।  
श्रीराधेति परमप्रकृतिः सैव लक्ष्मीः सरस्वती सैव  
     लोककर्त्री लोकमाता देवजननी ॥  
  
गोलोकवासिनी गोलोकनियन्त्री वैकुण्ठाधिष्ठात्री रूपं  
     दाहोवतीर्णा सुवर्णवर्णप्रध्वंसनमूर्तिः ॥  
  
सर्वाङ्गसुन्दरी ध्यानं द्विभुजा कमलनयना त्रैलोक्यमोहिनी ध्यायेदिति ॥  
  
अथर्वणोक्तध्यानं किं कीलकमिति ॥  
  
सहोवाच ॥  
  
ह्रां ह्रीं ह्रूं ह्रैं ह्रौं ह्रः ॥  
  
इति महाकीलकमिति किं बीजमिति ॥  
  
सहोवाच ॥  
  
ॐ श्रीराधिकायै हुं फट् ॥  
  
इति कीलकमेष वै परमो मन्त्रः ॥  
  
इति बीजमुच्यते ॥  
  
को मन्त्र इति सहोवाच ॥  
  
ॐ श्रीं ह्रीं क्लीं हुं फट् स्वाहेति मन्त्रः ॥  
  
एतस्य श्रीभगवान् कृष्णः परमात्मा देवतेति षडक्षरोयं मन्त्र इति ॥  
  
ओमिति बीजं फडिति शक्तिः श्रीमिति कीलकं ह्रीमित्यस्रं  
     क्लीमिति कीलकमिति चतुर्वर्गसिद्धौ विनियोगः ॥  
  
अथ ध्यानं  
शृणु सुवर्णकेतकीवर्णाभ्यां द्विभुजां कमलनयनां  
बिम्बोष्ठीं राधिकां कृष्णमनोहरवतीं त्रैलोक्यमोहिनीम् ॥  
  
श्रीमद् वृन्दावननिकेतनां ध्यायेदिति यो जपति शतमष्टोत्तरम् ॥  
  
सर्वलोकाञ्जयति सर्वजनान् वशीकरोति सर्वदेवाधिको भवति ॥  
  
वाञ्छति चेत् पुत्रपौत्रादिकमाप्नोति सस्वर्गलोकमश्नुते ब्रह्मलोके महीयते  
दिक् पालत्वमाप्नोति गन्धर्वविद्यानिपुणो भवति सङ्गीतविद्याचतुरो भवति  
सर्ववेदपारायणं लभते सर्वतीर्थफलमश्नुते ॥  
  
सर्वाँल्लोकाञ्जयति सर्वान् देवाञ्जयति लोकाधिपो भवति ॥  
  
सुतलादिलोकमनोहरो भवति ॥ अर्तीव प्रियतरो भगवद्विष्णोर्भवति ॥  
  
इयं श्रीराधातापिनी पठिता श्रुता गृहे लिखित्वा स्थापिता श्रीमतः ॥  
  
श्रीकृष्णस्य प्रेमभक्तिं कारयति श्रीकृष्णवल्लभो भवति ॥  
  
श्रद्धावान् पठनशील इति ॥  
  
सहोवाच ॥  
  
सर्वलोकासाधारण्यं प्राप्नोति ॥  
  
सर्ववेदपाठजनितपुण्यापुण्यतरो भवति ॥  
  
एवं यो वेदसपरमज्ञानी भवति ॥  
  
परमभागवतो भवति परमसन्तुष्टो भवति ॥  
  
परमाह्लादवान् भवति ॥ एतद् गुप्तं गोलोके ततो मनुष्यलोकमवतीर्णम् ॥  
  
इति ह वेदवेदविद्भवति इत्याथर्वणीयम् ॥  
  
इति श्रीराधातापिनीसमाप्तिमगात् ॥  
  
  
Proofread by Pallasena Narayanaswami ppnswami at gmail.com  
From shrI sarasa stotrasangrahaH (Lucknow, 1909).  
  
