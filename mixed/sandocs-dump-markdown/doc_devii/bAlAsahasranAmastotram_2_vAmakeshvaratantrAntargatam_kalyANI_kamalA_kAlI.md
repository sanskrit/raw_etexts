+++
"Text title" = "Bala Sahasranama Stotram 2"
"File name" = "bAlAsahasranAmastotram2.itx"
itxtitle = "bAlAsahasranAmastotram 2 (vAmakeshvaratantrAntargatam kalyANI kamalA kAlI)"
engtitle = "bAlAsahasranAmastotram 2"
Category = "sahasranAmAvalI, devii, devI, dashamahAvidyA"
Location = "doc_devii"
Sublocation = "devii"
SubDeity = "dashamahAvidyA"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
"Description/comments" = "from Balasaparya, vAmakeshvaratantra"
Indexextra = "(Scan)"
Acknowledge-Permission = "Mahaperiaval Trust"
"Latest update" = "August 19, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "बालासहस्रनामस्तोत्रम् २ (वामकेश्वरतन्त्रान्तर्गतम् कल्याणी कमला काली)"

+++
  
 श्रीबालासहस्रनामस्तोत्रम् २   
शौनक उवाच -  
कैलासशिखरे रम्ये नानापुय्ष्पोपशोभिते ।  
कल्पपादपमध्यस्थे गन्धर्वगणसेविते ॥ १॥  
  
मणिमण्डपमध्यस्थे नानारत्नोपशोभिते ।  
तं कदाचित् सुखासीनं भगवन्तं जगद्गुरुम् ॥ २॥  
  
कपालखट्वाङ्गधरं चन्द्रार्धकृतशेखरम् ।  
त्रिशूलडमरुधरं महावृषभवाहनम् ॥ ३॥  
  
जटाजूटधरं देवं वासुकिकण्ठभूषणम् ।  
विभूतिभूषणं देवं नीलकण्ठं त्रिलोचनम् ॥ ४॥  
  
द्वीपिचर्मपरीधानं शुद्धस्फटिकसन्निभम् ।  
सहस्रादित्यसङ्काशं गिरिजार्धाङ्गभूषणम् ॥ ५॥  
  
प्रणम्य शिरसा नाथं कारणं विश्वरूपिणम् ।  
कृताञ्जलिपुटो भूत्वा प्राह तं शिखिवाहनः ॥ ६॥  
  
कार्तिकेय उवाच -  
देवदेव महादेव ! सृष्टिस्थित्यन्तकारक ! ।  
त्वं गतिः सर्वदेवानां त्वं गतिः सर्वदेहिनाम् ॥ ७॥  
  
त्वं गतिः सर्वदेवानां सर्वेषां त्वं गतिर्विभो ! ।  
त्वमेव जगदाधारस्त्वमेव विश्वकारणम् ॥ ८॥  
  
त्वमेव पूज्यः सर्वेषां त्वदन्यो नास्ति मे गतिः ।  
किं गुह्यं परमं लोके किमेकं सर्वसिद्धिदम् ॥ ९॥  
  
किमेकं परमं सृष्टिः किं भौमैश्वर्यमोक्षदम् ।  
विना तीर्थेन तपसा विना वेदैर्विना मखैः ॥ १०॥  
  
विना जाप्येन ध्यानेन कथं सिद्धिमवाप्नुयात् ।  
कस्मादुत्पद्यते सृष्टिः कस्मिंश्च विलयो भवेत् ॥ ११॥  
  
कस्मादुत्तीर्यते देव ! संसारार्णवसङ्कटात् ।  
तदहं श्रोतुमिच्छामि कथयस्व महेश्वर ! ॥ १२॥  
  
श्रीमहादेव उवाच -  
साधु साधु त्वया पृष्टोऽस्म्यहं पार्वतीनन्दन ! ।  
अस्ति गुह्यतमं पुत्र ! कथयिष्याम्यसंशयम् ॥ १३॥  
  
सत्त्वं रजस्तमश्चैव ब्रह्मविष्णुशिवादयः ।  
ये चान्ये बहवो भूताः सर्वे प्रकृतिसम्भवाः ॥ १४॥  
  
सैव देवी पराशक्तिर्महात्रिपुरसुन्दरी ।  
सैव संहरते विश्वं जगदेतच्चराचरम् ॥ १५॥  
  
आधारं सर्वभूतानां सैव रोगार्तिहारिणी ।  
इच्छाशक्तिः क्रियारूपा ब्रह्मविष्णुशिवात्मिका ॥ १६॥  
  
त्रिधा शक्तिस्वरूपेण सृष्टिस्थितिविनाशिनी ।  
सृजति ब्रह्मरूपेण विष्णुरूपेण रक्षति ॥ १७॥  
  
हरते रुद्ररूपेण जगदेतच्चराचरम् ।  
यस्य योनौ जगत्सर्वमद्यापि वर्ततेऽखिलम् ॥ १८॥  
  
यस्यां प्रलीयते चान्ते यस्यां च जायते पुनः ।  
यां समाराध्य त्रैलोक्ये सम्प्राप्तं पदमुत्तमम् ।  
तस्या नामसहस्रं ते कथयामि शृणुष्व तत् ॥ १९॥  
  
ॐ अस्य श्रीबालासहस्रनामस्तोत्रमन्त्रस्य, भगवान्  
दक्षिणामुर्तिर्वामदेवः ऋषिः, गायत्री छन्दः,  
प्रकटगुप्तगुप्ततरसम्प्रदाय कुलकौलोत्तीर्णानिगर्भरहस्यातिरहस्य  
परापररहस्या चिन्त्या वर्तिनी बाला देवता ।  
आं बीजं, ह्रीं शक्तिः, क्लीं कीलकम्, श्री बालाप्रीत्यर्थे पारायणे विनियोगः ।  
  
ध्यानं  
आधारे तरुणार्कबिम्बसदृशं हेमप्रभं वाग्भवं  
बीजं मान्मथमिन्द्रगोपसदृशं हृत्पङ्कजे संस्थितम् ।  
चक्रं भालमयं शशाङ्करुचिरं बीजं तु तार्तीयकं  
ये ध्यायन्ति पदत्रयं तव शिवे ते यान्ति सूक्ष्मां गतिम् ॥  
  
कल्याणी कमला काली कराली कामरूपिणी ।  
कामाक्षा कामदा काम्या कामना कामचारिणी ॥ २२॥  
  
कौमारी करुणामूर्तिः कलिकल्मषनाशिनी ।  
कात्यायनी कलाधारा कौमुदी कमलप्रिया ॥ २३॥  
  
कीर्तिदा बुद्धिदा मेधा नीतिज्ञा नीतिवत्सला ।  
माहेश्वरी महामाया महातेजा महेश्वरी ॥ २४॥  
  
महामोहान्धकारघ्नी महामोक्षप्रदयिनी ।  
महादारिद्र्यराशिघ्नी महाशत्रुविमर्दिनी ॥ २६॥  
  
महाशक्तिर्महाज्योतिर्महासुरविमर्दिनी ।  
महाकाया महाबीजा महापातकनाशिनी ॥ २७॥  
  
महामखा मन्त्रमयी मणिपुरनिवासिनी ।  
मानसी मानदा मान्या मनश्चक्षुरगोचरा ॥ २८॥  
  
गणमाता च गायत्री गणगन्धर्वसेविता ।  
गिरिजा गिरिशा साध्वी गिरिसूर्गिरिसम्भवा ॥ २९॥  
  
चण्डेश्वरी चन्द्ररूपा प्रचण्डा चण्डमालिनी ।  
चर्चिका चर्चिताकारा चण्डिका चारुरूपिणी ॥ ३०॥  
  
यज्ञेश्वरी यज्ञरूपा जपयज्ञपरायणा ।  
यज्ञमाता यज्ञगोप्त्री यज्ञेशी यज्ञसम्भवा ॥ ३१॥  
  
यज्ञसिद्धिः क्रियासिद्धिर्यज्ञाङ्गी यज्ञरक्षका ।  
यज्ञप्रिया यज्ञरूपा याज्ञी यज्ञकृपालया ॥ ३२॥  
  
जालन्धरी जगन्माता जातवेदा जगत्प्रिया ।  
जितेन्द्रिया जितक्रोधा जननी जन्मदायिनी ॥ ३३॥  
  
गङ्गा गोदावरी गौरी गौतभी च शतह्रदा ।  
घुर्घुरा वेदगर्भा च रेविका करसम्भवा ॥ ३४॥  
  
सिन्धुर्मन्दाकिनी क्षिप्रा यमुना च सरस्वती ।  
चन्द्रभागा विपाशा च गण्डकी विन्ध्यवासिनी ॥ ३५॥  
  
नर्मदा कह्नकावेरी वेत्रवत्या च कौशिकी ।  
महोनतनया चैव अहल्या चम्पकावती ॥ ३६॥  
  
अयोध्या मथुरा माया काशी काञ्ची अवन्तिका ।  
द्वारावती च तीर्थेशी महाकिल्विषनाशिनी ॥ ३७॥  
  
पद्मिनी पद्ममध्यस्था पद्मकिञ्जल्कवासिनी ।  
पद्मवक्त्रा च पद्माक्षी पद्मस्था पद्मसम्भवा ॥ ३८॥  
  
ह्रीङ्कारी कुण्डली धात्री हृत्पद्मथा सुलोचना ।  
श्रीङ्कारी भूषणा लक्ष्मीः क्लीङ्कारी क्लेशनाशिनी ॥ ३९॥  
  
हरिप्रिया हरेर्मूर्तिर्हरिनेत्रकृतालया ।  
हरिवक्त्रोद्भवा शान्ता हरिवक्षःस्थितालया ॥ ४०॥  
  
वैष्णवी विष्णुरूपा च विष्णुमातृस्वरूपिणी ।  
विष्णुमाया विशालाक्षी विशालनयनोज्ज्वला ॥ ४१॥  
  
विश्वेश्वरी च विश्वात्मा विश्वेशी विश्वरूपिणी ।  
विश्वेश्वरी शिवाधारा शिवनाथा शिवप्रिया ॥ ४२॥  
  
शिवमाता शिवाक्षी च शिवदा शिवरूपिणी ।  
भवेश्वरी भवाराध्या भवेशी भवनायिका ॥ ४३॥  
  
भवमाता भवागम्या भवकण्टकनाशिनी ।  
भवप्रिया भवानन्दा भवानी भवमोचिनी ॥ ४४॥  
  
गीतिर्वरेण्या सावित्री ब्रह्माणी ब्रह्मरूपिणी ।  
ब्रह्मेशी ब्रह्मदा ब्राह्मी ब्रह्माणी ब्रह्मवादिनी ॥ ४५॥  
  
दुर्गस्था दुर्गरूपा च दुर्गा दुर्गार्तिनाशिनी ।  
त्रयीदा ब्रह्मदा ब्राह्मी ब्रह्माणी ब्रह्मवादिनी ॥ ४६॥  
  
त्वक्स्था तथा च त्वग्रूपा त्वग्गा त्वगार्तिहारिणी ।  
स्वगमा निर्गमा दात्री दाया दोग्ध्री दुरापहा ॥ ४७॥  
  
दूरघ्नी च दुराराध्या दूरदुष्कृतनाशिनी ।  
पञ्चस्था पञ्चमी पूर्णा पूर्णापीठ निवासिनी ॥ ४८॥  
  
सत्त्वस्था सत्त्वरूपा च सत्त्वदा सत्त्वसम्भवा ।  
रजःस्था च रजोतूपा रजोगुणसमुद्भवा ॥ ४९॥  
  
तामसी च तमोरूपा तामसी तमसः प्रिया ।  
तमोगुणसमुद्भूता सात्त्विकी राजसी तमी ॥ ५०॥  
  
कला काष्ठा निमेषा च स्वकृता तदनन्तरा ।  
अर्धमासा च मासा च संवत्सरस्वरूपिणी ॥ ५१॥  
  
युगस्था युगरूपा च कल्पस्था कल्परूपिणी ।  
नानारत्नविचित्राङ्गी नानाभरणमण्डिता ॥ ५२॥  
  
विश्वात्मिका विश्वमाता विश्वपाशा विधायिनी ।  
विश्वासकारिणी विश्वा विश्वशक्तिर्विचक्षणा ॥ ५३॥  
  
जपाकुसुमसङ्काशा दाडिमीकुसुमोपमा ।  
चतुरङ्गा चतुर्बाहुश्चतुरा चारुहासिनी ॥ ५४॥  
  
सर्वेशी सर्वदा सर्वा सर्वज्ञा सर्वदायिनी ।  
सर्वेश्वरी सर्वविद्या शर्वाणी सर्वमङ्गला ॥ ५५॥  
  
नलिनी नन्दिनी नन्दा आनन्दानन्दवर्धिनी ।  
व्यापिनी सर्वभूतेषु भवभारविनाशिनी ॥ ५६॥  
  
कुलीना कुलमध्यस्था कुलधर्मोपदेशिनी ।  
सर्वशृङ्गारवेशाढ्या पाशाङ्कुशकरोद्यता ॥ ५७॥  
  
सूर्यकोटिसहस्रभा चन्द्रकोटिनिभानना ।  
गणेशकोटिलावण्या विष्णुकोट्यरिमर्दिनी ॥ ५८॥  
  
दावाग्निकोटिज्वलिनी रुद्रकोट्युग्ररूपिणी  
समुद्रकोटिगम्भीरा वायुकोटिमहाबला ॥ ५९॥  
  
आकाशकोटिविस्तारा यमकोटिभयङ्करा ।  
मेरुकोटिसमुञ्च्छ्रा या गुणकोटिसमृद्धिदा ॥ ६०॥  
  
निष्कलङ्का निराधारा निर्गुणा गुणवर्जिता ।  
अशोका शोकरहिता तापत्रयविवर्जिता ॥ ६१॥  
  
विशिष्टा विश्वजननी विश्वमोहविधारिणी ।  
चित्रा विचित्रा चित्राशी हेतुगर्भा कुलेश्वरी ॥ ६२॥  
  
इच्छाशाक्तिः ज्ञानशक्तिः क्रियाशक्तिः शुचिस्मिता ।  
श्रुतिस्मृतिमयी सत्या श्रुतिरूपा श्रुतिप्रिया ॥ ६३॥  
  
श्रुतिप्रज्ञा महासत्या पञ्चतत्त्वोपरिस्थिता ।  
पार्वती हिमवत्पुत्री पाशस्था पाशरूपिणी ॥ ६४॥  
  
जयन्ती भद्रकाली च अहल्या कुलनायिका ।  
भूतधात्री च भूतेशी भूतस्था भूतभाविनी ॥ ६५॥  
  
महाकुण्डलिनीशक्तिर्महाविभववर्धिनी ।  
हंसाक्षी हंसरूपा च हंसस्था हंसरूपिणी ॥ ६६॥  
  
सोमसूर्याग्निमध्यस्था मणिपूरकवासिनी ।  
षट् पत्राम्भोजमध्यस्था मणिपूरनिवासिनी ॥ ६७॥  
  
द्वादशारसरोजस्था सूर्यमण्डलवासिनी ।  
अकलङ्का शशाङ्काभा षोडशारनिवासिनी ॥ ६८॥  
  
द्विपत्रदलमध्यस्था ललाटतलवासिनी ।  
डाकिनी शाकिनी चैव लाकिनी काकिनी तथा ॥ ६९॥  
  
राकिणी हाकिनी चैव षट्चक्रक्रमवासिनी ।  
सृष्टिस्थितिविनाशा च सृष्टिस्थित्यन्तकारिणी ॥ ७०॥  
  
श्रीकण्ठा श्रीप्रिया कण्ठनादाख्या बिन्दुमालिनी ।  
चतुःषष्टिकलाधारा मेरुदण्डसमाश्रया ॥ ७१॥  
  
महाकाली द्युतिर्मेधा स्वधा तुष्टिर्महाद्युतिः ।  
हिङ्गुला मङ्गलशिवा सुषुम्णामध्यगामिनी ॥ ७२॥  
  
परा घोरा करालाक्षी विजया जयशालिनी ।  
हृत्पद्मनिलया देवी भीमा भैरवनादिनी ॥ ७३॥  
  
आकाशलिङ्गभूता च भुवनोद्यानवासिनी ।  
महासूक्ष्माऽभया काली भीमरूपा महाबला ॥ ७४॥  
  
मेनकागर्भसम्भूता तप्तकाञ्चनसन्निभा ।  
अन्तःस्था कूटबीजा च त्रिकूटाचलवासिनी ॥ ७५॥  
  
वर्णाक्षा वर्णरहिता पञ्चाशद्वर्णभेदिनी ।  
विद्याधरी लोकधात्री अप्सरा अप्सरःप्रिया ॥ ७६॥  
  
दक्षा दाक्षायणी दीक्षा दक्षयज्ञविनाशिनी ।  
यशस्विनी यशःपूर्णा यशोदागर्भसम्भवा ॥ ७७॥  
  
देवकी देवमाता च राधिका कृष्णवल्लभा ।  
अरुन्धती शचीन्द्राणी गान्धारी गन्धमोदिनी ॥ ७८॥  
  
ध्यानातीता ध्यानगम्या ध्याना ध्यानावधारिणी ।  
लम्बोदरी च लम्बोष्ठा जाम्बवती जलोदरी ॥ ७९॥  
  
महोदरी मुक्तकेशी मुक्तिकामार्थसिद्धिदा ।  
तपस्विनी तपोनिष्ठा चापर्णा पर्णभक्षिणी ॥ ८०॥  
  
बाणचापधरा वीरा पाञ्चाली पञ्चमप्रिया ।  
गुह्या गभीरा गहना गुह्यतत्त्वा निरञ्जना ॥ ८१॥  
  
अशरीरा शरीरस्था संसारार्णवतारिणी ।  
अमृता निष्कला भद्रा सकला कृष्णपिङ्गला ॥ ८२॥  
  
चक्रेश्वरी चक्रहस्ता पाशचक्रनिवासिनी ।  
पद्मरागप्रतीकाशा निर्मलाकाशसन्निभा ॥ ८३॥  
  
ऊर्ध्वस्था ऊर्ध्वरूपा च ऊर्ध्वपद्मनिवासिनी ।  
कार्यकारणकर्त्री च पर्वाख्या रूपसंस्थिता ॥ ८४॥  
  
रसज्ञा रसमध्यस्था गन्धज्ञा गन्धरूपिणी ।  
परब्रह्मस्वरूपा च परब्रह्मनिवासिनी ॥ ८५॥  
  
शब्दब्रह्मस्वरूपा च शब्दस्था शब्दवर्जिता ।  
सिद्धिर्वृद्धिपरा वृद्धिः सकीर्तिर्दीप्तिसंस्थिता ॥ ८६॥  
  
स्वगुह्या शाम्भवीशक्तिस्तत्त्वज्ञा तत्त्वरूपिणी ।  
सरस्वती भूतमाता महाभूताधिपप्रिया ॥ ८७॥  
  
श्रुतिप्रज्ञादिमा सिद्धिः दक्षकन्याऽपराजिता ।  
कामसन्दीपनी कामा सदाकामा कुतूहला ॥ ८८॥  
  
भोगोपचारकुशला अमला ह्यमलानना ।  
भक्तानुकम्पिनी मैत्री शरणागतवत्सला ॥ ८९॥  
  
सहस्रभुजा चिच्छक्तिः सहस्राक्षा शतानन ।  
सिद्धलक्ष्मीर्महालक्ष्मीर्वेदलक्ष्मीः सुलक्षणा ॥ ९०॥  
  
यज्ञसारा तपस्सारा धर्मसारा जनेश्वरी ।  
विश्वोदरी विश्वसृष्टा विश्वाख्या विश्वतोमुखी ॥ ९१॥  
  
विश्वास्यश्रवणघ्राणा विश्वमाला परात्मिका ।  
तरुणादित्यसङ्काशा करणानेकसङ्कुला ॥ ९२॥  
  
क्षोभिणी मोहिनी चैव स्तम्भिनी जृम्भिनी तथा ।  
रथिनी ध्वजिनी सेना सर्वमन्त्रमयी त्रयी ॥ ९३॥  
  
ज्ञानमुद्रा महामुद्रा जपमुद्रा महोत्सवा ।  
जटाजूट धरा मुक्ता सूक्ष्मशान्तिर्विभीषणा ॥ ९४॥  
  
द्वीपिचर्मपरीधाना चीरवल्कलधारिणी ।  
त्रिशूलडमरुधरा नरमालाविभूषिणी ॥ ९५॥  
  
अत्युग्ररूपिणी चोग्रा कल्पान्तदहनोपमा ।  
त्रैलोक्यसाधिनी साध्या सिद्धसाधकवत्सला ॥ ९६॥  
  
सर्वविद्यामयी सारा असुराम्बुधिधारिणी ।  
सुभगा सुमुखी सौम्या सुशूरा सोमभूषणा ॥ ९७॥  
  
शुद्धस्फटिकसङ्कशा महावृषभवाहिनी ।  
महिषी महिषारूढा महिषासुरघातिनी ॥ ९८॥  
  
दमिनी दामिनी दान्ता दया दोग्ध्री दुरापहा ।  
अग्निजिह्वा महाघोराऽघोरा घोरतरानना ॥ ९९॥  
  
नारायणी नारसिंही नृसिंहहृदयस्थिता ।  
योगेश्वरी योगरूपा योगमाला च योगिनी ॥ १००॥  
  
खेचरी भूचरी खेला निर्वाणपदसंश्रया ।  
नागिनी नागकन्या च सुवेगा नागनायिका ॥ १०१॥  
  
विषज्वालावती दीप्ता कलाशतविभूषणा ।  
भीमवक्त्रा महावक्त्रा वक्त्राणां कोटिधारिणी ॥ १०२॥  
  
महदात्मा च धर्मज्ञा धर्मातिसुखदायिनी ।  
कृष्णमूर्तिर्महामूर्तिर्घोरमूर्तिर्वरानना ॥ १०३॥  
  
सर्वेन्द्रियमनोन्मत्ता सर्वेन्द्रियमनोमयी ।  
सर्वसङ्ग्रामजयदा सर्वप्रहरणोद्यता ॥ १०४॥  
  
सर्वपीडोपशमनी सर्वारिष्टविनाशिनी ।  
सर्वैश्वर्यसमुत्पत्तिः सर्वग्रहविनाशिनी ॥ १०५॥  
  
भीतिघ्नी भक्तिगम्या च भक्तानामार्तिनाशिनी ।  
मातङ्गी मत्तमातङ्गी मातङ्गगणमण्डिता ॥ १०६॥  
  
अमृतोदधिमध्यस्था कटिसूत्रैरलङ्कृता ।  
अमृतद्वीपमध्यस्था प्रबला वत्सलोज्ज्वला ॥ १०७॥  
  
मणिमण्डपमध्यस्था रत्नसिंहासनस्थिता ।  
परमानन्दमुदिता ईषत्प्रहसितानना ॥ १०८॥  
  
कुमुदा ललिता लोला लाक्षा लोहितलोचना ।  
दिग्वासा देवदूती च देवदेवादिदेवता ॥ १०९॥  
  
सिंहोपरिसमारूढा हिमाचलनिवासिनी ।  
अट्टाट्टहासिनी घोरा घोरदैत्यविनाशिनी ॥ ११०॥  
  
अत्युग्रा रक्तवसना नागकेयूरमण्डिता ।  
मुक्ताहारस्तनोपेता तुङ्गपीनपयोधरा ॥ १११॥  
  
रक्तोत्पलदलाकारा मदाघूर्णितलोचना ।  
गण्डमण्डितताटङ्का गुञ्जाहारविभूषणा ॥ ११२॥  
  
सङ्गीतरङ्गरसना वीणावाद्यकुतूहला ।  
समस्तदेवमूर्तिश्च ह्यसुरक्षयकारिणी ॥ ११३॥  
  
खड्गिनी शूलहस्ता च चक्रिणी चाक्षमालिनी ।  
पाशिनी चक्रिणी दान्ता वज्रिणी वज्रदण्डिनी ॥ ११४॥  
  
आनन्दोदधिमध्यस्था कटिसूत्रैरलङ्कृता ।  
नानाभरणदीप्ताङ्गी नानामणिविभूषणा ॥ ११५॥  
  
जगदानन्दसम्भूतिश्चिन्तामणिगुणाकरा ।  
त्रैलोक्यनमिता पूज्या चिन्मयाऽऽनन्दरूपिणी ॥ ११६॥  
  
त्रैलोक्यनन्दिनी देवी दुःखदुःस्वप्ननाशिनी ।  
घोराग्निदाहशमनी राजदैवादिशालिनी ॥ ११७॥  
  
महाऽपराधराशिघ्नी महावैरिभयापहा ।  
रागादिदोषरहिता जरामरणवर्जिता ॥ ११८॥  
  
चन्द्रमण्डलमध्यस्था पीयूषार्णवसम्भवा ।  
सर्वदेवैः स्तुता देवी सर्वसिद्धिनमस्कृता ॥ ११९॥  
  
अचिन्त्यशक्तिरूपा च मणिमन्त्रमहौषधी ।  
स्वस्तिः स्वस्तिमती बाला मलयाचलसंस्थिता ॥ १२०॥  
  
धात्री विधात्री संहारा रतिज्ञा रतिदायिनी ।  
रुद्राणी रुद्ररूपा च रौद्री रौद्रार्तिहारिणी ॥ १२१॥  
  
सर्वज्ञा चौरधर्मज्ञा रसज्ञा दीनवत्सला ।  
अनाहता त्रिनयना निर्भरा निर्वृतिः परा ॥ १२२॥  
  
परा घोरकरालाक्षी स्वमाता प्रियदायिनी ।  
मन्त्रात्मिका मन्त्रगम्या मन्त्रमाता समन्त्रिणी ॥ १२३॥  
  
शुद्धानन्दा महाभद्रा निर्द्वन्द्वा निर्गुणात्मिका ।  
धरणी धारिणी पृथ्वी धरा धात्री वसुन्धरा ॥ १२४॥  
  
मेरुमन्दिरमध्यस्था शिवा शङ्करवल्लभा ।  
श्रीगतिः श्रीमती श्रेष्ठा श्रीकरी श्रीविभावनी ॥ १२५॥  
  
श्रीदा श्रीमा श्रीनिवासा श्रीमती श्रीमतां गतिः ।  
उमा शारङ्गिणी कृष्णा कुटिला कुटिलालका ॥ १२६॥  
  
त्रिलोचना त्रिलोकात्मा पुण्यदा पुण्यकीर्तिदा ।  
अमृता सत्यसङ्कल्पा सत्याशा ग्रन्थिभेदिनी ॥ १२७॥  
  
परेशा परमा विद्या पराविद्या परात्परा ।  
सुन्दराङ्गी सुवर्णाभा सुरासुरनमस्कृता ॥ १२८॥  
  
प्रजा प्रजावती धन्या धनधान्यसमृद्धिदा ।  
ईशानी भुवनेशानी भुवना भुवनेश्वरी ॥ १२९॥  
  
अनन्तानन्तमहिमा जगत्सारा जगद्भवा ।  
अचिन्त्यशक्तिमहिमा चिन्त्याचिन्त्यस्वरूपिणी ॥ १३०॥  
  
ज्ञानगम्या ज्ञानमूर्तिर्ज्ञानदा ज्ञानशालिनी ।  
अमिता घोररूपा च सुधाधारा सुधावहा ॥ १३१॥  
  
भास्करी भासुरी भाती भास्वदुत्तानशायिनी ।  
अनसूया क्षमा लज्जा दुर्लभा भुवनान्तिका ॥ १३२॥  
  
विश्ववन्द्या विश्वबीजा विश्वधीर्विश्वसंस्थिता ।  
शीलस्था शीलरूपा च शीला शीलप्रदायिनी ॥ १३३॥  
  
बोधिनी बोधकुशला रोधिनी बाधिनी तथा ।  
विद्योतिनी विचित्रात्मा विद्युत्पटलसन्निभा ॥ १३४॥  
  
विश्वयोनिर्महायोनिः कर्मयोनिः प्रियंवदा ।  
रोगिणी रोगशमनी महारोगभयावहा ॥ १३५॥  
  
वरदा पुष्टिदा देवी मानदा मानवप्रिया ।  
कृष्णाङ्गवाहिनी चैव कृष्णा कृष्णसहोदरी ॥ १३६॥  
  
शाम्भवी शम्भुरूपा च तथैव शम्भुसम्भवा ।  
विश्वोदरी विश्वमाता योगमुद्रा च योगिनी ॥ १३७॥  
  
वागीश्वरी योगमुद्रा योगिनीकोटिसेविता ।  
कौलिकानन्दकन्या च शृङ्गारपीठवासिनी ॥ १३८॥  
  
क्षेमङ्करी सर्वरूपा दिव्यरूपा दिगम्बरा ।  
धूम्रवक्त्रा धूम्रनेत्रा धूम्रकेशी च धूसरा ॥ १३९॥  
  
पिनाकी रुद्रवेताली महावेतालरूपिणी ।  
तपनी तापिनी दक्षा विष्णुविद्या त्वनाथिता ॥ १४०॥  
  
अङ्कुरा जठरा तीव्रा अग्निजिह्वा भयापहा ।  
पशुघ्नी पशुरूपा च पशुदा पशुवाहिनी ॥ १४१॥  
  
पिता माता च भ्राता च पशुपाशविनाशिनी ।  
चन्द्रमा चन्द्ररेखा च चन्द्रकान्तिविभूषणा ॥ १४२॥  
  
कुङ्कुमाङ्कितसर्वाङ्गी सुधीर्बुद्बुदलोचना ।  
शुक्लाम्बरधरा देवी वीणापुस्तकधारिणी ॥ १४३॥  
  
श्वेतवस्त्रधरा देवी श्वेतपद्मासनस्थिता ।  
रक्ताम्बरा च रक्ताङ्गी रक्तपद्मविलोचना ॥ १४४॥  
  
निष्ठुरा क्रूरहृदया अक्रूरा मितभाषिणी ।  
आकाशलिङ्गसम्भूता भुवनोद्यानवासिनी ॥ १४५॥  
  
महासूक्ष्मा च कङ्काली भीमरूपा महाबला ।  
अनौपम्यगुणोपेता सदा मधुरभाषिणी ॥ १४६॥  
  
विरूपाक्षी सहस्राक्षी शताक्षी बहुलोचना ।  
दुस्तरी तारिणी तारा तरुणी ताररूपिणी ॥ १४७॥  
  
सुधाधारा च धर्मज्ञा धर्मयोगोपदेशिनी ।  
भगेश्वरी भगाराध्या भगिनी भगिनीप्रिया ॥ १४८॥  
  
भगविश्वा भगक्लिन्ना भगयोनिर्भगप्रदा ।  
भगेश्वरी भगरूपा भगगुह्या भगावहा ॥ १४९॥  
  
भगोदरी भगानन्दा भगाढ्या भगमालिनी ।  
सर्वसङ्क्षोभिणीशक्तिः सर्वविद्राविणी तथा ॥ १५०॥  
  
मालिनी माधवी माध्वी मदरूपा मदोत्कटा ।  
भेरुण्डा चण्डिका ज्योत्स्ना विश्वचक्षुस्तपोवहा ॥ १५१॥  
  
सुप्रसन्ना महादूती यमदूती भयङ्करी ।  
उन्मादिनी महारूपा दिव्यरूपा सुरार्चिता ॥ १५२॥  
  
चैतन्यरूपिणी नित्या नित्यक्लिन्ना मदोल्लसा ।  
मदिरानन्दकैवल्या मदिराक्षी मदालसा ॥ १५३॥  
  
सिद्धेश्वरी सिद्धविद्या सिद्धाद्या सिद्धवन्दिता ।  
सिद्धार्चिता सिद्धमाता सिद्धसर्वार्थसाधिका ॥ १५४॥  
  
मनोन्मनी गुणातीता परञ्ज्योतिःस्वरूपिणी ।  
परेशी पारगा पारा पारसिद्धिः परा गतिः ॥ १५५॥  
  
विमला मोहिनीरूपा मधुपानपरायणा ।  
वेदवेदाङ्गजननी सर्वशास्त्रविशारदा ॥ १५६॥  
  
सर्ववेदमयी विद्या सर्वशास्त्रमयी तथा ।  
सर्वज्ञानमयी देवी सर्वधर्ममयीश्वरी ॥ १५७॥  
  
सर्वयज्ञमयी यज्वा सर्वमन्त्राधिकारिणी ।  
त्रैलोक्याकर्षिणी देवी सर्वाद्यानन्दरूपिणी ॥ १५८॥  
  
सर्वसम्पत्त्यधिष्ठात्री सर्वविद्राविणी परा ।  
सर्वसङ्क्षोभिणी देवी सर्वमङ्गलकारिणी ॥ १५९॥  
  
त्रैलोक्यरञ्जनी देवी सर्वस्तम्भनकारिणी ।  
त्रैलोक्यजयिनी देवी सर्वोन्मादस्वरूपिणी ॥ १६०॥  
  
सर्वसम्मोहिनी देवी सर्ववश्यङ्करी तथा ।  
सर्वार्थसाधिनी देवी सर्वसम्पत्तिदायिनी ॥ १६१॥  
  
सर्वकामप्रदा देवी सर्वमङ्गलकारिणी ।  
सर्वसिद्धिप्रदा देवी सर्वदुःखविमोचिनी ॥ १६२॥  
  
सर्वमृत्युप्रशमनी सर्वविघ्नविनाशिनी ।  
सर्वाङ्गसुन्दरी माता सर्वसौभाग्यदायिनी ॥ १६३॥  
  
सर्वदा सर्वशक्तिश्च सर्वैश्वर्यफलप्रदा ।  
सर्वज्ञानमयी देवी सर्वव्याधिविनाशिनी ॥ १६४॥  
  
सर्वाधारा सर्वरूपा सर्वपापहरा तथा ।  
सर्वानन्दमयी देवी सर्वरक्षास्वरूपिणी ॥ १६५॥  
  
सर्वलक्ष्मीमयी विद्या सर्वेप्सितफलप्रदा ।  
सर्वदुःखप्रशमनी परमानन्ददायिनी ॥ १६६॥  
  
त्रिकोणनिलया त्रीष्टा त्रिमता त्रितनुस्थिता ।  
त्रैविद्या चैव त्रिस्मारा त्रैलोक्यत्रिपुरेश्वरी ॥ १६७॥  
  
त्रिकोदरस्था त्रिविधा त्रिपुरा त्रिपुरात्मिका ।  
त्रिधात्री त्रिदशा त्र्यक्षा त्रिघ्नी त्रिपुरवाहिनी ॥ १६८॥  
  
त्रिपुराश्रीः स्वजननी बालात्रिपुरसुन्दरी ।  
श्रीमत्त्रिपुरसुन्दर्या मन्त्रनामसहस्रकम् ॥ १६९॥  
  
गुह्याद्गुह्यतरं पुत्र ! तव प्रीत्या प्रकीर्तितम् ।  
गोपनीयं प्रयत्नेने पठनीयं प्रयत्नतः ॥ १७०॥  
  
नातः परतरं पुण्यं नातः परतरं शुभम् ।  
नातः परतरं स्तोत्रं नातः परतरा गतिः ॥ १७१॥  
  
स्तोत्रं सहस्रनामाख्यं मम वक्त्राद्विनिस्सृतम् ।  
यः पठेत्परया भक्त्या शृणुयाद्वा समाहितः ॥ १७२॥  
  
मोक्षार्थी लभते मोक्षं सुखार्थी सुखमाप्नुयात् ।  
फलार्थी लभते कामान् धनार्थी लभते धनम् ॥ १७३॥  
  
विद्यार्थी लभते विद्यां यशोऽर्थी लभते यशः ।  
कन्यार्थी लभते कन्यां सुतार्थी लभते सुतम् ॥ १७४॥  
  
गुर्विणी लभते पुत्रं कन्या विन्दति सत्पतिम् ।  
मूर्खेऽपि लभते शास्त्रं चौरोऽपि लभते गतिम् ॥ १७५॥  
  
सक्रांन्तावमावास्यायामष्टम्यां भौमवासरे ।  
पठेद्वा पाठयेद्वापि शृणुयाद्वा समाहितः ॥ १७६॥  
  
पौर्णमास्यां चतुर्दश्यां नवम्यां च विशेषतः ।  
स मुक्तः सर्वपापेभ्यः कामेश्वरसमो भवेत् ॥ १७७॥  
  
लक्ष्मीवान् सुतवांश्चैव वल्लभः सर्वयोषिताम् ।  
तस्या वश्यं भवेद्दास्ये त्रैलोक्यं सचराचरम् ॥ १७८॥  
  
रुद्रं दृष्ट्वा यथा देवा विष्णुं दृष्ट्वा च दानवाः ।  
पन्नगा गरुडं दृष्ट्वा सिंहं दृष्ट्वा यथा मृगाः ॥ १७९॥  
  
मण्डूका भोगिनं दृष्ट्वा मार्जारं मूषको यथा ।  
कीटवत्प्रपलायन्ते तस्य वक्त्रावलोकनात् ॥ १८०॥  
  
अग्निचौरभयं तस्य कदाचिन्नैव सम्भवेत् ।  
पातका विविधाः सन्ति मेरुमन्दरसन्निभाः ॥ १८१॥  
  
भस्मसात्तत्क्षणं कुर्यात् तृणं वह्नियुतं यथा ।  
एकधा पठनादेव सर्पपापक्षयो भवेत् ॥ १८२॥  
  
दशधा पठनादेव वाञ्छासिद्धिः प्रजायते ।  
नश्यन्ति सहसा रोगा दशधाऽऽवर्तनेन च ॥ १८३॥  
  
सहस्रं वा पठेद्यस्तु खेचरो जायते नरः ।  
सहस्रदशकं यस्तु पठेद्भक्तिपरायणः ॥ १८४॥  
  
सा तस्य जगतां धात्री प्रत्यक्षा भवति ध्रुवम् ।  
लक्षं पूर्णं यदा पुत्र ! स्तवराजं पठेत्सुधीः ॥ १८५॥  
  
भवपाशविनिर्मुक्तो मम तुल्यो न संशयः ।  
सर्वतीर्थेषु यत्पुण्यं सर्वयज्ञेषु यत्फलम् ॥ १८६॥  
  
सर्वदेवेषु यत्पुण्यं तत्फलं परिकिर्तितम् ।  
तत्फलं कोटिगुणितं सकृज्जप्त्वा लभेन्नरः ॥ १८७॥  
  
श्रुत्वा महाबलश्चाशु पुत्रवान् सर्वसम्पदः ।  
देहान्ते परमं स्थानं यत्सुरैरपि दुर्लभम् ॥ १८८॥  
  
अद्वैतयोगिभिर्ज्ञेयं मार्गगैरपि दुर्लभम् ।  
स यास्यति न सन्देहः स्तवराजप्रकीर्तनात् ॥ १८९॥  
  
यः सदा पठते भक्तो मुक्तिस्तस्य न संशयः ॥ १९०॥  
  
इति श्रीवामकेश्वरतन्त्रान्तर्गतं श्रीबालासहस्रनामस्तोत्रं सम्पूर्णम् ।  
  
There are some commanalities of names with the  
ShoDashIsahasranAmastotram.  
  
Proofread by PSA Easwaran psaeaswaran at gmail.com  
  
