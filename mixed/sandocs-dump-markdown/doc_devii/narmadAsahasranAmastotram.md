---
Category: sahasranAma, devii, nadI, devI
File name: narmadAsahasranAmastotra.itx
Language: Sanskrit
Latest update: June 13, 2020
Location: doc_devii
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: nadI
Subject: philosophy/hinduism/religion
Sublocation: devii
Text title: shrI narmadA sahasranAmastotra
engtitle: narmadAsahasranAmastotram
itxtitle: narmadAsahasranAmastotram
title: नर्मदासहस्रनामस्तोत्रम्

---
  
 श्रीनर्मदासहस्रनामस्तोत्रम्   
  
श्री गुरुभ्यो नमः ।  
ॐ श्री गणेशाय नमः ।  
श्री नर्मदायै नमः ।  
विनियोगः  
अस्य श्रीनर्मदासहस्रनामस्तोत्रमालामन्त्रस्य रुद्र ऋषिर्विराट्छन्दः  
श्रीनर्मदादेवता ह्रीं बीजं श्रीशक्तिः स्वाहाकीलकं  
श्रीनर्मदाप्रसादसिद्ध्यर्थे पठने पूजने सहस्रार्चने च विनियोगः ।  
  
ऋष्यादि न्यासः  
रुद्रऋषये नमः । शिरसि  
विराट्छन्दसे नमः । मुखे  
श्रीनर्मदादेवतायै नमः । हृदये  
ह्रीं बीजायै नमः । गुह्ये  
श्रीं शक्तये नमः । पादयोः  
स्वाहा कीलकाय नमः । नाभौ  
श्रीनर्मदाप्रसादसिद्धयर्थे विनियोगाय नमः । सर्वाङ्गे  
  
कराङ्गन्यासः  
ॐ ह्रीं श्रीं नर्मदायै स्वाहा इति नवार्णमन्त्रणे ।  
अथवा  
ॐ नमः अङ्गुष्ठाभ्यां नमः । हृदयाय नमः ।  
ह्रीं नमः तर्जनीभ्यां नमः । शिरसे स्वाहा ।  
ॐ नमः मध्यमाभ्यां नमः । शिखायै वषट् ।  
नर्मदायै नमः अनामिकाभ्यां नमः । कवचाय हुम् ।  
स्वाहा नमः कनिष्ठिकाभ्यां नमः । नेत्रत्रयाय वौषट् ।  
ॐ ह्रीं श्रीं नर्मदायै स्वाहा  
करतलकरपृष्ठाभ्यां नमः । अस्त्राय फट् ।  
मूलेन त्रिर्व्यापकम् ।  
  
ध्यानम्  
ध्याये श्री सिद्धनाथां गणवहसरितां नर्मदां शर्म्मदात्रीं  
श्यामां बालेव नीलाम्बरमुखनयनाम्भोजयुग्मैकमिन्दुम् ।  
चूडाञ्चाभीतिमालां वरजलकरकां हस्तयुग्मे दधानां  
तीर्थस्थां छत्रहस्तां झषवरनृपगां देशिकस्यासनाग्रे ॥ १॥  
  
नर्मदे हरसम्भूते हरलिङ्गार्चनप्रिये ।  
हरलिङ्गाञ्चिततटे जयाघं हर नर्मदे ॥ २॥  
  
इति ध्यात्वा यन्त्रेऽथवा प्रवाहे मानसोपचारैः सम्पूज्य  
नामस्तोत्रपाठं प्रत्येक नाममन्त्रेण पूजनं  
वा समाचरेत्, यन्त्रस्वरूपं यथा  
श्रीनर्मदायै नमः ।  
  
अथ सहस्रनामस्तोत्रम् ।  
नर्मदा नमनीया च नगेज्या नगरेश्वरी ।  
नगमालावृततटा नगेन्द्रोदरसंसृता ॥ १॥  
  
नदीशसङ्गता नन्दा नन्दिवाहनसन्नता ।  
नरेन्द्रमालिनी नव्या नक्रास्या नर्मभाषिणी ॥ २॥  
  
नरार्तिघ्ना नरेशानी नरान्तकभयापहा ।  
नरकासुरहन्त्री च नक्रवाहनशोभना ॥ ३॥  
  
नरप्रिया नरेन्द्राणी नरसौख्यविवर्धिनी ।  
नमोरूपा च नक्रेशी नगजा नटनप्रिया ॥ ४॥  
  
नन्दिकेश्वरसम्मान्या नन्दिकेशानमोहिनी ।  
नारायणी नागकन्या नारायणपरायणा ॥ ५॥  
  
नागसन्धारिणी नारी नागास्या नागवल्लभा ।  
नाकिनी नाकगमना नारिकेलफलप्रिया ॥ ६॥  
  
नादेयजलसंवासा नाविकैरभिसंश्रिता ।  
निराकारा निरालम्बा निरीहा च निरञ्जना ॥ ७॥  
  
नित्यानन्दा निर्विकारा निःशङ्का निश्रयात्मिका ।  
नित्यरूपा निःस्पृहा च निर्लोभा निष्कलेश्वरी ॥ ८॥  
  
निर्लेपा निश्चला नित्या निर्धूताननुमोदिनी ।  
निर्मला निर्मलगतिर्निरामयसुवारिणी ॥ ९॥  
  
नितम्बिनी च निर्दंष्ट्रा निर्धनत्वनिवारिणी ।  
निर्विकारा निश्चयिनी निर्भ्रमा निर्जरार्थदा ॥ १०॥  
  
निष्कलङ्का निर्जरा च निर्दोषा निर्झरा निजा ।  
निशुम्भशुम्भदमनी निघ्ननिग्रहकारिणी ॥ ११॥  
  
नीपप्रिया नीपरता नीचाचरणनिर्दया ।  
नीलक्रान्ता नीरवाहा नीलालकविलासिनी ॥ १२॥  
  
नुतिपात्रा नुतिप्रिया नुतपापनिवारिणी ।  
नूतनालङ्कारसन्धात्री नूपुराभरणप्रिया ॥ १३॥  
  
नेपथ्यरञ्जिता नेत्री नेदीयःस्वरभाजिनी ।  
नैसर्गिकानन्ददात्री नैरुज्यकारिवारिणी ॥ १४॥  
  
नन्दवर्धिनी नन्दयित्री नन्दकी नन्दरूपिणी ।  
परमा परमेशाना पराधारा परमेश्वरी ॥ १५॥  
  
पद्माभा पद्यनयना पद्मा पद्मदलप्रिया ।  
पद्माक्षी पद्मवदना पद्ममालाविमूषिणी ॥ १६॥  
  
पक्षाधारा पक्षिणी च पक्षेज्या परमेश्वरी ।  
पशुप्रिया पशुरता पयःसम्मोहकारिणी ॥ १७॥  
  
पथिप्रिया पथिरता पथिनी पथिरक्षिणी ।  
पङ्ककर्करकूला च पङ्कग्राहसुसंयुता ॥ १८॥  
  
प्रभावती प्रगल्भा च प्रभाजितजगत्तमा ।  
अकृत्रिमप्रभारूपा परब्रह्मस्वरूपिणी ॥ १९॥  
  
पापात्मानां पावयित्री पापजालनिवारिणी ।  
पाकशासनवन्द्या च पापसन्तापहारिणी ॥ २०॥  
  
पिकरूपा पिकेशी च पिकवाक् पिकवल्लभा ।  
पीयूषाढ्यप्रपानीया पीतश्वेतादिवर्णिनी ॥ २१॥  
  
पुरन्दरी पुण्ड्रधारी पुरुहूताभिवन्दिता ।  
पुण्डरीकविशालाक्षी पुरुषार्थप्रदायिनी ॥ २२॥  
  
पूता पूतोदका पूर्णा पूर्वगङ्गा च पूरिता ।  
पञ्चमी पञ्चप्रेमा च पण्डिता पङ्कजेश्वरी ॥ २३॥  
  
फलदा फलरूपा च फलेज्या फलवर्धिनी ।  
फणिपाला फलेशी च फलावर्ज्या फणिप्रिया ॥ २४॥  
  
बला बाला ब्रह्मरूपा ब्रह्मविष्णुशिवात्मिका ।  
बदरीफलसन्दोहसंस्थिता बदरीप्रिया ॥ २५॥  
  
बदर्याश्रमसंस्था च बकदाल्भ्यप्रपूजिता ।  
बदरीफलसंस्नेहा बदरीफलतोषिणी ॥ २६॥  
  
बदरीफलसम्पूज्या बदरीफलभाविता ।  
बर्हिभीरञ्जिता चैव वहुला वहुमार्गगा ॥ २७॥  
  
बाहुदण्डविलासिनी ब्राह्मी बुद्धिविवर्धिनी ।  
भवानी भयहर्त्री च भवपाशविमोचिनी ॥ २८॥  
  
भस्मचन्दनसंयुक्ता भयशोकविनाशिनी ।  
भगा भगवती भव्या भगेज्या भगपूजिता ॥ २९॥  
  
भावुका भास्वती भामा भ्रामरी भासकारिणी ।  
भारद्वाजर्षिसम्पूज्या भासुरा भानुपूजिता ॥ ३०॥  
  
भालिनी भार्गवी भासा भास्करानन्ददायिनी ।  
भिक्षुप्रिया भिक्षुपाला भिक्षुवृन्दसुवन्दिता ॥ ३१॥  
  
भीषणा भीमशौर्या च भीतिदा भीतिहारिणी ।  
भुजगेन्द्रशयप्रीता भुविष्ठा भुवनेश्वरी ॥ ३२॥  
  
भूतात्मिका भूतपाला भूतिदा भूतलेश्वरी ।  
भूतभव्यात्मिका भूरिदा भूर्भूरिवारिणी । ३३॥  
  
भूमिभोगरता भुमिर्भूमिस्था भूधरात्मजा ।  
भूतनाथसदाप्रीता भूतनाथसुपूजिता ॥ ३४॥  
  
भूदेवार्चितपादाब्जा भूधरावृतसत्तटा ।  
भूतप्रिया भूपश्रीर्भूपरक्षिणी भूरिभूषणा ॥ ३५॥  
  
भृशप्रवाहा भृतिदा भृतकाशाप्रपूरिता ।  
भेदयित्री भेदकर्त्री भेदाभेदविवर्जिता ॥ ३६॥  
  
भैरवप्रीतिपात्री च भैरवानन्दवर्धिनी ।  
भोगिनी भोगदात्री च भोगकृद्भोगवर्धिनी ॥ ३७॥  
  
भौमप्राणिहिताकाङ्क्षी भौमौषधिविवर्धिनी ।  
महामाया महादेवी महिला च महेश्वरी ॥ ३८॥  
  
महामोहापहन्त्री च महायोगपरायणा ।  
मखानुकूला मखिनी मखभूस्तरभूषणा ॥ ३९॥  
  
मनस्विनी महाप्रज्ञा मनोज्ञा मनोमोहिनी ।  
मनश्चाञ्चल्यसंहर्त्री मनोमलविनाशिनी ॥ ४०॥  
  
मदहन्त्री मथुमती मधुरा मदिरेक्षणा ।  
मणिप्रिया मनःसंस्था मदनायुधरूपिणी ॥ ४१॥ var  मनीषिणी  
मत्स्योदरी महागर्ता मकरावासरूपिणी ।  
मानिनी मानदा मान्या मानैक्या मानमानिनी ॥ ४२॥  
  
मार्गदा मार्जनरता मार्गिणी २०० मार्गणप्रिया ।  
मितामितस्वरूपिणी मिहिका मिहिरप्रिया ॥ ४३॥  
  
मीढुष्टमस्तुतपदा मीढुष्टा मीरगामिनी ।  
मुक्तप्रवाहा मुखरा मुक्तिदा मुनिसेबिता ॥ ४४॥  
  
मूल्यवद्वस्तुगर्भा च मूलिका मूर्तरूपिणी ।  
मृगदृष्टिर्मृदुरवा मृतसञ्जीववारिणी ॥ ४५॥  
  
मेधाविनी मेघपुष्टिर्मेघमानातिगामिनी ।  
मोहिनी मोहहन्त्री च मोदिनी मोक्षदायिनी ॥ ४६॥  
  
मन्त्ररूपा मन्त्रगर्भा मन्त्रविज्जनसेविता ।  
यक्षिणी यक्षपाला च यक्षप्रीतिविवद्धिनी ॥ ४७॥  
  
यक्षवारणदक्षा च यक्षसम्मोहकारिणी ।  
यशोधरा यशोदा च यदुनाथविमोहिनी ॥ ४८॥  
  
यज्ञानुकूला यज्ञाङ्गा यज्ञेज्या यज्ञवर्धिनी ।  
याज्यौषधिसुसम्पन्ना यायजूकजनैःश्रिता ॥ ४९॥  
  
यात्राप्रिया यात्रिकैः संव्याप्तभूर्यात्रिकार्थदा ।  
युवती युक्तपदवी युवतीजनसन्नुता ॥ ५०॥  
  
योगमाया योगसिद्धा योगिनी योगवर्धिनी ।  
योगिसंश्रितकूला च योगिनां गतिदायिनी ॥ ५१॥  
  
यन्त्रतन्त्रज्ञसञ्जुष्टा यन्त्रिणी यन्त्ररूपिणी ।  
रमारूपा च रमणी रतिगर्वविभञ्जिनी ॥ ५२॥  
  
रतिपूज्या रक्षिका च रक्षोगणविमोहिनी ।  
रमणीयविशालाङ्गा रङ्गिणी रभसोगमा ॥ ५३॥  
  
रघुराजार्चितपदा रघुवंशविवर्धिनी ।  
राकेशवदना राज्ञी राजभोगविलासिनी ॥ ५४॥  
  
राजकेलिसमाक्रान्ता रागिणी राजतप्रमा ।  
रसप्रिया रासकेलिवर्धिनी रासरञ्जिनी ॥ ५५॥  
  
रिक्थरेणुकणाकीर्णा रञ्जिनी रतिगामिनी ।  
रुचिराङ्गा रुच्यनीरा रुक्माभरणमूषिता ॥ ५६॥  
  
रूपातिसुन्दरा रेवा रैःप्रदायिनी रैणवी ।  
रोचिष्मती रोगहर्त्री रोगिणाममृतोपमा ॥ ५७॥  
  
रौक्ष्यहर्त्री रौद्ररूपा रंहगा रंहणप्रिया ।  
लक्ष्मणा लक्षिणी लक्ष्मीर्लक्षणा ललिताम्बिका ॥ ५८॥  
  
ललितालापसङ्गीता लवणाम्बुधिसङ्गता ।  
लाक्षारुणपदा लास्या लावण्यपूर्णरूपिणी ॥ ५९॥  
  
लालसाधिकचार्वङ्गी लालित्यान्वितभाषिणी ।  
लिप्सापूर्णकरा लिप्सुवरदा च लिपिप्रिया ॥ ६०॥  
  
लीलावपुर्धरा लीला लीलालास्यविहारिणी ।  
ललिताद्रिशिरःपङ्क्तिर्लूतादिहारिवारिणी ॥ ६१॥  
  
लेखाप्रिया लेखनिका लेख्यचारित्रमण्डिता ।  
लोकमाता लोकरक्षा-लोकसङ्ग्रहकारिणी ॥ ६२॥  
  
लोलेक्षणा च लोलाङ्गा लोकपालाभिपूजिता ।  
लोभनीयस्वरूपा च लोभमोहनिवारिणी ॥ ६३।  
लोकेशमुख्यवन्द्या च लोकबन्धुप्रहर्षिणी ।  
वपुष्मद्वररूपा च वत्सला वरदायिनी ॥ ६४॥  
  
वर्धिष्णुवारिनिवहा वक्रावक्रस्वरूपिणी ।  
वरण्डकसुपात्रा च वनौषधिविवर्धिनी ॥ ६५॥  
  
वज्रगर्मा वज्रधरा वशिष्ठादिमुनिस्तुता ।  
वामा वाचस्पतिनुता वाग्मिनी वाग्विकासिनी ॥ ६६॥ var  वाग्देवी  
वाद्यप्रिया च वाराही वाग्यतप्रियकूलिनी ।  
वाद्यवर्धनपानीया वाटिकावर्धिनीतटा ॥ ६७॥  
  
वानप्रस्थजनावासा वार्वटश्रेणिरञ्जिता ।  
विक्रया विकसद्वक्त्रा विकटा च विलक्षणा ॥ ६८॥  
  
विद्या विष्णुप्रिया विश्वम्भरा विश्वविमोहिनी ।  
विश्वामित्रसमाराध्या विभीषणवरप्रदा ॥ ६९॥  
  
विन्ध्याचलोद्भवा विष्टिकर्त्री च विबुधस्तुता ।  
वीणास्यवर्णितयशा वीचिमालाविलोलिता ॥ ७०॥  
  
वीरव्रतरता वीरा वीतरागिजनैर्नुता ।  
वेदिनी वेदवन्द्या च वेदवादिजनैः स्तुता ॥ ७१॥  
  
वेणुवेलासमाकीर्णा वेणुसंवादनप्रिया ।  
वैकुण्ठपतिसम्प्रीता वैकुण्ठलग्नवामिका ॥ ७२॥  
  
वैज्ञानिकधियोर्लक्ष्या वैतृष्ण्यकारिवारिणी ।  
वैधात्रनुतपादाब्जा वैविध्यप्रियमानसा ॥ ७३॥  
  
शर्वरी शवरीप्रीता शयालुः शयनप्रिया ।  
शत्रुसम्मोहिनी शत्रुबुद्धिघ्नी शत्रुघातिनी ॥ ७४॥  
  
शान्भवी श्यामला श्यामा शारदाम्बा च शार्ङ्गिणी ।  
शिवा शिवप्रिया शिष्टा शिष्टाचारानुमोदिनी ॥ ७५॥  
  
शीघ्रा च शीतला शीतगन्धपुष्पादिमण्डिता ।  
शुभान्वितजनैर्लभ्या शुनासीरादिसेविता ॥ ७६॥  
  
शूलिनी शूलघृक्पूज्या शूलादिहरवारिणी ।  
शृङ्गाररञ्जिताङ्गा च शृङ्गारप्रियनिम्नगा ॥ ७७॥  
  
शैवलिनी शेषरूपा शेषशाय्यभिपूजिता ।  
शोभना शोभनाङ्गा च शोकमोहनिवारिणी ॥ ७८॥  
  
शौचप्रिया शौरिमाया शौनकादिमुनिस्तुता ।  
शंसाप्रिया शङ्करी शङ्कराचार्यादिसेविता ॥ ७२॥  
  
शंवर्धिनी षडारातिनिहन्त्री षट्कर्मिसंश्रया ।  
सर्वदा सहजा सन्ध्या सगुणा सर्वपालिका ॥ ८०॥  
  
सर्वस्वरूपा सर्वेज्या सर्वमान्या सदाशिवा ।  
सर्वकर्त्रीं सर्वपात्री सर्वस्था सर्वधारिणी ॥ ८१॥  
  
सर्वधर्मसुसन्धात्री सर्ववन्द्यपदाम्बुजा ।  
सर्वकिल्बिषहन्त्री च सर्वभीतिनिवारिणी ॥ ८२॥  
  
सावित्री सात्त्विका साध्वी साधुशीला च साक्षिणी ।  
सिताश्मरप्रतीरा च सितकैरवमण्डिता ॥ ८३॥  
  
सीमान्विता सीकराम्भःसीत्काराश्रयकूलिनी ।  
सुन्दरी सुगमा सुस्था सुशीला च सुलोचना ॥ ८४॥  
  
सुकेशी सुखदात्री च सुलभा सुस्थला सुधा ।  
सुवाचिनी सुमाया च सुमुखा सुव्रता सुरा ॥ ८५॥  
  
सुधार्णवस्वरूपा च सुधापूर्णा सुदर्शना ।  
सूक्ष्माम्बरधरा सूतवर्णिता सूरिपूजिता ॥ ८६॥  
  
सृष्टिवर्धिनी च सृष्टिकर्तृभिः परिपूजिता ।  
सेवाप्रिया सेवधिनी सेतुबन्धादिमण्डिता ॥ ८७॥  
  
सैकतक्षोणिकूला च सैरिभादिसुखप्रिया ।  
सोमरूपा सोमदात्री सोमशेखरमानिता ॥ ८८॥  
  
सौरस्यपूर्णसलिला सौमेधिकजनाश्रया ।  
सौशील्यमण्डिता सौम्या सौराज्यसुखदायिनी ॥ ८९॥  
  
सौजन्ययुक्तसुलभा सौमङ्गल्यादिवर्धिनी ।  
सौभाग्यदाननिपुणा सौख्यसिन्धुविहारिणी ॥ ९०॥  
  
संविधानपरा संवित्सम्भाव्यपददायिनी ।  
संश्लिष्टाम्बुधिसर्वाङ्गा सन्निधेयजलाश्रया ॥ ९१॥  
  
हरिप्रिया हंसरूपा हर्वसंवर्धिनी हरा ।  
हनुमत्प्रीतिमापन्ना हरिद्भूमिविराजिता ॥ ९२॥  
  
हाटकालङ्कारभूषा च हार्यसद्गुणमण्डिता ।  
हितसंस्पर्शसलिला हिमांशुप्रतिबिम्बिता ॥ ९३॥  
  
हीरकद्युतियुक्ता च हीनकर्मविगर्हिता ।  
हुतिकर्तृद्विजाधारा हूश्छर्दनक्षयकारिणी ॥ ९४॥  
  
हृदयालुस्वभावा च हृद्यसद्गुणमण्डिता ।  
हेमवर्णाभवसना हेमकञ्चुकिधारिणी ॥ ९५॥  
  
होतृणां प्रियकूला च होम्यद्रव्यसुगर्भिता ।  
हंसा हंसस्वरूपा च हंसिका हंसगामिनी ॥ ९६॥  
  
क्षमारूपा क्षमापूज्या क्षमापृष्ठप्रवाहिनी ।  
क्षमाकर्त्री क्षमोद्धर्त्री क्षमादिगुणमण्डिता ॥ ९७॥  
  
क्षररूपा क्षरा चैव क्षरवस्त्वाश्रया तथा ।  
क्षपाकरकरोल्लासिनी क्षपाचरहारिणी ॥ ९८॥  
  
क्षान्ता क्षान्तिगुणोपेता क्षामादिपरिहारिणी ।  
क्षिप्रगा क्षित्यलङ्कारा क्षितिपालसमाहिता ॥ ९९॥  
  
क्षीणायुर्जनपीयूषा क्षीणकिल्बिषसेविता ।  
क्षेत्रियादिनियन्त्री च क्षेमकार्यसुतत्परा ॥ १००॥  
  
क्षेत्रसंवर्धिनी चैव क्षेत्रैकजीवनाश्रया ।  
क्षोणीभृदावृतपदा क्षौमाम्बरविभूषिता ॥ १०१॥  
  
क्षन्तव्यगुणगम्भीरा क्षन्तुकर्मैकतत्परा ।  
ज्ञप्तिवर्धनशीला च ज्ञस्वरूपा ज्ञमातृका ॥ १०२॥  
  
ज्ञानस्वरूपव्यक्ता च ज्ञातृसंवर्धिनी तथा ।  
अम्बाशोकाऽञ्जना चैव अनिरुद्धाग्निस्वरूपिणी ॥ १०३॥  
  
अनेकात्मस्वरूपा चामरेश्वरसुपूजिता ।  
अव्ययाक्षररूपा चापाराऽगाधस्वरूपिणी ॥ १०४॥  
  
अव्याहतप्रवाहा च ह्यविश्रान्तक्रियात्मिका ।  
आदिशक्तिरादिमाया आकीर्णनिजरूपिणी ॥ १०५॥  
  
आदृतात्मस्वरूपा चामोदपूर्णवपुष्मती ।  
आसमन्तादार्षपादा ह्यामोदनसुपूर्णभूः ॥ १०६॥  
  
आतङ्कदारणगतिरालस्यवाहनस्थिता ।  
इष्टदानमहोदारा इष्टयोग्यसुभूस्तुता ॥ १०७॥  
  
इन्दिरारमणाराध्या इन्दुधृक्पूजनारता ।  
इन्द्राद्यमरवन्द्याङ्घ्रिरिङ्गितार्थप्रदायिनी ॥ १०८॥  
  
ईश्वरी चेतिहन्त्री च ईतिभीतिनिवारिणी ।  
ईप्सूनां कल्पवल्लरिरुक्थशीलवती तथा ॥ १०९॥  
  
उत्तानगतिवाहा चोच्चोच्चावचपदापगा ।  
उत्साहिजनसंसेव्या चोत्फुल्लतरुकूलिनी ॥ ११०॥  
  
ऊर्जस्विनी चोर्जिता च ऊर्ध्वलोकप्रदायिनी ।  
ऋणहर्तृस्तोत्रतुष्टा ऋद्धितार्णनिवारिणी ॥ १११॥  
  
ऐष्टव्यपदसन्धात्री ऐहिकामुष्मिकार्थदा ।  
ओजस्विनी ह्योजोवती ह्यौदार्यगुणभाजिनी ॥ ११२॥  
  
कल्याणी कमला कञ्जधारिणी कमलावती ।  
कमनीयस्वरूपा च कटकाभरणान्यिता ॥ ११३॥  
  
काशी काञ्ची च कावेरी कामदा कार्यवर्धिनी ।  
कामाक्षी कामिनी कान्तिः कामातिसुन्दराङ्गिका ॥ ११४॥  
  
कार्तवीर्यक्रीडिताङ्गा कार्तवीर्यप्रबोधिनी ।  
किरीटकुण्डलालङ्कारार्चिता किङ्करार्थदा ॥ ११५॥  
  
कीर्तनीयगुणागारा कीर्तनप्रियमानसा ।  
कुशावर्तनिवासा च कुमारी कुलपालिका ॥ ११६॥  
  
कुरुकुल्ला कुण्डलिनी कुम्भा कुम्भीरवाहिनी ।  
कूपिका कूर्दनवती कूपा कूपारसङ्गता ॥ ११७॥  
  
कृतवीर्यविलासाढ्या कृष्णा कृष्णगताश्रया ।  
केदारावृतमूभागा केकीशुकपिकाश्रया ॥ ११८॥  
  
कैलासनाथसन्धात्री कैवल्यदा च कैटभा ।  
कोशला कोविदनुता कोमला कोकिलस्वना ॥ ११९॥  
  
कौशेयी कौशिकप्रीता कौशिकागारवासिनी ।  
कञ्जाक्षी कञ्जवदना कञ्जपुष्पसदाप्रिया ॥ १२०॥  
  
कञ्जकाननसञ्चारी कञ्जमालासुसन्धृता ॥  
  
खगासनप्रिया खड्गपाणिनी खर्परायुधा ॥ १२१॥  
  
खलहन्त्री च खट्वाङ्गधारिणी खगगामिनी ।  
खादिपञ्चमहाभूतरूपा खवर्धनक्षमा ॥ १२२॥  
  
गणतोषिणी गम्भीरा गणमान्या गणाधिपा ।  
गणसंरक्षणपरा गणस्था गणयन्त्रिणी ॥ १२३॥  
  
गण्डकी गन्धसलिला गङ्गा च गरुडप्रिया ।  
गलगण्डापहर्त्री च गदहारिसुवारिणी ॥ १२४॥  
  
गायत्री चैव तस्याग्रे गाधेयार्चितसत्पदा ।  
गाथाप्रिया गाढवहा गारुत्मततटाकिनी ॥ १२५॥  
  
गिरिजा गिरीशतनया गिरीशप्रेमवर्धिनी ।  
गीर्वाणी गीष्पतिनुता गीतिकाप्रियमानसा ॥ १२६॥  
  
गुडाकेशार्चनपरा गुरूरहःप्रवाहिनी ।  
गेही सर्वार्थदात्री च गेयोत्तमगुणान्यिता ॥ १२७॥  
  
गोधना गोपना गोपी गोपालकसदाप्रिया ।  
गोत्रप्रिया गोपवृता गोकुलावृतसत्तटा ॥ १२८॥  
  
गौरी गौराङ्गिणी गौरा गौतमी गौतमप्रिया ।  
घनप्रिया घनरवा घनौघा घनवर्धिनी ॥ १२९॥  
  
घनार्तिहर्त्री घनरुक्परिहर्त्री घनद्युतिः ।  
घनपापौघसंहर्त्री घनक्लेशनिवारिणी ॥ १३०॥  
  
घनसारार्तिकप्रीता घनसम्मोहहारिणी ।  
घर्माम्बुपरिहर्त्री च घर्मान्तघर्महारिणी ॥ १३१॥  
  
घर्मान्तकालसङ्क्षीणा घनागमसुहर्षिणी ।  
घट्टद्विपार्श्वानुगता घट्टिनी घट्टभूषिता ॥ १३२॥  
  
चतुरा चन्द्रवदना चन्द्रिकोल्लासचञ्चला ।  
चम्पकादर्शचार्वङ्गी चपला चम्पकप्रिया ॥ १३३॥  
  
चलत्कुण्डलचिन्मौलिचक्षुषी चन्दनप्रिया ।  
चण्डमुण्डनिहन्त्री च चण्डिका चण्डविक्रमा ॥ १३४॥  
  
चारुरूपा चारुगात्री चारुचन्द्रसमानना ।  
चार्वीक्षणा चारुनासा चारुपट्टांशुकावृता ॥ १३५॥  
  
चारुचन्दनलिप्ताङ्गा चार्वलङ्कारमण्डिता ।  
चामीकरसुशोभाढ्या चापखर्परधारिणी ॥ १३६॥  
  
चारुनक्रवरस्था च चातुराश्रम्यजीविनी ।  
चित्रिताम्बरसम्भूषा चित्रा चित्रकलाप्रिया ॥ १३७॥  
  
चीनकार्तिक्यसम्प्रीता चीर्णचारित्रमण्डना ।  
चुलुम्बकरणासक्ता चुम्बनास्वादतत्परा ॥ १३८॥  
  
चूडामणिसुशोभाढ्या चूडालङ्कृतपाणिनी ।  
चूलकादिसुभक्ष्या च चूष्यास्वादनतत्परा ॥ १३९॥  
  
चेतोहरस्वरूपा च चेतोविस्मयकारिणी ।  
चेतसां मोदयित्री च चेतसामतिपारगा ॥ १४०॥  
  
चैतन्यघटिताङ्गा च चैतन्यलीनभाविनी ।  
चोक्ष्यव्यवहारवती चोद्यप्रकृतिरूपिणी ॥ १४१॥  
  
चोक्ष्यस्वरूपा चोक्ष्याङ्गी चोक्ष्यात्मनां समीपिनी ।  
छत्ररूपा छटाकारा छर्दिनी छत्रकान्विता ॥ १४२॥  
  
छत्रप्रिया छन्नमुखी छन्दोनुतयशस्विनी ।  
छान्दसाश्रितसत्कूला छायाग्राह्या छिद्रात्मिका ॥ १४३॥ var  चिदात्मिका  
जनयित्री च जननी जगन्माता जनार्तिहा ।  
जयरूपा जगदद्धात्री जवना जनरञ्जना ॥ १४४॥  
  
जगज्जेत्री च जगदानन्दिनी जगदम्बिका ।  
जनशोकहरा जन्तुजीविनी जलदायिनी ॥ १४५॥  
  
जडताघप्रशमनी जगच्छान्तिविधायिनी ।  
जनेश्वरनिवासिनी जलेन्धनसमन्विता ॥ १४६॥  
  
जलकण्टकसंयुक्ता जलसङ्क्षोभकारिणी ।  
जलशायिप्रिया जन्मपाविनी जलमूर्तिनी ॥ १४७॥  
  
जलायुतप्रपाता च जगत्पालनतत्परा ।  
जानकी जाह्नवी जाड्यहन्त्री जानपदाश्रया ॥ १४८॥  
  
जिज्ञासुजनजिज्ञास्या जितेन्द्रियसुगोचरा ।  
जीवानां जन्महेतुश्च जीवनाधाररूपिणी ॥ १४९॥  
  
झषसङ्ख्याकुलाधानी झषराजायुताकुला ।  
झञ्झनध्यनिप्रीता च झञ्झानिलसमर्दिता ॥ १५०॥  
  
टट्टरश्रवणप्रीता ठक्कुरश्रवणप्रिया ।  
डयनारोहसञ्चारी डमरीवाद्यसत्प्रिया ॥ १५१॥  
  
डाङ्कृतध्वनिसम्प्रीता डिम्बिकाग्रहणोद्यता ।  
ढुण्ढिराजप्रियकरा ढुण्ढिराजप्रपूजिता ॥ १५२॥  
  
तन्तुवाद्यप्रिया तन्त्री तन्त्रिणी तपमानिनी ।  
तरङ्गिणी च तटिनी तरुणी च तपस्विनी ॥ १५३॥  
  
तपिनी च तमोहन्त्री तपती तत्त्ववेदिनी ।  
तत्त्वप्रिया च तन्वङ्गी तपोऽर्थीयसुभूमिका ॥ १५४॥  
  
तपश्चर्यावतां त्रात्री तपिष्णुजनवारिणी ।  
तन्द्रादिविघ्नसंहर्त्री तमोजालनिवारिणी ॥ १५५॥  
  
तापत्रितयसंहर्त्री तापापहारिवारिणी ।  
तितिक्षुजनसंवासा तितिक्षावृत्तिवर्धिनी ॥ १५६॥  
  
तीव्रस्यन्दा तीव्रगा च तीर्थभूस्तीर्थिकाश्रया ।  
तुङ्गकेशरकूलाढ्या तुरासाहादिभिर्नुता ॥ १५७॥  
  
तुर्यार्थदाननिपुणा तूर्णिनी तूर्णरंहिणी ।  
तेजोमयी तेजसोऽब्धिरिति नामसमर्चिता ॥ १५८॥  
  
तैजसानामथिष्ठात्री तैतिक्षूणां सहायिका ।  
तोषवार्धिश्च तोषैकगुणिनी तोषभाजिनी ॥ १५९॥  
  
तोषिकान्वितभूयुक्तपृष्ठिनीपदसंयुता ।  
दत्तहस्ता दर्पहरा दमयन्ती दयार्णवा ॥ १६०॥  
  
दर्शनीया दर्शयित्री दक्षिणोत्तरकूलिनी ।  
दस्युहन्त्री दुर्भरिणी दयादक्षा च दर्शिनी ॥ १६१॥  
  
दानपूज्या तथा चैव दानमानसुतोषिता ।  
दारकौघवती दात्री दारुणार्तिनिवारिणी ॥ १६२॥  
  
दारिद्र्यदुःखसंहर्त्री दानवानीकनाशिनी ।  
दिण्डीरस्वनसन्तुष्टा दिवौकससमर्चिता ॥ १६३॥  
  
दीनानां धनसन्दात्री दीनदैन्यनिवारिणी ।  
दीप्तदीपोल्लासवती दीपाराधनसत्प्रिया ॥ १६४॥  
  
दुरारातिहरा दुःखहन्त्री दुर्वासःसन्नुता ।  
दुर्लभा दुर्गतिहरा दुःखार्तिविनिवारिणी ॥ १६५॥  
  
दुर्वारवारिनिवहा दुर्गा दुर्भिक्षहारिणी ।  
दुर्गरूपा च दुरन्तदूरा दुष्कृतिहारिणी ॥ १६६॥  
  
दूनदुःखनिहन्त्री च दूरदर्शिनिषेविता ।  
धन्या धनेशमान्या च धनदा धनवर्धिनी ॥ १६७॥  
  
धरणीधरमान्या च धर्मकर्मसुवर्धिनी ।  
धामिनी धामपूज्या च धारिणी धातुजीविनी ॥ १६८॥  
  
धाराधरी धावका च धार्मिका धातुवर्धिनी ।  
धात्री च धारणारूपा धावल्यपूर्णवारिणी ॥ १६९॥  
  
धिप्सुकापट्यहन्त्री च धिषणेन सुपूजिता ।  
धिष्ण्यवती धिक्कृतांहा धिक्कृताततकर्दमा ॥ १७०॥  
  
धीरा च धीमती धीदा धीरोदात्तगुणान्विता ।  
धुतकल्मषजाला च धुरीणा धुर्वहा धुनी ॥ १७१॥  
  
धूर्तकैतवहारिणी धूलिव्यूहप्रवाहिनी ।  
धूम्राक्षहारिणी धूमा धृष्टगर्वापहा धृतिः ॥ १७२॥  
  
धृतात्मनी धृतिमती धृतिपूज्यशिवोदरा ।  
धेनुसङ्गतसर्वाङ्गा ध्येया धेनुकजीविनी ॥ १७३॥  
  
नानारूपवती नानाधर्मकर्मस्वरूपिणी ।  
नानार्थपूर्णावतारा सर्वनामस्वरूपिणी ॥ १७४॥  
  
॥ ॐ श्रीनर्मदार्पणमस्तु ॥  
  
  
Proofread by PSA Easwaran psaeaswaran at gmail.com  
  
