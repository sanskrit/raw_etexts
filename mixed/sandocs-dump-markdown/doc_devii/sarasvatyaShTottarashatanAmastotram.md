---
Author: Traditional
Category: aShTottarashatanAma, devii, sarasvatI, stotra, devI
File name: sarasvati108St.itx
Indexextra: (Scan)
Language: Sanskrit
Latest update: March 30, 2002, March 5, 2019
Location: doc_devii
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: sarasvatyaShTottara shatanAma stotram
Texttype: stotra
engtitle: sarasvatyaShTottara shatanAma stotram
itxtitle: sarasvatyaShTottarashatanAmastotram
title: सरस्वत्यष्टोत्तरशतनामस्तोत्रम्

---
  
 श्रीसरस्वत्यष्टोत्तरशतनामस्तोत्रम्   
सरस्वती महाभद्रा महामाया वरप्रदा ।  
श्रीप्रदा पद्मनिलया पद्माक्षी पद्मवक्त्रका ॥ १॥  
  
शिवानुजा पुस्तकभृत् ज्ञानमुद्रा रमा परा ।  
कामरूपा महाविद्या महापातकनाशिनी ॥ २॥  
  
महाश्रया मालिनी च महाभोगा महाभुजा ।  
महाभागा महोत्साहा दिव्याङ्गा सुरवन्दिता ॥ ३॥  
  
महाकाली महापाशा महाकारा महाङ्कुशा ।  
पीता च विमला विश्वा विद्युन्माला च वैष्णवी ॥ ४॥  
  
चन्द्रिका चन्द्रवदना चन्द्रलेखाविभूषिता ।  
सावित्री सुरसा देवी दिव्यालङ्कारभूषिता ॥ ५॥  
  
वाग्देवी वसुधा तीव्रा महाभद्रा महाबला ।  
भोगदा भारती भामा गोविन्दा गोमती शिवा ॥ ६॥  
  
जटिला विन्ध्यवासा च विन्ध्याचलविराजिता ।  
चण्डिका वैष्णवी ब्राह्मी ब्रह्मज्ञानैकसाधना ॥ ७॥  
  
सौदामिनी सुधामूर्तिस्सुभद्रा सुरपूजिता ।  
सुवासिनी सुनासा च विनिद्रा पद्मलोचना ॥ ८॥  
  
विद्यारूपा विशालाक्षी ब्रह्मजाया महाफला ।  
त्रयीमूर्तिः त्रिकालज्ञा त्रिगुणा शास्त्ररूपिणी ॥ ९॥  
  
शुम्भासुरप्रमथिनी शुभदा च स्वरात्मिका ।  
रक्तबीजनिहन्त्री च चामुण्डा चाम्बिका तथा ॥ १०॥  
  
मुण्डकायप्रहरणा धूम्रलोचनमर्दना ।  
सर्वदेवस्तुता सौम्या सुरासुरनमस्कृता ॥ ११॥  
  
कालरात्री कलाधारा रूपसौभाग्यदायिनी ।  
वाग्देवी च वरारोहा वाराही वारिजासना ॥ १२॥  
  
चित्राम्बरा चित्रगन्धा चित्रमाल्यविभूषिता ।  
कान्ता कामप्रदा वन्द्या विद्याधरसुपूजिता ॥ १३॥ विद्याधरी सुपूजिता  
  
श्वेतानना नीलभुजा चतुर्वर्गफलप्रदा ।  
चतुराननसाम्राज्या रक्तमद्या निरञ्जना ॥ १४॥  
  
हंसासना नीलजङ्घा ब्रह्मविष्णुशिवात्मिका ।  
एवं सरस्वतीदेव्या नाम्नामष्टोत्तरं शतम् ॥ १५॥  
  
इति श्री सरस्वत्यष्टोत्तरशतनामस्तोत्रम् सम्पूर्णम् ॥  
  
  
  
