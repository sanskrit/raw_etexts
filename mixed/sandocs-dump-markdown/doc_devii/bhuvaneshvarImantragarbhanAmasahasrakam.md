---
Category: sahasranAma, devii, dashamahAvidyA, stotra, devI
File name: shrIbhuvaneshvarImantragarbhasahasranAma.itx
Language: Sanskrit
Latest update: April 5, 2013
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Bhuvaneshvari Mantra Garbha Sahasranama Stotra
Texttype: stotra
Transliterated by: DPD
engtitle: Bhuwaneshwari Sahasranamastotram
itxtitle: bhuvaneshvarImantragarbhanAmasahasrakam
title: भुवनेश्वरीमन्त्रगर्भनामसहस्रकम्

---
  
 श्रीभुवनेश्वरीमन्त्रगर्भनामसहस्रकम्   
श्रीभैरव उवाच  
देवि ! तुष्टोऽस्मि सेवाभिस्तवद्रूपेण च भाषया ।  
मनोऽभिलषितं किञ्चिद् वरं वरय सुव्रते ॥ १॥  
  
श्रीदेव्युवाच  
तुष्टोऽसि यदि मे देव ! वरयोग्याऽस्म्यहं यदि ।  
वद मे भुवनेश्वर्याः मन्त्रं नामसहस्रकम् ॥ २॥  
  
श्रीभैरव उवाच  
तव भक्त्या ब्रवीम्यद्य देव्या नामसहस्रकम् ।  
मन्त्रगर्भ चतुर्वर्गफलदं मन्त्रिणां कलौ ॥ ३॥  
  
गोपनीयं सदा भक्त्या साधकैश्च सुसिद्धये ।  
सर्वरोगप्रशमनं सर्वशत्रुभयावहम् ॥ ४॥  
  
सर्वोत्पातप्रशमनं सर्वदारिद्रयनाशनम् ।  
यशस्करं श्रीकरं च पुत्रपौत्रविवर्द्धनम् ।  
देवेशि ! वेत्सि त्वद् भक्त्या गोपनीयं प्रयत्नतः ॥ ५॥  
  
अस्य नाम्नां सहस्रस्य ऋषिः भैरव उच्यते ।  
पङ्क्तिश्छन्दः समाख्याता देवता भुवनेश्वरी ॥ ६॥  
  
ह्रीं बीजं श्रीं च शक्तिः स्यात् क्लीं कीलकमुदाहृतम् ।  
मनोऽभिलाषसिद्धयर्थं विनियोगः प्रकीर्तितः ॥ ७॥  
  
॥ ऋष्यादिन्यासः ॥   
  
श्रीभैरवऋषये नमः शिरसि । पङ्क्तिश्छन्दसे नमः मुखे ।  
श्रीभुवनेश्वरीदेवतायै नमः हृदि । ह्रीं बीजाय नमः गुह्ये ।  
श्रीं शक्त्ये नमः नाभौ । क्लीं कीलकाय नमः पादयोः ।  
मनोऽभिलाषयसिद्धयर्थे पाठे विनियोगाय नमः सर्वाङ्गे ॥  
  
ॐ ह्रीं श्रीं जगदीशानी ह्रीं श्रीं बीजा जगत्प्रिया।  
ॐ श्रीं जयप्रदा ॐ ह्रीं जया ह्रीं जयवर्द्धिनी ॥ ८॥  
  
ॐ ह्रीं श्रीं वां जगन्माता श्रीं क्लीं जगद्वरप्रदा ।  
ॐ ह्रीं श्रीं जूं जटिनी ह्रीं क्लीं जयदा श्रीं जगन्धरा ॥ ९॥  
  
ॐ क्लीं ज्योतिष्मती ॐ जूं जननी श्रीं जरातुरा।  
ॐ स्त्रीं जूं जगती ह्रीं श्रीं जप्या ॐ जगदाश्रया ॥ १०॥  
  
ॐ श्रीं जूं सः जगन्माता ॐ जूं जगत् क्षयङ्ङ्करी ।  
ॐ श्रीं क्लीं जानकी स्वाहा श्रीं क्लीं ह्रीं जातरूपिणी ॥ ११॥  
  
ॐ श्रीं क्लीं जाप्यफलदा ॐ जूं सः जनवल्ल्भा ।  
ॐ श्रीं क्लीं जननीतिज्ञा ॐ श्रीं जनत्रयेष्टदा ॥ १२॥  
  
ॐ क्लीं कमलपत्राक्षी ॐ श्रीं क्लीं ह्रीं च कामिनी ।  
ॐ गूं घोररवा ॐ श्रीं घोररूपा हसौः गतिः ॥ १३॥  
  
ॐ गं गणेश्वरी ॐ श्रीं शिववामाङ्गवासिनी ।  
ॐ श्रीं शिवेष्टदा स्वाहा ॐ श्रीं शीतातप्रिया ॥ १४॥  
  
ॐ श्रीं गूं गणमाता च ॐ श्रीं क्लीं गुणरागिणी ॥  
  
ॐ श्रीं गणेशमाता च ॐ श्रीं शङ्करवल्लभा ॥ १५॥  
  
ॐ श्रीं क्लीं शीतलाङ्गी श्रीं शीतला श्रीं शिवेश्वरी ।  
ॐ श्रीं क्लीं ग्लौं गजराजस्था ॐ श्रीं गीं गौतमी तथा ॥ १६॥  
  
ॐ घां घुरघुरनादा च ॐ गीं गीतप्रिया हसौः ।  
ॐ घां घरिणी घटान्तःस्था ॐ गीं गन्धर्वसेविता ॥१७॥  
  
ॐ गौं श्रीं गोपति स्वाहा ॐ गीं गौं गणप्रिया ।  
ॐ गीं गोष्ठी हसौः गोप्या ॐ गीं धर्माञ्सुलोचना ॥ १८॥  
  
ॐ श्रीं गन्त्रीं हसौः घण्टा ॐ घं घण्टारवाकुला ।  
ॐ घ्रीं श्रीं घोररूपा च ॐ गीं श्रीं गरुडी हसौः ॥ १९॥  
  
ॐ गीं गणया हसौः गुर्वी ॐ श्रीं घोरद्युतिस्तथा ।  
ॐ श्रीं गीं गणगन्धर्वसेवताङ्गी गरीयसी ॥ २०॥  
  
ॐ श्रीं गाथ हसौः गोप्त्री ॐ गीं गणसेविता ॥  
  
ॐ श्रीं गुणमति स्वाहा श्रीं क्लीं गौरी हसौः गदा ॥ २१॥  
  
ॐ श्रीं गीं गौररूपा च ॐ गीं गौरस्वरा तथा ।  
ॐ श्रीं गीं क्लीं गदाहस्ता ॐ गीं गोन्दा हसौः पयः ॥ २२॥  
  
ॐ श्रीं गीं क्लीं गम्यरूपा च ॐ अगम्या हसौः वनम् ॥  
  
ॐ श्रीं घोरवदना घोराकारा हसौः पयः ॥ २३॥  
  
ॐ ह्रीं श्रीं क्लीं कोमलाङ्गी च ॐ क्रीं कालभयङ्करी ।  
ऊ क्रीं कर्पतहस्ता च क्रीं ह्रूं कादम्बरी हसौः ॥ २४॥  
  
क्रीं श्रीं कनकवर्णा च ॐ क्रीं कनकभूषणा ।  
ॐ क्रीं काली हसौः कान्ता क्रीं ह्रूं कारुण्यरूपिणी ॥ २५॥  
  
ॐ क्रीं श्रीं कूटप्रिया क्रीं ह्रूं त्रिकुता क्रीं कुलेश्वरी ।  
ॐ क्रीं कम्बलवस्त्रा च क्रीं पीताम्बरसेविता ॥ २६॥  
  
क्रीं श्रीं कुल्या हसौः कीर्तिः क्रीं श्रीं क्लीं क्लेशहारिणी ।  
ॐ क्रीं कूटालया क्रीं ह्रीं कूटकर्त्री हसौः कुटीः ॥ २७॥  
  
ॐ श्रीं क्लीं कामकमला क्लीं शीं कमला क्रीं च कौरवी ।  
ॐ क्लीं श्रीं कुरुरवा ह्रीं श्रीं हाटकेश्वरपूजिता ॥ २८॥  
  
ॐ ह्रां रां रम्यरूपा च ॐ श्रीं क्लीं काञ्चनाङ्गदा ।  
ॐ क्रीईं श्रीं कुण्डली क्रीं हूँ काराबन्धनमोक्षदा ॥ २९॥  
  
ॐ क्रीं कुर हसौः क्लऊ ब्लू ॐ क्रीं कौरवमर्दिनी ।  
ॐ श्रीं कटु हसौः कुण्टी ॐ श्रीं कुष्ठक्षयङ्करी ॥ ३०॥  
  
ॐ श्रीं चकोरकी कान्ता क्रीं श्रीं कापालिनी परा ।  
ॐ श्रीं क्लीं कालिका कामा ॐ श्रीं ह्रीं क्लीं कलङ्किता॥ ३१॥  
  
क्रीं श्रीं क्लीं क्रीं कठोराङ्गी ॐ श्रीं कपटरूपिणी ।  
ॐ क्रीं कामवती क्रीं श्रीं कन्या क्रीं कालिका हसौः ॥ ३२॥  
  
ॐ श्मशानकालिका श्रीं क्लीं ॐ क्रीं श्रीं कुटिलालका ।  
ॐ क्रीं श्रीं कुटिलभ्रूश्च क्रीं ह्रूं कुटिलरूपिणी ॥ ३३॥  
  
ॐ क्रीं कमलहस्ता च क्रीं कुण्टी ॐ क्रीं कौलिनी ।  
ॐ श्रीं क्लीं कण्ठमध्यस्था क्लीं कान्तिस्वरुपिणी ॥ ३४॥  
  
ॐ क्रीं कार्तस्वरूपा च ॐ क्रीं कात्यायनी हसौः ।  
ॐ क्रीं कलावती हसौः काम्या क्रीं कलानिधीशेश्वरी ॥ ३५॥  
  
ॐ क्रीं श्रीं सर्वमध्यस्था ॐ क्रीं सर्वेश्वरी पयः ।  
ॐ क्रीं ह्रूं चक्रमध्यस्था ॐ क्रीं श्रीं चक्ररूपिणी ॥ ३६॥  
  
ॐ क्रीं हूँ चं चकोराक्षी ॐ चं चन्दनशीतला ।  
ॐ चं चर्माम्बरा ह्रूं क्रीं चारुहासा हसौः च्युता ॥ ३७॥  
  
ॐ श्रीं चौरप्रिया हूँ च चार्वङ्गी श्रीं चलाऽचला ।  
ॐ श्रीं हूँ कामराज्येष्टा कुलिनी क्रीं हसौः कुहू ॥ ३८॥  
  
ॐ क्रीं क्रिया कुलाचारा क्रीं क्रीं कमलवासिनी ।  
ॐ क्रीं हेलाः हसौः लीलाः ॐ क्रीं कालवासिनी ॥ ३९॥  
  
ॐ क्रीं कालप्रिया ह्रूं क्रीं कालरात्रि हसौः बला ।  
ॐ क्रीं श्रीं शशिमध्यस्था क्रीं श्रीं कन्दर्पलोचना ॥ ४०॥  
  
ॐ क्रीं शीताञ्शुमुकुटा क्रीं श्रीं सर्ववरप्रदा ।  
ॐ श्रीं श्याम्बरा स्वाहा ॐ श्रीं श्यामलरूपिणी ॥ ४१॥  
  
ॐ श्रीं क्रीं श्रीं सती स्वाहा ॐ क्रीं श्रीधरसेविता ।  
ॐ श्रीं रूक्षा हसौः रम्भा ॐ क्रीं रसवर्तिपथा ॥ ४२॥  
  
ॐ कुण्डगोलप्रियकरी ह्रीं श्रीं ॐ क्लीं कुरूपिणी ।  
ॐ श्रीं सर्वा हसौः तॄप्तिः ॐ श्रीं तारा हसौः त्रपा ॥ ४३॥  
  
ॐ श्रीं तारुण्यरूपा च ॐ क्रीं त्रिनयना पयः ।  
ॐ श्रीं ताम्बूलरक्तास्या ॐ क्रीं उग्रप्रभा तथा ॥ ४४॥  
  
ॐ श्रीं उग्रेश्वरी स्वाहा ॐ श्रीं उग्ररवाकुला ।  
ॐ क्रीं च सर्वभूषाढ्या ॐ श्रीं चम्पकमालिनी ॥ ४५॥  
  
ॐ श्रीं चम्पकवल्ली च ॐ श्रीं च च्युतालया ।  
ॐ श्रीं द्युतिमति स्वाहा ॐ श्रीं देवप्रसूः पयः ॥ ४६॥  
  
ॐ श्रीं दैत्यारिपूजा च ॐ क्रीं दैत्यविमर्दिनी ।  
ॐ श्रीं द्युमणिनेत्रा च ॐ श्रीं दम्भविवर्जिता ॥ ४७॥  
  
ॐ श्रीं दारिद्रयराशिध्नी ॐ श्रीं दामोदरप्रिया ।  
ॐ क्लीं दर्पापहा स्वाहा ॐ क्रीं कन्दर्पलालसा ॥ ४८॥  
  
ॐ क्रीं करीरवॄक्षस्था ॐ क्रीं हूँङ्कारिगामिनी ।  
ॐ क्रीं शुकात्मिका स्वाहा ॐ क्रीं शुककरा तथा ॥ ४९॥  
  
ॐ श्रीं शुकश्रुतिः श्रीं क्लीं श्रीं ह्रीं शुककवित्वदा ।  
ॐ क्रीं शुकप्रसू स्वाहा ॐ श्रीं क्रीं शवगामिनी ॥ ५०॥  
  
ॐ रक्ताम्बरा स्वाहा ॐ क्रीं पीताम्बरार्चिता ।  
ॐ श्रीं क्रीं स्मितसंयुक्ता ॐ श्रीं सौः स्मरा पुरा ॥ ५१॥  
  
ॐ श्रीं क्रीं हूँ च स्मेरास्या ॐ श्रीं स्मरविवद्धिनी ।  
ॐ श्री सर्पाकुला स्वाहा ॐ श्रीं सर्वोपवेशिनी ॥ ५२॥  
  
ॐ क्रीं सौः सर्पकन्या च ॐ क्रीं सर्पासनप्रिया ।  
सौः सौः क्लीं सर्वकुटिला ॐ श्रीं सुरसुरार्चिता ॥ ५३॥  
  
ॐ श्रीं सुरारिमथिनी ॐ श्रीं सुरिजनप्रिया ।  
ऐं सौः सूर्येन्दुनयना ऐं क्लीं सूर्यायुतप्रभा ॥ ५४॥  
  
ऐं श्रीं क्लीं सुरदेव्या च ॐ श्रीं सर्वेश्वरी तथा ।  
ॐ श्रीं क्षेमकरी स्वाहा ॐ क्रीं हूँ भद्रकालिका ॥ ५५॥  
  
ॐ श्रीं श्यामा हसौः स्वाहा ॐ श्रीं ह्रीं शर्वरीस्वाहा ।  
ॐ श्रीं क्लीं शर्वरी तथा ॐ श्रीं क्लीं शान्तरूपिणी ॥ ५६॥  
  
ॐ क्रीं श्रीं श्रीधरेशानी ॐ श्रीं क्लीं शासिनी तथा ।  
ॐ क्लीं शितिर्हसौः शौरी ॐ श्रीं क्लीं शारदा तथा ॥ ५७॥  
  
ॐ श्रीं ह्रीं शारिका स्वाहा ॐ श्रीं शाकम्भरी तथा ।  
ॐ श्रीं क्लीं शिवरूपा च ॐ श्रीं क्लीं कामचारिणी ॥ ५८॥  
  
ॐ यं यज्ञेश्वरी स्वाहा ॐ श्रीं यज्ञप्रिया सदा ।  
ॐ ऐं क्लीं यं यज्ञरूपा च ॐ श्रीं यं यज्ञदक्षिणा ॥ ५९॥  
  
ॐ श्रीं यज्ञार्चिता स्वाहा ॐ यं याज्ञिकपूजिता ।  
श्रीं ह्रीं यं यजमानस्त्री ॐ यज्वा हसौः वधूः ॥ ६०॥  
  
श्रीं वां बटुकपूजिता ॐ श्रीं वरूथिनी स्वाहा ॥  
  
ॐ क्रीं वार्ता हसौः ॐ श्रीं वरदायिनी स्वाहा॥ ६१॥  
  
ॐ श्रीं क्लीं ऐं च वाराही ॐ श्रीं क्लीं वरवर्णिनी ।  
ॐ ऐं सौः वार्तदा स्वाहा ॐ श्रीं वाराङ्गना तथा॥ ६२॥  
  
ॐ श्रीं वैकुण्ठपूजा च वां श्रीं ऐं क्लीं च वैष्णवी ।  
ॐ श्रीं ब्रां ब्राह्मणी स्वाहा ॐ क्रीं ब्राह्मणपूजिता ॥ ६३॥  
  
ॐ श्रीं ऐं क्लीं च इन्द्राणी ॐ क्लीं इन्द्रपूजिता ।  
ॐ श्रीं क्लीं ऐन्द्रि ऐं स्वाहा ॐ श्रीं क्लीं इन्दुशेखरा ॥ ६४॥  
  
ॐ ऐं इन्द्रसमानाभा ॐ ऐं क्लीं इन्द्रवल्लभा ।  
ॐ श्रीं इडा हसौः नाभिः ॐ श्रीं ईश्वरपूजिता ॥ ६५॥  
  
ॐ ब्रां ब्राह्मी क्लीं रुं रुद्राणी ॐ ऐं द्रीं श्रीं रमा तथा ।  
ॐ ऐं क्लीं स्थाणुप्रिया स्वाहा ॐ गीं पदक्षयकरी ॥ ६६॥  
  
ॐ गीं गीं श्रीं गुरस्था च ऐं क्लीं गुदविवर्द्धिनी ।  
ॐ श्रीं क्रीं क्रूं कुलीरस्था ॐ क्रीं श्रीं कूर्मपृष्ठगा ॥ ६७॥  
  
ॐ श्रीं धूं तोतला स्वाहा ॐ त्रौं त्रिभुवनार्चिता ।  
ॐ प्रीं प्रीतिर्हसौः प्रीतां प्रीं प्रभा प्रीं पुरेश्वरी ॥ ६८॥  
  
ॐ प्रीं पर्वतपुत्री च ॐ प्रीं पर्वतवासिनी ।  
ॐ श्रीं प्रीतिप्रदा स्वाहा ॐ ऐं सत्त्वगुणाश्रिता ॥ ६९॥  
  
ॐ क्लीं सत्यप्रिया स्वाहा ऐं सौं क्लीं सत्यसङ्गरा ।  
ॐ श्रीं सनातनी स्वाहा ॐ श्रीं सागरशायिनी ॥ ७०॥  
  
ॐ क्लीं चं चन्द्रिका ऐं सौं चन्द्रमण्डलमध्यगा ।  
ॐ श्रीं चारुप्रभा स्वाहा ॐ क्रीं प्रें प्रेतशायिनी ॥ ७१॥  
  
ॐ श्रीं श्रीं मथुरा ऐं क्रीं काशी श्रीं श्रीं मनोरमा ।  
ॐ श्रीं मन्त्रमयी स्वाहा ॐ चं चन्द्रकशीतला ॥ ७२॥  
  
ॐ श्रीं शाङ्करी स्वाहा ॐ श्रीं सर्वाङ्गवासिनी ।  
ॐ श्रीं सर्वप्रिया स्वाहा ॐ श्रीं क्लीं सत्यभामिनी ॥ ७३॥  
  
ॐ क्लीं सत्यात्मिका स्वाहा ॐ क्लीं ऐं सौः च सात्त्विकी ।  
ॐ श्रीं रां राजसी स्वाहा ॐ क्रीं रम्भोपमा तथा ॥ ७४॥  
  
ॐ श्रीं राघवसेव्या च ॐ श्रीं रावणघातिनी ।  
ॐ निशुम्भोहन्त्री ह्रीं श्रीं क्लीं ॐ क्रीं शुम्भमदापहा ॥ ७५॥  
  
ॐ श्रीं रक्तप्रिया हरा ॐ श्रीं क्रीं रक्तबीजक्षयङ्करी ।  
ॐ श्रीं माहिषपृष्टस्था ॐ श्रीं महिषघातिनी ॥ ७६॥  
  
ॐ श्रीं माहिषे स्वाहा ॐ श्रीं श्रीं मानवेष्टदा ।  
ॐ श्रीं मतिप्रदा स्वाहा ॐ श्रीं मनुमयी तथा ॥ ७७॥  
  
ॐ श्रीं मनोहराङ्गी च ॐ श्रीं माधवसेविता ।  
ॐ श्रीं माधवस्तुत्या च ॐ श्रीं वन्दीस्तुता सदा ॥ ७८॥  
  
ॐ श्रीं मानप्रदा स्वाहा ॐ श्रीं मान्या हसौः मतिः ।  
ॐ श्रीं श्रीं भामिनी स्वाहा ॐ श्रीं मानक्षयङ्करी ॥ ७९॥  
  
ॐ श्रीं मार्जारगम्या च ॐ श्रीं श्रीं मृगलोचना ।  
ॐ श्रीं मरालमतिः ॐ श्रीं मुकुरा प्रीं च पूतना ॥ ८०॥  
  
ॐ श्रीं परापरा च ॐ श्रीं परिवारसमुद्भवा ।  
ॐ श्रीं पद्मवरा ऐं सौः पद्मोद्भवक्षयङ्करी ॥ ८१॥  
  
ॐ प्रीं पद्मा हसौः पुण्यै ॐ प्रीं पुराङ्गना तथा ।  
ॐ प्रीं पयोदृशदृशी ॐ प्रीं परावतेश्वरी ॥ ८२॥  
  
ॐ पयोधरनम्रङ्गी ॐ ध्रीं धाराधरप्रिया ।  
ॐ धृति ऐं दया स्वाहा ॐ ॐ श्रीं क्रीं श्रीं दयावती ॥ ८३॥  
  
ॐ श्रीं द्रुतगतिः स्वाहा ॐ द्रीं द्रं वनघातिनी ।  
ॐ चं चर्माम्बरेशानी ॐ चं चण्डालरूपिणी ॥ ८४॥  
  
ॐ चामुण्डाहसौः चण्डी ॐ चं क्रीं चण्डिकापयः ।  
ॐ क्रीं चण्डप्रभा स्वाहा ॐ चं क्रीं चारुहासिनी ॥ ८५॥  
  
ॐ क्रीं श्रीं अच्युतेष्टा ह्रीं चण्डमुण्डक्षयकरी ।  
ॐ त्रीं श्रीं त्रितये स्वाहा ॐ श्रीं त्रिपुरभैरवी ॥ ८६॥  
  
ॐ ऐं सौः त्रिपुरानन्दा ॐ ऐं त्रिपुरसूदिना ।  
ॐ ऐं क्लीं सौः त्रिपुरध्यक्षा ऐं त्रौं श्रीं त्रिपुराऽऽश्रया ॥ ८७॥  
  
ॐ श्रीं त्रिनयने स्वाहा ॐ श्रीं तारा वरकुला ।  
ॐ श्रीं तुम्बुरुहस्ता च ॐ श्रीं मन्दभाषिणी ॥ ८८॥  
  
ॐ श्रीं महेश्वरी स्वाहा ॐ श्रीं मोदकभक्षिणी ।  
ॐ श्रीं मन्दोदरी स्वाहा ॐ श्रीं मधुरभाषिणी ॥ ८९॥  
  
ॐ म्रीं श्रीं मधुरलापा ॐ श्रीं मोहितभाषिणी ।  
ॐ श्रीं मातामही स्वाहा ॐ मान्या म्रीं मदालसा ॥ ९०॥  
  
ॐ म्रीं मदोद्धता स्वाहा ॐ म्रीं मन्दिरवासिनी ।  
ॐ श्रीं क्लीं षोडशारस्था ॐ म्रीं द्वादशरूपिणी ॥ ९१॥  
  
ॐ श्रीं द्वादशपत्रस्था ॐ श्रीं अं अष्टकोणगा ।  
ॐ म्रीं मातङ्गी हसौः श्रीं क्लीं मत्तमातङ्गगामिनी ॥ ९२॥  
  
ॐ म्रीं मालापहा स्वाहा ॐ म्रीं माता हसौः सुधा ।  
ॐ श्रीं सुधाकला स्वाहा ॐ श्रीं म्रीं मांसिनी स्वाहा ॥ ९३॥  
  
ॐ म्रीं माला करी तथा ॐ म्रीं मालाभूषिता ।  
ॐ म्रीं माध्वी रसापूर्णा ॐ श्रीं सूर्या हसौः सती ॥ ९४॥  
  
ॐ ऐं सौः क्लीं सत्यरूपा ॐ श्रीं दीक्षाहसौः दरी ।   
ॐ द्रीं दातॄप्रिया ह्रीं श्रीं दक्षयज्ञविनाशिनी ॥ ९५॥  
  
ॐ दातृप्रसू स्वाहा ॐ श्रीं दाता हसौः पयः   
ॐ श्रीं ऐं सौः च सुमुखी ॐ ऐं सौः सत्यवारुणी ॥ ९६॥  
  
ॐ श्रीं साडम्बरा स्वाहा ॐ श्रीं ऐं सौः सदागतिः ।  
ॐ श्रीं सीता हसौः सत्या ॐ ऐं सन्तानशायिनी ॥ ९७॥  
  
ॐ ऐं सौः सर्वदृष्टिश्च ॐ क्रीं कल्पान्तकारिणी ।  
ॐ श्रीं चन्द्रकल्लधरा ॐ ऐं श्रीं पशुपालिनी ॥ ९८॥  
  
ॐ श्रींशिशुप्रिया ऐं सौः शिशूत्सङ्गनिवेशिता ।  
ॐ ऐं सौः तारिणी स्वाहा ॐ ऐं क्लीं तामसी तथा॥ ९९॥  
  
ॐ म्रीं मोहान्धकारघ्नी ॐ म्रीं मत्तमनास्तथा ।  
ॐ म्रीं श्रीं माननीया च ॐ प्रीं पूजाफलदा ॥ १००॥  
  
ॐ श्रीं श्रीं श्रीफला स्वाहा ॐ श्रीं क्लीं सत्यरूपिणी ।  
ॐ श्रीं नारायणी स्वाहा ॐ श्रीं नूपुराकिला ॥ १०१॥  
  
ॐ म्रीं श्रीं नारसिंही च ॐ म्रीं नारायाणप्रिया ।  
ॐ म्रीं हंसगतिः स्वाहा ॐ श्रीं हंसौ हसौः पयः ।१०२॥  
  
ॐ श्रीं क्रीं करवालेष्टा ॐ क्रीं कोटरवासिनी ॥  
  
ॐ क्रीं काञ्चनभूषाढ्या ॐ क्रीं श्रीं कुरीपयः ॥ १०३॥  
  
ॐ क्रीं शशिरूपा च श्रीं सः सूर्यरूपिणी ।  
ॐ श्रीं वामप्रिया स्वाहा ॐ वीं वरुणपूजिता ॥ १०४॥  
  
ॐ वीं वटेश्वरी स्वाहा ॐ वीं वामनरूपिणी ।  
ॐ रं व्रीं श्रीं खेचरी स्वाहा ॐ रं व्रीं श्रीं साररूपिणी ॥ १०५॥  
  
ॐ रं ब्रीं खड्गधारिणी स्वाहा ॐ रं ब्रीं खप्परधारिणी ।  
ॐ रं ब्रीं खर्परयात्रा च ॐ प्रीं प्रेतालया तथा ॥ १०६॥  
  
ॐ श्रीं क्लीं प्रीं च दूतात्मा ॐ प्रीं पुष्पवर्द्धिनी ।  
ॐ श्रीं श्रीं सान्तिदा स्वाहा ॐ प्रीं पातालचारिणी ॥ १०७॥  
  
ॐ म्रीं मूकेश्वरी स्वाहा ॐ श्रीं श्रीं मन्त्रसागरा ।  
ॐ श्रीं क्रीं क्रयदा स्वाहा ॐ क्रीं विक्रयकारिणी ॥ १०८॥  
  
ॐ क्रीं क्रयात्मिका स्वाहा ॐ क्रीं श्रीं क्लीं कृपावती ।  
ॐ क्रीं श्रीं ब्रां विचित्राङ्गी ॐ श्रीङ्क्लीं वीं विभावरी ॥ १०९॥  
  
ॐ वीं श्रीं विभावसुनेत्रा ॐ वीं श्रीं वामकेश्वरी ।  
ॐ श्रीं वसुप्रदा स्वाहा ॐ श्रीं वैश्रवणार्चिता ॥ ११०॥  
  
ॐ भैं श्रीं भाग्यदा स्वाहा ॐ भैं भैं भगमालिनी ।  
ॐ भैं श्रीं भगोदरा स्वाहा ॐ भैं क्लीं वैन्दवेश्वरी ॥ १११॥  
  
ॐ भैं श्रीं भवमध्यस्था ऐं क्लीं त्रिपुरसुन्दरी ।  
ॐ श्रीं क्रीं भीतिहर्त्री च ॐ भैं भूतभयङ्करी ॥ ११२॥  
  
ॐ भैं भयप्रदा भैं श्रीं भगिनी भैं भयापहा ।  
ॐ ह्रीं श्रीं भोगदा स्वाहा श्रीं क्लीं ह्रीं भुवनेश्वरी ॥ ११३॥  
  
इति श्रीदेवदेवेशि ! नाम्ना साहस्रकोत्तमः ।  
मन्त्रगर्भं परं रम्यं गोप्यं श्रीदं शिवात्मकम् ॥ ११४॥  
  
माङ्गल्यं भद्रद सेव्यं सर्वरोगक्षयङ्करम् ।  
सर्वदारिद्रयराशिघ्नं सर्वामरप्रपूजितम् ॥ ११५॥  
  
रहस्यं सर्वदेवानां रहस्यं सर्वदेहिनाम् ।  
दिव्यं स्तोत्रमिदं नाम्नां सहस्रमनुभिर्युतम् ॥ ११६॥  
  
परापरं मनुमयं परापररहस्यकम् ।  
इदं नाम्नां सहस्राख्यं स्तवं मन्त्रमयं परम् ॥ ११७॥  
  
पठनीयं सदा देवि ! शून्यागारे चतुष्पथे ।  
निशीथे चैव मध्याह्ने लिखेद् यत्नेन देशिकः ॥ ११८॥  
  
गन्धैश्च कुसुमैश्चैव कर्पूरेण च वासितैः ।  
कस्तूरीचन्दनैर्देवि ! दूर्वया च महेश्वरी ! ॥ ११९॥  
  
रजस्वलाया रक्तेन लिखेन्नाम्नां सहस्रकम् ।  
लिखित्वा धारयेन्मूर्ध्नि साधकः सुभवाञ्छकः ॥ १२०॥  
  
यं यं कामयते कामं तं तं प्राप्नोति लीलया ।  
अपुत्रो लभते पुत्रान् धनार्थी लभते धनम् ॥ १२१॥  
  
कन्यार्थी लभते कन्यां विद्यार्थी शास्त्रपारगः ।  
वन्ध्या पुत्रयुता देवि ! मृतवत्सा तथैव च ॥ १२२॥  
  
पुरुषो दक्षिणे बाहौ योषिद् वामकरे तथा ।  
धृत्वा नाम्नां सहस्रं तु सर्वसिद्धिर्भवेद् ध्रुवम् ॥ १२३॥  
  
नात्र सिद्धाद्यपेक्षाऽस्ति न वा मित्रारिदूषणम् ।  
सर्वसिद्धिकृतं चैतत् सर्वाभीष्टफलप्रदम् ॥ १२४॥  
  
मोहान्धकारापहरं महामन्त्रमयं परं ।  
इदं नाम्नां सहस्रं तु पठित्वा त्रिविधं दिनम् ॥ १२५॥  
  
रात्रौ वारत्रयं चैव तथा मासत्रयं शिवे ! ।  
बलिं दद्याद् यथाशक्त्या साधकः सिद्धिवाञ्छकः ॥ १२६॥  
  
सर्वसिद्धियुतो भूत्वा विचरेद् भैरवो यथा।  
पञ्चम्यां च नवम्यां च चतुर्दश्यां विशेषतः ॥ १२७॥  
  
पठित्वा साधको दद्याद् बलिं मन्त्रविधानवित् ।  
कर्मणा मनसा वाचा साधको भैरवो भवेत् ॥ १२८॥  
  
अस्य नाम्नां सहस्रस्य महिमानं सुरेश्वरि !।  
वक्तुं न शक्यते देवि ! कल्पकोटिशतैरपि ॥ १२९॥  
  
मारीभये चौरभये रणे राजभये तथा ।  
अग्निजे वायुजे चैव तथा कालभये शिवे !॥ १३०॥  
  
वनेऽरण्ये श्मशाने च महोत्पाते चतुष्पथे ।  
दुर्भिक्षे ग्रहपीडायां पठेन्नाम्नां सहस्रकम् ॥ १३१॥  
  
तत् सद्यः प्रशमं याति हिमवद्भास्करोदये ।  
एकवारं पठेत् पात्रः तस्य शत्रुर्न जायते ॥ १३२॥  
  
त्रिवारं सुपठेद् यस्तु स तु पूजाफलं लभेत् ।  
दशावर्तं पठेत् यस्तु देवीदर्शनमाप्नुयात् ॥ १३३॥  
  
शतावतं पठेद् यस्तु स सद्यो भैरवोपमः ।  
इदं रहस्यं परमं तव प्रीत्या मया स्मॄतम् ॥ १३४॥  
  
गोपनीयं प्रयत्नेन चेत्याज्ञा परमेश्वरि ! ।  
नाभक्तेभ्यस्तु दातव्यो गोपनीयं महेश्वरि ॥ १३५॥  
  
॥ इति श्रीभुवनेश्वरीरहस्ये श्रीभुवनेश्वरीमन्त्रगर्भसहस्रनामकं  
सम्पूर्णम् ॥  
  
  
Encoded and proofread by DPD  
  
  
