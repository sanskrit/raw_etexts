---
Category: devii, devI, jaina
File name: padmAvatIstotram2.itx
Indexextra: (Scans 1, 2)
Language: Sanskrit
Latest update: March 30, 2019
Location: doc_devii
Proofread by: DPD
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: padmAvatIstotram 2
engtitle: padmAvatIstotram 2
itxtitle: padmAvatIstotram 2 (shrImadgIrvANachakrasphuTa)
title: पद्मावतीस्तोत्रम् २ (श्रीमद्गीर्वाणचक्रस्फुट)

---
  
 श्रीपद्मावतीस्तोत्रम् २   
श्रीमद्गीर्वाणचक्रस्फुटमुकुटतटीदिव्यमाणिक्यमाला-  
ज्योतिर्ज्वालाकरालास्फुरितमुकुरिकाधृष्ठपादारविन्दे !  
व्याघोरोल्कासहस्र्ड्फुरज्ज्वलनशिखालोलपाशाङ्कुशाढद्ये  
ॐ आँ क्रोँ ह्रीँ मन्त्ररूपे !  क्षपितकलिमले ! रक्ष मां देवि !  पद्मे ॥ १॥  
  
भित्त्वा पातालमूलं चलचलचलिते !  व्याललीलाकरालै-  
विंशुद्दण्ड्यचण्डमप्रहरणसहितैस्तदूद्भुत्रैस्तर्जयन्ती ।  
दैत्येन्द्रक्रूरदंष्ट्राकटकटघटिते !  स्पष्टभीमाट्टहासे !  
मायाजीमूतमालाकुहरितगगने !  रक्ष मां देवि !  पद्मे !  ॥ २॥  
  
कूजत्कोदण्डकाण्डोडुमरविधुरिते !  क्रूरधोरोपसर्गं  
दिव्यं वज्रातपत्रं प्रगुणमणिरणत्किङ्किणीक्वाणरम्यम् ।  
भास्वद्वैडूर्यदण्डं मदनविजयिनो विभ्रती पार्श्वर्वभर्तुः  
सा देवी पद्महस्ता विघटयतु महाडामरं मामकीनम् ॥ ३॥  
  
भृङ्गी काली कराली परिजनसहिते !  चण्डि चामुण्डि नित्ये !  
क्षां क्षीं क्षूं क्षः क्षणार्धे क्श्ःअतरिपूनिवहने !  ह्रीं महामन्त्ररूपे ! ।  
भ्रां भ्रीं भ्रूं भृङ्गसङ्गभ्रुकुटिपुटतटशसितोद्दामदैत्ये !  
झ्वां झ्वीं झ्वूं झ्वः प्रचण्डे ! स्तुतिशतमुखरे !  
                         रक्ष मां देवि !  पद्मे !  ॥ ४॥  
  
चञ्चत्काञ्चीकलापे !  स्तनतटविलुठत्तारहारावलीके !  
प्रोत्फुल्लत्पारिजातद्रुमकुसुममहामञ्जरीपूज्यपादे !  ।  
ह्रां ह्रीं क्लीं ब्लूँ समेते भुवनवशकरे !  क्षोभिणी द्राविणी त्वं  
आं ईं ऊं पद्महस्ते !  कुरु कुरु घटने रक्ष मां देवि !  पद्मे !  ॥ ५॥  
  
लीलाव्यालोलनीलोत्पलदलनयने !  प्रज्वलद्वाडवाग्नि-  
प्रोद्यज्ज्वालास्फुलिङ्गस्फुरदरुणकरोदग्रवज्जाग्रहस्ते !  ।  
ह्राँ ह्रीँह्रूँ  ह्रः हरन्ती हरद्वरहरहुञ्कारभीमैकनादे !  
पद्मे !  पद्मासनस्थे व्यपनय दुरितं देवि !  देवेन्द्रवन्द्ये !  ॥ ६॥  
  
कोपं वं झं सहसः  कुवलयकलितोद्दामलीलाप्रबन्धे !  
ज्रां ज्रीं ज्रूं ज्रः पवित्रे शशिकरधवले प्रक्षरत्क्षीरगौरे !  ।  
व्यालव्याबद्धजूटे प्रबलबलमहाकालकूटं हरन्ती  
हा हा हुङ्कारनादे !  कृतकरकमले !  रक्ष मां देवि !  पद्मे !  ॥ ७॥  
  
प्रातर्बालार्करश्मिच्छुरितघनमहासान्द्रसिन्दूरधूली-  
सन्ध्यारागारुणाङ्गि त्रिदशवरवधूवन्द्यपादारविन्दे !  ।  
चञ्चच्चन्द्रासिधाराप्रहतरिपुकुले कुण्डलोद्धृष्टगल्ले !  
श्रां श्रीं श्रूं  श्रः स्मरन्ती मदगजगमने !  
                        रक्ष मां देवि !  पद्मे !  ॥ ८॥  
  
विस्तीर्णे पद्मपीठे कमलदलनिवासोचिते कामगुप्ते  
लान्ताङ्गीश्रीसमेते प्रहसितवदने दिव्यहस्ते । प्रसन्ने !  ।  
रक्ते रक्तोत्पलाङ्गि प्रतिवहसि सदा वाग्भवं कामराजं  
हंसारूढे !  त्रिनेत्रे !  भगवति !  वरदे !  रक्ष मां देवि !  पद्मे !  ॥ ९॥  
  
षट्कोणे चक्रमध्ये प्रणतवरयुते वाग्भवे कामराजे  
हंसारूढे सविन्दौ विकसितकमले कर्णिकाग्रे निधाय ।  
नित्ये क्लिन्ने मदद्रैर्द्रव इति सहितं साङ्कुशे पाशहस्ते !  
ध्यानात्सङ्क्षोभकारित्रिभुवनवशकृद् रक्ष मां देवि !  पद्मे !  ॥ १०॥  
  
आं क्रों ह्रीं पञ्चबाणैलिखितषट्दले चक्रमध्ये सहंसः  
ह्र्स्क्लीँ श्रीं पत्रान्तराले स्वरपरिकलिते वायुना वेष्टिताङ्गी ।  
ह्रीं वेष्टे रक्तपुष्पैर्जपति मणिमतां क्षोभिणी वीक्ष्यमाणा  
चन्द्रार्कं चालयन्ती सपदि जनहिते रक्ष मां देवि !  पद्मे !  ॥ ११॥  
  
गर्जन्नीरदगर्भनिर्गततडिरुज्ज्वालासहस्रस्फुरत्-  
सद्वज्राङ्कुशपाशपङ्कजधरा भक्त्यामरैरर्चिता ।  
सद्यः पुष्पितपारिजातरुचिरं दिव्यं वपुर्बिभ्रती  
सा मां पातु सदा प्रसन्नवदना पद्मावती देवता ॥ १२॥  
  
जिह्वाग्रे नासिकान्ते हृदि मनसि दृशोः कर्णयोर्नाभिपद्मे  
स्कन्धे कण्ठे ललाटे शिरसि च भुजयोः पृष्ठिपार्श्वप्रदेशे ।  
सर्वाङ्गोपाङ्गशुद्ध्यान्यतिशयभवनं दिव्यरूपं स्वरूपं  
ध्यायामः सर्वकालं प्रणयलयगतं पार्श्वनाथेतिशब्दम् ॥ १३॥  
  
ब्रह्माणी कालरात्री भगवति वरदे !  चण्डि चामुण्डि नित्ये  
मातङ्गी गौरिधारी धृतिमतिविजये कीर्तिह्रींस्तुत्यपद्मे !  ।  
सङ्ग्रामे शत्रुमध्ये जलज्वलनजले वेष्टिते तैः स्वरास्त्रैः  
क्षां क्षीं क्षूं क्षः क्षणार्धं क्षतरिपुनिवहे !  
                         रक्ष मां देवि !  पद्मे !  ॥ १४॥  
  
भूविश्वेक्षणचन्द्रचन्द्रपृथिवीयुग्मैकसङ्ख्याक्रमा-  
ञ्चन्द्राम्भोनिधिबाणषण्मुखवशं दिकूखेचराशादिषु ।  
ऐश्वर्यं रिपुमारविश्वभयकृत्क्षोभान्तराया विषाः  
लक्ष्मीलक्षणभारतीगुरुमुखान्मन्त्रानिमा देवते !  ॥ १५॥  
  
खङ्गैः कोडण्डकाण्डैर्मुशलहलकिणैर्वज्रनाराचचक्रैः  
शक्त्या शल्यैस्त्रिशूलैर्वरफरशफर्ल्मैद्गरैर्मुष्टिदण्डैः ।  
पाशैः पाषाणवक्षैर्वरगिरिसहितैर्दिव्यशस्त्रैरमानै-  
र्दुष्टान् संहारयन्ती वरभुजललिते !  रक्ष मां देवि !  पद्मे !  ॥ १६॥  
  
यस्या देवर्नरेन्द्रैरमरपगितगणैः किन्नरैर्दानवेन्द्रैः  
सिद्धैर्नीगेन्द्रयक्षैर्नरमुकुटतटैर्घृष्टपादारविन्दे !  ।  
सौम्ये सौभाग्यलक्ष्मीदलितकलिमले !  पद्मकल्याणमाले !  
अम्बे !  काले समाधिं प्रकटय परमं रक्ष मां देवि !  पद्मे !  ॥ १७॥  
  
धूपैश्चन्दनतण्डुलैः शुभमहागन्धैः समन्त्रालिकै-  
नानावर्णफलैर्विचित्रसरसैर्दिव्यैर्मिनोहारिभिः ।  
पुष्पैर्नैवेद्यवस्त्रर्मनभुवनकरा भक्तियुक्तैः प्रदाता  
राज्ये हेत्वं गृहाणे भगवति वरदे !  रक्ष मां देवि !  पद्मे !  ॥ १८॥  
  
क्षुद्रोपद्रवरोगशोकहरणी दारिद्र्य विद्रावणी  
व्यालव्याघ्रहरा फणत्रयधरा देहप्रभाभास्वरा ।  
पातालाधिपतिप्रिया प्रणयिनी चिन्तामणिः प्राणिनां  
श्रीमत्पार्श्वजिनेशशासनसुरी पद्मावती देवता ॥ १९॥  
  
तारा त्वं सुगतागमे भगवती गौरीति शैवागमे  
वज्रा कौलिकशासने जिनमते पद्मावती विश्रुता ।  
गायत्री श्नुतशालिनां प्रकृतिरित्युक्तासि साङ्खयागमे  
मातर्भारति !  किं प्रभूतभणितैर्व्याप्तं समस्तं त्वया ॥ २०॥  
  
पाताले कृशता विषं विषधरा धूर्मन्ति ब्रह्माण्डजाः  
स्वर्भूमीपतिदेवदानवगणाः सूर्येन्दवो यद्गुणाः ।  
कल्पेन्द्राः स्तुतिपादपङ्कजनता मुक्तामणिं चुम्बिता  
सा त्रैलोक्यनता मता त्रिभुवने स्तुत्या स्तुता सर्वदा ॥ २१॥  
  
सञ्जप्ता कणवीररक्तकुसुमैः पुष्पैः समं सञ्चितैः  
सन्मिश्रैर्धृतगुग्गुलौघमधुभिः कुण्डे त्रिकोणे कृते ।  
होमार्थं कृतषोडशाङ्गुलशता वह्नौ दशांशैर्जपेत्  
तं वाचं वचसीह देवि !  सहसा पद्मावती देवता ॥ २२॥  
  
ह्रीङ्कारैश्चन्द्रमध्ये पुनरपि वलयं षोडशावर्णपूर्णै-  
र्वाह्या कण्ठैरवेष्ट्य कमलदलयुतं मूलमन्त्रप्रयुक्तम् ।  
साक्षात्त्रैलोक्यवश्यं पुरुषवशकृतं मन्त्रराजेन्द्रराजं  
....एतत्स्वरूपं परमपदमिदं पातु मां पार्श्वनाथः २३॥  
  
प्रोत्फुल्लत्कुन्दनादे कमलकुवलये मालतीमाल्यपूज्ये  
पादस्थे भूधराणां कृतरणक्वणिते रम्यझङ्काररावे ।  
गुञ्जत्काञ्चीकलापे पृथुलकटितटे तुच्छमध्यप्रदेशे  
हा हा हुङ्कारनादे !  कृतकरकमले !  रक्ष मां  देवि !  पद्मे !  ॥ २४॥  
  
दिव्ये पद्मे सुलग्ने स्तनतटमुपरि स्फारहारावलीके  
केयूरैः कङ्कणाद्यैर्बहुविधरचितैर्बाहुदण्डप्रचण्डैः ।  
भाभाले वृद्धतेजःस्फुरन्मणिशतैः कुण्डलोद्घृष्टगण्डे  
स्रां स्रीं स्रूं  स्रः स्मरन्ती गजपतिगमने ! रक्ष मां देवि !  पद्मे !  ॥ २५॥  
  
या मन्त्रागमवृद्धिमानवितनोल्लासप्रसादार्पणां  
या इष्टाशयक्लॄप्तकार्मणगणप्रध्वंसदक्षाङ्कुऽशा ।  
आयुर्वृद्धिकरां ज्वरामयहरां सर्वार्थसिद्धिप्रदां  
सद्यः प्रत्ययकारिणीं भगवतीं पद्मावतीं संस्तुवे ॥ २६॥  
  
पद्मासना पद्मदलायताक्षी पद्मानना पद्मकराङ्घ्रिपद्मा ।  
पद्मप्रभा पार्श्वजिनेन्द्रशक्ता पद्मावती पातु फणीन्द्रपत्नी ॥ २७॥  
  
मातः प्र पद्मिनि !  पद्मरागरुचिरे !  पद्मप्रसूनानने !  
पद्मे !  पद्मवनस्थिते !  परिलसत्पद्माक्षि !  पद्मानने !  ।  
पद्मामोदिनि !  पद्मकान्तिवरदे !  पद्मप्रसूनार्चिते !  
पद्मोल्लासिनि !  पद्मनाभिनिलये !  पद्मावती पाहि माम् ॥ २८॥  
  
या देवी त्रिपुरा पुरत्रयगता शीघ्रासि शीघ्रप्रदा  
या देवी समया समस्तभुवने सङ्गीयते कामदा ।  
तारा मानविमर्दिनी भगवती देवी च पद्मावती  
तास्ताः सर्वगतास्तमेव नियतं मायेति तुभ्यं नमः ॥ २९॥  
  
त्रुट्यत्शङ्कलबन्धनं बफुविधैः पाशैश्च यन्मोचनं  
स्तम्भे शत्रुजलाग्निदारुणमहीनागारिनाशे भयम् ।  
दारिद्रयाग्रहरोगशोकशमनं सौभाग्यलक्ष्मीप्रदं  
ये भक्त्या भुवि संस्मरन्ति मनुजास्ते देवि !  नामग्रहम् ॥ ३०॥  
  
भक्तानां देहि सिद्धिं मम सकलमघं देवि !  दूरीकुरु त्वं  
सर्वेषां धार्मिकाणां सततनियततं वाञ्छितं पूरयस्व ।  
ससाराब्धौ निमग्नं प्रगुणगणयुतं जीवराशिं च त्राहि  
श्रीमज्जैनेन्द्रधर्मं प्रकटय विमलं देवि !  पद्मावति !  त्वम् ॥ ३१॥  
  
दिव्यं स्तोत्रं पवित्रं पटुतरपठतां भक्तिपूर्वं त्रिसन्ध्यं  
लक्ष्मीसौभाग्यरूपं दलितकलिमलं मङ्गलं मङ्गलानाम् ।  
पूज्य कल्याणमाद्यं जनयति सततं पार्श्वनाथप्रसादाद्  
देवी पद्मावती नः प्रहसितवदना या स्तुता दानवेन्द्रैः ॥ ३२॥  
  
पठितं भणितं गुणितं जयविजयरमानिबन्धनं परमम् ।  
सर्वाधिव्याधिहरं जपतां पद्मावती स्तोत्रम् ॥ ३३॥  
  
आद्यं चोपद्रवं हन्ति द्वितीयं भूतनाशनम् ।  
तृतीये चामरीं हन्ति चतुर्थे रिपुनाशनम् ॥ ३४॥  
  
पञ्च पञ्चजनानां च वशीकारं भवेद् भ्रुवम् ।  
षष्ठे चोच्चाटनं हन्ति सप्तमे रिपुनाशनम् ॥ ३५॥  
  
अत्योद्वेगा चाष्टमे च नवमे सर्वकार्यकृत् ।  
इष्टा भवन्ति तेषां च त्रिकालपठनार्थिनाम् ॥ ३६॥  
  
आह्वानं नैव जानामि न जानामि विसर्जनम् ।  
पूजार्चे नैव जानामि त्वं गतिः परमेश्वरि ध ॥ ३७॥  
  
अथाह्वाननम् ।  
श्रीपार्श्वनाथ !  जिननायक !  रत्नचूडा-  
पाशाङ्कुशोरगफलाङ्कितदोश्चतुष्का ।  
पद्मावती त्रिनयना त्रिफणावतंसं  
पद्मावती जयति शासनपुण्यलक्ष्मीः ॥  
  
ॐ आँ क्रोँ अरुणवर्णसर्वलक्षणसम्पूर्णः  
स्वायुधवाहनवन्धुचिह्नसपरिवारान् नमोऽस्तुते हे पद्मावति !  देवि !  
अत्रागच्छागच्छ तिष्ठ तिष्ठ ठः ठः मम सन्निहिता भव भव  
वषट् स्वाहा ।  
  
अथाष्टकं  
  
ॐ ह्रीं श्रीँ मन्त्ररूपे !  विबुधजननुते !  देवदेवेन्द्रवन्द्ये !  
चञ्चञ्चन्द्रावदाते !  क्षपितकलिमले !  हारनीहारगौरे !  ।  
भीमे !  भीमाट्टहासे भवभयहरणे । भैरवे !  भीमरूपे  
ह्राँ ह्रीं ह्रूँकारनादे !  विशदजलभरैस्त्वां यजे देवि !  पद्मे !  ॥ १॥  
  
ॐ ह्रीं श्राँ श्रीँ पद्मावत्यै जलं-१  
  
हा पक्षी(क्षि) बीजगर्भे सुरवररमणीचचिन्तेऽनेकरूपे !  
कोप वं झं विधेयं धरिततवधरे योगिनी योगमार्गे ।  
हं हंसः स्वर्गजैश्च प्रतिदिननमिते !  प्रस्तुतापापपट्टे  
दैत्येन्द्रैर्ध्यायमाने !  विमलसलिलजैस्त्वां यजे देवि !  पद्मे !  ॥ २॥  
  
गन्धं० २  
  
दैत्येर्दैत्यारिनाथैर्नमितपदयुगे !  भक्तिपूर्वं त्रिसन्ध्यं  
यक्षैः सिद्धैश्च नम्रैरहमहमिकया देहकान्त्याश्च कान्त्यै ।  
आं इं उं तं अ आ आ गृढ गृढ मृडने सः स्वरे न्यस्वरे नैः  
तेवप्राहीयमाने क्षतधवलभरैस्त्वां यजे देवि !  पद्मे !  ॥ ३॥  
  
अक्षतम् ।  
  
क्षां क्षीं क्षूं क्षः स्वरूपे !  हन विषमविषं स्थावरं जङ्गमं वा  
संसारे संसृतानां तव चरणयुगे सर्वकालान्तराले ।  
अव्यक्तव्यक्तरूपे !  प्रणतनरवरे !  ब्रह्मरूपे !  स्वरूपे !  
पङ्क्तियोगीन्द्रगम्ये सुरभिशुभक्रमे !  त्वां यजे देवि !  पद्म !  ॥ ४॥  
  
पुष्पम् ॥  
  
पूर्णं विज्ञानशोभाशशधरधवले दास्यविम्बं प्रसन्नै  
रम्ये स्वच्छे स्वकान्त्यै द्विजकरनिकरे चन्द्रिकाकारभासे ।  
आस्मिङ्किन्नाभवर्ज्यां दिनमनुसततं कल्मषं क्षालयन्ती  
श्रां श्रीं श्रूं मन्त्ररूपे !  विमलचरुवरैस्त्वां यजे देवि !  पद्मे !  ॥ ५॥  
  
नैवेद्यम् !  
  
भास्वत्पद्मासनस्थे !  जिनपदनिरते !  पद्महस्ते !  प्रशस्ते !  
प्रां प्रीं प्रूं प्रः पवित्रे !  हर हर दुरितं दुष्टजं दुष्टचेष्टे !  ।  
वाचाला भावभक्त्या त्रिदशयुवतिभिः प्रत्यहं पूज्यपादे !  
चन्द्रे चन्द्रीकराले मुनिगृहमणिभिस्त्वां यजे देवि पद्मे !  ॥ ६॥  
  
दीपम् ॥  
  
नम्रीभूतक्षितीशप्रवरमणितटोद्घृष्टपादारविन्दे !  
पद्माक्षे !  पद्मनेत्रे !  गजपतिगमने !  हंसशुभ्रे विमाने ।  
कीर्तिश्रीवृद्धिचक्रे !  शुभजयविजये !  गौरिगान्धारियुक्ते !  
दी  दी शरण्ये गुरुसुरभिभरैस्त्वां यजे देवि !  पद्मे !  ॥ ७॥  
  
धूपम् ॥  
  
विद्युज्ज्वालाप्रदीप्ते प्रवरमणिमयामक्षमालां कराले  
रम्ये वृत्तां धरन्ती दिनमनुसततं मङ्ककं सारदं च ।  
नागेन्द्रैरिन्द्रचन्द्रैर्दिविपमनुजनैः संस्तुता देवदेवि !  
पद्मर्चे !  त्वां फलौघैदिंशतु मम सदा निर्मलशर्मसिद्धिः ॥ ८॥  
  
फलम् ॥  
  
श्रीमन्महाचीनदुकूलनेत्रे सत्क्षौमकौशेयकचीनवस्त्रैः ।  
शुभ्रांशुके श्यनमनिप्रभाङ्गी(? ) यजामहे पन्नगराजदेवि !  ॥ ९॥  
  
शुभ्रवस्रम् ।  
  
काञ्चीसूत्रविनूतरनिचिते केयूरसत्कुण्डलै-  
र्मञ्जीराङ्गदमुद्रिकादिमुकुटप्रालम्बिकावासकैः ।  
अञ्चच्चाटिकपट्टिकादिविलगद्ग्रैवेयकैर्भूपाणैः  
सिन्दूराङ्गसुकान्तिवर्षसुभगैः सम्पूजयामो वयम् ॥ १०॥  
  
षोडशाभरणम् ॥  
  
वारिभिर्गन्धैरक्षतपुष्पैश्चरुवरदीपैर्घूपफलार्घैः ।  
क्रोँ  ह्रीं श्रीं क्षां सुबीजपूरमन्त्रे झ्वीं प्रां धं हुं हुं  
              यन्त्रशुभमर्चे ॥ ११॥  
  
अर्घ्यम् ॥  
  
अम्भोभिर्दिव्यगन्धैरलिकुलकलितैर्गन्धशाल्यक्षर्तौघैः  
कुन्दाद्यैर्दिव्यवद्भिरतुलशुचिवरैर्दीपकैः काम्यधूपैः ।  
सुस्वादैर्नालिकेरैविंलसितविमलैर्वप्रचक्रैरणार्घैः  
कल्याणानाङ्गभाजां विमलगुणवती पूजयामीष्टसिद्ध्यै ॥ १२॥  
  
पूर्णार्ध्यम् ॥  
  
अथ प्रत्येकपूजा ।  
श्रीसव्यपाणिगततीक्ष्णमस्त्रं वज्रायुध नाम जगत्प्रसिद्धम् ।  
त्रैलोक्यव्याप्तं भयनाशनं च पद्मावति !  त्वत्पदमर्चयामि ॥ १॥  
  
ॐ आँ क्राँ ह्रीं सव्यद्वस्तवज्रधारणे जलं १  
  
भित्त्वा सुपातालमूलं च शस्त्रं कृत्वा विनाशं कलिघोरदुःखम् ।  
सुवामभागे करमङ्कुशं च अर्चामि शस जनशर्मकारि ॥ २॥  
  
इति श्रीपद्मावतीस्तोत्रं सम्पूर्णम् ।  
  
  
Proofread by DPD  
  
