---
Category: suprabhAta, devii, sarasvatI, devI
File name: sarasvatIsuprabhAtam.itx
Indexextra: (audio)
Language: Sanskrit
Latest update: June 11, 2017
Location: doc_devii
Proofread by: NA, PSA Easwaran, Malleswara Rao
Send corrections to: sanskrit@cheerful.com
Site access: https://sanskritdocuments.org
SubDeity: sarasvatI
Subject: philosophy/hinduism/religion
Sublocation: devii
Text title: sarasvatIsuprabhAtam
Transliterated by: NA
engtitle: sarasvatIsuprabhAtam
itxtitle: sarasvatIsuprabhAtam (vAsarasarasvatI)
title: सरस्वतीसुप्रभातम् (वासरसरस्वती)

---
  
 श्रीवासरसरस्वतीसुप्रभातम्   
  
उत्तिष्ठोत्तिष्ठ! हे वाणि! उत्तिष्ठ! हंसिनीध्वजे ।  
उत्तिष्ठ! ब्रह्मणो राज्ञि! त्रैलोक्यं मङ्गलं कुरु ॥ १॥  
  
जागृहि त्वं महादेवि! जागृहि त्वं सरस्वति! ।  
जागृहि त्वं चतुर्वेदि! लोकरक्षाविधिं कुरु! ॥ २॥    
लोकाः सर्वे शुचाम्भोधौ निमग्नास्तान् समुद्धर!    
त्वमेवैका स्वयंव्यक्ता समर्था सिकताभवा! ॥ ३  
श्रीवाणि! सर्वजगतां जननि! प्रमोदे!    
जिह्वाग्रवासिनि मनोहरि वेधसस्त्वम् ।    
वाञ्छाप्रदायिनि! समाश्रितभक्तकोटेः  
श्रीपद्मजातदयिते! तव सुप्रभातम्! ॥ ४॥  
  
तव सुप्रभातमखिलार्थदायिनि!   
कमनीयगात्रि! करुणातरङ्गिणि!   
कमलायताक्षि! वदनेन्दुमण्डले !  
परमेष्ठिदेवि! सुरसुन्दरीसुते! ॥ ॥ ५॥  
  
श्रीव्यासपूजितपदाम्बुजकोमलाङ्गि!   
कार्तस्वराञ्चितविशेषविभूषिताङ्गि! ।  
प्रालेयमौक्तिकशशाङ्कसुशोभिताङ्गि!  
श्रीवाणि! वासरपुरे! तव सुप्रभातम् ॥ ६॥  
  
श्रीगौतमीतटसमीकृतसैकतेन  
व्यासेन सेचनसमाहित श्रीकरैश्च ।  
श्रीषोडशी मनुजसेन निरूपिता त्वं   
श्रीवाणि! वासरपुरे! तव सुप्रभातम्! ॥ ७॥  
  
वल्लीत्रयान्तरसुचक्रसमर्चनेन  var  सुचित्र  
श्रीमन्त्रवाग्भवसमुच्चय कूटदेशे! ।  
व्यक्तासि रक्षितुमितः स्वयमेव देवि ।  
श्रीवाणि! वासरपुरे! तव सुप्रभातम्! ॥ ८॥  
  
श्रीमन्त्रराजतनुबीजविराजमानां    
ओङ्कारतत्त्वविशदाय गृहीतमूर्तिम्! ।  
त्वां पण्डिता भुवि भजन्ति सरस्वतीति  
श्रीवाणि! वासरपुरे! तव सुप्रभातम्! ॥ ९॥  
  
ओङ्कारपञ्जरशुकीं निगमान्त वेद्यां!    
ह्रीं मातृकावरण श्रींयुत ब्लूञ्च सौरैम् ।  
क्लीं सौश्च सैङ्गतदशाक्षरदेवि वन्दे     
श्रीवाणि! वासरपुरे! तव सुप्रभातम्! ॥ १०॥  
  
संसारतारकमहामनुबीजवर्णां   
मायामयीं गुणमयीं सगुणोद्भवां त्वाम् ।  
शक्तित्रयात्मकचितीति जपन्ति बुद्धाः    
श्रीवाणि! वासरपुरे! तव सुप्रभातम्! ॥ ११॥  
  
सौन्दर्यवारधितरङ्ग परम्परायां  
वेलानिरूपकमनोहरदेहदीपे ।    
सर्वोपमाननिचयस्य समोपमेये     
श्रीवाणि! वासरपुरे! तव सुप्रभातम्! ॥ १२॥  
  
सङ्गीतवाङ्मयकलाप्तसुहासनेत्रि!    
रागैश्च षोडशसहस्रविधैश्च गीते ।    
आनन्ददायकरसैर्खनिभिश्च पूर्णे  
श्रीवाणि! वासरपुरे! तव सुप्रभातम्! ॥ १३॥  
  
सौभाग्यदे! त्वमिह विद्रुमवर्णलक्ष्मीः    
विद्याप्रदे! त्वमिह धौतसुधांशुवाणि ।  
शत्रुञ्जये! त्वमिह नीलतमालकाळी   
श्रीवाणि! वासरपुरे! तव सुप्रभातम्! ॥ १४॥  
  
श्रीचक्रमन्दिरविहारिणि! राज्यलक्ष्मि!   
राकासुधाकरशिरोमणि! नीलवेणि! ।  
राजीवलोचनशिरीषसुमाग्रनासे ।  
श्रीवाणि! वासरपुरे! तव सुप्रभातम्! ॥ १५॥  
  
कौमारशैलशिखरे सुखवासयोग्ये   
सूर्येन्द्रविष्णुशिवपुत्रगणेशमुख्यैः ।  
वासिष्ठवारुणिवरैश्च सुपूततीर्थे    
श्रीवाणि! वासरपुरे! तव सुप्रभातम्! ॥ १६॥  
  
अष्टाब्जपुञ्जितविशेषवयोविलासे!    
बिम्बाधराञ्चितसुहासविलासरेखे/नेत्रे! ।  
कारुण्यपूरितदृगञ्चलरम्यमूर्ते  
श्रीवाणि! वासरपुरे! तवसुप्रभातम्! ॥ १७॥  
  
औदुम्बराख्यतरुमूलपवित्रदेशे   
दत्तावधूतयतिरत्र गृहीतदीक्षः ।   
जप्त्वा त्वदीयशुभनाम बभूव सिद्धः  
श्रीवाणि ! वासरपुरे! तव सुप्रभातम्! ॥ १८॥  
  
प्रत्यूषरञ्जितनवार्कमरीचिपुञ्जाः   
प्रान्तप्रशान्तप्रकृतिं रमणीयदृश्याम् ।  
सम्भावयन्ति च विरच्य सरस्वतीह      
श्रीवाणि! वासरपुरे! तव सुप्रभातम्! ॥ १९॥  
  
नित्यं तवार्चकसुधीश्च मुखारविन्दं  
श्रीखण्डचूर्णहरितालसुगन्धतीर्थैः ।  
ब्राह्मे मुहूर्तसमये रचनां करोति  
श्रीवाणि! वासरपुरे! तव सुप्रभातम्! ॥ ! २०॥  
  
सप्तस्वराञ्चितमनोहरनादयुक्तैः   
प्राभातकालिकसुनादविनोदरागैः ।  
गायन्ति कोकिलमयूरमरालचक्राः  
श्रीवाणि! वासरपुरे! तव सुप्रभातम्! ॥ २१॥  
  
दीक्षाविधाननियमानुसरेण भक्ताः    
गत्वा पुरे भवति! देहि घृणाक्षभिक्षम् ।  
याचन्ति तानिति गृहस्थतदात्मरूपान्  
श्रीवाणि! वासरपुरे! तव सुप्रभातम्! ॥ २२॥  
  
योगीशमानससरोवरराजहंसि!   
भक्तालिमानससरोजविहारभृङ्गि! ।  
श्रीचक्रषोडशमहामनुबीजवासे    
श्रीवाणि! वासरपुरे! तव सुप्रभातम्! ॥ २३॥  
  
ज्ञानात्मिके! विविधवस्तुविवेकरूपे!   
इच्छात्मिके! भगवदात्मसमानरूपे! ।    
यत्नात्मिके! परमधाम समात्तरूपे  
श्रीवाणि! वासरपुरे! तव सुप्रभातम्! ॥ २४॥  
  
शिञ्जानकङ्कणनिनादविनोदपाणे!   
वीणाविवादनविजृम्भितपूर्णरागे! ।  
विन्यस्तहस्तभ्रुकुटीचुबुकाक्षिवत्से    
श्रीवाणि! वासरपुरे! तव सुप्रभातम्! ॥ २५॥  
  
कूजन्ति देवि! चरणायुधपक्षिसङ्घाः!   
गायन्ति देवि! तव मागधवन्दिवृन्दाः ।  
अर्चन्ति देवि! भुवि वैदिककाव्यशिष्याः  
श्रीवाणि! वासरपुरे! तव सुप्रभातम्! ॥ २६॥  
  
दिव्यापगाविकसिताच्छसुवर्णपुष्पाः    
हस्ताश्च मन्त्रपठनानुरणेन देवाः ।  
तिष्ठन्ति देवि! तव मन्दिरमुख्यमार्गे ।  
श्रीवाणि! वासरपुरे! तव सुप्रभातम् ॥ २७॥  
  
दिक्पालकाश्च तव पीठककोणदेशे  
श्रीचक्रमन्दिरनवावरणेषु देवाः ।  
स्थित्वा च मङ्गलपुरश्चरणं पठन्ति  
श्रीवाणि! वासरपुरे! तव सुप्रभातम्! ॥ २८॥  
  
इत्थं सरस्वति! कृतं चिनवेङ्कनेन      
वेदान्तमन्त्रजपपाठविधानपूर्वम् ।   
पारायणेन च पवित्रचरित्रगानं  
पुण्यावहं सकलमङ्गलसुप्रभातम्! ॥ २९॥  
  
इति श्रीवासरसरस्वतीसुप्रभातं समाप्त्म् ॥  
  
  
NA, PSA Easwaran, Malleswara Rao  
  
