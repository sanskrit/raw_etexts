+++
"Text title" = "Devi KanyakumAri Varnadyakshara Gitanjali"
"File name" = "kanyAkumArivarNAdyAkSharagItAnjaliH.itx"
itxtitle = "kanyAkumArivarNAdyAkSharagItAnjaliH"
engtitle = "kanyAkumArivarNAdyAkSharagItAnjaliH"
Category = "devii_misc, kRitI"
Location = "doc_devii"
Sublocation = "devii"
Author = "Smt. Rajeshwari Govindaraj"
Language = "Sanskrit"
Subject = "philosophy/hinduism/religion"
"Transliterated by" = "Smt. Rajeshwari Govindaraj"
"Proofread by" = "Smt. Rajeshwari Govindaraj"
"Latest update" = "March 7, 2020"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "कन्याकुमारिवर्णाद्याक्षरगीताञ्जलिः"

+++
  
 देवी कन्याकुमारि वर्णाद्याक्षर गीताञ्जलिः   
१. ``अ''कार गीतम् ।  
अखंड ब्रह्मांड नगरेश्वरीम् ।  
अनुदिनं स्मर कन्याकुमारीम् ॥ पल्लवि॥  
  
प्रसन्नवदनां कुंदरदनां  
मुक्तिनिकेतनां कारुण्यनयनाम् ।  
     स्मर नित्यं स्मर विनीतावनां  
     दुष्टगुण परिवर्तन लीनाम् ॥ १॥  
  
शृतिस्मृतिसूक्ति संहर्षिणीं  
आगमशास्त्र धर्मबोधिनी ।  
     ज्ञानसंजीविनी गीतसुधावनी  
     योगीश मूर्खदासजननीम् ॥ २॥  
  
२. ``आ''कार गीतम् ।  
आश्रयामि श्री कन्याकुमारीम् ।  
आराधयामि देवीं मोदकरीम् ॥ पल्लवि॥   
भूषिराधीश्वरीं विश्वसुंदरीं  
कारुण्यसागरीं गीतसुधाधरीम् ।  
     राजीव नयनां राजीववदनां  
     राजीवचरणां ध्यायामि अनुक्षणम् ॥ १॥  
  
मधुर सद्भक्तिलास्य रंजनीं  
योगि मूर्खदास सेवितपदाम् ।  
     सुप्त प्रतिभाशुजागरिणीं  
     गुप्तगामिनीं कुंडलिनीम् ॥ २॥  
  
३. ``इ''कार गीतम् ।  
इंदुशेखर परमप्रिय सखी ।  
कन्याकुमारि स्वांतःसुखी ॥ पल्लवि॥  
  
उपासित ब्रह्मदेवदत्तवरः  
तपोनिष्ठ मदोन्मत्त बाणासुरः ।  
     अनिमिष ऋषिसाधुसंत हिंसकः  
     तस्य वधार्थमवतारिणि ॥ १॥  
  
भूषिरमंदिर लोकैकसुंदरि  
शिरीषसुमोपम शरीरधरि ।  
     पराविद्या पयोनिधीश्वरि  
     भ्रांतिमोहहरि गीतसुधाधरि ॥ २॥  
  
४. ``ई''कार गीतम् ।  
ईप्सितप्रपूरिणि परांबिके ।  
हे कन्याकुमारि भवतारके ॥ पल्लवि॥  
  
सुधावल्लि उपनिषद्गोचरे  
असदृश दीप्तियुते साकारे ।  
     योगसेवासंप्रीते रुचिरे  
     त्यागयोगोपासिते मधुरे ॥ १॥  
  
वरदमुद्रायुते हरभामिनि  
षण्मुखगजमुख माते रंजनि ।  
     रसिकसुजन मानसाह्लादिनि  
     धारणाबलं यच्छ गीतसुधावनि ॥ २॥  
  
५. ``उ''कार गीतम् ।  
उपनिषत्सागरे मम नाविका भव ।  
कन्याकुमारि ज्ञानप्रदा भव ॥ पल्लवि॥  
  
चंद्रशेखरे ललिते कल्पवल्लि  
चंद्रशेखरसखि अमृतवल्लि ।  
     जमदग्निनंदन प्रतिष्ठिते  
     जीवसंस्करण कार्यनिरते ॥ १॥  
  
चिद्पावकसंभूते सुचरिते  
भ्रामरीगुह निवासिते गानरते ।  
     मुक्तिदाते देवकार्यसदारते  
     हिमाद्रिसंजाते गीतसुधाश्रिते ॥ २॥  
  
६. ``ऊ''कार गीतम् ।  
ऊर्ध्वगतिप्रियं मां पालय ।  
सन्मतिं दत्वा मां परिपालय ॥ पल्लवि॥  
  
सत्यासत्यभेद ज्ञानं यच्छ  
सुखदुःखदर्शने समतां प्रयच्छ ।  
     ऋतशक्ति जयमेकमात्मदर्शनं  
     इति मां बोधय कन्याकुमारि ॥ १॥  
  
चिदाकाशांतरे साक्षिणि पोषय  
मूर्खदास गुरुहृदये मां स्थापय ।  
     अविद्या बाणासुरसूदनी भव  
     श्रितरक्षिणि गीतसुधावनी भव ॥ २॥  
  
७. ``ऋ''कार गीतम् ।  
ऋग्वेदादि चतूर्वेदार्थ दिपिके ।  
कन्याकुमारि सुज्ञानचंद्रिके ॥ पल्लवि॥  
  
अपौरुषेय वेदवाङ्मयसारे  
शृतिस्मृति संपूजिते रुचिरे ।  
     आगम षड्दर्शन गीतासद्दर्शिते  
     पुराणोपपुराण सुवर्णिते ॥ १॥  
  
विश्वव्यापक भाषांतर्यामिनि  
विस्मयरीत्या भावांतर्गामिनि ।  
     विचार विश्लेषण विधिनिरूपिणि  
     कन्याकुमारि गीतसुधावनि ॥ २॥  
  
८. ``ऋ''कार गीतम् ।  
ऋ इत्यष्टमाक्षर विराजिते ।  
ऋषिसंप्रदाय रक्षण निरते ॥ पल्लवि॥  
  
मननमंथन चिंतनकारिणि  
स्फुरणसृजन कल्पनोद्दीपिनि ।  
     कन्याकुमारि पंचकोशव्यापिनि  
     भूषिरजननि गीतसुधावनि ॥ १॥  
  
सम्यग्दर्शिकृत ग्रंथसारे  
सम्यग्ज्ज्ञानप्रदे साकारे ।  
     निराकारे निर्विकारे  
     निर्ममस्य हृद्गुह गोचरे ॥ २॥  
  
९. ``ए''कार गीतम्  ।  
एकैक परतत्त्वरूपिणि ।  
अद्वितीय प्रकृतिरूपिणि ॥ पल्लवि॥  
  
सर्वयंत्ररूपिणि सर्वमंत्रजननि  
सर्वतंत्रकारिणि सर्वशक्तिदायिनि ।  
     जननमरण चक्रसंचालिनि  
     देशकाल दिक्कारणि ॥ १॥  
  
अप्रमेये सदये सरसवति  
अनिर्वचनीये अमेये भगवति ।  
     नित्यशुद्ध बुद्धमुक्तरूपिणि रागिणि  
     सच्चिदानंद रूपिणि सरोजिनि ॥ २॥  
  
१०. ``ऐ''का गीतम् ।  
ऐहिक मोदाकर्षण वशोऽ हम् ।  
मोघाशोऽहंऔ सत्यविमुखोऽहम् ॥ पल्लवि॥  
  
वह मम योगक्षेमं भवानि  
देवि कन्याकुमारि श्रितपावनि ।  
     बालदिनकरकोटि प्रभासंयुते  
     बाणासुरासुहरण रंजिते विजिते ॥ १॥  
  
पंचशरहर शिवार्धांगिनि  
पंचभूतात्मक जगद्रक्षिणि ।  
     पंचक्लेश हारिणि प्रमोदिनि  
     पंचकोशव्यापिनि गीतसुधावनि ॥ २॥  
  
११. ``ओ''कार गीतम् ।  
ओजस्विनि चंद्रभानुनयने ।  
कन्याकुमारि भूषिरसदने ॥ पल्लवि ॥  
  
सुरवंशारिकुल विध्वंसिनि  
मुनियतिगुरुबुध ध्येयपालिनि ।  
     जीवकोटि प्राणपोषिणि कन्ये  
     पूर्णसुधांशुमुखि आराध्ये ॥ १॥  
  
पालय मां सदा परमज्ञेये  
परिवर्तय मां परमध्येये ।  
     छिन्नसंशय मोदप्रदायिनि  
     षड्वैरि दूरिणि गीतसुधावनि ॥ २॥  
  
१२. ``औ''कार गीतम् ।  
औन्नत्य वित्तार्जन विधानम् ।  
बोधयांबिके मे अनुदिनम् ॥ पल्लवि॥  
  
ज्ञानभिक्षां देहि भवति  
कन्याकुमारि हे अंबे भगवति ।  
     त्वमेव माते भवतारिणि  
     त्वमेव त्राते भीतिनाशिनि ॥ १॥  
  
षट्चक्रोद्दीपिन दीप्तिमणि  
गीतसुधावनि श्रितचिंतामणि ।  
     साधनरत साफल्यदायिनि  
     प्रसन्नमनस्क प्रमोदिनि ॥ २॥  
  
१३. ``अं''कार गीतम् ।  
अंबुधित्रय संगमतटालये ।  
अंबुजपदद्वये यशोदये ॥ पल्लवि॥  
  
ऋषिमुनि दिविजेंद्र प्रार्थित जननि  
कन्याकुमारि रूपावतारिणि ।  
     दैत्यराज बाणासुरसूदनि  
     शुभसंदायिनि गीतसुधावनि ॥ १॥  
  
कांतिपूर्ण नासाभरणधरि  
कारूण्यपूर्णे गोविंदसोदरि ।  
     आपादमस्तक नयनप्रिये  
     आजीवपर्यंत जीवाश्रये॥ २॥  
  
१४. ``अः''कार गीतम् ।  
आह्लाददायिनि परांबिके ।  
धर्मार्थ कामप्रदायिके ॥ पल्लवि॥  
  
नवरसलास्य निरते श्रीललीते  
नवकांति लावण्य सौंदर्ययुते ।  
     परमाद्भुतं तव लोकरक्षणं   
     कल्पनातीतं तव जीवलक्षणम् ॥ १॥  
  
परम वात्सल्ययि सृष्टिसंचालिनि  
चिदानंदमयि सच्चित्स्वरूपिणि ।  
     अंबोनिधित्रय संगमेश्वरि  
     ब्रंह्मचारिणि गीतसुधेश्वरि ॥ २॥  
  
१५. ``क''कार गीतम् ।  
कन्याकुमारि योगविद्या-  
पीठाधीश्वरि मामुद्धर ॥ पल्लवि॥  
  
अस्माकं गुरुकुलं चिरकालं  
ज्ञानविज्ञानप्रद धाममस्तु ।  
शमदमसंपन्न साधकवृंदा-  
श्रितमस्तु योगनंदनमस्तु ॥ १। ।  
ओंकार नादानुसंदाने मम  
चित्तमस्तु तल्लीनमस्तु ।  
     ज्ञानदीपांकुरि कुपासागरि  
     नित्यशुभंकरि गीतसुधाकरि ॥ २॥  
  
१६. ``ख''कार गीतम् ।  
खगराजवाहन प्रियसोदरि ।  
वरदमुद्राधरि कन्याकुमारि ॥ पल्लवि॥  
  
कांचन कंकण नूपुरभूषिते  
नवरत्न किरीट हारविराजिते ।  
     त्रितापत्रस्त भक्तसंरक्षिणि  
     त्रिलोकपालिनि मूर्खदास जननि ॥ १॥  
  
जपमालाधरि भूषिरेश्वरि  
शिष्टशुभंकरि दुष्टभयंकरि ।  
     कायवाझ्मनोबलं प्रसादय  
     गीतसुधावनि योगपथं गमय ॥ २॥  
  
१७. ``ग''कार गीतम् ।  
गुरुहृदयांतर् दीप्ति प्रसारिणि  
परमगुरुरूपिणि त्रिलोचनि ॥ पल्लवि॥  
  
जीवनशास्त्रज्ञान प्रबोधीनि  
जीवरहस्य विज्ञान प्रकाशिनि ।  
     धारणध्यानरत मार्गदर्शिनि  
     समाधिलीन ज्ञेयाकारिणि ॥ १॥  
  
काम्यकर्मरहितो निजगुरुरूपः  
देहभाववर्जितो सद्गुरुरूपः ।  
     दक्षिणामूर्तिगुरु प्रियरमणि  
     गुरुस्कंदजननि गीतसुधावनि ॥ २॥  
  
१८. ``घ''कार गीतम् ।  
घनहिमशैलेंद्र सुकुमारि  
निचोलांचलधरि कन्याकुमारि ॥ पल्लवि॥  
  
भक्तकोटिपूजिते अपराजिते  
मूर्खदासयोगि पराभक्तिजिते ।  
     धर्मनारीपीठ चक्रवर्तिनि  
     मतवर्ण जातिकुल मैत्रिमोदिनि ॥ १॥  
  
संस्कृतिरक्षण तत्यररक्षिणि  
प्रकृतिविकोप परिणामसाक्षिणि ।  
     विकृतभाववश दुष्टध्वंसिनि  
     गीतसुधावनि शिष्टपालिनि ॥ २॥  
  
१९. वा``ङ''कार गीतम् ।  
वाझ्मय साम्राज्य चक्रवर्तिनि  ।  
साहित्य संगीतामृत वाहिनि ॥ पल्लवि॥  
  
अक्षरमालाधारिणि शांभवि  
सप्तस्वर वज्रहारधरि देवि ।  
     अनिमिषवैरिसमूह सूदनि  
     कन्याकुमारि त्रिशरधि तटवासिनि ॥ १॥  
  
अणुरेणुतृणकाष्ठ व्यापिनि  
जीवकोटिस्पंदन शक्तिसंचालिनि ।  
     समस्त ब्रह्मंड भांडोदरि  
     ज्योतिर्गमय गीतसुधाधरि। ॥ २॥  
  
२०. ``च''कार गीतम् ।  
चंद्रमुखी श्री कन्याकुमारी ।  
चंद्रशेखरसखी अवतु माम् ॥ पल्लवि॥  
  
रम्य निचोलांचल धारिणी  
नव्य ललाटिका कंकणभूषिणी ।  
     असमाद्भुत दिव्यकांतामणी  
     अनुपम सुचरिता अवतु माम् ॥ १॥  
  
रत्नताटंकयुगल शोभिनी  
स्वर्णनूपुरधरी गीतसुधावनी ।  
     ओष्टरागरहितापि अरुणाधरा  
     चंदनरहितापि सुगंधप्रसारा। ॥ २॥  
  
२१. ``छ''कार गीतम् ।  
छायावत्मम चित्तमस्तु विधेयम् ।  
मायावश मम जीवमस्तु निरामयंम् ॥ पल्लवि॥  
  
कालचक्रे मम कायमस्ति विकारमयं  
कर्मचक्रे मम चित्तमस्ति संस्कारमयम् ।  
     कथमस्ति मम चित्तवृत्तिनिरोधः  
     कदास्ति मयि योगानुशासनम् ॥ १॥  
  
सहस्र सहस्र शास्त्रप्रमाण  
ग्रहण गमनविधानं न जानामि ।  
     अंतर्गुरुमाते कन्याकुमारि  
     गीतसुधावनि नित्यशुभंकरि ॥ २॥  
  
२२. ``ज''कार गीतम् ।  
जीवजगत्पावनि सिद्धिप्रदे  
जितमानसवरप्रदे सुप्रदे ॥ पल्लवि॥  
  
कन्याकुमारियोगिदर्शिते  
कन्याकुमारि भूषिरमाते ।  
     अंबुराशि तरंग नाट्यनिरते  
     अंबोनिधिघोष मंत्रप्रीते ॥ १॥  
  
लोकसंग्रहकर्मे नित्याश्रिते  
लोकत्रयत्राते मंदस्मिते ।  
     ब्रह्मचारिणि गीतसुधावनि  
     सुचींद्रनाथ शिवार्धांगिनि ॥ २॥  
  
२३. ``झ''कार गीतम् ।  
झंकारिणिधर परमाप्तभामिनि ।  
ह्रींबीजाक्षर शक्तिस्वरूपिणि ॥ पल्लवि॥  
  
भुवनसम्मोहिनि अब्धिनंदनमुखि  
हरशिरशोभिनि गंगा नित्यसखि ।  
     सौगंधिका चंपका मल्लिका  
     रजनीगंध मालती रसिका ॥ १॥  
  
पनस नारिकेल दाडिम जंबू  
आम्रकदली द्राक्षानि खादय ।  
     भक्ष्य भोज्य लेह्यचोष्यानि  
     स्वीकुरु शंकुरु भुवनैकगुरुजननि ॥ २॥   
तव दृष्टिमात्रेण कन्याकुमारि  
सर्वं पावनमस्ति गंगामैत्रिधरि ।  
     तव स्पर्शमात्रेण हे माहेश्वरि  
     सर्वममृतमस्ति गीतसुधाकरि ॥ ३॥  
  
२४. ज``ञ'' ज्ञकार गीतम् ।  
ज्ञानजलधि स्नाने खेल मानस ।  
कन्याकुमारि ध्याने रमय ॥ पल्लवि॥  
  
आकाश वायु वह्नि जल धरा-  
मय प्रपंचे देवीं भावय ।  
     सत्वरजस्तमो गुणत्रय  
     कर्मक्षेत्रे गीतसुधामास्वादय ॥ १॥  
  
तत्व नवरत्नानि अन्वेषय  
आत्मपरमात्म संगमे मोदय ।  
     ध्यातृ ध्यान ध्येय भेदमस्तु लीनं  
     ज्ञातृ ज्ञान ज्ञेयभेदमस्तु विलीनम् ॥ २॥  
  
२५. ``ट''कार गीतम् ।  
टीकाकार वर्णित सर्वशक्तिधरि ।  
सर्वरूपधरि कन्याकुमारि ॥ पल्लवि॥  
  
कल्पतरुसदृश चरणसरोजिनि  
कल्पनातीत लीलाविलासिनि ।  
     योगमार्गगामी संचालिनि  
     भक्तहृदयालये विराजिनि ॥ १॥  
  
चिच्छक्तिरूपिणि चिदानंददायिनि  
भ्रामरी गुहांतर्निवासिनि ।  
     सुगंधिनि सुकेशिनि सुवासिनि  
     श्रीकांतभगिनि गीतसुधावनि ॥ २॥  
  
२६. पा``ठ''कार गीतम् ।  
पाठप्रवचने मां चतुरं कुरु ।  
पतितपावनि मां स्थिरचित्तं कुरु ॥ पल्लवि॥  
  
क्षमाकवचदे सुगुणप्रदे  
परिपालय मां आशुवरप्रदे ।  
     भूषिरालयस्थिते कन्याकुमारि  
     साधकविनुते भुवनेश्वरि ॥ १॥  
  
कौमारि सद्भावसंजीविनि  
माहेश्वरि शशिशेखर रमणि ।  
     सुरवैरिदमनि दुरितविदूरिणि  
     चिदानंदरूपिणि गीतसुधावनि ॥ २॥  
  
२७. ``ड''कार गीतम् ।  
डमरुपाणिसति कन्याकुमारि ।  
डमरुनिनादप्रिये भुवनेश्वरि ॥ पल्लवि॥  
  
निरालंब प्रमोदप्रदे  
निरतिशय दिव्यज्ञानप्रदे ।  
     देहकरणकृत कर्मसुफलदे  
     मनोमतिचित्ताराधन बलदे। ॥ १॥  
  
त्रिपुरसुंदरि देवि त्र्यक्षरि  
त्रिगुणलास्यकरि पंचदशाक्षरि ।  
     त्रिदेविशक्तिधरि गीतसुधाधरि  
     तप्तहृदय सुखकरि निर्भयकरि ॥ २॥  
  
२८. ``ढ''कार गीतम् ।  
ढक्कावादन विशारदराणि ।  
दिव्यज्ञानदायिनि लोकजननि ॥ पल्लवि॥  
  
त्रिपुरवासिनि षड्वैरिदमनि  
त्रिगुणनियंत्रिणि गीतसुधावनि ।  
     चपलचित्त दोषापहारिणि  
     छिन्नसंशय मोदप्रदायिनि। ॥ १॥  
  
भक्तिमाधुर्यरते श्री ललिते  
दासोऽहंभाव संप्रीते ।  
     सोऽहमनुभाव स्थितिदाते  
     कन्याकुमारि चिदग्निभूते ॥ २॥  
  
२९. अ``ण''कार गीतम्  ।  
अणुकोटि सहस्रचलनकरि ।  
अष्टसिद्धीश्वरि कन्याकुमारि ॥ पल्लवि॥  
  
अविद्यांधकार वारिणि  
अस्मिता मेघावरण दूरिणि ।  
     रागद्वेषमय बंधमोचनि  
     अभिनिवेश क्लेशानुरागिणि ॥ १॥  
  
भक्तिसुखास्वादने कंपनं  
नामस्मरणह्लादे रोमांचनम् ।  
     भक्तिपारवश्ये गद्गदकंठं  
     देहि मे अश्रु स्वेदं गीतसुधावनि ॥ २॥  
  
तव ध्यान तन्मयता यच्छतु वैवर्ण्यं  
तव ज्ञानलीनता करोतु मां स्तब्धम् ।  
     तव साक्षात्कारे अस्तु मम प्रलयं  
     गीतसुधावनि वह मम योगक्षेमम् ॥ ३॥  
  
३०. ``त''कार गीतम् ।  
तपोव्रते वरदमुद्रायुते  
कन्याकुमारि जपमाला सहिते ॥ पल्लवि॥  
  
सर्व यंत्रात्मिके सर्वतंत्रात्मिके  
सर्व मंत्रात्मिके सर्वानुशासके ।  
     स्थावरजंगम भेदरहिते  
     प्राणशक्तिसंचालिनि जीवहिते ॥ १॥  
  
दृश्य विश्वांतरे पंचभूतरूपिणि  
अदृश्यावस्थे पंचतन्मात्राजननि ।  
     युगयुगांतर्स्थिते। भूषिरेश्वरि  
     पंचबाणारिप्रिये गीतसुधेश्वरि ॥ २॥  
  
३१. र``थ''कार गीतम् ।  
रथोपम कायस्य सारथि त्वम् ।  
ज्ञेये हि त्वं ध्येयेऽपि त्वम् ॥ पल्लवि॥  
  
मनोप्रग्रह नियंत्रकः नाहं  
वशहीनकरणहयादासोऽहम् ।  
     मनस्साक्षि घंटानादतन्मयी  
     शमदमबलं प्रद मे चिन्मयी ॥ १॥  
  
बाले विमले ज्ञानदीप स्थापिनि  
आश्रितवत्सले निष्ठोद्दीपिनि ।  
     कन्याकुमारि अब्दिनंदनमुखि  
     त्रिभुवनसुंदरि। नित्यगंगासखि ॥ २॥  
  
३२. ``द''कार गीतम् ।  
दिव्यज्ञानदाते भजनसुधाप्रीते ।  
देहकरण वाझ्मनोबल प्रदाते। ॥ पल्लवि॥  
  
कन्याकुमारि सहस्रजिह्वस्तुतिप्रीते  
भूषिरेश्वरि सहस्रनयनार्चिते ।  
     बाणासुरवधार्थं संजाते  
     कुशलं कुरु मे यज्ञोदिते ॥ १॥  
  
षट्चक्रोपरिशोभिनि योगिनि  
नवभाव तरंगिणि गीतसुधावनि ।  
     ओंकार बीजाक्षरि पाहि मां  
     ह्रींकारबीजाक्षरि त्राहि माम् ॥ २॥  
  
३३. ``ध''कार गीतम् ।  
धर्मपीठाध्यक्षणि त्रिभुवन जननि ।  
दृश्यादृश्य पदार्थ संपोषिणि ॥ पल्लवि॥  
  
तत्त्वमसि बोधने गोचरि  
स्वात्मसुखप्रदे गीतसुधाकरि ।  
     अवाझ्मानसगम्ये सुगुणसुधाधरि  
     आनंदमयकोश धामेश्वरि ॥ १॥  
  
महाविषादभीरु संश्रिते  
महाप्रमोद वरदाननिरते ।  
     द्वंद्वतरंगमय सागरतारिणि  
     द्वंद्वातीते कन्याकुमारि हरिणि ॥ २॥  
  
३४. ``न''कार गीतम् ।  
नवतारुण्ययुते असमलावण्ययुते ।  
शृणु मम भावान् ऋषिगणविनुते ॥ पल्लवि॥  
  
उक्त्वा तव तत्त्वविशेष पदान्  
बध्वा मानसं हृष्यामि अंबिके ।  
     पृष्ट्वा परिप्रश्नानि गुरून्  
     ज्ञात्वा सत्यतत्वं राजहंसिके ॥ १॥  
  
शृत्वा तव महिमा विशेषान्  
स्तुतिरत्न भूषणान् दत्वा धन्योस्मि ।  
     नवरसानुभव रसतरंगिणि  
     कन्याकुमारि गीतसुधास्वादिनि ॥ २॥  
  
३५. ``प''कार गीतम् ।  
प्रसीद प्रसीद कन्याकुमारि ।  
पालय मां नित्यानंदकरि ॥ पल्लवि॥  
  
पयोनिधिशयन सुप्रियभगिनि  
फालनयनार्धांगिनि चिद्रूपिणि ।  
     बाणासुरसूदनि बालामणि  
     शरणागतभक्त चिंतामणि ॥ १॥  
  
विद्युल्लतासदृशगात्रि  
दयापूर्ण चारुनेत्रि ।  
     मौक्तिकहारालंकृत कंधरे  
     गीतसुधाधारे मंदस्मेरे। ॥ २॥  
  
३६. ``फ''कार गीतम् ।  
फलनिरीक्षणं मम दूरी कुरु ।  
जलरुहनयने अर्पणं स्वीकुरु। ॥ पल्लवि॥  
  
जीवभाव बद्धोऽहं कर्मचक्रलीनः  
द्वंद्वभाव सहितोऽहं मोदहीनः ।  
     भावशुद्धिं कृत्वा मनःप्रसादं दत्वा  
     परामोदं प्रद स्तोत्रं शृत्वा ॥ १॥  
  
मोंहक स्वर्णाभरणभूषिणि  
कांतियुत नासाभरण राजिनि ।  
     विषकंधरप्रिये विनायकजननि  
     श्रीकांतसोदरि गीतसुधावनि ॥ २॥  
  
३७. ``ब''कार गीतम् ।  
ब्रह्मतत्वरूपिणि हे भवानि ।  
स्वर्गावनिपाताल स्वामिनि ॥ पल्लवि॥  
  
संवित्सागरि बुधचित्तापहरि  
साधकाभयकरि बहुरूपधरि ।  
     धर्माधर्मातीते शुभचरिते  
     सागरलहरि सुघोषसंस्तुते। ॥ १॥  
  
त्रिगुणातिते त्रिदेहसेविते  
त्रिभुवनाराधिते उपासकदर्शिते ।  
     क्षमाकरि कृपाकरि कौमारि  
     गीतसुधाकरि कन्याकुमारि। ॥ २॥  
  
३८. ``भ''कार गीतम् ।  
भूषिरमंदिर निकेतने ।  
भवबंधमोचनि मोदसदने। ॥ पल्लवि॥  
  
त्रितापहारिणि मंदस्मिते  
त्रिनेत्ररमणि गुहगणप माते ।  
     त्रिकालाबाधिते जपमालाधारिणि  
     त्रिलोकपालिनि त्रिलोचनि ॥ १॥  
  
प्रपत्तिपूर्ण कृपावर्षिणि  
विक्षिप्तचित्त दुरितापहारिणि ।  
     हृल्लेखारूपिणि साधकपावनि  
     मम हृत्खेलिनि गीतसुधावनि ॥ २॥  
  
३९. ``म''कार गीतम् ।  
महादेवार्धांगिनि पाहि मां  
कन्याकुमारि गौरि त्राहि माम् ॥ पल्लवि॥  
  
समुद्रे तु तरंगमस्ति  
तरंगे नास्ति पयोनिधिः ।  
     तवोदरे अहमस्मि भगवति  
     सर्वदा त्वमसि मयि शिवसति ॥ १॥  
  
समष्टि तत्वजनितः व्यष्टिः  
व्यष्टिः कदापि नास्ति समष्टिः ।  
     अणुमहद्व्यापिनि गीतसुधावनि  
     अंडपिंडजननि ब्रह्मांडरूपिणि ॥ २॥  
  
४०. ``य''कार गीतम् ।  
योगमाये विष्णुसहोदरि ।  
मम दुरितानि हर कन्याकुमारि ॥ पल्लवि॥  
  
शब्द स्पर्श रूप रस गंध-  
तन्मात्रा जननि सृष्टिसंपोषिणि ।  
     कैलासाधिप मनोल्लासिनि   
     मातंगवदनस्तुत गिरिनंदिनि ॥ १॥  
  
प्रपन्नसाधक तेजोवर्धिनि  
प्रोल्लासिनि सृजनक्रीडारंजनि ।  
     अब्धिघोषश्रवणे प्रणवदर्शिनि  
     अक्षयशक्तिवाहिनि गीतसुधावनि ॥ २॥  
  
४१. ``र''कार गीतम् ।  
रुंडमालाधरि। ईश्वरि गौरि  
सुरेश्वरि परमेश्वरि कन्याकुमारि ॥ पल्लवि॥  
  
भुवनैकसुंदरि भूषिरेश्वरि  
स्वर्णकंकणधरि जपमालाधरि ।  
     रमणीयधामे प्रतिष्ठिते  
     श्रीमाते रक्ष मां गीतसुधानुते ॥ १॥  
  
भक्त ज्ञानि बुध प्राज्ञ शक्तिस्रोते  
काव्य साहित्य रत स्नेहप्रमोदिते ।  
     रजोगुण तमोगुण मग्नोद्धारिणि  
     भवरमणि भवहारिणि सुनयनि ॥ २॥  
  
४२. ``ल''कार गीतम् ।  
लीलानाटक रंगमंटपे  
नटीनटपात्रधरी त्वमेव ॥ पल्लवि॥  
  
ह्रींकार बीजाक्षरी त्वमेव  
ओंकारबीजाक्षरी मामव ।  
     सहस्रारकमले शोभिनि योगिनि  
     नवरस रागालापिनि विरागिणि ॥ १॥  
  
त्रिदेहप्रतिष्ठिते देहातीते  
कुशलं कुरु मे भव यज्ञोदिते ।  
     जिज्ञासुवेष्टिते नित्योपासिते  
     गीतसुधाश्रिते शैलेंद्रसुकुमारि ॥ २॥  
  
४३. ``व''कार गीतम् ।  
विज्ञानदीपाश्रय दायिनि ।  
विनीतमनस्क मुददायिनि ॥ पल्लवि॥  
  
पंचविषयवासना वारिणि  
तार्किक विचार तुलनबोधिनि ।  
     आशापाशाबंधित विमोचनि  
     भूषिरजननि गीतसुधावनि ॥ १॥  
  
जीवनसमरांगण साक्षिणि  
जीवापजयविजय स्वामिनि ।  
     ज्ञानविवर्धिनि दर्शय शोधय  
     धर्मस्थापिनि प्रसीद पालय ॥ २॥  
  
४४. ``श''कार गीतम् ।  
शतशतापराधाणि मया कृतानि ।  
जीवोद्धारिणि क्षमस्व पावनि। ॥ पल्लवि॥  
  
दिव्यजन्मधारिणि श्रीपद्मचरणे  
देदीप्यमान नासाभरणे ।  
     अनिमिषगण समाराधिते  
     महर्षिवृंदोपासिते गीतसुधास्तुते ॥ १॥  
  
त्वमेव गतिर्मम कन्याकुमारि  
श्री कन्यका परमेश्वरि गौरि ।  
     त्वया विना हे राजराजेश्वरि  
     नाहमस्मि देवी सुधीश्वरि ॥ २॥  
  
४५. ``ष''कार गीतम् ।  
षट्चक्रमार्ग गामिनि अंबिके  
कन्याकुमारि योगिहृच्चंद्रिके ॥ पल्लवि॥  
  
निरवधिप्रमोद प्रदायिनि  
निरुपमलीलाकरि सुहासिनि ।  
     वेदोपनिषद्वाणि कल्याणि  
     नीरधित्रयमंदिर विहारिणि ॥ १॥  
  
अक्षररूपिणि ज्योतिर्मयि  
अक्षयमोददे हिरण्मयि ।  
     धर्मपालक भक्तोद्धारिणि  
     गंगाधरभामिनि गीतसुधाजननि ॥ २॥  
  
४६. ``स''कार गीतम् ।  
सर्वबीजाक्षर शक्तिजननि ।  
सर्वसाधना प्रक्रिया कारिणि ॥ पल्लवि॥  
  
सुचींद्र शशिशेखरभामिनि  
बाणासुरमर्दन तोषिणि ।  
     शैलेश सुकुमारि दैवगुणवर्धिनि  
     कन्याकुमारि कृष्णकपर्दिनि। ॥ १॥  
  
महिषमर्दिनि धर्मसंरक्षिणि  
चंडमुंडासुर शिरच्छेदिनि ।  
     मानवकुलकंटक प्राणिसूदनि  
     मृदु हृदयवासिनि। गीतसुधावनि ॥ २॥  
  
४७. ``ह''कार गीतम्  ।  
हंसतूलिकासने हंसिनी ।  
हृदयगह्वरधामे साक्षिणी ॥ पल्लवि॥  
  
तव दर्शनार्थं तव सम्मुखे ऽहं  
तिष्ठामि त्वां स्मरामि दासो ऽहम् ।  
     तव कृपया परया धन्योऽस्मि  
     नतोऽस्मि शरणागतोऽस्मि ॥ १॥  
  
अपराजिते लावण्यपूरिते  
उदयरविकोटि दिप्तिसहिते ।  
     विषकंधरहर चित्तापहारिणि  
     गीतसुधाकरि सदानंद दायिनि ॥ २॥  
  
४८. ``क्ष''कार गीतम् ।  
क्षमाप्रेमसंजीविनि पावनि  
आशुशुभकारिणि निरंजनि ॥ पल्लवि॥  
  
सदाशिव मानसोल्लासिनि  
साधकोत्साह धृति श्रद्धावर्धिनि ।  
     बाणासुरमर्दिनि सुलोचनि  
     चिदानंदरूपिणि गीतसुधावनि। ॥ १॥  
  
पूर्णेंदु वदने कौमारि  
शशिशेखरे श्रीकन्याकुमारि ।  
     सुविचारामृतवाहिनि श्रीकरि  
     आसुरीगुणदमनि दयाकरि ॥ २॥  
  
४९. ``त्र''कार गीतम् ।  
त्रयंबक नाट्ये सहनर्तकि ।  
कन्याकुमारि लास्यप्रदर्शकि ॥ पल्लवि॥  
  
सृष्टि स्थिति लय चक्रमोदिनि  
व्यष्टि समष्टिविभाग रंजनि ।  
     विज्ञानदुरंधर तत्त्वबोधिनि  
     वासनात्रय क्षयकारिणि ॥ १॥  
  
भोगापवर्गार्थमिदं दृश्यं  
रक्षय मां सदा हृत्कंजभासिनि ।  
     घंठानाद तरंग तन्मयि  
     परानादमयि गीतसुधापयि ॥ २॥  
  
५०. ``ज्ञ''कार गीतम् ।  
ज्ञानयोगं प्रद कन्याकुमारि ।  
विज्ञानमुदं प्रद ध्यानगोचरि ॥ पल्लवि॥  
  
पंचविषय याने चंचलोऽहं  
भोगयोग मध्ये चपलोऽहम् ।  
     अंतर्मुखाराधन भाग्यं प्रयच्छ  
     बहिर्मुख धर्मार्थं स्वास्थ्यं प्रयच्छ ॥ १॥  
  
अध्ययन चिंतन सृजनशीलोऽस्मि  
मनन मंथनकर्मरतोऽस्मि ।  
     गीतसुधापाने सदा रसिकोऽस्मि  
     निधिध्यासनरतं मां कुरु भक्तोऽस्मि ॥ २॥  
  
एकत्व भाव नंदने संचारिणि  
अनेकत्वदर्शने त्रिलोक सम्मोहिनि ।  
     त्रिपुटिरहित मुक्तिसदने एकाकिनि  
     मम मृण्मय देहं चिन्मयं कुरु जननि ॥ ३॥  
  
इति देवी कन्याकुमारि वर्णाद्याक्षर गीताञ्जलिः समाप्ता ।  
  
Gitam for letters ङ ञ ठ ण etc. are modified.  
  
Composed, encoded, and proofread by  
Smt. Rajeshwari Govindaraj  
  
