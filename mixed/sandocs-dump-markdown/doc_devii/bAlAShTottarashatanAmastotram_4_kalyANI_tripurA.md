+++
"Text title" = "bAlAShTottarashatanAmastotram 4"
"File name" = "bAlAShTottarashatanAmastotram4.itx"
itxtitle = "bAlAShTottarashatanAmastotram 4 (kalyANI tripurA)"
engtitle = "bAlAShTottarashatanAmastotram 4"
Category = "aShTottarashatanAma, devii, dashamahAvidyA, devI"
Location = "doc_devii"
Sublocation = "devii"
SubDeity = "dashamahAvidyA"
Texttype = "nAmastotram"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
Description-comments = "Balasaparya"
"Latest update" = "August 23, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "बालाष्टोत्तरशतनामस्तोत्रम् ४ (कल्याणी त्रिपुरा)"

+++
  
 श्रीबालाष्टोत्तरशतनामस्तोत्रम् ४   
अगस्त्य उवाच-  
हयग्रीव दयासिन्धो भगवन्भक्तवत्सल ।  
बालात्रिपुरसुन्दर्या नाम्नामष्टोत्तरं शुभम् ॥  
  
वदस्व मे त्वं कृपया येन ज्ञानं प्रवर्तते ॥ १  
हयग्रीव उवाच -  
शृणु सम्यक्प्रवक्ष्यामि श्रीबालाष्टोत्तरं शतम् ।  
सर्वविद्यात्मकं ज्ञेयं श्रीबालाप्रीतिदायकम् ॥ २  
अस्य श्रीबालाष्टोत्तरशतनामस्तोत्रमहामन्त्रस्य दक्षिणामूर्तिः ऋषिः ।  
अनुष्टुप् छन्दः । बालात्रिपुरसुन्दरी देवता ।  
ऐं बीजं । क्लीं शक्तिः । सौः कीलकं ।  
श्रीबालाप्रित्यर्थे नामपारायणे विनियोगः ।  
मूलेन कराङ्गन्यासौ ।  
  
ध्यानं -  
उदञ्चद्दिनेशप्रपञ्च प्रकाशां  
उदूढेन्दुरे खामुदारां त्रिणेत्राम् ।     
वहन्तीं वराभीतिकोशाक्षमालाः  
वहन्तीं स्फुटे हल्लके नौमि बालाम् ॥ १  var  १ मालासृणीपुस्तकपाशहस्तां बालां भजेऽहं ललितां कुमारीम् ।  
लमित्यादि पञ्च पूजाः ।     
(कुमारकामेश्वरकेलिलोलां नमामि गौरीं नववर्षदोश्याम् ॥)  
  
कल्याणी त्रिपुरा बाला माया त्रिपुरसुन्दरी ।  
सौन्दर्यभाग्यसंयुक्ता क्लीङ्कारी सर्वमङ्गला ॥ २ ३  var  २ सुन्दरी सर्वसौभाग्यवती ह्रीङ्काररूपिणी ।  
ऐङ्कारी सर्वजननी३ परा पञ्चदशाक्षरी ।    (  var  ३ स्कन्दजननी क्लीङ्कारी परमेश्वरी ।  
त्रैलोक्यमोहनाधीशा सर्वाशापूरवल्लभा ॥ ४     (सौःकारी सर्वशक्तिश्च परा पञ्चदशाक्षरी ॥   
सर्वसङ्क्षोभणाधीशा सर्वसौभाग्यदायिनी ।  
सर्वार्थसाधकाधीशा सर्वरक्षाकराधिपा ॥ ५  
सर्वरोगहराधीशा सर्वसिद्धिप्रदायिका ।  
सर्वानन्दमयाधीशा योगिनीचक्रनायिका ॥ ६  
भक्तानुरक्ता४ रक्ताङ्गी शङ्करार्धशरीरिणी ।  var  ४ भक्तानुरक्षा  
पुष्पबाणेक्षुकोदण्डपाशाङ्कुशलसत्करा ॥ ५ ७  var  ५ पुष्पबाणैक्षवधनुःपाशाङ्कुशलसत्करा ।  
संविदानन्दलहरी६ श्रीविद्या त्रिपुरेश्वरी ।  var  ६ सच्चिदानन्दलहरी  
सर्वसङ्क्षोभिणीपूर्वनवमुद्रेश्वरी शिवा७॥ ८  var  ७ पूर्वा चानन्तमुद्रेशी सर्वसङ्क्षोभिणी शिवा ।  
अनङ्गकुसुमाराध्या चक्रेशी८ भुवनेश्वरी ।  var  ८ अनङ्गकुसुमापीडा चक्रिणी  
गुप्ता गुप्ततरा नित्या नित्यक्लिन्ना मदद्रवा९॥ ९  var  ९ नित्यक्लिन्नमदद्रवा  
मोहिनी परमानन्दा कामेशी तरुणी कला ।  
पद्मावती१० भगवती पद्मरागकिरीटिनी ॥ १०  var   कलावती१०  
रक्तवस्त्रा रक्तभूषा रक्तगन्धानुलेपना ।  
सौगन्धिकमिलद्वेणी मन्त्रिणी मन्त्ररूपिणी ॥ ११  
तत्त्वासना११ तत्त्वमयी सिद्धान्तःपुरवासिनी ।  var   तत्त्वत्रया११  
श्रीमती च महादेवी कौलिनी परदेवता ॥ १२  
कैवल्यरेखा वशिनी १२सर्वेशी सप्तमातृका ।  var   सर्वमातृका सर्वमङ्गला१२  
विष्णुस्वसा वेदवेद्या१३ सर्वसम्पत्प्रदायिनी ॥ १३  var   १३वेदमयी देवमाता  
किङ्करीभूत१४गीर्वाणी सुधापानविनोदिनी ।  var   १४श्रीवाणी  
१५आधारपीठनिलया स्वाधिष्ठानसमाश्रया ॥ १४  var   १५आधारवीथिपथिका  
मणिपूरसमासीना चानाहतनिवासिनी ।  
१६आज्ञाचक्राब्जनिलया १७विशुद्धिस्थलसंश्रया ॥ १५  var  १६आज्ञापद्मासनासीना  १७विशुद्धचक्रनिलया चाज्ञाचक्रनिवासिनी  
अष्टात्रिंशत्कलामूर्तिः १८सुषुम्नाद्वारमध्यगा ।  var  १८सुषुम्नागारमध्यगा  
योगीश्वरमनोध्येया१९ परब्रह्मस्वरूपिणी ॥ १६  var  योगीश्वरमनोध्येया१९  
चतुर्भुजा चन्द्रचूडा पुराणागमरूपिणी ।  
ओङ्कारी विविधाकारा पञ्चब्रह्मस्वरूपिणी२०॥ १७  var  ओङ्कारी विमला विद्या पञ्चप्रणवरूपिणी२०  
भूतेश्वरी भूतमयी पञ्चाशत्पीठरूपिणी२१।  var  पञ्चाशद्वर्णरूपिणी२१  
षोढान्यासमहाभूषा कामाक्षी दशमातृका ॥ १८  
आधारवीथीपथिका२२ लक्ष्मीस्त्रिपुरभैरवी ।  var  आधारशक्तिररुणा२२  
रहःपूजासमालोला रहोयज्ञस्वरूपिणी ॥ १९  
त्रिकोणमध्यनिलया षट्कोणपुरवासिनी ।  
वसुकोणपुरावासा २३दशारद्वयवासिनी ॥ २०  var  २३दशारद्वन्द्व  
चतुर्दशारकोणस्था वसुपत्रनिवासिनी ।  
२४स्वराब्जपत्रनिलया वृत्तत्रयनिवासिनीः ॥ २१  var  २४स्वराब्जचक्र  
चतुरश्रस्वरूपा च बिन्दुस्थलमनोहरा२५।  var  बिन्दुस्थलनिवासिनी२५  
नाम्नामष्टोत्तरशतं भवेद्देव्याः समन्त्रकम् ॥ २२  
प्रत्यहं पूजयेद्बालां श्रद्धाभक्तिसमन्वितः ।  
अर्चयेत्कुङ्कुमेनैव जातीचम्पकपङ्कजैः ॥ २३  
अन्यैः सुगन्धिकुसुमैः केतकीकरवीरकैः ।  
योऽर्चयेत्परया भक्त्या स लभेद्वाञ्छितं फलम् ।  
भक्त्या नित्यं पठेत्सम्यग्वागीश्वरसमो भवेत् ॥ २४  
  
इति श्रीबालाष्टोत्तरशतनामस्तोत्रं (४) सम्पूर्णम् ।  
  
  
Proofread by PSA Easwaran psaeaswaran at gmail.com  
  
