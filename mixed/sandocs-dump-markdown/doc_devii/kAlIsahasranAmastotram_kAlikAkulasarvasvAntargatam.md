---
Category: sahasranAma, devii, dashamahAvidyA, stotra, devI
File name: kaalikaasahasra.itx
Language: Sanskrit
Latest update: April, 14, 2004, Januar 17, 2017
Location: doc_devii
Proofread by: Ravin Bhalekar, Shashipal Sharma, PSA Easwaran, Kirk Wortman
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: hinduism/religion
Sublocation: devii
Text title: kAlikA-sahasranAma-stotram
Texttype: stotra
Transliterated by: Ravin Bhalekar ravibhalekar at hotmail.com
engtitle: kAlIsahasranAmastotram
itxtitle: kAlIsahasranAmastotram (kAlikAkulasarvasvAntargatam)
title: कालीसहस्रनामस्तोत्रम् (कालिकाकुलसर्वस्वान्तर्गतम्)

---
  
 श्रीकालीसहस्रनामस्तोत्रम्   
कालिकाकुलसर्वस्वे  
  
श्रीगणेशाय नमः । ॐ श्रीगुरुभ्यो नमः ।  
  
कथितोऽयं महामन्त्रः सर्वमन्त्रोत्तमोत्तमः ।  
यमासाद्य मया प्राप्तमैश्वर्यपदमुत्तमम् ॥ १॥  
  
संयुक्तः परया भक्त्या यथोक्तविधिना भवान् ।  
कुरुतामर्चनं देव्याः त्रैलोक्यविजिगीषया ॥ २॥  
  
श्रीपरशुराम उवाच  
प्रसन्नो यदि मे देवः परमेशः पुरातनः ।  
रहस्यं परया देव्याः कृपया कथय प्रभो ॥ ३॥  
  
यथार्चनं विना होमं विना न्यासं विनाबलिम् ।  
विना गन्धं विना पुष्पं विना नित्योदितक्रिया ॥ ४॥  
  
प्राणायामं विना ध्यानं विना भूतविशोधनम् ।  
विना जाप्यं विना दानं विना काली प्रसीदति ॥ ५॥  
  
श्रीशङ्कर उवाच ।  
पृष्टं त्वयोत्तमं प्राज्ञ भृगुवंशविवर्धनम् ।  
भक्तानामपि भक्तोऽसि त्वमेवं साधयिष्यसि ॥ ६॥  
  
देवीं दानवकोटिघ्नीं लीलया रुधिरप्रियाम् ।  
सदा स्तोत्रप्रियामुग्रां कामकौतुकलालसाम् ॥ ७॥  
  
सर्वदाऽऽनन्दहृदयां वासव्यासक्तमानसाम् ।  
माध्वीकमत्स्यमांसादिरागिणीं रुधिरप्रियाम् ॥ ८॥  
  
श्मशानवासिनीं प्रेतगणनृत्यमहोत्सवाम् ।  
योगप्रभां योगिनीशां योगीन्द्रहृदये स्थितां ॥ ९॥  
  
तामुग्रकालिकां राम प्रसादयितुमर्हसि ।  
तस्याः स्तोत्रं महापुण्यं स्वयं काल्या प्रकाशितम् ॥ १०॥  
  
तव तत्कथयिष्यामि श्रुत्वा वत्सावधारय ।  
गोपनीयं प्रयत्नेन पठनीयं परात्परम् ॥ ११॥  
  
यस्यैककालपठनात्सर्वे विघ्नाः समाकुलाः ।  
नश्यन्ति दहने दीप्ते पतङ्गा इव सर्वतः ॥ १२॥  
  
गद्यपद्यमयी वाणी तस्य गङ्गाप्रवाहवत् ।  
तस्य दर्शनमात्रेण वादिनो निष्प्रभा मताः ॥ १३॥  
  
राजानोऽपि च दासत्वं भजन्ति च परे जनाः ।  
तस्य हस्ते सदैवास्ति सर्वसिद्धिर्न संशयः ॥ १४॥  
  
निशीथे मुक्तये शम्भुर्नग्नः शक्तिसमन्वितः ।  
मनसा चिन्तयेत्कालीं महाकालीति लालिताम् ॥ १५॥  
  
पठेत्सहस्रनामाख्यं स्तोत्रं मोक्षस्य साधनम् ।  
प्रसन्ना कालिका तस्य पुत्रत्वेनानुकम्पते ॥ १६॥  
  
वेधा ब्रह्मास्मृतेर्ब्रह्म कुसुमैः पूजिता परा ।  
प्रसीदति तथा काली यथानेन प्रसीदति ॥ १७॥  
  
ॐ अस्य श्रीकालिकासहस्रनामस्तोत्रमहामन्त्रस्य  
महाकालभैरव ऋषिः  
अनुष्टुप् छन्दः श्मशानकालिका देवता  
महाकालिकाप्रसादसिद्ध्यर्थे जपे विनियोगः ॥  
  
          ध्यानम् ।  
शवारूढां महाभीमां घोरदंष्ट्रां हसन्मुखीम् ।  
चतुर्भुजां खड्गमुण्डवराभयकरां शिवाम् ॥  
  
मुण्डमालाधरां देवीं लोलज्जिह्वां दिगम्बराम् ।  
एवं सञ्चिन्तयेत्कालीं श्मशानालयवासिनीम् ॥  
  
          अथ स्तोत्रम् ।  
ॐ क्रीं महाकाल्यै नमः ॥  
  
ॐ श्मशानकालिका काली भद्रकाली कपालिनी ।  
गुह्यकाली महाकाली कुरुकुल्ला विरोधिनी ॥ १८॥  
  
कालिका कालरात्रिश्च महाकालनितम्बिनी ।  
कालभैरवभार्या च कुलवर्त्मप्रकाशिनी ॥ १९॥  
  
कामदा कामिनी काम्या कामनीयस्वभाविनी ।  
कस्तूरीरसनीलाङ्गी कुञ्जरेश्वरगामिनी ॥ २०॥  
  
ककारवर्णसर्वाङ्गी कामिनी कामसुन्दरी ।  
कामार्ता कामरूपा च कामधेनुः कलावती ॥ २१॥  
  
कान्ता कामस्वरूपा च कामाख्या कुलपालिनी ।  
कुलीना कुलवत्यम्बा दुर्गा दुर्गार्तिनाशिनी ॥ २२॥  
  
कौमारी कुलजा कृष्णा कृष्णदेहा कृशोदरी ।  
कृशाङ्गी कुलिशाङ्गी च क्रीङ्कारी कमला कला ॥ २३॥  
  
करालास्या कराली च कुलकान्ताऽपराजिता ।  
उग्रा चोग्रप्रभा दीप्ता विप्रचित्ता महाबला ॥ २४॥  
  
नीला घना बलाका च मात्रामुद्रापिताऽसिता ।  
ब्राह्मी नारायणी भद्रा सुभद्रा भक्तवत्सला ॥ २५॥  
  
माहेश्वरी च चामुण्डा वाराही नारसिंहिका ।  
वज्राङ्गी वज्रकङ्काली नृमुण्डस्रग्विणी शिवा ॥ २६॥  
  
मालिनी नरमुण्डाली गलद्रक्तविभूषणा ।  
रक्तचन्दनसिक्ताङ्गी सिन्दूरारुणमस्तका ॥ २७॥  
  
घोररूपा घोरदंष्ट्रा घोराघोरतरा शुभा ।  
महादंष्ट्रा महामाया सुदती युगदन्तुरा ॥ २८॥  
  
सुलोचना विरूपाक्षी विशालाक्षी त्रिलोचना ।  
शारदेन्दुप्रसन्नास्या स्फुरत्स्मेराम्बुजेक्षणा ॥ २९॥  
  
अट्टहासप्रसन्नास्या स्मेरवक्त्रा सुभाषिणी ।  
प्रसन्नपद्मवदना स्मितास्या प्रियभाषिणि ॥ ३०॥  
  
कोटराक्षी कुलश्रेष्ठा महती बहुभाषिणी ।  
सुमतिः कुमतिश्चण्डा चण्डमुण्डातिवेगिनी ॥ ३१॥  
  
प्रचण्डा चण्डिका चण्डी चर्चिका चण्डवेगिनी ।  
सुकेशी मुक्तकेशी च दीर्घकेशी महत्कचा ॥ ३२॥  
  
प्रेतदेहा कर्णपूरा प्रेतपाणिसुमेखला ।  
प्रेतासना प्रियप्रेता प्रेतभूमिकृतालया ॥ ३३॥  
  
श्मशानवासिनी पुण्या पुण्यदा कुलपण्डिता ।  
पुण्यालया पुण्यदेहा पुण्यश्लोकी च पावनी ॥ ३४॥  
  
पुत्रा पवित्रा परमा पुरापुण्यविभूषणा ।  
पुण्यनाम्नी भीतिहरा वरदा खड्गपाणिनी ॥ ३५॥  
  
नृमुण्डहस्तशस्ता च छिन्नमस्ता सुनासिका ।  
दक्षिणा श्यामला श्यामा शान्ता पीनोन्नतस्तनी ॥ ३६॥  
  
दिगम्बरा घोररावा सृक्कान्ता रक्तवाहिनी ।  
घोररावा शिवा खड्गा विशङ्का मदनातुरा ॥ ३७॥  
  
मत्ता प्रमत्ता प्रमदा सुधासिन्धुनिवासिनी ।  
अतिमत्ता महामत्ता सर्वाकर्षणकारिणी ॥ ३८॥  
  
गीतप्रिया वाद्यरता प्रेतनृत्यपरायणा ।  
चतुर्भुजा दशभुजा अष्टादशभुजा तथा ॥ ३९॥  
  
कात्यायनी जगन्माता जगती परमेश्वरी ।  
जगद्बन्धुर्जगद्धात्री जगदानन्दकारिणी ॥ ४०॥  
  
जन्ममयी हैमवती महामाया महामहा ।  
नागयज्ञोपवीताङ्गी नागिनी नागशायिनी ॥ ४१॥  
  
नागकन्या देवकन्या गन्धर्वी किन्नरेश्वरी ।  
मोहरात्री महारात्री दारुणा भासुराम्बरा ॥ ४२॥  
  
विद्याधरी वसुमती यक्षिणी योगिनी जरा ।  
राक्षसी डाकिनी वेदमयी वेदविभूषणा ॥ ४३॥  
  
श्रुतिः स्मृतिर्महाविद्या गुह्यविद्या पुरातनी ।  
चिन्त्याऽचिन्त्या स्वधा स्वाहा निद्रा तन्द्रा च पार्वती ॥ ४४॥  
  
अपर्णा निश्चला लोला सर्वविद्या तपस्विनी ।  
गङ्गा काशी शची सीता सती सत्यपरायणा ॥ ४५॥  
  
नीतिस्सुनीतिस्सुरुचिस्तुष्टिः पुष्टिर्धृतिः क्षमा ।  
वाणी बुद्धिर्महालक्ष्मीर्लक्ष्मीर्नीलसरस्वती ॥ ४६॥  
  
स्रोतस्वती सरस्वती मातङ्गी विजया जया ।  
नदी सिन्धुः सर्वमयी तारा शून्यनिवासिनी ॥ ४७॥  
  
शुद्धा तरङ्गिणी मेधा लाकिनी बहुरूपिणी ।  
स्थूला सूक्ष्मा सूक्ष्मतरा भगवत्यनुरूपिणी ॥ ४८॥  
  
परमाणुस्वरूपा च चिदानन्दस्वरूपिणी ।  
सदानन्दमयी सत्या सर्वानन्दस्वरूपिणी ॥ ४९॥  
  
सुनन्दा नन्दिनी स्तुत्या स्तवनीयस्वभाविनी ।  
रङ्गिणी टङ्किनी चित्रा विचित्रा चित्ररूपिणी ॥ ५०॥  
  
पद्मा पद्मालया पद्ममुखी पद्मविभूषणा ।  
डाकिनी शाकिनी क्षान्ता राकिणी रुधिरप्रिया ॥ ५१॥  
  
भ्रान्तिर्भवानी रुद्राणी मृडानी शत्रुमर्दिनी ।  
उपेन्द्राणी महेन्द्राणी ज्योत्स्ना चन्द्रस्वरूपिणी ॥ ५२॥  
  
सूर्यात्मिका रुद्रपत्नी रौद्री स्त्री प्रकृतिः पुमान् ।  
शक्तिर्मुक्तिर्मतिर्माता भक्तिर्मुक्तिः पतिव्रता ॥ ५३॥  
  
सर्वेश्वरी सर्वमाता शर्वाणी हरवल्लभा ।  
सर्वज्ञा सिद्धिदा सिद्धा भव्या भाव्या भयापहा ॥ ५४॥  
  
कर्त्री हर्त्री पालयित्री शर्वरी तामसी दया ।  
तमिस्रा तामसी स्थाणुः स्थिरा धीरा तपस्विनी ॥ ५५॥  
  
चार्वङ्गी चञ्चला लोलजिह्वा चारुचरित्रिणी ।  
त्रपा त्रपावती लज्जा विलज्जा हरयौवती ॥ ५६॥ var  ह्री रजोवती  
सत्यवती धर्मनिष्ठा श्रेष्ठा निष्ठुरवादिनी ।  
गरिष्ठा दुष्टसंहर्त्री विशिष्टा श्रेयसी घृणा ॥ ५७॥  
  
भीमा भयानका भीमनादिनी भीः प्रभावती ।  
वागीश्वरी श्रीर्यमुना यज्ञकर्त्री यजुःप्रिया ॥ ५८॥  
  
ऋक्सामाथर्वनिलया रागिणी शोभना सुरा । ?? शोभनस्वरा  
कलकण्ठी कम्बुकण्ठी वेणुवीणापरायणा ॥ ५९॥  
  
वंशिनी वैष्णवी स्वच्छा धात्री त्रिजगदीश्वरी ।  
मधुमती कुण्डलिनी ऋद्धिः शुद्धिः शुचिस्मिता ॥ ६०॥  
  
रम्भोर्वशी रती रामा रोहिणी रेवती मखा ।  
शङ्खिनी चक्रिणी कृष्णा गदिनी पद्मिनी तथा ॥ ६१॥  
  
शूलिनी परिघास्त्रा च पाशिनी शार्ङ्गपाणिनी ।  
पिनाकधारिणी धूम्रा सुरभी वनमालिनी ॥ ६२॥  
  
रथिनी समरप्रीता वेगिनी रणपण्डिता ।  
जटिनी वज्रिणी नीला लावण्याम्बुदचन्द्रिका ॥ ६३॥  
  
बलिप्रिया सदापूज्या दैत्येन्द्रमथिनी तथा ।  
महिषासुरसंहर्त्री कामिनी रक्तदन्तिका ॥ ६४॥  
  
रक्तपा रुधिराक्ताङ्गी रक्तखर्परधारिणी ।  
रक्तप्रिया मांसरुचिर्वासवासक्तमानसा ॥ ६५॥  
  
गलच्छोणितमुण्डाली कण्ठमालाविभूषणा ।  
शवासना चितान्तस्था महेशी वृषवाहिनी ॥ ६६॥  
  
व्याघ्रत्वगम्बरा चीनचैलिनी सिंहवाहिनी ।  
वामदेवी महादेवी गौरी सर्वज्ञभामिनी ॥ ६७॥  
  
बालिका तरुणी वृद्धा वृद्धमाता जरातुरा ।  
सुभ्रूर्विलासिनी ब्रह्मवादिनी ब्राह्मणी सती ॥ ६८॥  
  
सुप्तवती चित्रलेखा लोपामुद्रा सुरेश्वरी ।  
अमोघाऽरुन्धती तीक्ष्णा भोगवत्यनुरागिणी ॥ ६९॥  
  
मन्दाकिनी मन्दहासा ज्वालामुख्यऽसुरान्तका । ज्वालामुखी+असुरान्तका  
मानदा मानिनी मान्या माननीया मदातुरा ॥ ७०॥  
  
मदिरामेदुरोन्मादा मेध्या साध्या प्रसादिनी ।  
सुमध्याऽनन्तगुणिनी सर्वलोकोत्तमोत्तमा ॥ ७१॥  
  
जयदा जित्वरी जैत्री जयश्रीर्जयशालिनी ।  
सुखदा शुभदा सत्या सभासङ्क्षोभकारिणी ॥ ७२॥  
  
शिवदूती भूतिमती विभूतिर्भूषणानना ।  
कौमारी कुलजा कुन्ती कुलस्त्री कुलपालिका ॥ ७३॥  
  
कीर्तिर्यशस्विनी भूषा भूष्ठा भूतपतिप्रिया ।  
सुगुणा निर्गुणाऽधिष्ठा निष्ठा काष्ठा प्रकाशिनी ॥ ७४॥ var  प्रतिष्ठिता  
धनिष्ठा धनदा धान्या वसुधा सुप्रकाशिनी ।  
उर्वी गुर्वी गुरुश्रेष्ठा षड्गुणा त्रिगुणात्मिका ॥ ७५॥  
  
राज्ञामाज्ञा महाप्राज्ञा सुगुणा निर्गुणात्मिका ।  
महाकुलीना निष्कामा सकामा कामजीवना ॥ ७६॥  
  
कामदेवकला रामाऽभिरामा शिवनर्तकी ।  
चिन्तामणिः कल्पलता जाग्रती दीनवत्सला ॥ ७७॥  
  
कार्तिकी कृत्तिका कृत्या अयोध्या विषमा समा ।  
सुमन्त्रा मन्त्रिणी घूर्णा ह्लादिनी क्लेशनाशिनी ॥ ७८॥  
  
त्रैलोक्यजननी हृष्टा निर्मांसामलरूपिणी ।  
तडागनिम्नजठरा शुष्कमांसास्थिमालिनी ॥ ७९॥  
  
अवन्ती मधुरा हृद्या त्रैलोक्यापावनक्षमा ।  
व्यक्ताऽव्यक्ताऽनेकमूर्ती शारभी भीमनादिनी ॥ ८०॥  
  
क्षेमङ्करी शाङ्करी च सर्वसम्मोहकारिणी ।  
ऊर्द्ध्वतेजस्विनी क्लिन्ना महातेजस्विनी तथा ॥ ८१॥  
  
अद्वैता योगिनी पूज्या सुरभी सर्वमङ्गला ।  
सर्वप्रियङ्करी भोग्या धनिनी पिशिताशना ॥ ८२॥  
  
भयङ्करी पापहरा निष्कलङ्का वशङ्करी ।  
आशा तृष्णा चन्द्रकला निद्राणा वायुवेगिनी ॥ ८३॥  
  
सहस्रसूर्यसङ्काशा चन्द्रकोटिसमप्रभा ।  
निशुम्भशुम्भसंहर्त्री रक्तबीजविनाशिनी ॥ ८४॥  
  
मधुकैटभसंहर्त्री महिषासुरघातिनी ।  
वह्निमण्डलमध्यस्था सर्वसत्त्वप्रतिष्ठिता ॥ ८५॥  
  
सर्वाचारवती सर्वदेवकन्याधिदेवता ।  
दक्षकन्या दक्षयज्ञनाशिनी दुर्गतारिणी ॥ ८६॥  
  
इज्या पूज्या विभा भूतिः सत्कीर्तिर्ब्रह्मचारिणी ।  
रम्भोरूश्चतुरा राका जयन्ती वरुणा कुहूः ॥ ८७॥  
  
मनस्विनी देवमाता यशस्या ब्रह्मवादिनी ।  
सिद्धिदा वृद्धिदा वृद्धिः सर्वाद्या सर्वदायिनी ॥ ८८॥  
  
आधाररूपिणी ध्येया मूलाधारनिवासिनी ।  
आज्ञा प्रज्ञा पूर्णमना चन्द्रमुख्यनुकूलिनी ॥ ८९॥  
  
वावदूका निम्ननाभिः सत्यसन्धा दृढव्रता ।  
आन्वीक्षिकी दण्डनीतिस्त्रयी त्रिदिवसुन्दरी ॥ ९०॥  
  
ज्वालिनी ज्वलिनी शैलतनया विन्ध्यवासिनी ।  
प्रत्यया खेचरी धैर्या तुरीया विमलाऽऽतुरा ॥ ९१॥  
  
प्रगल्भा वारुणी क्षामा दर्शिनी विस्फुलिङ्गिनी ।  
भक्तिः सिद्धिः सदाप्राप्तिः प्रकाम्या महिमाऽणिमा ॥ ९२॥  
  
ईक्षासिद्धिर्वशित्वा च ईशित्वोर्ध्वनिवासिनी ।  
लघिमा चैव सावित्री गायत्री भुवनेश्वरी ॥ ९३॥  
  
मनोहरा चिता दिव्या देव्युदारा मनोरमा ।  
पिङ्गला कपिला जिह्वा रसज्ञा रसिका रसा ॥ ९४॥  
  
सुषुम्नेडा योगवती गान्धारी नवकान्तका ।  
पाञ्चाली रुक्मिणी राधा राध्या भामा च राधिका ॥ ९५॥  
  
अमृता तुलसी वृन्दा कैटभी कपटेश्वरी ।  
उग्रचण्डेश्वरी वीरजननी वीरसुन्दरी ॥ ९६॥  
  
उग्रतारा यशोदाख्या देवकी देवमानिता ।  
निरञ्जना चित्रदेवी क्रोधिनी कुलदीपिका ॥ ९७॥  
  
कुलरागीश्वरी ज्वाला मात्रिका द्राविणी द्रवा ।  
योगीश्वरी महामारी भ्रामरी बिन्दुरूपिणी ॥ ९८॥  
  
दूती प्राणेश्वरी गुप्ता बहुला डामरी प्रभा ।  
कुब्जिका ज्ञानिनी ज्येष्ठा भुशुण्डी प्रकटाकृतिः ॥ ९९॥  
  
द्राविणी गोपिनी माया कामबीजेश्वरी प्रिया ।  
शाकम्भरी कोकनदा सुसत्या च तिलोत्तमा ॥ १००॥  
  
अमेया विक्रमा क्रूरा सम्यक्छीला त्रिविक्रमा ।  
स्वस्तिर्हव्यवहा प्रीतिरुक्मा धूम्रार्चिरङ्गदा ॥ १०१॥  
  
तपिनी तापिनी विश्वभोगदा धारिणी धरा ।  
त्रिखण्डा रोधिनी वश्या सकला शब्दरूपिणी ॥ १०२॥  
  
बीजरूपा महामुद्रा वशिनी योगरूपिणी ।  
अनङ्गकुसुमाऽनङ्गमेखलाऽनङ्गरूपिणी ॥ १०३॥  
  
अनङ्गमदनाऽनङ्गरेखाऽनङ्गकुशेश्वरी ।  
अनङ्गमालिनी कामेश्वरी सर्वार्थसाधिका ॥ १०४॥  
  
सर्वतन्त्रमयी सर्वमोदिन्यानन्दरूपिणी ।  
वज्रेश्वरी च जयिनी सर्वदुःखक्षयङ्करी ॥ १०५॥ var  व्रजेश्वरी  
षडङ्गयुवती योगेयुक्ता ज्वालांशुमालिनी ।  
दुराशया दुराधारा दुर्जया दुर्गरूपिणी ॥ १०६॥  
  
दुरन्ता दुष्कृतिहरा दुर्ध्येया दुरतिक्रमा ।  
हंसेश्वरी त्रिलोकस्था शाकम्भर्यनुरागिणी ॥ १०७॥  
  
त्रिकोणनिलया नित्या परमामृतरञ्जिता ।  
महाविद्येश्वरी श्वेता भेरुण्डा कुलसुन्दरी ॥ १०८॥  
  
त्वरिता भक्तिसंयुक्ता भक्तिवश्या सनातनी ।  
भक्तानन्दमयी भक्तभाविता भक्तशङ्करी ॥ १०९॥  
  
सर्वसौन्दर्यनिलया सर्वसौभाग्यशालिनी ।  
सर्वसम्भोगभवना सर्वसौख्यानुरूपिणी ॥ ११०॥  
  
कुमारीपूजनरता कुमारीव्रतचारिणी ।  
कुमारीभक्तिसुखिनी कुमारीरूपधारिणी ॥ १११॥  
  
कुमारीपूजकप्रीता कुमारीप्रीतिदप्रिया ।  
कुमारीसेवकासङ्गा कुमारीसेवकालया ॥ ११२॥  
  
आनन्दभैरवी बालभैरवी बटुभैरवी ।  
श्मशानभैरवी कालभैरवी पुरभैरवी ॥ ११३॥  
  
महाभैरवपत्नी च परमानन्दभैरवी ।  
सुरानन्दभैरवी च उन्मादानन्दभैरवी ॥ ११४॥  
  
यज्ञानन्दभैरवी च तथा तरुणभैरवी ।  
ज्ञानानन्दभैरवी च अमृतानन्दभैरवी ॥ ११५॥  
  
महाभयङ्करी तीव्रा तीव्रवेगा तरस्विनी ।  
त्रिपुरा परमेशानी सुन्दरी पुरसुन्दरी ॥ ११६॥  
  
त्रिपुरेशी पञ्चदशी पञ्चमी पुरवासिनी ।  
महासप्तदशी चैव षोडशी त्रिपुरेश्वरी ॥ ११७॥  
  
महाङ्कुशस्वरूपा च महाचक्रेश्वरी तथा ।  
नवचक्रेश्वरी चक्रेश्वरी त्रिपुरमालिनी ॥ ११८॥  
  
राजचक्रेश्वरी राज्ञी महात्रिपुरसुन्दरी ।  
सिन्दूरपूररुचिरा श्रीमत्त्रिपुरसुन्दरी ॥ ११९॥  
  
सर्वाङ्गसुन्दरी रक्तारक्तवस्त्रोत्तरीयका ।  
यवायावकसिन्दूररक्तचन्दनधारिणी ॥ १२०॥  
  
यवायावकसिन्दूररक्तचन्दनरूपधृक् ।  
चमरी बालकुटिला निर्मला श्यामकेशिनी ॥ १२१॥  
  
वज्रमौक्तिकरत्नाढ्या किरीटकुण्डलोज्ज्वला ।  
रत्नकुण्डलसंयुक्ता स्फुरद्गण्डमनोरमा ॥ १२२॥  
  
कुञ्जरेश्वरकुम्भोत्थमुक्तारञ्जितनासिका ।  
मुक्ताविद्रुममाणिक्यहाराद्यस्तनमण्डला ॥ १२३॥  
  
सूर्यकान्तेन्दुकान्ताढ्या स्पर्शाश्मगलभूषणा ।  
बीजपूरस्फुरद्बीजदन्तपङ्क्तिरनुत्तमा ॥ १२४॥  
  
कामकोदण्डकाभुग्नभ्रूकटाक्षप्रवर्षिणी । bhugna curved  
मातङ्गकुम्भवक्षोजा लसत्कनकदक्षिणा ॥ १२५॥  
  
मनोज्ञशष्कुलीकर्णा हंसीगतिविडम्बिनी ।  
पद्मरागाङ्गदद्योतद्दोश्चतुष्कप्रकाशिनी ॥ १२६॥  
  
कर्पूरागरुकस्तूरीकुङ्कुमद्रवलेपिता ।  
विचित्ररत्नपृथिवीकल्पशाखितलस्थिता ॥ १२७॥  
  
रत्नदीपस्फुरद्रत्नसिंहासननिवासिनी ।  
षट्चक्रभेदनकरी परमानन्दरूपिणी ॥ १२८॥  
  
सहस्रदलपद्मान्ता चन्द्रमण्डलवर्तिनी ।  
ब्रह्मरूपा शिवक्रोडा नानासुखविलासिनी ॥ १२९॥  
  
हरविष्णुविरिञ्चेन्द्रग्रहनायकसेविता ।  
शिवा शैवा च रुद्राणी तथैव शिवनादिनी ॥ १३०॥  
  
महादेवप्रिया देवी तथैवानङ्गमेखला ।  
डाकिनी योगिनी चैव तथोपयोगिनी मता ॥ १३१॥  
  
माहेश्वरी वैष्णवी च भ्रामरी शिवरूपिणी ।  
अलम्बुसा भोगवती क्रोधरूपा सुमेखला ॥ १३२॥  
  
गान्धारी हस्तिजिह्वा च इडा चैव शुभङ्करी ।  
पिङ्गला दक्षसूत्री च सुषुम्ना चैव गान्धिनी ॥ १३३॥  
  
भगात्मिका भगाधारा भगेशी भगरूपिणी ।  
लिङ्गाख्या चैव कामेशी त्रिपुरा भैरवी तथा ॥ १३४॥  
  
लिङ्गगीतिस्सुगीतिश्च लिङ्गस्था लिङ्गरूपधृक् ।  
लिङ्गमाला लिङ्गभवा लिङ्गालिङ्गा च पावकी ॥ १३५॥  
  
भगवती कौशिकी च प्रेमरूपा प्रियंवदा ।  
गृध्ररूपी शिवारूपा चक्रेशी चक्ररूपधृक् ॥ १३६॥ ?? दृध्र  
आत्मयोनिर्ब्रह्मयोनिर्जगद्योनिरयोनिजा ।  
भगरूपा भगस्थात्री भगिनी भगमालिनी ॥ १३७॥  
  
भगात्मिका भगाधारा रूपिणी भगशालिनी ।  
लिङ्गाभिधायिनी लिङ्गप्रिया लिङ्गनिवासिनी ॥ १३८॥  
  
लिङ्गस्था लिङ्गिनी लिङ्गरूपिणी लिङ्गसुन्दरी ।  
लिङ्गगीतिर्महाप्रीतिर्भगगीतिर्महासुखा ॥ १३९॥  
  
लिङ्गनामसदानन्दा भगनामसदारतिः ।  
भगनामसदानन्दा लिङ्गनामसदारतिः ॥ १४०॥  
  
लिङ्गमालकराभूषा भगमालाविभूषणा ।  
भगलिङ्गामृतवृता भगलिङ्गामृतात्मिका ॥ १४१॥  
  
भगलिङ्गार्चनप्रीता भगलिङ्गस्वरूपिणी ।  
भगलिङ्गस्वरूपा च भगलिङ्गसुखावहा ॥ १४२॥  
  
स्वयम्भूकुसुमप्रीता स्वयम्भूकुसुमार्चिता ।  
स्वयम्भूकुसुमप्राणा स्वयम्भूकुसुमोत्थिता ॥ १४३॥  
  
स्वयम्भूकुसुमस्नाता स्वयम्भूपुष्पतर्पिता ।  
स्वयम्भूपुष्पघटिता स्वयम्भूपुष्पधारिणी ॥ १४४॥  
  
स्वयम्भूपुष्पतिलका स्वयम्भूपुष्पचर्चिता ।  
स्वयम्भूपुष्पनिरता स्वयम्भूकुसुमाग्रहा ॥ १४५॥  
  
स्वयम्भूपुष्पयज्ञेशा स्वयम्भूकुसुमालिका । var  यज्ञाशा यज्ञाङ्गा  
स्वयम्भूपुष्पनिचिता स्वयम्भूकुसुमार्चिता ॥ १४६॥ var  कुसुमप्रिया  
स्वयम्भूकुसुमादानलालसोन्मत्तमानसा ।  
स्वयम्भूकुसुमानन्दलहरी स्निग्धदेहिनी ॥ १४७॥  
  
स्वयम्भूकुसुमाधारा स्वयम्भूकुसुमाकुला ।  
स्वयम्भूपुष्पनिलया स्वयम्भूपुष्पवासिनी ॥ १४८॥  
  
स्वयम्भूकुसुमास्निग्धा स्वयम्भूकुसुमात्मिका ।  
स्वयम्भूपुष्पकरिणी स्वयम्भूपुष्पमालिका ॥ १४९॥  
  
स्वयम्भूकुसुमन्यासा स्वयम्भूकुसुमप्रभा ।  
स्वयम्भूकुसुमज्ञाना स्वयम्भूपुष्पभोगिनी ॥ १५०॥  
  
स्वयम्भूकुसुमोल्लासा स्वयम्भूपुष्पवर्षिणी ।  
स्वयम्भूकुसुमानन्दा स्वयम्भूपुष्पपुष्पिणी ॥ १५१॥  
  
स्वयम्भूकुसुमोत्साहा स्वयम्भूपुष्परूपिणी ।  
स्वयम्भूकुसुमोन्मादा स्वयम्भूपुष्पसुन्दरी ॥ १५२॥  
  
स्वयम्भूकुसुमाराध्या स्वयम्भूकुसुमोद्भवा ।  
स्वयम्भूकुसुमाव्यग्रा स्वयम्भूपुष्पपूर्णिता ॥ १५३॥  
  
स्वयम्भूपूजकप्राज्ञा स्वयम्भूहोतृमात्रिका ।  
स्वयम्भूदातृरक्षित्री स्वयम्भूभक्तभाविका ॥ १५४॥  
  
स्वयम्भूकुसुमप्रीता स्वयम्भूपूजकप्रिया ।  
स्वयम्भूवन्दकाधारा स्वयम्भूनिन्दकान्तका ॥ १५५॥  
  
स्वयम्भूप्रदसर्वस्वा स्वयम्भूप्रदपुत्रिणी ।  
स्वयम्भूप्रदसस्मेरा स्वयम्भूतशरीरिणी ॥ १५६॥  
  
सर्वलोकोद्भवप्रीता सर्वकालोद्भवात्मिका ।  
सर्वकालोद्भवोद्भावा सर्वकालोद्भवोद्भवा ॥ १५७॥  
  
कुन्दपुष्पसमाप्रीतिः कुन्दपुष्पसमारतिः ।  
कुन्दगोलोद्भवप्रीता कुन्दगोलोद्भवात्मिका ॥ १५८॥  
  
स्वयम्भूर्वा शिवा शक्ता पाविनी लोकपाविनी ।  
कीर्तिर्यशस्विनी मेधा विमेधा सुरसुन्दरी ॥ १५९॥  
  
अश्विनी कृत्तिका पुष्या तेजस्वी चन्द्रमण्डला ।  
सूक्ष्मा सूक्ष्मप्रदा सूक्ष्मासूक्ष्मभयविनाशिनी ॥ १६०॥  
  
वरदाऽभयदा चैव मुक्तिबन्धविनाशिनी ।  
कामुकी कामदा क्षान्ता कामाख्या कुलसुन्दरी ॥ १६१॥  
  
सुखदा दुःखदा मोक्षा मोक्षदार्थप्रकाशिनी ।  
दुष्टादुष्टमती चैव सर्वकार्यविनाशिनी ॥ १६२॥  
  
शुक्रधारा शुक्ररूपा शुक्रसिन्धुनिवासिनी ।  
शुक्रालया शुक्रभोगा शुक्रपूजा सदारतिः ॥ १६३॥  
  
शुक्रपूज्या शुक्रहोमसन्तुष्टा शुक्रवत्सला ।  
शुक्रमूर्तिः शुक्रदेहा शुक्रपूजकपुत्रिणी ॥ १६४॥  
  
शुक्रस्था शुक्रिणी शुक्रसंस्पृहा शुक्रसुन्दरी ।  
शुक्रस्नाता शुक्रकरी शुक्रसेव्यातिशुक्रिणी ॥ १६५॥  
  
महाशुक्रा शुक्रभवा शुक्रवृष्टिविधायिनी ।  
शुक्राभिधेया शुक्रार्हा शुक्रवन्दकवन्दिता ॥ १६६॥  
  
शुक्रानन्दकरी शुक्रसदानन्दविधायिनी ।  
शुक्रोत्साहा सदाशुक्रपूर्णा शुक्रमनोरमा ॥ १६७॥  
  
शुक्रपूजकसर्वस्था शुक्रनिन्दकनाशिनी ।  
शुक्रात्मिका शुक्रसम्पच्छुक्राकर्षणकारिणी ॥ १६८॥  
  
रक्ताशया रक्तभोगा रक्तपूजासदारतिः ।  
रक्तपूज्या रक्तहोमा रक्तस्था रक्तवत्सला ॥ १६९॥  
  
रक्तपूर्णा रक्तदेहा रक्तपूजकपुत्रिणी ।  
रक्ताख्या रक्तिनी रक्तसंस्पृहा रक्तसुन्दरी ॥ १७०॥  
  
रक्ताभिदेहा रक्तार्हा रक्तवन्दकवन्दिता ।  
महारक्ता रक्तभवा रक्तवृष्टिविधायिनी ॥ १७१॥  
  
रक्तस्नाता रक्तप्रीता रक्तसेव्यातिरक्तिनी ।  
रक्तानन्दकरी रक्तसदानन्दविधायिनी ॥ १७२॥  
  
रक्तारक्ता रक्तपूर्णा रक्तसेव्यक्षिणीरमा । var  रक्तसेव्या मनोरमा  
रक्तसेवकसर्वस्वा रक्तनिन्दकनाशिनी ॥ १७३॥  
  
रक्तात्मिका रक्तरूपा रक्ताकर्षणकारिणी ।  
रक्तोत्साहा रक्तव्यग्रा रक्तपानपरायणा ॥ १७४॥ var  रक्तोत्साहा रक्ताढ्या   
शोणितानन्दजननी कल्लोलस्निग्धरूपिणी ।  
साधकान्तर्गता देवी पार्वती पापनाशिनी ॥ १७५॥  
  
साधूनां हृदिसंस्थात्री साधकानन्दकारिणी ।  
साधकानां च जननी साधकप्रियकारिणी ॥ १७६॥  
  
साधकप्रचुरानन्दसम्पत्तिसुखदायिनी ।  
साधका साधकप्राणा साधकासक्तमानसा ॥ १७७॥ var  शारदा  
साधकोत्तमसर्वस्वासाधका भक्तरक्तपा । var  भक्तवत्सला  
साधकानन्दसन्तोषा साधकारिविनाशिनी ॥ १७८॥  
  
आत्मविद्या ब्रह्मविद्या परब्रह्मकुटुम्बिनी ।  
त्रिकूटस्था पञ्चकूटा सर्वकूटशरीरिणी ॥ १७९॥  
  
सर्ववर्णमयी वर्णजपमालाविधायिनी ।  
इति श्रीकालिकानाम्नां सहस्रं शिवभाषितम् ॥ १८०॥  
  
               फलश्रुतिः  
गुह्यात् गुह्यतरं साक्षान्महापातकनाशनम् ।  
पूजाकाले निशीथे च सन्ध्ययोरुभयोरपि ॥ १॥  
  
लभते गाणपत्यं स यः पठेत्साधकोत्तमः ।  
यः पठेत्पाठयेद्वापि शृणोति श्रावयेदपि ॥ २॥  
  
सर्वपापविनिर्मुक्तः स याति कालिकापदम् ।  
श्रद्धयाऽश्रद्धया वापि यः कश्चिन्मानवः पठेत् ॥ ३॥  
  
दुर्गाद्दुर्गतरं तीर्त्वा स याति कालिकापदम् ।  
वन्ध्या वा काकवन्ध्या वा मृतपुत्रा च याङ्गना ॥ ४॥  
  
श्रुत्वा स्तोत्रमिदं पुत्रान् लभते चिरजीविनः ।  
यं यं कामयते कामं पठन् स्तोत्रमनुत्तमम् ॥ ५॥  
  
देवीवरप्रदानेन तं तं प्राप्नोति नित्यशः ।  
स्वयम्भूकुसुमैः शुक्लैः सुगन्धिकुसुमान्वितैः ॥ ६॥  
  
Some versions include about 50 verses in this place but they appear  
to be related to tAntric practices so are omitted here   
गुरुविष्णुमहेशानामभेदेन महेश्वरी ।  
समन्ताद्भावयेन्मन्त्री महेशो नात्र संशयः ॥ ७॥  
  
स शाक्तः शिवभक्तश्च स एव वैष्णवोत्तमः ।  
सम्पूज्य स्तौति यः कालीमद्वैतभावमावहन् ॥ ८॥  
  
देव्यानन्देन सानन्दो देवीभक्त्यैकभक्तिमान् ।  
स एव धन्यो यस्यार्थे महेशो व्यग्रमानसः ॥ ९॥  
  
कामयित्वा यथाकामं स्तवमेनमुदीरयेत् ।  
सर्वरोगैः परित्यक्तो जायते मदनोपमः ॥ १०॥  
  
चक्रं वा स्तवमेनं वा धारयेदङ्गसङ्गतम् ।  
विलिख्य विधिवत्साधुः स एव कालिकातनुः ॥ ११॥  
  
देव्यै निवेदितं यद्यत्तस्यांशं भक्षयेन्नरः ।  
दिव्यदेहधरो भूत्वा देव्याः पार्श्वधरो भवेत् ॥ १२॥  
  
नैवेद्यनिन्दकं दृष्ट्वा नृत्यन्ति योगिनीगणाः ।  
रक्तपानोद्यतास्सर्वा मांसास्थिचर्वणोद्यताः ॥ १३॥  
  
तस्मान्निवेदितं देव्यै दृष्ट्वा श्रुत्वा च मानवः ।  
न निन्देन्मनसा वाचा कुष्ठव्याधिपराङ्मुखः ॥ १४॥  
  
आत्मानं कालिकात्मानं भावयन् स्तौति यः शिवाम् ।  
शिवोपमं गुरुं ध्यात्वा स एव श्रीसदाशिवः ॥ १५॥  
  
यस्यालये तिष्ठति नूनमेतत्स्तोत्रं भवान्या लिखितं विधिज्ञैः ।  
गोरोचनालक्तककुङ्कुमाक्तकर्पूरसिन्दूरमधुद्रवेण ॥ १६॥  
  
न तत्र चोरस्य भयं न हास्यो न वैरिभिर्नाऽशनिवह्निभीतिः ।  
उत्पातवायोरपि नाऽत्रशङ्का लक्ष्मीः स्वयं तत्र वसेदलोला ॥ १७॥  
  
स्तोत्रं पठेत्तदनन्तपुण्यं देवीपदाम्भोजपरो मनुष्यः ।  
विधानपूजाफलमेव सम्यक् प्राप्नोति सम्पूर्णमनोरथोऽसौ ॥ १८॥  
  
मुक्ताः श्रीचरणारविन्दनिरताः स्वर्गामिनो भोगिनो  
ब्रह्मोपेन्द्रशिवात्मकार्चनरता लोकेऽपि संलेभिरे ।  
श्रीमच्छङ्करभक्तिपूर्वकमहादेवीपदध्यायिनो  
मुक्तिर्भुक्तिमतिः स्वयं स्तुतिपराभक्तिः करस्थायिनी ॥ १९॥  
  
इति श्रीकालिकाकुलसर्वस्वे हरपरशुरामसंवादे  
श्रीकालिकासहस्रनामस्तोत्रं सम्पूर्णम् ॥  
  
  
Encoded and Proofread by Ravindra Bhalekar ravibhalekar at hotmail.com  
Reproofread by Shashipal Sharma shashipal1313 at rediffmail.com,  
PSA Easwaran psaeaswaran at gmail.com, and Kirk Wortman kirkwort at hotmail.com  
  
