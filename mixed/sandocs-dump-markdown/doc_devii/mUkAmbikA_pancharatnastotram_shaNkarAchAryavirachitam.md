+++
"Text title" = "Mukambika Pancharatna stotra"
"File name" = "mUkAmbikA5.itx"
itxtitle = "mUkAmbikA pancharatnastotram (shaNkarAchAryavirachitam)"
engtitle = "mUkAmbikA pancharatna stotram"
Category = "pancharatna, devii, otherforms, devI, shankarAchArya"
Location = "doc_devii"
Sublocation = "devii"
SubDeity = "otherforms"
Author = "Shankaracharya"
Language = "Sanskrit"
Subject = "philosophy/hinduism/religion"
"Proofread by" = "Shree"
Description-comments = "Mookambika Pancharatna Stotram"
Indexextra = "(youtube), (Bombay Sisters)"
"Latest update" = "August 4, 2016"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "मूकाम्बिका पञ्चरत्नस्तोत्रम् (शण्कराचार्यविरचितम्)"

+++
  
 श्रीमूकाम्बिका पञ्चरत्न स्तोत्रम्   
  
मूलाम्भोरुहमध्यकोणविलसत् बन्धूकरागोज्ज्वलां  
ज्वालाजालजितेन्दुकान्ति लहरीं आनन्दसन्दायिनीम् ।  
हेलालालितनीलकुन्तलधरां नीलोत्पलीयांशुकां  
कोल्लूराद्रिनिवासिनीं भगवतीं ध्यायामि मूकाम्बिकाम् ॥ १॥  
  
बालादित्य निभाननां त्रिनयनां बालेन्दुनाभूषितां  
नीलाकारसुकेशिनीं सुललितां नित्यान्नदानप्रदाम् ।  
शङ्खं चक्रगदाऽभयं च दधतीं सारस्वतार्थप्रदां  
तां बालां त्रिपुरां शिवेनसहितां ध्यायामि मूकाम्बिकाम् ॥ २॥  
  
मध्यान्हार्कसहस्रकोटिसदृशां मायान्धकारस्थितां  
मायाजालविराजितां मदकरीं मारेण संसेविताम् ।  
शूलम्पाशकपालपुस्तकधरां शुद्धार्थविज्ञानदां  
तां बालां त्रिपुरां शिवेनसहितां ध्यायामि मूकाम्बिकाम् ॥ ३॥  
  
कल्याणीं कमलेक्षणां वरनिधिं मन्दार चिन्तामणिं  
कल्याणी घनसंस्थितां घनकृपां मायां महावैष्णवीम् ।  
कल्याणीं भगवतीं विकर्मशमनां काञ्चीपुरीं कामदां  
कल्याणीं त्रिपुरां शिवेन सहितां ध्यायामि मूकाम्बिकाम् ॥ ४॥  
  
कालाम्भोधरकुन्तलां स्मितमुखीं कर्पूर हारोज्ज्वलां  
कर्णालम्बितहेमकुण्डलधरां माणिक्य काञ्चीधराम् ।  
कैवल्यैक्यपरायणां कलमुखीं पद्मासने संस्थितां  
तां बालां त्रिपुरां शिवेनसहितां ध्यायामि मूकाम्बिकाम् ॥ ५॥  
  
मन्दार कुन्द कुमुदोत्पल मल्लिकाब्जैः  
      शृंगार वेष सुर पूजित वन्दिताग्रीम् ।  
मन्दार कुन्द कुमुदोत्पल सुन्दराङ्गी  
      मूकाम्बिके मयि नि देहि कृपा कटाक्षम् ॥  
  
  
This pancharatna is similar to Mookambika Stotram  
Verses 1,2,3,6 and 7 with slight variation.  
  
