---
Author: Pushpa Srivatsan
Category: devii, puShpAshrIvatsan, nadI, devI
File name: gangAsahasram.itx
Indexextra: (Sri Ganga Sahasram book with translation)
Language: Sanskrit
Latest update: March 19, 2018
Location: doc_devii
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: Sri Ganga Sahasram
SubDeity: nadI
Subject: philosophy/hinduism/religion
Sublocation: devii
Text title: gangAsahasram
Texttype: svara
Transliterated by: N V Vathsan nvvathsan at gmail.com
engtitle: gangAsahasram
itxtitle: gaNgAsahasram (puShpA shrIvatsenavirachitam)
title: गण्गासहस्रम् (पुष्पा श्रीवत्सेनविरचितम्)

---
  
 श्रीगङ्गासहस्रम्   
ॐ  
श्रीः  
मागङ्गार्पणम्  
एतत्स्तोत्रसहस्रकं सद्गुरुस्वामिश्रीत्यागब्रह्मानुग्रहोद्भवं  
गङ्गास्फुरितं गङ्गापुत्रीपुष्पया गङ्गामातरि समर्पितम् ।  
  
श्रीरामजयम्  
ॐ सद्गुरुश्रीत्यागराजस्वामिने नमो नमः ।  
नमः श्रीत्यागराजाय स्तोत्रारम्भनुताय च ।  
स्तोत्रगीतादिमूलाय गुरुदेवाय ते नमः ॥  
  
ॐ  
मोक्षोपायाय विद्महे । माङ्गल्यायै च धीमहि ।  
तन्नो गङ्गा प्रचोदयात् ॥  
  
श्रीगङ्गास्तोत्रम् १  
ध्यानम्  
मङ्गलानन्दचिद्रूपे देवपेयजलावरे ।  
कल्याणि सुनवानव्ये गङ्गामातर्नमोस्तुते ॥  
  
स्तोत्रम्  
विष्णुपादविनिर्मुक्ता मानवोद्धारसाधना ।  
नरनारायणानूता पूतापा सुरनिम्नगा ॥ १॥  
  
रजताद्रिशिरोभूषा रजताभा घनस्वरा ।  
रागपुष्पार्चिता गङ्गा रागद्वेषोपमार्जना ॥ २॥  
  
रागगोमुखसम्भावा गङ्गोत्तरीसुचारुता ।  
रोगघ्नी जाह्नवी गङ्गा त्वरितप्रवहाशुभा ॥ ३॥  
  
हरिशीलशिलालासा काशीक्षेत्रमहायशा ।  
हृषीकेशहरिद्वारदेवप्रयागवैभवा ॥ ४॥  
  
सरस्वत्यलकानन्दा धौलीनन्दाकिनीसुधा ।  
पिण्डर्मन्दाकिनीनाम्नी समायुक्तपयोवहा ॥ ५॥  
  
भागीरथीसमाश्लिष्टा दिव्यप्रयागसङ्गमा ।  
अवरूढाजनोद्धारा गङ्गामाता ममावनी ॥ ६॥  
  
हिमानन्दालकानन्दा भागीरथी शिवङ्करी ।  
सङ्गमाश्लिष्टसत्पादा गङ्गानाम्नी सरिद्वरा ॥ ७॥  
  
योगनिष्ठासुसंवर्धा योगिनीहृत्सुनादगा ।  
योगक्षेमावहा गङ्गा योगयोगसुरागदा ॥ ८॥  
  
हिमोद्भूता हिमाह्लादा हिमरागा हिमालया ।  
हिमांशुस्मेरक्षीरौघा हिममेघतडिल्लता ॥ ९॥  
  
हैमहर्षसुकीलाला हिमारामा मनोरमा ।  
ममारामा सुधीरामा चिन्ताविरामकारणा ॥ १०॥  
  
हिमरागलया गङ्गा कवितोद्भासलासका ।  
हिमानन्दपयःपूरा मनःकायसुपावका ॥ ११॥  
  
पापौघधावना गङ्गा नादौघपरिधावना ।  
क्लान्तिसंवाहदिव्यौघा वागौघपरिपूजिता ॥ १२॥  
  
स्नानात्मानुभवानन्दा पाननामरुचीददा ।  
ध्यानलीनप्रशान्तिश्च प्रसादाच्छप्रसादका ॥ १३॥  
  
गानीयस्वरसौन्दर्या समुल्लासतरङ्गभा ।  
मृदुला प्रबला शक्तिरङ्केदंशिशुलालना ॥ १४॥  
  
उषःकूहावृतश्वेता दिवापूषाविकस्फुरा ।  
सायंसन्ध्यासुवर्णाभा क्षपातारेन्दुविद्युता ॥ १५॥  
  
चारुस्वरातिलालित्या चेतोवाक्परिपावनी ।  
नित्यानन्दपदानीता नित्ययौवनभासुरा ॥ १६॥  
  
रामनामसुमारामा रामकृष्णमहीकृता ।  
रागतालास्पदा गङ्गा ओङ्कारश्रुतिसुस्वरा ॥ १७॥  
  
नादब्रह्मलया गङ्गा नादानन्दालयाश्रया ।  
त्यागराजगुरुस्वामिशिष्यापुष्पानुतावरा ॥ १८॥  
  
प्रकृत्यद्भुतसौन्दर्या मागङ्गा ममताहरा ।  
गर्वभङ्गसुधीधात्री गङ्गामाता सुमङ्गला ॥ १९॥  
  
ममाह्लादे महाभद्रे एतत्स्तोत्रं तवार्पणम् ।  
गङ्गामातर्नमस्तुभ्यम् आगताहं तवाश्रयम् ॥ २०॥  
  
गङ्गास्तोत्रं गुरोरुक्तं सर्वपापनिवारणम् ।  
पठनं श्रावणं भक्त्या गङ्गास्नानफलावहम् ॥  
  
ॐ शुभमस्तु  
  
  
श्रीगङ्गास्तोत्रम् २  
श्रीः  
ॐ सद्गुरुश्रीत्यागराजस्वामिने नमो नमः ।  
ध्यानम्  
अखण्डानन्दसंवाहे देवकुल्ये सुदर्शने ।  
प्रसीद मे नमस्तुभ्यं गङ्गे मङ्गलदायिनि ॥  
  
त्यागराजगुरुस्वामिसत्स्वरूपे हिमे शिवे ।  
इदंस्तोत्रावहे देवि वाग्वर्षवरिवस्यिते ॥  
  
स्तोत्रम्  
ज्ञानव्योमोत्पता गङ्गा नादानन्दप्रवाहिणी ।  
अज्ञानाघहरा देवी ज्ञानमार्गसुसाधना ॥ १॥  
  
ध्यानस्थान्तर्वहा गङ्गा ध्यायमानासमानगा ।  
सङ्गीतानन्दसन्नूता सत्सङ्गीतरसायिनी ॥ २॥  
  
स्वर्गावरूढमाहात्म्या तौषाराचलनिर्झरी ।  
लोकातीतातिशान्तिश्च अपारानन्दसान्त्वदा ॥ ३॥  
  
जलरूपापराशक्तिः परम्प्रत्यक्षदर्शिनी ।  
सद्धृदानन्दसंवाहा सानन्दवाक्स्वरूपिणी ॥ ४॥  
  
गौरीपतिजटारामा वागीश्वरीकृपावहा ।  
वागौघप्रावहा गङ्गा वागर्चितासुपूजिता ॥ ५॥  
  
कमलाकमलाप्ताभा कमलारिसुशोभका ।  
कमलापस्तुता माता कमलासनसन्नुता ॥ ६॥  
  
सांसारधावना गङ्गा सारसारसुसारका ।  
कञ्जातलोचनाप्लावा कंसारिख्यातमाहिना ॥ ७॥  
  
हंसस्सोहँल्लया गङ्गा हंसिनी परहंसिनी ।  
सच्चिदानन्दसौभाग्या सौमङ्गलस्वरूपिणी ॥ ८॥  
  
हिमवत्प्रभवा गङ्गा हिमक्रोडसुक्रीडिका ।  
हिमपर्वतशोभादा शोभमाननदीवरा ॥ ९॥  
  
गम्भीरातिगभीरा च महावेगा मनोहरा ।  
सुजला शिशिरा पुण्या सुज्ञानसुफलावहा ॥ १०॥  
  
हिमगह्वरनिर्मुक्ता दर्शनातिप्रहर्षदा ।  
हिमपर्यायपायौघा स्पर्शनातिसुकौशिकी ॥ ११॥  
  
हिमालयालया गङ्गा तरङ्गरङ्गशोभना ।  
हिमातिशुभ्रपानीया लोकोपाध्युपमार्जना ॥ १२॥  
  
कोलाहलोत्पतानन्दा हिमातिप्रियपुत्रिका ।  
तुहिनाचलव्यत्यस्ता कूलङ्कषातिसत्वरा ॥ १३॥  
  
हिमकन्या हिमाप्लावा प्लाविकातिसुखावहा ।  
अमृताम्ब्वक्षयतृष्णा तृष्णाक्षयजलावरा ॥ १४॥  
  
प्रतिषेधनहैमापा छान्दसी प्रियकारिणी ।  
छिन्नमानससंवाहा मानसानन्दलासिनी ॥ १५॥  
  
सन्मार्गपथका गङ्गा सङ्गीताभा लयावहा ।  
सङ्गीतातिसुखामोदा सान्त्वस्वरोपशान्त्विनी ॥ १६॥  
  
अहङ्कारहरा गङ्गा इहलोकमुदाददा ।  
परमानन्दसौहर्षा परब्रह्मस्वरूपिणी ॥ १७॥  
  
ब्रह्मसाक्षात्कृतामोदा ब्रह्मानन्दालयावहा ।  
गङ्गामाता ममामोदा अद्वैतानन्दसिद्धिदा ॥ १८॥  
  
अद्वैतानुभवावाहा अद्वैतानन्दकारिणी ।  
अद्वैततोयमाधुर्या अद्वैततीव्रवाहिनी ॥ १९॥  
  
अद्वैतसारसारा च अद्वैतज्ञानमार्गिणी ।  
अद्वैतात्मलयानीया अद्वैतसिद्धिसाधना ॥ २०॥  
  
ज्ञानानन्दपयःपूरा पूर्णानन्दसुवाहिनी ।  
अपूर्णपूर्णकारापा पूर्णापूर्णसुबोधिनी ॥ २१॥  
  
मनःपूरपयःपूरा पूर्णत्वव्यक्तरूपिणी ।  
माङ्गल्यवर्धिनी गङ्गा माङ्गल्यानन्दगोमुखी ॥ २२॥  
  
वाचामगोचरा गङ्गा वाग्विलाससुलासिनी ।  
अद्भुतानन्दसौन्दर्या हीरमुत्यविलासिनी ॥ २३॥  
  
भर्मचेलावृता गङ्गा वाक्पेत्वप्रवहाशुभा ।  
विष्णुपादाभिषिक्तोदा गौरीकुण्डप्रहर्षिणी ॥ २४॥  
  
हैमघारपयोधारा सुरायुधसुवर्णभा ।  
सप्तस्वरातिमाधुर्या प्रणवाह्लादनादिनी ॥ २५॥  
  
घूर्णापोघोरगौरा च चन्दनासारचन्दना ।  
सारचन्दनसंवाहा सलिलानन्दसारता ॥ २६॥  
  
गौरीकुण्डशिलाखण्डदिव्यविग्रहतक्षका ।  
त्रिविक्रमबृहत्पादहस्त्याननहसाकृति-  
-सन्तक्षितशिलाखण्डा काभिषिक्तशिवा शिवा ।  
नामपुष्पार्चिता गङ्गा नामानन्दस्वरूपिणी ॥ २७-२८॥  
  
सङ्कटासूर्यपश्या च समसागरविस्तृता ।  
तरङ्गोत्तुङ्गलास्यौघा शृङ्गारानन्दभण्डिनी ॥ २९॥  
  
दूरदर्शनसाधूदा निकटातिभयानका ।  
भीमा पालितभीष्मा च इदम्पुत्रीस्तुतिप्रिया ॥ ३०॥  
  
शोकापहा शिवा गङ्गा सर्वरोगनिवारिणी ।  
मनःकायपवित्रस्था पवित्रानन्दरूपिणी ॥ ३१॥  
  
मनस्तापहरा गङ्गा मनोवाक्परिपूजिता ।  
इदम्पुत्रीशिरावाहा तन्मानससमिश्रिता ॥ ३२॥  
  
तदन्तरात्मसँल्लीना आत्मानन्दप्रदायिनी ।  
व्यक्तानन्तात्मशक्तिश्च अव्यक्तानन्दरूपिणी ॥ ३३॥  
  
अन्तारागलया गङ्गा नानारागसुरागिणी ।  
सङ्गीतानन्दसंवाहा सङ्गीतार्चनसन्नुता ॥ ३४॥  
  
तापघ्नी तापनीया च तापत्रयनिघातिनी ।  
वर्षरूपदृश्यमाना वाग्वर्षप्रवहावरा ॥ ३५॥  
  
वासनाधाववर्षा च आनन्दामृतवर्षिणी ।  
अमृतावर्षवाग्रूपा वर्षानन्दसुवाहिनी ॥ ३६॥  
  
त्रितापार्तिहरे देवि शुभ्रे त्रिपथगामिनि ।  
मातर्गङ्गे नमस्तुभ्यं मदन्तःपरिवाहिणि  
सत्सङ्गे गीतसानन्दे गङ्गे सद्बुद्धिदायिनि ।  
स्तोत्रमेतत्सुमाङ्गल्ये त्वत्पादपरिचारणम् ॥ ३७-३८॥  
  
त्यागराजगुरुस्वामिसङ्गीतामोदसाधना-  
-शिष्यापुष्पाकृतं स्तोत्रं गङ्गामोदं गुरुप्रियम् ।  
द्व्यष्टादशदलामोदपुष्पार्चनं सुपूजनम् ।  
ये गायन्ति नरास्तेषां सर्वाघनाशनं शुभम् ॥ ३९-४०॥  
  
मङ्गलं मङ्गलाधात्र्यै महापुण्यसुवाक्श्रियै ।  
मनःपावननाम्न्यै च गङ्गामात्रे सुमङ्गलम् ॥  
  
ॐ  
शुभमस्तु  
  
  
श्रीगङ्गासहस्रम्  
श्रीः  
ॐ सद्गुरुश्रीत्यागराजस्वामिने नमो नमः ।  
  
ध्यानम्  
ओङ्काररूपिणि देवि नादानन्दलयस्थिते ।  
गङ्गे पावित्र्यपर्याये नमस्तुभ्यं प्रसीद मे ॥  
  
त्वत्पुत्रीहृदयानन्दे स्मरामित्वां दिने दिने ।  
तप्ताहमिहसंसारात् शीकुरुष्व तवस्पृशात् ॥  
  
मातः स्मरामि त्वद्रूपं प्रातः स्मरामि त्वज्जलम् ।  
सायं स्मरामि त्वच्छान्तिं स्वीकुरुष्व मदर्पणम् ॥  
  
गङ्गा मङ्गलसंयुक्ता ओङ्कारनादवाहिनी ।  
मूलाधारोत्थनादौघा सहस्रारसुसङ्गमा ॥ १॥  
  
इडापिङ्गलमध्यस्था सुषुम्णासूक्ष्मवाहिनी ।  
अनाहतोन्नदानादा अध्यात्मज्ञानदायिनी ॥ २॥  
  
कुण्डलीशक्तिरूपा च सुनदीस्थूलरूपिणी ।  
नाभीहृत्कण्ठजिह्वोत्थनादोङ्कारप्रवाहिणी ॥ ३॥  
  
नादब्रह्मलयानीया नादब्रह्ममयी सुधी ।  
त्यागब्रह्मगुरुप्रेष्ठपुष्पानुता सुमङ्गला ॥ ४॥  
  
गुरुदेवापरा गङ्गा गुरुदेवलयावहा ।  
गुरुदेवपराविद्या गुरुवन्दनवन्दिता ॥ ५॥  
  
गुरुवागमृतावाहा गुरुसङ्गीतसंस्थिता ।  
गुर्वाशीर्वादसङ्गीता शिष्यापुष्पानुतिस्थिता ॥ ६॥  
  
गुरुपेयूषवाग्वर्षा गुरुपूतगुणस्थिता ।  
गुरुकृपावहा गङ्गा गुरुकृपासुदर्शिता ॥ ७॥  
  
गुरुगीतलसज्ज्ञाना गुरुगानलयालया ।  
गुरुसामोदवागर्था त्यागराजकृतिस्थिरा ॥ ८॥  
  
गुरुस्मरसहस्नाता गुरुप्रेरणसंस्तुता ।  
गुरुपादोदकाशीदा गुरुदर्शनहेतुका ॥ ९॥  
  
त्यागगङ्गासुलास्या च गुरुगङ्गासुरूपिणी ।  
नादगङ्गा मदाह्लादा नादसौमङ्गलावहा ॥ १०॥  
  
नादोङ्कारगनाम्नी च नादध्यानमनःस्थिता ।  
नादोपासिकहृन्नादा नादपेयूषनिर्झरी ॥ ११॥  
  
नादासक्तिसुवागर्था नादवाक्परिपूजिता ।  
नादोपासनचित्तस्था नादसुस्वरपूजिता ॥ १२॥  
  
नादोङ्कारलया गङ्गा नादोपासनमार्गिणी ।  
नादब्रह्मनदाकारा नादराज्ञी नदीवरा ॥ १३॥  
  
नादप्रणवनाम्नी च नादोङ्कारगगालया ।  
नादप्रशान्तिसंस्था मा नादोङ्कारस्वरूपिणी ॥ १४॥  
  
नादान्तःप्रशमावाहा प्रशान्तमृदुलस्वरा ।  
नादोपासनसुप्रीता नादमाधुर्यवासिनी ॥ १५॥  
  
नादार्थिहृत्स्थवाग्देवी नादार्थिनीमनोवहा ।  
लयप्रशान्तिसंवाहा ओङ्कारलयलासिनी ॥ १६॥  
  
शब्दोङ्कारसुसँल्लीना शब्दोङ्काराथमङ्गला ।  
शब्दब्रह्मशरीरा च शब्दालीनमनोहरा ॥ १७॥  
  
शब्दातिमृदुमाधुर्या शब्दादिप्रणवाकृतिः ।  
शब्दातीता सुशब्दा च दुःशब्ददैत्यसन्दमा ॥ १८॥  
  
परुषासुरशब्दघ्नी एकोङ्कारातिसुस्वरा ।  
सुस्वराभाससम्भासा सुस्वरानन्ददायिनी ॥ १९॥  
  
साहित्याकृतिसङ्गीता सङ्गीतासक्तिवाग्लसा ।  
कवितोल्लाससँल्लासा सङ्गीतकवितावहा ॥ २०॥  
  
सहस्रनामसङ्गीता सङ्गीतनामरागिणी ।  
गङ्गानामसुरागा मा नामगानसुमार्गिणी ॥ २१॥  
  
दैवलोकनिपाता च दैवामृतकवर्षिणी ।  
ओङ्कारश्रुतिसत्सारा ओङ्कारध्वनिघांषिणी ॥ २२॥  
  
ओङ्कारद्रवरूपा च ओङ्कारनादनादिनी ।  
ओङ्कारप्रशमा गङ्गा ओङ्कारलयवाहिनी ॥ २३॥  
  
ओङ्कारबिन्दुमध्यस्था ओङ्कारनादरूपिणी ।  
ओङ्कारशब्दमाधुर्या ओङ्काररावसान्त्विनी ॥ २४॥  
  
ओङ्काराकारशब्दा च निराकारैकरूपिणी ।  
निराकृतस्पृहानीरा नीरवोङ्कारनादिनी ॥ २५॥  
  
सत्त्वश्वेतस्वरूपा मा सत्त्वशब्दोपशामनी ।  
सत्त्वाकाशसुनीला च शुद्धसत्त्वप्रकाशिनी ॥ २६॥  
  
सत्त्वचित्ते सदास्था मा सत्त्वैतच्चित्तगामिनी ।  
सत्यवाक्पूजिता सत्या तथ्योपचारवन्दिता ॥ २७॥  
  
नामरूपनदीश्रेष्ठा नामरूपविवर्जिता ।  
नामसारा नदीसारा नामगानाभिपूजिता ॥ २८॥  
  
सारसारा महासारा जलासारा सुरासरा ।  
स्वरसारा स्वरासारा सारसत्सारवाहिनी ॥ २९॥  
  
सारासारा सुसत्सारा सारातिसारसारता ।  
सारापातसुवाग्धारासारप्रसन्नसारता ॥ ३०॥  
  
गङ्गा सुरापगा देवी मुक्तिदा प्रियदर्शिनी ।  
अजस्रधारसंवाहा सहस्रनामलासिनी ॥ ३१॥  
  
स्वाभाविकपवित्रापा स्वभावमानसार्चिता ।  
स्वभावाभावभावा च स्वभावभावभाविता ॥ ३२॥  
  
भावस्था स्तुतिरूपा च भावानन्दप्रवाहिणी ।  
भावभावसुभावा च भावातीतसुमाहिना ॥ ३३॥  
  
भावनावा भवातीता भावातीतप्रहर्षदा ।  
भावाभावा भवाभावा भावमानससम्भवा ॥ ३४॥  
  
भवभावनभावा च भवशीर्षप्रवाहिणी ।  
भववेगापहावेगा भवरोगनिवारिणी ॥ ३५॥  
  
भवशोकविनाशा मा भवतारणमार्गिणी ।  
भवभावप्रभावा च भवाभावसुभावना ॥ ३६॥  
  
भवप्रिया भवावाहा भवपाशविनाशिनी ।  
भवप्रियप्रिया माता भवसन्नुतसन्नुता ॥ ३७॥  
  
भवाभवा भवाभावा भवभावप्रभावका ।  
भवसागरपारा च पारावारपरावरा ॥ ३८॥  
  
भावगम्भीरसङ्गीता भावस्था भावसंस्तुता ।  
भावसङ्गीतसंवाहा भावसंस्तुतिसंस्थिता ॥ ३९॥  
  
भावहैमाद्रिसम्भावा भावसागरसङ्गमा ।  
भावपुष्पालया गङ्गा भावामोदसुमार्चिता ॥ ४०॥  
  
महादेवशिरोवाहा महादेवी मनस्विनी ।  
महायशस्विनी माता महायशस्करी मही ॥ ४१॥  
  
महाभाग्या महाभोग्या महोन्नतहिमालया ।  
महाश्रेष्ठा महाप्रेष्ठा महापर्वतहिम्यका ॥ ४२॥  
  
महागङ्गा महापुण्या महालयहिमालया ।  
महावाक्यप्रवाहा च महालया महालया ॥ ४३॥  
  
महानन्दा मदानन्दा महाशोभा शुभोदका ।  
महाचारुमती गङ्गा महामनोगतासुधा ॥ ४४॥  
  
गङ्गा हिमापगा हिम्या कुलहिम्याचलावहा ।  
हिमोत्तुङ्गनगावाहा हिमगाढदरीवहा ॥ ४५॥  
  
गङ्गा भागीरथी माता गोमुखी सत्सुदर्शिनी ।  
भगीरथतपःपूर्णा गिरीशशीर्षवाहिनी ॥ ४६॥  
  
गङ्गानामसमाह्लादा नामपावनवाक्स्थिता ।  
रागताललयानन्दा ध्यानगोमुखसम्भवा ॥ ४७॥  
  
नगराजसुता गङ्गा नगजानन्दवर्धिनी ।  
अघनाशप्रभावा च अगधारिकृपावहा ॥ ४८॥  
  
सर्वतीर्थमहातीर्था सर्वधा सर्वधावनी ।  
सर्वमङ्गलसम्पूर्णा पूर्णत्वहेतुकावनी ॥ ४९॥  
  
प्राणधात्री मदाहर्षा प्राणगङ्गा मदम्बिका ।  
प्राणस्फूर्त्यश्रुबिन्दुश्च प्राणपुष्पार्चिताभगा ॥ ५०॥  
  
प्राणदा प्राणसँल्लीना गङ्गामाता सुगोमुखी ।  
सन्दर्शविस्मृतक्लान्तिः सन्दर्शस्फुटवाग्वहा ॥ ५१॥  
  
तूष्णींस्थानोत्थनादौघा तुषारालयगालया ।  
तृषितार्था तृषापोहा तोषदामोदकारया ॥ ५२॥  
  
घर्घरी घांषिणी गङ्गा नुतिहारातिहारिणी ।  
द्युतिश्वेता मयाधीता मन्दहासविलासिनी ॥ ५३॥  
  
अपाराद्भुतसौन्दर्या मनोगलनचारुता ।  
अत्यन्तात्मानुभूतिश्च अविस्मृतव्यमञ्जिमा ॥ ५४॥  
  
मनोविलीयना गङ्गा अप्रयत्नमनोलया ।  
विलीनहैमवाहा च विलीनमानसार्चिता ॥ ५५॥  
  
अभिरोरुदसद्ध्याना ध्यानज्ञानफलावहा ।  
ब्रह्मलीनत्वतत्त्वा च अहंहरा अहँल्लया ॥ ५६॥  
  
ब्रह्मविद्यार्थिसंश्राया ब्रह्मजिज्ञासुपूर्णता ।  
ब्रह्मज्ञानप्रसादा च ब्रह्मत्वतत्त्वबोधिनी ॥ ५७॥  
  
ब्रह्मप्रत्यक्षरूपा च ब्रह्मज्ञानप्रवर्धिनी ।  
ब्रह्मानन्दप्रकाशा मा ब्रह्मानन्दरसावहा ॥ ५८॥  
  
निर्गुणब्रह्मतत्त्वा च सगुणब्रह्मरूपिणी ।  
नादब्रह्मगुरुस्वामिव्यक्तरूपा सुधाजला ॥ ५९॥  
  
वेदोपनिषदासारा वेदसारसुसारका ।  
गीतामृतपरीवाहा गीताचार्यस्तुतापरा ॥ ६०॥  
  
घनाघघनसन्धावा घनगानस्मिता सिता ।  
घननीलघनागाना घनाघनघनस्वना ॥ ६१॥  
  
ओङ्कारसुस्वरा गङ्गा नामातिहर्षदर्शना ।  
स्वानुभूतिपरीवाहा स्वानुभूतपरीवहा ॥ ६२॥  
  
आनन्दामृतपायौघा कविताभासकारिणी ।  
अघौघापोहतीर्थौघा निर्दोषा दोषहारिणी ॥ ६३॥  
  
द्रवशीलाघविद्रावा हिमपाषाणखण्डिनी ।  
मौनध्यानमनोलीना मातृगङ्गा मनोमयी ॥ ६४॥  
  
हिमोत्सङ्गोद्भवा गङ्गा हिमसंहतिघांषिणी ।  
हिममाला हिमाभासा हिमालयगुहावहा ॥ ६५॥  
  
ज्योत्स्नाभासजलादुग्धा ज्योत्स्नास्मेरमनोहरी ।  
त्यक्तसङ्गैकसङ्गा च असङ्गासङ्गरङ्गभा ॥ ६६॥  
  
महासूक्ष्माङ्गणा गङ्गा सूक्ष्मानवायुवर्त्मना ।  
केणिकान्तःश्रुतोङ्कारा हिमनीरवगारवा ॥ ६७॥  
  
बालूकद्युतिविस्तीर्णा चान्द्रलोकाष्ट्रराजता ।  
विराजराजराजाभा तारागणस्फुरत्प्रभा ॥ ६८॥  
  
स्मेरवक्त्रा तरङ्गाभा सितरश्मिस्मितप्रभा ।  
तौषारपरिवाहा च पाषाणखण्डखेलना ॥ ६९॥  
  
गोमुखाद्भुतसौन्दर्या कल्पनातीतमुग्धता ।  
गमनानन्दगाना च व्योमातिनीलस्वच्छता ॥ ७०॥  
  
विद्युत्प्रभाविलासा च विदुसाधुसुवन्दिता ।  
हिमगोत्रावृतावर्ता हैमहारविलासिनी ॥ ७१॥  
  
अज्ञातादिप्रभावा च ज्ञाताज्ञाताघघातिनी ।  
अनन्तानादिशक्तिश्च अद्वैततत्त्वबोधिनी ॥ ७२॥  
  
एकब्रह्मस्वरूपा मा एकोङ्कारातिसुस्वरा ।  
एकपूर्णैकसत्या च एकवस्तुप्रभावका ॥ ७३॥  
  
एकमानससम्पूर्णा एकभक्तिमनोवहा ।  
एकशान्तिहिमद्रोणिः एकानुभवसारता ॥ ७४॥  
  
एकसत्त्वैकतत्त्वा च एकतत्त्वविशिष्टता ।  
एकौघा एकलक्षण्या एकचित्तस्तुतिस्फुरा ॥ ७५॥  
  
एका एकाकिसुश्राया एकान्तशान्तिमार्गिणी ।  
एकान्तध्यानसम्पादा एकान्तध्यानगोचरा ॥ ७६॥  
  
एकान्तासङ्गिनिध्याता एकान्तध्यानवर्धिनी ।  
एकान्तध्यातृसन्नूता एकान्तानन्ददायिनी ॥ ७७॥  
  
एकनिष्ठासमाराध्या एकान्तचित्तगामिनी ।  
एकान्तभावसङ्गीता एकान्तिनीवरप्रदा ॥ ७८॥  
  
एकनिष्ठापरानन्दा एकनिष्ठाप्रवर्धिनी ।  
एकान्तचित्तरम्या च एकान्तसत्सुखावनी ॥ ७९॥  
  
एकमानससन्तुष्टिः एकनिष्ठापरानुता ।  
एकान्तचित्तवैराग्या एकानुरागवर्धिनी ॥ ८०॥  
  
एकरागातिरागा च एकभक्तैकरागिणी ।  
एकाग्रचित्तनिध्याता एकमानसपूजिता ॥ ८१॥  
  
पावित्र्यदृश्यरूपा च परिवारणहैमदा ।  
परादिवाक्स्वरूपा मा परापरसुव्यापिनी ॥ ८२॥  
  
अखण्डधारसंवाहा चिन्तनाधाररोधका ।  
चिन्तनाधारधारा च चिन्तनापारदर्शिनी ॥ ८३॥  
  
गोमुखासारसत्सारा चारुसारप्रसारिणी ।  
मानसाह्लादलास्या च पूर्णा सन्ततपावनी ॥ ८४॥  
  
प्रालेयमयपायौघा प्रालेयाचलप्राङ्गणी ।  
अतिशीता घनीकर्त्री स्नानपानविमोचनी ॥ ८५॥  
  
स्नानापूर्वानुभूतिश्च स्पर्शतौषारशीतला ।  
शीतातिशीतवाता च दृढचित्तपरीक्षणा ॥ ८६॥  
  
घनीकृतशरीरा च रोमाञ्चनातिहर्षदा ।  
गोमुखस्नानदीक्षा मा गुरुरूपातिपावनी ॥ ८७॥  
  
नाममिश्रितसत्सारा पापसङ्कुलधावनी ।  
ज्ञानसन्मार्गसन्नेत्री गानसंस्फूर्तिपूरणी ॥ ८८॥  
  
नान्यचित्तातिवैराग्या न्यूनतापोहना शिवा ।  
काव्यलालित्यसंस्रावा काव्यसन्नुतिदेवता ॥ ८९॥  
  
मनस्तपोवनस्था मा शिवलिङ्गसुदर्पणा ।  
शिवरामा शिवारामा शिवरामसुनामगा ॥ ९०॥  
  
मनोलीनतपस्तीर्था मनोभावनिदर्शिता ।  
मनोनैर्मल्यसम्प्राप्तिर्मनआकाशनिर्मला ॥ ९१॥  
  
मनआकाशमार्गा च मनोनैर्मल्यसंस्तुता ।  
मनोनैश्चल्यरंहा च मनोधारसुगामिनी ॥ ९२॥  
  
मानसाह्लादसन्नाम्नी नामवैशिष्ट्यपावनी ।  
मानसानन्दसम्पूर्णा नामसत्सारधावनी ॥ ९३॥  
  
हैमपर्वतसम्भावा हिमद्रोणिप्रसर्पिणी ।  
हिमा हैमा सुदृश्या च नेत्रानन्दविलासिनी ॥ ९४॥  
  
नीरवश्रुतिसङ्गीता नित्यनीरवसुस्वरा ।  
नीरवारवमाधुर्या नीरनीरवसौख्यदा ॥ ९५॥  
  
गोमुखावतरानृत्या तरलालकरङ्गभा ।  
श्वेतलास्योर्मिरीतिश्च भासमानसुनिम्नगा ॥ ९६॥  
  
भोज्वासाश्वासना गङ्गा ध्वनिदर्शनजीवना ।  
भोजजङ्गलनिम्नस्था कलस्वागतसुस्वरा ॥ ९७॥  
  
मृदुशब्दकलास्वागतानन्दपक्षिगीतिका-  
-माधुर्योपचयाद्रिप्रशान्तिमध्यैकझर्झरा ॥ ९८॥  
  
चीड्वासवनसँल्लासा सायङ्कान्तिप्रसान्त्विनी ।  
यात्रामध्यैकरात्रीविरामविश्रामनादिनी ॥ ९९॥  
  
गोमुखीहैमसंवाहा गङ्गोत्तरीसुपूजिता ।  
भगीरथतपस्तीर्था भागीरथी स्वरापगा ॥ १००॥  
  
गङ्गोत्तरीतपस्तीर्था भगीरथतपस्स्थला ।  
नित्यपूजार्चितागीता पुराणालयवैभवा ॥ १०१॥  
  
मनस्तपोगुहावाहा तीर्थीकृतमनस्स्थला ।  
मनःक्षेत्रावहा गङ्गा मनआलयपूजिता ॥ १०२॥  
  
सन्ध्यारतिसुदीपाभा सन्ध्यारागसुराजदा ।  
वन्या धन्या मनोरम्या पिञ्चिलातारहेमदा ॥ १०३॥  
  
व्योममापनशैलस्था शैलोत्तुङ्गोपरक्षणा ।  
गाढप्रशान्तिसङ्गीता गाढकन्दरगर्जना ॥ १०४॥  
  
हिमोपान्तप्रवाहा मा बहुपाषाणखण्डिनी ।  
भगीरथशिलाङ्का च गङ्गाकेदारसङ्गमा ॥ १०५॥  
  
शिलोच्चयावहा गङ्गा शिलापारातिघूर्णिका ।  
शिलारूपार्चिता माता शिलाश्लक्ष्णपरीवहा ॥ १०६॥  
  
कीकसाशीतकीलाला अविस्मृतव्यमज्जना ।  
नवसङ्ख्यावगाहा च क्षणमात्रैकमज्जना ॥ १०७॥  
  
मग्नमात्रनवाजीवा नव्यप्रशान्तिदायिनी ।  
क्षुद्रक्लान्तमनःपेत्वा प्राणसंस्फूर्तिहेतुका ॥ १०८॥  
  
हिमानिलासुखप्रातिकूल्येषदुष्णभास्कर-  
-द्युतिस्नातास्तुतागीता गङ्गास्नानातिहर्षदा ॥ १०९॥  
  
बृहच्छिलासनध्याता क्षणस्फूर्तिस्तुतानुता ।  
बृहच्छविवशीकर्त्री महन्नीलकहिम्यदा ॥ ११०॥  
  
श्रेष्ठोत्कृष्टहिमाप्लावा श्रैष्ठ्यदैवत्यदायिनी ।  
श्वेताचलप्रभावा च श्वेता श्वेतोर्मिवस्त्रभा ॥ १११॥  
  
रजस्तमोमलापोहा शुद्धसत्त्वा सुराजता ।  
रजताद्रिसुबिम्बा च शुद्धशुक्लाभभासुरा ॥ ११२॥  
  
सीमन्तहैमरेखाभा सीमारहितसौभगा ।  
अगश्रेष्ठसरिच्छ्रेष्ठा अघघ्नी वसुदायिनी ॥ ११३॥  
  
रजताद्रिसुपुत्री च रजताचलरागिणी ।  
मनोवेगापहावेगा रागमानसरागिणी ॥ ११४॥  
  
अतिकोलाहला गङ्गा आदिकालाभिपूजिता ।  
अत्यूषरमणीया च सायंसन्ध्यासुरागिणी ॥ ११५॥  
  
राजशेखरसुप्रीता राजशेखरशेखरी ।  
राजराजविराजाभा राजप्रवाहभासुरा ॥ ११६॥  
  
वर्णनातीतसौन्दर्या प्राचीरप्रांशुहैमदा ।  
मतितारागणाभा च अलौकिकाद्भुतालया ॥ ११७॥  
  
मनोगतातिनीलाब्भ्रा मनःस्थितातिमञ्जिमा ।  
मनोवशीकरा गङ्गा मञ्जुला मञ्जुगामिनी ॥ ११८॥  
  
मनोगुप्तमहार्था च व्यक्तरूपप्रवाहिणी ।  
पूर्णप्रकृतिसौन्दर्या पूतका पूतमण्डला ॥ ११९॥  
  
मनःपूर्णा सदापूर्णा पूर्णपूर्णातिशायिनी ।  
तपःपूर्णा सुधापूर्णा तूर्णघूर्णातिहारिणी ॥ १२०॥  
  
गङ्गोत्तरी सुकौमारी गौरीकुण्डझरीसरी ।  
गौरीकुण्डमहोल्लासा शतरागातिरागिणी ॥ १२१॥  
  
गौरीकुण्डशिलोत्पातनर्तनाह्लादवर्धिनी ।  
बृहत्पृथुझरासारा झङ्कारनादझर्झरी ॥ १२२॥  
  
चिन्तनादूरदूर्णिश्च चिन्तितामानसार्चिता ।  
मनस्स्तम्भनघूर्णिश्च घूर्णमानससान्त्विनी ॥ १२३॥  
  
चारुसारजलासारा चारुगीतातिसुस्वरा ।  
चारुकल्लोललास्या च चारुरागनुतिस्थिरा ॥ १२४॥  
  
धारानिपातवाग्धारा वाग्धारवसुवर्षिणी ।  
धारापातसुसद्धारा धारामृतसुवाहिनी ॥ १२५॥  
  
शैलजा शैलसौन्दर्या शैलसंशीतवाहिनी ।  
शैलधारा प्लवोत्पाता शैलसत्सारवाहिनी ॥ १२६॥  
  
प्राणदाह्लादनीरा च प्राणसंस्फूर्तिवासिनी ।  
स्वरोङ्कारप्रशान्तिश्च हिम्यप्रशान्तिवर्धिनी ॥ १२७॥  
  
गौरीकुण्डनगोत्सङ्गदर्शिता बहुकीर्तिता ।  
स्फूर्तिबीजातिसौन्दर्या स्फुटश्लोकाभिवन्दिता ॥ १२८॥  
  
चित्तपूर्णाभिरूपा च श्रोत्रपूरणसुध्वनिः ।  
नादोङ्कारघनागाना मनोलीनघनस्वना ॥ १२९॥  
  
गौरी गैरी गरिष्ठा मा गैरिकद्युतिशोभना ।  
गौरीनाथाभिषेक्त्री च गौरीकुण्डप्रभास्वरा ॥ १३०॥  
  
हैमाभा हैमसम्पन्ना हैमाचलोद्भवा हिमा ।  
हैमकौसुम्भपिञ्जारखर्जूरनिर्झरीझरी ॥ १३१॥  
  
गङ्गा कनकशृङ्गाभा कनकाम्बरधारिणी ।  
हीरवत्स्फुरनीराभा हैमालयहिरण्मयी ॥ १३२॥  
  
अरुणोदयपिञ्जारा कौसुम्भधरबिम्बिता ।  
तरुणारुणसौवर्णा सौवर्णार्चितभासुरा ॥ १३३॥  
  
ओङ्कारावर्तझागङ्गा ओङ्काररवझर्झरा ।  
ओङ्कारशब्दसत्सारा ओङ्कारलिपिलेखका ॥ १३४॥  
  
शिवा शिवशिरोवाहा शिवङ्करी शिवप्रिया ।  
शिवरामनुतारामा शिवरामसुनामगा ॥ १३५॥  
  
वनमाला वनारम्या मनोहिमवनारमा ।  
हिमालयवनारामा अभिरामा हिमारमा ॥ १३६॥  
  
भूरिप्रचुरतीर्थौघा भूरिसन्तोषकारिणी ।  
भूयिष्ठस्तोत्रविख्याता भूरितैजसभामिनी ॥ १३७॥  
  
महानीलमहीजीवा महान्यासप्रबोधिनी ।  
महाशक्तिपरीवाहा महोन्नतासुमानसा ॥ १३८॥  
  
महाधरप्रवाहा च महार्णवप्रयाणिनी ।  
महाधरीप्रभावा मा महाज्ञानप्रदायिनी ॥ १३९॥  
  
श्वेताचलमहासाला नीलाकाशच्छदिच्छविः ।  
लुठितोपलजाला च देवदारुवनेचरी ॥ १४०॥  
  
दिव्यनव्यसमीरा च दिव्यौषध्यसुसारका ।  
दिव्यक्षेत्रप्रभावा च दिव्यसौगन्ध्यहिम्यका ॥ १४१॥  
  
हिमजा हिमजाह्लादा हिमजाशीतवर्णसिः ।  
हिमप्रशान्तिसङ्गीता हिमगोत्रप्रवाहिणी ॥ १४२॥  
  
चिन्तनातिव्यथाशाम्या चिन्तनापूरपावनी ।  
चित्रवैचित्र्यसञ्चारा वैचित्र्यचारुगोत्रिणी ॥ १४३॥  
  
देवदारुवनोत्सङ्गा नव्यमिष्टसमीरणा ।  
क्षेत्रगङ्गोत्तरीरम्या पाण्डवाङ्गनचत्वरा ॥ १४४॥  
  
तपोरन्ध्रमुखस्रावा रुद्रगङ्गासमागता ।  
शैलसारजलासारा जाह्नवी कुलशैलिनी ॥ १४५॥  
  
कैरवीरागलास्या च कैरवद्युतिशोभना ।  
भैरवीरागलासस्था भैरवारामकामिनी ॥ १४६॥  
  
भैरवी कालवेगा च भैरवीनाथशीर्षगा ।  
भैषज्यपूततीर्था च बहुमान्यसुतीर्थका ॥ १४७॥  
  
गङ्गाभागीरथीयुक्ता जाह्नवी नगमध्यगा ।  
द्विकरैकपथानेत्री बहुरम्यदरीवहा ॥ १४८॥  
  
नीरवाढ्यनगोत्सङ्गा देवदारुवनारमा ।  
उपान्ताविस्मृतव्या च भावितैकानुभूतिमा ॥ १४९॥  
  
पारसञ्चारसामोदा श्वासभग्नातिनीरवा ।  
अन्तःश्वासानुभूता च श्रोत्रनेत्रोत्सवारवा ॥ १५०॥  
  
पीतनीरवपेत्वा च पर्याप्तायतलाघवा ।  
शमनस्वरसंवृद्धगाढप्रशान्तिगालया ॥ १५१॥  
  
यात्राप्रवृत्तिसारम्या यात्रिणीसहचारिणी ।  
शैलोत्तुङ्गावृता गङ्गा शीलिनी हरिशीलिनी ॥ १५२॥  
  
बहुरूपा बृहद्भासा बहुरागातिमोहिनी ।  
अविस्तीर्णातिविस्तीर्णा बहुरङ्गसुहासिनी ॥ १५३॥  
  
मोहना मोहनाकारा मोहनालास्यगामिनी ।  
मोहदारसुसन्मोहा मोहदारिघृणाकरी ॥ १५४॥  
  
मोहितामानसावाहा मोहापोहा मुदावहा ।  
अमोहमोहमोहा च अमोहमोहमोहिता ॥ १५५॥  
  
मोहसंवाहसंवाहा संवाहरम्यमोहिनी ।  
मोहनानन्दरागा च रागमोहासुरागिणी ॥ १५६॥  
  
मोहनाधारधारा च धारणायोगसाधना ।  
योगाधारपयोधारा धारापातातिझल्लरा ॥ १५७॥  
  
हरितारण्यशुक्ला च हरिता हर्यतिप्रिया ।  
कुलशैलशिलाधारा शिलाखण्डसुशिल्पका ॥ १५८॥  
  
देवदारुघनारण्या हिमशृङ्गपरीवृता ।  
नानाप्रस्तररङ्गा च रूपलक्षणविस्मया ॥ १५९॥  
  
बहुवर्पवहा गङ्गा दरीपृथुपरीवहा ।  
बहुरङ्गसुलास्या च बृहच्छविलसत्प्रभा ॥ १६०॥  
  
चित्रवैचित्र्यपाषाणा शिलाखण्डाभिमण्डिता ।  
चारुप्रस्तरप्राचुर्या रागरूपविलक्षणा ॥ १६१॥  
  
देवदारुवनामोदा देवभूमिप्रसन्नता ।  
पाषाणहरिकेदारलिङ्गसेचनपावनी ॥ १६२॥  
  
सन्ध्यावेलप्रशान्तिश्च पक्षिसुस्वरचारुगा ।  
ध्यानवर्धनरम्याष्ट्रा लक्ष्मीनारायणार्चना ॥ १६३॥  
  
आरण्यद्रोणिमध्यस्था पक्षिजालरवारवा ।  
चारुपक्षिविहारा च चारुसारसुखस्वरा ॥ १६४॥  
  
धरस्मेरसुलावण्या कौमारी कौशलप्रदा ।  
परा देवी सुजल्पा मा कल्याणी नित्यमङ्गला ॥ १६५॥  
  
विस्वरार्तिव्यथाश्राया सुस्वरप्रशमावहा ।  
विश्रान्तिसौख्यसम्मूला मूलस्थानातिदेवता ॥ १६६॥  
  
सप्ततालनगोत्सङ्गदृष्टिप्रसादमोदिनी ।  
महासूक्ष्माबहुग्रावनानारूपप्रसर्पिणी ॥ १६७॥  
  
सौम्यकाशीतपोभूमिरम्यानन्दाभिवर्धिनी ।  
सौम्या सौमानसाराध्या ध्याननामनमस्कृता ॥ १६८॥  
  
काश्युत्तरसुशोभा च शैलमध्यप्रकाशिनी ।  
विश्वेश्वराभिषेका च विश्वगा विश्वमोदिनी ॥ १६९॥  
  
हिमाद्रिवलया गङ्गा शैलमालासुभूषणा ।  
तापसावरदात्री च तापसारण्यशैलभूः ॥ १७०॥  
  
पञ्चमीतिथिसङ्गीतगुरुकीर्तनलासिनी ।  
दिव्यनामकृतिस्था मा दिव्यानुभूतिपूरणी ॥ १७१॥  
  
गङ्गा पञ्चाननप्रीता पञ्चाननजटास्रवा ।  
पञ्चाननसुवक्त्रादिसप्तस्वररसासरा ॥ १७२॥  
  
सत्यज्ञानमयी देवी वशङ्करी सुशङ्करी ।  
विश्वेश्वरप्रिया माता विश्वेश्वरी विमोचनी ॥ १७३॥  
  
ईश्वरानुग्रहावाहा ईश्वरानुग्रहावहा ।  
ईश्वराशीकरस्पर्शा ईश्वरी ईश्वरप्रिया ॥ १७४॥  
  
ईश्वरप्रियसङ्गीता ईश्वरानन्दसस्मिता ।  
ईश्वराभाससाभासा ईश्वरारक्षणावहा ॥ १७५॥  
  
बिलङ्गनास्वयुक्ता च कुलपर्वतसर्पिणी ।  
स्वाश्लिष्टालकनन्दा च स्वसृसामोदसङ्गमा ॥ १७६॥  
  
अविस्मृतातिसंशीता अरोधा रोधभञ्जिका ।  
अभिस्मृताभिवन्द्या मा शुभदेवप्रयागगा ॥ १७७॥  
  
अपर्याप्तानुभूतिश्च सुपर्याप्तसुमङ्गला ।  
अनाद्यन्ता अभोक्त्र्याह्वा अशोषा शोषहाशुगा ॥ १७८॥  
  
तापनातङ्कहाशीता विष्णुगङ्गा वियत्सरित् ।  
शिवगङ्गा शिवा शुभ्रा शिलाघनघनोल्लसा ॥ १७९॥  
  
रघुनायकपादाङ्का रघुनायकगायका ।  
देवप्रयागदिव्याभा दिव्यक्षेत्रप्रयागभा ॥ १८०॥  
  
भागीरथ्यलकानन्दासङ्गमानन्दगङ्गिका ।  
देवप्रयागतीर्थौघा सर्वमङ्गलदायिका ॥ १८१॥  
  
गङ्गोत्तरीहिमोद्भावा भागीरथीसुगोमुखी ।  
अलकापुरिनन्दा च सतोपान्तहिमोद्भवा ॥ १८२॥  
  
स्वर्गारोहणमार्गा च अलकापुरिसंहता ।  
स्वर्गावरोहसौन्दर्या शुभाङ्का शुभलक्षणा ॥ १८३॥  
  
शुभ्रचन्द्रद्युतिश्वेता शुभाकारा शुभाकरा ।  
सौमेरुपर्वतोत्तीर्णा सौमेरुकलसद्रसा ॥ १८४॥  
  
कुबेरपट्टणानन्दा धारापातसुनृत्यभा ।  
कुबेरपट्टणोद्घोषा स्वर्गापगा सुरा सुभा ॥ १८५॥  
  
कुभृत्कुमारिका गङ्गा कलकल्लोलशब्दिनी ।  
अलकापुरिसङ्गीता कलगानसुनर्तिनी ॥ १८६॥  
  
पुलकन्दालकानन्दा हैमसंहतिसंवहा ।  
पूरितानन्दसारा च अलौकिकाद्भुतद्युतिः ॥ १८७॥  
  
दिव्यनन्दासुवाग्नन्दा वागर्थनृत्यलासिनी ।  
भूरिशोभालकानन्दा भूतभव्यभवच्छविः ॥ १८८॥  
  
भूरिधारा बृहद्धारा वसुधारा सुवाग्रसा ।  
व्योमदघ्नाचलावाहा चारुहासा शशाङ्कभा ॥ १८९॥  
  
वसुधारासुवाग्धारा वाग्वेगवेगवाहिनी ।  
अवाच्याद्भुतधारा च वाग्वर्णवर्णलासिनी ॥ १९०॥  
  
कविस्फूर्तिसुसम्भासा कवितामञ्जुघोषिणी ।  
अतिरम्यालकानन्दा अवाच्यानन्दकारिणी ॥ १९१॥  
  
देवभूतिः सुधाधौती दिव्यकाझर्झरावती ।  
देवभूमिमुदावाहा दिव्याष्ट्रप्रावणावहा ॥ १९२॥  
  
तपोलयसुदिव्याष्ट्रा लयप्रशममानसा ।  
मत्तलोकातिदूरा च मच्चित्तभक्तिलालसा ॥ १९३॥  
  
ध्यानतत्परसंयुक्ता ध्यानवर्धनमण्डला ।  
तापसाश्रयशान्तिश्च साधुयोगितपस्स्थला ॥ १९४॥  
  
नित्यनिश्चलशान्तिश्च तपोयुक्तसमाश्रया ।  
नित्यनीरवसुस्रावा नित्यप्रणवनादिनी ॥ १९५॥  
  
तूष्णींस्थानातिसान्त्वा च नीरवप्रणवारवा ।  
तुहिनालयसन्नादा तूष्णींस्थानोत्थगारवा ॥ १९६॥  
  
तौषारमध्यराजोदा रजताद्र्यवरोहिणी ।  
धौतजाम्बूनदाभा च रजताद्र्यतिशोभना ॥ १९७॥  
  
शुभशीघ्रगपानीया अक्षोभाक्षुब्धघूर्णिका ।  
शुभशीघ्रसुगानीया शुभा शुभ्रा शुभप्रदा ॥ १९८॥  
  
शतकुम्भदसंवृत्ता शतरागवरानना ।  
चारुकल्लोलकानन्दा नन्दायुक्तसरस्वती ॥ १९९॥  
  
सरस्वती सुवाणीदा भीमप्रवाहभीषणा ।  
भीष्ममाता मदम्बा च प्रयागकेशवस्तुता ॥ २००॥  
  
वेदव्यासगुहादृश्या गणेश्वरगुहेक्षिता ।  
व्यासाचार्यसुनिध्याता महाभारतसाक्षिणी ॥ २०१॥  
  
श्रीकृष्णकीर्तितानन्दा शिष्योद्धवतपस्स्थला ।  
बदरीकाश्रमावाहा बदरीवनमोहिनी ॥ २०२॥  
  
नरनारायणोत्सङ्गा नरनारायणस्तुता ।  
बदरीधामतीर्थौघा बदरीनाथमज्जना ॥ २०३॥  
  
बदरीधामसालास्या बदरीकाश्रमालया ।  
तपोभूम्यात्मजा गङ्गा भूमिजारमणालया ॥ २०४॥  
  
अतिशोभालकानन्दा अतिवेगातिहिम्यका ।  
पर्याप्तस्वानुभूतिश्च अपर्याप्तात्मधीतिका ॥ २०५॥  
  
चण्डवेगातिसन्दिग्धा अगाधातिभयानका ।  
हैमोदकालकानन्दा जडीकृतजडस्पृशा ॥ २०६॥  
  
शीघ्रातिशीघ्रमग्ना च शीघ्रातिशीघ्रधावनी ।  
नीरपारसुनिध्याता ध्यानमानसपूजिता ॥ २०७॥  
  
प्रतियात्रासुमग्ना च सायंसंशीतमज्जना ।  
अतिपुण्यातिधन्या च विलक्षणसुलक्षणा ॥ २०८॥  
  
प्रशान्तबदरीक्षेत्रा नरनारायणाश्रमा ।  
तपोलयावहावाहा तपोमानससन्नुता ॥ २०९॥  
  
लक्ष्मणाग्रजसम्पूजा गङ्गा लक्षणलक्ष्मणा ।  
लक्ष्मण्गङ्गालकानन्दा सङ्गमारामवीक्षणा ॥ २१०॥  
  
पुष्पोत्सङ्गप्रवाहा च हैमकुण्डातिभासुरा ।  
उत्तुङ्गशृङ्गबिम्बा च हैमाद्रिरुचिबिम्बभा ॥ २११॥  
  
विष्णुपादोदका गङ्गा विष्णुप्रिया विशिष्टभा ।  
धवलाधौलिगङ्गा च विष्णुपादाभिषेचना ॥ २१२॥  
  
धौलीगङ्गालकानन्दा विष्णुप्रयागसङ्गमा ।  
नगमध्यातिमुग्धा च विष्णुनामनिनादिनी ॥ २१३॥  
  
सायंसन्ध्यासुनिध्याता सङ्गमातीतकान्तिभा ।  
प्रवाहदारुणास्नाता एकाविस्मृतिरञ्जना ॥ २१४॥  
  
ज्योतिर्मया तपःपूर्णा ज्योत्स्नाभाससुलासिनी ।  
गाढकन्दरसंवाहा ज्योतिर्मठविलासिनी ॥ २१५॥  
  
लक्ष्मीनृसिंहसम्प्रीता प्रीतिस्निग्धसुधारसा ।  
प्रीतिस्निग्धातिमाधुर्यवाणीदैविकगायिनी ॥ २१६॥  
  
नन्दनन्दननन्दा च नन्दाकिनीसुसङ्गमा ।  
नन्दप्रयागरम्याष्ट्रा कुलाचलसुनिम्नगा ॥ २१७॥  
  
नन्दाकिनी अचण्डाभा नन्दाप्रचण्डभासुरा ।  
नलिनी नलिनाक्षी च नलिनाक्षसुनामगा ॥ २१८॥  
  
आस्नातसङ्गमानन्दा दृपदास्तारपूरिता ।  
विस्तीर्णनिम्नभूरम्या हरितागपरीवृता ॥ २१९॥  
  
कर्णप्रयागगा गङ्गा पिण्डर्गङ्गासयुक्तभा ।  
पिण्डर्गङ्गालकानन्दा कर्णप्रयागसङ्गमा ॥ २२०॥  
  
सलिलाशीतसुस्पर्शा सविकल्पविगाहिता ।  
स्नानातिहर्षदा गङ्गा अविकल्पावगाहिता ॥ २२१॥  
  
शैत्यसौख्यप्रदा गङ्गा यात्रासन्तापहारिणी ।  
शैथिल्यप्रतिहर्त्री च मनस्कायसुजीवनी ॥ २२२॥  
  
हरिदासविमोक्त्री च हरिसङ्कीर्तनप्रिया ।  
गिरिगूढातिगाढा च गिरिश्रेष्ठतपस्स्थला ॥ २२३॥  
  
गिरिप्रावण्यलावण्या गिरिणद्धा गिराणदा ।  
गिरिगह्वरसन्दृश्या गिरिकुल्या गिरिप्रिया ॥ २२४॥  
  
रुद्राणी रुद्रसम्प्रीता रुद्रप्रयागभासुरा ।  
मन्दाकिन्यलकानन्दा सङ्गमोल्लासखेलना ॥ २२५॥  
  
मन्दाकिनी सुकेदारी मन्दहासमृदुप्रभा ।  
नन्दालकापुरीजाता द्युतिश्वेतातिचण्डभा ॥ २२६॥  
  
मन्दाकिन्यतिवैचित्र्या चित्ररूपा सुगामिनी ।  
फेनद्युत्यलकानन्दा पाषाणखण्डगर्जना ॥ २२७॥  
  
सितप्रभालकानन्दा मन्दाकिनी हरीन्द्रभा ।  
विष्णुगङ्गा सुरालास्या शिवगङ्गासुसङ्गमा ॥ २२८॥  
  
असङ्गतानुभूतिश्च सङ्गमाहर्षमज्जना ।  
बहुशक्तिग्रहावेगा सन्दिग्धसन्निमज्जना ॥ २२९॥  
  
बृहत्प्रमाणतीर्थौघा तूर्णिघूर्णिभयानका ।  
शीतोदकातिशीघ्रा च शीघ्रातिशीघ्रगाहिता ॥ २३०॥  
  
अष्टोत्तरशतामग्ना अष्टोत्तरशतार्चिता ।  
इष्टेष्टिमानसेन्वा च इष्टेष्टसिद्धिदावरा ॥ २३१॥  
  
श्रीनारदशिलोपान्ता गङ्गास्तोत्रसुपूजिता ।  
त्यागराजगुरुस्वामिसत्कीर्तनौघसंस्तुता ॥ २३२॥  
  
श्रीनारदगुरुस्वामिवीणागानलयस्थिता ।  
नारदानन्दगेया च रागताललयस्तुता ॥ २३३॥  
  
शारदा शरसम्पूर्णा शरदिन्दुरुचिस्फुरा ।  
क्षपानाथस्मितोर्मिश्च क्षीरसागरसन्निभा ॥ २३४॥  
  
वरानन्दस्वरानन्दा वारिवर्षणहर्षणा ।  
गुरुकीर्तनसङ्गीता कविमानससंस्तुता ॥ २३५॥  
  
शङ्करालयसङ्गीता शिवशङ्करमज्जना ।  
ओङ्कारश्रुतिसन्नादा नादोङ्कारलयालया ॥ २३६॥  
  
सङ्गमातीतसौन्दर्या रविराजलसत्प्रभा ।  
व्यस्तद्विरङ्गसंयोगा रङ्गरङ्गणसत्प्रभा ॥ २३७॥  
  
मन्दाकिनी महागङ्गा महादेवकृपावहा ।  
पिण्डर्नन्दाकिनीधौलीसङ्गतालकनन्दभा ॥ २३८॥  
  
शिवा विष्णुपदोद्भावा भद्रङ्करी भयङ्करी ।  
सुस्वरा सुस्वरानन्दा सुस्वराह्लादकारिणी ॥ २३९॥  
  
विष्णुगङ्गा शिवानन्दा रुद्रप्रयागसङ्गमा ।  
सत्यकामप्रसादा मा सदाशिववरप्रदा ॥ २४०॥  
  
भग्नीभागीरथीतीर्थासन्धितालकनन्दभा ।  
देवप्रयागपुण्यौघा गङ्गानामनदीवरा ॥ २४१॥  
  
शिख्युत्तुङ्गहिमोद्भावा गाढकन्दरसङ्गमा ।  
लोककल्याणमार्गा च नरोद्धारणधावनी ॥ २४२॥  
  
रघुनाथपदावाहा रघुनाथदयावहा ।  
पुराणी पूरणी गङ्गा बहुगीततपस्स्थला ॥ २४३॥  
  
अतिचण्डालकानन्दा भागीरथी भयङ्करी ।  
समाश्लिष्टसलावाहा गङ्गानाम्न्यतिसुन्दरी ॥ २४४॥  
  
दरीवाहपयःपूरा नेत्रपूरणवीक्षणा ।  
लक्षणाङ्कितनीरा च शुभलक्षणलक्षिता ॥ २४५॥  
  
तरङ्गकरतुङ्गा च आशीकरी वशीकरी ।  
अतिक्षिप्रगरीतिश्च लोकयानसुतत्त्वनी ॥ २४६॥  
  
दारुणा दारिताज्ञाना द्राविताघानुबन्धना ।  
वारिवर्षितकारुण्या द्रवरूपापरावरा ॥ २४७॥  
  
सदया सुबला माता अबलापोहनाजरा ।  
जराद्यपोहना गङ्गा आधिव्याधिविनाशिनी ॥ २४८॥  
  
बहुस्नातोपभुक्ता च बहुवेलनिमज्जना ।  
प्रभातोद्दिनसन्ध्यादिनान्तस्नानसुभावना ॥ २४९॥  
  
जीवसंरक्षणार्थालगनीयलोहशृङ्खल-  
-ग्राहणावेगभीष्मप्रवाहदेवप्रयागखा ॥ २५०॥  
  
अविस्मृतव्यभुक्तिश्च विस्मृतव्येतरागताः ।  
रजनीक्षीरगङ्गा च दिवाद्युतिवरारका ॥ २५१॥  
  
नैत्यदा नित्यमाङ्गल्या नित्यप्रेरणहेतुका ।  
सौदामनीयसम्भासा सौमङ्गलोदकासुका ॥ २५२॥  
  
संसारतापमध्याह्नमनोगह्वरदर्शिता ।  
पारसम्पठितस्तोत्रा स्तोत्रगीतसमर्चिता ॥ २५३॥  
  
रोधखण्डनवेगार्णश्चित्तवृत्त्यवरोधका ।  
रोदसीवाहदिव्या मा नित्यकृत्याभिवन्दिता ॥ २५४॥  
  
सतोपान्तालकानन्दा भागीरथी सुगोमुखी ।  
उत्तुङ्गोर्मिसुनृत्या च स्वागताह्लादसङ्गमा ॥ २५५॥  
  
शमवाहालकानन्दा अट्टहासभगीरथी ।  
करोर्म्याश्लिष्टसत्पुत्री सम्मृष्टानन्दकारिणी ॥ २५६॥  
  
आशीकरोर्मिवाहा मा सुधाप्लावसुमज्जना ।  
सत्त्वपानीयसंवर्षा सत्त्वश्रीरामसेचना ॥ २५७॥  
  
शीतापा सुहिता गङ्गा आशीकरोर्मिनन्दिनी ।  
शीताम्बुस्पर्शनानन्दा आनन्दकन्दयोगिनी ॥ २५८॥  
  
अरोधचिन्तनारोधा अरोधकवितासरी ।  
अरोधवारिवेगा च अरोधोङ्कारनादिनी ॥ २५९॥  
  
दयापयोवहा गङ्गा दशाननरिपुस्तुता ।  
दिननक्तस्मृता माता दिव्यलावण्यसस्फुरा ॥ २६०॥  
  
दिव्या मरकतश्यामा दिव्यप्रयागदर्शना ।  
दिव्यानुभवसङ्गीता दिव्यनाम्नी सुगङ्गिका ॥ २६१॥  
  
सत्स्तोत्रगीतसन्तोषा सन्तुष्टिदायिनी जनी ।  
सन्तुष्टिपाठसद्बोधा विनयस्तुतमङ्गला ॥ २६२॥  
  
गङ्गा गमनगाम्भीर्या गानमाधुर्यवाक्स्थिता ।  
मङ्गलानन्दमार्गा च अशोषा शोषिताशया ॥ २६३॥  
  
अशोष्यकविताधारा अनत्युक्तिस्तुतिस्फुरा ।  
अविश्रान्तसुवाग्वर्षा विश्रान्तकवितासुखा ॥ २६४॥  
  
बहुलप्रस्तुता देवी बहुरागनिरञ्जनी ।  
बहुरासतरङ्गा च बहुमान्या बहुस्रुतिः ॥ २६५॥  
  
तृपतद्युतिसन्धौता तारसानसिशोभिनी ।  
घृणिराजविराजाभा घृणिनी सुघृणीवती ॥ २६६॥  
  
रात्रीरजतराजी च दिवारौप्यसुपत्रिका ।  
यात्रायासापहा गङ्गा दिव्यनव्यसुजीवना ॥ २६७॥  
  
सुगृहीतसुनाम्नी मा सुवाक्सरणिधावनी ।  
सत्त्वासक्तिस्तुता गङ्गा सत्त्वसंस्फूर्तिदायिनी ॥ २६८॥  
  
नित्या सुयौवना गङ्गा नित्ययौवनदायिका ।  
सत्या सलक्षणा माता सुदामगसुदामगा ॥ २६९॥  
  
सुमना सुमखा सुस्था सुवेगा च सुभेषजा ।  
सुस्नाना सुस्वना सूक्ता सुस्रवन्ती सुभोगदा ॥ २७०॥  
  
कविताभासभासन्ता भासमानसरिद्वरा ।  
गङ्गा गमनविश्रामा विश्रान्तिदायिनी वनी ॥ २७१॥  
  
अनश्वरप्रकीर्तिश्च अनश्वरा वनेचरा ।  
नश्वरासक्तिविद्रावा नष्टशोकाघमण्डला ॥ २७२॥  
  
कावरा गावरा गङ्गा भावरा नादमोदिनी ।  
खावरा सुस्रवा गङ्गा सुस्वरामोददायिनी ॥ २७३॥  
  
लयलास्यसुगाम्भीर्या स्वरातिमृदुमाधुरी ।  
मृद्वङ्का मृदुभाषा मा मधुगङ्गा मतिप्रदा ॥ २७४॥  
  
गङ्गात्यद्भुतसौन्दर्या अतिलावण्यवाहिनी ।  
अतिस्वादुजला गङ्गा स्वादिष्ठफलदायिनी ॥ २७५॥  
  
आभोगा भोगतृष्णाहा भोगदा भोग्यभक्तजा ।  
भक्ताजीवनजीवा च भक्ताजीवनजीवना ॥ २७६॥  
  
घनारण्योद्वहा गङ्गा वनोत्सङ्गातिमुग्धता ।  
श्वेतबालूकपारा च हरिकीलालशोभना ॥ २७७॥  
  
सबलिस्नानसम्मग्ना कौषेयपेयतोषिणी ।  
स्नानानन्तरनिध्याता स्नानपाननिरन्तरा ॥ २७८॥  
  
कौशेयतलगाम्भीर्या कौशल्यासुतसंस्तुता ।  
कौशेयगेयगेयस्था त्यागराजसुतावनी ॥ २७९॥  
  
शुद्धस्फटिककाचारा काचकाञ्चनकावरा ।  
दौकूलस्पर्शनानन्दा स्नानात्यद्भुतशीकरी ॥ २८०॥  
  
हरितारण्यकम्बिम्बा शुद्धनीलप्रकाशिनी ।  
हरिवर्णसुकान्तिश्च स्तिमितप्रवहा सुगा ॥ २८१॥  
  
हैमाचलचला गङ्गा हैमाभास्फुरभामिनी ।  
मङ्कुरादर्शकाभासा मनोमङ्कुरलासिनी ॥ २८२॥  
  
पूतप्रसन्नकीलाला तलनिम्नशिलागुणा ।  
प्राकृतच्छविभासा च अप्राकृतयशोमयी ॥ २८३॥  
  
आधारब्रह्मनैर्गुण्या शुद्धचैतन्यसुप्रभा ।  
आस्तारतलगुण्या च सगुणब्रह्मसत्प्रभा ॥ २८४॥  
  
अधोब्रह्मस्वभावा च ब्रह्मत्वतत्त्वकाशिनी ।  
तलप्रकृतिबिम्बा च ब्रह्मानन्दप्रकाशिनी ॥ २८५॥  
  
अज्ञानमलिनाधावा प्रज्ञानपुष्टिवर्धिनी ।  
अज्ञानावस्थिताश्राया ज्ञानसूर्यप्रकाशका ॥ २८६॥  
  
पारबालूकसन्ध्याता सन्ध्याच्छविमनश्शमा ।  
परानन्दगभीरा च मनोगभीरसान्त्विनी ॥ २८७॥  
  
पक्षिसुस्वरसन्नादा नादमूलप्रशान्तिका ।  
प्रशान्तरीतिकावाहा तत्त्वार्थबोधनापगा ॥ २८८॥  
  
शर्करी रुचिरा गङ्गा शोकवाहा सुखावहा ।  
अचलप्रशमावाहा मौनमध्यसुखस्वरा ॥ २८९॥  
  
प्रदोषापाररम्या च प्रदोषशमसालया ।  
प्रणवाधस्थशान्तिश्च प्रणवप्रशमालया ॥ २९०॥  
  
नादादिप्रणवाकारा प्रणवामूलनीरवा ।  
नीरवोद्भावनादा च प्रणवाकारसुस्वरा ॥ २९१॥  
  
घनगानघनारामा घननीरवसुस्वरा ।  
नीरवानीरसङ्गाढा नीरवामृदुगारवा ॥ २९२॥  
  
घनपालाशवर्णाभा बालुकानीरवावहा ।  
घनपाषाणरासा च घनान्धकाररोहिणी ॥ २९३॥  
  
नीरस्मितोदयादित्या नीरसौमेरुकस्फुरा ।  
नीरस्मेरस्तुतिस्तोत्री नीरपारप्रवाहिणी ॥ २९४॥  
  
ऋतुपर्यायवैचित्र्या सन्दृष्टप्रकृतिक्रमा ।  
स्वभावाविकृता गङ्गा विश्वप्रकृतिकर्फरा ॥ २९५॥  
  
ग्रीष्मपीनपयोधारा हैमन्तशमितावहा ।  
स्वच्छप्रशान्तिसम्भासा वर्षाम्बुवर्णमृत्तिका ॥ २९६॥  
  
हैमन्तहरिनीलाभा शरदिन्दुखबिम्बका ।  
नीरकेलाससाभासा बिम्बप्रकृतिमङ्कुरा ॥ २९७॥  
  
इन्दुसौन्दर्यकम्बिम्बा इन्दुशेखरशेखरी ।  
बिम्बेन्दुपूरदुग्धौघा विद्युत्स्फूर्तिप्रभासिनी ॥ २९८॥  
  
फेनद्युतिहरिश्वेता फणिशायिपदोदका ।  
नीलाकृतिघनश्यामा नीलनिर्मलनीरभा ॥ २९९॥  
  
शिशिरावर्णसौवर्णा तप्तमानसशीतला ।  
शैशिरोदकसौख्या च तपोयुक्तमनश्शमा ॥ ३००॥  
  
कोलाहलाचला गङ्गा आक्रोशोपलवाहिनी ।  
बालूकशान्तरीतिश्च शमशामितवाहिनी ॥ ३०१॥  
  
गिरिमध्यावहा गङ्गा गिरिजालप्रसर्पिणी ।  
हृषीकेशप्रतीतिश्च बहुलास्यतरङ्गिणी ॥ ३०२॥  
  
हृषीकेशस्मिता गङ्गा हृषीकेशस्थलस्तुता ।  
हृषीकेशपदाङ्का च हृषीकेशपदोद्भवा ॥ ३०३॥  
  
हृषीकेशातिवैशाल्या हृषीकेशदमालिका ।  
हृषीकेशकविस्फूर्तिर्हृषीकेशस्फुटस्तुतिः ॥ ३०४॥  
  
धीशक्त्युत्तेजना गङ्गा धीमती श्रीमती सती ।  
चिच्छक्त्युद्बोधकारा मा चिन्तितार्चितश्रीधरी ॥ ३०५॥  
  
विरक्तचित्तसुज्ञाना ज्ञानानन्दफलावहा ।  
योगलीनत्वसंवर्धा तपस्साधनसुस्थला ॥ ३०६॥  
  
श्रीकरी शीकरी माता शीकरस्पर्शलालिनी ।  
कोपतापहरा गङ्गा पापापहसुदर्शिनी ॥ ३०७॥  
  
गङ्गा गाम्भीर्यपर्याया मीरपारप्रवाहिणी ।  
कमनीया मनोरम्या कामारिसुखशीतला ॥ ३०८॥  
  
नगजा नगसंवाहा अनघा अचलप्रभा ।  
नगजाह्लादगायस्था अचलार्गललास्यगा ॥ ३०९॥  
  
कुङ्कुमाङ्कितशोभा च कुसुमार्चनभासुरा ।  
मङ्गलाङ्का शुभोत्तुङ्गा माधुर्यतमसुस्वरा ॥ ३१०॥  
  
कविताप्रेरणा गङ्गा कवितार्षलयस्थिता ।  
स्फूर्तिस्मेरसुवाक्श्रीश्च स्फूर्तिमूलमदम्बिका ॥ ३११॥  
  
कविताभाससम्भासा भासमानसुगङ्गिका ।  
भास्करद्युतिशोभा च प्रालेयरश्मिमोहिनी ॥ ३१२॥  
  
प्रत्यक्षकविताहर्षा कविताह्लादनादिनी ।  
कविमानससंहर्षा काव्यामोदातिमोदिनी ॥ ३१३॥  
  
यात्रापरमुदादर्शा क्लान्तिसंवाहमज्जना ।  
रात्रीशीलालना गङ्गा प्रातर्दृष्टिप्रसादिनी ॥ ३१४॥  
  
अरुणोदयसुस्नाता सन्ध्यास्नानप्रशान्तिदा ।  
ऊषप्रशान्तिसँल्लीना सायंसन्ध्याप्रशान्तभा ॥ ३१५॥  
  
प्रागुषःस्नानसाह्लादा दीपावलिसुपूजिता ।  
दीपज्योतिस्स्फुरा गङ्गा दौकूलाम्बरभामिनी ॥ ३१६॥  
  
प्राक्सन्ध्यारागरागाभा कलधौतमयस्फुरा ।  
ऊषावाच्यातिरम्याष्ट्रा नित्यमङ्गलसुस्वरा ॥ ३१७॥  
  
स्नानपानपरागीता ध्यानतत्परसन्नुता ।  
प्रवाहान्तरकाठस्थतथ्योपचारिणीनुता ॥ ३१८॥  
  
उषोगानश्रुतिर्गङ्गा पक्ष्यनुस्वरमोदिनी ।  
उषोगाराधिता गङ्गा ज्ञानेनोदयनादिनी ॥ ३१९॥  
  
उषस्सङ्गीतरागा च अरुणोदयसस्मिता ।  
भातशान्तिप्रसादा मा गानाञ्जलिप्रसादिनी ॥ ३२०॥  
  
श्रीत्यागब्रह्मसङ्गीतसत्कीर्तनौघवाहिनी ।  
शिष्यापुष्पामुखश्रोत्री गुरुकीर्तननन्दिनी ॥ ३२१॥  
  
दीक्षितानूतसङ्गीतमीनाक्षी अन्नपूरणी ।  
दीपावलिदिनामुक्तसिद्धदीक्षितसंस्तुता ॥ ३२२॥  
  
श्रीदीक्षितकृतिश्रोत्री श्रीचक्रमध्यदैविका ।  
सिद्धिप्रसादवीणादा काशीक्षेत्रसुसम्भवा ॥ ३२३॥  
  
दीक्षिताञ्जलिहस्तोदा सिद्धिपूर्णप्रसादिनी ।  
हस्तोदकसुवीणा च वीणानादप्रमोदिनी ॥ ३२४॥  
  
गङ्गा गिरीशशीर्षस्था गम्भीरगायगामिनी ।  
तीर्थमूला कृपालुश्च खेलगा जह्नुबालिका ॥ ३२५॥  
  
ध्यानस्था वरपानस्था गानस्था नुतिगीतिका ।  
ज्ञानदीपप्रदीपा मा नुतिदीपावलिस्फुरा ॥ ३२६॥  
  
अरुणोदयपिञ्जारा सहस्रार्चिस्स्फुरत्प्रभा ।  
तारपारजतेजा च द्युतिलासविलासिनी ॥ ३२७॥  
  
सलिलात्यूषसंहर्षा नेमदीपावलिस्मिता ।  
शिशिराशिरसंशोभा हेमदीपस्फुरज्जला ॥ ३२८॥  
  
मेघदीपाभमेघा च गीतदीपावलीसुभा ।  
रागदीपाभरागा च धीदीपस्फुरदीपिका ॥ ३२९॥  
  
गीतमाता नदीमाता लोकमाता सुरूपिणी ।  
श्रीमाता प्रेष्ठधीमाता मातृगङ्गा नमस्कृता ॥ ३३०॥  
  
पूर्णसूर्यग्रहास्नाता शतवर्षैकसम्भवै-  
-तदसाधारणावृत्तित्रिकालास्नातपावनी ॥ ३३१॥  
  
अविस्मृतमहास्नाना सर्वपापविमोचनी ।  
बहुजन्मकृताघौघसंविमोचनकारिणी ॥ ३३२॥  
  
भविष्योद्धारिणी गङ्गा विश्वासाकम्पिताश्रया ।  
एकभक्तैकसंश्राया मदम्बा मम तारिणी ॥ ३३३॥  
  
अज्ञानतिमिराहन्त्री सुज्ञानसुरदीपिका ।  
सज्ज्ञानमार्गसन्नेत्री पुनरावृत्तिवारणी ॥ ३३४॥  
  
लोककर्दमसामीपा अलौकिकैकमोददा ।  
संसारदुःखसंवाहा संसाररावसान्त्विनी ॥ ३३५॥  
  
तापसान्ता तपोभान्ता मानसान्तःसुवासिनी ।  
सत्त्वासक्तिसुसम्प्राप्तिः सत्त्वातीतप्रशान्तिदा ॥ ३३६॥  
  
नित्यनूतननव्या च आरोग्ययौवनावहा ।  
सन्तप्तमतिशीता च तप्तचामीकरावरा ॥ ३३७॥  
  
नित्यस्नानमनोवाहा नित्यानुभूतिसंस्तुता ।  
नित्यनिष्ठापरागीता नित्यानन्दप्रवाहिणी ॥ ३३८॥  
  
धनिनी विपुला गङ्गा अशिरा प्रचुरा चिरा ।  
सदायाना महायाना शुभयाना चिरस्थिरा ॥ ३३९॥  
  
उषानन्दशुभस्नाता माध्याह्नसंस्कृतस्तुतिः ।  
उषःप्रशान्तिनिध्याता सन्ध्यास्नानपरानुता ॥ ३४०॥  
  
उषःकान्त्यतिशोभा च दिवादिनमणिद्युतिः ।  
ऊषकोङ्कारनादा च उषसीरागभालया ॥ ३४१॥  
  
उषःकोकिलसङ्गीता गीतामोदप्रसादिनी ।  
ऊषेन्द्रनीलजालाभा सायंस्वर्णाभभामिनी ॥ ३४२॥  
  
प्रातःशान्तिमया गङ्गा सन्ध्यारागलसत्प्रभा ।  
सौन्दर्यदेवता गङ्गा नेत्रोत्सवलसच्छविः ॥ ३४३॥  
  
झल्लिकाच्छायपर्याया पञ्चमोभागभासुरा ।  
पञ्चमस्वरसुश्राव्या पक्षिजालकलस्वरा ॥ ३४४॥  
  
सन्ध्यारश्म्यतिशोभा च सन्धिप्रशान्तिसुस्वरा ।  
चिदाकाशसुनीलाभा नीलखाब्भ्रबलक्षका ॥ ३४५॥  
  
अष्टोत्तरशतामग्ना शतिनामजपस्फुरा ।  
नामसङ्कीर्तनानूता नामगानलयस्थिरा ॥ ३४६॥  
  
नादस्वररसारासा नादप्रशान्तिसान्त्वदा ।  
नादार्थिहृन्नदानादा नादसात्मत्वसाधना ॥ ३४७॥  
  
नामप्रभावसन्नादा नादानन्दसुनादिनी ।  
नुतिनामसमष्टिस्था नामपुष्पासवस्रवा ॥ ३४८॥  
  
पाषाणखण्डसन्नादमृदङ्गमृदुलध्वनिः ।  
पक्षिसप्तस्वरोड्डीनाकाशमार्गसुगामिनी ॥ ३४९॥  
  
आदर्शतलसन्दर्शा ईश्वरादर्शदर्शना ।  
नीरवारवगाम्भीर्या सन्ध्यानीरवमाधुरी ॥ ३५०॥  
  
सन्ध्यास्वर्णमया गङ्गा सूर्यरश्मिस्फुरज्जला ।  
सन्ध्यास्नानस्तुतागीता सन्ध्यादीपाभिपूजिता ॥ ३५१॥  
  
बहुवर्णलसत्तोया सन्ध्यारागसुरागिणी ।  
तरलोर्मिसुरङ्गा च चारुसौवर्णलासिनी ॥ ३५२॥  
  
नीलस्वर्णस्फुरत्कान्तिर्विद्युत्प्रभाविलासिनी ।  
सन्ध्यारम्यसमुल्लासा सन्ध्यारूपमनोहरी ॥ ३५३॥  
  
चिन्तितादर्शिता गङ्गा स्नाता पीता सुकीर्तिता ।  
सदाध्याता मदामोदा मनस्कूटा मयस्करी ॥ ३५४॥  
  
तापितात्मश्रया गङ्गा तपोमानसजीवनी ।  
जलजानन्दसानन्दा जलस्फूर्तिसुहेतुका ॥ ३५५॥  
  
विषयासक्तिकूपाद्विदूरात्मसुखदायिनी ।  
दुर्गपाषाणपारा च अपारात्मलयावनी ॥ ३५६॥  
  
संसाररावमध्यैकज्ञानकोकिलसुस्वरा ।  
सारहीनैहिकप्रातिकूल्यातिसारसारका ॥ ३५७॥  
  
जीवशक्तिस्फुरन्नीरा नीरस्फुरणभास्करा ।  
जीवस्फुरणपारा च स्फूर्तिप्रेरणजीवना ॥ ३५८॥  
  
जीवनाधारधारा च जीवनी नतजीवनी ।  
जीवाधारसुनाडी च जीवधारसुजीवना ॥ ३५९॥  
  
स्नानध्यानशमाधारा पाननामलयावहा ।  
ध्यानज्ञानफलाधात्री गानतत्परसत्फला ॥ ३६०॥  
  
सलिलात्यूषनैर्मल्या सतताश्वेतनिर्मला ।  
हिमाद्र्यमृतसंवाहा वासुराहिमभासुरा ॥ ३६१॥  
  
पर्जन्यश्याववार्यौघा पारोत्कूलप्रवाहिणी ।  
वर्षश्वेतकुहेली च वार्षिलास्फटिकायुता ॥ ३६२॥  
  
अतिवृष्ट्यतिवेगा च अतिचारुभयङ्करी ।  
अतिचण्डमरुद्घूर्णा गङ्गा साष्टाङ्गवन्दिता ॥ ३६३॥  
  
नानावैचित्र्यसौन्दर्या उड्डीनगुत्सशीकरी ।  
धाराधवलगुत्सा च वायुवेगसुनृत्यका ॥ ३६४॥  
  
वायुवेगा मनोवेगा कविवेगप्रवाहिणी ।  
मनोवेगस्थिता गङ्गा मनोलालसपूजिता ॥ ३६५॥  
  
नित्यनूतनवेला च नित्ययौवनशीतला ।  
नित्यनूतनवाक्चेला नित्यनूतनवाङ्मयी ॥ ३६६॥  
  
नित्यारम्यातिभव्या च सुभद्रा भद्रवाङ्मयी ।  
काव्यानन्दातिसौवर्णा कविश्रेष्ठसुवर्णिता ॥ ३६७॥  
  
वर्णनीया सुवाग्वर्णा वाग्वर्णपरिपूर्णका ।  
वर्णवाग्वर्षवर्णा च वाग्वर्षपरितोषिता ॥ ३६८॥  
  
वर्णनातीतसौवर्णा वर्णवाग्वर्षवर्णिनी ।  
वर्णकावर्णरूपा च वर्णवाग्लासलासिनी ॥ ३६९॥  
  
बहुवर्णलसद्भासा बहुरागतरङ्गिणी ।  
ऋतुरङ्गविधारङ्गा विविधारङ्गरङ्गिणी ॥ ३७०॥  
  
वसन्तग्रीष्मवर्षालुशरद्धैमन्तशैशिर-  
-ऋतुपर्यायपर्याप्तरङ्गच्छवितरङ्गिता ॥ ३७१॥  
  
ग्रीष्महैमक्षरासारा क्षरिद्गैरप्रवाहिणी ।  
हैमन्ताच्छबलाहा च शरच्चन्द्रद्युतिस्फुरा ॥ ३७२॥  
  
पिकानन्दवसन्ताघोषमिष्टस्वरपूरिता ।  
गङ्गा रङ्गणसौरङ्गा मतितारागणस्फुरा ॥ ३७३॥  
  
ग्रीष्मगौरप्रवाहा च वर्षपङ्किलवर्णिनी ।  
हिमर्तुस्वच्छनीलाभा शुक्लपिञ्जारवाहिनी ॥ ३७४॥  
  
प्रातर्धूसरखर्जूरा सीरगोगौरगैरिका ।  
प्रदोषश्वेतनीला च नीलजीमूतसन्निभा ॥ ३७५॥  
  
श्वेतनीला हरिच्छाया श्यामसुन्दरवर्णभा ।  
कनकाङ्कलसद्रङ्गा सायम्प्रशान्तिदीपिनी ॥ ३७६॥  
  
सन्ध्यानीलप्रशान्तिश्च शुद्धनीला घनाघना ।  
पिञ्जारकौशवस्त्राभा श्येता श्यामा सुरागभा ॥ ३७७॥  
  
चित्ररङ्गतरङ्गा च गङ्गा रङ्गतरङ्गिणी ।  
रयमध्यशिलारूढश्लक्ष्णपक्षिस्वरानुता ॥ ३७८॥  
  
चन्द्रोदयातिरम्या च चन्द्रचन्द्रस्फुरच्छुभा ।  
क्षीरोदसन्निभाशुक्ला तारासान्द्रस्मितप्रभा ॥ ३७९॥  
  
सौवर्णा वर्णवाग्रासा सौवर्णवर्णलासिनी ।  
रामा कृष्णा सुमेघा च घनाघनघनस्वना ॥ ३८०॥  
  
वर्णस्फुटसुगाच्छाया कविवर्णनवर्णभा ।  
वर्णवर्णनवर्णा च वर्णावर्णसुवर्णका ॥ ३८१॥  
  
चेतोहरा सुहीरा च चारुगाचारुगामिनी ।  
सलिलाद्भुतमाधुर्या स्मितस्मेरतरङ्गिणी ॥ ३८२॥  
  
वर्णसम्पूजिता माता वर्णापर्णावरावरा ।  
वर्णजालसुहृद्धारा वर्णवर्णसुवर्णभा ॥ ३८३॥  
  
रजताश्वेतमुत्या च शुद्धश्वेतसुशोभना ।  
पिङ्गकौसुम्भवर्णाभा हिरण्याभतडित्प्रभा ॥ ३८४॥  
  
हरीन्द्रनीलकान्तिश्च स्वच्छस्फटिककाहरा ।  
हरितापिङ्गलाशोभा तप्तचामीकराकरा ॥ ३८५॥  
  
इन्द्रचापच्युतावर्णा चन्द्रबिम्बलसत्प्रभा ।  
वन्द्रशापविमोक्त्री च वन्द्रचित्ताब्जचन्द्रिका ॥ ३८६॥  
  
श्वेताश्वेताचलानन्दा श्वेतमुत्यसुभूषिणी ।  
श्वेताम्बराम्बराश्वेता सत्त्वश्वेतसुदिव्यभा ॥ ३८७॥  
  
सौवर्णवर्णकोल्लासा शुक्लपिङ्गाशशोभना ।  
अतिनीला हराभासा कन्दर्पणप्रसन्नता ॥ ३८८॥  
  
लोकसन्तापसंवाहा तप्तजाम्बूनदानदा ।  
रूपवर्णातिरिक्ता च वर्णप्रवाहवाहिनी ॥ ३८९॥  
  
नीरस्फुरन्निशाराज्ञा उषोनिर्माल्यदर्शना ।  
निर्माल्यदर्शनाभासा निष्कामपूजिकोद्धरा ॥ ३९०॥  
  
कौशाम्बरधरा देवी कौशेयस्पर्शलालिनी ।  
कौशेयाभातिदौकूला कौशेयहरिवर्णिनी ॥ ३९१॥  
  
रजता मा रजोपोहा तमआवृतपाटिनी ।  
रजस्तमोघविद्रावा रजतस्फुरभामिनी ॥ ३९२॥  
  
शुद्धसत्त्वसुशोभा च सत्त्वानन्दप्रकाशका ।  
हैमकौशेयसम्भासा हैमदाहैमसज्जला ॥ ३९३॥  
  
नीलश्यामघनाभासा श्वेतवर्णा हरिप्रभा ।  
शोभामरकताभा च कौसुम्भपिञ्जराजरा ॥ ३९४॥  
  
विविधारङ्गरङ्गाभा नीलाकाशसुदर्पणा ।  
सलिलाकाशसौवर्णा नीलवर्णहरिप्रिया ॥ ३९५॥  
  
रङ्गवैचित्र्यरम्या च अत्यूषमृदुरङ्गिणी ।  
तपनागमभाच्छाया दिनान्तबहुरङ्गिणी ॥ ३९६॥  
  
वासराशिरभासा च वासुराशशिभासुरा ।  
असमानबृहद्भासा कविमानसवासना ॥ ३९७॥  
  
तापनातापशीता च तप्तमानसशीकरी ।  
तापसार्चितवाग्देवी तपस्स्फूर्तिनिवेदना ॥ ३९८॥  
  
गङ्गा दिव्यापगा देवी सदास्मृतवरानना ।  
नानारूपा सुनाम्नी च नामतारकपावनी ॥ ३९९॥  
  
चिद्रूपा रूपसानन्दा शुद्धका शुचिरूपिणी ।  
हृद्गता मम त्रात्री मा गुण्या गुणौघवाहिनी ॥ ४००॥  
  
द्रुतगाङ्गेयका गङ्गा सौमेरुकोदकावनी ।  
दान्तसंरक्षणा गङ्गा ज्ञानज्योतिःप्रदीपनी ॥ ४०१॥  
  
तलदर्पणसम्भासा तरुणारुणरश्मिभा ।  
कलस्वरा स्वराभासा कलस्वरार्चितासुदा ॥ ४०२॥  
  
तरङ्गावलिनीराभा निस्तरङ्गप्रशान्तिदा ।  
तरङ्गरङ्गरङ्गाभा रङ्गशायिसुरागगा ॥ ४०३॥  
  
नीररङ्गसुरागा च नीरस्मेरसुलक्षणा ।  
नीरजानन्दवाग्धारा नीरजाह्लादगायना ॥ ४०४॥  
  
क्लान्तिच्छिद्घनगाना च श्रान्तमानससान्त्विनी ।  
श्रितानन्यैकसौख्या च श्रुतोङ्कारसुनादिनी ॥ ४०५॥  
  
जीवनाजीवनागम्या जीवजीवनजीवनी ।  
जीवनानन्दजीवा च जीवनामग्ननन्दिनी ॥ ४०६॥  
  
जीवनासक्तिजीवा च आजीवनार्ह्यवत्सला ।  
आजीवजीवनास्नानलालसापूरसत्सला ॥ ४०७॥  
  
चारुका चारुपर्याया चारुहाससुलासिनी ।  
चारुवैचित्र्यलावण्या चारुगोत्रसुगोत्रिणी ॥ ४०८॥  
  
सहस्रार्चननामाभा नामसारातिसारका ।  
सहस्रश्लोकवाग्वर्षा सहस्रायुतवाचिका ॥ ४०९॥  
  
हरिदश्वस्फुरा गङ्गा सहस्रार्चिसुतेजसा ।  
सहस्रायुतदोषघ्नी सहस्रश्लोकभासुरा ॥ ४१०॥  
  
हरिनामसहस्राभा हरिभक्तिसुमार्गिणी ।  
हरिपादोदका गङ्गा हरिद्वारविलासिनी ॥ ४११॥  
  
हरिद्वारमहोत्साहा हरिनामसुलासिनी ।  
हरिभक्त्यावहा गङ्गा हरिसात्मीकराधरा ॥ ४१२॥  
  
हरिनामसहस्नाता हरिद्राकुङ्कुमार्चिता ।  
हरिकारुण्यवेगौघा हरिपूजनपूजिता ॥ ४१३॥  
  
हरिनामसुमप्रीता हरिमाधवनामगा ।  
हरिकेशवगोविन्दनामसङ्कीर्तनावहा ॥ ४१४॥  
  
नेत्रपूरणपूरौघा नेत्रानन्दसुरूपिणी ।  
मनःपूरणपूर्णौघा मानसस्थिरगामिनी ॥ ४१५॥  
  
उषस्स्नाता सुसङ्गीता सायन्दीपसुमार्चिता ।  
दीपाभारुग्मसम्भासा सन्ध्यारतिसुवैभवा ॥ ४१६॥  
  
सन्ध्याभाराधिता गङ्गा सन्ध्यादीपस्फुरावरा ।  
सन्ध्यासुरागसङ्गीता सन्ध्यारागातिदेवता ॥ ४१७॥  
  
भक्तिदीपस्फुरत्स्वर्णा सन्ध्यारागातिरागिणी ।  
हरिद्वारसुवैशाल्या क्षिप्रातिसुखदायिनी ॥ ४१८॥  
  
चलदीपावलीदीप्रा नित्यदीपावलिस्फुरा ।  
सलदीपावलीरागा रागदीपालयस्तुता ॥ ४१९॥  
  
दीपाभाशोभिता गङ्गा ज्ञानाकाशप्रदीपिनी ।  
बहुरागलसद्भासा दृष्टमात्रप्रहर्षदा ॥ ४२०॥  
  
हरिनामसुमस्यूमा नामपुष्पाभिपूजिता ।  
परिप्लाव्यसुधाप्लावा तमोमलिनधावनी ॥ ४२१॥  
  
हरिरश्मिमुदास्नाता अतिवेगाभिनन्दिनी ।  
हर्षाविस्मृतभूतिश्च रात्रीस्नानातिमोदिनी ॥ ४२२॥  
  
राजभाराजराजौघा राजमानशुचिस्स्फुरा ।  
राजाधिराजसम्पूज्या भूजापूजितसुप्रभा ॥ ४२३॥  
  
हरिनामस्मरास्नाता हरिकारुण्यवाग्वहा ।  
हरिसङ्कीर्तनावाहा हरिदासनुतिस्फुरा ॥ ४२४॥  
  
हरिनामस्वरागीता हरिनामसुमाधुरी ।  
हरिहारिगुरुप्रीता त्यागब्रह्मसुवाग्वहा ॥ ४२५॥  
  
नादानन्दपयोवाहा नादोपशमकारिणी ।  
नादाहृतहरिद्वारा नादवैशाल्यवाहिनी ॥ ४२६॥  
  
नित्यानधिकमाहात्म्या नित्यनिःसीमवैभवा ।  
भुक्तिमुक्तिप्रदा गङ्गा भक्तिदा भक्तिसेविता ॥ ४२७॥  
  
यात्रासन्तापिताह्वाना पांशुपटलधावनी ।  
कर्मानुबन्धधावा च मोक्षमार्गप्रदर्शिनी ॥ ४२८॥  
  
मलिनैहिकनिर्णेका मनोम्लान्युपमार्जना ।  
माता गङ्गा मदाश्राया प्रसत्त्यच्छपरीवहा ॥ ४२९॥  
  
वाक्पुष्पावलिसंशोभा वाक्सुमाराधिता सिता ।  
वागर्था वाक्सुजालस्था वागौघा वरिवस्यिता ॥ ४३०॥  
  
उषोदीपावलिस्नाता सन्ध्यादीपावलिस्फुरा ।  
नित्यस्नानोत्सवा गङ्गा नित्यसन्ध्यासुदीपभा ॥ ४३१॥  
  
महामकरसङ्क्रान्तिप्रागुषस्स्नानवैभवा ।  
सूर्यचन्द्रग्रहास्नाता सर्वकालनिमज्जना ॥ ४३२॥  
  
प्रतिद्वादशवर्षैककुम्भमेलामहोत्सवा ।  
सहस्रायुतसन्न्यासिगणसेवितसुस्थला ॥ ४३३॥  
  
यात्रासार्थायुतस्नाता बृहदुत्सवतीर्थखा ।  
आचारजीवनाडी च बहुमानितखापगा ॥ ४३४॥  
  
सर्वकालजनास्नाता सर्वकालपयोभरा ।  
सर्वकालाविकल्पा च सर्वकालरुचिस्फुरा ॥ ४३५॥  
  
वेगावरोधवेगा च मनोवेगावरोधका ।  
विक्षेपमलिनाधावा स्पर्शनाशीतगङ्गिका ॥ ४३६॥  
  
निस्तरङ्गमनोरङ्गा तरङ्गाभामनोहरी ।  
पुण्या पुलकदा गङ्गा सर्वलोकमुदाददा ॥ ४३७॥  
  
सुबला दुर्बलापोहा दुःखनिर्वृत्तिकारिणी ।  
मनोबला निरामर्षा देहारोग्यप्रवर्धिनी ॥ ४३८॥  
  
लोकनाटकसन्दर्शा अलौकिकैकसाक्षिणी ।  
अलौकिकाद्भुतानन्दा लोककर्दमधावनी ॥ ४३९॥  
  
अक्षीणामृतवारिश्च शाश्वतीयाभिनव्यता ।  
स्वानुभूतातिपूतिश्च शाश्वतीवहशाश्वती ॥ ४४०॥  
  
नवनव्यप्रवाहा च नवनव्यसुकाव्यगा ।  
सुलभावर्षसुश्लोका कविमानससौष्ठवा ॥ ४४१॥  
  
अशोषकविरीतिश्च शोषमानसतोषिणी ।  
कवितालास्यसँल्लासा तोषोल्लाससुपोषिणी ॥ ४४२॥  
  
नित्यस्तोत्राभिगीता मा नित्यानुरागसन्नुता ।  
नित्यनव्यसुकाव्यश्रीर्नित्यनव्या निरोधहा ॥ ४४३॥  
  
नित्यकोलाहला गङ्गा नित्यत्वव्यक्तरूपिणी ।  
नित्यदर्शनसम्प्राप्तिर्नित्यानित्यत्वबोधिनी ॥ ४४४॥  
  
नित्या निरामया देवी सत्यानन्दचिदात्मनी ।  
मिथ्यामध्यैकसत्या च तथ्यवाक्स्तुतमातृका ॥ ४४५॥  
  
सत्त्वार्थिहृत्स्थिरा गङ्गा सत्त्वसंस्फूर्तिदायिनी ।  
सत्त्वसङ्गा नगोत्सङ्गा त्यक्तसङ्गैकसङ्गिनी ॥ ४४६॥  
  
शैलोत्सङ्गप्रवाहा च शैलावतीर्णसुन्दरी ।  
सर्वलोककृपावाहा समभूमिप्रवाहिणी ॥ ४४७॥  
  
भद्रसोमा अपांश्रेष्ठा लोकोद्धारावतारिणी ।  
लोकसन्तुष्टिदात्री च पावनी पापधावनी ॥ ४४८॥  
  
स्वादुपर्यायपायौघा स्वादुनादौघवाहिनी ।  
स्वोवसीयसमागङ्गा स्वीकृतस्वादुगानगा ॥ ४४९॥  
  
भद्रवाग्वर्षसंसिक्ता संसिक्तानन्दमिष्टता ।  
मानसापूजसन्तुष्टा सङ्गीतभक्तिवाक्स्थिता ॥ ४५०॥  
  
चित्तपूर्णपयःपूरा चिन्तनावाहवाहिनी ।  
चिन्तनावाहवाहा च चिन्तनाबाधशामनी ॥ ४५१॥  
  
चित्तरन्ध्रस्फुरद्दीपा चिच्छक्त्युत्तेजना शिवा ।  
चित्तदीपस्फुरन्नीरा चिदानन्दा चिरस्थिता ॥ ४५२॥  
  
तापनीयातिकान्तिश्च तापापोहनतामरा ।  
तापसान्तस्सुसञ्चारा तपस्तेजोभिवर्धिनी ॥ ४५३॥  
  
पौनःपुन्यनुतास्नाता सुखावहसुखावहा ।  
वाक्सला वत्सला गङ्गा सलसम्भाससद्रसा ॥ ४५४॥  
  
चलाचलाचला गङ्गा चलचित्तस्थिरकरा ।  
जलरूपा जलावाहा जलजानन्दकारका ॥ ४५५॥  
  
यमुनासङ्गता गङ्गा अधोयुक्तसरस्वती ।  
त्रिवेणीसङ्गमाहात्म्या तीर्थराजप्रयागभा ॥ ४५६॥  
  
यमुनागाढनीला च मृत्तिकावर्णगङ्गिका ।  
समविस्तीर्णसंवाहा प्रयागोपमसागरा ॥ ४५७॥  
  
गङ्गा स्वभावसंशीता चण्डप्रचण्डवेगिनी ।  
यमुनानुष्णशान्ता च गङ्गीभूतहरिप्रिया ॥ ४५८॥  
  
त्रिवेणीसङ्गमागङ्गा त्रिलोकानन्ददायिनी ।  
त्रिगुणातीतसत्या च त्रितापार्तिप्रशामनी ॥ ४५९॥  
  
दर्शनानन्दपुण्या च देवदर्शनतुष्टिदा ।  
देवतासार्वभौमी मा गङ्गा दर्शनमुक्तिदा ॥ ४६०॥  
  
पुण्यस्नानसुपाना च बहुलस्नातसुस्थला ।  
पारातिदूरसङ्गा च नौकाप्राप्यनिमज्जना ॥ ४६१॥  
  
सूर्यास्तवर्णसम्भासा द्रवसौवर्णरङ्गिणी  
कौसुम्भारुणपिञ्जारा वर्णजालस्फुरत्सला ॥ ४६२॥  
  
सायंसन्ध्याप्रशान्तिश्च चारुलास्यतरङ्गिणी ।  
सन्ध्यास्नानकृपावाहा सन्ध्याध्यानलयावहा ॥ ४६३॥  
  
अतिविश्वाससस्नाता अतिप्रेमसहानुता ।  
अतिप्रेष्ठवराधात्री अतिसौमङ्गलावहा ॥ ४६४॥  
  
नवनव्यकविस्फूर्तिनवनव्यरुचिस्फुरा ।  
नवनव्यसुपानीया नवरात्रीसुपूजिता ॥ ४६५॥  
  
शुष्कमानससम्पूर्णा पूर्णेन्दुवक्त्रभामिनी ।  
शूद्रा स्वर्गोदका गङ्गा सूकरावतरस्तुता ॥ ४६६॥  
  
सङ्क्रान्तिकुम्भमेलासुमहोत्सवकुतूहला ।  
सन्न्यासिजनसङ्घातस्नानकोलाहलस्तुता ॥ ४६७॥  
  
पौर्णमावास्यसङ्गाढा सूर्यचन्द्रग्रहाप्लुता ।  
सदायात्रिगणस्नाना विशेषदिनवैभवा ॥ ४६८॥  
  
गङ्गा गमनलावण्या श्रमापोहपरीवहा ।  
सर्वकालमनोरम्या शरतारभवायना ॥ ४६९॥  
  
प्रयागबहुविस्तीर्णा दूरमार्गप्रवर्तनी ।  
काशीपुरपुराणी च बहुलोद्धारपावनी ॥ ४७०॥  
  
पुण्यकाशीमहाक्षेत्रा दक्षिणोत्तरवाहिनी ।  
वरुणासीसुमध्यस्था महास्नानविमोचनी ॥ ४७१॥  
  
दशाश्वमेधयागानां समष्टिफलदायिनी ।  
विश्वनाथाभिषेकाम्बा काशीक्षेत्रयशस्विनी ॥ ४७२॥  
  
विश्वेश्वरप्रिया गङ्गा विश्वेश्वरस्तुतिप्रिया ।  
विश्वरूपा विशालाक्षी विश्वसंरक्षणावनी ॥ ४७३॥  
  
अन्नपूर्णा जगन्माता सुसान्निध्यसनातनी ।  
काशीपुरमहापुण्या जीवोद्धारणपूरणी ॥ ४७४॥  
  
काशीक्षेत्रशिवानन्दा शिवरामसुनामगा ।  
मोक्षानन्दप्रसादा मा गङ्गा परमपावनी ॥ ४७५॥  
  
शिवारामा शिवारामा शिवराममनस्विनी ।  
उमारामशिवारामा रमारामरमाप्लवा ॥ ४७६॥  
  
मावरोमावरामोदा मा वरा मानसार्चिता ।  
नुत्यारामा नुतारामा रामनामसुमार्चिता ॥ ४७७॥  
  
रामनामरसाप्लावा नामतारकतारिणी ।  
श्रीरामनामसम्मिश्रा नारायणकृपावहा ॥ ४७८॥  
  
केदारेश्वरसान्निध्या गौरीकुण्डातिपावनी ।  
शिवाभिषेकतीर्था च त्रिकालस्नानमोचनी ॥ ४७९॥  
  
मनोजवैरिलिङ्गार्चारूपाभिषेचना शिवा ।  
मनोजपूजिता माता मनोजापूजनप्रिया ॥ ४८०॥  
  
मनोजरूपसंवाहा मनोजपुत्रपादका ।  
मनोजपुष्पमालाङ्का मनोजामोदमण्डिता ॥ ४८१॥  
  
मनोजावस्थिता माता मनोजावस्थशामनी ।  
मनोजवेगवेगा च मनोजवेदनौषधी ॥ ४८२॥  
  
मनःश्रान्त्यपवाहा च क्लान्तिच्छेदनसुस्पृशा ।  
मनःशान्त्यभिवाहा च मनःपुष्पार्चनस्तुता ॥ ४८३॥  
  
मनःक्लेशार्चिता गङ्गा क्लेशितैकान्तमानसा ।  
मनोगता निरातङ्का मनआतङ्कपूजिता ॥ ४८४॥  
  
शून्यमानससम्पूरा निराकाङ्क्षातिकाङ्क्षिता ।  
नैराश्यापोहना गङ्गा नैश्चिन्त्यसुफलप्रदा ॥ ४८५॥  
  
दैविका दैवसम्प्रीता दैवत्यफलदायिनी ।  
वेदवाक्यमहत्सारा वेदवेद्याभिवादिनी ॥ ४८६॥  
  
गङ्गा सततनैर्मल्या मनोनैर्मल्यसङ्गता ।  
त्रैलोक्यातीतसौरूपा त्रिगुणातीतसौख्यदा ॥ ४८७॥  
  
कलिकल्मषनाशा च कल्यार्तिशमनावहा ।  
कलिपुण्यकरा गङ्गा कलिशोकनिवारिणी ॥ ४८८॥  
  
कलिमानवसुश्राया कारुण्यौघपरीवहा ।  
कलिदोषनिवारा च कलिप्रत्यक्षदेवता ॥ ४८९॥  
  
कलाधरा कलाधारा कलिकालुष्यहारिणी ।  
कलहंसा कलाभासा कलाधरमहाद्युतिः ॥ ४९०॥  
  
कालभीत्यपहा गङ्गा कालान्तकप्रिया कला ।  
काली कनकधारा च कालकालाभिषेकका ॥ ४९१॥  
  
हिमशृङ्गोद्भवा गङ्गा हिमोत्सङ्गप्रवाहिणी ।  
हिमोपशल्यवाहा च समभूबहुदूरगा ॥ ४९२॥  
  
हरिद्वारा प्रयागा च काशीकलुषहारिणी ।  
प्राच्यवङ्गागता गङ्गा समुद्रप्रतिगामिनी ॥ ४९३॥  
  
लोककूपनिमग्नानां चित्तागोचरज्ञानिनी ।  
विरक्तासक्तभक्तानां चित्तगोचरज्ञानिनी ॥ ४९४॥  
  
पराह्लादा परंहंसा श्रीरामकृष्णसेविता ।  
ब्रह्मनिष्ठातितुष्टिश्च तुष्टिवृंहणमावरा ॥ ४९५॥  
  
श्रीरामकृष्णसद्ध्यानपारा गङ्गा परावरा ।  
परब्रह्मपयोरूपा पारावारपरायणा ॥ ४९६॥  
  
श्रीरामकृष्णनिध्यातकाली गङ्गा कलारवा ।  
श्रीरामकृष्णसान्निध्यपरायणपरापरा ॥ ४९७॥  
  
सुकुमारी प्रवृद्धा च प्रवृद्धश्रीमती धनी ।  
सौलभ्या दुर्लभा दिव्या दुर्गा दुर्गनिवारिणी ॥ ४९८॥  
  
सागरापारवैशाल्या गङ्गासागरसङ्गमा ।  
बहुस्रोतःप्रवाहा च धाससी सागरायुता ॥ ४९९॥  
  
बह्वासरजलादुग्धा भयानकहिमापगा ।  
गङ्गा भङ्गनया माता भयापोहा भवापहा ॥ ५००॥  
  
आह्लादकारिणी गौरी काली घोरा सुरूपिणी ।  
हूग्ली पद्मा सुनाम्नी च मेघना सागरायुता ॥ ५०१॥  
  
सिन्धुपर्यायपायौघा सिन्धुवैशाल्यलासिनी ।  
सिन्धुजाह्लादभङ्गी च ह्लादिनी सिन्धुगामिनी ॥ ५०२॥  
  
गङ्गा गगनसिन्धुश्च रसवाहा रसार्णवा ।  
अगनागगलासारा वगलाभरणापगा ॥ ५०३॥  
  
अगवाहा अधोवाहा समवाहा समुद्रगा ।  
आघूर्णा अतिचण्डा च शमवाहा तरङ्गिणी ॥ ५०४॥  
  
महीधरमहाप्लावा समभूमिपरीवहा ।  
महोदधिसमाश्लिष्टा गङ्गासागरसंयुता ॥ ५०५॥  
  
सागराभेदमागङ्गा रागलास्यतरङ्गिणी ।  
सागराश्लिष्टसन्तोषा गङ्गा सागरसँल्लया ॥ ५०६॥  
  
गोमुखावतरा गङ्गा गङ्गासागरसङ्गमा ।  
गोमुखीव्यक्तरूपा च सागराव्यक्तरूपिणी ॥ ५०७॥  
  
धरणीधरसम्भावा धरणीप्लवसङ्गमा ।  
धरीभूतसुधाप्लावा लवणाब्धिसमिश्रिता ॥ ५०८॥  
  
कूवाराभिन्नसम्मिश्रा कूवारभिन्नसज्जला ।  
कूवारवारिभावा च विलावण्यातिमाधुरी ॥ ५०९॥  
  
सागरालक्ष्यरूपा च सागरापररूपिणी ।  
श्वेतद्वीपमनोरम्या वार्षिक्यमेलविश्रुता ॥ ५१०॥  
  
अब्ध्यैकीभूतकंश्रेष्ठा श्रेष्ठैकतत्त्वदर्शिनी ।  
एकवस्तुप्रमाणा च एकतथ्यप्रबोधिनी ॥ ५११॥  
  
अभिध्यानचिदाभासा एकतत्त्वप्रकाशिनी ।  
अभिध्यानमनोलीना व्यक्तैकवस्तुरूपिणी ॥ ५१२॥  
  
एकवस्तुनदीरूपा एकवस्तुजलाशया ।  
एकवस्तुस्फुराभासा एकवस्त्वपरालया ॥ ५१३॥  
  
व्यक्ताव्यक्तैकसद्वस्तुतत्त्वातिसूक्ष्मदर्शिनी ।  
परावरविबोभुवत्परब्रह्मस्वरूपिणी ॥ ५१४॥  
  
अद्वैततत्त्ववाक्यार्था द्वैताद्वैतविशिष्टता ।  
जीवब्रह्मैक्यसद्बोधा सज्ज्ञानस्फूर्तिदीपिनी ॥ ५१५॥  
  
समुद्रराजसंयुक्ता गङ्गा मनस्समुद्रगा ।  
समुद्ररूपसान्निध्या समुद्रालयदैविका ॥ ५१६॥  
  
समुद्राभा पयःपूरा अब्धिवैशाल्यगामिनी ।  
समुद्राधोगतोद्धारा गङ्गानघाघनाशिनी ॥ ५१७॥  
  
अवाच्यानन्दसम्पूर्णा वाग्वासिता सुवासिनी ।  
सर्वकालसमुल्लासा सर्वदा सर्वतोमुखी ॥ ५१८॥  
  
भवसागरपारा च भावानन्दप्रकाशिनी ।  
भवभावसुभावा मा भावाभाववरप्रदा ॥ ५१९॥  
  
इहसागरतारा च परानन्दसुमार्गिणी ।  
भावसागररागा च रागानुरागसागरा ॥ ५२०॥  
  
स्वरसागरसङ्गा च स्वरसानुविलीनता ।  
स्वरसागरगारागा स्वरपुष्पार्चनस्तुता ॥ ५२१॥  
  
हिमाद्रिभाविता गङ्गा हिमगा सागरालया ।  
विशालसागरागुप्ता सागरश्रुतिसँल्लया ॥ ५२२॥  
  
हिमाद्रिव्यक्तरूपा च अब्धिगुप्तसुरूपिणी ।  
समुद्रतीरनिध्याता स्नानपानातिसत्फला ॥ ५२३॥  
  
समुद्ररूपसामीपा नदीरूपविदूरगा ।  
नदीनादातिदूरा च समुद्रस्वरनर्दना ॥ ५२४॥  
  
हिमशैलोद्भवा गङ्गा समसागरसालया ।  
हिमोद्भूतस्तुतिस्तोमसहस्रार्पितसागरा ॥ ५२५॥  
  
बहुदूरहिमाप्लावा बहुसामीप्यसागरा ।  
बह्वीप्सितजला गङ्गा बहुशीघ्रप्रसादिनी ॥ ५२६॥  
  
ब्रह्मैक्यलीनतत्त्वा च ब्रह्मानन्दमयालया ।  
ब्रह्मलीनतपस्तीर्था ब्रह्मस्थूलशरीरका ॥ ५२७॥  
  
अद्वितीयापरानन्दा अद्वितीयापमाहिना ।  
अधस्था हिमशीर्षस्था समस्था सर्वगामिनी ॥ ५२८॥  
  
आर्द्रोपनिषदासारा आर्द्रहृत्सागरालया ।  
अदृश्यादृश्यरूपा च दृश्यादृश्या स्तुतिस्फुरा ॥ ५२९॥  
  
वेदसारासुधीसारा हृत्स्थिता मा वरालया ।  
मोदसारानदासारा तत्त्वरूपा समुद्रगा ॥ ५३०॥  
  
बोधसारातिसत्सारा रागरूपा स्वरालया ।  
नादसारा सुधासारा भद्ररूपा लयालया ॥ ५३१॥  
  
योगसारा महासारा सत्त्वरूपा चिरस्थिरा ।  
रागसारा जलासारा सत्यरूपा शुचिस्स्फुरा ॥ ५३२॥  
  
घोररूपा सुलावण्या शान्तिरूपा शमावहा ।  
सत्सुरूपाविरूपा च ज्ञानरूपा सुदर्शना ॥ ५३३॥  
  
मायासागरतारा च मायाभ्रान्तसुमार्गिणी ।  
मायापाटनिपाटा मा मायातीतस्वरूपिणी ॥ ५३४॥  
  
मायातीतप्रशान्तिश्च मायादारिघृणाकरी ।  
मायामध्यैकतथ्या मा तथ्योपचारकीर्तिता ॥ ५३५॥  
  
मायास्वप्नविनाशा च मायाविकरुणावहा ।  
मायारहितपुण्योदा मायातत्त्वप्रकाशिनी ॥ ५३६॥  
  
सत्यवाक्संस्थिता माता सत्यासत्यविभेदिनी ।  
सत्या सत्यसुरूपा च सत्त्वासत्त्वप्रबोधिनी ॥ ५३७॥  
  
सत्यज्ञानमयी देवी मिथ्याज्ञानावघट्टना ।  
मिथ्यापारैकतथ्या मा तथ्यानुरागसंस्कृता ॥ ५३८॥  
  
स्वीकृतस्तुतितथ्या च तथ्यमानसपूरणी ।  
सत्यवाक्स्तुतिसत्या मा सच्चिदानन्दरूपिणी ॥ ५३९॥  
  
भक्तिवागर्थसत्सारा संयताञ्जलिसन्नुता ।  
संस्कृत्याधारनाडी च भावनारागसम्मुदा ॥ ५४०॥  
  
शक्तिरूपा सुसत्त्वा च शक्तिदा शक्तिशालिनी ।  
ज्ञानार्थिध्यानगम्या च गानाञ्जल्यतिमोदिनी ॥ ५४१॥  
  
निष्कामकर्मसन्तोषा कर्मबन्धनभेदिनी ।  
धर्मार्थकाममोक्षा च नैष्कर्म्यसिद्धिदायिनी ॥ ५४२॥  
  
काममोहापहा गङ्गा सत्कामकामपूरणी ।  
अकामकामिसत्कामा काव्यहृत्कामकामिनी ॥ ५४३॥  
  
भारताचारसम्मिश्रा कलाधारसुजीवनी ।  
भारतामोदगर्वा च भारती भारलाघवा ॥ ५४४॥  
  
नर्मदासिन्धुकावेरीसर्वतीर्थस्वरूपिणी ।  
सर्वोत्कृष्टशुचिस्सर्वा सर्वानन्दसमन्विता ॥ ५४५॥  
  
नेत्रानन्दसुदृश्या मा दर्शनाह्लादगामिनी ।  
श्रोत्रानन्दसुगाया च पूर्णा पूर्णत्वदायिनी ॥ ५४६॥  
  
क्षरान्तस्थाक्षरा गङ्गा क्षीरधारमनोहरी ।  
क्षारोदधियुतक्षीरा क्षीरसागरसान्निधा ॥ ५४७॥  
  
गङ्गामाता नभस्तीर्था कालगत्यैकसाक्षिणी ।  
वायुरूपापरूपा च सर्वरूपा मदाहरा ॥ ५४८॥  
  
एकानेकसुरूपा च जलरूपधराझरा ।  
अनेकरूपसर्वस्था जलरूपसुहृत्स्थिरा ॥ ५४९॥  
  
अपर्याप्तानुभूतिश्च पर्याप्तात्मसुखावहा ।  
सृष्टिपर्यायव्यक्तिश्च सृष्टितत्त्वप्रदर्शिनी ॥ ५५०॥  
  
संसारसागरारावमध्यैकक्षणनीरवा ।  
नीरवारामरामा च नीरवोद्भवगारवा ॥ ५५१॥  
  
गोमुखारम्भरीतिश्च हिमजा सागरायणा ।  
गङ्गासागरविश्रामा इहमोक्षपरायणा ॥ ५५२॥  
  
गङ्गा मय्येप्सिता माता मल्लालसामनःस्थिता ।  
मन्दस्मितसमुल्लासा मनस्तोयालयालया ॥ ५५३॥  
  
मदालम्बा मदम्बा च मच्चित्तपरिपूरणी ।  
मनोलयावहा गङ्गा मनआलयदैविका ॥ ५५४॥  
  
श्रवणाद्भुतनाम्नी च मननाहूतमातृका ।  
स्वानुभूतिसुसङ्गीता स्वानुभूतमदम्बिका ॥ ५५५॥  
  
बहुदूरस्थिता गङ्गा लघुदर्शनभाग्यदा ।  
मृदुलस्वरगीतस्था मद्भावपरिपूजिता ॥ ५५६॥  
  
वागर्थजालचेला च वागर्थधारवाहिनी ।  
वाक्पुष्टिनृत्यसङ्गीता वाक्तुष्टिवरदायिनी ॥ ५५७॥  
  
ज्ञानवाग्जालवर्षा च गानवाग्वर्षवाहिनी ।  
मानसोल्लाससद्दर्शा मानसा मानसस्तुता ॥ ५५८॥  
  
शब्दसुस्वरमाधुर्या शब्दातिमधुरावहा ।  
शब्दब्रह्ममयी देवी सुशब्दस्तोममातृका ॥ ५५९॥  
  
शब्दाक्षरविलीना मा शब्दसुस्वरसँल्लया ।  
शब्दाक्षरप्रवाहा च सुशब्दस्वरसार्चिता ॥ ५६०॥  
  
शब्दसन्तापसंहारा शब्दव्यथोपशामनी ।  
शब्दावृत्तिबहिष्कारा शब्दजालविमोचनी ॥ ५६१॥  
  
दुःशब्दतापविद्रावा प्रत्यहाध्यार्तिहारिणी ।  
सुषुप्तिरोधशब्दार्तिशामनी प्रशमावनी ॥ ५६२॥  
  
विरक्तिदायिनी नेत्री विरक्तासक्तिपूजिता ।  
विरक्तासक्तिसुश्लोका विरक्तासक्तिमानसा ॥ ५६३॥  
  
रक्तानुरागसन्नूता रक्तमानससुस्वरा ।  
निःसङ्गानुतसत्सङ्गा निशान्तात्मसुखावनी ॥ ५६४॥  
  
नम्या नमस्कृता गङ्गा नतमानसतोषिणी ।  
सुधागानसुधाप्लावा मातृगङ्गा मनस्विनी ॥ ५६५॥  
  
सर्वाधिनाशिनी देवी सद्गुर्वाशीकरावनी ।  
निःसंशयस्तुता गङ्गा सर्वसंशयभेदिनी ॥ ५६६॥  
  
सदानन्दा मुदावाहा मदाह्लादप्रवाहिणी ।  
सदास्मरमनोजस्था चिदानन्दशुभप्रदा ॥ ५६७॥  
  
जीवैकलक्ष्यसद्बोधा जीवशक्त्यैक्यकारिणी ।  
जीवतत्त्वानुभूतिश्च जीवसन्नुतिजीवनी ॥ ५६८॥  
  
शोषमानससन्तोषा शोषितैकाकिमानसा ।  
मनःप्रसत्तिदात्री मा प्रसन्नमनआलया ॥ ५६९॥  
  
अभीक्ष्णतत्त्वसन्दृश्या अभीष्टवरदायिनी ।  
अभिक्षणस्मृतादृष्टा अभीतित्वप्रदायिनी ॥ ५७०॥  
  
तमोनिद्रारिसत्त्वोदा सत्त्वाभासविकासिनी ।  
मनोनैश्चिन्त्यभावा च भावनैश्चल्यपूजिता ॥ ५७१॥  
  
साध्वीमनःस्थिता गङ्गा साध्वीमनःस्थलावहा ।  
स्वादुपेयपयःपूरा साध्वीस्वादुफलप्रदा ॥ ५७२॥  
  
स्वतन्त्रा स्वच्छरूपा च स्वतन्त्रत्वप्रदायिनी ।  
परतन्त्रनिवारा च परत्वज्ञानमार्गिणी ॥ ५७३॥  
  
विषादौषधपानीया रोगशोकनिवारिणी ।  
स्नानपानस्मृता गङ्गा शिशिरा तापहारिणी ॥ ५७४॥  
  
न्यूनधीपूर्णकारा च ज्ञानदा राद्धिवृद्धिदा ।  
नूनं गोप्त्री सुरक्षा मा निष्ठापराभिरक्षणा ॥ ५७५॥  
  
भक्तिवैराग्यनिर्माल्यमानसोत्सङ्गवाहिनी ।  
भगवन्नामसद्गानमानसोल्लासवाहिनी ॥ ५७६॥  
  
आकाङ्क्षितहिमस्पर्शा अतिकाङ्क्षितकासुखा ।  
सदान्तःचक्षुआदृश्या बहिर्दर्शनसत्सुखा ॥ ५७७॥  
  
ममकारनकारा मा अहङ्कारविदारिणी ।  
सर्वोत्कृष्टप्रशान्तिश्च शुद्धचैतन्यलीनता ॥ ५७८॥  
  
भ्रान्तिसंहारिणी गङ्गा भ्रान्ताश्रितातिसौभगा ।  
श्रान्तचित्तस्तुता माता श्रान्तिसंवाहनापगा ॥ ५७९॥  
  
कामक्रोधहरा गङ्गा लोभमोहविनाशिनी ।  
मदमात्सर्यहा माता षट्शत्रुसूदनी दनी ॥ ५८०॥  
  
सुमनोलयवाग्वाहा मनोमौनाचलस्थिता ।  
मौनात्मलयसङ्गीता आत्मविश्वाससन्नुता ॥ ५८१॥  
  
माता गङ्गा महापूता महापापप्रणाशिनी ।  
महाविद्याप्रवाहा च महाप्रणवनादिनी ॥ ५८२॥  
  
ज्ञानमौनलया गङ्गा ज्ञानानन्दप्रवाहिणी ।  
गानसौमङ्गलाधात्री ध्यानसत्स्नानकावनी ॥ ५८३॥  
  
अज्ञानापोहना गङ्गा शुद्धज्ञानप्रकाशका ।  
सज्ज्ञानतेजना माता अद्वैतसिद्धिदापरा ॥ ५८४॥  
  
प्रातःस्मृता दिनस्मृता सन्ध्यास्मृता सदास्मृता ।  
मनःस्नातेहितस्नाना स्नानातिपूतचिन्तना ॥ ५८५॥  
  
ध्यातव्याधिकपावित्र्या ध्यानस्नानफलावहा ।  
ख्यातव्या महिमानीया ख्यातिदा ज्ञानवर्धिनी ॥ ५८६॥  
  
भवायनार्तिसन्तापहारिणी सहचारिणी ।  
सदासहचरी माता अतिकाङ्क्षासुपूरणी ॥ ५८७॥  
  
इहजीवनसन्त्राणा परलोकभयापहा ।  
निर्वाणनिजसौख्या मा नैजस्तोत्रसमर्पिता ॥ ५८८॥  
  
बहुदूरप्रवाहा च अविदूरा मनश्चरा ।  
बहुरागलयालासा अतिदूराभिवन्दिता ॥ ५८९॥  
  
युक्तमानससन्नूता मानसायुक्तमावरा ।  
तृप्तसुज्ञानसत्कामा नीतसुज्ञानतत्परा ॥ ५९०॥  
  
सन्मार्गगामिका गङ्गा सत्सुखावहमातृका ।  
सौभाग्यदायिनी देवी दिव्यानुभवगीतिका ॥ ५९१॥  
  
मानसाभासलासा च भासमानजलस्मिता ।  
प्रकृत्यखण्डविस्तीर्णा तीर्णसंसारसागरा ॥ ५९२॥  
  
रामभक्तगुरुस्वामिसाक्षात्कारप्रसादिनी ।  
गुरुसत्कीर्तनावाहा गुरुसत्त्वगुणप्रिया ॥ ५९३॥  
  
गुरुगानसमाह्लादा गुरुकीर्तनसंयुता ।  
गुरुगानसुवागर्था गुरुदर्शनसंवरा ॥ ५९४॥  
  
पञ्चमीबहुलागीतदिव्यनामकृतिप्रिया ।  
गुरुपूजास्थलापूता गुर्वभिषेकसज्जला ॥ ५९५॥  
  
रामनामसुमाधुर्या वाक्शैलीशब्दनादिनी ।  
नामाविरामगाना च नादान्तर्लयवाहिनी ॥ ५९६॥  
  
रामाभिरामरामा च गानाभिरामरामका ।  
रामनामरमारामा रामारामावरापगा ॥ ५९७॥  
  
सुनादारामरारामा रामनामसुगानका ।  
सुगानारामरामा मा नामलासतरङ्गिणी ॥ ५९८॥  
  
विश्रामरामगाया च नामविश्रामगामिनी ।  
गायविश्रामगम्भीरा नामगानविलासिनी ॥ ५९९॥  
  
रामनामस्थिरा गङ्गा नामध्यानसुमार्चिता ।  
हरिनारायणानादनामपुष्पार्चनप्रिया ॥ ६००॥  
  
सुवाग्रामा सुखारामा भवारामा भवायना ।  
सुवागर्था सुनादार्था गानारामा मनोयना ॥ ६०१॥  
  
मारमारमरामा च रामाविरामरामका ।  
मारवैरिरमारामा रामारामाविरामका ॥ ६०२॥  
  
नतारामा नदारामा नामाभिरामरागिणी ।  
रामनामरसावाहा नामपेयूषतोषिणी ॥ ६०३॥  
  
सदात्मारामनिध्याता ध्यानतत्परगोचरा ।  
सदानन्दपरीवाहा सत्कामिचित्तहृत्स्थिरा ॥ ६०४॥  
  
गेयराजस्तवावर्षा धान्तथान्तमयालया ।  
यान्तभान्तनुता गङ्गा गुरुवाग्वर्षसालया ॥ ६०५॥  
  
नादासक्तिमनोजीवा जीवशक्त्यैकजीवना ।  
आधारश्रुतिजीवा च जीवनाधारसुस्वरा ॥ ६०६॥  
  
सत्यवागर्चिता गङ्गा तथ्यानुरागवन्दिता ।  
नित्यैकनियमागीता गीतनामातिसारगा ॥ ६०७॥  
  
नित्यानुष्ठानसुस्नानध्यानगानसुपूजिता ।  
नित्यमानसपुष्पार्चा स्वीकृतान्तर्लयार्चना ॥ ६०८॥  
  
ब्राह्ममुहूर्तसङ्गीतश्रुतिरागलयावहा ।  
प्राक्सन्ध्यास्मरणास्नाता प्रातःकालद्युतिस्फुरा ॥ ६०९॥  
  
नुतिगीतसमष्टिस्था नुतानूता नुतिप्रिया ।  
नित्यनूतनसत्स्तोमा नित्यनूतनवाग्वरा ॥ ६१०॥  
  
सत्यानुभूतिवाक्सत्त्वा सत्त्वानुभवसारता ।  
स्वोवशीयस्तुतिप्लावा स्वप्रभासस्तुतिप्लवा ॥ ६११॥  
  
जाताजातापरा गङ्गा परानन्दप्रदायिनी ।  
अजातानन्दजाता च अजातत्वप्रदायिनी ॥ ६१२॥  
  
मयेतिकीर्तिते गङ्गे अजातत्वं प्रदेहि मे ।  
नाहमन्योपयुक्ताम्ब त्वद्भक्तिकीर्तनं विना ॥ ६१३॥  
  
त्वत्पुत्रीकर्मसञ्चायमोचनं श्रेयसीगतिः ।  
त्वत्कर्तव्यं हि मन्मातः त्वां विना नास्ति मे गतिः ॥ ६१४॥  
  
मदन्तःस्फुरणे देवि मज्जीवनसुजीवनि ।  
मज्जीवनाढ्यकर्त्र्यम्ब मदन्तरङ्गदेवते ॥ ६१५॥  
  
मच्चित्तगोमुखारामे मन्मनोहैमवाहिनि ।  
मद्धृत्सागरसत्सङ्गे मत्प्रेमाम्बुधिसङ्गमे ॥ ६१६॥  
  
श्रीगङ्गाक्षरपुष्पावली ॥  
  
अगहैमोद्भवा गङ्गा अब्ध्युक्ता मा अधोवहा ।  
अन्तारामा अतिस्तुत्या अक्षरावलिसन्नुता ॥ ६१७॥  
  
अम्बा गङ्गा अतिप्रेष्ठा अक्षरारम्भपूजिता ।  
अक्षरा अक्षराभासा अक्षय्या अचलोद्भवा ॥ ६१८॥  
  
अन्तर्मुखी बहिर्वाहा अन्तरात्मसमिश्रिता ।  
अन्तःस्फूर्तिकरा गङ्गा अन्तर्ज्योतिःप्रकाशिनी ॥ ६१९॥  
  
अखण्डैकरसापूर्णा असमानप्रभावखा ।  
अप्रमेया अजाजर्णा अक्षरावलिमण्डिता ॥ ६२०॥  
  
अखण्डाध्यातसद्रूपा अखण्डानन्दनादिनी ।  
अखण्डनामसङ्गीता अखण्डानन्दकारिणी ॥ ६२१॥  
  
अखण्डास्रावलावण्या अखण्डागीतसुस्वरा ।  
अखण्डनादसद्धारा अखण्डचण्डरंहणा ॥ ६२२॥  
  
अखण्डदीपसम्भासा अखण्डासारगास्मिता ।  
अखण्डमङ्गलाशीदा अखण्डमानसस्तुता ॥ ६२३॥  
  
अखण्डधारसानन्दा अखण्डस्फूर्तिवाहिनी ।  
अखण्डज्ञानशिक्षा मा अखण्डज्ञानदीपिनी ॥ ६२४॥  
  
अत्यूषस्नानसानन्दा अत्यूषमृदुगालया ।  
अत्यूषजपवर्णा च अत्यूषसुस्वरार्चिता ॥ ६२५॥  
  
अशोषकवितावाहा अशोष्याह्लादकाव्यझा ।  
अनश्वराशुगा गङ्गा अत्याशुकविसिद्धिदा ॥ ६२६॥  
  
अन्तर्लीना मनोरङ्गा अन्तर्ह्रीङ्कारदेवता ।  
अन्तःसूक्ष्मप्रवाहा च अन्तरोङ्कारनादिनी ॥ ६२७॥  
  
अविरामकविस्तुत्या अविरामसुनामगा ।  
अविरामरयारामा अविरामा मनोरमा ॥ ६२८॥  
  
अक्षरान्तस्थसत्त्वा मा अक्षिता अक्षितामृता ।  
अन्तरात्मलया गङ्गा अन्तरालयदैविका ॥ ६२९॥  
  
आत्मारामारमारामा आत्मानन्दप्रवाहिणी ।  
आत्मानुभूतिसारा च आत्मविश्वासपूरणी ॥ ६३०॥  
  
आत्मज्ञानावबोधा मा आसुरीगुणधावनी ।  
आपःस्वच्छमनोगम्या आत्मीभावसुभावना ॥ ६३१॥  
  
आनन्दकन्दमूला च आद्यन्तरहिताहिता ।  
आशापाशविनाशा मा आशंसिता सुशंसिता ॥ ६३२॥  
  
आयुरारोग्यदात्री मा आमयार्तिनिवारिणी ।  
आदिशक्तिजलासारा आदिशब्दप्रणादिनी ॥ ६३३॥  
  
आह्लादनादवाहा च आत्मसँल्लीनसुस्वरा ।  
आधारश्रुतिसत्सारा आपःस्वरूपविग्रहा ॥ ६३४॥  
  
इष्टेष्टिपूरणा गङ्गा इहभोग्यैकभोग्यदा ।  
इलावाहा सुवर्गोदा इहप्रत्यक्षदेवता ॥ ६३५॥  
  
इक्षुस्रावकविस्तुत्या इक्षुसारातिमाधुरी ।  
इहसौख्यपरानन्दा इहसिद्धिप्रदायिनी ॥ ६३६॥  
  
ईक्षणातिमुदावाहा ईशशीर्षप्रवाहिणी ।  
ईडाप्रीता च ईडेशी ईशसन्नुतमोहिनी ॥ ६३७॥  
  
ईडाधारसुधाप्लावा ईहितानन्ददायिनी ।  
ईहितश्लोकसञ्चाया ईहितश्लोकपूरणी ॥ ६३८॥  
  
ईहासम्परिपूरा मा ईहितारोग्यतुष्टिदा ।  
ईहितासारदृष्टिश्च ईहिताप्लावमज्जना ॥ ६३९॥  
  
उत्पावनहिमासारा उन्मादनहिमाप्लवा ।  
उन्मत्तगर्जनासारा उन्मत्तासक्तचित्तगा ॥ ६४०॥  
  
उत्तमश्लोकसङ्गीता उत्तमासक्तिदायिनी ।  
उत्तमोत्तमसत्तीर्था उत्तमानुभवस्तुता ॥ ६४१॥  
  
ऊर्ध्वमूला अधोवाहा ऊर्ध्वलोकावतारिणी ।  
ऊर्ध्वोड्डीनोर्मिमाला च ऊर्ध्वदृष्टिप्रसादिनी ॥ ६४२॥  
  
ऊषातिरमणीया च ऊषकस्नाननन्दिनी ।  
ऊषकाध्यातसङ्गीता ऊषकस्तवसेविता ॥ ६४३॥  
  
ऋषिसन्नुतमाहात्म्या ऋषिजह्नुसुपुत्रिका ।  
ऋषिसंवासपारा च ऋषिसङ्कुलशङ्करी ॥ ६४४॥  
  
ऋषभारूढमूर्धन्या ऋणानुबन्धमोचनी ।  
ऋद्धिदा ऋद्धिवाहा च ऋतधाम्नी ऋदूदका ॥ ६४५॥  
  
एका एकगुणासारा एकवाक्स्तुतिसस्मिता ।  
एकवस्तुस्वरूपा मा एकतत्त्वप्रकाशिनी ॥ ६४६॥  
  
एकनिष्ठापरास्नाता एकानुभवहर्षिणी ।  
एकनिष्ठापराध्याता एकानुभवसन्नुता ॥ ६४७॥  
  
एकान्तसुस्वरा गङ्गा एकान्तमौनवाहिनी ।  
एकान्तमौनसङ्गीता एकान्तध्यानगोचरा ॥ ६४८॥  
  
एकभक्तिस्तुता गङ्गा एकपुत्रीमनोलया ।  
एकान्तसत्सुसङ्गा च एकान्तमानसालया ॥ ६४९॥  
  
एकाकिन्यैकसन्तोषा एकसन्तोषवाहिनी ।  
एकसन्तोषवाक्स्फूर्तिः एकसन्तोषवाग्वहा ॥ ६५०॥  
  
ऐकाग्र्यसंस्तुता देवी ऐक्यचित्तस्तुतिस्थिरा ।  
ऐक्यमानससम्पूर्णा ऐक्यहृत्सन्निवासिनी ॥ ६५१॥  
  
ओङ्कारघोषणा गङ्गा ओङ्कारश्रुतिगीतिका ।  
ओङ्कारस्रवमाधुर्या ओङ्कारब्रह्मरूपिणी ॥ ६५२॥  
  
औषधीरसवाहा च औत्तरावाहिनी जनी ।  
औपसर्गिकपाठा च औपश्लेषिकमोदिनी ॥ ६५३॥  
  
औजस्यवारिसत्सारा औडवादिसुरागिणी ।  
औषस्यरागसङ्गीता औषसीमृदुरागिणी ॥ ६५४॥  
  
कल्याणगुणमाहात्म्या कल्याणाद्भुतसच्छविः ।  
कल्याणकवना गङ्गा कल्याणकवितावरा ॥ ६५५॥  
  
कलिकाकाव्यसम्फुल्लिः कविमानससस्मिता ।  
कलालापतरङ्गा च कलालापनुतिस्तुता ॥ ६५६॥  
  
कलिक्लेशितसुश्राया कलिक्रूरत्ववारणी ।  
कलिरावप्रशाम्या मा कलितामोदगीतिका ॥ ६५७॥  
  
कर्मकौशलसम्पादा कर्मसिद्धिप्रसादिनी ।  
कर्मबन्धनविच्छिन्ना कर्मनिर्वृत्तिकारिणी ॥ ६५८॥  
  
काव्यालापनिनादा च काव्यालङ्कारमण्डिता ।  
काव्योल्लासविलासा मा काव्यालापाभिवन्दिता ॥ ६५९॥  
  
किरातिकिरणाभा च किरणावलिशोभिता ।  
किङ्किरातसुगापारा किलाकिलजटोदका ॥ ६६०॥  
  
किशोरी कीर्तिता गङ्गा कीर्तनाधारसुश्रुतिः ।  
कीलालपावना पुण्या कीलाललाससद्युतिः ॥ ६६१॥  
  
कुटिलालककल्लोला कुन्दस्मिततरङ्गिणी ।  
कुञ्चिताद्रिदरीवाहा कुङ्कुमाङ्कितरङ्गिणी ॥ ६६२॥  
  
कूहावृता उषोरम्या कूलन्धयगृहस्पृहा ।  
कूलङ्कषप्रवाहा च कूपस्नातातिकाङ्क्षिता ॥ ६६३॥  
  
कृतिराजगुरुस्तोमकृतिवाहप्रवाहिणी ।  
कृत्यौघानुदिनागीता कृत्यौघगुरुवाक्स्थिरा ॥ ६६४॥  
  
कृत्याकृत्योपदेशा मा कृच्छ्रवाहा कृपावहा ।  
कृपणोद्धारणा गङ्गा कृतापराधधावनी ॥ ६६५॥  
  
कृशनाभतरङ्गा च कृष्णागकृशनस्मिता ।  
कृष्णवागमृता गङ्गा कृष्णा कृष्णस्वरूपिणी ॥ ६६६॥  
  
केदारनाथमौलिस्था केदारोत्तुङ्गवाहिनी ।  
केदारलिङ्गसंसेका केवलज्ञानदायिनी ॥ ६६७॥  
  
कैरवीरविभासा च कैवल्यसिद्धिदायिनी ।  
कैटभारिनुता गङ्गा कैलासनाथमोदिनी ॥ ६६८॥  
  
कोपतापातिदूरा च कोकिलाकूजकूलभूः ।  
कोलाहलहला गङ्गा कोमलाङ्कितकोमला ॥ ६६९॥  
  
कौवेरीमोदशुक्लाभा कौशलावहगङ्गिका ।  
कौमुदीकौशसम्भासा कौशेयोल्लोललोटना ॥ ६७०॥  
  
कौशल्यासुतसन्नूता कौशेयगेयसंस्थिता ।  
कौस्तुभाङ्कितपादोदा कौतुकाङ्कितसत्स्तवा ॥ ६७१॥  
  
क्रतुदात्री क्रतुप्रीता क्रान्तिगा मा क्रमावहा ।  
क्रियायोगस्थितानूता क्रीडास्थलहिमालया ॥ ६७२॥  
  
क्रूरसंसारपारा च क्रोधाद्यारातिसूदनी ।  
क्रोडीकृतैकपुत्री मा क्लान्तिसंवाहसंवरा ॥ ६७३॥  
  
क्लिष्टसाध्यलघूत्थाना क्लेशक्लोशप्रणाशिनी ।  
क्वणद्वीणासुवाणी च क्षणायापि न विस्मृता ॥ ६७४॥  
  
क्षणिनीक्षणिकाभासा क्षराक्षरा क्षितिक्षरा ।  
क्षणक्षिप्रस्रवा गङ्गा क्षमा क्षमान्यरूपिणी ॥ ६७५॥  
  
क्षालिताश्रितपापा च क्षाम्यभक्ताश्रितावनी ।  
क्षारक्षरसुरूपा च क्षामसञ्जीवनी वनी ॥ ६७६॥  
  
क्षितिजापूजिता क्षिप्रा क्षिप्रप्रवाहमोहिनी ।  
क्षित्यागतसुराप्लावा क्षिप्रोद्धारणमाहिना ॥ ६७७॥  
  
क्षीणभक्ताघकार्त्स्न्या च क्षीणजन्मौघवारणी ।  
क्षीराब्धिकन्यकानूता क्षीरोर्मिस्वागतस्मिता ॥ ६७८॥  
  
क्षुद्रतापोहना गङ्गा क्षुब्धमानसशामनी ।  
क्षुब्धार्णवप्रवाहा च क्षुभितोल्लोलधावनी ॥ ६७९॥  
  
क्षेम्या क्षेमङ्करा माता क्षेत्रेशी क्षेत्रपावनी ।  
क्षौणिभृत्सम्भवा गङ्गा क्षौणिप्राचीरसङ्गमा ॥ ६८०॥  
  
क्षौमसम्मृदुवाचा मा क्षौमवाक्सम्प्रदायिनी ।  
क्षौमवाक्सम्प्रवाहा च क्षौमसम्भासवार्दरा ॥ ६८१॥  
  
खन्ददा खापगा गङ्गा खाण्डवस्वादुखावरा ।  
खिन्नमानसशाम्या मा खेदहा ख्यातिदायिनी ॥ ६८२॥  
  
गगनावतरा गङ्गा गम्भीरस्वरघांषिणी ।  
गतितालसुगाप्लावा गमनाद्भुतगालया ॥ ६८३॥  
  
गङ्गा हिमापगा दिव्या गमनारम्भगोमुखी ।  
गङ्गोत्तरी तपस्तीर्था गभीरदरिवाहिनी ॥ ६८४॥  
  
गङ्गाहरिशिलारूपा गहनान्तरघर्घरा ।  
गमनोत्तरकाशी च गतिनिम्नसुसङ्गमा ॥ ६८५॥  
  
गङ्गाभागीरथीयुक्तगम्भीरालकनन्दभा ।  
गङ्गा देवप्रयागा मा गभीरार्चितराघवा ॥ ६८६॥  
  
गतनिम्नहृषीकेशा गङ्गाहरिपदोदका ।  
गङ्गागतहरिद्वारा गगनागसमागता ॥ ६८७॥  
  
गतिप्रयागसुक्षेत्रा गङ्गार्कतनयायुता ।  
गतमानवपापा च गङ्गा काशीपुरागता ॥ ६८८॥  
  
गहनाघविनाशा च गत्युत्तमसुखावनी ।  
गतिकालीनिवासा च गङ्गासागरसङ्गता ॥ ६८९॥  
  
गङ्गा हिमसमावाहा गम्भीरनिधिसालया ।  
गद्यपद्यनुतागीता गद्यपद्यप्रवाहिणी ॥ ६९०॥  
  
गानपुष्पार्चिता गङ्गा गाहितागह्वगह्वरा ।  
गायगाम्भीर्यमाधुर्या गायमाधुर्यवाग्वरा ॥ ६९१॥  
  
गिरीशकटकावाहा गिरिजा गिरिनन्दिनी ।  
गिरीशच्छविवाहा च गिरिदर्शितगान्दिनी ॥ ६९२॥  
  
गीताचार्यस्वरूपा च गीतासारसरिद्वरा ।  
गीतवाद्यस्तुता गङ्गा गीतवाद्यश्रुतिस्रवा ॥ ६९३॥  
  
गुणसत्त्वप्रकाशा मा गुणातीतस्वरूपिणि ।  
गुणसत्त्वप्रसादाम्बा गुणातीतप्रसान्त्विनि ॥ ६९४॥  
  
गुप्तप्रवाहमूला च गूढोत्मतीर्थरूपिणी ।  
गृहपूजनगेयस्था गैरिकी गोमुखोद्भवा ॥ ६९५॥  
  
गौरीगुरुझरासारा गौरीगुरुझटासरा ।  
गौरीगुरुगुहाध्याता गौरा गौरांशुगौरभा ॥ ६९६॥  
  
ग्रन्थमूला च सुप्राणा ग्रन्थिताक्षरमालिनी ।  
ग्रन्थार्थभावपुष्टिश्च ग्रन्थश्च ग्रन्थदेवता ॥ ६९७॥  
  
ग्रहदोषनिवारा च ग्रहणाद्यन्तगाहिता ।  
ग्रावधावालुटन्ती च ग्रावहैमप्रवाहिणी ॥ ६९८॥  
  
ग्रीष्मस्नानातिसौख्या च ग्रीष्मतापप्रशामनी ।  
ग्रीष्मक्षरातिशीता च ग्लानिक्षालनजीवना ॥ ६९९॥  
  
घटनापरिपूर्णा च घनाघनौघवाहिनी ।  
घनवृष्ट्युत्प्लवोर्मिश्च घनौघमध्यघर्घरी ॥ ७००॥  
  
घारशीतोर्मिघूर्णिश्च घृतदीपस्फुरद्घृता ।  
घोरसंसारनिस्तारा घोराघघनघातिनी ॥ ७०१॥  
  
चण्डवेलाप्लवा गङ्गा चण्डमारुतडीनका ।  
चण्डभास्करतापघ्नी चन्द्रिमाचारुलासका ॥ ७०२॥  
  
चापल्याङ्कितवेला च चापल्यनिग्रहधृतिः ।  
चारुचित्रप्रवाहा च चारुसारातिसुस्वरा ॥ ७०३॥  
  
चिन्तितार्चितपूर्णा मा चिन्तनापरिपूरणी ।  
चिरस्थायिसुतीर्था च चिरस्थायिसुखावनी ॥ ७०४॥  
  
चिन्तनापूरसाकल्या चिन्तनार्चनपूजना ।  
चिन्तनादूरवैशिष्ट्या चित्तशुद्धिप्रसादिनी ॥ ७०५॥  
  
चिन्तनापारदूरा च चित्तातिदूरवाञ्चिता ।  
चिन्तनासारगङ्गाका चित्ताविदूरमातृका ॥ ७०६॥  
  
चीर्णनामावलीपूज्या चोदितश्लोकपूजिता ।  
चैतन्यब्रह्मकंरूपा चौक्षालापकविस्तुता ॥ ७०७॥  
  
छप्रवाहच्छविच्छन्द्रा छन्द्रान्तश्छन्द्रसच्छविः ।  
छन्दस्कृतकविस्तुत्या छन्दस्यकवितालया ॥ ७०८॥  
  
छायामण्डलसंवृत्ता छायार्कसंलसत्प्रभा ।  
छायाच्छायालसद्वीचिश्छायासूनुव्यथापहा ॥ ७०९॥  
  
छिद्रहृच्छामना गङ्गा छिद्रान्वितस्तुतिस्तुता ।  
छुरिताक्षरमाला च छुरितासक्तिमानसा ॥ ७१०॥  
  
जलेशशायिपादौघा जलेशगजलाषका ।  
जगदुद्धारणा गङ्गा जगदानन्दकारका ॥ ७११॥  
  
जलदैविकपुण्या च जन्ममृत्युनिवारिणी ।  
जलौषध्यमृतासारा जलचोदितमज्जपा ॥ ७१२॥  
  
जप्तनामातिसारा च जपयोगसुसाधना ।  
जल्पेशी जवनी गङ्गा जह्नुकन्या च जाह्नवी ॥ ७१३॥  
  
जाग्रत्स्वप्नप्रसत्तिश्च जाड्यापोहनजाङ्गली ।  
जापसारजलासारा जालसंसारमोचनी ॥ ७१४॥  
  
जितमानसवासा च जिज्ञासुश्रायगङ्गिका ।  
जिह्वराजितसन्नाम्नी जिह्वपावनतीर्थका ॥ ७१५॥  
  
जीवस्फूर्तिसमाख्याता जीवस्फूर्तिसुजीवना ।  
जीवस्फुरत्स्तुतिस्फूर्तिस्फुरज्जीवस्फुरद्रसा ॥ ७१६॥  
  
जीवश्लोकसुजीवा च जीवन्मुक्तिकरावनी ।  
जीवन्मुक्तपनुस्तोत्रजीवतत्त्वार्थरूपिणी ॥ ७१७॥  
  
जुष्या जूर्णिमती गङ्गा जूर्णिप्रवाहमोहिनी ।  
जूर्णिभक्तवरादात्री जूर्णिश्लोकवरालया ॥ ७१८॥  
  
जोटिङ्गाहूतगङ्गाका जोटिङ्गव्रतपूरणी ।  
जोटिङ्गजूटवाहा च जोषिकाश्लोकपूजिता ॥ ७१९॥  
  
ज्ञातव्या ज्ञप्तिकीर्तव्या ज्ञानमोक्षप्रदायिनी ।  
ज्योतिर्मयी जलाषा च ज्वरवेगजलौषधी ॥ ७२०॥  
  
झङ्कारश्रुतिगम्भीरा झङ्कारिणी झरी धरी ।  
झाङ्कृतापातवेगा च झञ्झानिलातिघूर्णना ॥ ७२१॥  
  
टङ्कात्यद्भुतरीतिश्च ठक्कुराकृतिपूजिता ।  
डमर्वानादशीर्षस्था ढौकनश्लोकवन्दिता ॥ ७२२॥  
  
तक्षितोपलशिल्पा च तक्षितश्लोकविग्रहा ।  
तटिनीतन्तुरूपा च तन्त्रीस्वरलयानुता ॥ ७२३॥  
  
तपस्तीर्था तपोपान्ता तपोवर्धनवर्त्मना ।  
तपोलीनमनोलीना तपःपुण्यफलावहा ॥ ७२४॥  
  
तत्त्वोपदेशसारा च तद्वस्तुव्यक्तरूपिणी ।  
तत्त्वार्थबोधकारा मा तत्त्वज्ञानस्वरूपिणी ॥ ७२५॥  
  
तापत्रयाग्निशाम्या च तापसाश्रयतामरा ।  
तापितैकाशया गङ्गा तापसार्तिनिवारिणी ॥ ७२६॥  
  
तितीर्ष्वाश्रितसत्तीर्था तीर्थतीर्णभवार्णवा ।  
तुङ्गहैमाद्रिगङ्गाका तुङ्गकोलाहलोर्मिका ॥ ७२७॥  
  
तूष्णीङ्कारतुषारौघा तूष्णीकतुहिनालया ।  
तूर्णिरीतिरसाप्लावा तूर्णिगङ्गोत्तरीप्लवा ॥ ७२८॥  
  
तृषितात्यूषगाहा च तृषिताद्भुतताविषी ।  
तृषालुमानसाहूता तृषालुमनआगता ॥ ७२९॥  
  
तेजस्करी सुतेजा च तैर्थिकस्थलशोभना ।  
तोयरूपा च तौषारा तौषाराद्रिविहारिणी ॥ ७३०॥  
  
त्यक्तषड्दोषवाग्वाहा त्यागराजकृतिस्थिरा ।  
त्रात्री त्रिलोकपूज्या मा त्रिगुणातीतरूपिणी ॥ ७३१॥  
  
त्रिविद्यासारधारा च त्रुटिमपि न मन्दगा ।  
त्रैकाल्यस्नानपुण्या च त्रैलोक्यातीतमाहिना ॥ ७३२॥  
  
दशरात्र्योत्सवा गङ्गा दशाशुभकरी हरी ।  
दहराकाशनिध्याता दहराकाशदीपिनी ॥ ७३३॥  
  
दारुणाचारुधारा च दार्दुरस्वादुभोग्यता ।  
दान्ताहङ्कारदर्पा च दान्तमानसवासिनी ॥ ७३४॥  
  
दिव्या दिव्याम्बुसत्सौख्या दिव्यानुभवहर्षदा ।  
दिव्यवाक्सौष्ठवादात्री दिव्यानुभवसंस्तुता ॥ ७३५॥  
  
दिव्यकीलालसौम्या च दिव्यनामातिमोदिनी ।  
दिव्यसङ्कीर्तनावाहा दिव्यदृष्टिप्रदासुदा ॥ ७३६॥  
  
दिनरात्रिस्मृता गङ्गा दिनाद्यन्तावगाहिता ।  
दिनराड्रश्मिहीराभा दीनार्तिभञ्जनी जनी ॥ ७३७॥  
  
दीपावलिशुभस्नाता दीपज्योतिर्लसत्सला ।  
दीपसङ्कुलसम्भासा दीपारतिसुपूजिता ॥ ७३८॥  
  
दुःखशोकपरित्राणा दुग्धौघदृष्टिपूरणी ।  
दूरीकृताघसङ्घाता दृष्टिप्रसादमोचनी ॥ ७३९॥  
  
दृढनिश्चयसङ्गाहा दृढभक्तिप्रसादिनी ।  
दृढशक्तिप्रदा गङ्गा दृष्टमात्रप्रहर्षिणी ॥ ७४०॥  
  
देवलोकावतारा मा देवभूमिहिमालया ।  
देहारोग्यमनस्तुष्टिधीतिदा दैवगङ्गिका ॥ ७४१॥  
  
दोषक्लेशादिधावा च दौर्बल्यापहमावरा ।  
द्युनदी द्युतिरूपा च द्योतितासक्तमानसा ॥ ७४२॥  
  
द्रवरूपपरैका च द्राविताश्रितकल्मषा ।  
द्रुतप्रवाहरीतिश्च द्रोणीसाधुप्रसर्पिणी ॥ ७४३॥  
  
द्वन्द्वातीतसुखावाहा द्वन्द्वातीतसुखावहा ।  
द्वारिकापनधीरूपा द्विकरेहपरार्थदा ॥ ७४४॥  
  
द्वीपैकान्तसुखावाहा द्वैताद्वैतप्रबोधिनी ।  
द्वैधीभावापनेत्री च द्वैपप्रशान्तिदायिनी ॥ ७४५॥  
  
धरणीधरधारा च धरणीप्लवसंयुता ।  
धरुणी धवलासारा धवाणकगतिप्लवा ॥ ७४६॥  
  
धिषणावसना गङ्गा धिष्ण्या च धीतिवर्धिनी ।  
धीशक्तिसुप्रसादा च धीरतावर्धिनी धुनी ॥ ७४७॥  
  
धीरसुस्वरगाम्भीर्या धूपदीपादिपूजिता ।  
धूपिताश्रितमागङ्गा धूमावृतविभातभा ॥ ७४८॥  
  
धृतात्ममानसाध्याता धृत्यवश्यकरप्लवा ।  
धेयेदंश्लोकसम्पूर्णा धैर्यधैवत्यकारिणी ॥ ७४९॥  
  
धोरणीश्लोकसङ्गीता धौतसद्भक्तमानसा ।  
धौतप्रवाहधौती च धौतभक्ताघमण्डला ॥ ७५०॥  
  
ध्यातव्या ध्यानगम्या मा ध्याता ध्यानाभिवर्धिनी ।  
ध्यानारिध्वंसना गङ्गा ध्यानमानसगोचरा ॥ ७५१॥  
  
ध्यातप्रवाहरीतिश्च ध्यातप्रशान्तिसंवरा ।  
ध्यानवर्धनशान्तिश्च ध्यानसँल्लीनसालया ॥ ७५२॥  
  
ध्रुवसिद्धिप्रदा गङ्गा ध्वस्तराजसतामसा ।  
ध्वनितोङ्कारवाहा च ध्वान्तमानसदीपिका ॥ ७५३॥  
  
नदिश्लोका नदीश्रेष्ठा नदत्प्रणवसारगा ।  
नताघनाशना गङ्गा नतानूता नदाश्रिता ॥ ७५४॥  
  
नमस्युनमसा गङ्गा नरकप्रतिकारखा ।  
नवनव्यसुखा गङ्गा नवग्रहकृतापहा ॥ ७५५॥  
  
नवनव्यसुरीतिश्च नवनव्यसुजीवना ।  
नवनव्यकृतिस्तुत्या नवजीवनजीवनी ॥ ७५६॥  
  
नष्टशोका नवादृश्या नश्वरातीतसौख्यदा ।  
नष्टलोभादिदोषा च नश्वरान्तरनश्वरा ॥ ७५७॥  
  
नाकापगा नदीपुण्या नागशायिपदोदका ।  
नागरोज्जीवनालोका नागरीदिव्यविग्रहा ॥ ७५८॥  
  
नानारसनटोल्लोला नानाध्वनिनदत्सला ।  
नानार्थवाग्रसावाहा नानाभावनमस्कृता ॥ ७५९॥  
  
नाभीहृत्कण्ठजिह्वोत्थनादप्रवाहघांषिणी ।  
नामगाननदासारा नादसाररसाप्लवा ॥ ७६०॥  
  
नादसुस्वरनाम्नी च नादितोङ्कारविग्रहा ।  
नारदासङ्गसङ्गीता नादोपासनवन्दिता ॥ ७६१॥  
  
नितरां भाविता गङ्गा नित्यनूतनलक्षणा ।  
नित्यनिर्मलनीरा च नित्यसौमङ्गलावहा ॥ ७६२॥  
  
नित्यानित्यबुधाना मा नित्यत्वराजमार्गिणी ।  
निर्वाणफलमाहात्म्या निर्वाणज्ञानमार्गिणी ॥ ७६३॥  
  
निरन्तरसुखावाहा निरन्तरसुखावहा ।  
निरन्तरत्वसद्रूपा निरन्तररसास्पदा ॥ ७६४॥  
  
निरस्तकर्मबन्धा च निर्यापिताश्रितामया ।  
निर्घातशब्दसाद्रावा निर्वातगह्वरालया ॥ ७६५॥  
  
निर्मला निर्मलाकारा निर्मलाकारमानसा ।  
निर्मलानन्दसत्सारा निर्मलानन्दमानसा ॥ ७६६॥  
  
निर्मलाकाशशोभा च निर्मलाकाशनीलका ।  
नीलनिर्मलकाचाभा नीराभासचिदात्मिका ॥ ७६७॥  
  
नीरपूतसुवैशिष्ट्या नीरपूतासुवाक्स्थिरा ।  
नीरनैर्मल्यरूपा च नित्यनैर्मल्यसाङ्किता ॥ ७६८॥  
  
नीरनीलप्रदोषाभा नीरनीराजनप्रभा ।  
नीहारवास्तवारम्या नीहारमयगोमुखी ॥ ७६९॥  
  
नुतिश्लोकस्थिता गङ्गा नूतनश्लोकवन्दिता ।  
नृत्यगेयतरङ्गा च नेत्री नेत्रोत्सवोत्प्लवा ॥ ७७०॥  
  
नैगमागमसारा च नैभत्यश्लोकवन्दिता ।  
नैसर्गिकातिनैर्मल्या नैःश्रेयसी च नैष्ठ्यदा ॥ ७७१॥  
  
परानन्दापरार्था मा परलोकभयापहा ।  
पद्यगद्यपदार्था च पद्यगद्यपदासरा ॥ ७७२॥  
  
पात्रपूजितपावित्र्या पायौघालयहृत्स्थला ।  
पार्वतद्युतिमाला च पारमार्थिकसौख्यदा ॥ ७७३॥  
  
पिण्डलाह्लादसन्दर्शा पीनप्रवाहहर्षिणी ।  
पुष्पार्चितातिपुण्या च पूतमानसपूजिता ॥ ७७४॥  
  
पूतवाङ्मानसापूता पूतवाग्धारधावनी ।  
पूतोपान्ताप्लवापूता पूतपूतप्लवाप्लुता ॥ ७७५॥  
  
पृथुकीर्तिप्रदा गङ्गा पेयूषतोयवाहिनी ।  
पोतना पौर्णमीभासा प्यायिताप्लावभासुरा ॥ ७७६॥  
  
प्यायिताप्लाविका गङ्गा प्रचोदितनुतिप्लवा ।  
प्रणवाप्लावसारा च प्रणतिस्तुतिनन्दिनी ॥ ७७७॥  
  
प्रसादसलिलाह्लादा प्रसादप्रशमालया ।  
प्रसादस्फूर्तिसच्छ्लोका प्रसादशुभसत्फला ॥ ७७८॥  
  
प्रसन्नचित्तसद्धारा प्रसत्तिस्फूर्तिचेतसा ।  
प्रसन्ना प्रशमा गङ्गा प्रसक्त्यासक्तिपूजिता ॥ ७७९॥  
  
प्राक्सन्ध्याप्रशमापूरा प्राणपूरितसज्जला ।  
प्राणदात्री कविप्राणा प्राशुगा प्रांशुशैलभा ॥ ७८०॥  
  
प्राणबीजहिमासारा प्रासादहैमशेखरा ।  
प्रासानुप्राससम्भासा प्रासादश्लोकसञ्चया ॥ ७८१॥  
  
प्रियमानसपूजार्चा प्रीणनस्वादुतीर्थका ।  
प्रेङ्खोलोल्लोललावण्या प्रेरितश्लोकगीतिका ॥ ७८२॥  
  
प्रोन्मीलश्लोकपुष्पा च प्रोन्मूलिताघभूरुहा ।  
प्रोल्लाघितदृढीकर्त्री प्रौढीभूतकविप्लवा ॥ ७८३॥  
  
प्लवारामा प्लुतारामा प्लाविकाशीतसौख्यदा ।  
प्लुतीक्षणक्षणा गङ्गा प्लुतोर्मिकान्त्यतीतभा ॥ ७८४॥  
  
फलितेप्सितसिद्धिश्च फुल्लनामसुमार्चिता ।  
फुप्फुसाफुल्लनास्नाना फेनिलद्युतिसस्मिता ॥ ७८५॥  
  
बंहिष्ठापःप्रमोदा च बंहिष्ठासक्तिवन्दिता ।  
बदरीनाथपादौघा बदरीधाममेखला ॥ ७८६॥  
  
बद्धचित्तनिवासा च बन्धपाशविमोचनी ।  
बलवाहबलाहा च बलिष्ठा बलदायिनी ॥ ७८७॥  
  
बहुस्नाता बहुध्याता बहुलस्तुतिचोदना ।  
बहुलार्तिहरा गङ्गा बह्वीप्सितमदम्बिका ॥ ७८८॥  
  
बहुदूरप्रभावा च बहुवेगनदीवरा ।  
बहुधाराप्रवाहा च बहुबा बहुकीर्तिता ॥ ७८९॥  
  
बहुदूरेप्सिता गङ्गा बहुदूरस्मृतास्तुता ।  
बहुदूरमनस्स्नाता बहुदूरमनःस्थिता ॥ ७९०॥  
  
बहुजन्मकृताघौघबहिष्करणपावनी ।  
बहुकर्मविनिर्मुक्तिज्ञानमोक्षसुखावनी ॥ ७९१॥  
  
बालाप्लावविनोदाम्बा बालालापविनोदिनी ।  
बालार्कस्फुरबा गङ्गा बाहुलच्छविमोदिनी ॥ ७९२॥  
  
बिभीषणप्रवाहा च बिलहृत्स्थलवासिनी ।  
बीजबुद्धिप्रसादा मा बीजाक्षरनिवासिनी ॥ ७९३॥  
  
बुद्ध्यतीतस्वरूपा मा बुधसज्जनतोषिणी ।  
बृहत्पुण्यावहा गङ्गा बृहत्कीर्तिप्रदायिनी ॥ ७९४॥  
  
बोधनातीतवाक्शौर्या बोधितस्वसुकीर्तना ।  
बोद्धव्या बोधरूपा च बोधातीतसुबोधना ॥ ७९५॥  
  
ब्रह्मानन्दस्वरूपा मा ब्रह्मविद्याप्रबोधिनी ।  
ब्रह्मानन्दप्रसादस्था ब्रह्मैक्यतत्त्वबोधिनी ॥ ७९६॥  
  
ब्रह्मानुभूतिसारा च ब्रह्मनिष्ठाभिवर्धिनी ।  
ब्रह्मानन्दसुखा गङ्गा ब्रह्मतेजस्सुवर्धिनी ॥ ७९७॥  
  
ब्राह्ममुहूर्तनिध्याता ब्राह्ममुहूर्तमग्नता ।  
ब्राह्ममुहूर्तसङ्गीता ब्राह्ममुहूर्तशान्तता ॥ ७९८॥  
  
भक्तावनी भगावाहा भक्तिश्लोकाभिवन्दिता ।  
भङ्गापनयना गङ्गा भजनानन्दवाहिनी ॥ ७९९॥  
  
भद्रवाग्वसुदा गङ्गा भण्डिमण्डितभण्डिला ।  
भद्रवाग्वर्षवाहा च भद्रवागर्थसारता ॥ ८००॥  
  
भरिताद्भुतपानीया भर्मराजितपुष्करा ।  
भवरोगव्यथापोहभैषज्यसलपुष्कला ॥ ८०१॥  
  
भावातीतस्वभावा मा भावप्रभावभाविता ।  
भावनातीतभावा च भावनाभावभावना ॥ ८०२॥  
  
भावानुगनुतिश्लोका भावभावगभावनी ।  
भासमानासमाना च भावभासनभास्वती ॥ ८०३॥  
  
भिन्नहृत्भेषजा गङ्गा भीष्मतृष्णाशमागता ।  
भीषणासारभीष्मा च भीतेहबन्दिमोचनी ॥ ८०४॥  
  
भुवनाद्भुतपावित्र्या भुवनत्रयपावनी ।  
भूमण्डलागता दिव्या भूयो भूयो नमस्कृता ॥ ८०५॥  
  
भृगुसानुहिमोपान्ता भृतहेमभगीरथी ।  
भृतशीतोत्तरी गङ्गा भृशोद्वेगप्रशामनी ॥ ८०६॥  
  
भेदिताध्यादिमूला च भेरुण्डचारुनिर्झरी ।  
भैषज्यदिव्यकीलाला भैरवालयकन्दरी ॥ ८०७॥  
  
भोगभोजिसुवाहौघा भौवनाभौवनावना ।  
भ्रान्तचित्तैक्यकारा च भ्रूमध्यैक्यमनस्स्फुरा ॥ ८०८॥  
  
मङ्गल्यसुप्रवाहा च मङ्गल्यवाक्प्रवाहिणी ।  
मङ्गलायनमग्ना च मङ्गलानन्दमार्गिणी ॥ ८०९॥  
  
मन्युमात्सर्यशाम्या मा मदादीतरदोषहा ।  
मधुगानवरा गङ्गा मदाधिव्याधिनाशिनी ॥ ८१०॥  
  
मनोवेगप्रशाम्या च मनउद्वेगवाहिनी ।  
मनःक्षुद्रापहा गङ्गा मनःपक्वकरावनी ॥ ८११॥  
  
मन्दाकिनी मदानन्दा मन्दभाग्यबहिष्करा ।  
मनश्शान्तिप्रदा गङ्गा मनोमन्दिरदैविका ॥ ८१२॥  
  
महत्प्रत्यूषनिध्याता महच्छान्तिप्रणादिनी ।  
महत्प्रत्यूषकस्नानध्यानगानवरप्रदा ॥ ८१३॥  
  
महद्दूरप्रवाहा च मनोनिकटसंस्थिता ।  
मनोवागर्चिता माता मनोमण्डलपावनी ॥ ८१४॥  
  
मनआवृत्तिरोधा च मनआकाशपूरणी ।  
मनोमौनप्रसत्तिश्च मनोहैमप्रवाहिणी ॥ ८१५॥  
  
मनोमन्त्रध्वनिर्गङ्गा मनोमन्त्रस्वरूपिणी ।  
मनोनादलया गङ्गा मनस्सुस्वरदेवता ॥ ८१६॥  
  
मनस्साक्षात्कृता गङ्गा मनःप्रत्यक्षदेवता ।  
मनोऽनुभववागर्था मनऐकाग्र्यदायिनी ॥ ८१७॥  
  
मनआकाशगङ्गामा मनोगोमुखघांषिणी ।  
मनोगङ्गोत्तरीलास्या मनआलयपावनी ॥ ८१८॥  
  
मनआकाशगाङ्गाभा मनोनादझरासरा ।  
मनःप्रसादना गङ्गा प्रसादितमनस्स्फुरा ॥ ८१९॥  
  
मनस्ककुभसद्धारा मनोजवाक्स्वरूपिणी ।  
मनोजस्तुतमन्माता मनोवाक्स्थिरगामिनी ॥ ८२०॥  
  
मनःस्फूर्तिस्तुता गङ्गा मनोमयमदम्बिका ।  
मनःप्रणवनादा च मनआलीनगङ्गिका ॥ ८२१॥  
  
मनोगोत्रपरीवाहा मनःपुण्यस्थलस्थिरा ।  
मनोरुहप्रवाहा च मनस्सङ्गमसुस्थला ॥ ८२२॥  
  
मनस्सागरसङ्गा च मनःपारप्रशंसिता ।  
मनोगभीरनिध्याता मनोमिश्रितमावरा ॥ ८२३॥  
  
मनोगुहावहा गङ्गा मनोरङ्गस्फुरत्स्मिता ।  
मनोधीरबहुस्नाता मनश्शान्तिलयालया ॥ ८२४॥  
  
मनःप्रशान्त्युषोभासा मनस्सन्ध्याप्रसान्त्विनी ।  
मनस्सारमया गङ्गा मनआनन्दवाहिनी ॥ ८२५॥  
  
मनःपुष्पासनासन्ना मनःपुष्पासवासुधा ।  
मनःपुष्पार्चिता गङ्गा मनःपुष्पालयस्मिता ॥ ८२६॥  
  
मनःपुष्पातिमोदा च मन्मनोमण्डलालया ।  
मनःपुष्पार्चनप्रीता मनःपुष्पाभिवर्षिता ॥ ८२७॥  
  
मनस्सन्दर्शिता गङ्गा मनोमौननिनादिनी ।  
मनस्सङ्कल्पिता माता मनोलयसुखावनी ॥ ८२८॥  
  
मनोरागा मनोगाना मदारामा मनोजगा ।  
मदासक्तिस्तुता गङ्गा मुदाशक्तिप्रदायिनी ॥ ८२९॥  
  
मानसाराधिता गङ्गा मानसप्रवहानदा ।  
मानसासारवाग्वर्षा मानसारामरामका ॥ ८३०॥  
  
मानसादर्शबिम्बा च माहेन्द्रीमायुमङ्कुरा ।  
मानसोल्लासलासा च मानसाभाससद्रसा ॥ ८३१॥  
  
मित्रोदयप्रभासा च मिथ्यातथ्यप्रबोधिनी ।  
मित्रोदयपरिप्लाव्या मिहिकामयपावना ॥ ८३२॥  
  
मुमुक्षुश्रायसत्तीर्था मुक्तिसद्गतिसम्प्रदा ।  
मुनिसज्जनसन्नूता मुनिवाक्चित्तगामिनी ॥ ८३३॥  
  
मूकवाक्संस्तुता गङ्गा मूकवाक्सम्प्रदायिनी ।  
मूलाधारस्थिता देवी मूलाधारप्रणादिनी ॥ ८३४॥  
  
मृदुसुस्वरसङ्गीता मृदुसङ्गीतसुस्वरा ।  
मृदुस्पर्शातिहर्षा च मृदुलस्वरमोदिनी ॥ ८३५॥  
  
मेघश्यामतलाभासा मेघगाम्भीर्यनादिनी ।  
मेघदीपस्फुरद्भासा मेधाविलासवर्धिनी ॥ ८३६॥  
  
मैत्रावरुणसन्नूता मोक्षसन्मार्गगामिका ।  
मौक्तिकावलिकल्लोला मौनमानसवासना ॥ ८३७॥  
  
मौनध्याननुता गङ्गा मौनहिम्याचलानदा ।  
मौनध्यानमनोगेया मौनीकृतमनोनदा ॥ ८३८॥  
  
मौनाधारश्रुतिर्गङ्गा मौनात्मलयवाहिनी ।  
मौनहैमनदासारा मौननादघनाघना ॥ ८३९॥  
  
यतमानससम्पूज्या यतिश्रेष्ठनुतापरा ।  
यातसज्जनकालुष्या यात्रासम्परिपूरणी ॥ ८४०॥  
  
यागङ्गा यानलावण्या युक्तमानससालया ।  
येष्ठपेयूषवाक्स्रावा योगिनीवाग्लयालया ॥ ८४१॥  
  
योगसारनदासारा योगसङ्गीतगालया ।  
योगनी योगतत्त्वार्था योगिनी योगिनीलया ॥ ८४२॥  
  
रससङ्गीतवाग्धारा रससङ्गतिवाग्गतिः ।  
रसवाग्रससंवाहा रसिका रसिकावनी ॥ ८४३॥  
  
रागाचलसुवाग्धारा रागवाक्सत्स्वरूपिणी ।  
रागाद्रिरसकूटस्था रागगङ्गा सुरागिणी ॥ ८४४॥  
  
रिक्थधर्मार्थमोक्षा च रिप्रवाहप्रवाहिणी ।  
रीतिरागातिरागा च रीणवाग्धारवाहिनी ॥ ८४५॥  
  
रुक्मस्फुरा रुचा गङ्गा रुचिस्फूर्तिप्रवाहिणी ।  
रुजाकररुजा माता रुद्रमूर्धन्यशीतला ॥ ८४६॥  
  
रूपसद्गुणवैशेष्या रूढानुरागपूजिता ।  
रेखारूप्यसुरीतिश्च रैवताचलपुत्रिका ॥ ८४७॥  
  
रोचिःपूरा मनोरोचा रोधोवती च रोगहा ।  
रोमाञ्चनकराप्लावा रौद्रादिरिपुसूदनी ॥ ८४८॥  
  
लवणालवणाप्लावा ललत्तरङ्गरङ्गभा ।  
लक्ष्यनीरवनीरा च लयावहलयावहा ॥ ८४९॥  
  
लालिताह्लादितास्नाता लाघवश्लोकलाञ्चिता ।  
लालसापरिपूर्णा च लाघवाप्लावलाञ्चिता ॥ ८५०॥  
  
लिप्यतीतप्रभावा च लिखितश्लोकदेवता ।  
लीनमानससँल्लीना लीलाकल्लोलपूरिता ॥ ८५१॥  
  
लुटितोपलसंवाहा लुलितार्तिप्रशामनी ।  
लुलितोल्लोलसौम्या च लूनभावसुमार्चिता ॥ ८५२॥  
  
लेखनातीतसौरूपा लेखाक्षरस्वरूपिणी ।  
लेख्या लेख्यप्रवाहा च लेश्यालासमनोहरी ॥ ८५३॥  
  
लोकत्राणागता गङ्गा लोक्या मा लोकपावनी ।  
लौकिकातीतभावा च लौकिकातीतसौख्यदा ॥ ८५४॥  
  
वनारामा वनोधाम्नी वनिनी वनिनीप्रिया ।  
वप्रहैमाचला गङ्गा वरिष्ठा वसुमातृका ॥ ८५५॥  
  
वाक्सम्पत्तिप्रसादा च वाक्स्वप्रसादभासिनी ।  
वाक्पुष्पार्चितवाग्देवी वाग्दीपावलिलासिनी ॥ ८५६॥  
  
वाग्वर्षाराधिता गङ्गा वाग्वर्षवर्णलासिका ।  
वाक्सौष्ठवावहा देवी वाक्सम्प्रीणितवत्सला ॥ ८५७॥  
  
वागर्थभावपुष्टिश्च वाग्भावभावभाविता ।  
वाङ्मण्डलावृता गङ्गा वाङ्मयी वाक्सुजीवनी ॥ ८५८॥  
  
वानप्रस्थाश्रिता गङ्गा वासनापरिधावनी ।  
वागपर्याप्तवाहा च वाक्पर्याप्तप्रवाहिणी ॥ ८५९॥  
  
विक्षेपक्षालना गङ्गा वितीर्णभवकानना ।  
विद्राविताघसङ्घाता विस्तीर्णवारिवारिधिः ॥ ८६०॥  
  
वीचिप्लवनवीचिश्च वीतिप्रवाहवीतिका ।  
वीतरागमनोरागा वीणारागलयालया ॥ ८६१॥  
  
वृन्दारकसमाश्राया वृन्दारगणवन्दिता ।  
वृन्दारगणसन्त्रात्री वृन्दारिका हिमाङ्गणा ॥ ८६२॥  
  
वेदवेदान्तसत्सारा वेदसन्नुतसन्नुता ।  
वेदवेद्यसुसज्ज्ञाना वेदान्तगोचरालया ॥ ८६३॥  
  
वैचिन्त्यापोहना गङ्गा वैचित्र्यचित्ररूपिणी ।  
वैकालिकप्रशान्ताभा वैकल्याढ्यनुतिस्तुता ॥ ८६४॥  
  
व्यक्तपूर्णत्वरूपा च व्याप्तश्लोकसहस्रभा ।  
व्योमगङ्गा स्तवासारा व्यासक्तालोकनस्फुरा ॥ ८६५॥  
  
शतभास्करभासा च शतेन्दुकरशीकरी ।  
शतमेघधनुर्वर्णा शतकोटितडित्प्रभा ॥ ८६६॥  
  
शतानना शतस्तोमा शतरागसुमालिका ।  
शतश्लोकरया गङ्गा शतरत्ननिभस्फुरा ॥ ८६७॥  
  
शतरागसुसङ्गीता शतिश्लोकसुरागिणी ।  
शतनामप्रभावा मा शतरागविलासिनी ॥ ८६८॥  
  
शतश्लोकसुरागा च शतरागकृतिस्फुरा ।  
शतकोटिनमस्कारा शतायुर्मङ्गलप्रदा ॥ ८६९॥  
  
शतकोटिनुतिस्तुत्या शक्तिदा स्वशचीस्तुता ।  
शम्भुशेखरमाला च शक्तिस्वरूपिणी सरित् ॥ ८७०॥  
  
शक्तितेजास्पदा गङ्गा शक्तिकूटनिवासिनी ।  
शक्तिज्ञानतपोवर्धा शक्तित्रयविलासिनी ॥ ८७१॥  
  
शातकुम्भनिभाभासा शान्तमानससन्नुता ।  
शारीरोर्जावहा गङ्गा शाश्वतीयसुखावहा ॥ ८७२॥  
  
शिवा शिवशिरोवाहा शिवरूपा शिवावहा ।  
शिवावाहशिवा गङ्गा शिवाराधनशंवरा ॥ ८७३॥  
  
शीघ्रगा शीतबा गङ्गा शीतांशुस्फुरदङ्कुरा ।  
शीघ्रियप्रवहादिव्या शीलिताशीतनिम्नगा ॥ ८७४॥  
  
शुक्तिकल्लोलशुक्रा च शुभाङ्कितशुचिप्लवा ।  
शुचिस्स्फूर्तिश्शुभस्पर्शा शून्यमानसपूरणी ॥ ८७५॥  
  
शून्यतापोहना गङ्गा शृङ्गोत्तुङ्गहिमापगा ।  
शेखराहैमवाहा च शैलेन्द्रहिम्यसत्स्रवा ॥ ८७६॥  
  
शोकार्तिभयसन्त्राणा शोधिताश्रितमानसा ।  
शोभनस्वरसङ्गीता शोभिनी स्वररूपिणी ॥ ८७७॥  
  
श्च्युतामृतप्रवाहा च श्यामकृष्णपदोदका ।  
श्यामाभासतलश्यामा श्यामायुक्तप्रयागभा ॥ ८७८॥  
  
श्रद्धान्विताश्रया गङ्गा श्रन्थिताश्रितकर्मजा ।  
श्रन्थितश्लोकपुष्पालीस्रजिष्ठा चारुरूपिणी ॥ ८७९॥  
  
श्रान्तसंवाहनातुल्या श्रावणश्रुतिसौख्यदा ।  
श्रितानन्दावहा गङ्गा श्रितसंरक्षणावनी ॥ ८८०॥  
  
श्रीचक्रवासिनी देवी श्रीमाता श्रीप्रदायिनी ।  
श्रीचक्रस्तुतवागीशी श्रीमन्त्रसत्स्वरूपिणी ॥ ८८१॥  
  
श्रीषोडशाक्षरीविद्या श्रीरूपानेकरूपिणी ।  
श्रीकरी श्रीधरी श्रीला श्रीशसानन्दवाक्स्थिता ॥ ८८२॥  
  
श्रुत्योङ्कारस्वरानन्दा श्रुतनामप्रहर्षिणी ।  
श्रुतितालप्रवाहा च श्रुतिशुद्धस्तुतिप्रिया ॥ ८८३॥  
  
श्रेयस्करी सुखश्रैष्ठ्या श्रोत्रसौख्यसुगालया ।  
श्रौत्रपेयूषसन्नाम्नी श्लक्ष्णश्लाघ्यप्रवाहिणी ॥ ८८४॥  
  
श्लोक्या श्लोकगतिश्लोक्या श्लोकितागीतवैभवा ।  
श्लोकसारांशसेव्या मा श्लोकसत्सारवाहिनी ॥ ८८५॥  
  
श्वासाहरपुनाना च श्वान्तनिश्चलमानसा ।  
श्वेताद्रिसुप्रभाना च श्वेतमुत्यस्मितानना ॥ ८८६॥  
  
श्वेतकूहावृता गङ्गा श्वेतवस्त्रप्रभासिनी ।  
श्वेतमुत्यप्रवाहा च श्वेतमानसवासिनी ॥ ८८७॥  
  
श्वेताचलमनोवाहा श्वेताचलसुदर्शना ।  
श्वेतपुष्पार्चिता गङ्गा श्वेतसौमानसार्चिता ॥ ८८८॥  
  
षड्जाधारश्रुतिर्गङ्गा षाडवौडवरागिणी ।  
षोडशीसारसद्धारा षोडशीमन्त्ररूपिणी ॥ ८८९॥  
  
सङ्गीतोपासिता गङ्गा सङ्गीतवाद्यमोदिनी ।  
सङ्गीतागीतसानन्दा सङ्गीतवाक्स्वरूपिणी ॥ ८९०॥  
  
सत्सङ्गा सत्यसङ्गा च सत्यतथ्यस्वरूपिणी ।  
सद्गङ्गा मत्प्रसङ्गा मा सत्सुनिष्ठाप्रवर्धिनी ॥ ८९१॥  
  
संसारतारिणी गङ्गा संसारजालदारिणी ।  
संसारघोरकान्तारभयघ्नी सहचारिणी ॥ ८९२॥  
  
सदामानससंवासा सदानन्दस्वरूपिणी ।  
सदाशिवमयी गङ्गा सदात्मानुभवानुता ॥ ८९३॥  
  
सदाचला चिरा गङ्गा सदाचलमनोऽचला ।  
सदापूर्णा मनःपूर्णा सदात्मानन्दपूर्णता ॥ ८९४॥  
  
सदानादलयावाहा सदान्तःशुभनादिनी ।  
सदात्मलयसंवाहा सदान्तर्लयसंवहा ॥ ८९५॥  
  
सांसिद्धिकस्तुतिश्लोका सागरोपान्तसंस्तुता ।  
साहित्यस्वरसँल्लीना सात्त्विकी साधुमानसा ॥ ८९६॥  
  
सितांशुस्मितपीयूषा सिताचलसितप्रभा ।  
सितशैलसुकौमारी सिन्दूरपूजिताजिता ॥ ८९७॥  
  
सीतापूजितपूर्णा च सीतारामपदाप्लवा ।  
सीतारामसुगेयश्रीत्यागब्रह्मकृतिस्रवा ॥ ८९८॥  
  
सुन्दरी सुप्रदा गङ्गा सुव्रतापूजितानुता ।  
सुस्वागतसुनाम्नी मा सुस्वरामोदसारता ॥ ८९९॥  
  
सुखास्पदसुराप्लावा सुनादप्रणवासवा ।  
सुमाङ्गल्यप्रदा गङ्गा सुनादप्रशमावहा ॥ ९००॥  
  
सुधासारसुगासारा सुमाधुर्यप्रवाहिणी ।  
सुवासिनीवराधात्री सुवासितहिमालया ॥ ९०१॥  
  
सूक्तश्लोकस्तुता गङ्गा सूक्ष्मरूपमनश्चरा ।  
सूक्ष्ममानसपुष्पार्चा सूक्ष्मभावमनस्स्मृता ॥ ९०२॥  
  
सूर्योदयाग्रनिध्याता सूर्योदयमृदुन्नका ।  
सूर्योदयशुभस्नाता सूर्योदयसुगालया ॥ ९०३॥  
  
सूर्यतापापहस्नाना सूर्यास्तप्रशमालया ।  
सूर्यरश्मिस्फुरद्भासा सूर्यास्तबहुरागिणी ॥ ९०४॥  
  
सूर्यार्चिःकलधौताभा सूर्यभातिस्फुरद्रसा ।  
सूर्यास्ताग्रलसच्छाया सुर्यास्तनीलहैमभा ॥ ९०५॥  
  
सृप्रोदयलसद्गाङ्गा सृत्वरी वरमातृका ।  
सेव्या मा सेविकारामा सेवितश्लोकसेविता ॥ ९०६॥  
  
सैकतीनिश्चलावाहा सैकतप्रशमास्पदा ।  
सैकताध्यातशान्तिश्च सैकतीतलमङ्कुरा ॥ ९०७॥  
  
सोहंस्वभावनिध्याता सोहंसात्मलयावहा ।  
सोहम्भावलयागीता सोहन्नादप्रवाहिणी ॥ ९०८॥  
  
सौमङ्गलावहा गङ्गा सौभाग्यदैवतापरा ।  
सौम्या सौम्यगुणा गङ्गा सौमेरुकी पराम्बिका ॥ ९०९॥  
  
स्तुतिस्तोमा स्तुतिस्फूर्तिः स्तुत्यतीतद्युतिस्फुरा ।  
स्थलपुण्यातिमाहात्म्या स्फुटश्लोकसुमार्चिता ॥ ९१०॥  
  
स्थिरभक्तिचिरावासा स्थिरविश्वासवन्दिता ।  
स्थिरचित्तस्थिरा गङ्गा स्थिरसत्सुखमार्गिणी ॥ ९११॥  
  
स्नानपानातिपुण्यार्णस्स्वस्तिहस्ततरङ्गिणी ।  
स्वाश्लिष्टस्नानमग्ना मा स्वादिष्ठहेमहर्षिणी ॥ ९१२॥  
  
स्वर्गङ्गा स्वरगङ्गा च स्रोतस्सन्नादसारता ।  
स्वादुसङ्गीतसाहित्या स्वादुस्वरफलप्रदा ॥ ९१३॥  
  
स्वश्लोकितस्वमाहात्म्या स्वादुसप्तस्वरालया ।  
स्वश्लोकस्वीकरी माता स्वामिनी स्वस्तिवाचिका ॥ ९१४॥  
  
हंसा हंसलयावाहा हंसगुह्यप्रबोधिनी ।  
हरिनामरसाप्लावा हरिशङ्करदर्शिनी ॥ ९१५॥  
  
हसितोल्लोलसंहर्षा हाटकाद्रिप्रवाहिणी ।  
हारितासक्तहार्दा च हारिणी कविहारिणी ॥ ९१६॥  
  
हिमसंहतिसम्भावा हिमोत्सङ्गप्रवाहिणी ।  
हिमप्रवाहपुण्यार्णा हिमालयनभोनदी ॥ ९१७॥  
  
हिमक्ष्माधरधारा च हिमपाषाणपूरिता ।  
हिमशीतलशीतापा हिमश्रन्थप्रवाहिणी ॥ ९१८॥  
  
हिताम्बुप्रवहा हिम्या हितोपदेशमातृका ।  
हिमालयस्थला दिव्या हिमालयकुमारिका ॥ ९१९॥  
  
हिमागमालिका गङ्गा हिल्लोलरागपूरिता ।  
हिमगा हिमगाश्लोका हिमशान्तिसुगाप्लवा ॥ ९२०॥  
  
हिम्याचलाक्षरा गङ्गा हिमाक्षरविभूषिता ।  
हिमपुष्पावलीवासा हिमरश्मिस्फुरद्रसा ॥ ९२१॥  
  
हीरोर्मिमालिका गङ्गा हीरोल्लोलविलासिनी ।  
हीरा हीरस्फुरा माता हीरभास्वद्विधुद्युतिः ॥ ९२२॥  
  
हूतमाता च हृद्या मा हृद्गता हृन्निवासिनी ।  
हृदन्तरङ्गसद्धारा हृदन्तरङ्गदेवता ॥ ९२३॥  
  
हृद्ग्रन्थिभेदना गङ्गा हृद्दौर्बल्यापहारिणी ।  
हृदन्तःस्फोटश्लोकस्था हृत्स्थसुस्वरदेवता ॥ ९२४॥  
  
हृद्गभीरसुसङ्गीता हृद्गभीरसुनादिनी ।  
हृन्नादप्रणवाकारा हृद्यसद्गुरुरूपिणी ॥ ९२५॥  
  
हृन्मन्त्रबोधना गङ्गा हृन्मन्त्रसत्स्वरूपिणी ।  
हृन्मन्त्रोङ्कारनादा च हृत्प्रत्यक्षपराम्बिका ॥ ९२६॥  
  
हृष्टिकारहिमाप्लावा हृष्टरोमहिमाप्लुता ।  
हृष्टिस्फुटस्तुतिश्लोका हृष्टिगाश्लोकसालया ॥ ९२७॥  
  
हेमाद्रिसुप्रभावा च हेमस्नानप्रमोदिनी ।  
हेमाचलतडिल्लेखा हेमकूटप्रभासिनी ॥ ९२८॥  
  
हैमा हैमवती गङ्गा हैमनी हैमशेखरी ।  
हैमसानुनुतागीता हैममेरुविकासिनी ॥ ९२९॥  
  
ह्रीङ्कारनिलया माता ह्लादितैकान्तपूजिका ।  
ह्लादुकोङ्कारनादा च ह्लादिताक्षरमालिका ॥ ९३०॥  
  
अक्षरश्लोकमालाभा अक्षराद्यन्तपूजिता ।  
वर्णपुष्पावलीमोदा मातृकास्तुतमातृका ॥ ९३१॥  
  
श्रीगङ्गामानसपूजा ॥  
  
मानसाराधिता गङ्गा मानसागीतमातृका ।  
मनोमन्त्राक्षरा माता मनोमेरुरसालया ॥ ९३२॥  
  
हृत्पीठसंस्थिता माता हृन्मेरुसन्निवासिनी ।  
हृत्स्फूर्तिमन्त्रबीजाम्बा हृन्नादसंविकासिनी ॥ ९३३॥  
  
ह्रीङ्कारमन्त्ररूपा मा ह्रीङ्कारमन्त्रपूजिता ।  
ह्रीङ्कारमन्त्रसत्सारा मन्त्रोपदेशिनी सुनी ॥ ९३४॥  
  
श्रीविद्यासत्त्वरूपा मा हैमकूटविलासिनी ।  
मन्त्रशक्तिप्रवाहा च महापर्वतलासिनी ॥ ९३५॥  
  
षोडशस्तुतवाग्देवी श्रीविद्या षोडशाक्षरी ।  
षोडशीजपवर्णा च महामेरुनिवासिनी ॥ ९३६॥  
  
रसमेरुविकासाम्बा रसमेरुसुपूजिता ।  
रसानन्दस्वरूपा मा रसारसरसारसा ॥ ९३७॥  
  
रसवाक्प्रदमागङ्गा रसवर्जरसापहा ।  
रसरागलसद्रासा अतिरागा विरागिणी ॥ ९३८॥  
  
गुरुवन्दनसङ्गीता गुर्वाशीर्वचआनुता ।  
गुरुसङ्गीतसद्धारा गुरुकीर्तनसँल्लया ॥ ९३९॥  
  
नादबिन्दुकलापूर्णा नादोपासनसन्नुता ।  
नादसद्गुरुसद्रूपा नादोङ्काररसालया ॥ ९४०॥  
  
नादविद्यार्थिसङ्गीता नादोपासितसुस्वरा ।  
नादहृल्लालसापूर्णा नादार्थिहृल्लसत्प्रभा ॥ ९४१॥  
  
ब्राह्ममुहूर्तसुस्नाता ध्याता गीतसुमार्चिता ।  
गङ्गा सम्पूजिता माता मदात्मानन्ददेवता ॥ ९४२॥  
  
सर्वानन्दमयी देवी सर्वानन्दलयस्थिता ।  
सर्वानन्दसुखावाहा सर्वानन्दसुखावहा ॥ ९४३॥  
  
सरस्वती महालक्ष्मी पार्वती भद्ररूपिणी ।  
देवी गङ्गा मदम्बा श्रीः पूजामन्दिरदैविका ॥ ९४४॥  
  
अत्यूषध्यानसुस्नाना ध्यानप्रशान्तिगालया ।  
वीणानादस्वरामोदा वीणागानस्थरागिणी ॥ ९४५॥  
  
वीणागानलया गङ्गा तुम्बरश्रुतिवाहिनी ।  
नादाजस्रप्रवाहा मा अन्तःप्रशान्तिवर्धिनी ॥ ९४६॥  
  
तुम्बरस्वरसङ्गीता एकधारप्रवाहिणी ।  
एकनादौघवाहा मा भक्तिसङ्गीतवाक्स्फुरा ॥ ९४७॥  
  
एकोङ्कारगसुश्राव्या एकसङ्गीतसुस्रवा ।  
एकशब्दातिमाधुर्या एकप्रशान्तिवाहिनी ॥ ९४८॥  
  
ओङ्कारनादसद्धारा लयरागार्चितानुता ।  
लयलीनसुगाधारा नादप्रवाहरूपिणी ॥ ९४९॥  
  
श्रुतिरागसुसङ्गीता ओङ्कारश्रुतितुम्बरा ।  
कृतिसारप्रवाहा च नामगानसुधावहा ॥ ९५०॥  
  
स्तुतिसाहित्यसंवेगा स्तुतिश्रुतिनिनादिनी ।  
स्तुतिरीतिसुकीर्तिश्च स्तुतिद्युतिविलासिनी ॥ ९५१॥  
  
स्तुतिस्तोमसुसङ्कीर्तिः स्तुतिस्तोत्रीसुगायिका ।  
स्तुत्यतीतातिसत्कीर्तिः स्तुतिरीतिसुवाग्वहा ॥ ९५२॥  
  
गातव्या गीतरागा च श्रोतव्योङ्कारनादिनी ।  
ज्ञातव्यतत्त्ववागर्था श्लोकवागर्थरूपिणी ॥ ९५३॥  
  
गायत्री गायसन्त्रात्री गायवाक्स्थिरगामिनी ।  
गानाधारप्रशान्तिश्च गायाधारप्रवाहिणी ॥ ९५४॥  
  
गीताधारस्वरोङ्कारा गीतधाराप्रसान्त्विनी ।  
गीताचार्यनदीरूपा गीतानन्दप्रसादिनी ॥ ९५५॥  
  
सद्गुर्वद्भुतसङ्गीता गुरुगानलयावहा ।  
गुरुदेवोक्तिसत्त्वोदा पावित्र्यनामगानगा ॥ ९५६॥  
  
दिव्यसन्नामसङ्गीता दिव्यानुभवमोदिनी ।  
दिव्यसत्स्फूर्तिसाध्या मा स्फूर्तिश्लोकितरागिणी ॥ ९५७॥  
  
सत्साहित्यमृदूदा च सङ्गीतातिमृदुस्वरा ।  
रामानन्दसुरीतिश्च गुरुसङ्कीर्तनावहा ॥ ९५८॥  
  
सङ्गीतसङ्गतिक्रीडा सङ्गीतसत्तरङ्गिणी ।  
सङ्गीतागीतसम्मोदा सङ्गीतसद्गतिप्रदा ॥ ९५९॥  
  
सङ्गीतस्तुतिगाम्भीर्या साहित्यवाग्विलासिनी ।  
रागगङ्गा रभोदा मा मानसानन्दगायिनी ॥ ९६०॥  
  
गेयमाना सुगेया मा तोयरागलयालया ।  
तोयजाह्लादसङ्गीता त्यागराजसुवाग्लया ॥ ९६१॥  
  
गुरुसाहित्यपावित्र्या गीतानन्दकदम्बका ।  
कृतिरागसुलास्या च दिव्यनामशुभोदका ॥ ९६२॥  
  
सत्सुखावहसङ्गीता मत्सुखावहमातृका ।  
सङ्गीतसत्सुखावाहा मज्जल्पश्लोकगीतिका ॥ ९६३॥  
  
आत्मानुभूतिसाहित्या स्वानुभूतिप्रसादिका ।  
स्वानुभूतिस्तुतागीता स्वानुभूतमदम्बिका ॥ ९६४॥  
  
सान्त्वस्वरावरा गङ्गा शान्तसौख्यप्रदायिनी ।  
सामगानप्रिया देवी नामगानप्रसादिनी ॥ ९६५॥  
  
गङ्गा गम्भीरगाया च गायगाम्भीर्यगामिनी ।  
मनोगभीरगेया मा गभीरनादसान्त्विनी ॥ ९६६॥  
  
सङ्गीतागीतमाधुर्या वाणीमाधुर्यवाक्स्थिता ।  
सङ्गीतारामसानन्दा वाणीमाधुर्यवासिता ॥ ९६७॥  
  
सुस्वरामोदसंवासा सुस्वरा सुस्वरार्चिता ।  
सुस्वरान्तःप्रशान्तिश्च सुस्वरानन्दसंवरा ॥ ९६८॥  
  
सौवर्णार्चितसौवर्णा कविताभातिशोभना ।  
छविलासस्तुतिस्यूमा कविसत्कृतिवन्दिता ॥ ९६९॥  
  
रागालास्यसुरागा च तालविश्रामगामिनी ।  
विश्रामरामगायस्था सदाशिवमुदामयी ॥ ९७०॥  
  
सत्सङ्गीतनुतिप्रीता रागपुष्पासवोदका ।  
रागमाधुर्यवाक्सारा रागपुष्पासुपूजिता ॥ ९७१॥  
  
गानसन्नुतिरागा च सत्कीर्तनस्वरालया ।  
मनस्स्वच्छलयारागा गङ्गा गम्भीरगायनी ॥ ९७२॥  
  
सुधागानसुमाधुर्या सुधामयी सुवाङ्मयी ।  
स्तुतिस्तोमस्वरागीता स्तुतिसङ्गीतरागिणी ॥ ९७३॥  
  
नुतिगीतस्तुता माता सुनादस्वरपूजिता ।  
रागवाक्सुस्वरा गङ्गा नादसत्सारवाहिनी ॥ ९७४॥  
  
नादाकृतिनदीस्वर्ग्या नादसुधारसाप्लवा ।  
त्यागब्रह्मसुवाग्धारा त्यागगङ्गापराप्लवा ॥ ९७५॥  
  
सुरा सुमानसाराध्या सुधापानकमाधुरी ।  
सुरानन्दा स्वरानन्दा स्वरविद्यापरीवहा ॥ ९७६॥  
  
वरानन्दस्वरानन्दा वरसप्तस्वरालया ।  
वरवीणास्वरालीना स्वरमालासुशोभिता ॥ ९७७॥  
  
वररागरसासारा वरसत्कीर्तनावहा ।  
स्वररागलयाह्लादा स्वरसप्तकशोभना ॥ ९७८॥  
  
लयरागसुधाप्लावा लयलीनवरप्रदा ।  
लासरागसमुल्लासा गागङ्गात्मलयावहा ॥ ९७९॥  
  
रागस्थिरकरा गङ्गा रागास्थिरकरावनी ।  
स्थिररागमनोरागा रागान्ता रागलालिनी ॥ ९८०॥  
  
रागानुरागरागा च रागरागसुरागगा ।  
रागातिरागसङ्गीता रागताललयालया ॥ ९८१॥  
  
रागोपासनसम्प्रीता रागलाससुलासिनी ।  
रागानुरागसंवर्धा रागतालसुवासिनी ॥ ९८२॥  
  
रागघ्नी रागिणी गङ्गा रागानन्दप्रवाहिणी ।  
रागानुरागसंयोगा लयरागतरङ्गिणी ॥ ९८३॥  
  
रागा रागाङ्किता गङ्गा रागभा रागसुस्मिता ।  
रागाङ्कितमनोवाहा रागदा रागसंस्थिता ॥ ९८४॥  
  
रागविद्यार्थिसङ्गीता रागस्वरघनाघना ।  
रागानुरागरागा च लयरागवरप्रदा ॥ ९८५॥  
  
रागरागसुरागा मा रागरासलयस्मिता ।  
रागलास्यलयावाहा रागतालतरङ्गभा ॥ ९८६॥  
  
रागानुरागरङ्गा च रागरागसुरङ्गिणी ।  
रागौघवाहरागौघा वाणीगाम्भीर्यरागिणी ॥ ९८७॥  
  
रागसँल्लीनसङ्गीता रागरीतिप्रवाहिणी ।  
रागसङ्गीतसत्सारा रागसारप्रणादिनी ॥ ९८८॥  
  
रागसारस्वरासारा सारानन्दशुभोदका ।  
सारनामनदाप्लावा नादसारप्रवाहिणी ॥ ९८९॥  
  
देवकुल्या धरावाहा रागिणी रागमालिका ।  
दिव्यनादलसद्रागा रागालयालयास्पदा ॥ ९९०॥  
  
वागपर्याप्तमाहात्म्या सुलभावर्षवाग्वरा ।  
वाग्रागातीतमाधुर्या वाग्रागलयसद्रसा ॥ ९९१॥  
  
सरागश्लोकिता माता सुरागमयवाहिनी ।  
विरागमनआवाहा अरागत्वप्रदायिनी ॥ ९९२॥  
  
गङ्गा सततसम्पूर्णा सम्पूर्णरागरूपिणी ।  
सम्पूर्णज्ञानदात्री मा सम्पूर्णश्लोकमण्डला ॥ ९९३॥  
  
सत्यवाक्स्थितसत्या मा सत्यवाक्पूर्णवाहिनी ।  
वाक्सत्यपरिपूर्णा च वाग्वर्णपरिवाहिणी ॥ ९९४॥  
  
नुतिनामसहस्राभा नामपुष्पालयस्तुता ।  
पुष्पासवसुसङ्गीता गङ्गा कलमृदुस्वरा ॥ ९९५॥  
  
पुष्पात्मानन्दसङ्गीता पुष्कला ज्ञानपुष्कला ।  
सुस्वरामोदवाक्पुष्पा सुलभानन्दसिद्धिदा ॥ ९९६॥  
  
मानसाह्लादवाहा मा मानसा मानसप्रिया ।  
गानगङ्गा रयावेगा नामवाग्धारवाहिनी ॥ ९९७॥  
  
श्रीपञ्चनदनादार्कत्यागब्रह्मकृतिस्फुरा ।  
शिष्यापुष्पासुरागेण प्रातःसन्ध्यासुपूजिता ॥ ९९८॥  
  
शिशुजल्पनिभस्तोत्रपुष्पावलिसुमण्डिता ।  
बालालापस्तुतिस्तोमा बालालापप्रमोदिता ॥ ९९९॥  
  
मागङ्गा सुप्रसन्ना च बालालापस्तुतिस्फुरा ।  
पर्यन्तवाक्स्तुता गङ्गा अपर्यन्ताद्भुतालया ॥ १०००॥  
  
सहस्रश्लोकगायस्था अतिरागसुमार्चिता ।  
अजस्रधारसच्छ्लोका अशुष्कप्रचुरावहा ॥ १००१॥  
  
सहस्रश्लोकिता गङ्गा सहस्रायुतमाहिना ।  
सहस्रायुतपापघ्नी सहस्रायुतनामभा ॥ १००२॥  
  
सहस्रश्लोकसङ्गीता श्लोकामोदातिमोदिनी ।  
सहस्रायुतनामार्चा सहस्रभासुरा सुरा ॥ १००३॥  
  
मनस्सङ्कल्पहेतुश्च मनस्सङ्कल्पपूरणी ।  
सहस्रश्लोकसंस्फूर्तिः सहस्रश्लोकमालिनी ॥ १००४॥  
  
गङ्गाश्लोकसहस्रस्था भावजस्तोत्रमालिका ।  
न कापि स्तुतिरत्युक्तिर्गङ्गापरमदेवता ॥ १००५॥  
  
स्तुत्यामोदा स्वरामोदा भक्त्यामोदा मदम्बिका ।  
पुष्पामोदा तदुद्धारा मोक्षसौभाग्यदायिका ॥ १००६॥  
  
नित्यश्लोकनुतागीता नित्यमङ्गलगङ्गिका ।  
नित्यस्नानातिपुण्या मा नित्यवैभवमङ्गला ॥ १००७॥  
  
सर्वमङ्गलसंयुक्ता सर्वमङ्गलदायिनी ।  
सर्वा सुमङ्गला देवी मागङ्गा सर्वमङ्गला ॥ १००८॥  
  
गङ्गातीरस्फुटस्तोत्रं गङ्गास्तवसहस्रकम् ।  
अपर्याप्तं स्तुतिस्तोमं पर्याप्तशुभमङ्गलम् ॥  
  
गङ्गादेवीपराशक्तिस्फूर्तिश्लोकसहस्रकम् ।  
पुष्पागीतं गुरुप्रीतं गङ्गार्पणं सुमङ्गलम् ॥  
  
गङ्गापुत्रीगुरुस्तोत्रीपुष्पवल्लीसुलेखनी ।  
स्वयङ्गङ्गाकृतं स्तोत्रं भगभव्यसुमङ्गलम् ॥  
  
ॐ  
शुभमस्तु  
  
  
श्रीगङ्गारागपुष्पावली  
श्रीः  
ॐ सद्गुरुश्रीत्यागराजस्वामिने नमो नमः ।  
  
रागदेव्यै च विद्महे । सुरागिण्यै च धीमहि ।  
तन्नो गङ्गा प्रचोदयात् ॥  
  
रागातिदेवता गङ्गा रागवाक्स्फुटमातृका ।  
रागमानससञ्चारा रागताललयावहा ॥ १॥  
  
रागस्वरलया गङ्गा रागमन्दिरदैविका ।  
रागतालस्तुता माता रागातिरागवन्दिता ॥ २॥  
  
रागरागसुमाराध्या रागानुरागसंस्तुता ।  
रागानुरागवेगा च रागपुष्पावलिस्मिता ॥ ३॥  
  
रागवाक्स्तुतमागङ्गा रागच्छविलसत्प्रभा ।  
नानारागलसद्रागा रागप्रपञ्चसच्छविः ॥ ४॥  
  
रागहैमाद्रिरागा च रागाचलरसाप्लवा ।  
रागसागररागा च रागसुधारसायना ॥ ५॥  
  
पानरञ्जनभोग्या च यागयोगफलावहा ।  
त्यागब्रह्मनुतागीतनादोङ्कारस्वरालया ॥ ६॥  
  
सदाशिवमयी गङ्गा जीवन्मुक्तविदुस्तुता ।  
हिमाद्र्यान्दोलिका गङ्गा हिमरागसुधारसा ॥ ७॥  
  
मयूरकण्ठसौवर्णा ध्वनिरागसुधारसा ।  
सप्तस्वरसुरङ्गा च शोभनस्वरसप्तका ॥ ८॥  
  
वररागलया गङ्गा वरदा वरदप्रिया ।  
स्वरसाररसाप्लावा सुरमानवपूजिता ॥ ९॥  
  
शङ्कराभरणा गङ्गा स्वररागसुधारसा ।  
स्वर्गापवर्गसिद्धिश्च परमानन्दमोक्षदा ॥ १०॥  
  
मूलाधारजनादा च मृदुतालगतिस्रवा ।  
कोलाहलस्वरासारा सप्तस्वररसासरा ॥ ११॥  
  
रजताद्रिलयारागा नगजा नादयोगिनी ।  
स्वरार्णवगभीरा च सहजज्ञानभक्तिदा ॥ १२॥  
  
हिमहिन्दोलना गङ्गा हिन्दोलोल्लोललासिनी ।  
हिममोहननाटा च हिमगङ्गातरङ्गिणी ॥ १३॥  
  
काम्भोजचरणाप्लावा हरिकाम्भोजपादभा ।  
हिमगोत्रजटाजूटभैरवानटभैरवी ॥ १४॥  
  
आनन्दभैरवी गङ्गा तोडीरागतरङ्गभा ।  
धन्यासीरागरागा च गौरी खरहरप्रिया ॥ १५॥  
  
भौलीरागोषकागीता कल्याणी स्वरभूषणी ।  
गम्भीरवाणिसन्नादा कुसुमाकरसेचिता ॥ १६॥  
  
सुधातरङ्गिणी गङ्गा भूषावलिसुमद्युतिः ।  
मनोबिलहरिध्यानगानवारिधिसङ्गमा ॥ १७॥  
  
मोहनालास्यरागा च मोहनद्युतिशोभना ।  
मोहनस्वरमाधुर्या मोहनावर्णमालिका ॥ १८॥  
  
फेनद्युतिरभोजूर्णिः फणिशायिपदद्युतिः ।  
झङ्कारध्वनिगम्भीरा गम्भीरनाटलासिनी ॥ १९॥  
  
नटनारायणी गङ्गा रञ्जनी शिवरञ्जनी ।  
मन्मनोरञ्जनी माता श्रीरञ्जनी निरञ्जनी ॥ २०॥  
  
दीपकारतिशोभा च सुरतिःश्रुतिरञ्जनी ।  
दीपकान्तिमती गङ्गा सुरुचिश्चित्तरञ्जनी ॥ २१॥  
  
सूर्यकान्तद्युतिस्मेरा धौतपञ्चमरञ्जनी ।  
छायातरङ्गिणी गङ्गा श्रीमती जनरञ्जनी ॥ २२॥  
  
उमाभरणहैमाभा मालवी स्वररञ्जनी ।  
कमास्फोटसुकाव्या च कामादिमाररञ्जनी ॥ २३॥  
  
वलजुष्यवरानन्दा वरगायकरञ्जनी ।  
वरुणप्रियगानन्दा वनोरसिकरञ्जनी ॥ २४॥  
  
सुधाम्बोधिसुराप्लावा भाग्यश्रीः स्मररञ्जनी ।  
जीवसञ्जीवनी गङ्गा सुधालहरिजीवनी ॥ २५॥  
  
आरभीश्रितमन्दारी अभीष्टवरमञ्जरी ।  
हरिकेदारगोला च सुज्ञानफलमञ्जरी ॥ २६॥  
  
सुरागमञ्जरी गङ्गा मधुरस्वरवर्धनी ।  
त्यागयागप्रिया गङ्गा रागानुरागवर्धनी ॥ २७॥  
  
नादविनोदिनी गङ्गा नादिनीधातुवर्धनी ।  
नाटकप्रियसन्नूता हरिणी हाटकामबरी ॥ २८॥  
  
षण्मुखप्रियमाता च ऋषभप्रियमोदिनी ।  
रुद्रप्रिया मुखारी च नरदेवमनोहरी ॥ २९॥  
  
जयन्तश्रीविलासा च गङ्गा गाङ्गेयभूषणी ।  
झञ्जूतिप्रवहा गङ्गा चन्द्रज्योतिर्मनोहरी ॥ ३०॥  
  
सम्पूर्णललितारागा अठाणातीव्रवाहिनी ।  
पाटिताज्ञानबन्धा च रसाली रसिकप्रिया ॥ ३१॥  
  
हंसध्वनिसुनादा च हंसनादप्रसान्त्विनी ।  
नादचिन्तामणिर्गङ्गा आनन्दामृतवर्षिणी ॥ ३२॥  
  
सारा सारमती गङ्गा मार्गदेशीयसौभगा ।  
सारङ्गस्वरसङ्गीता कोकिलारवसैकता ॥ ३३॥  
  
विजयश्रीवरानन्दा बलहंसा सुकेसरी ।  
जयनारायणी गङ्गा मनोमलहरीश्वरी ॥ ३४॥  
  
त्वरानलिनकान्तिश्च वसन्तभैरवीच्छविः ।  
वरालीललिताराध्या वाचस्पतिनुतावरा ॥ ३५॥  
  
सौराष्ट्रदेवता गङ्गा नारायणी गुरुप्रिया ।  
शुद्धभङ्गालकानन्दा हंसानन्दियतिस्तुता ॥ ३६॥  
  
भद्रानन्दालकानन्दा नरसिंहेन्द्रमध्यमा ।  
मल्लारम्यस्मितोल्लोला बदरीतुङ्गनागगा ॥ ३७॥  
  
ओङ्कारी सुचरित्रा मा भागीरथी सुगोमुखी ।  
नादस्वरूपिणी गङ्गा चारुनादतरङ्गिणी ॥ ३८॥  
  
देवीसिंहारवा गङ्गा स्वसृसालकभैरवी ।  
सदारामकलिस्नाना चलनाटकुरञ्जिता ॥ ३९॥  
  
गौरीवेलावली पूर्वी देवक्रिया रघुप्रिया ।  
देवगान्धारिणी गङ्गा स्तवराजकृतिस्थिरा ॥ ४०॥  
  
तीरजङ्गलझङ्कारभ्रमरीरवपूरिता ।  
तारदिव्यमणिच्छायानाटत्विड्बिन्दुमालिनी ॥ ४१॥  
  
नवरत्नविलासा च नभोमणिविभात्विषा ।  
मणिरङ्गविभूषा च किरणावलिमण्डिता ॥ ४२॥  
  
कलानिधिलसोल्लासा श्रीमाधवमनोहरी ।  
मार्गहिन्दोलवेला च श्रीमणिःकन्नटद्युतिः ॥ ४३॥  
  
ज्योतिर्ज्ञानप्रदीपा मा आत्मज्ञानप्रवर्धनी ।  
ज्योतिस्स्वरूपिणी माता आत्मज्योतिःप्रदर्शिनी ॥ ४४॥  
  
शैलदेशाक्षिता गङ्गा देवी मलयमारुता ।  
रीतिगोलातिरागा च गौलरागकृतिस्तुता ॥ ४५॥  
  
नादवराङ्गिणी गङ्गा ऊर्मिकाचारुकेशिनी ।  
नादनामक्रियायोगा वनस्पतिपदोदका ॥ ४६॥  
  
धेनुकाश्लोकपूज्याम्बा नायकी वरदायकी ।  
धर्मवती द्विजावन्ती नवनीतस्वरावली ॥ ४७॥  
  
गङ्गा हेमवती सामा नागाभरणहिम्यका ।  
भवानी चलनाटा च गङ्गा जयमनोहरी ॥ ४८॥  
  
काचकन्नटगोलाभा कीरवाणीसुखस्वरा ।  
केदारसुप्रदीपा च कोकिलध्वनिपारगा ॥ ४९॥  
  
जगन्मोहनकल्याणी सरस्वतीमनोहरी ।  
शुद्धसीमन्तिनी गङ्गा आभोगिकनकाङ्गिनी ॥ ५०॥  
  
गमनाश्रमवाहा च शुक्रभापूर्णचन्द्रिका ।  
चक्रवाकसुमाला च गङ्गा अमृतवाहिनी ॥ ५१॥  
  
गुर्झरीप्रवहा गङ्गा कुकर्मबहुदारिणी ।  
सत्कामवर्धनी गङ्गा सत्सुज्ञानविवर्धनी ॥ ५२॥  
  
सुप्रतापवरालीना सिद्धसेनातरङ्गिणी ।  
हंसभ्रमरिकावेला बृन्दावनी कलावती ॥ ५३॥  
  
हंससेनावती गङ्गा चन्द्रश्रीरागवाहिनी ।  
हंसगीर्वाणिमाधुर्या चिन्मयानन्दवाहिनी ॥ ५४॥  
  
हरिनारायणी धात्री शुद्धदेशीयखापगा ।  
काशीरामक्रिया गङ्गा नामदेशी रविक्रिया ॥ ५५॥  
  
संयुक्तयमुनाकल्याणीगङ्गामहिमास्पदा ।  
प्रस्थानसागरा गङ्गा सैन्धवी सिन्धुभैरवी ॥ ५६॥  
  
सद्ध्यानतत्परस्फूर्तिर्गङ्गा षड्विधमार्गिणी ।  
सिन्धुरामक्रियायोगा बङ्गालदेशसिन्धुगा ॥ ५७॥  
  
भद्रश्रीःसुरसिन्धुश्च सरित्सिन्धुतरङ्गिणी ।  
नागरीनागवल्लीगङ्गाभूपालतरङ्गिणी ॥ ५८॥  
  
वेदघोषप्रिया गङ्गा वेदवल्ली भुजङ्गिणी ।  
नादप्रियगवाम्भोधिसँल्लयोङ्कारघोषिणी ॥ ५९॥  
  
मानिनी देवगीर्वाणी पालिनी सुप्रवाहिणी ।  
गङ्गा हमीरकल्याणी रागदिव्यतरङ्गिणी ॥ ६०॥  
  
गङ्गा मन्दाकिनी स्वर्ग्या अधोभोगवतीसरी ।  
सुरागकेसरी गङ्गा भद्रा भुवनमोहिनी ॥ ६१॥  
  
सन्ध्यारतिप्रियागीता गीतप्रिया सुपोषिणी ।  
भङ्गालास्यमुदासारा कोलाहलजलार्णवा ॥ ६२॥  
  
श्रीयदुकुलकाम्भोजवदनामुक्तगीतिका ।  
सहाना मालवश्रीश्च मायामालवगोलका ॥ ६३॥  
  
सावेरी शुद्धसावेरी असावेरी लताङ्गिनी ।  
नामनारायणी शौभा जीवन्तिनी शुभाङ्गिनी ॥ ६४॥  
  
नागस्वरावलीभूषा रागरूपवती लया ।  
रागपञ्जरगुप्ता च कान्तामणिसुपूजिता ॥ ६५॥  
  
नागगान्धारिणी गङ्गा नामगानागनन्दिनी ।  
सुपुन्नागवरालीगा भैरवी सिंहवाहिनी ॥ ६६॥  
  
रमामनोहरी रामा श्रीकमलामनोहरी ।  
शुभपन्थुवरालीना गङ्गा ईशमनोहरी ॥ ६७॥  
  
मुकुन्तलवराली च मुकुन्दप्रियरागिणी ।  
मूकवाग्रागरागाम्बा मूकवाग्रागवर्धनी ॥ ६८॥  
  
आहिरी कलकण्ठी च कल्गडश्यामलाङ्गिनी ।  
आपोजयन्तसेनार्का स्वर्णाङ्गिचतुरङ्गिणी ॥ ६९॥  
  
सरस्वतीसुवाणी च कवितावेगवाहिनी ।  
गाकोकिलवराली च गौलीपन्थुश्च जिङ्गला ॥ ७०॥  
  
रागचूडामणिर्गङ्गा देवामृतकवर्षिणी ।  
रामप्रियाप्रियारामा चिन्तामणिश्च शूलिनी ॥ ७१॥  
  
माञ्जिष्ठोषकहैमाग्रा भूपालरागसन्नुता ।  
पूर्णषड्जादिरागा च सङ्गीतस्वरसार्चिता ॥ ७२॥  
  
रत्नाङ्गितलशोभा च रसभारविचन्द्रिका ।  
सुवागधीश्वरी गङ्गा वाग्गदनकुतूहला ॥ ७३॥  
  
सुहिन्दोलवसन्तार्का नटाभरणझल्लिका ।  
हुसेनीबेगडारागगुरुस्वामिकृतिस्मिता ॥ ७४॥  
  
सौवीररघुवीरातिप्रशस्तमहिमास्पदा ।  
श्रीकृष्णगोपिकावसन्तारासरासरङ्गभा ॥ ७५॥  
  
सुकल्याणवसन्तश्रीर्वसन्तोत्सववैभवा ।  
आभेरीदुन्दुभीढक्काघण्टारवसुपूजिता ॥ ७६॥  
  
वीरवसन्तकासारा गङ्गा मालवपञ्चमा ।  
पूर्वपञ्चमसङ्गीतपूरपारशरावती ॥ ७७॥  
  
कोकिलप्रियसङ्गीतप्रियगागायकप्रिया ।  
गीतनीतिमती माता सङ्गीततानरूपिणी ॥ ७८॥  
  
चित्राम्बरी वसन्ताभा ग्रीष्मगौरीमनोहरी ।  
शरद्भानुमती गङ्गा वर्षाभामेघरञ्जनी ॥ ७९॥  
  
हेमनीलाम्बरी हैमा सन्ध्याभाकनकाम्बरी ।  
जगन्मोहनरागा च छायागौरी च भार्गवी ॥ ८०॥  
  
छाया छायावती गङ्गा भोगच्छायानटापगा ।  
सुपुष्पलतिकाच्छाया छायागोलसुपल्लवा ॥ ८१॥  
  
शुद्धवेलावली गङ्गा मुक्ताम्बरी हिमाङ्गिनी ।  
सुरागचन्द्रिकाकान्ती रसरागमनोहरी ॥ ८२॥  
  
पूर्णपञ्चमकल्लोला धवला धवलाम्बरी ।  
श्यामचिन्तामणिर्गङ्गा शतरागविनोदिनी ॥ ८३॥  
  
सुकानडहहालास्या पञ्चमानवभासुरा ।  
सारङ्गनाटसङ्गीता इन्दुसारङ्गनाटका ॥ ८४॥  
  
गानागपञ्चमासारा गानप्रिया सुभाषिणी ।  
सुलावण्यवती गङ्गा हंसदीपकशोभिनी ॥ ८५॥  
  
ज्ञानस्वरूपिणी गङ्गा छायानारायणी सरित् ।  
कूलङ्कषस्रवन्ती च वरधर्मप्रकाशिनी ॥ ८६॥  
  
कोसलापतिसन्नूता स्तुतिमेघा स्तुतिप्रिया ।  
हिमदेवमुखारी च रङ्गलीलातरङ्गिणी ॥ ८७॥  
  
रागसालगनीया मा महती तापसप्रिया ।  
स्तुतिजालवरालीश्रीर्गौडमल्लारतिस्तुतिः ॥ ८८॥  
  
विश्वम्भरी जुजाहूली सरसाङ्गीकृतस्तुतिः ।  
वकुलाभरणान्धाली गरुडध्वनिसुसृतिः ॥ ८९॥  
  
गङ्गा कैकवशीकर्त्री कुरञ्जितकुतूहला ।  
नवरोचशरच्छाया धवलाङ्का भवप्रिया ॥ ९०॥  
  
दर्भारिन्दमपादोदा देवरञ्जितगुञ्जरी ।  
गाननागध्वनिर्गङ्गा रेवगुप्तिप्रवाहिणी ॥ ९१॥  
  
हंसप्रभावलीशोभा हंसनारायणी शुभा ।  
हंसनीलाम्बरी गङ्गा रागहंसगिरीश्वरी ॥ ९२॥  
  
मानवतीर्थिका गङ्गा गानमूर्तिर्लयालया ।  
गानसामवरालीना वीणागागमकक्रिया ॥ ९३॥  
  
श्लोकभूषावती गङ्गा सत्काव्यरसमञ्जरी ।  
श्रुतिगानलया माता गानसन्तानमञ्जरी ॥ ९४॥  
  
रागपुष्पावलीसार्चा सुरागशतमालिका ।  
सङ्गीतरागसामोदा श्लोकालीस्वरदैविका ॥ ९५॥  
  
परन्धामवती गङ्गा निषदश्लोकमण्डला ।  
श्रीनारायणगोलापः सौगन्धिनीसुमार्चिता ॥ ९६॥  
  
सच्चित्स्वरूपिणी गङ्गा सत्त्वसुज्ञानबोधिनी ।  
आनन्दानन्तधारा च सज्ज्ञानमुक्तिदायिनी ॥ ९७॥  
  
कापि पूततरा नास्ति गङ्गा परमपावनी ।  
न चास्ति कापि नारायणीगङ्गातीतमाहिना ॥ ९८॥  
  
नादरूपिगुरुस्वामितारवल्गुस्वरालया ।  
रागानुरागसामोदपुष्पालीनवमालिका ॥ ९९॥  
  
त्रिजगन्मोहिनी गङ्गा पूजाकुटीरकुम्भिनी ।  
सुमध्यमावती देवी गङ्गा मङ्गलकैशिकी ॥ १००॥  
  
त्यागराजगुरुस्वामिगारागायै सुमङ्गलम् ।  
शिष्यापुष्पासुरागेण सङ्गीतायै सुमङ्गलम् ॥ १०१॥  
  
सङ्गीतश्रुतिधारायै रागस्फुर्त्यै सुमङ्गलम् ।  
आधारश्रुतिषड्जायै ओङ्कारिण्यै सुमङ्गलम् ॥ १०२॥  
  
ऋषभारूढशेखर्यै सरीगायै सुमङ्गलम् ।  
रीतिरागस्वरावल्यै गागङ्गायै सुमङ्गलम् ॥ १०३॥  
  
गान्धारप्लवधारायै गामालिन्यै सुमङ्गलम् ।  
गानवीणाप्रसारिण्यै मध्यमायै सुमङ्गलम् ॥ १०४॥  
  
पञ्चमस्वरगीतायै धनिकायै सुमङ्गलम् ।  
निषादश्लोकसर्यै च सानन्दायै सुमङ्गलम् ॥ १०५॥  
  
रागरागसुरागायै रागधात्र्यै सुमङ्गलम् ।  
रागताललयायै च रागदेव्यै सुमङ्गलम् ॥ १०६॥  
  
मङ्गलं रागहिम्यायै रागगायै सुमङ्गलम् ।  
मङ्गलं रागकन्निध्यै गङ्गादेव्यै सुमङ्गलम् ॥ १०७॥  
  
मङ्गलं रागमालिन्यै रागिण्यै शुभमङ्गलम् ।  
मङ्गलं मोक्षकारिण्यै गङ्गादेव्यै सुमङ्गलम् ॥ १०८॥  
  
ॐ  
शुभमस्तु  
  
  
श्रीगङ्गाप्रमाणिकास्तुतिः  
श्रीः  
ॐ सद्गुरुश्रीत्यागराजस्वामिने नमो नमः ।  
  
हिमालयस्य पुत्रिका हिमाहिमासराप्लवा ।  
हिमातिशुभ्रसारका हिमापगा सुगङ्गिका ॥ १॥  
  
हिमालयस्थदैविका प्रमाणितातिपूतका ।  
हिमप्रपातकाव्यझा सुकाव्यझाप्रसादिका ॥ २॥  
  
रमापपादरासका उमापशेखरोदका ।  
रमारमारमाप्लवा उमारमाभिरामका ॥ ३॥  
  
सनादसारसारगा निनादसुस्वराशुगा ।  
सुनादसार्चिताभगा ननादगास्वरापगा ॥ ४॥  
  
सरीगमापधानिसास्वरार्चनातिमोदिता ।  
गगाममाधनीसरी स्वरासरा सुरापगा ॥ ५॥  
  
स्वराक्षरा क्षराक्षरा क्षराक्षरा सुवाक्क्षरा ।  
सुभाक्षरा शुभाक्षरा सुकाक्षरा सुखाक्षरा ॥ ६॥  
  
सुरागरागरागगा सदाशिवाशिरोदका ।  
सुधाप्लवातिमोदका सुराप्लवा शुभोदका ॥ ७॥  
  
भवाभवा भवप्रिया वरप्रदाभगापगा ।  
सदामुदाकराम्बिका सदार्चिता पराम्बिका ॥ ८॥  
  
सरागगीतमातृका सुरागपुष्पमालिका ।  
वरागरक्तिलास्यका विरागमुक्तिदायिका ॥ ९॥  
  
कुकर्मदारिणीश्वरी विमुक्तिदायिनी जनी ।  
सुवासिनीसुपूजिता सुकौशला सुमङ्गला ॥ १०॥  
  
गुरुप्रसादकीर्तिता गुरुप्रमोदगीतिका ।  
गुरुप्रचोदनार्चिता गुरुस्वयङ्कृतार्चना ॥ ११॥  
  
सुमङ्गलं सुगङ्गिके प्रमाणिकास्तुतिस्फुरे ।  
सुरागताललास्यके सुवाणि ते सुमङ्गलम् ॥ १२॥  
  
ॐ शुभमस्तु  
  
  
 श्रीगङ्गारोगनिवारणस्तोत्रम्  
                                   श्रीः  
ॐ सद्गुरुश्रीत्यागराजस्वामिने नमो नमः ।  
  
सर्वरोगहरे गङ्गे सर्वपीडाविनाशिनि ।  
सर्वगे कुरु मे माता रोगशोकनिवारणम् ॥ १॥  
  
मदम्ब बहुतप्ताहं कुरु रोगापसारणम् ।  
त्वां विना न गतिर्मातः कुरु शोकापहारणम् ॥ २॥  
  
कर्तव्यं तव मातस्त्वत्पुत्रीखेदप्रशामनम् ।  
श्रोतव्यं मम सन्तापगदक्लेशप्रलापनम् ॥ ३॥  
  
बहुदूरोस्म्यहं मात आमयाध्यतितापिता ।  
अग्रयागच्छ मन्मातः पूरयेयं सुलालसा ॥ ४॥  
  
मातर्गङ्गे समागच्छ शीतं तव स्पृशं कुरु ।  
वसमत्सदने मातर्देहि मे तव दर्शनम् ॥ ५॥  
  
वह मत्प्राङ्गणे मातर्बह्वीप्सितजलावरे ।  
देहि मग्नं तवौषध्यशीते नित्यं स्पृहां मम ॥ ६॥  
  
मातः क्व तव माहात्म्यम् अस्मिन्क्षणे सुरक्ष माम् ।  
कुरु कर्मनिवृत्तिं मे न कर्तव्यं विलम्बनम् ॥ ७॥  
  
शब्दराक्षसपीडाविनाशनं कुरु शाश्वतम् ।  
शब्दासुरगणं भङ्ग्धि भङ्ग्धि मच्छत्रुमण्डलम् ॥ ८॥  
  
नमो गङ्गे मदम्ब त्वं त्राहि मां भवपीडिताम् ।  
कुरु स्वस्त्ययनं गङ्गे कुरु शीघ्रविमोचनम् ॥ ९॥  
  
आरोग्यं कुरु मे देवि निरामयं प्रयच्छ मे ।  
मातर्गङ्गे नमस्तुभ्यं त्वत्पारवसनं कुरु ॥ १०॥  
  
प्रत्यक्षं कुरु मे देवि मदन्तःसततालये ।  
कुतोन्यत्र गमिष्यामि ब्रूहि त्वं भवतारिणि ॥ ११॥  
  
त्वत्परं नास्ति मे किञ्चित् कुरु जन्मनिवारणम् ।  
त्वयि स्नानं तव ध्यानमिदं जन्म तवार्पणम् ॥ १२॥  
  
गङ्गातीरसुवासं च गायत्रीसारमङ्गलम् ।  
गीतां गुरुप्रसादं च गोविन्दं प्राप्नवान्यहम् ॥  
  
ॐ शुभमस्तु  
  
  
खगङ्गाभुजङ्गप्रयातम्  
श्रीः  
ॐ सद्गुरुश्रीत्यागराजस्वामिने नमो नमः ।  
  
         भुजङ्गप्रयातोर्मिवाहप्रवाहां   
         भुजङ्गप्रशान्तप्रसादप्रसाराम् ।  
         भुजङ्गाधराजस्रधाराभिषेकां   
         भजे स्वर्गगङ्गां सुवर्गापवर्गाम् ॥ १॥  
  
         सदादर्शनास्फोटकाव्याभिनव्यां   
         स्वसौन्दर्यसंस्फूर्तिशैलीगभीराम् ।  
         सतालस्वरोङ्कारसानन्दलास्यां भजे   
         नादगङ्गां स्वरामोददर्शाम् ॥ २॥  
  
         खगङ्गां गगङ्गां मुमुक्षुत्वधेयां   
         वरस्नानसत्पानसज्ज्ञानबोधाम् ।  
         जलापूतपुण्यां महापूतनाम्नीं   
         भजे रागगङ्गां लयावेगवाहाम् ॥ ३॥  
  
         वरानन्दकन्दां स्वरानन्दसारां   
         चिदानन्दसद्भां चिरानन्दगाङ्गाम् ।  
         मदानन्दगेयां सदानन्दगेहां   
         भजे ज्ञानगङ्गामनन्तादिशक्तिम् ॥ ४॥  
  
         हिमांशुप्रभासप्रवाहप्रहर्षां   
         सुरौप्यातिशोभाम्बुशुभ्रप्रवाहाम् ।  
         हिमागप्रभावातिसत्त्वप्रकाशां   
         भजे सत्यगङ्गां परब्रह्मकाशाम् ॥ ५॥  
  
         हिमाह्लादगङ्गां नमाम्यापवर्यां   
         क्षपानाथसंस्मेरचारुस्वरूपाम् ।  
         सलालित्यवैचित्र्यचित्राभिलेखां   
         भजे हिम्यगङ्गां मनश्शान्तिसौख्याम् ॥ ६॥  
  
         सुकाव्यार्पणानन्दसम्प्राप्तिभव्यां   
         सुमाङ्गल्यसद्भाग्यसम्पत्तिभोग्याम् ।  
         सुगानप्रसन्नां हृदब्जे निषण्णां   
         भजे दिव्यगङ्गां मदानुग्रहाम्बाम् ॥ ७॥  
  
         गुरुत्यागरजेन्द्रसङ्गीतगङ्गां   
         सुपुष्पाभिषेकप्रमोदप्रसादाम् ।  
         इहानन्दभद्रां परज्ञानमोक्षां   
         भजे नित्यगङ्गां वरां मङ्गलाभाम् ॥ ८॥  
  
         खगङ्गे भुजङ्गप्रयाते सुभद्रं   
         कविप्राणसंस्फूर्तिपूते सुभद्रम् ।  
         सुरागस्फुरद्रागयाते सुभद्रं   
         सुभद्रं सुमाङ्गल्यदे ते सुभद्रम् ॥ ९॥  
  
ॐ शुभमस्तु  
  
  
श्रीगङ्गामङ्गलस्तोत्रम्  
श्रीः  
ॐ सद्गुरुश्रीत्यागराजस्वामिने नमो नमः ।  
  
गोमुखादृश्यपुण्यायै गङ्गोत्तर्यै सुमङ्गलम् ।  
भगीरथतपस्खायै भागीरथ्यै सुमङ्गलम् ॥ १॥  
  
जाह्नवीशुभनाम्न्यै च शुभ्रायै शुभमङ्गलम् ।  
हरिशीलसुशीलायै हिमगायै सुमङ्गलम् ॥ २॥  
  
सौम्यकाश्युत्तरायै च विश्वेश्वर्यै सुमङ्गलम् ।  
बिलङ्गनासयुक्तायै भद्रायै शुभमङ्गलम् ॥ ३॥  
  
देवप्रयागतीर्थायै देवभूत्यै सुमङ्गलम् ।  
सङ्गतालकनन्दायै गङ्गादेव्यै सुमङ्गलम् ॥ ४॥  
  
अलकापुरिनन्दायै स्वर्णद्यै शुभमङ्गलम् ।  
वसुधाराझरीसर्यै सरस्वत्यै सुमङ्गलम् ॥ ५॥  
  
बदरीधामभासिन्यै नारायण्यै सुमङ्गलम् ।  
सुवर्णालकनन्दायै विष्णुपद्यै सुमङ्गलम् ॥ ६॥  
  
लक्ष्मणायै सुधौल्यै च ज्योतिर्मत्यै सुमङ्गलम् ।  
नन्दाकिन्यै च पिण्डार्यै मन्दाकिन्यै सुमङ्गलम् ॥ ७॥  
  
अलकानन्दभव्यायै भागीरथ्यै सुमङ्गलम् ।  
देवप्रयागसङ्गायै गङ्गादेव्यै सुमङ्गलम् ॥ ८॥  
  
लोकोद्धारणपावन्यै निम्नगायै सुमङ्गलम् ।  
हृषीकेशापगायै च गङ्गिकायै सुमङ्गलम् ॥ ९॥  
  
हरिद्वारविलासिन्यै गिरिणद्यै सुमङ्गलम् ।  
दीपकारतिशोभायै गङ्गाकायै सुमङ्गलम् ॥ १०॥  
  
समभूमिप्रवाहायै प्रयागायै सुमङ्गलम् ।  
यमुनासहयुक्तायै त्रिवेण्यै शुभमङ्गलम् ॥ ११॥  
  
अधोयुक्तसरस्वत्यै गङ्गायै शुभमङ्गलम् ।  
सरिद्वरासुनाम्न्यै च सुरनद्यै सुमङ्गलम् ॥ १२॥  
  
काशीक्षेत्रातिपुण्यायै गङ्गादेव्यै सुमङ्गलम् ।  
विशालाक्ष्यन्नपूर्णायै क्षेत्रेशिन्यै सुमङ्गलम् ॥ १३॥  
  
सागरायणसारायै शैलजायै सुमङ्गलम् ।  
बङ्गभङ्गप्रभूतायै गङ्गायै शुभमङ्गलम् ॥ १४॥  
  
सगरान्वयमोक्त्र्यै च सागरायै सुमङ्गलम् ।  
गङ्गासागरसङ्गायै हिमनद्यै सुमङ्गलम् ॥ १५॥  
  
गङ्गात्रिपथगायै च पूज्यायै शुभमङ्गलम् ।  
कलिप्रत्यक्षदेव्यै च गङ्गामात्रे सुमङ्गलम् ॥ १६॥  
  
अक्षरागुप्तमात्रे च आदिदेव्यै सुमङ्गलम् ।  
मानसालयदिव्यायै मानितायै सुमङ्गलम् ॥ १७॥  
  
श्रीविद्याशक्तिरूपायै मन्त्रशक्त्यै सुमङ्गलम् ।  
कादिहादिरसायै च रागिण्यै शुभमङ्गलम् ॥ १८॥  
  
प्रमाणितातिपूत्यै च पद्यस्फूर्त्यै सुमङ्गलम् ।  
छन्दोवृत्तसुलास्यायै छन्दकायै सुमङ्गलम् ॥ १९॥  
  
सहस्रायुतकीर्त्यै च सप्रीत्यै शुभमङ्गलम् ।  
सहस्रश्लोकभात्यै च गङ्गादेव्यै सुमङ्गलम् ॥ २०॥  
  
रोगशोकनिवारिण्यै मागङ्गायै सुमङ्गलम् ।  
निरामयप्रदायिन्यै नित्यायै शुभमङ्गलम् ॥ २१॥  
  
पुष्पावर्षाभिषिक्तायै वाग्देव्यै शुभमङ्गलम् ।  
ज्ञानमोक्षप्रदायिन्यै मागङ्गायै सुमङ्गलम् ॥ २२॥  
  
मङ्गलं मङ्गलाधात्र्यै महापुण्यसुवाक्श्रियै ।  
मनःपावननाम्न्यै च गङ्गामात्रे सुमङ्गलम् ॥ २३॥  
  
मङ्गलं ते शुभे गङ्गे मङ्गलं मातृदेवते ।  
मङ्गलं मम सर्वस्वे मङ्गलं मङ्गलायने ॥ २४॥  
  
मङ्गलं त्यागराजाय मदाचार्यवराय च ।  
मङ्गलं ज्ञानगङ्गाय मङ्गलं मोक्षसिद्धये ॥  
  
ॐ तत्सदिति मातृगङ्गाप्रेष्ठापुष्पानामलेखनीरूपेण  
स्वयङ्गङ्गाकृतं स्तोत्रं गङ्गास्तवसहस्रकं सम्पूर्णम् ।  
  
                        ॐ  
  
                    शुभमस्तु  
  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
