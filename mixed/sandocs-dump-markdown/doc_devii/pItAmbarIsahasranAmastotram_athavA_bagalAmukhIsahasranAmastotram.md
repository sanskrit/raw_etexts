---
Acknowledge-Permission: Marjorie Woollacott, Ph.D., Digital Library Coordinator muktabodha.org
Category: sahasranAma, devii, dashamahAvidyA, stotra, devI
Description-comments: From Shaktapramoda kAlyAdidashamahAvidyAtantrAtmakaH
File name: pItAmbarIsahasranAmastotra.itx
Language: Sanskrit
Latest update: October 2, 2014
Location: doc_devii
Proofread by: Muktabodha.org, DPD
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion  kumAryAdipaMchAyatanadevatAnAM tantraishcha
  samalaMkRitaH  From Muktabodha Indological Research Institute www.muktabodha.org  Data-entered
  by the staff of Muktabodha under the direction of Mark S. G.  Dyczkowski.  Reprint
  of edition published in 1892.  Revision 0 february 9, 2009
Sublocation: devii
Text title: pItAmbarIsahasranAmastotra
Texttype: stotra
Transliterated by: Muktabodha.org
engtitle: Shripitambarisahasranamastotram
itxtitle: pItAmbarIsahasranAmastotram athavA bagalAmukhIsahasranAmastotram
title: पीताम्बरीसहस्रनामस्तोत्रम् अथवा बगलामुखीसहस्रनामस्तोत्रम्

---
  
 श्रीपीताम्बरीसहस्रनामस्तोत्रम्   
  
अथवा श्रीबगलामुखीसहस्रनामस्तोत्रम्  
  
अथ श्रीपीताम्बरीसहस्रनामस्तोत्रम् ।  
  
सुरालयप्रधाने तु देवदेवं महेश्वरम् ।  
शैलाधिराजतनया सङ्ग्रहे तमुवाच ह ॥ १॥  
  
श्रीदेव्युवाच  
परमेष्ठिन्परन्धाम प्रधान परमेश्वर ।  
नाम्नां सहस्रम्बगलामुख्याद्या ब्रूहि वल्लभ ॥ २॥  
  
ईश्वर उवाच  
शृणु देवि प्रवक्ष्यामि नामधेयसहस्रकम् ।  
परब्रह्मास्त्रविद्यायाश्चतुर्वर्गफलप्रदम् ॥ ३॥  
  
गुह्याद्गुह्यतरन्देवि सर्वसिद्धैकवन्दितम् ।  
अतिगुप्ततरव्विद्या सर्वतन्त्रेषु गोपिता ॥ ४॥  
  
विशेषतः कलियुगे महासिद्ध्यौघदायिनी ।  
गोपनीयङ्गोपनीयङ्गोपनीयम्प्रयत्नतः ॥ ५॥  
  
अप्रकाश्यमिदं सत्यं स्वयोनिरिव सुव्रते ।  
रोधिनी विघ्नसङ्घानां मोहिनी परयोषिताम् ॥ ६॥  
  
स्तम्भिनी राजसैन्यानाव्वादिनी परवादिनाम् ।  
पुरा चैकार्णवे घोरे काले परमभैरवः ॥ ७॥  
  
सुन्दरीसहितो देवः केशवः क्लेशनाशनः ।  
उरगासनमासीनो योगनिद्रामुपागमत् ॥ ८॥  
  
निद्राकाले च ते काले मया प्रोक्तः सनातनः ।  
महास्तम्भकरन्देवि स्तोत्रव्वा शतनामकम् ॥ ९॥  
  
सहस्रनाम परमव्वद देवस्य कस्यचित् ।  
  
श्रीभगवानुवाच  
शृणु शङ्कर देवेश परमातिरहस्यकम् ॥ १०॥  
  
अजोहं यत्प्रसादेन विष्णुः सर्वेश्वरेश्वरः ।  
गोपनीयम्प्रयत्नेन प्रकाशात्सिद्धिहानिकृत् ॥ ११॥  
  
ॐ अस्य श्रीपीताम्बरीसहस्रनामस्तोत्रमन्त्रस्य भगवान्सदाशिव  
ऋषिरनुष्टुप्छन्दश्श्रीजगद्वश्यकरी पीताम्बरी देवता  
सर्वाभीष्टसिद्ध्यर्त्थे जपे विनियोगः ॥  
  
अथ ध्यानम्  
पीताम्बरपरीधानां पीनोन्नतपयोधराम् ।  
जटामुकुटशोभाढ्याम्पीतभूमिसुखासनाम् ॥ १२॥  
  
शत्रोर्ज्जिह्वां मुद्गरञ्च बिभ्रतीम्परमाङ्कलाम् ।  
सर्वागमपुराणेषु विख्याताम्भुवनत्रये ॥ १३॥  
  
सृष्टिस्थितिविनाशानामादि भूताम्महेश्वरीम् ।  
गोप्या सर्वप्रयत्नेन शृणु ताङ्कथयामि ते ॥ १४॥  
  
जगद्विध्वंसिनीन्देवीमजरामरकारिणीम् ।  
तान्नमामि महामायाम्महदैश्चर्यदायिनीम् ॥ १५॥  
  
प्रणवम्पूर्वमुद्धृत्य स्थिरमायान्ततो वदेत् ।  
बगलामुखी सर्वेति दुष्टानाव्वाचमेव च ॥ १६॥  
  
मुखम्पदं स्तम्भयेति जिह्वाङ्कीलय बुद्धिमत् ।  
विनाशयेति तारञ्च स्थिरमायान्ततो वदेत् ॥ १७॥  
  
वह्निप्रियान्ततो मन्त्रश्चतुर्वर्गफलप्रदः ।  
ब्रह्मास्त्रम्ब्रह्मविद्या च ब्रह्ममाता सनातनी ॥ १८॥  
  
ब्रह्मेशी ब्रह्मकैवल्यबगला ब्रह्मचारिणी ।  
नित्यानन्दा नित्यसिद्धा नित्यरूपा निरामया ॥ १९॥  
  
सन्धारिणी महामाया कटाक्षक्षेमकारिणी ।  
कमला विमला नीला रत्नकान्तिगुणाश्रिता ॥ २०॥  
  
कामप्रिया कामरता कामकामस्वरूपिणी ।  
मङ्गला विजया जाया सर्वमङ्गलकारिणी ॥ २१॥  
  
कामिनी कामिनीकाम्या कामुका कामचारिणी ।  
कामप्रिया कामरता कामाकामस्वरूपिणी ॥ २२॥  
  
कामाख्या कामबीजस्था कामपीठनिवासिनी ।  
कामदा कामहा काली कपाली च करालिका ॥ २३॥  
  
कंसारिः कमला कामा कैलासेश्वरवल्लभा ।  
कात्यायनी केशवा च करुणा कामकेलिभुक् ॥ २४॥  
  
क्रियाकीर्त्तिः कृत्तिका च काशिका मथुरा शिवा ।  
कालाक्षी कालिका काली धवलाननसुन्दरी ॥ २५॥  
  
खेचरी च खमूर्त्तिश्च क्षुद्रा क्षुद्रक्षुधावरा ।  
खड्गहस्ता खड्गरता खड्गिनी खर्परप्रिया ॥ २६॥  
  
गङ्गा गौरी गामिनी च गीता गोत्रविवर्द्धिनी ।  
गोधरा गोकरा गोधा गन्धर्वपुरवासिनी ॥ २७॥  
  
गन्धर्वा गन्धर्वकला गोपनी गरुडासना ।  
गोविन्दभावा गोविन्दा गान्धारी गन्धमादिनी ॥ २८॥  
  
गौराङ्गी गोपिकामूर्त्तिर्गोपीगोष्ठनिवासिनी ।  
गन्धा गजेन्द्रगामान्या गदाधरप्रिया ग्रहा ॥ २९॥  
  
घोरघोरा घोररूपा घनश्रोणी घनप्रभा ।  
दैत्येन्द्रप्रबला घण्टावादिनी घोरनिस्स्वना ॥ ३०॥  
  
डाकिन्युमा उपेन्द्रा च उर्वशी उरगासना ।  
उत्तमा उन्नता उन्ना उत्तमस्थानवासिनी ॥ ३१॥  
  
चामुण्डा मुण्डिता चण्डी चण्डदर्पहरेति च ।  
उग्रचण्डा चण्डचण्डा चण्डदैत्यविनाशिनी ॥ ३२॥  
  
चण्डरूपा प्रचण्डा च चण्डाचण्डशरीरिणी ।  
चतुर्ब्भुजा प्रचण्डा च चराचरनिवासिनी ॥ ३३॥  
  
क्षत्रप्रायश्शिरोवाहा छला छलतरा छली ।  
क्षत्ररूपा क्षत्रधरा क्षत्रियक्षयकारिणी ॥ ३४॥  
  
जया च जयदुर्गा च जयन्ती जयदा परा ।  
जायिनी जयिनी ज्योत्स्ना जटाधरप्रिया जिता ॥ ३५॥  
  
जितेन्द्रिया जितक्रोधा जयमाना जनेश्वरी ।  
जितमृत्युर्जरातीता जाह्नवी जनकात्मजा ॥ ३६॥  
  
झङ्कारा झञ्झरी झण्टा झङ्कारी झकशोभिनी ।  
झखा झमेशा झङ्कारी योनिकल्याणदायिनी ॥ ३७॥  
  
झञ्झरा झमुरी झारा झराझरतरा परा ।  
झञ्झा झमेता झङ्कारी झणाकल्याणदायिनी ॥ ३८॥  
  
ईमना मानसी चिन्त्या ईमुना शङ्करप्रिया ।  
टङ्कारी टिटिका टीका टङ्किनी च टवर्गगा ॥ ३९॥  
  
टापा टोपा टटपतिष्टमनी टमनप्रिया ।  
ठकारधारिणी ठीका ठङ्करी ठिकरप्रिया ॥ ४०॥  
  
ठेकठासा ठकरती ठामिनी ठमनप्रिया ।  
डारहा डाकिनी डारा डामरा डमरप्रिया ॥ ४१॥  
  
डखिनी डडयुक्ता च डमरूकरवल्लभा ।  
ढक्का ढक्की ढक्कनादा ढोलशब्दप्रबोधिनी ॥ ४२॥  
  
ढामिनी ढामनप्रीता ढगतन्त्रप्रकाशिनी ।  
अनेकरूपिणी अम्बा अणिमासिद्धिदायिनी ॥ ४३॥  
  
अमन्त्रिणी अणुकरी अणुमद्भानुसंस्थिता ।  
तारा तन्त्रावती तन्त्रतत्त्वरूपा तपस्विनी ॥ ४४॥  
  
तरङ्गिणी तत्त्वपरा तन्त्रिका तन्त्रविग्रहा ।  
तपोरूपा तत्त्वदात्री तपःप्रीतिप्रधर्षिणी ॥ ४५॥  
  
तन्त्रा यन्त्रार्च्चनपरा तलातलनिवासिनी ।  
तल्पदा त्वल्पदा काम्या स्थिरा स्थिरतरा स्थितिः ॥ ४६॥  
  
स्थाणुप्रिया स्थपरा स्थिता स्थानप्रदायिनी ।  
दिगम्बरा दयारूपा दावाग्नि दमनीदमा ॥ ४७॥  
  
दुर्गा दुर्गापरा देवी दुष्टदैत्यविनाशिनी ।  
दमनप्रमदा दैत्यदयादानपरायणा ॥ ४८॥  
  
दुर्गार्तिनाशिनी दान्ता दम्भिनी दम्भवर्जिता ।  
दिगम्बरप्रिया दम्भा दैत्यदम्भविदारिणी ॥ ४९॥  
  
दमना दशनसौन्दर्या दानवेन्द्रविनाशिनी ।  
दया धरा च दमनी दर्ब्भपत्रविलासिनी ॥ ५०॥  
  
धरिणी धारिणी धात्री धराधरधरप्रिया ।  
धराधरसुता देवी सुधर्मा धर्मचारिणी ॥ ५१॥  
  
धर्मज्ञा धवला धूला धनदा धनवर्द्धिनी ।  
धीरा धीरा धीरतरा धीरसिद्धिप्रदायिनी ॥ ५२॥  
  
धन्वन्तरिधराधीरा ध्येया ध्यानस्वरूपिणी ।  
नारायणी नारसिंही नित्यानन्दनरोत्तमा ॥ ५३॥  
  
नक्ता नक्तावती नित्या नीलजीमूतसन्निभा ।  
नीलाङ्गी नीलवस्त्रा च नीलपर्वतवासिनी ॥ ५४॥  
  
सुनीलपुष्पखचिता नीलजम्बुसमप्रभा ।  
नित्याख्या षोडशी विद्या नित्या नित्यसुखावहा ॥ ५५॥  
  
नर्मदा नन्दनानन्दा नन्दानन्दविवर्द्धिनी ।  
यशोदानन्दतनया नन्दनोद्यानवासिनी ॥ ५६॥  
  
नागान्तका नागवृद्धा नागपत्नी च नागिनी ।  
नमिताशेषजनता नमस्कारवती नमः ॥ ५७॥  
  
पीताम्बरा पार्वती च पीताम्बरविभूषिता ।  
पीतमील्याम्बरधरा पीताभा पिङ्गमूर्द्धजा ॥ ५८॥  
  
पीतपुष्पार्च्चनरता पीतपुष्पसमर्च्चिता ।  
परप्रभा पितृपतिः परसैन्यविनाशिनी ॥ ५९॥  
  
परमा परतन्त्रा च परमन्त्रा परात्परा ।  
पराविद्या परासिद्धिः परास्थानप्रदायिनी ॥ ६०॥  
  
पुष्पा पुष्पवती नित्या पुष्पमालाविभूषिता ।  
पुरातना पूर्वपरा परसिद्धिप्रदायिनी ॥ ६१॥  
  
पीतानितम्बिनी पीता पीनोन्नतपयस्तनी ।  
प्रेमाप्रमध्यमाशेषा पद्मपत्रविलासिनी ॥ ६२॥  
  
पद्मावती पद्मनेत्रा पद्मा पद्ममुखी परा ।  
पद्मासना पद्मप्रिया पद्मरागस्वरूपिणी ॥ ६३॥  
  
पावनी पालिका पात्री परदा वरदा शिवा ।  
प्रेतसंस्था परानन्दा परब्रह्मस्वरूपुणी ॥ ६४॥  
  
जिनेश्वरप्रिया देवी पशुरक्तरतप्रिया ।  
पशुमांसप्रिया पर्णा परामृतपरायणा ॥ ६५॥  
  
पाशीनी पाशिका चापि पशुघ्नी पशुभाषिणी ।  
फुल्लारविन्दवदनी फुल्लोत्पलशरीरिणी ॥ ६६॥  
  
परानन्दप्रदा वीणापशुपाशविनाशिनी ।  
फूत्कारा फुत्परा फेणी फुल्लेन्दीवरलोचना ॥ ६७॥  
  
फट्मन्त्रा स्फटिका स्वाहा स्फोटा च फट्स्वरूपिणी ।  
स्फाटिका घुटिका घोरा स्फटिकाद्रिस्वरूपिणी ॥ ६८॥  
  
वराङ्गना वरधरा वाराही वासुकी वरा ।  
बिन्दुस्था बिन्दुनी वाणी बिन्दुचक्रनिवासिनी ॥ ६९॥  
  
विद्याधरी विशालाक्षी काशीवासिजनप्रिया ।  
वेदविद्या विरूपाक्षी विश्वयुग्बहुरूपिणी ॥ ७०॥  
  
ब्रह्मशक्तिर्विष्णुशक्तिः पञ्चवक्त्रा शिवप्रिया ।  
वैकुण्ठवासिनी देवी वैकुण्ठपददायिनी ॥ ७१॥  
  
ब्रह्मरूपा विष्णुरूपा परब्रह्ममहेश्वरी ।  
भवप्रिया भवोद्भावा भवरूपा भवोत्तमा ॥ ७२॥  
  
भवपारा भवधारा भाग्यवत्प्रियकारिणी ।  
भद्रा सुभद्रा भवदा शुम्भदैत्यविनाशिनी ॥ ७३॥  
  
भवानी भैरवी भीमा भद्रकाली सुभद्रिका ।  
भगिनी भगरूपा च भगमाना भगोत्तमा ॥ ७४॥  
  
भगप्रिया भगवती भगवासा भगाकरा ।  
भगसृष्टा भाग्यवती भगरूपा भगासिनी ॥ ७५॥  
  
भगलिङ्गप्रिया देवी भगलिङ्गपरायणा ।  
भगलिङ्गस्वरूपा च भगलिङ्गविनोदिनी ॥ ७६॥  
  
भगलिङ्गरता देवी भगलिङ्गनिवासिनी ।  
भगमाला भगकला भगाधारा भगाम्बरा ॥ ७७॥  
  
भगवेगा भगाभूषा भगेन्द्रा भाग्यरूपिणी ।  
भगलिङ्गाङ्गसम्भोगा भगलिङ्गासवावहा ॥ ७८॥  
  
भगलिङ्गसमाधुर्या भगलिङ्गनिवेशिता ।  
भगलिङ्गसुपूजा च भगलिङ्गसमन्विता ॥ ७९॥  
  
भगलिङ्गविरक्ता च भगलिङ्गसमावृता ।  
माधवी माधवीमान्या मधुरा मधुमानिनी ॥ ८०॥  
  
मन्दहासा महामाया मोहिनी महदुत्तमा ।  
महामोहा महाविद्या महाघोरा महास्मृतिः ॥ ८१॥  
  
मनस्विनी मानवती मोदिनी मधुरानना ।  
मेनिका मानिनी मान्या मणिरत्नविभूषणा ॥ ८२॥  
  
मल्लिका मौलिका माला मालाधरमदोत्तमा ।  
मदनासुन्दरी मेधा मधुमत्ता मधुप्रिया ॥ ८३॥  
  
मत्तहंसासमोन्नासा मत्तसिंहमहासनी ।  
महेन्द्रवल्लभा भीमा मौल्यञ्च मिथुनात्मजा ॥ ८४॥  
  
महाकाल्या महाकाली महाबुद्धिर्महोत्कटा ।  
माहेश्वरी महामाया महिषासुरघातिनी ॥ ८५॥  
  
मधुराकीर्त्तिमत्ता च मत्तमातङ्गगामिनी ।  
मदप्रिया मांसरता मत्तयुक्कामकारिणी ॥ ८६॥  
  
मैथुन्यवल्लभा देवी महानन्दा मह्वोत्सवा ।  
मरीचिर्मारतिर्म्माया मनोबुद्धिप्रदायिनी ॥ ८७॥  
  
मोहा मोक्षा महालक्ष्मीर्म्महत्पदप्रदायिनी ।  
यमरूपा च यमुना जयन्ती च जयप्रदा ॥ ८८॥  
  
याम्या यमवती युद्धा यदोः कुलविवर्द्धिनी ।  
रमा रामा रामपत्नी रत्नमाला रतिप्रिया ॥ ८९॥  
  
रत्नसिंहासनस्था च रत्नाभरणमण्डिता ।  
रमणी रमणीया च रत्यारसपरायणा ॥ ९०॥  
  
रतानन्दा रतवती रधूणाङ्कुलवर्द्धिनी ।  
रमणारिपरिभ्राज्या रैधाराधिकरत्नजा ॥ ९१॥  
  
रावी रसस्वरूपा च रात्रिराजसुखावहा ।  
ऋतुजा ऋतुदा ऋद्धा ऋतुरूपा ऋतुप्रिया ॥ ९२॥  
  
रक्तप्रिया रक्तवती रङ्गिणी रक्तदन्तिका ।  
लक्ष्मीर्ल्लज्जा लतिका च लीलालग्नानिताक्षिणी ॥ ९३॥  
  
लीला लीलावती लोमाहर्षाह्लादनपट्टिका ।  
ब्रह्मस्थिता ब्रह्मरूपा ब्रह्मणा वेदवन्दिता ॥ ९४॥  
  
ब्रह्मोद्भवा ब्रह्मकला ब्रह्माणी ब्रह्मबोधिनी ।  
वेदाङ्गना वेदरूपा वनिता विनता वसा ॥ ९५॥  
  
बाला च युवती वृद्धा ब्रह्मकर्मपरायणा ।  
विन्ध्यस्था विन्ध्यवासी च बिन्दुयुग्बिन्दुभूषणा ॥ ९६॥  
  
विद्यावती वेदधारी व्यापिका बर्हिणी कला ।  
वामाचारप्रिया वह्निर्वामाचारपरायणा ॥ ९७॥  
  
वामाचाररता देवी वामदेवप्रियोत्तमा ।  
बुद्धेन्द्रिया विबुद्धा च बुद्धाचरणमालिनी ॥ ९८॥  
  
बन्धमोचनकर्त्री च वारुणा वरुणालया ।  
शिवा शिवप्रिया शुद्धा शुद्धाङ्गी शुक्लवर्णिका ॥ ९९॥  
  
शुक्लपुष्पप्रिया शुक्ला शिवधर्मपरायणा ।  
शुक्लस्था शुक्लिनी शुक्लरूपशुक्लपशुप्रिया ॥ १००॥  
  
शुक्रस्था शुक्रिणी शुक्रा शुक्ररूपा च शुक्रिका ।  
षण्मुखी च षडङ्गा च षट्चक्रविनिवासिनी ॥ १०१॥  
  
षड्ग्रन्थियुक्ता षोढा च षण्माता च षडात्मिका ।  
षडङ्गयुवती देवी षडङ्गप्रकृतिर्वशी ॥ १०२॥  
  
षडानना षड्रसा च षष्ठी षष्ठेश्वरीप्रिया ।  
षङ्गवादा षोडशी च षोढान्यासस्वरूपिणी ॥ १०३॥  
  
षट्चक्रभेदनकरी षट्चक्रस्थस्वरूपिणी ।  
षोडशस्वररूपा च षण्मुखी षड्रदान्विता ॥ १०४॥  
  
सनकादिस्वरूपा च शिवधर्मषरायणा ।  
सिद्धा सप्तस्वरी शुद्धा सुरमाता स्वरोत्तमा ॥ १०५॥  
  
सिद्धविद्या सिधमाता सिद्धा सिद्धस्वरूपिणी ।  
हरा हरिप्रिया हारा हरिणी हारयुक् तथा ॥ १०६॥  
  
हरिरूपा हरिधारा हरिणाक्षी हरिप्रिया ।  
हेतुप्रिया हेतुरता हिताहितस्वरूपिणी ॥ १०७॥  
  
क्षमा क्षमावती क्षीता क्षुद्रघण्टाविभूषणा ।  
क्षयङ्करी क्षितीशा च क्षीणमध्यसुशोभना ॥ १०८॥  
  
अजानन्ता अपर्णा च अहल्याशेषशायिनी ।  
स्वान्तर्गता च साधूनामन्तरानन्तरूपिणी ॥ १०९॥  
  
अरूपा अमला चार्द्धा अनन्तगुणशालिनी ।  
स्वविद्या विद्यकाविद्या विद्या चार्विन्दलोचना ॥ ११०॥  
  
अपराजिता जातवेदा अजपा अमरावती ।  
अल्पा स्वल्पा अनल्पाद्या अणिमासिद्धिदायिनी ॥ १११॥  
  
अष्टसिद्धिप्रदा देवी रूपलक्षणसंय्युता ।  
अरविन्दमुखा देवी भोगसौख्यप्रदायिनी ॥ ११२॥  
  
आदिविद्या आदिभूता आदिसिद्धिप्रदायिनी ।  
सीत्काररूपिणी देवी सर्वासनविभूषिता ॥ ११३॥  
  
इन्द्रप्रिया च इन्द्राणी इन्द्रप्रस्थनिवासिनी ।  
इन्द्राक्षी इन्द्रवज्रा च इन्द्रमद्योक्षणी तथा ॥ ११४॥  
  
ईला कामनिवासा च ईश्वरीश्वरवल्लभा ।  
जननी चेश्वरी दीना भेदाचेश्वरकर्मकृत् ॥ ११५॥  
  
उमा कात्यायनी ऊर्द्ध्वा मीना चोत्तरवासिनी ।  
उमापतिप्रिया देवी शिवा चोङ्काररूपिणी ॥ ११६॥  
  
उरगेन्द्रशिरोरत्ना उरगोरगवल्लभा ।  
उद्यानवासिनी माला प्रशस्तमणिभूषणा ॥ ११७॥  
  
उर्द्ध्वदन्तोत्तमाङ्गी च उत्तमा चोर्ध्वकेशिनी ।  
उमासिद्धिप्रदा या च उरगासनसंस्थिता ॥ ११८॥  
  
ऋषिपुत्री ऋषिच्छन्दा ऋद्धिसिद्धिप्रदायिनी ।  
उत्सवोत्सवसीमन्ता कामिका च गुणान्विता ॥ ११९॥  
  
एला एकारविद्या च एणीविद्याधरा तथा ।  
ओङ्कारवलयोपेता ओङ्कारपरमा कला ॥ १२०॥  
  
ओंवदवदवाणी च ओङ्काराक्षरमण्डिता ।  
ऐन्द्री कुलिशहस्ता च ओंलोकपरवासिनी ॥ १२१॥  
  
ओङ्कारमध्यबीजा च ओन्नमोरूपधारिणी ।  
प्रब्रह्मस्वरूपा च अंशुकांशुकवल्लभा ॥ १२२॥  
  
ओङ्कारा अःफड्मन्त्रा च अक्षाक्षरविभूषिता ।  
अमन्त्रा मन्त्ररूपा च पदशोभासमन्विता ॥ १२३॥  
  
प्रणवोङ्काररूपा च प्रणवोच्चारभाक् पुनः ।  
ह्रीङ्काररूपा ह्रीङ्ङ्कारी वाग्बीजाक्षरभूषणा ॥ १२४॥  
  
हृल्लेखा सिद्धि योगा च हृत्पद्मासनसंस्थिता ।  
बीजाख्या नेत्रहृदया ह्रीम्बीजाभुवनेश्वरी ॥ १२५॥  
  
क्लीङ्कामराजा क्लिन्ना च चतुर्वर्गफलप्रदा ।  
क्लीङ्क्लीङ्क्लींरूपिका देवी क्रीङ्क्रीङ्क्रीन्नामधारिणी ॥ १२६॥  
  
कमलाशक्तिबीजा च पाशाङ्कुशविभूषिता ।  
श्रींश्रीङ्कारा महाविद्या श्रद्धा श्रद्धावती तथा ॥ १२७॥  
  
ओं ऐं क्लींह्रींश्रीम्परा च क्लीङ्कारी परमा कला ।  
ह्रीङ्क्लींश्रीङ्कारस्वरूपा सर्वकर्मफलप्रदा ॥ १२८॥  
  
सर्वाढ्या सर्वदेवी च सर्वसिद्धिप्रदा तथा ।  
सर्वज्ञा सर्वशक्तिश्च वाग्विभूतिप्रदायिनी ॥ १२९॥  
  
सर्वमोक्षप्रदा देवी सर्वभोगप्रदायिनी ।  
गुणेन्द्रवल्लभा वामा सर्वशक्तिप्रदायिनी ॥ १३०॥  
  
सर्वानन्दमयी चैव सर्वसिद्धिप्रदायिनी ।  
सर्वचक्रेश्वरी देवी सर्वसिद्धेश्वरी तथा ॥ १३१॥  
  
सर्वप्रियङ्करी चैव सर्वसौख्यप्रदायिनी ।  
सर्वानन्दप्रदा देवी ब्रह्मानन्दप्रदायिनी ॥ १३२॥  
  
मनोवाञ्छितदात्री च मनोवृद्धिसमन्विता ।  
अकारादि-क्षकारान्ता दुर्गा दुर्गार्त्तिनाशिनी ॥ १३३॥  
  
पद्मनेत्रा सुनेत्रा च स्वधास्वाहावषट्करी ।  
स्ववर्गा देववर्गा च तवर्गा च समन्विता ॥ १३४॥  
  
अन्तस्स्था वेश्मरूपा च नवदुर्गा नरोत्तमा ।  
तत्त्वसिद्धिप्रदा नीला तथा नीलपताकिनी ॥ १३५॥  
  
नित्यरूपा निशाकारी स्तम्भिनी मोहिनीति च ।  
वशङ्करी तथोच्चाटी उन्मादी कर्षिणीति च ॥ १३६॥  
  
मातङ्गी मधुमत्ता च अणिमा लघिमा तथा ।  
सिद्धा मोक्षप्रदा नित्या नित्यानन्दप्रदायिनी ॥ १३७॥  
  
रक्ताङ्गी रक्तनेत्रा च रक्तचन्दनभूषिता ।  
स्वल्पसिद्धिस्सुकल्पा च दिव्यचारणशुक्रभा ॥ १३८॥  
  
सङ्क्रान्तिस्सर्वविद्या च सस्यवासरभूषिता ।  
प्रथमा च द्वितीया च तृतीया च चतुर्त्थिका ॥ १३९॥  
  
पञ्चमी चैव षष्ठी च विशुद्धा सप्तमी तथा ।  
अष्टमी नवमी चैव दशम्येकादशी तथा ॥ १४०॥  
  
द्वादशी त्रयोदशी च चतुर्द्दश्यथ पूर्णिमा ।  
आमावस्या तथा पूर्वा उत्तरा परिपूर्णिमा ॥ १४१॥  
  
खड्गिनी चक्रिणी घोरा गदिनी शूलिनी तथा ।  
भुशुण्डी चापिनी बाणा सर्वायुधविभूषणा ॥ १४२॥  
  
कुलेश्वरी कुलवती कुलाचारपरायणा ।  
कुलकर्मसुरक्ता च कुलाचारप्रवर्द्धिनी ॥ १४३॥  
  
कीर्तिश्श्रीश्च रमा रामा धर्मायै सततन्नमः ।  
क्षमा धृतिः स्मृतिर्मेधा कल्पवृक्षनिवासिनी ॥ १४४॥  
  
उग्रा उग्रप्रभा गौरी वेदविद्याविबोधिनी ।  
साध्या सिद्धा सुसिद्धा च विप्ररूपा तथैव च ॥ १४५॥  
  
काली कराली काल्या च कलादैत्यविनाशिनी ।  
कौलिनी कालिकी चैव क-च-ट-त-पवर्णिका ॥ १४६॥  
  
जयिनी जययुक्ता च जयदा जृम्भिनी तथा ।  
स्राविणी द्राविणी देवी भरुण्डा विन्ध्यवासिनी ॥ १४७॥  
  
ज्योतिर्ब्भूता च जयदा ज्वालामालासमाकुला ।  
भिन्ना भिन्नप्रकाशा च विभिन्ना भिन्नरूपिणी ॥ १४८॥  
  
अश्विनी भरणी चैव नक्षत्रसम्भवानिला ।  
काश्यपी विनता ख्याता दितिजादितिरेव च ॥ १४९॥  
  
कीर्त्तिः कामप्रिया देवी कीर्त्त्या कीर्तिविवर्द्धिनी ।  
सद्योमांससमालब्धा सद्यश्छिन्नासिशङ्करा ॥ १५०॥  
  
दक्षिणा चोत्तरा पूर्वा पश्चिमा दिक् तथैव च ।  
अग्निनैरृतिवायव्या ईशान्यादिक् तथा स्मृता ॥ १५१॥  
  
ऊर्ध्वाङ्गाधोगता श्वेता कृष्णा रक्ता च पीतका ।  
चतुर्वर्गा चतुर्वर्णा चतुर्मात्रात्मिकाक्षरा ॥ १५२॥  
  
चतुर्मुखी चतुर्वेदा चतुर्विद्या चतुर्मुखा ।  
चतुर्गणा चतुर्माता चतुर्वर्गफलप्रदा ॥ १५३॥  
  
धात्री विधात्री मिथुना नारी नायकवासिनी ।  
सुरामुदा मुदवती मोदिनी मेनकात्मजा ॥ १५४॥  
  
ऊर्द्ध्वकाली सिद्धिकाली दक्षिणाकालिका शिवा ।  
नील्या सरस्वती सात्वम्बगला छिन्नमस्तका ॥ १५५॥  
  
सर्वेश्वरी सिद्धविद्या परा परमदेवता ।  
हिङ्गुला हिङ्गुलाङ्गी च हिङ्गुलाधरवासिनी ॥ १५६॥  
  
हिङ्गुलोत्तमवर्णाभा हिङ्गुलाभरणा च सा ।  
जाग्रती च जगन्माता जगदीश्वरवल्लभा ॥ १५७॥  
  
जनार्द्दनप्रिया देवी जययुक्ता जयप्रदा ।  
जगदानन्दकरी च जगदाह्लादकारिणी ॥ १५८॥  
  
ज्ञानदानकरी यज्ञा जानकी जनकप्रिया ।  
जयन्ती जयदा नित्या ज्वलदग्निसमप्रभा ॥ १५९॥  
  
विद्याधरा च बिम्बोष्ठी कैलासचलवासिनी ।  
विभवा वडवाग्निश्च अग्निहोत्रफलप्रदा ॥ १६०॥  
  
मन्त्ररूपा परा देवी तथैव गुरुरूपिणी ।  
गया गङ्गा गोमती च प्रभासा पुष्करापि च ॥ १६१॥  
  
विन्ध्याचलरता देवी विन्ध्याचलनिवासिनी ।  
बहू बहुसुन्दरी च कंसासुरविनाशिनी ॥ १६२॥  
  
शूलिनी शूलहस्ता च वज्रा वज्रहरापि च ।  
दूर्गा शिवा शान्तिकरी ब्रह्माणी ब्राह्मणप्रिया ॥ १६३॥  
  
सर्वलोकप्रणेत्री च सर्वरोगहरापि च ।  
मङ्गला शोभना शुद्धा निष्कला परमा कला ॥ १६४॥  
  
विश्वेश्वरी विश्वमाता ललिता वसितानना ।  
सदाशिवा उमा क्षेमा चण्डिका चण्डविक्रमा ॥ १६५॥  
  
सर्वदेवमयी देवी सर्वागमभयापहा ।  
ब्रह्मेशविष्णुनमिता सर्वकल्याणकारिणी ॥ १६६॥  
  
योगिनी योगमाता च योगीन्द्रहृदयस्थिता ।  
योगिजाया योगवती योगीन्द्रानन्दयोगिनी ॥ १६७॥  
  
इन्द्रादिनमिता देवी ईश्वरी चेश्वरप्रिया ।  
विशुद्धिदा भयहरा भक्तद्वेषिभयङ्करी ॥ १६८॥  
  
भववेषा कामिनी च भरुण्डा भयकारिणी ।  
बलभद्रप्रियाकारा संसारार्णवतारिणी ॥ १६९॥  
  
पञ्चभूता सर्वभूता विभूतिर्ब्भूतिधारिणी ।  
सिंहवाहा महामोहा मोहपाशविनाशिनी ॥ १७०॥  
  
मन्दुरा मदिरा मुद्रा मुद्रामुद्गरधारिणी ।  
सावित्री च महादेवी परप्रियनिनायिका ॥ १७१॥  
  
यमदूती च पिङ्गाक्षी वैष्णवी शङ्करी तथा ।  
चन्द्रप्रिया चन्द्ररता चन्दनारण्यवासिनी ॥ १७२॥  
  
चन्दनेन्द्रसमायुक्ता चण्डदैत्यविनाशिनी ।  
सर्वेश्वरी यक्षिणी च किराती राक्षसी तथा ॥ १७३॥  
  
महाभोगवती देवी महामोक्षप्रदायिनी ।  
विश्वहन्त्री विश्वरूपा विश्वसंहारकारिणी ॥ १७४॥  
  
धात्री च सर्वलोकानां हितकारणकामिनी ।  
कमला सूक्ष्मदा देवी धात्री हरविनाशिनी ॥ १७५॥  
  
सुरेन्द्रपूजिता सिद्धा महातेजोवतीति च ।  
परारूपवती देवी त्रैलोक्याकर्षकारिणी ॥ १७६॥  
  
इति ते कथितन्देवि पीतानाम सहस्रकम् ।  
पठेद्वा पाठयेद्वापि सर्वसिद्धिर्भवेत्प्रिये ॥ १७७॥  
  
इति मे विष्णुना प्रोक्तम्महास्तम्भकरम्परम् ।  
प्रातः काले च मध्याह्ने सन्ध्याकाले च पार्वति ॥ १७८॥  
  
एकचित्तः पठेदेतत्सर्वसिद्धिर्ब्भविष्यति ।  
एकवारम्पठेद्यस्तु सर्वपापक्षयो भवेत् ॥ १७९॥  
  
द्विवारम्प्रपठेद्यस्तु विघ्नेश्वरसमो भवेत् ।  
त्रिवारम्पठनाद्देवि सर्वं सिद्ध्यति सर्वथा ॥ १८०॥  
  
स्तवस्यास्य प्रभावेण साक्षाद्भवति सुव्रते ।  
मोक्षार्त्थी लभते मोक्षन्धनार्थी लभते धनम् ॥ १८१॥  
  
विद्यार्त्थी लभते विद्यान्तर्कव्याकरणान्विताम् ।  
महित्वव्वत्सरान्ताच्च शत्रुहानिः प्रजायते ॥ १८२॥  
  
क्षोणीपतिर्वशस्तस्य स्मरणे सदृशो भवेत् ।  
यः पठेत्सर्वदा भक्त्या श्रेयस्तु भवति प्रिये ॥ १८३॥  
  
गणाध्यक्षप्रतिनिधिः कविकाव्यपरो वरः ।  
गोपनीयम्प्रयत्नेन जननीजारवत्सदा ॥ १८४॥  
  
हेतुयुक्तो भवेन्नित्यं शक्तियुक्तः सदा भवेत् ।  
य इदम्पठते नित्यं शिवेन सदृशो भवेत् ॥ १८५॥  
  
जीवन्धर्मार्त्थभोगी स्यान्मृतो मोक्षपतिर्ब्भवेत् ।  
सत्यं सत्यम्महादेवि सत्यं सत्यन्न संशयः ॥ १८६॥  
  
स्तवस्यास्य प्रभावेण देवेन सह मोदते ।  
सुचित्ताश्च सुरास्सर्वे स्तवराजस्य कीर्त्तनात् ॥ १८७॥  
  
पीताम्बरपरीधाना पीतगन्धानुलेपना ।  
परमोदयकीर्त्तिः स्यात्परतस्सुरसुन्दरि ॥ १८८॥  
  
इति श्रीउत्कटशम्बरे नागेन्द्रप्रयाणतन्त्रे षोडशसहस्रे  
विष्णुशङ्करसंवादे पीताम्बरीसहस्रनामस्तोत्रं समाप्तम् ॥  
  
  
  
  
  
The original text is  
from Muktabodha Indological Research Institute  
www.muktabodha.org  
Data-entered by the staff of Muktabodha under the direction of Mark S. G.  
Dyczkowski.  
Reprint of edition published in 1892.  Revision 0 february 9, 2009  
Publisher : Shrivenkateshvara press Publication year : 1949  
  
Reproofread by DPD  
  
pItAmbarI is also known as bagalAmukhI  
  
