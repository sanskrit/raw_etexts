---
Acknowledge-Permission: Mahaperiaval Trust
Category: sahasranAma, devii, lakShmI, devI
Description-comments: Edited by S. V. Radhakrishna Shastriji
File name: lakShmIsahasranAmastotram.itx
Indexextra: (Scanned book)
Language: Sanskrit
Latest update: October 6, 2017
Location: doc_devii
Proofread by: PSA Easwaran psaeaswaran at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: lakShmI
Subject: philosophy/hinduism/religion
Sublocation: devii
Text title: lakShmIsahasranAmastotram 1
engtitle: lakShmIsahasranAmastotram 1
itxtitle: lakShmIsahasranAmastotram 1
title: लक्ष्मीसहस्रनामस्तोत्रम् १

---
  
 श्रीलक्ष्मीसहस्रनामस्तोत्रम् १   
  
अस्य श्रीमहालक्ष्मीसहस्रनामस्तोत्रमहामन्त्रस्य  
श्रीमहाविष्णुर्भगवान् ऋषिः, अनुष्टुप्छन्दः,  
श्रीमहालक्ष्मीः देवता । श्रीं बीजम् ह्रीं शक्तिः, ह्रैं कीलकम् ।  
श्रीमहालक्ष्मीप्रसादसिद्ध्यर्थे जपे विनियोगः ॥  
  
पद्मानने पद्मकरे सर्वलोकैकपूजिते ।  
सान्निध्यं कुरु मे चित्ते विष्णुवक्षःस्थलस्थिते ॥ १॥  
  
भगवद्दक्षिणे पार्श्वे श्रियं देवीमवस्थिताम् ।  
ईश्वरीं सर्वभूतानां जननीं सर्वदेहिनाम् ॥ २॥  
  
चारुस्मितां चारुदतीं चारुनेत्राननभ्रुवम् ।  
सुकपोलां सुकर्णाग्रन्यस्तमौक्तिककुण्डलाम् ॥ ३॥  
  
सुकेशां चारुबिम्बोष्ठीं रत्नतुङ्गघनस्तनीम् ।  
अलकाग्रैरलिनिभैरलङ्कृतमुखाम्बुजम् ॥ ४॥  
  
लसत्कनकसङ्काशां पीनसुन्दरकन्धराम् ।  
निष्ककण्ठीं स्तनालम्बिमुक्ताहारविराजिताम् ॥ ५॥  
  
नीलकुन्तलमध्यस्थमाणिक्यमकुटोज्ज्वलाम् ।  
शुक्लमाल्याम्बरधरां तप्तहाटकवर्णिनीम् ॥ ६॥  
  
अनन्यसुलभैस्तैस्तैर्गुणैः सौम्यमुखैर्निजैः ।  
अनुरूपानवद्याङ्गीं हरेर्नित्यानपायिनीम् ॥ ७॥  
  
श्रीर्वासुदेवमहिषी पुम्प्रधानेश्वरेश्वरी ।  
अचिन्त्यानन्तविभवा भावाभावविभाविनी ॥ १॥  
  
अहम्भावात्मिका पद्मा शान्तानन्तचिदात्मिका ।  
ब्रह्मभावं गता त्यक्तभेदा सर्वजगन्मयी ॥ २॥  
  
षाड्गुण्यपूर्णा त्रय्यन्तरूपात्मानपगामिनी ।  
एकयोग्याऽशून्यभावाकृतिस्तेजः प्रभाविनी ॥ ३॥  
  
भाव्यभावकभावात्मभाव्या कामधुगाऽऽत्मभूः ।  
भावाभावमयी दिव्या भेद्यभेदकभावनी ॥ ४॥  
  
जगत्कुटुम्बिन्यखिलाधारा कामविजृम्भिणी ।  
पञ्चकृत्यकरी पञ्चशक्तिमय्यात्मवल्लभा ॥ ५॥  
  
भावाभावानुगा सर्वसम्मताऽऽत्मोपगूहिनी ।  
अपृथक्चारिणी सौम्या सौम्यरूपव्यवस्थिता ॥ ६॥  
  
आद्यन्तरहिता देवी भवभाव्यस्वरूपिणी ।  
महाविभूतिः समतां गता ज्योतिर्गणेश्वरी ॥ ७॥  
  
स्वातन्त्र्यरूपा देवोरःस्थिता तद्धर्मधर्मिणी ।  
सर्वभूतेश्वरी सर्वभूतमाताऽऽत्ममोहिनी ॥ ९॥  
  
सर्वाङ्गसुन्दरी सर्वव्यापिनी प्राप्तयोगिनी ।  
विमुक्तिदायिनी भक्तिगम्या संसारतारिणी ॥ १०॥  
  
धर्मार्थसाधिनी व्योमनिलया व्योमविग्रहा ।  
पञ्चव्योमपदी रक्षव्यावृतिः प्राप्यपूरिणी ॥ ११॥  
  
आनन्दरूपा सर्वाप्तिशालिनी शक्तिनायिका ।  
हिरण्यवर्णा हैरण्यप्राकारा हेममालिनी ॥ १२॥  
  
प्रत्नरत्ना भद्रपीठा वेशिनी रजतस्रजा ।  
स्वाज्ञाकार्यमरा नित्या सुरभिर्व्योमचारिणी ॥ १३॥  
  
योगक्षेमवहा सर्वसुलभेच्छाक्रियात्मिका ।  
करुणाग्रानतमुखी कमलाक्षी शशिप्रभा ॥ १४॥  
  
कल्याणदायिनी कल्या कलिकल्मषनाशिनी ।  
प्रज्ञापरिमिताऽऽत्मानुरूपा सत्योपयाचिता ॥ १५॥  
  
मनोज्ञेया ज्ञानगम्या नित्यमुक्तात्मसेविनी ।  
कर्तृशक्तिः सुगहना भोक्तृशक्तिर्गुणप्रिया ॥ १६॥  
  
ज्ञानशक्तिरनौपम्या निर्विकल्पा निरामया ।  
अकलङ्काऽमृताधारा महाशक्तिर्विकासिनी ॥ १७॥  
  
महामाया महानन्दा निःसङ्कल्पा निरामया ।  
एकस्वरूपा त्रिविधा सङ्ख्यातीता निरञ्जना ॥ १८॥  
  
आत्मसत्ता नित्यशुचिः परशक्तिः सुखोचिता ।  
नित्यशान्ता निस्तरङ्गा निर्भिन्ना सर्वभेदिनी ॥ १९॥  
  
असङ्कीर्णाऽविधेयात्मा निषेव्या सर्वपालिनी ।  
निष्कामना सर्वरसाऽभेद्या सर्वार्थ साधिनी ॥ २०॥  
  
अनिर्देश्याऽपरिमिता निर्विकारा त्रिलक्षणा ।  
भयङ्करी सिद्धिरूपाऽव्यक्ता सदसदाकृतिः ॥ २१॥  
  
अप्रतर्क्याऽप्रतिहता नियन्त्री यन्त्रवाहिनी ।  
हार्दमूर्तिर्महामूर्तिः अव्यक्ता विश्वगोपिनी ॥ २२॥  
  
वर्धमानाऽनवद्याङ्गी निरवद्या त्रिवर्गदा ।  
अप्रमेयाऽक्रिया सूक्ष्मा परनिर्वाणदायिनी ॥ २३॥  
  
अविगीता तन्त्रसिद्धा योगसिद्धाऽमरेश्वरी ।  
विश्वसूतिस्तर्पयन्ती नित्यतृत्पा महौषधिः ॥ २४॥  
  
शब्दाह्वया शब्दसहा कृतज्ञा कृतलक्षणा ।  
त्रिवर्तिनी त्रिलोकस्था भूर्भुवःस्वरयोनिजा ॥ २५॥  
  
अग्राह्याऽग्राहिकाऽनन्ताह्वया सर्वातिशायिनी ।  
व्योमपद्मा कृतधुरा पूर्णकामा महेश्वरी ॥ २६॥  
  
सुवाच्या वाचिका सत्यकथना सर्वपालिनी ।  
लक्ष्यमाणा लक्षयन्ती जगज्ज्येष्ठा शुभावहा ॥ २७॥  
  
जगत्प्रतिष्ठा भुवनभर्त्री गूढप्रभावती ।  
क्रियायोगात्मिका मूर्तिः हृदब्जस्था महाक्रमा ॥ २८॥  
  
परमद्यौः प्रथमजा परमाप्ता जगन्निधिः ।  
आत्मानपायिनी तुल्यस्वरूपा समलक्षणा ॥ २९॥  
  
तुल्यवृत्ता समवया मोदमाना खगध्वजा ।  
प्रियचेष्टा तुल्यशीला वरदा कामरूपिणी ॥ ३०॥  
  
समग्रलक्षणाऽनन्ता तुल्यभूतिः सनातनी ।  
महर्द्धिः सत्यसङ्कल्पा बह्वृचा परमेश्वरी ॥ ३१॥  
  
जगन्माता सूत्रवती भूतधात्री यशस्विनी ।  
महाभिलाषा सावित्री प्रधाना सर्वभासिनी ॥ ३२॥  
  
नानावपुर्बहुभिदा सर्वज्ञा पुण्यकीर्तना ।  
भूताश्रया हृषीकेश्वर्यशोका वाजिवाहिका ॥ ३३॥  
  
ब्रह्मात्मिका पुण्यजनिः सत्यकामा समाधिभूः ।  
हिरण्यगर्भा गम्भीरा गोधूलिः कमलासना ॥ ३४॥  
  
जितक्रोधा कुमुदिनी वैजयन्ती मनोजवा ।  
धनलक्ष्मीः स्वस्तिकरी राज्यलक्ष्मीर्महासती ॥ ३५॥  
  
जयलक्ष्मीर्महागोष्ठी मघोनी माधवप्रिया ।  
पद्मगर्भा वेदवती विविक्ता परमेष्ठिनी ॥ ३६॥  
  
सुवर्णबिन्दुर्महती महायोगिप्रियाऽनघा ।  
पद्मे स्थिता वेदमयी कुमुदा जयवाहिनी ॥ ३७॥  
  
संहतिर्निर्मिता ज्योतिः नियतिर्विविधोत्सवा ।  
रुद्रवन्द्या सिन्धुमती वेदमाता मधुव्रता ॥ ३८॥  
  
विश्वम्भरा हैमवती समुद्रेच्छाविहारिणी ।  
अनुकूला यज्ञवती शतकोटिः सुपेशला ॥ ३९॥  
  
धर्मोदया धर्मसेव्या सुकुमारी सभावती ।  
भीमा ब्रह्मस्तुता मध्यप्रभा देवर्षिवन्दिता ॥ ४०॥  
  
देवभोग्या महाभागा प्रतिज्ञापूर्णशेवधिः ।  
सुवर्णरुचिरप्रख्या भोगिनी भोगदायिनी ॥ ४१॥  
  
वसुप्रदोत्तमवधूः गायत्री कमलोद्भवा ।  
विद्वत्प्रिया पद्मचिह्ना वरिष्ठा कमलेक्षणा ॥ ४२॥  
  
पद्मप्रिया सुप्रसन्ना प्रमोदा प्रियपार्श्वगा ।  
विश्वभूषा कान्तिमती कृष्णा वीणारवोत्सुका ॥ ४३॥  
  
रोचिष्करी स्वप्रकाशा शोभमानविहङ्गमा ।  
देवाङ्कस्था परिणतिः कामवत्सा महामतिः ॥ ४४॥  
  
इल्वलोत्पलनाभाऽधिशमनी वरवर्णिनी ।  
स्वनिष्ठा पद्मनिलया सद्गतिः पद्मगन्धिनी ॥ ४५॥  
  
पद्मवर्णा कामयोनिः चण्डिका चारुकोपना ।  
रतिस्नुषा पद्मधरा पूज्या त्रैलोक्यमोहिनी ॥ ४६॥  
  
नित्यकन्या बिन्दुमालिन्यक्षया सर्वमातृका ।  
गन्धात्मिका सुरसिका दीप्तमूर्तिः सुमध्यमा ॥ ४७॥  
  
पृथुश्रोणी सौम्यमुखी सुभगा विष्टरश्रुतिः ।  
स्मितानना चारुदती निम्ननाभिर्महास्तनी ॥ ४८॥  
  
स्निग्धवेणी भगवती सुकान्ता वामलोचना ।  
पल्लवाङ्घ्रिः पद्ममनाः पद्मबोधा महाप्सराः ॥ ४९॥  
  
विद्वत्प्रिया चारुहासा शुभदृष्टिः ककुद्मिनी ।  
कम्बुग्रीवा सुजघना रक्तपाणिर्मनोरमा ॥ ५०॥  
  
पद्मिनी मन्दगमना चतुर्दंष्ट्रा चतुर्भुजा ।  
शुभरेखा विलासभ्रूः शुकवाणी कलावती ॥ ५१॥  
  
ऋजुनासा कलरवा वरारोहा तलोदरी ।  
सन्ध्या बिम्बाधरा पूर्वभाषिणी स्त्रीसमाह्वया ॥ ५२॥  
  
इक्षुचापा सुमशरा दिव्यभूषा मनोहरा ।  
वासवी पाण्डरच्छत्रा करभोरुस्तिलोत्तमा ॥ ५३॥  
  
सीमन्तिनी प्राणशक्तिः विभीषण्यसुधारिणी ।  
भद्रा जयावहा चन्द्रवदना कुटिलालका ॥ ५४॥  
  
चित्राम्बरा चित्रगन्धा रत्नमौलिसमुज्ज्वला ।  
दिव्यायुधा दिव्यमाल्या विशाखा चित्रवाहना ॥ ५५॥  
  
अम्बिका सिन्धुतनया सुश्रेणिः सुमहासना ।  
सामप्रिया नम्रिताङ्गी सर्वसेव्या वराङ्गना ॥ ५६॥  
  
गन्धद्वारा दुराधर्षा नित्यपुष्टा करीषिणी ।  
देवजुष्टाऽऽदित्यवर्णा दिव्यगन्धा सुहृत्तमा ॥ ५७॥  
  
अनन्तरूपाऽनन्तस्था सर्वदानन्तसङ्गमा ।  
यज्ञाशिनी महावृष्टिः सर्वपूज्या वषट्क्रिया ॥ ५८॥  
  
योगप्रिया वियन्नाभिः अनन्तश्रीरतीन्द्रिया ।  
योगिसेव्या सत्यरता योगमाया पुरातनी ॥ ५९॥  
  
सर्वेश्वरी सुतरणिः शरण्या धर्मदेवता ।  
सुतरा संवृतज्योतिः योगिनी योगसिद्धिदा ॥ ६०॥  
  
सृष्टिशक्तिर्द्योतमाना भूता मङ्गलदेवता ।  
संहारशक्तिः प्रबला निरुपाधिः परावरा ॥ ६१॥  
  
उत्तारिणी तारयन्ती शाश्वती समितिञ्जया ।  
महाश्रीरजहत्कीर्तिः योगश्रीः सिद्धिसाधनी ॥ ६२॥  
  
पुण्यश्रीः पुण्यनिलया ब्रह्मश्रीर्ब्राह्मणप्रिया ।  
राजश्री राजकलिता फलश्रीः स्वर्गदायिनी ॥ ६३॥  
  
देवश्रीरद्भुतकथा वेदश्रीः श्रुतिमार्गिणी ।  
तमोऽपहाऽव्ययनिधिः लक्षणा हृदयङ्गमा ॥ ९४॥  
  
मृतसञ्जीविनी शुभ्रा चन्द्रिका सर्वतोमुखी ।  
सर्वोत्तमा मित्रविन्दा मैथिली प्रियदर्शना ॥ ६५॥  
  
सत्यभामा वेदवेद्या सीता प्रणतपोषिणी ।  
मूलप्रकृतिरीशाना शिवदा दीप्रदीपिनी ॥ ६६॥  
  
अभिप्रिया स्वैरवृत्तिः रुक्मिणी सर्वसाक्षिणी ।  
गान्धारिणी परगतिः तत्वगर्भा भवाभवा ॥ ६७॥  
  
अन्तर्वृत्तिर्महारुद्रा विष्णुदुर्गा महाबला ।  
मदयन्ती लोकधारिण्यदृश्या सर्वनिष्कृतिः ॥ ६८॥  
  
देवसेनाऽऽत्मबलदा वसुधा मुख्यमातृका ।  
क्षीरधारा घृतमयी जुह्वती यज्ञदक्षिणा ॥ ६९॥  
  
योगनिद्रा योगरता ब्रह्मचर्या दुरत्यया ।  
सिंहपिञ्छा महादुर्गा जयन्ती खङ्गधारिणी ॥ ७०॥  
  
सर्वार्तिनाशिनी हृष्ट सर्वेच्छापरिपूरिका ।  
आर्या यशोदा वसुदा धर्मकामार्थमोक्षदा ॥ ७१॥  
  
त्रिशूलिनी पद्मचिह्ना महाकालीन्दुमालिनी ।  
एकवीरा भद्रकाली स्वानन्दिन्युल्लसद्गदा ॥ ७२॥  
  
नारायणी जगत्पूरिण्युर्वरा द्रुहिणप्रसूः ।  
यज्ञकामा लेलिहाना तीर्थकर्युग्रविक्रमा ॥ ७३॥  
  
गरुत्मदुदयाऽत्युग्रा वाराही मातृभाशिणी ।  
अश्वक्रान्ता रथक्रान्ता विष्णुक्रान्तोरुचारिणी ॥ ७४॥  
  
वैरोचनी नारसिंही जीमूता शुभदेक्षणा ।  
दीक्षाविदा विश्वशक्तिः बीजशक्तिः सुदर्शनी ॥ ७५॥  
  
प्रतीता जगती वन्यधारिणी कलिनाशिनी ।  
अयोध्याऽच्छिन्नसन्ताना महारत्ना सुखावहा ॥ ७६॥  
  
राजवत्यप्रतिभया विनयित्री महाशना ।  
अमृतस्यन्दिनी सीमा यज्ञगर्भा समेक्षणा ॥ ७७॥  
  
आकूतिऋग्यजुस्सामघोषाऽऽरामवनोत्सुका ।  
सोमपा माधवी नित्यकल्याणी कमलार्चिता ॥ ७८॥  
  
योगारूढा स्वार्थजुष्टा वह्निवर्णा जितासुरा ।  
यज्ञविद्या गुह्यविद्याऽध्यात्मविद्या कृतागमा ॥ ७९॥  
  
आप्यायनी कलातीता सुमित्रा परभक्तिदा ।  
काङ्क्षमाणा महामाया कोलकामाऽमरावती ॥ ८०॥  
  
सुवीर्या दुःस्वप्नहरा देवकी वसुदेवता ।  
सौदामिनी मेघरथा दैत्यदानवमर्दिनी ॥ ८१॥  
  
श्रेयस्करी चित्रलीलैकाकिनी रत्नपादुका ।  
मनस्यमाना तुलसी रोगनाशिन्युरुप्रदा ॥ ८२॥  
  
तेजस्विनी सुखज्वाला मन्दरेखाऽमृताशिनी ।  
ब्रह्मिष्ठा वह्निशमनी जुषमाणा गुणात्यया ॥ ८३॥  
  
कादम्बरी ब्रह्मरता विधात्र्युज्ज्वलहस्तिका ।  
अक्षेभ्या सर्वतोभद्रा वयस्या स्वस्तिदक्षिणा ॥ ८४॥  
  
सहस्रास्या ज्ञानमाता वैश्वानर्यक्षवर्तिनी ।  
प्रत्यग्वरा वारणवत्यनसूया दुरासदा ॥ ८५॥  
  
अरुन्धती कुण्डलिनी भव्या दुर्गतिनाशिनी ।  
मृत्युञ्जया त्रासहरी निर्भया शत्रुसूदिनी ॥ ८६॥  
  
एकाक्षरा सत्पुरन्ध्री सुरपक्षा सुरातुला ।  
सकृद्विभाता सर्वार्तिसमुद्रपरिशोषिणी ॥ ८७॥  
  
बिल्वप्रियाऽवनी चक्रहृदया कम्बुतीर्थगा ।  
सर्वमन्त्रात्मिका विद्युत्सुवर्णा सर्वरञ्जिनी ॥ ८८॥  
  
ध्वजछत्राश्रया भूतिर्वैष्णवी सद्गुणोज्ज्वला ।  
सुषेणा लोकविदिता कामसूर्जगदादिभूः ॥ ८९॥  
  
वेदान्तयोनिर्जिज्ञासा मनीषा समदर्शिनी ।  
सहस्रशक्तिरावृत्तिः सुस्थिरा श्रेयसां निधिः ॥ ९०॥  
  
रोहिणी रेवती चन्द्रसोदरी भद्रमोहिनी ।  
सूर्या कन्याप्रिया विश्वभावनी सुविभाविनी ॥ ९१॥  
  
सुप्रदृश्या कामचारिण्यप्रमत्ता ललन्तिका ।  
मोक्षलक्ष्मीर्जगद्योनिः व्योमलक्ष्मीः सुदुर्लभा ॥ ९२॥  
  
भास्करी पुण्यगेहस्था मनोज्ञा विभवप्रदा ।  
लोकस्वामिन्यच्युतार्था पुष्कला जगदाकृतिः ॥ ९३॥  
  
विचित्रहारिणी कान्ता वाहिनी भूतवासिनी ।  
प्राणिनी प्राणदा विश्वा विश्वब्रह्माण्डवासिनी ॥ ९४॥  
  
सम्पूर्णा परमोत्साहा श्रीमती श्रीपतिः श्रुतिः ।  
श्रयन्ती श्रीयमाणा क्ष्मा विश्वरूपा प्रसादिनी ॥ ९५॥  
  
हर्षिणी प्रथमा शर्वा विशाला कामवर्षिणी ।  
सुप्रतीका पृश्निमती निवृत्तिर्विविधा परा ॥ ९६॥  
  
सुयज्ञा मधुरा श्रीदा देवरातिर्महामनाः ।  
स्थूला सर्वाकृतिः स्थेमा निम्नगर्भा तमोनुदा ॥ ९७॥  
  
तुष्टिर्वागीश्वरी पुष्टिः सर्वादिः सर्वशोषिणी ।  
शक्त्यात्मिका शब्दशक्तिः विशिष्टा वायुमत्युमा ॥ ९८॥  
  
आन्वीक्षिकी त्रयी वार्ता दण्डनीतिर्नयात्मिका ।  
व्याली सङ्कर्षिणी द्योता महादेव्यपराजिता ॥ ९९॥  
  
कपिला पिङ्गला स्वस्था बलाकी घोषनन्दिनी ।  
अजिता कर्षिणी नीतिर्गरुडा गरुडासना ॥ १००॥  
  
ह्लादिन्यनुग्रहा नित्या ब्रह्मविद्या हिरण्मयी ।  
मही शुद्धविधा पृथ्वी सन्तानिन्यंशुमालिनी ॥ १०१॥  
  
यज्ञाश्रया ख्यातिपरा स्तव्या वृष्टिस्त्रिकालगा ।  
सम्बोधिणि शब्दपुर्णा विजयांऽशुमती कला ॥ १०२॥  
  
शिवा स्तुतुप्रिया ख्यातिः जीवयन्ती पुनर्वसुः ।  
दीक्षा भक्तार्तिहा रक्षा परीक्षा यज्ञसम्भवा ॥ १०३॥  
  
आर्द्रा पुष्करिणी पुण्या गण्या दारिद्र्यभञ्जिनी ।  
धन्या मान्या पद्मनेमिः भार्गवी वंशवर्धनी ॥ १०४॥  
  
तीक्ष्णप्रवृत्तिः सत्कीर्तिः निषेव्याऽघविनाशिनी ।  
सञ्ज्ञा निःसंशया पूर्वा वनमाला वसुन्धरा ॥ १०५॥  
  
पृथुर्महोत्कटाऽहल्या मण्डलाऽऽश्रितमानदा ।  
सर्वा नित्योदितोदारा जृम्भमाणा महोदया ॥ १०६॥  
  
चन्द्रकान्तोदिता चन्द्रा चतुरश्रा मनोजवा ।  
बाला कुमारी युवतिः करुणा भक्तवत्सला ॥ १०७॥  
  
मेदिन्य्युपनिषन्मिश्रा सुमवीरुद्धनेश्वरी ।  
दुर्मर्षणी सुचरिता बोधा शोभा सुवर्चला ॥ १०८॥  
  
यमुनाऽक्षौहिणी गङ्गा मन्दाकिन्यमरालया ।  
गोदा गोदावरी चन्द्रभागा कावेर्युदन्वती ॥ १०९॥  
  
सिनीवाली कुहू राका वारणा सिन्धुमत्यमा ।  
वृद्धिः स्थितिर्ध्रुवा बुद्धिः त्रिगुणा गुणगह्वरा ॥ ११०॥  
  
पूर्तिर्मायात्मिका स्फूर्तिर्व्याख्या सूत्रा प्रजावती ।  
विभूतिर्निष्कला रम्भा रक्षा सुविमला क्षमा ॥ १११॥  
  
प्राप्तिर्वासन्तिकालेखा भूरिबीजा महागदा ।  
अमोघा शान्तिदा स्तुत्या ज्ञानदोत्कर्षिणी शिखा ॥ ११२॥  
  
प्रकृतिर्गोमती लीला कमला कामधुग्विधिः ।  
प्रज्ञा रामा परा सन्ध्या सुभद्रा सर्वमङ्गला ॥ ११३॥  
  
नन्दा भद्रा जया रिक्ता तिथिपूर्णाऽमृतम्भरा ।  
काष्ठा कामेश्वरी निष्ठा काम्या रम्या वरा स्मृतिः ॥ ११४॥  
  
शङ्खिनी चक्रिणी श्यामा समा गोत्रा रमा दितिः ।  
शान्तिर्दान्तिः स्तुतिः सिद्धिः विरजाऽत्युज्ज्वलाऽव्यया ॥ ११५॥  
  
वाणी गौरीन्दिरा लक्ष्मीः मेधा श्रद्धा सरस्वती ।  
स्वधा स्वाहा रतिरुषा वसुविद्या धृतिः सहा ॥ ११६॥  
  
शिष्टेष्टा च शुचिर्धात्री सुधा रक्षोघ्न्यजाऽमृता ।  
रत्नावली भारतीडा धीरधीः केवलाऽऽत्मदा ॥ ११७॥  
  
या सा शुद्धिः सस्मिता का नीला राधाऽमृतोद्भवा ।  
परधुर्यास्पदा ह्रीर्भूः कामिनी शोकनाशिनी ॥ ११८॥  
  
मायाकृती रसघना नर्मदा गोकुलाश्रया ।  
अर्कप्रभा रथेभाश्वनिलयेन्दुप्रभाऽद्भुता ॥ ११९॥  
  
श्रीः कृशानुप्रभा वज्रलम्भना सर्वभूमिदा ।  
भोगप्रिया भोगवती भोगीन्द्रशयनासना ॥ १२०॥  
  
अश्वपूर्वा रथमध्या हस्तिनादप्रबोधिनी ।  
सर्वलक्षणलक्षण्या सर्वलोकप्रियङ्करी ॥ १२१॥  
  
सर्वोत्कृष्टा सर्वमयी भवभङ्गापहारिणी ।  
वेदान्तस्था ब्रह्मनीतिः ज्योतिष्मत्यमृतावहा ॥ १२२॥  
  
भूताश्रया निराधारा संहिता सुगुणोत्तरा ।  
सर्वातिशायिनी प्रीतिः सर्वभूतस्थिता द्विजा ।  
सर्वमङ्गलमाङ्गल्या दृष्टादृष्टफलप्रदा ॥ १२३॥  
  
इति श्रीलक्ष्मीसहस्रनामस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
