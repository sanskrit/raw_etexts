+++
"Text title" = "laLitaahRidaya stotraM"
"File name" = "shrIlalitAhRidayastotram.itx"
itxtitle = "lalitAhRidayastotram"
engtitle = "lalitAhRidaya stotram"
Category = "hRidaya, devii, dashamahAvidyA, lalitA, devI"
Location = "doc_devii"
Sublocation = "devii"
SubDeity = "dashamahAvidyA"
Subcategory = "lalitA"
Author = "Traditional"
Language = "Sanskrit"
Subject = "philosophy/hinduism/religion"
"Transliterated by" = "Adwaith Menon adwaithmenon at gmail.com"
"Proofread by" = "Adwaith Menon"
"Latest update" = "June 15, 2005"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "ललिताहृइदयस्तोत्रम्"

+++
  
 श्रीललिताहृदयस्तोत्रम्   
अथश्रीललिताहृदयस्तोत्रं ॥  
  
श्रीललिताम्बिकायै नमः ।  
देव्युवाच ।  
देवदेव महादेव सच्चिदानन्दविग्रहा ।  
सुन्दर्याहृदयं स्तोत्रं परं कौतूहलं विभो ॥ १॥  
  
ईश्वरौवाच ।  
  
साधु साधुत्वया प्राज्ञे लोकानुग्रहकारकं ।  
रहस्यमपिवक्ष्यामि सावधानमनाःशृणु ॥ २॥  
  
श्रीविद्यां जगतां धात्रीं सर्ग्गस्थितिलयेश्वरीं ।  
नमामिललितां नित्यां भक्तानामिष्टदायिनीं ॥ ३॥  
  
बिन्दुत्रिकोणसम्युक्तं वसुकोणसमन्वितं ।  
दशकोणद्वयोपेतं चतुर्द्दश समन्वितं ॥ ४॥  
  
दलाष्टकेसरोपेतं दलषोडशकान्वितं ।  
वृत्तत्रययान्वितम्भूमिसदनत्रयभूषितं ॥ ५॥  
  
नमामि ललिताचक्रं भक्तानामिष्टदायकं ।  
अमृताम्भोनिधिन्तत्र रत्नद्वीपं नमाम्यहं ॥ ६॥  
  
नानावृक्षमहोद्यानं वन्देहं कल्पवाटिकां ।  
सन्तानवाटिकांवन्दे हरिचन्दनवाटिकां ॥ ७॥  
  
मन्दारवाटिकां पारिजातवाटीं मुदा भजे ।  
नमामितव देवेशि कदम्बवनवाटिकां ॥ ८॥  
  
पुष्यरागमहारत्नप्राकारं प्रणमाम्यहं ।  
पत्मरागादिमणिभिःप्राकारं सर्वदा भजे ॥ ९॥  
  
गोमेदरत्नप्राकारं वज्रप्राकारमाश्रये ।  
वैडूर्यरत्नप्राकारम्प्रणमामि कुलेश्वरी ॥ १०॥  
  
इन्द्रनीलाख्यरत्नानां प्राकारं प्रणमाम्यहं ।  
मुक्ताफलमहारत्नप्राकारम्प्रणमाम्यहं ॥ ११॥  
  
मरताख्यमहारत्नप्राकाराय नमोनमः ।  
विद्रुमाख्यमहारत्नप्राकारम्प्रणमाम्यहं ॥ १२॥  
  
माणिक्यमण्डपं रत्नसहस्रस्तम्भमण्डपं ।  
ललिते!तवदेवेशि भजाम्यमृतवापिकां ॥ १३॥  
  
आनन्दवापिकां वन्देविमर्शवापिकां भजे ।  
भजेबालातपोल्गारं चन्द्रिकोगारिकां भजे ॥ १४॥  
  
महाशृङ्गारपरिखां महापत्माटवीं भजे ।  
चिन्तामणिमहारत्नगृहराजं नमाम्यहं ॥ १५॥  
  
पूर्वांनायमयं पूर्व्वद्वारं देवि नमाम्यहं ।  
दक्षिणांनायरूपन्तेदक्षिणद्वारमाश्रये ॥ १६॥  
  
नमामि पश्चिमद्वारं पश्चिमाम्नाय रूपकं ।  
वन्देहमुत्तरद्वारमुत्तराम्नायरूपकं ॥ १७॥  
  
ऊर्द्ध्वाम्नायमयं वन्दे ह्यूर्द्धद्वारं कुलेश्वरि ।  
ललितेतव देवेशि महासिंहासनं भजे ॥ १८॥  
  
ब्रह्मात्मकं मञ्चपादमेकं तव नमाम्यहं ।  
एकंविष्णुमयं मञ्चपादमन्यं नमाम्यहं ॥ १९॥  
  
एकं रुद्रमयं मञ्चपादमन्यं नमाम्यहं ।  
मञ्चपादंममाम्येकं तव देवीश्वरात्मकं ॥ २०॥  
  
मञ्चैकफलकं वन्दे सदाशिवमयं शुभं ।  
नमामितेहंसतूलतल्पकं परमेश्वरी! ॥ २१॥  
  
नमामिते हंसतूलमहोपाधानमुत्तमं ।  
कौस्तुभास्तरणंवन्दे तव नित्यं कुलेश्वरी ॥ २२॥  
  
महावितानिकां वन्दे महायविनिकां भजे ।  
एवं पूजागृहं ध्यात्वा श्रीचक्रे श्रीशिवां भजे ॥ २३॥  
  
स्वदक्षिणे स्थापयामि भागे पुष्पाक्षतादिकान् ।  
अमितांस्तेमहादेवि दीपान् सन्दर्शयाम्यहं ॥ २४॥  
  
मूलेन त्रिपुराचक्रं तव सम्पूज्ययाम्यहं ।  
त्रिभिःखण्डैस्तवख्यातैः पूजयामि महेश्वरि! ॥ २५॥  
  
वाय्वग्नि जलसम्युक्तं प्राणायामैरहं शिवै ।  
शोषाणान्दाहनं चैव करोमि प्लावनं तथा ॥ २६॥  
  
त्रिवारं मूलमन्त्रेण प्राणायामं करोम्यहं ।  
पाषण्डकारिणोभूता भूमौये चान्तरिक्षके ॥ २७॥  
  
करोम्यनेन मन्त्रेण तालत्रयमहं शिवे ।  
नारायणोहम्ब्रह्माहं भैरवोहं शिवोस्म्यहं ॥ २८॥  
  
देवोहं परमानन्दोस्म्यहं त्रिपुरसुन्दरि ।  
ध्यात्वावै वज्रकवचं न्यासं तव करोम्यहं ॥ २९॥  
  
कुमारीबीजसम्युक्तं महात्रिपुरसुन्दरि! ।  
मांरक्षरक्षेति हृदि करोम्यज्ञलिमीश्वरि! ॥ ३०॥  
  
महादेव्यासनायेति प्रकरोम्यासनं शिवे ।  
चक्रासनंनमस्यामि सर्वमन्त्रासनं शिवे ॥ ३१॥  
  
साद्ध्यसिद्धासनं मन्त्रैरेभिर्युक्तं महेश्वरि ।  
करोम्यस्मिञ्चक्रमन्त्रैर्देवतासनमुत्तमं ॥ ३२॥  
  
करोम्यथ षडङ्गाख्यं मातृकां च कलां न्यसे ।  
श्रीकण्टङ्केशवं चैव प्रपञ्चं योगमातृकां ॥ ३३॥  
  
तत्वन्यासं ततः कूर्व्वे चतुष्पीटं यथाचरे ।  
लघुषोढान्ततः कूर्व्वे शक्तिन्यासं महोत्तमं ॥ ३४॥  
  
पीटन्यासं ततः कुर्वे देवतावाहनं प्रिये ।  
कुङ्कुमन्यासकञ्चैव चक्रन्यासमथाचरे ॥ ३५॥  
  
चक्रन्यासं ततः कुर्व्वे न्यासं कामकलाद्वयं ।  
षोडशार्ण्णमहामन्त्रैरङ्गन्यासङ्करोम्यहं ॥ ३६॥  
  
महाषोढां ततः कुर्व्वे शाम्भवं च महाप्रिये ।  
ततोमूलम्प्रजप्त्वाथ पादुकाञ्च ततः परं ॥ ३७॥  
  
गुरवे सम्यगर्च्याथ देवतां हृदिसम्भजे ।  
करोमिमण्डलं वृत्तं चतुरश्रं शिवप्रिये ॥ ३८॥  
  
पुष्पैरभ्यर्च्च्यसाधारं शङ्खं सम्पूजयामहं ।  
अर्च्चयामिषडङ्गेन जलमापूरयाम्यहं ॥ ३९॥  
  
ददामि चादिमं बिन्दुं कुर्वे मूलाभिमन्त्रितं ।  
तजजलेनजगन्मातस्त्रिकोणं वृत्तसम्युतं ॥ ४०॥  
  
षल्कोणं चतुरश्रञ्च मण्डलं प्रणमाम्यहं ।  
विद्ययापूजयामीह त्रिखण्डेन तु पूजनं ॥ ४१॥  
  
बीजेनवृत्तषल्कोणं पूजयामि तवप्रिये ।  
तस्मिन्देवीकलात्मानां मणिमण्डलमाश्रये ॥ ४२॥  
  
धूम्रार्च्चिषं नमस्यामि ऊष्मां च ज्वलनीं तथा ।  
ज्वालिनीञ्च नमस्यामि वन्देहं विस्पुलिङ्गिनीं ॥ ४३॥  
  
सुश्रियं च सुरूपाञ्चकम्पिलां प्रणमाम्यहं ।  
नौमिहव्यवहां नित्यां भजे कव्यवहां कलां ॥ ४४॥  
  
सूर्याग्निमण्डलां तत्र सकलाद्वादशात्मकं ।  
अर्घ्यपाद्यमहन्तत्र तपिनीं तापिनीं भजे ॥ ४५॥  
  
धूम्रां मरीचीं वन्देहं ज्वालिनीं मरुहं भजे ।  
सुषुम्नाम्भोगदां वन्दे भजे विश्वां च बोधिनीं ॥ ४६॥  
  
धारिणीं च क्षमां वन्दे सौरीरेताः कलाभजे ।  
आश्रयेमण्मलं चान्द्रं तल्कलाषोडशात्मकं ॥ ४७॥  
  
अमृतां मानदां वन्दे पूषां तुष्टीं भजाम्यहं ।  
पुष्टिम्भजे महादेवि भजेऽहं च रतिं धृतिं ॥ ४८॥  
  
रशनिं चन्द्रिकां वन्दे कान्तीं जोत्सना श्रियं भजे ।  
नेऔमिप्रीतिञ्चागतदाञ्चपूर्ण्णिमाममृताम्भजे ॥ ४९॥  
  
त्रिकोणलेखनं कुर्व्वे आकारादिसुरेखकं ।  
हलक्षवर्ण्णसम्युक्तंस्पीतं तं हंसभास्करं ॥ ५०॥  
  
वाक्कामशक्ति संयुक्तं हंसमाराधयाम्यहं ।  
वृत्ताद्बहिःषडश्रस्यलेखनं प्रकरोम्यहं ॥ ५१॥  
  
पुरतोग्न्यादिषल्ख़ोणं कखगेनार्च्चयाम्यहं ।  
श्रीविद्ययासप्तवारं करोम्यत्राभि मन्त्रितं ॥ ५२॥  
  
समर्प्पयामि देवेशि तस्मात् गन्धाक्षतादिकं ।  
ध्यायामिपूजाद्रव्येषु तत् सर्वं विद्ययायुतं ॥ ५३॥  
  
चतुर्न्नवतिसन्मन्त्रान् स्पृष्ट्वा तत् प्रजपाम्यहं ।  
वह्नेर्द्दशकलाःसूर्यकलाद्वादशकं भजे ॥ ५४॥  
  
आश्रये शोडषकलास्तत्र चन्द्रमसस्तदा ।  
सृष्टिम्वृद्धिम् स्मृतिम् वन्दे मेधाम् कान्तीम् तथैव च ॥ ५५॥  
  
लक्ष्मीम् द्युथिम् स्थिताम् वन्दे स्थितिम् सिद्धिम् भजाम्यहम् ।  
एताब्रह्मकलावन्दे जरान्थाम् पालिनीम् भजे ॥ ५६॥  
  
शान्तिं नमामीश्वरीं च रतीं वन्दे च कारिकां ।  
वरदांह्लादिनीं वन्दे प्रीतिं दीर्घां भजाभम्यहं ॥ ५७॥  
  
एता विष्णुअकलावन्दे तीक्षणां रौद्रिं भयां भजे ।  
निद्रान्तन्द्रीं क्षुधां वन्दे नमामि क्रोधिनीं क्रियां ॥ ५८॥  
  
उल्कारीं मृत्युरूपां च एता रुद्रकला भजे ।  
नीलाम्पीतां भजे श्वेतां वन्देहमरुणां कलां ॥ ५९॥  
  
अनन्तख्यां कलाञ्चेति ईश्वरस्य कलाभजे ।  
निवृत्तिञ्चप्रतिष्ठाञ्चविद्यांशान्तिं भजाम्यहं ॥ ६०॥  
  
रोधिकां दीपिकां वन्दे रेचिकां मोचिकां भजे ।  
परांसूक्षामृतां सूक्षां प्रणामि कुलेश्वरि! ॥ ६१॥  
  
ज्ञानाख्याञ्चनमस्यामि नौमिज्ञानामृतां कलां ।  
आप्यायिनींव्यापिनीं च मोदिनीं प्रणमाम्यहं ॥ ६२॥  
  
कलाः सदाशिवस्यैताः षोडश प्रणमाम्यहं ।  
विष्णुयोनिन्नमस्यामि मूलविद्यां नमाम्यहं ॥ ६३॥  
  
त्रैयम्बकम् नमस्यामि तद्विष्णुम् प्रणमाम्यहम् ।  
विष्णुयोनिम्नमस्यामि मूलविद्याम् नमाम्यहम् ॥ ६४॥  
  
अमृतं मन्त्रितं वन्दे चतुर्न्नवतिभिस्तथा ।  
अखण्डैकरसानन्दकरेपरसुधात्मनि ॥ ६५॥  
  
स्वच्छन्दस्पपुरणं मन्त्रं नीधेहि कुलरूपिणि ।  
अकुलस्थामृताकारेसिद्धिज्ञानकरेपरे ॥ ६६॥  
  
अमृतं निधेह्यस्मिन् वस्तुनिक्लिन्नरूपिणि ।  
तद्रूपाणेकरस्यत्वङ्कृत्वाह्येतत्स्वरूपिणि ॥ ६७॥  
  
भूत्वा परामृताकारमयि चित् स्पुरणं कुरु ।  
एभिर्म्मनूत्तमैर्वन्देमन्त्रितं परमामृतं ॥ ६८॥  
  
जोतिम्मयमिदं वन्दे परमर्घ्यञ्च सुन्दरि ।  
तद्विन्दुभिर्मेशिरसि गुरुं सन्तर्प्पयाम्यहं ॥ ६९॥  
  
ब्रह्मास्मिन् तद्विन्दुं कुण्डलिन्यां जुहोम्यहं ।  
हृच्चक्रस्तां-महादेवीम्महात्रिपुरसुन्दरीं ॥ ७०॥  
  
निरस्तमोहतिमिरां साक्षात् संवित्स्वरूपिणीं ।  
नासापुटात्परकलामथनिर्ग्गमयाम्यहं ॥ ७१॥  
  
नमामियोनिमद्ध्यास्थां त्रिखण्डकुसुमांञ्जलिं ।  
जगन्मातर्महादेवियन्त्रेत्वां स्थापयाम्यहं ॥ ७२॥  
  
सुधाचैतन्यमूर्त्तीं ते कल्पयामिमनुं तव ।  
अनेनदेविमन्त्रयन्त्रेत्वां स्थापयाम्यहं ॥ ७३॥  
  
महापत्मवनान्तस्थे कारणानन्तविग्रहे ।  
सर्वभूतहितेमातरेह्यपि परमेश्वरि ॥ ७४॥  
  
देवेशी भकतसुलभे सर्वाभरणभूषिते ।  
यावत्वम्पूजयामीहतावत्त्वं सुस्थिराभव ॥ ७५॥  
  
अनेन मन्त्रयुग्मेन त्वामत्रावाहयाम्यहं ।  
कल्पयामिनमः पादमर्घ्यं ते कल्पयाम्यहं ॥ ७६॥  
  
गन्धतैलाभ्यञ्जनञ्चमज्जशालाप्रवेशं ।  
कल्पयामिनमस्तस्मै मणिपीठोप्रवेशनं ॥ ७७॥  
  
दिव्यस्नानीयमीशानि गृहाणोद्वर्त्तनं शुभे ।  
गृहाणोष्णादकस्नानङ्कल्पयाम्यभिषेचनं ॥ ७८॥  
  
हेमकुम्भायुतैः स्निग्द्धैः कल्पयाम्यभिषेचनं ।  
कल्पयामिनमस्तुभ्यं धएऔतेन परिमार्ज्जनं ॥ ७९॥  
  
बालभानु प्रतीकाशं दुकूलं परिधानकं ।  
अरुणेनदुकुलेनोत्तरीयं कल्पयाम्यहं ॥ ८०॥  
  
प्रवेशनं कल्पयामि सर्वाङ्गानि विलेपनं ।  
नमस्तेकल्पयाम्यत्र मणिपीठोपवेशनं ॥ ८१॥  
  
अष्टगन्धैः कल्पयामि तवलेखनमम्बिके ।  
कालागरुमहाधूपङ्कल्पयामि नमश्शिवे ॥ ८२॥  
  
मल्लिकामालातीजाति चम्पकादि मनोरमैः ।  
अर्च्चिताङ्कुसुमैर्म्मालां कल्पयामि  नमश्शिवे ॥ ८३॥  
  
प्रवेशनं कल्पयामि नमो भूषणमण्डपे ।  
उपवेश्यंरत्नपीठे तत्रते कल्पयाम्यहं ॥ ८४॥  
  
नवमाणिक्यमकुटं तत्रते कल्पयाम्यहं ।  
शरच्चन्द्रनिभंयुक्तं तच्चन्द्रशकलं तव ॥ ८५॥  
  
तत सीमन्तसिन्दूरं कस्तूरीतिलकं तव ।  
कालाज्ञनङ्कल्पयामि पालीयुगलमुत्तमं ॥ ८६॥  
  
मणिकुण्डलयुग्मञ्च नासाभरणमीश्वरी! ।  
ताटङ्कयुगलन्देवि ललिते धारयाम्यहं ॥ ८७॥  
  
अथाद्यां भूषणं कण्ठे महाचिन्ताकमुत्तमं ।  
पदकन्ते कल्पयामि महापदकमुत्तमं ॥ ८८॥  
  
मुक्तावलीं कल्पयामि चैकावलि समन्वितां ।  
छन्नवीरञ्चकेयूरयुगलानां चतुष्टयं ॥ ८९॥  
  
वलयावलिमालानीं चोर्मिकावलिमीश्वरि ।  
काञ्चीदामकटीसूत्रंसौभग्याभरणं च ते ॥ ९०॥  
  
त्रिपुरे पादकटकं कल्पये रत्ननूपुरं ।  
पादाङ्गुलीयकन्तुभ्यं पाशमेकं करेतव ॥ ९१॥  
  
अन्ये करेङ्कुशं देवि पूण्ड्रेक्षुधनुषं तव ।  
अपरेपुष्पबाणञ्च श्रीमन्माणिक्यपादुके ॥ ९२॥  
  
तदावरण देवेशि महामञ्चादिरोहणं ।  
कामेश्वराङ्कपर्यङ्कमुपवेशनमुत्तमं ॥ ९३॥  
  
सुधया पूर्ण्णचषकं ततस्तत् पानमुत्तमं ।  
कर्प्पूरवीटिकान्तुभ्यं कल्पयामि नमः शिवे ॥ ९४॥  
  
आनन्दोल्लासविलसद्धंसं ते कल्पयाम्यहं ।  
मङ्गलारात्रिकंवन्दे छत्रं ते कल्पयाम्यहं ॥ ९५॥  
  
चामरं यूगलं देविदर्प्पणं कल्पयाम्यहं ।  
तालव्रिन्तङ्कल्पयामिगन्धपुष्पाक्षतैरपि ॥ ९६॥  
  
धूपं दीपश्चनैवेद्यं कल्पयामि शिवप्रिये ।  
अथाहम्बैन्दवे चक्रे सर्वानन्दमयात्मके ॥ ९७॥  
  
रत्नसिंहासने रम्ये समासीनां शिवप्रियां ।  
उद्यद्भानुसहस्राभाञ्जपापुष्पसमप्रभां ॥ ९८॥  
  
नवरत्नप्रभायुक्तमकुटेन विराजितां ।  
चन्द्ररेखासमोपेताङ्कस्तूरितिलकाङ्कितां ॥ ९९॥  
  
कामकोदण्डसौन्दर्यनिर्ज्जितभ्रऊलतायुतां ।  
अञ्जनाञ्चितनेत्रान्तुपत्मपत्रनिभेषणां ॥ १००॥  
  
मणिकुण्डलसम्युक्त कर्ण्णद्वयविराजितां ।  
ताम्बूलपूरितमुखींसुस्मितास्यविराजितां ॥ १०१॥  
  
आद्यभूषणसम्युक्तां हेमचिन्ताकसंयुतां ।  
पदकेनसमोपेतां महापदकसंयुतां ॥ १०२॥  
  
मुक्ताफलसमोपेतामेकावलिसमन्वितां ।  
कौसुभाङ्गदसंयुक्तचतुर्Bआहुसमन्वितां ॥ १०३॥  
  
अष्टगन्धसमोपेतां श्रीचन्दनविराजितां ।  
हेमकुम्भोपमप्रख्यस्तनद्वन्दविराजितां ॥ १०४॥  
  
रक्तवस्त्रपरीधानां रक्तकञ्चुकसंयुतां ।  
सूक्ष्मरोमावलियुक्ततनुमद्ध्यविराजिताम् ॥ १०५॥  
  
मुक्तामाणिक्यखचित काञ्चीयुतनितम्बनीं ।  
सदाशिवाङकस्थबृहन्महाजघनमण्डलाम् ॥ १०६॥  
  
कदलिस्तम्भसंराजदूरुद्वयविराजितां ।  
कपालीकान्तिसङ्काशजङ्घायुगलशोभिताम् ॥ १०७॥  
  
ग्रूढगुल्फद्वेयोपेतां रक्तपादसमन्वितां ।  
ब्रह्मविष्णुमहेशादिकिरीटस्फूर्ज्जिताङ्घ्रिकाम् ॥ १०८॥  
  
कान्त्या विराजितपदां भक्तत्राण परायणां ।  
इक्षुकार्मुकपुष्पेषुपाशाङ्कुशधरांशुभां ॥ १०९॥  
  
संवित्स्वरूपिणीं वन्दे ध्यायामि परमेश्वरीं ।  
प्रदर्शयाम्यथशिवेदशामुद्राः फलप्रदाः ॥ ११०॥  
  
त्वां तर्प्पयामि  त्रिपुरे त्रिधना पार्व्वति ।  
अग्नएऔमहेशदिग्भागे नैरृत्र्यां मारुते तथा ॥ १११॥  
  
इन्द्राशावारुणी भागे षडङ्गान्यर्च्चये क्रमात् ।  
आद्याङ्कामेश्वरीं वन्दे नमामि भगमालिनीं ॥ ११२॥  
  
नित्यक्लिन्नां नमस्यामि भेरुण्डां प्रणमाम्यहं ।  
वह्निवासान्नमस्यामि महाविद्येश्वरीं भजे ॥ ११३॥  
  
शिवदूतिं नमस्यामि त्वरितां कुल सुन्दरीं ।  
नित्यान्नीलपताकाञ्च विजयां सर्वमङ्गलां ॥ ११४॥  
  
ज्वालामालाञ्च चित्राञ्च महानित्यां च संस्तुवे ।  
प्रकाशानन्दनाथाख्याम्पराशक्तिनमाम्यहं ॥ ११५॥  
  
शुक्लदेवीं नमस्यामि प्रणमामि कुलेश्वरीं ।  
परशिवानन्दनाथाख्याम्पराशक्ति नमाम्यहं ॥ ११६॥  
  
कौलेश्वरानन्दनाथं नौमि कामेश्वरीं  सदा ।  
भोगानन्दन्नमस्यामि सिद्धौघञ्च वरानने ॥ ११७॥  
  
क्लिन्नानन्दं नमस्यामि समयानन्दमेवच ।  
सहजानन्दनाथञ्चप्रणमामि मुर्म्मुहु ॥ ११८॥  
  
मानवौघं नमस्यामि गगनानन्दगप्यहं ।  
विश्वानन्दन्नमस्यामि विमलानन्दमेवच ॥ ११९॥  
  
मदनानन्दनाथञ्च भुवनानन्दरूपिणीं ।  
लीलानन्दन्नमस्यामि स्वात्मानन्दं महेश्वरि ॥ १२०॥  
  
प्रणमामिप्रियानन्दं सर्वकामफलप्रदं ।  
परमेष्टिगुरुंवन्दे परमङ्गुरुमाश्रये ॥ १२१॥  
  
श्रीगुरुं प्रणमस्यामि मूर्द्ध्नि ब्रह्मबिलेश्वरीं ।  
श्रीमदानन्दनाथाख्यश्रिगुरोपादुकां तथा ॥ १२२॥  
  
अथ प्राथमिके देवि चतुरश्रे कुलेश्वरि ।  
अणिमांलखिमां वन्दे महिमां प्रणमाम्यहं ॥ १२३॥  
  
ईशित्वसिद्धिं कलये वशित्वं प्रणमाम्यहं ।  
प्राकाम्यसिद्धिम्भुक्तिञ्च इच्छाप्राप्र्तिमहं भजे ॥ १२४॥  
  
सर्वकामप्रदां सर्वकामसिद्धिमहं भजे ।  
मद्ध्यमेचतुरश्रेहं ब्राह्मीं माहेश्वरीं भजे ॥ १२५॥  
  
कौमारीं वैष्णवीं वन्दे वाराहीं प्रणमाम्यहं ।  
माहेन्द्रीमपिचामुण्डाम्महालक्ष्मीमहं भजे ॥ १२६॥  
  
तृतीये चतुरश्रे तु सर्वसंक्षोभिणीं भजे ।  
सर्वविद्रापिणीम्मुद्रां सर्वाकर्षिणिकां भजे ॥ १२७॥  
  
मुद्रां वशङ्करीं वन्दे सर्वोन्मादिनिकां भजे ।  
भजेमहाङ्कुशां मुद्रां खेचरीं प्रणमाम्यहं ॥ १२८॥  
  
बीजामुद्रां योनिमुद्रां भजे सर्वत्रिखण्डिनीं ।  
त्रैलोक्यमोहनञ्चक्रं नमामि ललिते तव ॥ १२९॥  
  
नमामि योगिनीं तत्र प्रखटाख्यामभीष्टदां ।  
सुधार्ण्णवासनंवन्दे तत्र ते परमेश्वरि ॥ १३०॥  
  
चक्रेश्वरि महं वन्दे त्रिपुरां प्रणमाम्यहं ।  
सर्वसंक्षोभिणीम्मुद्रां ततोहं कलये शिवे ॥ १३१॥  
  
अथाहं षोडशदले कामाकर्षिणिकां भजे ।  
बुद्ध्याकर्षिणिकांवन्देहङ्काराकर्षिणिकां भजे ॥ १३२॥  
  
शब्दाकर्षिणिकां वन्दे स्पर्शाकर्षिणिकां भजे ।  
रूपाकर्षिणिकांवन्दे रसाकर्षिणिकां भजे ॥ १३३॥  
  
गन्धाकर्षिणिकां वन्दे चित्ताकर्षिणिकां भजे ।  
धैर्याकर्षिणिकांवन्दे स्मृत्याकर्षिणिकां भजे ॥ १३४॥  
  
नामाकर्षिणिकां वन्दे बीजाकर्षिणिकां भजे ।  
आत्माकर्षिणिकांवन्दे अमृताकर्षिणिकां भजे ॥ १३५॥  
  
शरीराकर्षिणिकां वन्दे नित्यां श्रीपरमेश्वरि ।  
सर्वाशापूरकंवन्दे कल्पयेहं तवेश्वरि ॥ १३६॥  
  
गुप्ताख्यां योगिनीं वन्दे मातरं गुप्तपूज्यतां ।  
पोताम्बुजासनन्तत्र नमामि ललिते तव ॥ १३७॥  
  
त्रिपुरेशीं नमस्यामि भजामिष्टार्त्थसिद्धिदां ।  
सर्वविद्राविणिमुद्रान्तत्राहं ते विचन्तये ॥ १३८॥  
  
सिवे तवाष्टपत्रेहमनङ्गकुसुमां भजे ।  
अनङ्गमेखलांवन्दे अनङ्गमदनां भजे ॥ १३९॥  
  
नमोहं प्रणस्यामि अनङ्गमदनातुरां ।  
अनङ्गरेखाङ्कलये भजेनङ्गां च वेगिनीं ॥ १४०॥  
  
अनङ्गाकुशां वन्देह मनङ्गमालिनीं भजे ।  
तत्राहम्प्रणस्यामि देव्या आसनमुत्तमं ॥ १४१॥  
  
नमामि जगतीशानीं तत्र त्रिपुरसुन्दरीं ।  
सर्वाकर्षिणिकाम्मुद्रां तत्राह कलपयामिते ॥ १४२॥  
  
भुवनाश्रये तव शिवे सर्वसंक्षोभिणीं भजे ।  
सर्वविद्राविणींवन्दे सर्वकर्षिणिकां भजे ॥ १४३॥  
  
सर्वह्लादिनीं वन्दे सर्वसम्मोहिनीं भजे ।  
सकलस्तम्भिनीं वन्दे कलये सर्वजृम्भिणीं ॥ १४४॥  
  
वशङ्करीं नमस्यामि सर्वरज्ञिनिकां भजे ।  
सकलोन्मदिनींवन्दे भजे सर्वार्त्थसाधके ॥ १४५॥  
  
सम्पत्तिपुरिकां वन्दे सर्वमन्त्रमयीं भजे ।  
भजाम्येवततश्शक्तिं सर्वद्वन्द्वक्ष्यङ्करीं ॥ १४६॥  
  
तत्राहं कलये चक्रं सर्वसौभाग्यदायकं ।  
नमामिजगतां धात्रीं सम्प्रदायाख्ययोगिनिं ॥ १४७॥  
  
नमामि परमेशानीं महात्रिपुरवासिनिं ।  
कलयेहन्तव शिवे मुद्रां सर्वशङ्करीं ॥ १४८॥  
  
बहिर्द्दशारे ते देवि सर्वसिद्धिप्रदां भजे ।  
सर्वसम्पत्प्रदां वन्दे सर्वप्रियङ्करीं भजे ॥ १४९॥  
  
नमाम्यहं ततो देवीं सर्वमङ्गलकारिणीं ।  
सर्वकामप्रदांवन्दे सर्वदुःखविमोचिनिं ॥ १५०॥  
  
सर्वमृत्युप्रशमनीं सर्वविघ्ननिवारिणीं ।  
सर्वाङ्गसुन्दरींवन्दे सर्वसौभाग्यदायिनीं ॥ १५१॥  
  
सर्वार्त्थसाधकं चक्रं तत्राहं ने विचिन्तये ।  
तत्राहन्ते नमस्यामि कुलोत्तीर्णाख्य योगिनीं ॥ १५२॥  
  
सर्वमन्त्रसनं वन्दे त्रिपुराश्रियमाश्रये ।  
कलयामिततो मुद्रां सर्वोन्मादन कारिणीं ॥ १५३॥  
  
अन्तर्द्दशारे ते देवि सर्वज्ञां प्रणमाम्यहं ।  
सर्वशक्तिन्नमस्यामि सर्वैश्वर्यप्रदां भजे ॥ १५४॥  
  
सर्वज्ञानमयीं वन्दे सर्वव्याधिविनाशिनीं ।  
सर्वाधारस्वरूपाञ्चसर्वपापहराम्भजे ॥ १५५॥  
  
सर्वानन्दमयिं वन्दे सर्वरक्षास्वरूपिणीं ।  
प्रणमामिमहादेवीं सर्वेप्सित फलप्रदां ॥ १५६॥  
  
सर्वरक्षाकरं चक्रं सुन्दरीं कलये सदा ।  
निगर्भयोनींवन्दे तत्राहं प्रणमाम्यहं ॥ १५७॥  
  
साद्ध्यसिद्धासनं वन्दे भजे त्रिपुरमालिनीं ।  
कलयामिततो देवीं मुद्रां सर्वमहाङ्कुशां ॥ १५८॥  
  
अष्टारे वशिनीं वन्दे महा कामेश्वरीं भजे ।  
मोदिनींविमलांवन्दे अरुणाजयिनीं भजे ॥ १५९॥  
  
सर्वेश्वरीं नमस्यामि कौलिनीं प्रणमाम्यहं ।  
सर्वरोगहरञ्चक्रं तत्राहं कलये सदा ॥ १६०॥  
  
नमामि त्रिपुरा सिद्धिं भजे मुद्रां च खेचरीं ।  
महात्रिकोणवत्बाहुचतुरश्रे कुलेश्वरि ॥ १६१॥  
  
नमामि जृम्भणाबाणं सर्वसम्मोहिनीं भजे ।  
पाशञ्चापं भजे नित्यं भजे स्तम्भनमङ्कुशं ॥ १६२॥  
  
त्रिकोणेहं जगद्धात्रीं महाकामेश्वरीं भजे ।  
महावज्रेश्वरींवन्दे महाश्रीभगमालिनीं ॥ १६३॥  
  
महाश्रीसुन्दरीं वन्दे सर्वकामफलप्रदां ।  
सर्वसिद्धिप्रदञ्चक्रं तवदेवि नमाम्यहं ॥ १६४॥  
  
नमाम्यतिरहस्याख्यां योगिनीं तवकामदां ।  
त्रिपुराम्बान्नमस्यामि बीजामुद्रामहाम्भजे ॥ १६५॥  
  
मूलमन्त्रेण ललिते तल्बिन्दौ पूजयाम्यहं ।  
सर्वानन्दमयञ्चक्रं तवदेवि भजाम्यहं ॥ १६६॥  
  
परां पररहस्याख्यां योगिनीं तत्रकामदां ।  
महाचक्रेश्वरींवन्दे योनिमुद्रामहं भजे ॥ १६७॥  
  
धूपदीपादिकं सर्वमर्प्पितं कल्पयाम्यहं ।  
त्वल्प्रीतयेमहामुद्रां दर्शयामि ततश्शिवे ॥ १६८॥  
  
शाल्यन्नं मधुसम्युक्तं पायसापूप सम्युक्तं ।  
घृतसूपसमायुक्तन्दधिक्षीरसमन्वितं ॥ १६९॥  
  
सर्वभक्ष्यसमायुक्तं बहुशाकसमन्वितं ।  
निक्षिप्यकाञ्चने पात्रे नैवेद्यं कल्पयामि ते ॥ १७०॥  
  
सङ्कल्पबिन्दुना चक्रं कुचौ बिन्दुद्वयेन च ।  
योनिश्चसपरार्द्धेन कृत्वा श्रीललिते तव ॥ १७१॥  
  
एतत् कामकला रूपं भक्तानां सर्वकामदं ।  
सर्वसौभाग्यदंवन्दे तत्र त्रिपुरसुन्दरीं ॥ १७२॥  
  
वामभागे महेशानि वृत्तं च चतुश्रकं ।  
कृत्वागन्धाक्षताद्यैश्चाप्यर्च्चयामि महेश्वरीं ॥ १७३॥  
  
वाग्दवाद्यं नमस्यामि तत्र व्यापकमण्डलं ।  
जलयुक्तेनपाणौ च शुद्धमुद्रा समन्वितं ॥ १७४॥  
  
तत्र मन्त्रेण दास्यामि देवि ते बलिमुत्तमं ।  
नमस्तेदेवदेवेशि नम स्त्रैलोक्यवन्दिते ॥ १७५॥  
  
नमश्शिववराङ्कस्थे नमस्त्रीपुरसुन्दरि ।  
प्रदक्षिणनमस्कारमनेनाहं करोमि ते ॥ १७६॥  
  
तत सङ्कल्पमन्त्राणां समाजं परमेश्वरि ।  
प्रजपामिमहाविद्यां त्वत् प्रीत्यर्त्थमहं शिवे ॥ १७७॥  
  
तव विद्यां प्रजप्त्वाथ नौमि त्वां परमेश्वरि ।  
महादेविमहेशानि महाशिवमये प्रिये ॥ १७८॥  
  
महानित्ये महासिद्धे त्वामहं शरणं शिवे ।  
जयत्वन्त्रिपुरे देवि ललिते परमेश्वरि ॥ १७९॥  
  
सदाशिव प्रियङ्करि पाहिमां करुणानिधे ।  
जगन्मातर्ज्जगद्रूपेजगदीश्वरवल्लभे ॥ १८०॥  
  
जगन्मयि जगत् स्तुत्ये गौरि त्वामहमाश्रये ।  
अनाद्येसर्वलोकानामाद्ये भक्तेष्टदायिनि ॥ १८१॥  
  
गिरिराजेन्द्रतनये नमस्तीपुरसुन्दरि ।  
जयारीञ्जयदेवेशिब्रह्ममातर्महेश्वरि ॥ १८२॥  
  
विष्णुमातरमाद्यन्ते हरमातस्सुरेश्वरि ।  
ब्रह्म्यादिमातृसंस्तुत्ये सर्वाभरण सम्युक्ते ॥ १८३॥  
  
ज्योतिर्मयि महारूपे पाहिमां त्रिपुरे सदा ।  
लक्ष्मीवाण्यादिसं पूज्ये ब्रह्मविष्णुशिवप्रिय ॥ १८४॥  
  
भजामि तव पादाब्जं देवि त्रिपुरसुन्दरि ।  
त्वल्प्रीत्यर्त्थंयतः काञ्चीच्छक्तिं वैपूजयाम्यहं ॥ १८५॥  
  
ततश्च केतनां शक्तिं तर्पयामि महेश्वरि ।  
तथापित्वां भजंस्तोषं चिदग्नौ च ददाम्यहं ॥ १८६॥  
  
त्वल्प्रीत्यर्त्थयं महादेवि ममाभीष्टार्त्थ सिद्धये ।  
बद्ध्वात्वां खैचरीमुद्रां क्षमस्वोद्वासयाम्यहं ॥ १८७॥  
  
तिष्तमे हृदयेनित्यं त्रिपुरे परमेश्वरि ।  
जगदम्महाराज्ञि महाशक्ति शिवप्रिये ॥ १८८॥  
  
हृच्चक्रे तिष्तमे नित्यं महात्रिपुरसुन्दरि ।  
एतत्त्रिपुरसुन्दर्या हृदयं सर्वकामदं ॥ १८९॥  
  
महारहस्यं सततं दुर्ल्लभं दैवतैरपि ।  
साक्षात्सदाशिवेनोक्तं गुह्यात् गुह्यमनुत्तमं ॥ १९०॥  
  
यः पतेत् श्रद्धया नित्यं शृणुयाद्वा समाहितः ।  
नित्यपूजाफलन्देव्यास्सलभेन्नात्र संशयः ॥ १९१॥  
  
पापैः समुच्यते सद्यः कायवाक्क् सित्तसम्भवैः ।  
पूर्वजन्मसमुत् भ्रदतैर्ज्ञानाज्ञकृतैरपि ॥ १९२॥  
  
सर्वक्रतुषुयत् पुण्यं सर्वतीर्त्थेषु यर्फलं ।  
तत्पुण्यं लभते नित्यं मानवो नात्र संशयः ॥ १९३॥  
  
अचलां लभते लक्ष्मीं त्रैलोक्येनाति दुर्लभां ।  
साक्षाद्विष्णुर्महालक्ष्याशीघ्रमेव भविष्यति ॥ १९४॥  
  
अष्टैश्वर्य मवाप्नोति स शीघ्रं मानवोत्तमः ।  
घण्डिकापादुकासिद्ध्यादिष्टकंशीघ्रमश्नुते ॥ १९५॥  
  
श्रीमत्त्रिपुराम्बिकायै नमः ।  
॥ श्रीललिताहृदयस्तोत्रं सम्पूर्णं ॥  
  
ॐ तत् सत् ॥  
  
  
Encoded and proofread by Adwaith Menon adwaithmenon at gmail.com  
  
