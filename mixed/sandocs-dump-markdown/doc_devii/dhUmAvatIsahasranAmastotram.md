---
Acknowledge-Permission: Marjorie Woollacott, Ph.D., Digital Library Coordinator muktabodha.org
Category: sahasranAma, devii, dashamahAvidyA, stotra, devI
Description-comments: From Shaktapramoda kAlyAdidashamahAvidyAtantrAtmakaH kumAryAdipaMchAyatanadevatAnAM
  tantraishcha samalaMkRitaH; From Muktabodha Indological Research Institute www.muktabodha.org;
  Data-entered by the staff of Muktabodha under the direction of Mark S. G. Dyczkowski.;
  Reprint of edition published in 1892.  Revision 0 february 9, 2009
File name: dhUmAvatIsahasranAmastotra.itx
Language: Sanskrit
Latest update: October 2, 2014
Location: doc_devii
Proofread by: Muktabodha.org, DPD
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: dhUmAvatIsahasranAmastotra
Texttype: stotra
Transliterated by: Muktabodha.org
engtitle: Shri Dhumavati Sahasranamastotram
itxtitle: dhUmAvatIsahasranAmastotram
title: धूमावतीसहस्रनामस्तोत्रम्

---
  
 श्रीधूमावतीसहस्रनामस्तोत्रम्   
  
अथ धूमावतीसहस्रनामस्तोत्रम्  
  
श्रीभैरव्युवाच  
  
धूमावत्या धर्मरात्र्याः कथयस्व महेश्वर ।  
सहस्रनामस्तोत्रम्मे सर्वसिद्धिप्रदायकम् ॥ १॥  
  
श्रीभैरव उवाच  
  
शृणु देवि महामाये प्रिये प्राणस्वरूपिणि ।  
सहस्रनामस्तोत्रम्मे भवशत्रुविनाशम् ॥ २॥  
  
ॐ अस्य श्रीधूमावतीसहस्रनामस्तोत्रस्य पिप्पलाद ऋषिः  
पङ्क्तिश्छन्दो धूमावती देवता शत्रुविनिग्रहे पाठे विनियोगः ॥  
  
धुमा धूमवती धूमा धूमपानपरायणा ।  
धौता धौतगिरा धाम्नी धूमेश्वरनिवासिनी ॥ ३॥  
  
अनन्ताऽनन्तरूपा च अकाराकाररूपिणी ।  
आद्या आनन्ददानन्दा इकारा इन्द्ररूपिणी ॥ ४॥  
  
धनधान्यार्त्थवाणीदा यशोधर्मप्रियेष्टदा ।  
भाग्यसौभाग्यभक्तिस्था गृहपर्वतवासिनी ॥ ५॥  
  
रामरावणसुग्रीवमोहदा हनुमत्प्रिया ।  
वेदशास्त्रपुराणज्ञा ज्योतिश्छन्दःस्वरूपिणी ॥ ६॥  
  
चातुर्यचारुरुचिरा रञ्जनप्रेमतोषदा ।  
कमलासनसुधावक्त्रा चन्द्रहासा स्मितानना ॥ ७॥  
  
चतुरा चारुकेशी च चतुर्वर्गप्रदा मुदा ।  
कला कालधरा धीरा धारिणी वसुनीरदा ॥ ८॥  
  
हीरा हीरकवर्णाभा हरिणायतलोचना ।  
दम्भमोहक्रोधलोभस्नेहद्वेषहरा परा ॥ ९॥  
  
नारदेवकरी रामा रामानन्दमनोहरा ।  
योगभोगक्रोधलोभहरा हरनमस्कृता ॥ १०॥  
  
दानमानज्ञानमान-पानगानसुखप्रदा ।  
गजगोश्वपदागञ्जा भूतिदा भूतनाशिनी ॥ ११॥  
  
भवभावा तथा बाला वरदा हरवल्लभा ।  
भगभङ्गभया माला मालती तालनाहृदा ॥ १२॥  
  
जालवालहालकालकपालप्रियवादिनी ।  
करञ्जशीलगुञ्जाढ्या चूताङ्कुरनिवासिनी ॥ १३॥  
  
पनसस्था पानसक्ता पनसेशकुटुम्बिनी ।  
पावनी पावनाधारा पूर्णा पूर्णमनोरथा ॥ १४॥  
  
पूता पूतकला पौरा पुराणसुरसुन्दरी ।  
परेशी परदा पारा परात्मा परमोहिनी ॥ १५॥  
  
जगन्माया जगत्कर्त्त्री जगत्कीर्त्तिर्जगन्मयी ।  
जननी जयिनी जाया जिता जिनजयप्रदा ॥ १६॥  
  
कीर्त्तिर्ज्ञानध्यानमानदायिनी दानवेश्वरी ।  
काव्यव्याकरणज्ञाना प्रज्ञाप्रज्ञानदायिनी ॥ १७॥  
  
विज्ञाज्ञा विज्ञजयदा विज्ञा विज्ञप्रपूजिता ।  
परावरेज्या वरदा पारदा शारदा दरा ॥ १८॥  
  
दारिणी देवदूती च मदना मदनामदा ।  
परमज्ञानगम्या च षरेशी परगा परा ॥ १९॥  
  
यज्ञा यज्ञप्रदा यज्ञज्ञानकार्यकरी शुभा ।  
शोभिनी शुभ्रमथिनी निशुम्भासुरमर्द्दिनी ॥ २०॥  
  
शाम्भवी शम्भुपत्नी च शम्भुजाया शुभानना ।  
शाङ्करी शङ्कराराध्या सन्ध्या सन्ध्यासुधर्मिणी ॥ २१॥  
  
शत्रुघ्नी शत्रुहा शत्रुप्रदा शात्रवनाशिनी ।  
शैवी शिवलया शैला शैलराजप्रिया सदा ॥ २२॥  
  
शर्वरी शवरी शम्भुः सुधाढ्या सौधवासिनी ।  
सगुणा गुणरूपा च गौरवी भैरवीरवा ॥ २३॥  
  
गौराङ्गी गौरदेहा च गौरी गुरुमती गुरुः ।  
गौर्ग्गौर्गव्यस्वरूपा च गुणानन्दस्वरूपिणी ॥ २४॥  
  
गणेशगणदा गुण्या गुणा गौरववाञ्छिता ।  
गणमाता गणाराध्या गणकोटिविनाशिनी ॥ २५॥  
  
दुर्गा दुर्ज्जनहन्त्री च दुर्ज्जनप्रीतिदायिनी ।  
स्वर्गापवर्गदा दात्री दीना दीनदयावती ॥ २६॥  
  
दुर्न्निरीक्ष्या दुरादुःस्था दौःस्थभञ्जनकारिणी ।  
श्वेतपाण्डुरकृष्णाभा कालदा कालनाशिनी ॥ २७॥  
  
कर्मनर्मकरी नर्मा धर्माधर्मविनाशिनी ।  
गौरी गौरवदा गोदा गणदा गायनप्रिया ॥ २८॥  
  
गङ्गा भागीरथी भङ्गा भगा भाग्यविवर्द्धिनी ।  
भवानी भवहन्त्री च भैरवी भैरवीसमा ॥ २९॥  
  
भीमा भीमरवा भैमी भीमानन्दप्रदायिनी ।  
शरण्या शरणा शम्या शशिनी शङ्खनाशिनी ॥ ३०॥  
  
गुणा गुणकरी गौणी प्रियाप्रीतिप्रदायिनी ।  
जनमोहनकर्त्त्री च जगदानन्ददायिनी ॥ ३१॥  
  
जिता जाया च विजया विजया जयदायिनी ।  
कामा काली करालास्या खर्वा खञ्जा खरा गदा ॥ ३२॥  
  
गर्वा गरुत्मती धर्मा घर्ग्घरा घोरनादिनी ।  
चराचरी चराराध्या छिना छिन्नमनोरथा ॥ ३३॥  
  
छिन्नमस्ता जया जाप्या जगज्जाया च झर्ज्झरी ।  
झकारा झीष्कृतिष्टीका टङ्का टङ्कारनादिनी ॥ ३४॥  
  
ठीका ठक्कुरठक्काङ्गी ठठठाङ्कारढुण्ढुरा ।  
ढुण्ढीताराजतीर्णा च तालस्थाभ्रमनाशिनी ॥ ३५॥  
  
थकारा थकरा दात्री दीपा दीपविनाशिनी ।  
धन्या धना धनवती नर्मदा नर्ममोदिनी ॥ ३६॥  
  
पद्मा पद्मावती पीता स्फान्ता फूत्कारकारिणी ।  
फुल्ला ब्रह्ममयी ब्राह्मी ब्रह्मानन्दप्रदायिनी ॥ ३७॥  
  
भवाराध्या भवाध्यक्षा भगाली मन्दगामिनी ।  
मदिरा मदिरेक्षा च यशोदा यमपूजिता ॥ ३८॥  
  
याम्या राम्या रामरूपा रमणी ललिता लता ।  
लङ्केश्वरी वाक्प्रदा वाच्या सदाश्रमवासिनी ॥ ३९॥  
  
श्रान्ता शकाररूपा च षकारखरवाहना ।  
सह्याद्रिरूपा सानन्दा हरिणी हरिरूपिणी ॥ ४०॥  
  
हराराध्या वालवाचलवङ्गप्रेमतोषिता ।  
क्षपा क्षयप्रदा क्षीरा अकारादिस्वरूपिणी ॥ ४१॥  
  
कालिका कालमूर्त्तिश्च कलहा कलहप्रिया ।  
शिवा शन्दायिनी सौम्या शत्रुनिग्रहकारिणी ॥ ४२॥  
  
भवानी भवमूर्त्तिश्च शर्वाणी सर्वमङ्गला ।  
शत्रुविद्द्राविणी शैवी शुम्भासुरविनाशिनी ॥ ४३॥  
  
धकारमन्त्ररूपा च धूम्बीजपरितोषिता ।  
धनाध्यक्षस्तुता धीरा धरारूपा धरावती ॥ ४४॥  
  
चर्विणी चन्द्रपूज्या च च्छन्दोरूपा छटावती ।  
छाया छायावती स्वच्छा छेदिनी मेदिनी क्षमा ॥ ४५॥  
  
वल्गिनी वर्द्धिनी वन्द्या वेदमाता बुधस्तुता ।  
धारा धारावती धन्या धर्मदानपरायणा ॥ ४६॥  
  
गर्विणी गुरुपूज्या च ज्ञानदात्री गुणान्विता ।  
धर्मिणी धर्मरूपा च घण्टानादपरायणा ॥। ४७॥  
  
घण्टानिनादिनी घूर्णा घूर्णिता घोररूपिणी ।  
कलिघ्नी कलिदूती च कलिपूज्या कलिप्रिया ॥ ४८॥  
  
कालनिर्णाशिनी काल्या काव्यदा कालरूपिणी ।  
वर्षिणी वृष्टिदा वृष्टिर्महावृष्टिनिवारिणी ॥ ४९॥  
  
घातिनी घाटिनी घोण्टा घातकी घनरूपिणी ।  
धूम्बीजा धूञ्जपानन्दा धूम्बीजजपतोषिता ॥ ५०॥  
  
धून्धूम्बीजजपासक्ता धून्धूम्बीजपरायणा ।  
धूङ्कारहर्षिणी धूमा धनदा धनगर्विता ॥ ५१॥  
  
पद्मावती पद्ममाला पद्मयोनिप्रपूजिता ।  
अपारा पूरणी पूर्णा पूर्णिमापरिवन्दिता ॥ ५२॥  
  
फलदा फलभोक्त्री च फलिनी फलदायिनी ।  
फूत्कारिणी फलावाप्त्री फलभोक्त्री फलान्विता ॥ ५३॥  
  
वारिणी वरणप्रीता वारिपाथोधिपारगा ।  
विवर्णा धूम्रनयना धूम्राक्षी धूम्ररूपिणी ॥ ५४॥  
  
नीतिर्नीतिस्वरूपा च नीतिज्ञा नयकोविदा ।  
तारिणी ताररूपा च तत्त्वज्ञानपरायणा ॥ ५५॥  
  
स्थूला स्थूलाधरा स्थात्री उत्तमस्थानवासिनी ।  
स्थूला पद्मपदस्थाना स्थानभ्रष्टा स्थलस्थिता ॥ ५६॥  
  
शोषिणी शोभिनी शीता शीतपानीयपायिनी ।  
शारिणी शाङ्खिनी शुद्धा शङ्खासुरविनाशिनी ॥ ५७॥  
  
शर्वरी शर्वरीपूज्या शर्वरीशप्रपूजिता ।  
शर्वरीजाग्रिता योग्या योगिनी योगिवन्दिता ॥ ५८॥  
  
योगिनीगणसंसेव्या योगिनी योगभाविता ।  
योगमार्गरतायुक्ता योगमार्गानुसारिणी ॥ ५९॥  
  
योगभावा योगयुक्ता यामिनीपतिवन्दिता ।  
अयोग्या योघिनी योद्ध्री युद्धकर्मविशारदा ॥ ६०॥  
  
युद्धमार्गरतानान्ता युद्धस्थाननिवासिनी ।  
सिद्धा सिद्धेश्वरी सिद्धिः सिद्धिगेहनिवासिनी ॥ ६१॥  
  
सिद्धरीतिस्सिद्धप्रीतिः सिद्धा सिद्धान्तकारिणी ।  
सिद्धगम्या सिद्धपूज्या सिद्धबन्द्या सुसिद्धिदा ॥ ६२॥  
  
साधिनी साधनप्रीता साध्या साधनकारिणी ।  
साधनीया साध्यसाध्या साध्यसङ्घसुशोभिनी ॥ ६३॥  
  
साध्वी साधुस्वभावा सा साधुसन्ततिदायिनी ।  
साधुपूज्या साधुवन्द्या साधुसन्दर्शनोद्यता ॥ ६४॥  
  
साधुदृष्टा साधुपृष्ठा साधुपोषणतत्परा ।  
सात्त्विकी सत्त्वसंसिद्धा सत्त्वसेव्या सुखोदया ॥ ६५॥  
  
सत्त्ववृद्धिकरी शान्ता सत्त्वसंहर्षमानसा ।  
सत्त्वज्ञाना सत्त्वविद्या सत्त्वसिद्धान्तकारिणी ॥ ६६॥  
  
सत्त्ववृद्धिस्सत्त्वसिद्धिस्सत्त्वसम्पन्नमानसा ।  
चारुरूपा चारुदेहा चारुचञ्चललोचना ॥ ६७॥  
  
छद्मिनी छद्मसङ्कल्पा छद्मवार्त्ता क्षमाप्रिया ।  
हठिनी हठसम्प्रीतिर्हठवार्त्ता हठोद्यमा ॥ ६८॥  
  
हठकार्या हठधर्मा हठकर्मपरायणा ।  
हठसम्भोगनिरता हठात्काररतिप्रिया ॥ ६९॥  
  
हठसम्भेदिनी हृद्या हृद्यवार्त्ता हरिप्रिया ।  
हरिणी हरिणीदृष्टिर्हरिणीमांसभक्षणा ॥ ७०॥  
  
हरिणाक्षी हरिणपा हरिणीगणहर्षदा ।  
हरिणीगणसंहर्त्री हरिणीपरिपोषिका ॥ ७१॥  
  
हरिणीमृगयासक्ता हरिणीमानपुरस्सरा ।  
दीना दीनाकृतिर्दूना द्राविणी द्रविणप्रदा ॥ ७२॥  
  
द्रविणाचलसंव्वासा द्रविता द्रव्यसंय्युता ।  
दीर्ग्घा दीर्ग्घपदा दृश्या दर्शनीया दृढाकृतिः ॥ ७३॥  
  
दृढा द्विष्टमतिर्द्दुष्टा द्वेषिणी द्वेषिभञ्जिनी ।  
दोषिणी दोषसंय्युक्ता दुष्टशत्रुविनाशिनी ॥ ७४॥  
  
देवतार्त्तिहरा दुष्टदैत्यसङ्घविदारिणी ।  
दुष्टदानवहन्त्री च दुष्टदैत्यनिषूदिनी ॥ ७५॥  
  
देवताप्राणदा देवी देवदुर्गतिनाशिनी ।  
नटनायकसंसेव्या नर्त्तकी नर्त्तकप्रिया ॥ ७६॥  
  
नाट्यविद्या नाट्यकर्त्री नादिनी नादकारिणी ।  
नवीननूतना नव्या नवीनवस्त्रधारिणी ॥ ७७॥  
  
नव्यभूषा नव्यमाल्या नव्यालङ्कारशोभिता ।  
नकारवादिनी नम्या नवभूषणभूषिता ॥ ७८॥  
  
नीचमार्गा नीचभूमिर्नीचमार्गगतिर्गतिः ।  
नाथसेव्या नाथभक्ता नाथानन्दप्रदायिनी ॥ ७९॥  
  
नम्रा नम्रगतिर्न्नेत्री निदानवाक्यवादिनी ।  
नारीमध्यस्थिता नारी नारीमध्यगताऽनघा ॥ ८०॥  
  
नारीप्रीति नराराध्या नरनामप्रकाशिनी ।  
रती रतिप्रिया रम्या रतिप्रेमा रतिप्रदा ॥ ८१॥  
  
रतिस्थानस्थिताराध्या रतिहर्षप्रदायिनी ।  
रतिरूपा रतिध्याना रतिरीतिसुधारिणी ॥ ८२॥  
  
रतिरासमहोल्लासा रतिरासविहारिणी ।  
रतिकान्तस्तुता राशी राशिरक्षणकारिणी ॥ ८३॥  
  
अरूपा शुद्धरूपा च सुरूपा रूपगर्विता ।  
रूपयौवनसम्पन्ना रूपराशी रमावती ॥ ८४॥  
  
रोधिनी रोषिणी रुष्टा रोषिरुद्धा रसप्रदा ।  
मादिनी मदनप्रीता मधुमत्ता मधुप्रदा ॥ ८५॥  
  
मद्यपा मद्यपध्येया मद्यपप्राणरक्षिणी ।  
मद्यपानन्दसन्दात्री मद्यपप्रेमतोषिता ॥ ८६॥  
  
मद्यपानरता मत्ता मद्यपानविहारिणी ।  
मदिरा मदिरारक्ता मदिरापानहर्षिणी ॥ ८७॥  
  
मदिरापानसन्तुष्टा मदिरापानमोहिनी ।  
मदिरामानसामुग्धा माध्वीपा मदिराप्रदा ॥ ८८॥  
  
माध्वीदानसदानन्दा माध्वीपानरता मदा ।  
मोदिनी मोदसन्दात्री मुदिता मोदमानसा ॥ ८९॥  
  
मोदकर्त्री मोददात्री मोदमङ्गलकारिणी ।  
मोदकादानसन्तुष्टा मोदकग्रहणक्षमा ॥ ९०॥  
  
मोदकालब्धिसङ्क्रुद्धा मोदकप्राप्तितोषिणी ।  
मांसादा मांससम्भक्षा मांसभक्षणहर्षिणी ॥ ९१॥  
  
मांसपाकपरप्रेमा मांसपाकालयस्थिता ।  
मत्स्यमांसकृतास्वादा मकारपञ्चकान्विता ॥ ९२॥  
  
मुद्रा मुद्रान्विता माता महामोहा मनस्विनी ।  
मुद्रिका मुद्रिकायुक्ता मुद्रिकाकृतलक्षणा ॥ ९३॥  
  
मुद्रिकालङ्कृता माद्री मन्दराचलवासिनी ।  
मन्दराचलसंसेव्या मन्दराचलवासिनी ॥ ९४॥  
  
मन्दरध्येयपादाब्जा मन्दरारण्यवासिनी ।  
मन्दुरावासिनी मन्दा मारिणी मारिकामिता ॥ ९५॥  
  
महामारी महामारीशमिनी शवसंस्थिता ।  
शवमांसकृताहारा श्मशानालयवासिनी ॥ ९६॥  
  
श्मशानसिद्धिसंहृष्टा श्मशानभवनस्थिता ।  
श्मशानशयनागारा श्मशानभस्मलेपिता ॥ ९७॥  
  
श्मशानभस्मभीमाङ्गी श्मशानावासकारिणी ।  
शामिनी शमनाराध्या शमनस्तुतिवन्दिता ॥ ९८॥  
  
शमनाचारसन्तुष्टा शमनागारवासिनी ।  
शमनस्वामिनी शान्तिः शान्तसज्जनपूजिता ॥ ९९॥  
  
शान्तपूजापरा शान्ता शान्तागारप्रभोजिनी ।  
शान्तपूज्या शान्तवन्द्या शान्तग्रहसुधारिणी ॥ १००॥  
  
शान्तरूपा शान्तियुक्ता शान्तचन्द्रप्रभाऽमला ।  
अमला विमला म्लाना मालती कुञ्जवासिनी ॥ १०१॥  
  
मालतीपुष्पसम्प्रीता मालतीपुष्पपूजिता ।  
महोग्रा महती मध्या मध्यदेशनिवासिनी ॥ १०२॥  
  
मध्यमध्वनिसम्प्रीता मध्यमध्वनिकारिणी ।  
मध्यमा मध्यमप्रीतिर्मध्यमप्रेमपूरिता ॥ १०३॥  
  
मध्याङ्गचित्रवसना मध्यखिन्ना महोद्धता ।  
महेन्द्रकृतसम्पूजा महेन्द्रपरिवन्दिता ॥ १०४॥  
  
महेन्द्रजालसंय्युक्ता महेन्द्रजालकारिणी ।  
महेन्द्रमानिताऽमाना मानिनीगणमध्यगा ॥ १०५॥  
  
मानिनीमानसम्प्रीता मानविध्वंसकारिणी ।  
मानिन्याकर्षिणी मुक्तिर्मुक्तिदात्री सुमुक्तिदा ॥ १०६॥  
  
मुक्तिद्वेषकरी मूल्यकारिणी मूल्यहारिणी ।  
निर्मला मूलसंय्युक्ता मूलिनी मूलमन्त्रिणी ॥ १०७॥  
  
मूलमन्त्रकृतार्हाद्या मूलमन्त्रार्ग्घ्यहर्षिणी ।  
मूलमन्त्रप्रतिष्ठात्री मूलमन्त्रप्रहर्षिणी ॥ १०८॥  
  
मूलमन्त्रप्रसन्नास्या मूलमन्त्रप्रपूजिता ।  
मूलमन्त्रप्रणेत्री च मूलमन्त्रकृतार्च्चना ॥ १०९॥  
  
मूलमन्त्रप्रहृष्टात्मा मूलविद्या मलापहा ।  
विद्याऽविद्या वटस्था च वटवृक्षनिवासिनी ॥ ११०॥  
  
वटवृक्षकृतस्थाना वटपूजापरायणा ।  
वटपूजापरिप्रीता वटदर्शनलालसा ॥ १११॥  
  
वटपूजा कृता ह्लादा वटपूजाविवर्द्धिनी ।  
वशिनी विवशाराध्या वशीकरणमन्त्रिणी ॥ ११२॥  
  
वशीकरणसम्प्रीता वशीकारकसिद्धिदा ।  
बटुका बटुकाराध्या बटुकाहारदायिनी ॥ ११३॥  
  
बटुकार्च्चापरा पूज्या बटुकार्च्चाविवर्द्धिनी ।  
बटुकानन्दकर्त्त्री च बटुकप्राणरक्षिणी ॥ ११४॥  
  
बटुकेज्याप्रदाऽपारा पारिणी पार्वतीप्रिया ।  
पर्वताग्रकृतावासा पर्वतेन्द्रप्रपूजिता ॥ ११५॥  
  
पार्वतीपतिपूज्या च पार्वतीपतिहर्षदा ।  
पार्वतीपतिबुद्धिस्था पार्वतीपतिमोहिनी ॥ ११६॥  
  
पार्वतीयद्द्विजाराध्या पर्वतस्था प्रतारिणी ।  
पद्मला पद्मिनी पद्मा पद्ममालाविभूषिता ॥ ११७॥  
  
पद्मजेड्यपदा पद्ममालालङ्कृतमस्तका ।  
पद्मार्च्चितपदद्वन्द्वा पद्महस्तपयोधिजा ॥ ११८॥  
  
पयोधिपारगन्त्री च पाथोधिपरिकीर्त्तिता ।  
पाथोधिपारगापूता पल्वलाम्बुप्रतर्पिता ॥ ११९॥  
  
पल्वलान्तः पयोमग्ना पवमानगतिर्गतिः ।  
पयः पाना पयोदात्री पानीयपरिकाङ्क्षिणी ॥ १२०॥  
  
पयोजमालाभरणा मुण्डमालाविभूषणा ।  
मुण्डिनी मुण्डहन्त्री च मुण्डिता मुण्डशोभिता ॥ १२१॥  
  
मणिभूषा मणिग्रीवा मणिमालाविराजिता ।  
महामोहा महामर्षा महामाया महाहवा ॥ १२२॥  
  
मानवी मानवीपूज्या मनुवंशविवर्द्धिनी ।  
मठिनी मठसंहन्त्री मठसम्पत्तिहारिणी ॥ १२३॥  
  
महाक्रोधवती मूढा मूढशत्रुविनाशिनी ।  
पाठीनभोजिनी पूर्णा पूर्णहारविहारिणी ॥ १२४॥  
  
प्रलयानलतुल्याभा प्रलयानलरूपिणी ।  
प्रलयार्णवसम्मग्ना प्रलयाब्धिविहारिणी ॥ १२५॥  
  
महाप्रलयसम्भूता महाप्रलयकारिणी ।  
महाप्रलयसम्प्रीता महाप्रलयसाधिनी ॥ १२६॥  
  
महामहाप्रलयेज्या महाप्रलयमोदिनी ।  
छेदिनी छिन्नमुण्डोग्रा छिन्ना छिन्नरुहार्त्थिनी ॥ १२७॥  
  
शत्रुसञ्छेदिनी छन्ना क्षोदिनी क्षोदकारिणी ।  
लक्षिणी लक्षसम्पूज्या लक्षिता लक्षणान्विता ॥ १२८॥  
  
लक्षशस्त्रसमायुक्ता लक्षबाणप्रमोचिनी ।  
लक्षपूजापराऽलक्ष्या लक्षकोदण्डखण्डिनी ॥ १२९॥  
  
लक्षकोदण्डसंय्युक्ता लक्षकोदण्डधारिणी ।  
लक्षलीलालयालभ्या लाक्षागारनिवासिनी ॥ १३०॥  
  
लक्षलोभपरा लोला लक्षभक्तप्रपूजिता ।  
लोकिनी लोकसम्पूज्या लोकरक्षणकारिणी ॥ १३१॥  
  
लोकवन्दितपादाब्जा लोकमोहनकारिणी ।  
ललिता लालितालीना लोकसंहारकारिणी ॥ १३२॥  
  
लोकलीलाकरी लोक्यालोकसम्भवकारिणी ।  
भूतशुद्धिकरी भूतरक्षिणी भूततोषिणी ॥ १३३॥  
  
भूतवेतालसंय्युक्ता भूतसेनासमावृता ।  
भूतप्रेतपिशाचादिस्वामिनी भूतपूजिता ॥ १३४॥  
  
डाकिनी शाकिनी डेया डिण्डिमारावकारिणी ।  
डमरूवाद्यसन्तुष्टा डमरूवाद्यकारिणी ॥ १३५॥  
  
हुङ्कारकारिणी होत्री हाविनी हावनार्त्थिनी ।  
हासिनी ह्वासिनी हास्यहर्षिणी हठवादिनी ॥ १३६॥  
  
अट्टाट्टहासिनी टीका टीकानिर्माणकारिणी ।  
टङ्किनी टङ्किता टङ्का टङ्कमात्रसुवर्णदा ॥ १३७॥  
  
टङ्कारिणी टकाराढ्या शत्रुत्रोटनकारिणी ।  
त्रुटिता त्रुटिरूपा च त्रुटिसन्देहकारिणी ॥ १३८॥  
  
तर्षिण तृट्परिक्लान्ता क्षुत्क्षामा क्षुत्परिप्लुता ।  
अक्षिणी तक्षिणी भिक्षाप्रार्त्थिनी शत्रुभक्षिणी ॥ १३९॥  
  
काङ्क्षिणी कुट्टनी क्रूरा कुट्टनीवेश्मवासिनी ।  
कुट्टनीकोटिसम्पूज्या कुट्टनीकुलमार्गिणी ॥ १४०॥  
  
कुट्टनीकुलसंरक्षा कुट्टनीकुलरक्षिणी ।  
कालपाशावृता कन्या कुमारीपूजनप्रिया ॥ १४१॥  
  
कौमुदी कौमुदीहृष्टा करुणादृष्टिसंय्युता ।  
कौतुकाचारनिपुणा कौतुकागारवासिनी ॥ १४२॥  
  
काकपक्षधरा काकरक्षिणी काकसंव्वृता ।  
काकाङ्करथसंस्थाना काकाङ्कस्यन्दनास्थिता ॥ १४३॥  
  
काकिनी काकदृष्टिश्च काकभक्षणदायिनी ।  
काकमाता काकयोनिः काकमण्डलमण्डिता ॥ १४४॥  
  
काकदर्शनसंशीला काकसङ्कीर्णमन्दिरा ।  
काकध्यानस्थदेहादिध्यानगम्या धमावृता ॥ १४५॥  
  
धनिनी धनिसंसेव्या धनच्छेदनकारिणी ।  
धुन्धुरा धुन्धुराकारा धूम्रलोचनघातिनी ॥ १४६॥  
  
धूङ्कारिणी च धूम्मन्त्रपूजिता धर्मनाशिनी ।  
धूम्रवर्णिनी धूम्राक्षी धूम्राक्षासुरघातिनी ॥ १४७॥  
  
धूम्बीजजपसन्तुष्टा धूम्बीजजपमानसा ।  
धूम्बीजजपपूजार्हा धूम्बीजजपकारिणी ॥ १४८॥  
  
धूम्बीजाकर्षिता धृष्या धर्षिणी धृष्टमानसा ।  
धूलीप्रक्षेपिणी धूलीव्याप्तधम्मिल्लधारिणी ॥ १४९॥  
  
धूम्बीजजपमालाढ्या धूम्बीजनिन्दकान्तका ।  
धर्मविद्वेषिणी धर्मरक्षिणी धर्मतोषिता ॥ १५०॥  
  
धारास्तम्भकरी धूर्ता धारावारिविलासिनी ।  
धान्धीन्धून्धैम्मन्त्रवर्णा धौन्धःस्वाहास्वरूपिणी ॥ १५१॥  
  
धरित्रीपूजिता धूर्वा धान्यच्छेदनकारिणी ।  
धिक्कारिणी सुधीपूज्या धामोद्याननिवासिनी ॥ १५२॥  
  
धामोद्यानपयोदात्री धामधूलीप्रधूलिता ।  
महाध्वनिमती धूप्या धूपामोदप्रहर्षिणी ॥ १५३॥  
  
धूपादानमतिप्रीता धूपदानविनोदिनी ।  
धीवरीगणसम्पूज्या धीवरीवरदायिनी ॥ १५४॥  
  
धीवरीगणमध्यस्था धीवरीधामवासिनी ।  
धीवरीगणगोप्त्री च धीवरीगणतोषिता ॥ १५५॥  
  
धीवरीधनदात्री च धीवरीप्राणरक्षिणी ।  
धात्रीशा धातृसम्पूज्या धात्रीवृक्षसमाश्रया ॥ १५६॥  
  
धात्रीपूजनकर्त्री च धात्रीरोपणकारिणी ।  
धूम्रपानरतासक्ता धूम्रपानरतेष्टदा ॥ १५७॥  
  
धूम्रपानकरानन्दा धूम्रवर्षणकारिणी ।  
धन्यशब्दश्रुतिप्रीता धुन्धुकारीजनच्छिदा ॥ १५८॥  
  
धुन्धुकारीष्टसन्दात्री थुन्धुकारिसुमुक्तिदा ।  
धुन्धुकार्याराध्यरूपा धुन्धुकारिमनस्स्थिता ॥ १५९॥  
  
धुन्धुकारिहिताकाङ्क्षा धुन्धुकारिहितैषिणी ।  
धिन्धिमाराविणी ध्यात्री ध्यानगम्या धनार्थिनी ॥ १६०॥  
  
धोरिणी धोरणप्रीता धारिणी घोररूपिणी ।  
धरित्रीरक्षिणी देवी धराप्रलयकारिणी ॥ १६१॥  
  
धराधरसुताऽशेषधाराधरसमद्युतिः ।  
धनाध्यक्षा धनप्राप्तिर्द्धनधान्यविवर्द्धिनी ॥ १६२॥  
  
धनाकर्षणकर्त्त्री च धनाहरणकारिणी ।  
धनच्छेदनकर्त्री च धनहीना धनप्रिया ॥ १६३॥  
  
धनसँव्वृद्धिसम्पन्ना धनदानपरायणा ॥ १६४॥  
  
धनहृष्टा धनपुष्टा दानाध्ययनकारिणी ।  
धनरक्षा धनप्राणा धनानन्दकरी सदा ॥ १६५॥  
  
शत्रुहन्त्री शवारूढा शत्रुसंहारकारिणी ।  
शत्रुपक्षक्षतिप्रीता शत्रुपक्षनिषूदिनी ॥ १६६॥  
  
शत्रुग्रीवाच्छिदाछाया शत्रुपद्धतिखण्डिनी ।  
शत्रुप्राणहराहार्या शत्रून्मूलनकारिणी ॥ १६७॥  
  
शत्रुकार्यविहन्त्री च साङ्गशत्रुविनाशिनी ।  
साङ्गशत्रुकुलच्छेत्री शत्रुसद्मप्रदायिनी ॥ १६८॥  
  
साङ्गसायुधसर्वारि-सर्वसम्पत्तिनाशिनी ।  
साङ्गसायुधसर्वारि-देहगेहप्रदाहिनी ॥ १६९॥  
  
इतीदन्धूमरूपिण्यास्स्तोत्रन्नाम सहस्रकम् ।  
यः पठेच्छून्यभवने सध्वान्ते यतमानसः ॥ १७०॥  
  
मदिरामोदयुक्तो वै देवीध्यानपरायणः ।  
तस्य शत्रुः क्षयं याति यदि शक्रसमोऽपि वै ॥ १७१॥  
  
भवपाशहरम्पुण्यन्धूमावत्याः प्रियम्महत् ।  
स्तोत्रं सहस्रनामाख्यम्मम वक्त्राद्विनिर्गतम् ॥ १७२॥  
  
पठेद्वा शृणुयाद्वापि शत्रुघातकरो भवेत् ।  
न देयम्परशिष्यायाऽभक्ताय प्राणवल्लभे ॥ १७३॥  
  
देयं शिष्याय भक्ताय देवीभक्तिपराय च ।  
इदं रहस्यम्परमन्दुर्ल्लभन्दुष्टचेतसाम् ॥ १७४॥  
  
इति धूमावतीसहस्रनामस्तोत्रं सम्पूर्णम् ॥  
  
  
  
  
  
The original text is  
from Muktabodha Indological Research Institute www.muktabodha.org  
Data-entered by the staff of Muktabodha under the direction of Mark S. G.  
Dyczkowski.  
Reprint of edition published in 1892.  Revision 0 february 9, 2009  
Publisher : Shrivenkateshvara press Publication year : 1949  
  
Reproofread by DPD  
  
