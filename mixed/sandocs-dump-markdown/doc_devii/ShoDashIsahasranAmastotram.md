+++
"Text title" = "ShoDashIsahasranAmastotra"
"File name" = "ShoDashIsahasranAmastotra.itx"
itxtitle = "ShoDashIsahasranAmastotram"
engtitle = "Shodashisahasranamastotra"
Category = "sahasranAma, devii, dashamahAvidyA, stotra, devI"
Location = "doc_devii"
Sublocation = "devii"
SubDeity = "dashamahAvidyA"
Texttype = "stotra"
Language = "Sanskrit"
Subject = "philosophy/hinduism/religion"
"Transliterated by" = "Pankaj Dubey dr.pankaj.dubey at gmail.com"
"Proofread by" = "Pankaj Dubey, PSA Easwaran"
Source = "vAmakeshvaratantre"
"Latest update" = "August 27, 2015"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "षोडशीसहस्रनामस्तोत्रम्"

+++
  
 श्रीषोडशीसहस्रनामस्तोत्रम्   
  
॥ श्रीमहात्रिपुरसुन्दर्यै नमः॥  
  
॥ पूर्व पीठिका ॥  
  
कैलासशिखरे रम्ये नानारत्नोपशोभिते।  
    कल्पपादपमध्यस्थे नानापुष्पोपशोभिते ॥ १॥  
  
मणिमण्डपमध्यस्थे मुनिगन्धर्वसेविते ।  
    कदाचित्सुखमासीनं भगवन्तं जगद्गुरुम् ॥ २॥  
  
कपालखट्वाङ्गधरं चन्द्रार्धकृतशेखरम् ।  
    हस्तत्रिशूलडमरुं महावृषभवहनम् ॥ ३॥  
  
जटाजूटधरन्देवं कण्ठभूषणवासुकिम् ।  
    विभूतिभूषणन्देवं नीलकण्ठन्त्रिलोचनम् ॥ ४॥  
  
द्वीपिचर्मपरीधानं शुद्धस्फटिकसन्निभम् ।  
    सहस्रादित्यसङ्काशं गिरिजार्द्धाङ्गभूषणम् ॥ ५॥  
  
प्रणम्य शिरसा नाथं कारणं विश्वरूपिणम् ।  
    कृताञ्जलि पुटो भूत्वा प्राहैनं शिखवाहनः ॥ ६॥  
  
॥ कार्तिकेय उवाच ॥  
  
देवदेव जगन्नाथ!  सृष्टिस्थितिलयात्मक ।  
    त्वमेव परमात्मा च त्वं गतिः सर्वदेहिनाम् ॥ ७॥  
  
त्वङ्गतिः सर्वलोकानां दीनानां च त्वमेव हि ।  
    त्वमेव जगदाधारस्त्वमेव विश्वकारणम् ॥ ८॥  
  
त्वमेव पूज्यः सर्वेषां त्वदन्यो नास्ति मे गतिः ।  
    किं गुह्यम्परमं लोके किमेकं सर्वसिद्धिदम् ॥ ९॥  
  
किमेकं परमं श्रेष्ठं को योग: स्वर्गमोक्षद: ।  
    विना तीर्थेन तपसा विना दानैर्विना मखै: ॥ १०॥  
  
विना लयेन ध्यानेन नरः सिद्धिमवाप्नुयात् ।  
    कस्मादुत्पद्यते सृष्टि: कस्मिंश्च प्रलयो भवेत् ॥ ११॥  
  
कस्मादुत्तीर्यते देव ! संसारार्णवसङ्कटात् ।  
    तदहं श्रोतुमिच्छामि कथयस्व महेश्वर ! ॥ १२॥  
  
॥ ईश्वर उवाच ॥  
  
साधु साधु त्वया पृष्टं पार्वतीप्रियनन्दन ।  
    अस्ति गुह्यतमम्पुत्र! कथयिष्याम्यसंशयम् ॥ १३॥  
  
सत्वं रजस्तमश्चैव ये चान्ये महदादयः ।  
  ये चान्ये बहवो भूताः सर्वे प्रकृतिसम्भवाः ॥ १४॥  
  
सैव देवी पराशक्तिः महात्रिपुरसुन्दरी ।  
  सैव प्रसूयते विश्वं विश्वं सैव प्रपास्यति ॥ १५॥  
  
सैव संहरते विश्वं जगदेतच्चराचरम् ।  
    आधारः सर्वभूतानां सैव रोगार्तिहारिणी ॥ १६॥  
  
इच्छाज्ञानक्रियाशक्तिरब्रह्मविष्णुशिवात्मिका ।  
    त्रिधा शक्तिस्वरूपेण सृष्टिस्थितिविनाशिनी ॥ १७॥  
  
सृज्यते ब्रह्मरूपेण विष्णुरूपेण पाल्यते ।  
      ह्रियते रुद्ररूपेण जगदेतच्चराचरम् ॥ १८॥  
  
यस्या योनौ जगत्सर्वमद्यापि परिवर्तते ।  
    यस्यां प्रलीयते चान्ते यस्यां च जायते पुनः ॥ १९॥  
  
यां समाराध्य त्रैलोक्ये सम्प्राप्यं पदमुत्तमम् ।  
    तस्या नामसहस्रं तु कथयामि शृणुष्व तत् ॥ २०॥  
  
॥ विनियोगः ॥  
  
ॐ अस्य श्रीमहात्रिपुरसुन्दरीसहस्रनामस्तोत्रमन्त्रस्य  
श्रीभगवान् दक्षिणामूर्तिः ऋषिः । जगतीछन्दः ।  
समस्तप्रकटगुप्तसम्प्रदाय कुलकौलोत्तीर्णनिर्गर्भरहस्याचिन्त्यप्रभावती  
देवता । ॐ बीजं । ह्रीं शक्तिः । क्लीं कीलकं ।  
धर्मार्थकाममोक्षार्थे जपे विनियोगः ।pAThe  
  
॥ ऋष्यादि न्यासः ॥  
  
ॐ श्रीमहात्रिपुरसुन्दरीसहस्रनामस्तोत्रमन्त्रस्य  
        श्रीभगवान् दक्षिणामूर्ति ऋषये नमः शिरसि ।  
ॐ जगतीच्छन्दसे नमः मुखे।  
ॐसमस्तप्रकटगुप्तसम्प्रदायकुलकौलोत्तीर्णनिर्गर्भरहस्याचिन्त्यप्रभावतीदेवतायै नमः हृदये ।  
ॐ ॐ बीजाय नमः नाभौ ।var वीजाय  
ॐ ह्रीं शक्त्ये नमः गुह्ये ।  
ॐ क्लीं कीलकाय नमः पादयोः ।  
ॐ धर्मार्थकाममोक्षार्थे जपे विनियोगाय नमः सर्वाङ्गे ।pAThe  
  
॥ ध्यानम् ॥  
  
ॐ आधारे तरुणार्कबिम्बरुचिरं हेमप्रभं वाग्भवम् ।  
    बीजं मन्मथमिन्द्रगोपसदृशं हृत्पङ्कजे संस्थितम् ॥  
  
विष्णुब्रह्मपदस्थशक्तिकलितं सोमप्रभाभासुरम् ।  
    ये ध्यायन्ति पदत्रयं तव शिवे ! ते यान्ति सौख्यं पदम् ॥  
  
॥ मानस पूजनम् ॥  
  
ॐ लं पृथिव्यात्मकं गन्धं  
       परब्रह्मस्वरूपिणी श्रीषोडशीदेवी प्रीतये समर्पयामि नमः ।  
ॐ हं आकाशतत्त्वात्मकं पुष्पं  
       परब्रह्मस्वरूपिणी श्रीषोडशीदेवी प्रीतये समर्पयामि नमः ।  
ॐ यं वायुतत्त्वात्मकं धूपं  
       परब्रह्मस्वरूपिणी श्रीषोडशीदेवी प्रीतये घ्रापयामि नमः ।  
ॐ रं अग्नितत्त्वात्मकं दीपं  
       परब्रह्मस्वरूपिणी श्रीषोडशीदेवी प्रीतये दर्शयामि नमः ।  
ॐ वं जलतत्त्वात्मकं नैवेद्यं  
       परब्रह्मस्वरूपिणी श्रीषोडशीदेवी प्रीतये निवेदयामि नमः ।  
ॐ सं सर्वतत्त्वात्मकं ताम्बूलं  
       परब्रह्मस्वरूपिणी श्रीषोडशीदेवी प्रीतये समर्पयामि नमः ।  
  
॥ मूलपाठः ॥  
  
कल्याणी कमला काली कराली कामरूपिणि ।  
कामाख्या कामदा काम्या कामना कामचारिणी ॥ १॥  
  
कालरात्रिर्महारात्रि  कपाली कामरूपिणी ।var कालरात्रिः महारात्रिः   
कौमारी करुणा मुक्तिः कलिकल्मषनाशिनी ॥ २॥  
  
कात्यायनी कराधारा कौमुदी कमलप्रिया ।  
किर्तिदा बुद्धिदा मेधा नीतिज्ञा नीतिवत्सला ॥ ३॥  
  
माहेश्वरी महामाया महातेजा महेश्वरी ।  
महाजिह्वा महाघोरा महादंष्ट्रा महाभुजा ॥ ४॥  
  
महामोहान्धकारघ्नी महामोक्षप्रदायिनी ।  
महादारिद्र्यनाशा च महाशत्रुविमर्दिनी ॥ ५॥  
  
महामाया महावीर्या महापातकनाशिनी ।  
महामखा मन्त्रमयी मणिपूरकवासिनी ॥ ६॥  
  
मानसी मानदा मान्या मनश्चक्षूरणेचरा ।  
गणमाता च गायत्री गणगन्धर्वसेविता ॥ ७॥  
  
गिरिजा गिरिशा साध्वी गिरिस्था गिरिवल्लभा ।  
चण्डेश्वरी चण्डरूपा प्रचण्डा चण्डमालिनी ॥ ८॥  
  
चर्विका चर्चिकाकारा चण्डिका चारुरूपिणी ।  
यज्ञेश्वरी यज्ञरूपा जपयज्ञपरायणा ॥ ९॥  
  
यज्ञमाता यज्ञभोक्त्री यज्ञेशी यज्ञसम्भवा ।  
सिद्धयज्ञा क्रियासिद्धिर्यज्ञाङ्गी यज्ञरक्षिका ॥ १०॥  
  
यज्ञक्रिया च यज्ञा च यज्ञायज्ञक्रियालया ।  
जालन्धरी जगन्माता जातवेदा जगत्प्रिया ॥ ११॥  
  
जितेन्द्रिया जितक्रोधा जननी जन्मदायिनी ।  
गङ्गा गोदावरी चैव गोमती च शतद्रुका ॥ १२॥  
  
घर्घरा वेदगर्भा च रेचिका समवासिनी ।  
सिन्धुर्मन्दाकिनी क्षिप्रा यमुना च सरस्वती ॥ १३॥  
  
भद्रा रागा विपाशा च गण्डकी विन्धयवासिनी ।  var भद्रा १००  
नर्मदा ताप्ती कावेरी वेत्रवती सुकौशिकी ॥ १४॥varवेत्रवत्या  
महेन्द्रतनया चैव अहल्या चर्मकावती ।  
अयोध्या मथुरा माया काशी काञ्ची अवन्तिका ॥ १५॥  
  
पुरी द्वारावती तीर्था महाकिल्विषनाशिनी ।  
पद्मिनी पद्ममध्यस्था पद्मकिञ्जल्कवासिनी ॥ १६॥  
  
पद्मवक्त्रा चकोराक्षी पद्मस्था पद्मसम्भवा ।  
ह्रीङ्कारी कुण्डलाधारा हृत्पद्मस्था सुलोचना ॥ १७॥  
  
श्रीङ्कारी भूषणा लक्ष्मीः क्लीङ्कारी क्लेशनाशिनी ।  
हरिवक्त्रोद्भवा शान्ता हरिवक्त्रकृतालया ॥ १८॥  
  
हरिवक्त्रोपमा हाला हरिवक्ष:स्थलास्थिता ।  
वैष्णवी विष्णुरूपा च विष्णुमातृस्वरूपिणी ॥ १९॥  
  
विष्णुमाया विशालाक्षी विशालनयनोज्ज्वला ।  
विंश्वेश्वरी च विश्वात्मा विश्वेशी विश्वरूपिणी ॥ २०॥  
  
विश्वनाथा शिवाराध्या शिवनाथा शिवप्रिया ।  
शिवमाता शिवाख्या च शिवदा शिवरूपिणी ॥ २१॥  
  
भवेश्वरी भवाराध्या भवेशी भवनायिका ।  
भवमाता भवगम्या भवकण्टकनाशिनी ॥ २२॥  
  
भवप्रिया भवानन्दा भवानी भवमोहिनी ।  
गायत्री चैव सावित्री ब्रह्माणी ब्रह्मरूपिणी ॥ २३॥  
  
ब्रह्मेशी ब्रह्मदा ब्रह्मा ब्रह्माणी ब्रह्मवादिनी ।  
दुर्गस्था दुर्गरूपा च दुर्गा दुर्गार्तिनाशिनी ॥ २४॥  
  
सुगमा दुर्गमा दान्ता दया दोग्ध्री दुरापहा ।  
दुरितघ्नी दुराध्यक्षा दुरा दुष्कृतनाशिनी ॥ २५॥  
  
पञ्चास्या पञ्चमी पूर्णा पूर्णपीठनिवासिनी ।   var पूर्णपीठनिवासिनी २००  
सत्त्वस्था सत्त्वरूपा च सत्त्वगा सत्त्वसम्भवा ॥ २६॥  
  
रजस्था च रजोरूपा रजोगुणसमुद्भवा ।  
तमस्था च तमोरूपा तामसी तामसप्रिया ॥ २७॥  
  
तमोगुणसमुद्भूता सात्विकी राजसी कला ।  
काष्ठा मुहूर्ता निमिषा अनिमेषा ततः परम् ॥ २८॥  
  
अर्धमासा च मासा च संवत्सरस्वरूपिणी ।  
योगस्था योगरूपा च कल्पस्था कल्परूपिणी ॥ २९॥  
  
नानारत्नविचित्राङ्गी नानाऽऽभरणमण्डिता ।  
विश्वात्मिका विश्वमाता विश्वपाशविनाशिनी ॥ ३०॥  
  
विश्वासकारिणी विश्वा विश्वशक्तिविचारणा ।  
जपाकुसुमसङ्काशा दाडिमीकुसुमोपमा ॥ ३१॥  
  
चतुरङ्गी चतुर्बाहुश्चतुराचारवासिनी ।  
सर्वेशी सर्वदा सर्वा सर्वदासर्वदायिनी ॥ ३२॥  
  
माहेश्वरी च सर्वाद्या शर्वाणी सर्वमङ्गला ।  
नलिनी नन्दिनी नन्दा आनन्दानन्दवर्द्धिनी ॥ ३३॥  
  
व्यापिनी सर्वभुतेषु भवभारविनाशिनी ।  
सर्वशृङ्गारवेषाढ्या पाशाङ्कुशकरोद्यता ॥ ३४॥  
  
सूर्यकोटिसहस्राभा चन्द्रकोटिनिभानना ।  
गणेशकोटिलावण्या विष्णुकोट्यरिमर्दिनी ॥ ३५॥  
  
दावाग्निकोटिदलिनी रुद्रकोट्युग्ररूपिणी ।  
समुद्रकोटिगम्भीरा वायुकोटिमहाबला ॥ ३६॥  
  
आकाशकोटिविस्तारा यमकोटिभयङ्करी ।  
मेरुकोटिसमुछ्राया गणकोटिसमृद्धिदा ॥ ३७॥  
  
निष्कस्तोका निराधरा निर्गुणा गुणवर्जिता ।  
अशोका शोकरहिता तापत्रयविवर्जिता ॥ ३८॥  
  
वसिष्ठा विश्वजननी विश्वाख्या विश्ववर्द्धिनी ।  
चित्रा विचित्रा चित्राङ्गी  हेतुगर्भाकुलेश्वरी ॥ ३९॥var विचित्र-चित्राङ्गी  
इच्छाशक्तिः ज्ञानशक्तिः क्रियाशक्तिः शुचिस्मिता ।  
शुचिः स्मृतिमयी सत्या श्रुतिरूपा श्रुतिप्रिया ॥ ४०॥  
  
महासत्वमयी सत्वा पञ्चतत्त्वोपरिस्थिता ।  
पार्वती हिमवत्पुत्री पारस्था पाररूपिणी ॥ ४१॥  
  
जयन्ती भद्रकाली च अहल्या कुलनायिका । varजयन्ती ३००  
भूतधात्री च भूतेशी भूतस्था भूतभाविनी ॥ ४२॥  
  
महाकुण्डलिनीशक्तिर्महाविभवर्द्धिनी । var महाकुण्डलिनीशक्तिः महाविभवर्द्धिनी  
हंसाक्षी हंसरूपा च हंसस्था हंसरूपिणी ॥ ४३॥  
  
सोमसूर्याग्निमध्यस्था मणिमण्डलवासिनी ।  
द्वादशारसरोजस्था सूर्यमण्डलवासिनी ॥ ४४॥  
  
अकलङ्का शशाङ्काभा षोडशारनिवासिनी ।  
डाकिनी राकिनी चैव लाकिनी काकिनी तथा ॥ ४५॥  
  
शाकिनी हाकिनी चैव षट् चक्रेषु निवासिनी ।  
सृष्टि स्थितिविनाशिनी सृष्ट्यन्ता सृष्टिकारिणी ॥ ४६॥  
  
श्रीकण्ठप्रिया हृतकण्ठा नन्दाख्या विन्दुमालिनी ।  
चतुष्षष्टि कलाधारा देहदण्डसमाश्रिता ॥ ४७॥var चतुष्षटि  
माया काली धृतिर्मेधा क्षुधा तुष्टिर्महाद्युतिः ।  
हिङ्गुला मङ्गला सीता सुषुम्नामध्यगामिनी ॥ ४८॥  
  
परघोरा करालाक्षी विजया जयदायिनी ।  
हृतपद्मनिलया भीमा महाभैरवनादिनी ॥ ४९॥  
  
आकाशलिङ्गसम्भूता भुवनोद्यानवासिनी ।  
महत्सूक्ष्मा च कङ्काली भीमरूपा महाबला ॥ ५०॥  
  
मेनकागर्भसम्भूता तप्तकाञ्चनसन्निभा ।  
अन्तरस्था च कूटबीजा चित्रकूटाचलवासिनी ॥ ५१॥  
  
वर्णाख्या वर्णरहिता पञ्चाशद्वर्णभेदिनी ।  
विद्याधरी लोकधात्री अप्सरा अप्सरः प्रिया ॥ ५२॥  
  
दीक्षा दाक्षायणी दक्षा दक्षयज्ञविनाशिनी ।  
यशःपूर्णा यशोदा च यशोदागर्भसम्भवा ॥ ५३॥  
  
देवकी देवमाता च राधिका कृष्णवल्लभा ।  
अरुन्धती शचीन्द्राणी गान्धारी गन्धमालिनी ॥ ५४॥  
  
ध्यानातीता ध्यानगम्या ध्यानज्ञा ध्यानधारिणी ।  
लम्बोदरी च लम्बोष्ठी जाम्बवन्ती जलोदरी ॥ ५५॥  
  
महोदरी मुक्तकेशी मुक्तकामार्थसिद्धिदा ।  
तपस्विनी तपोनिष्ठा सुपर्णा धर्मवासिनी ॥ ५६॥ var तपोनिष्ठा ४००  
बाणचापधरा धीरा पाञ्चाली पञ्चमप्रिया ।  
गुह्याङ्गी च सुभीमाङ्गी गुह्यतत्त्वा निरञ्जना ॥ ५७॥  
  
अशरीरा शरीरस्था संसारार्णवतारिणी ।  
अमृता निष्कला भद्रा सकला कृष्णपिङ्गला ॥ ५८॥  
  
चक्रप्रिया च चक्राह्वा पञ्चचक्रादिदिरिणी ।  
पद्मरागप्रतीकाशा निर्मलाकाश सन्निभा ॥ ५९॥  
  
अधःस्था ऊर्ध्वरूपा च ऊरध्वपद्मनिवासिनी ।  
कार्यकारणकर्तृत्वे शश्वद्-रूपेषु-संस्थिता ॥ ६०॥var शश्वद्रूपेषुसंस्थिता  
रसज्ञा रसमध्यस्था गन्धस्था गन्धरूपिणी ।  
परब्रह्मस्वरूपा च परब्रह्मनिवासिनी ॥ ६१॥  
  
शब्दब्रह्मस्वरूपा च शब्दस्था शब्दवर्जिता ।  
सिद्धिर्बुद्धिर्पराबुद्धिः सन्दीप्तिर्मध्यसंस्थिता ॥ ६२॥var सिद्धिः बुद्धिःपराबुद्धिः  
स्वगुह्या शाम्भवीशक्तिः तत्त्वस्था तत्त्वरूपिणी ।  
शाश्वती भूतमाता च महाभूताधिपप्रिया ॥ ६३॥  
  
शुचिप्रेता धर्मसिद्धिः धर्मवृद्धिः पराजिता ।  
कामसन्दीपनी कामा सदाकौतूहलप्रिया ॥ ६४॥  
  
जटाजूटधरा मुक्ता सूक्ष्मा शक्तिविभूषणा ।  
द्वीपिचर्मपरीधाना चीरवल्कलधारिणी ॥ ६५॥  
  
त्रिशूलडमरूधरा नरमालाविभूषणा ।  
अत्युग्ररूपिणी चोग्रा कल्पान्तदहनोपमा ॥ ६६॥  
  
त्रैलोक्यसाधिनी साध्या सिद्धिसाधकवत्सला ।  
सर्वविद्यामयी सारा चासुराणां विनाशिनी ॥ ६७॥  
  
दमनी दामिनी दान्ता दया दोग्घ्री दुरापहा ।  
अग्निजिह्वोपमा घोराघोर घोर तरानना॥ ६८॥var घोराघोर-घोर-तरानना  
नारायणी नारसिंही नृसिंहहृदयेस्थिता ।  
योगेश्वरी योगरूपा योगमाता च योगिनी ॥ ६९॥  
  
खेचरी खचरी खेला निर्वाणपदसंश्रया ।  
नागिनी नागकन्या च सुवेशा नागनायिका ॥ ७०॥  
  
विषज्वालावती दीप्ता कलाशतविभूषणा ।  
तीव्रवक्त्रा महावक्त्रा नागकोटित्वधारिणी ॥ ७१॥ ५००  
महासत्वा च धर्मज्ञा धर्मातिसुखदायिनी ।  
कृष्णमूर्द्धा महामूर्द्धा घोरमूर्द्धा वरानना ॥ ७२॥  
  
सर्वेन्द्रियमनोन्मत्ता सर्वेन्द्रियमनोमयी ।  
सर्वसङ्ग्रामजयदा सर्वप्रहरणोद्यता ॥ ७३॥  
  
सर्वपीडोपशमनी सर्वारिष्टनिवारिणी ।  
सर्वैश्वर्यसमुत्पन्ना सर्वग्रहविनाशिनी ॥ ७४॥  
  
मातङ्गी मत्तमातङ्गी मातङ्गीप्रियमण्डला ।  
अमृतोदधिमध्यस्था कटिसूत्रैरलङ्कृता ॥ ७५॥  
  
अमृतोदधिमध्यस्था प्रवालवसनाम्बुजा ।  
मणिमण्डलमध्यस्था ईषत्प्रहसितानना ॥ ७६॥  
  
कुमुदा ललिता लोला लाक्षालोहितलोचना ।  
दिग्वासा देवदूती च देवदेवाधिदेवता ॥ ७७॥  
  
सिंहोपरिसमारूढा हिमाचलनिवासिनी ।  
अट्टाट्टहासिनी घोरा घोरदैत्यविनाशिनी ॥ ७८॥  
  
अत्यग्ररक्तवस्त्राभा नागकेयूरमण्डिता ।  
मुक्ताहारलतोपेता तुङ्गपीनपयोधरा ॥ ७९॥  
  
रक्तोत्पलदलाकारा मदाघूर्णितलोचना ।  
समस्तदेवतामूर्तिः सुरारिक्षयकारिणी ॥ ८०॥  
  
खड्गिनी शूलहस्ता च चक्रिणी चक्रमालिनी ।  repeated  खड्गिनी  
शङ्खिनी चापिनी  बाणा वज्रणी वज्रदण्डिनी ॥ ८१॥var  चापिणी वाणा  
आन्नदोदधतिमध्यस्था कटिसूत्रधारापरा । var आन्नदोदधिमध्यस्था  
नानाभरणदीप्ताङ्गा नानमणिविभूषिता ॥ ८२॥  
  
जगदानन्दसम्भूता चिन्तामणिगुणान्विता ।  
त्रैलोक्यनमिता तुर्या चिन्मयानन्दरूपिणी ॥ ८३॥  
  
त्रैलोक्यनन्दिनीदेवी दुःख दुःस्वप्ननाशिनी  । var दुःख दुस्वप्ननाशिनी  
घोराग्निदाहशमनी राज्यदेवार्थसाधिनी ॥ ८४॥  
  
महाऽपराधराशिघ्नी महाचौरभयापहा ।  
रागादि दोषरहिता जरामरणवर्जिता ॥ ८५॥  
  
चन्द्रमण्डलमध्यस्था पीयूषार्णवसम्भवा ।  
सर्वदेवैःस्तुतादेवी सर्वसिद्धैर्नमस्कृता ॥ ८६॥  
  
अचिन्त्यशक्तिरूपा च मणिमन्त्रमहौषधि ।  
अस्तिस्वस्तिमयीबाला मलयाचलवासिनी ॥ ८७॥  
  
धात्री विधात्री संहारी रतिज्ञा रतिदायिनी ।  
रुद्राणी रुद्ररूपा च रुद्ररौद्रार्तिनाशिनी ॥ ८८॥  
  
सर्वज्ञाचैवधर्मज्ञा रसज्ञा दीनवत्सला ।  
अनाहता त्रिनयना निर्भारा निर्वृतिःपरा ॥ ८९॥  
  
पराऽघोरा करालाक्षी सुमती श्रेष्ठदायिनी ।  
मन्त्रालिका मन्त्रगम्या मन्त्रमाला सुमन्त्रिणी ॥ ९०॥ var मन्त्रगम्या ६००  
श्रद्धानन्दा महाभद्रा निर्द्वन्द्वा निर्गुणात्मिका ।  
धरिणी धारिणी पृथ्वी धरा धात्री वसुन्धरा ॥ ९१॥  
  
मेरूमन्दरमध्यस्था स्थितिः शङ्करवल्लभा ।  
श्रीमती श्रीमयी श्रेष्ठा श्रीकरी भावभाविनी ॥ ९२॥  
  
श्रीदा श्रीमा श्रीनिवासा श्रीवती श्रीमताङ्गतिः ।var श्रीशा   
उमा सारङ्गिणी कृष्णा कुटिला कुटिलालिका ॥ ९३॥  
  
त्रिलोचना त्रिलोकात्मा पुण्यापुण्यप्रकीर्तिता पुण्यपुण्याप्रकीर्तिता ।var पुण्यपुण्याप्रकीर्तिता  
अमृता सत्यसङ्कल्पा सा सत्या ग्रन्थिभेदिनी ॥ ९४॥  
  
परेशी परमासाध्या पराविद्या परात्परा ।  
सुन्दराङ्गी सुवर्णाभा सुरासुरनमस्कृता ॥ ९५॥  
  
प्रजा प्रजावती धान्या धनधान्यसमृद्धिदा ।  
ईशानी भुवनेशानी भवानी भुवनेश्वरी ॥ ९६॥  
  
अनन्तानन्तमहिता जगत्सारा जगद्भवा ।  
अचिन्त्यात्माचिन्त्यशक्तिः चिन्त्याचिन्त्यस्वरूपिणी ॥ ९७॥  
  
ज्ञानगम्या ज्ञानमूर्तिः ज्ञानिनी ज्ञानशालिनी ।  
असिता घोररूपा च सुधाधारा सुधावहा ॥ ९८॥  
  
भास्करी भास्वरी भीतिर्भास्वदक्षानुशायिनी ।  
अनसूया क्षमा लज्जा दुर्लभाभरणात्मिका ॥ ९९॥  
  
विश्वध्नी विश्ववीरा व विश्वाशा विश्वसंस्थिता ।  
शीलस्था शीलरूपा च शीला शीलप्रदायिनी ॥ १००॥  
  
बोधिनी बोधकुशला रोधिनीबोधिनी तथा ।  
विद्योतिनी विचित्रात्मा विद्युत्पटलसन्निभा ॥ १०१॥  
  
विश्वयोनिर्महायोनिः कर्मयोनिः प्रियात्मिका ।  
var?विश्वयोनिः महायोनिः कर्मयोनिः प्रियात्मिका  
रोहिणी रोगशमनी महारोगज्वरापहा ॥ १०२॥  
  
रसदा पुष्टिदा पुष्टिर्मानदा मानवप्रिया । var पुष्टिः मानदा   
कृष्णाङ्गवाहिनी कृष्णाऽकला कृष्णसहोदरा ॥ १०३॥ var कृषणाऽकला  ६९९ ७००  
शाम्भवी शम्भुरूपा च शम्भुस्था शम्भुसम्भवा ।  
विश्वोदरी योगमाता योगमुद्रा सुयोगिनी ॥ १०४॥  
  
वागीश्वरी योगनिद्रा योगिनीकोटिसेविता ।  
कौलिका नन्दकन्या च शृङ्गारपीठवासिनी ॥ १०५॥  
  
क्षेमङ्करी सर्वरूपा दिव्यरूपा दिगम्बरी ।  
धूम्रवक्त्रा धूम्रनेत्रा धूम्रकेशी च धूसरा ॥ १०६॥  
  
पिनाकी रुद्रवेताली महावेतालरूपिणी ।  
तपिनी तापिनी दीक्षा विष्णुविद्यात्मनाश्रिता ॥ १०७॥  
  
मन्थरा जठरा तीव्राऽग्निजिह्वा च भयापहा ।  
पशुघ्नी पशुपाला च पशुहा पशुवाहिनी ॥ १०८॥  
  
पितामाता च धीरा च पशुपाशविनाशिनी ।  
चन्द्रप्रभा चन्द्ररेखा चन्द्रकान्तिविभूषिणी ॥ १०९॥  
  
कुङ्कमाङ्कितसर्वाङ्गी सुधासद्गुरुलोचना ।  
शुक्लाम्बरधरादेवी वीणापुस्तकधारिणी ॥ ११०॥  
  
ऐरावतपद्मधरा श्वेतपद्मासनस्थिता ।  
रक्ताम्बरधरादेवी रक्तपद्मविलोचना ॥ १११॥  
  
दुस्तरा तारिणी तारा तरुणी ताररूपिणी ।  
सुधाधारा च धर्मज्ञा धर्मसङ्घोपदेशिनी ॥ ११२॥  
  
भगेश्वरी भगाराध्या भगिनी भगनायिका ।  
भगबिम्बा भगक्लिन्ना भगयोनिर्भगप्रदा ॥ ११३॥var भगयोनिः भगप्रदा  
भगेशी भगरूपा च भगगुह्या भगावहा ।  
भगोदरी भगानन्दा भगस्था भगशालिनी ॥ ११४॥  
  
सर्वसङ्क्षोभिणीशक्तिः सर्वविद्राविणी तथा ।  
मालिनी माधवी माध्वी मधुरूपा महोत्कटा ॥ ११५॥  
  
भेरुण्डा चन्द्रिका ज्योत्स्ना विश्वचक्षुस्तमोऽपहा ।var विश्वचक्षुस्तमोपहा  
सुप्रसन्ना महादूती यमदूती भयङ्करी ॥ ११६॥  
  
उन्मादिनी महारूपा दिव्यरूपा सुरार्चिता ।  
चैतन्यरूपिणी नित्या क्लिन्ना काममदोद्धता ॥ ११७॥  
  
मदिरानन्दकैवल्या मदिराक्षी मदालसा । var मदिराक्षी ८००  
सिद्धेश्वरी सिद्धविद्या सिद्धाद्या सिद्धसम्भवा ॥ ११८॥  
  
सिद्धर्द्धिः सिद्धमाता च सिद्धःसर्वार्थसिद्धिदा ।  
मनोमयी गुणातीता परञ्ज्योतिःस्वरूपिणी ॥ ११९॥  
  
परेशी परगापारा परासिद्धिः परागतिः ।  
विमला मोहिनी आद्या मधुपानपरायणा ॥ १२०॥  
  
वेदवेदाङ्गजननी सर्वशास्त्रविशारदा ।  
सर्वदेवमयीविद्या सर्वशास्त्रमयी तथा ॥ १२१॥  
  
सर्वज्ञानमयीदेवी सर्वधर्ममयीश्वरी ।  
सर्वयज्ञमयी यज्ञा सर्वमन्त्राधिकारिणी ॥ १२२॥  
  
सर्वसम्पतप्रतिष्ठात्री सर्वविद्राविणी परा ।  
सर्वसङ्क्षोभिणीदेवी सर्वमङ्गलकारिणी ॥ १२३॥  
  
त्रैलोक्याकर्षिणी देवी सर्वाह्लादनकारिणी ।  
सर्वसम्मोहिनीदेवी सर्वस्तम्भनकारिणी॥ १२४॥  
  
त्रैलोक्यजृम्भिणी देवी तथा सर्ववशङ्करी ।  
त्रैलोक्यरञ्जनीदेवी सर्वसम्पत्तिदायिनी ॥ १२५॥  
  
सर्वमन्त्रमयिदेवी सर्वद्वन्द्वक्षयङ्करी ।  
सर्वसिद्धिप्रदादेवी सर्वसम्पत्प्रदायिनी ॥ १२६॥  
  
सर्वप्रियङ्करीदेवी सर्वमङ्गलकारिणी ।  
सर्वकामप्रदादेवी सर्वदुःखविमोचिनी ॥ १२७॥  
  
सर्वमृत्युप्रशमनी सर्वविघ्नविनाशिनी ।  
सर्वाङ्गसुन्दरीमाता सर्वसौभाग्यदायिनी ॥ १२८॥  
  
सर्वज्ञा सर्वशक्तिश्च सर्वैश्वर्यफलप्रदा ।  
सर्वज्ञानमयीदेवी सर्वव्याधिविनाशिनी ॥ १२९॥  
  
सर्वाधारस्वरूपा च सर्वपापहरा तथा ।  
सर्वानन्दमयीदेवी सर्वेच्छाया:स्वरूपिणी ॥ १३०॥  
  
सर्वलक्ष्मीमयीविद्या सर्वेप्सितफलप्रदा ।  
सर्वारिष्टप्रशमनी परमानन्ददायिनी ॥ १३१॥  
  
त्रिकोणनिलया त्रिस्था त्रिमाता त्रितनुस्थिता।  
त्रिवेणी त्रिपथा गुण्या त्रिमूर्तिः त्रिपुरेश्वरी ॥ १३२॥  
  
त्रिधाम्नी त्रिदशाध्यक्षा त्रिवित्त्रिपुरवासिनी ।  
त्रयीविद्या च त्रिशिरा त्रैलोक्या च त्रिपुष्करा ॥ १३३॥  
  
त्रिकोटरस्था त्रिविधा त्रिपुरा त्रिपुरात्मिका ।  
त्रिपुराश्री त्रिजननी त्रिपुरात्रिपुरसुन्दरी ॥ १३४॥  
  
महामाया महामेधा महाचक्षुः महोक्षजा ।  
महावेधा पराशक्तिः पराप्रज्ञा परम्परा ॥ १३५॥  
  
महालक्ष्या महाभक्ष्या महाकक्ष्याऽकलेश्वरी । var महाकक्ष्याऽकलेश्वरी ९०० ९०१  
कलेश्वरी कलानन्दा कलेशी कलसुन्दरी ॥ १३६॥  
  
कलशा कलशेशी च कुम्भमुद्रा कृशोदरी ।varकृषोदरी  
कुम्भपा कुम्भमध्येशी कुम्भानन्दप्रदायिनी॥ १३७॥  
  
कुम्भजानन्दनाथा व कुम्भजानन्दवर्द्धिनी ।  
कुम्भजानन्दसन्तोषा कुम्भजतर्पिणीमुदा ॥ १३८॥  
  
वृत्तिः वृत्तीश्वरीऽमोघा विश्ववृत्त्यन्ततर्पिणी।  
विश्वशान्ति विशालाक्षी मीनाक्षी मीनवर्णदा ॥ १३९॥  
  
विश्वाक्षी दुर्धरा धूमा इन्द्राक्षी विष्णुसेविता ।  
विरञ्चिसेविता विश्वा ईशाना ईशवन्दिता ॥ १४०॥  
  
महाशोभा महालोभा महामोहा महेश्वरी ।  
महाभीमा महाक्रोधा मन्मथा मदनेश्वरी ॥ १४१॥  
  
महानला महाक्रोधा विश्वसंहारताण्डवा ।  repeated  महाक्रोधा  
सर्वसंहारवर्णेशी सर्वपालनतत्परा ॥ १४२॥  
  
सर्वादिः सृष्टिकर्त्री च शिवाद्या शम्भुस्वामिनी ।  
महानन्देश्वरी मृत्युर्महास्पन्देश्वरी सुधा ॥ १४३॥var मृत्युः महास्पन्देश्वरी  
पर्णापर्ण परावर्णाऽपर्णेशी पर्णमानसा ।  
वराही तुण्डदा तुण्डा गणेशी गणनायिका ॥ १४४॥  
  
वटुका वटुकेशी च क्रौचदारणजन्मदा ।  
क ए इ ल महामाया ह स क ह ल मायया ॥ १४५॥  
  
दिवयानामा सदाकामा श्यामा रामा रमा रसा ।  
स क ल ह्रीं तत्स्वरूपा च।श्रीं ह्रीं नामादि रूपिणी ॥ १४६॥  
  
कालज्ञा कालहामूर्तिः सर्वसौभाग्यदा मुदा ।  
उर्वा उर्वेश्वरी खर्वा खर्वपर्वा खगेश्वरी ॥ १४७॥  
  
गरुडा गारुडीमाता गरुडेश्वरपूजिता ।  
अन्तरिक्षान्तरपदा प्रज्ञा प्रज्ञानदा परा ॥ १४८॥  
  
विज्ञाना विश्वविज्ञाना अन्तराक्षा विशारदा ।  
अन्तर्ज्ञानमयी सौम्या मोक्षानन्दविवर्द्धिनी ॥ १४९॥  
  
शिवशक्तिमयीशक्तिः एकानन्दप्रवर्तिनी ।  
श्रीमाता श्रीपराविद्या सिद्धाश्री सिद्धसागरा ।  
सिद्धलक्ष्मी सिद्धविद्या सिद्धा सिद्धेश्वरी सुधा ॥ १५०॥ var सुधा १००९   
  
॥ फलश्रुतिः ॥  
  
इदं त्रिपुरासुन्दर्याः स्तोत्रनामसहस्रकम् ।  
गुह्याद्गुह्यतरं पुत्र! तव प्रीत्यै प्रकीर्तितम् ॥ १॥  
  
गोपनीयं प्रयत्नेन पठनीयं प्रयत्नतः ।  
नातः परतरं पुण्यं नातःपरतरं तपः ॥ २॥  
  
नातः परतरं स्तोत्रं नातः परतरं गतिः ।  
स्तोत्रं सहस्रनामाख्यं मम वक्त्राद्विनिर्गतम् ॥ ३॥  
  
यः पठेत्प्रयतो भक्त्या शृणुयाद्वा समाहितः ।  
मोक्षार्थीं लभते मोक्षं स्वर्गार्थी स्वर्गमाप्नुयात् ॥ ४॥  
  
कामांश्च प्राप्नुयातकामी धनार्थी च लभेद्धनम् ।  
विद्यार्थी लभते विद्यां यशोऽर्थी लभते यशः ॥ ५॥  
  
कन्यार्थी लभते कन्यां सुतार्थी लभते सुतम् ।  
गुर्विणी जनयेत्पुत्रं कन्या विन्दति सत्पतिम् ॥ ६॥  
  
मूर्खोऽपि लभते शास्त्रं हीनोऽपि लभते गतिम् ।  
सङ्क्रान्त्यां वार्कामावस्यां अष्टम्यां च विशेषतः ॥ ७॥  
  
पौर्णमास्यां चतुर्दश्यां नवम्यां भौमवासरे ।  
पठेद्वा पाठयेद्वापि शृणुयाद्वा समाहितः ॥ ८॥var शृणुयाद् वा समाहितः  
स मुक्तो सर्वपापेभ्यः कामेश्वरसमो भवेत् ।  
लक्ष्मीवान् धर्मवांश्चैव वल्लभस्सर्वयोषिताम् ॥ ९॥  
  
तस्य वश्यं भवेदाशु त्रैलोक्यं सचराचरम् ।  
रुद्रं दृष्टवा यथा देवा विष्णुं दृष्ट्वा च दानवाः ॥ १०॥varदृष्टा  
यथाहिर्गरुडं दृष्ट्वा सिंह दृष्ट्वा यथा गजाः ।  
कीटवत्प्रपलायन्ते तस्य वक्त्रावलोकनात् ॥ ११॥  
  
अग्निचौरभयं तस्य कदाचिन्नैव सम्भवेत् ।  
पातका विविधाः शन्तिर्मेरुपर्वतसन्निभाः ॥ १२॥  
  
यस्मात्तच्छृणुयाद्विघ्नांस्तृणं वह्निहुतं यथा ।  
एकदा पठनादेव सर्वपापक्षयो भवेत् ॥ १३॥  
  
दशधा पठनादेव वाचा सिद्धः प्रजायते ।  
शतधा पठनाद्वापि खेचरो जायते नरः ॥ १४॥  
  
सहस्रदशसङ्ख्यातं यः पठेद्भक्तिमानसः ।  
माताऽस्य जगतां धात्री प्रत्यक्षा भवति ध्रुवम् ॥ १५॥  
  
लक्षपूर्णे यथा पुत्र! स्तोत्रराजं पठेत्सुधीः ।  
भवपाशविनिर्मुक्तो मम तुल्यो न संशयः ॥ १६॥  
  
सर्वतीर्थेषु यत्पुण्यं सकृज्जप्त्वा लभेन्नरः ।  
सर्ववेदेषु यत्प्रोक्तं तत्फलं परिकीर्तितम् ॥ १७॥   
भूत्वा च बलवान पुत्र धनवान्सर्वसम्पदः ।  
देहान्ते परमं स्थानं यत्सुरैरपि दुर्लभम् ॥ १८॥  
  
स यास्यति न सन्देहः स्तवराजस्य किर्त्तनात् ॥ १९॥  
  
॥ इति श्रीवामकेश्वरतन्त्रे षोडश्याः सहस्रनामस्तोत्रं सम्पूर्णम् ॥  
  
  
Encoded and proofread by Pankaj Dubey dr.pankaj.dubey at gmail.com  
Proofread by PSA Easwaran  
  
