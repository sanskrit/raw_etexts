---
Category: devii, dashamahAvidyA, stotra, devI
Description-comments: shrIrudrayAmale uttaratantre siddhamantraprakaraNe
File name: DAkinIstotrarudrayAmalatantra.itx
Language: Sanskrit
Latest update: March 29, 2013
Location: doc_devii
Proofread by: http://muktalib5.org, Daksha
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: Dakini Stotram
Texttype: stotra
Transliterated by: http://muktalib5.org
engtitle: Dakini Stotram
itxtitle: DAkinIstotram kAlipAvanastotram cha (rudrayAmalAntargatam)
title: डाकिनीस्तोत्रम् कालिपावनस्तोत्रम् च (रुद्रयामलान्तर्गतम्)

---
  
 डाकिनीस्तोत्रम्   
आनन्दभैरवी उवाच  
अथ वक्ष्ये महाकाल मूलपद्मविवेचनम् ।  
यत् कृत्वा अमरो भूत्वा वसेत् कालचतुष्टयम् ॥ १॥  
  
अथ षट्चक्रभेदार्थे भेदिनीशक्तिमाश्रयेत् ।  
छेदिनीं सर्वग्रन्थीनां योगिनीं समुपाश्रयेत् ॥ २॥  
  
तस्या मन्त्रान् प्रवक्ष्यामि येन सिद्धो भवेन्नरः ।  
आदौ शृणु महामन्त्रं भेदिन्याः परं मनुम् ॥ ३॥  
  
आदौ कालींसमुत्कृत्य ब्रह्ममन्त्रं ततः परम् ।  
देव्याः प्रणवमुद्धृत्य भेदनी तदनन्तरम् ॥ ४॥  
  
ततो हि मम गृह्णीयात् प्रापय द्वयमेव च ।  
चित्तचञ्चीशब्दान्ते मां रक्ष युग्ममेव च ॥ ५॥  
  
भेदिनी मम शब्दान्ते अकालमरणं हर ।  
हर युग्मं स्वं महापापं नमो नमोऽग्निजायया ॥ ६॥  
  
एतन्मन्त्रं जपेत्तत्र डाकिनीरक्षसि प्रभो ।  
आदौ प्रणवमुद्धृत्य ब्रह्ममन्त्रं ततः परम् ॥ ७॥  
  
शाम्भवीति ततश्चोक्त्वा ब्राह्मणीति पदं ततः ।  
मनोनिवेशं कुरुते तारयेति द्विधापदम् ॥ ८॥  
  
छेदिनीपदमुद्धृत्य मम मानसशब्दतः ।  
महान्धकारमुद्धृत्य छेदयेति द्विधापदम् ॥ ९॥  
  
स्वाहान्तं मनुमुद्धृत्य जपेन्मूलाम्बुजे सुधीः ।  
एतन्मन्त्रप्रसादेन जीवन्मुक्तो भवेन्नरः ॥ १०॥  
  
तथा स्त्रीयोगिनीमन्त्रं जपेत्तत्रैव शङ्कर ।  
ॐ घोररूपिणिपदं सर्वव्यापिनि शङ्कर ॥ ११॥  
  
महायोगिनि मे पापं शोकं रोगं हरेति च ।  
विपक्षं छेदयेत्युक्त्वा योगं मय्यर्पय द्वयम् ॥ १२॥  
  
स्वाहान्तं मनुमुद्धृत्य जपाद्योगी भवेन्नरः ।  
खेचरत्वं समाप्नोति योगाभ्यासेन योगिराट् ॥ १३॥  
  
डाकिनीं ब्रह्मणा युक्तां मूले ध्यात्वा पुनः पुनः ।  
जपेन्मन्त्रं सदायोगी ब्रह्ममन्त्रेण योगवित् ॥ १४॥  
  
ब्रह्ममन्त्रं प्रवक्ष्यामि तज्जापेनापि योगिराट् ।  
ब्रह्ममन्त्रप्रसादेन जडो योगी न संशयः ॥ १५॥  
  
प्रणवत्रयमुद्धृत्य दीर्घप्रणवयुग्मकम् ।  
तदन्ते प्रणवत्रीणि ब्रह्म ब्रह्म त्रयं त्रयम् ॥ १६॥  
  
सर्वसिद्धिपदस्यान्ते पालयेति च मां पदम् ।  
सत्त्वं गुणो रक्ष रक्ष मायास्वाहापदं जपेत् ॥ १७॥  
  
डाकिनीमन्त्रराजञ्च शृणुष्व परमेश्वर ।  
यज्जप्त्वा डाकिनी वश्या त्रैलोक्यस्थितिपालकाः ॥ १८॥  
  
यो जपेत् डाकिनीमन्त्रं चैतन्या कुण्डली झटित् ।  
अनायासेन सिद्धिः स्यात् परमात्मप्रदर्शनम् ॥ १९॥  
  
मायात्रयं समुद्धृत्य प्रणवैकं ततः परम् ।  
डाकिन्यन्ते महाशब्दं डाकिन्यम्बपदं ततः ॥ २०॥  
  
पुनः प्रणवमुद्धृत्य मायात्रयं ततः परम् ।  
मम योगसिद्धिमन्ते साधयेति द्विधापदम् ॥ २१॥  
  
मनुमुद्धृत्य देवेशि जपाद्योगी भवेज्जडः ।  
जप्त्वा सम्पूजयेन्मन्त्री पुरश्चरणसिद्धये ॥ २२॥  
  
सर्वत्र चित्तसाम्येन द्रव्यादिविविधानि च ।  
पूजयित्वा मूलपद्मे चित्तोपकरणेन च ॥ २३॥  
  
ततो मानसजापञ्च स्तोत्रञ्च कालिपावनम् ।  
पठित्वा योगिराट् भूत्त्वा वसेत् षट्चक्रवेश्मनि ॥ २४॥  
  
शक्तियुक्तं विधिं यस्तु स्तौति नित्यं महेश्वर ।  
तस्यैव पालनार्थाय मम यन्त्रं महीतले ॥ २५॥  
  
तत् स्तोत्रं शृणु योगार्थं सावधानावधारय ।  
एतत्स्तोत्रप्रसादेन महालयवशो भवेत् ॥ २६॥  
  
कालिपावन स्तोत्रम् ।  
ब्रह्माणं हंससङ्घायुतशरणवदावाहनं देववक्त्र।  
    विद्यादानैकहेतुं तिमिचरनयनाग्नीन्दुफुल्लारविन्दम्  
वागीशं वाग्गतिस्थं मतिमतविमलं बालार्कं चारुवर्णम् ।  
    डाकिन्यालिङ्गितं तं सुरनरवरदं भावयेन्मूलपद्मे ॥ २७॥  
  
नित्यां ब्रह्मपरायणां सुखमयीं ध्यायेन्मुदा डाकिनी।  
    रक्तां गच्छविमोहिनीं कुलपथे ज्ञानाकुलज्ञानिनीम् ।  
मूलाम्भोरुहमध्यदेशनिकटे भूविम्बमध्ये प्रभा।  
    हेतुस्थां गतिमोहिनीं श्रुतिभुजां विद्यां भवाह्लादिनीम् ॥ २८॥  
  
विद्यावास्तवमालया गलतलप्रालम्बशोभाकरा।  
    ध्यात्वा मूलनिकेतने निजकुले यः स्तौति भक्त्या सुधीः ।  
नानाकारविकारसारकिरणां कर्त्री विधो योगिना।  
    मुख्यां मुख्यजनस्थितां स्थितिमतिं सत्त्वाश्रितामाश्रये ॥ २९॥  
  
या देवी नवडाकिनी स्वरमणी विज्ञानिनी मोहिनी ।  
    मां पातु पिरयकामिनी भवविधेरानन्दसिन्धूद्भवा ।  
मे मूलं गुणभासिनी प्रचयतु श्रीः कीतीचक्रं हि मा।  
    नित्या सिद्धिगुणोदया सुरदया श्रीसञ्ज्ञया मोहिता ॥ ३०॥  
  
तन्मध्ये परमाकला कुलफला बाणप्रकाण्डाकरा  
    राका राशषसादशा शशिघटा लोलामला कोमला ।  
सा माता नवमालिनी मम कुलं मूलाम्बुजं सर्वदा ।  
    सा देवी लवराकिणी कलिफलोल्लासैकबीजान्तरा ॥ ३१॥  
  
धात्री धैर्यवती सती मधुमती विद्यावती भारती ।  
    कल्याणी कुलकन्यकाधरनरारूपा हि सूक्ष्मास्पदा ।  
मोक्षस्था स्थितिपूजिता स्थितिगता माता शुभा योगिना।  
    नौमि श्रीभविकाशयां शमनगां गीतोद्गतां गोपनाम् ॥ ३२॥  
  
कल्केशीं कुलपण्डितां कुलपथग्रन्थिक्रियाच्छेदिनी।  
    नित्यां तां गुणपण्डितां प्रचपलां मालाशतार्कारुणाम् ।  
विद्यां चण्डगुणोदयां समुदयां त्रैलोक्यरक्षाक्षरा।  
    ब्रह्मज्ञाननिवासिनीं सितशुभानन्दैकबीजोद्गताम् ॥ ३३॥  
  
गीतार्थानुभवपिरयां सकलया सिद्धप्रभापाटलाम् ।  
कामाख्यां प्रभजामि जन्मनिलयां हेतुपिरयां सत्क्रियाम् ।  
सिद्धौ साधनतत्परं परतरं साकाररूपायिताम् ॥ ३४॥  
  
ब्रह्मज्ञानं निदानं गुणनिधिनयनं कारणानन्दयानम् ।  
ब्रह्माणं ब्रह्मबीजं रजनिजयजनं यागकार्यानुरागम् ॥ ३५॥  
  
शोकातीतं विनीतं नरजलवचनं सर्वविद्याविधिज्ञम् ।  
सारात् सारं तरुं तं सकलतिमिरहं हंसगं पूजयामि ॥ ३६॥  
  
एतत्सम्बन्धमार्गं नवनवदलगं वेदवेदाङ्गविज्ञम् ।  
मूलाम्भोजप्रकाशं तरुणरविशशिप्रोन्नताकारसारम् ॥ ३७॥  
  
भावाख्यं भावसिद्धं जयजयदविधिं ध्यानगम्यं पुराणम्  
पाराख्यं पारणायं परजनजनितं ब्रह्मरूपं भजामि ॥ ३८॥  
  
डाकिनीसहितं ब्रह्मध्यानं कृत्वा पठेत् स्तवम् ।  
पठनाद् धारणान्मन्त्री योगिनां सङ्गतिर्भवेत् ॥ ३९॥  
  
एतत्पठनमात्रेण महापातकनाशनम् ।  
एकरूपं जगन्नाथं विशालनयनाम्बुजम् ॥ ४०॥  
  
एवं ध्यात्वा पठेत् स्तोत्रं पठित्वा योगिराड् भवेत् ॥ ४१॥  
  
इति श्रीरुद्रयामले उत्तरतन्त्रे महातन्त्रोद्दीपने  
सिद्धमन्त्रप्रकरणे षट्चक्रसिद्धिसाधने  
भैरवभैरवीसंवादे डाकिनी स्तोत्रं सम्पूर्णम् ॥ पटलः ३०॥  
  
  
From Digital Library at http://muktalib5.org  
  
