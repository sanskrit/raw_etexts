+++
"Text title" = "bAlAsahasranAmastotram 1"
"File name" = "bAlAsahasranAmastotram.itx"
itxtitle = "bAlAsahasranAmastotram 1 (viShNuyAmalAntargatam subhagA sundarI saumyA)"
engtitle = "bAlAsahasranAmastotram 1"
Category = "sahasranAma, devii, devI, dashamahAvidyA"
Location = "doc_devii"
Sublocation = "devii"
SubDeity = "dashamahAvidyA"
Language = "Sanskrit"
Subject = "philosophy/hinduism/religion"
"Transliterated by" = "Shree Devi Kumar"
"Proofread by" = "PSA Easwaran psaeaswaran at gmail.com"
"Description/comments" = "Vishnuyamala tantra, bAlAsaparyA"
Indexextra = "(stotramanjari 1, Scan)"
Acknowledge-Permission = "Mahaperiaval Trust"
"Latest update" = "June 29, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "बालासहस्रनामस्तोत्रम् १ (विष्णुयामलान्तर्गतम् सुभगा सुन्दरी सौम्या)"

+++
  
 श्रीबालासहस्रनामस्तोत्रम् १   
श्रीदेव्युवाच -  
भगवन्भाषिताशेषसिद्धान्त करुणानिधे ।  
बालात्रिपुरसुन्दर्याः मन्त्रनामसहस्रकम् ॥ १॥  
  
श्रुत्वा धारयितुं देव ममेच्छा वर्ततेऽधुना ।  
कृपया केवलं नाथ तन्ममाख्यातुमर्हसि ॥ २॥  
  
ईश्वर उवाच -  
मन्त्रनामसहस्रं ते कथयामि वरानने ।  
गोपनीयं प्रयत्नेन शृणु तत्त्वं महेश्वरि ! ॥ ३॥  
  
गुरुवन्दनं, श्रीमहागणेशवन्दनं च ।  
अस्य श्रीबालात्रिपुरसुन्दरीदिव्यसहस्रनामस्तोत्रमहामन्त्रस्य  
ईश्वरऋषिः - अनुष्टुप्छन्दः - श्रीबालात्रिपुरसुन्दरी देवता ।  
ऐं बीजं - सौः शक्तिः - क्लीं कीलकम् । मम  
श्रीबालात्रिपुरसुन्दरीप्रसादसिद्ध्यर्थे सहस्रनामस्तोत्रपारायणे  
विनियोगः ॥  
  
करन्यासः -  
ऐं अङ्गुष्ठाभ्यां नमः । क्लीं तर्जनीभ्यां नमः ।  
सौः मध्यमाभ्यां नमः । ऐं अनामिकाभ्यां नमः ।  
क्लीं कनिष्ठिकाभ्यां नमः ।सौः करतलकरपृष्ठाभ्यां नमः ।  
एवं हृदयादिन्यासः ।  
  
ध्यानम् -  
ऐंकारासनगर्भितानलशिखां सौः क्लीं कलां बिभ्रतीं  
सौवर्णाम्बरधारिणीं वरसुधाधौतान्तरङ्गोज्ज्वलाम् ।  
वन्दे पुस्तकपाशसाङ्कुशजपस्रग्भासुरोद्यत्करां  
तां बालां त्रिपुरां भजे त्रिनयनां षट्चक्रसञ्चारिणीम् ॥ ४॥  
  
लमित्यादि पञ्चपूजा ।  
स्तोत्रप्रारम्भः  
ओं सुभगा सुन्दरी सौम्या सुषुम्ना सुखदायिनी ।  
मनोज्ञा सुमना रम्या शोभना ललिता शिवा ॥ ५॥  
  
कान्ता कान्तिमती कान्तिः कामदा कमलालया ।  
कल्याणी कमला हृद्या पेशला हृदयङ्गमा ॥ ६॥  
  
सुभद्राख्यातिरमणी सर्वा साध्वी सुमङ्गला ।  
रामा भव्यवती भव्या कमनीयाऽतिकोमला ॥ ७॥  
  
शोभाभिरामा रमणी रमणीया रतिप्रिया ।  
मनोन्मनी महामाया मातङ्गी मदिराप्रिया ॥ ८॥  
  
महालक्ष्मीर्महाशक्तिर्महाविद्यास्वरूपिणी ।  
महेश्वरी महानन्दा महानन्दविधायिनी ॥ ९॥  
  
मानिनी माधवी माध्वी मदरूपा मदोत्कटा ।  
आनन्दकन्दा विजया विश्वेशी विश्वरूपिणी ॥ १०॥  
  
सुप्रभा कौमुदी कान्ता बिन्दुनादस्वरूपिणी ।  
कामेश्वरी कामकला कामिनी कामवर्धिनी ॥ ११॥  
  
भेरुण्डा चण्डिका चण्डी चामुण्डी मुण्डमालिनी ।  
अणुरूपा महारूपा भूतेशी भुवनेश्वरी ॥ १२॥  
  
चित्रा विचित्रा चित्राङ्गी हेमगर्भस्वरूपिणी ।  
चैतन्यरूपिणी नित्या नित्यानित्यस्वरूपिणी ॥ १३॥  
  
ह्रीङ्कारी कुन्डली धात्री विधात्री भूतसम्प्लवा ।  var  - ह्रीङ्कारकुण्डली  
उन्मादिनी महामाली सुप्रसन्ना सुरार्चिता ॥ १४॥  var  - महामारी  
  
परमानन्दनिष्यन्दा परमार्थस्वरूपिणी ।  
योगीश्वरी योगमाता हंसिनी कलहंसिनी ॥ १५॥  
  
कला कलावती रक्ता सुषुम्नावर्त्मशालिनी ।  
विन्ध्याद्रिनिलया सूक्ष्मा हेमपद्मनिवासिनी ॥ १६॥  
  
बाला सुरूपिणी माया वरेण्या वरदायिनी ।  
विद्रुमाभा विशालाक्षी विशिष्टा विश्वनायिका ॥ १७॥  
  
वीरेन्द्रवन्द्या विश्वात्मा विश्वा विश्वादिवर्धिनी ।  
विश्वोत्पत्तिर्विश्वमाया विश्वाराध्या विकस्वरा ॥ १८॥  
  
मदस्विन्ना मदोद्भिन्ना मानिनी मानवर्धनी ।  
मालिनी मोदिनी मान्या मदहस्ता मदालया ॥ १९॥  
  
मदनिष्यन्दिनी माता मदिराक्षी मदालसा ।  
मदात्मिका मदावासा मधुबिन्दुकृताधरा ॥ २०॥  
  
मूलभूता महामूला मूलाधारस्वरूपिणी ।  
सिन्दूररक्ता रक्ताक्षी त्रिनेत्रा त्रिगुणात्मिका ॥ २१॥  
  
वशिनी वाशिनी वाणी वरुणी वारुणीप्रिया ।  var  - वारुणी  
अरुणा तरुणार्काभा भामिनी वह्निवासिनी ॥ २२॥  
  
सिद्धा सिद्धेश्वरी सिद्धिस्सिद्धाम्बा सिद्धमातृका ।  
सिद्धार्थदायिनी विद्या सिद्धाढ्या सिद्धसम्मता ॥ २३॥  
  
वाग्भवा वाक्प्रदा वन्द्या वाङ्मयी वादिनी परा ।  
त्वरिता सत्वरा तुर्या त्वरयित्री त्वरात्मिका ॥ २४॥  
  
कमला कमलावासा सकला सर्वमङ्गला ।  
भगोदरी भगक्लिन्ना भगिनी भगमालिनी ॥ २५॥  
  
भगप्रदा भगानन्दा भगेशी भगनायिका ।  
भगात्मिका भगावासा भगा भगनिपातिनी ॥ २६॥  
  
भगावहा भगाराध्या भगाढ्या भगवाहिनी ।  
भगनिष्यन्दिनी भर्गा भगाभा भगगर्भिणी ॥ २७॥  
  
भगादिर्भगभोगादिः भगवेद्या भगोद्भवा ।  
भगमाता भगाभोगाऽभगवेद्याऽभगोद्भवा ॥ २८॥  
  
भगमाता १भगाकारा भगगुह्या भगेश्वरी ।  var  - १भगकृता  
भगदेहा भगावासा भगोद्भेदा भगालसा ॥ २९॥  
  
भगविद्या भगक्लिन्ना भगलिङ्गा भगद्रवा ।  
सकला निष्कला काली कराली कलभाषिणी ॥ ३०॥  
  
कमला हंसिनी काला करुणा करुणावती ।  
भास्वरा भैरवी भासा भद्रकाली कुलाङ्गना ॥ ३१॥  
  
रसात्मिका रसावासा रसस्यन्दा रसावाहा ।  
कामनिष्यन्दिनी काम्या कामिनी कामदायिनी ॥ ३२॥  
  
विद्या विधात्री विविधा विश्वधात्री २विधाविधा ।  var  - २त्रिविधा विधा  
३सर्वाङ्गसुन्दरी सौम्या ४लावण्यसरिदम्बुधिः ॥ ३३॥  var  - ३सर्वाङ्गा सुन्दरी  ४लावण्या  
  
चतुराङ्गी चतुर्बाहुश्चतुरा ५चारुहंसिनी ।  var  - ५चारुहासिनी  
मन्त्रा मन्त्रमयी माता मणिपूरसमाश्रया ॥ ३४॥  
  
मन्त्रात्मिका मन्त्रमाता मन्त्रगम्या ६सुमन्त्रिता ।  var  - ६सुमन्त्रका  
पुष्पबाणा पुष्पजेत्री पुष्पिणी पुष्पवर्धिनी ॥ ३५॥  
  
वज्रेश्वरी वज्रहस्ता पुराणी पुरवासिनी ।  
तारा ७सुतरुणी तारा तरुणी ताररूपिणी ॥ ३६॥  var  - ७च तरुणाकारा  
  
इक्षुचापा महापाशा शुभदा प्रियवादिनी ।  
८सर्वदा सर्वजननी सर्वार्था सर्वपावनी ॥ ३७॥  var  - ८सर्वगा  
  
आत्मविद्या महाविद्या ब्रह्मविद्या विवस्वती ।  
शिवेश्वरी शिवाराध्या शिवनाथा शिवात्मिका ॥ ३८॥  
  
९आत्मिका ज्ञाननिलया निर्भेदा निर्वृतिप्रदा ।  var  - ९आत्मिकज्ञान  
निर्वाणरूपिणी १०नित्या नियमा निष्कला प्रभा ॥ ३९॥  var  - १०पूर्णा  
  
श्रीफला श्रीप्रदा शिष्या श्रीमयी शिवरूपिणी ।  
क्रूरा कुण्डलिनी कुब्जा कुटिला कुटिलालका ॥ ४०॥  
  
महोदया महारूपा ११महामाया कलामयी ।  var  - ११मही माही  
वशिनी सर्वजननी चित्रवासा विचित्रका ॥ ४१॥  
  
सूर्यमण्डलमध्यस्था स्थिरा शङ्करवल्लभा ।  
सुरभि१२स्सुमनस्सूर्या सुषुम्ना सोमभूषणा ॥ ४२॥  var  - १२स्सुमहस्सूर्या  
  
सुधाप्रदा सुधाधारा सुश्रीस्सम्पत्तिरूपिणी ।  
अमृता सत्यसङ्कल्पा सत्या षड्ग्रन्थिभेदिनी ॥ ४३॥  
  
इच्छाशक्तिर्महाशक्तिः क्रियाशक्तिः प्रियङ्करी ।  
लीला लीलालयाऽऽनन्दा सूक्ष्मबोधस्वरूपिणी ॥ ४४॥  
  
सकला रसना सारा सारगम्या सरस्वती ।  
परा परायणी पद्मा परनिष्ठा परापरा ॥ ४५॥  
  
श्रीमती श्रीकरी व्योम्नी शिवयोनिः शिवेक्षणा ।  
निरानन्दा निराख्येया निर्द्वन्द्वा निर्गुणात्मिका ॥ ४६॥  
  
बृहती ब्राह्मणी ब्राह्मी ब्रह्माणी ब्रह्मरूपिणी ।  
धृतिः स्मृतिः श्रुतिर्मेधा श्रद्धा पुष्टिः स्तुतिर्मतिः ॥ ४७॥  
  
अद्वयाऽऽनन्दासम्बोधा वरा सौभाग्यरूपिणी ।  
निरामया निराकारा जृम्भिणी स्तम्भिनी रतिः ॥ ४८॥  
  
बोधिका कमला रौद्री द्राविणी क्षोभिणी मतिः ।  
कुचेली कुचमध्यस्था मध्यकूट गतिः प्रिया ॥ ४९॥  
  
कुलोत्तीर्णा कुलवती बोधा वाग्वादिनी सती ।  
उमा प्रियव्रता लक्ष्मीर्वकुला कुलरूपिणी ॥ ५०  
विश्वात्मिका विश्वयोनिः विश्वासक्ता विनायका ।  
ध्यायिनी नादिनी तीर्था १३शङ्करी मन्त्रसाक्षिणी ॥ ५१॥  var  - १३शाङ्करी  
  
सन्मन्त्ररूपिणी हृष्टा शाङ्करी सुरशङ्करी ।  
सुन्दराङ्गी सुरावासा सुरवन्द्या सुरेश्वरी ॥ ५२॥  
  
१४सुवर्णवर्णा सत्कीर्तिः सुवर्णा वर्णरूपिणी ।  var  - १४सुवर्णा वर्णसत्कीर्तिः  
ललिताङ्गी वरिष्ठा श्रीरस्पन्दा स्पन्दरूपिणी ॥ ५३॥  
  
शाम्भवी सच्चिदानन्दा सच्चिदानन्दरूपिणी ।  
जयिनी विश्वजननी विश्वनिष्ठा विलासिनी ॥ ५४॥  
  
भ्रूमध्याखिलनिष्पाद्या निर्गुणा गुणवर्धिनी ।  
हृल्लेखा भुवनेशानी १५भुवना भुवनात्मिका ॥ ५५॥  var  - १५भवना भवनात्मिका  
  
विभूतिर्भुतिदा भूतिः सम्भूतिर्भूतिकारिणी ।  
ईशानी शाश्वती शैवी शर्वाणी शर्मदायिनी ॥ ५६॥  
  
भवानी भावगा भावा भावना भावनात्मिका ।  
हृत्पद्मनिलया शूरा स्वरावृत्तिः स्वरात्मिका ॥ ५७॥  
  
सूक्ष्मरूपा परानन्दा स्वात्मस्था विश्वदा शिवा ।  
परिपूर्णा दयापूर्णा मदधूर्णितलोचना ॥ ५८॥  
  
शरण्या तरुणार्काभा मधुरक्ता मनस्विनी ।  
अनन्ताऽनन्तमहिमा नित्यतृप्ता निरञ्जना ॥ ५९॥  
  
अचिन्त्या १६शक्तिचिन्त्यार्था चिन्त्याचिन्त्यस्वरूपिणी ।  var  - १६शक्तिश्चिन्त्या  
जगन्मयी जगन्माता जगत्सारा जगद्भवा ॥ ६०॥  
  
आप्यायिनी परानन्दा कूटस्थाऽऽवासरूपिणी ।  
ज्ञानगम्या ज्ञानमूर्तिः ज्ञापिनी ज्ञानरूपिणी ॥ ६१॥  
  
खेचरी खेचरीमुद्रा खेचरीयोगरूपिणी ।  
अनाथनाथा निर्नाथा घोराऽघोरस्वरूपिणी ॥ ६२॥  
  
सुधाप्रदा सुधाधारा सुधारूपा सुधामयी ।  
दहरा दहराकाशा दहराकाशमध्यगा ॥ ६३॥  
  
माङ्गल्या मङ्गलकरी महामाङ्गल्यदेवता ।  
माङ्गल्यदायिणी मान्या सर्वमङ्गलदायिनी ॥ ६४॥  
  
स्वप्रकाशा १७महाभासा भामिनी भवरूपिणि ।  var  - १७महाभूषा  
कात्यायनी कलावासा १८पूर्णकामा यशस्विनी ॥ ६५॥  var  - १८पूर्णा कामा  
  
१९अर्थावसाननिलया नारायणमनोहरा ।  var  - १९अर्थाऽवसाननिलया  
मोक्षमार्गविधानज्ञा विरिञ्चोत्पत्तिभूमिका ॥ ६६॥  
  
अनुत्तरा महाराध्या दुष्प्रापा दुरतिक्रमा ।  
शुद्धिदा कामदा सौम्या ज्ञानदा मानदायिनी ॥ ६७॥  
  
स्वधा स्वाहा सुधा मेधा मधुरा मधुमन्दिरा ।  
निर्वाणदायिनी श्रेष्ठा शर्मिष्ठा शारदार्चिता ॥ ६८॥  
  
सुवर्चला सुराराध्या शुद्धसत्वा सुरार्चिता ।  
स्तुतिः स्तुतिमयी स्तुत्या स्तुतुरूपा स्तुतिप्रिया ॥ ६९॥  
  
कामेश्वरी कामवती कामिनी कामरूपिणी ।  
आकाशगर्भा ह्रिङ्कारी कङ्काली कालरूपिणी ॥ ७०॥  
  
विष्णुपत्नी विशुद्धार्था विश्वरूपेशवन्दिता ।  
विश्ववेद्या महावीरा विश्वघ्नी विश्वरूपिणी ॥ ७१॥  
  
२०कुशलाढ्या २१शीलवती शैलस्था शैलरूपिणी ।  var  - २०सुशीलाढ्या   - २१शैलवती  
रुद्राणी २२चण्डी खट्वाङ्गी डाकिनी साकिनी प्रभा ॥ ७२॥  var  - २२चण्डखट्वाङ्गी  
  
नित्या निर्वेदखट्वाङ्गी जननी जनरूपिणी ।  
तलोदरी जगत्सूत्री जगती ज्वलिनी ज्वली ॥ ७३॥  
  
साकिनी सारसंहृद्या सर्वोत्तीर्णा सदाशिवा ।  
स्फुरन्ती स्फुरिताकारा स्फूर्तिस्स्फुरणरूपिणी ॥ ७४॥  
  
शिवदूती शिवा शिष्टा शिवज्ञा शिवरूपिणी ।  
रागिणी रञ्जनी रम्या रजनी रजनीकरा ॥ ७५॥  
  
विश्वम्भरा विनीतेष्टा विधात्री विधिवल्लभा ।  
विद्योतनी विचित्रार्था विश्वाद्या विविधाभिधा ॥ ७६॥  
  
विश्वाक्षरा सरसिका विश्वस्थाऽतिविचक्षणा ।  
ब्रह्मयोनिर्महायोनिः कर्मयोनिस्त्रयीतनुः ॥ ७७॥  
  
हाकिनी हारिणी सौम्या रोहिणी रोगनाशनी ।  
श्रीप्रदा श्रीश्रीधरा च श्रीकरा २३श्रीमती प्रिया ॥ ७८॥  var  - २३श्रीमतिः श्रिया  
  
२४श्रीमती श्रीकरी श्रेयान् श्रेयसी २५च सुरेश्वरी ।  var  - २४श्रीमाता - २५या  
कामेश्वरी कामवती कामगिर्यालयस्थिता ॥ ७९॥  
  
रुद्रात्मिका रुद्रमाता रुद्रगम्या रजस्वला ।  
अकारषोडशान्तस्था २६भैरवी ह्लादिनी परा ॥ ८०॥  var  - २६भैरवाह्लादिनी  
  
कृपादेहाऽरुणा नाथा सुधाबिन्दु२७समन्विता ।  var  - २७समाश्रिता  
काली कामकला कन्या पार्वती पररूपिणी ॥ ८१॥  
  
मायावती घोरमुखी २८नादिनी दीपिनी शिवा ।  var  - २८वादिनी  
मकारा२९मृतचक्रेशी महासेना विमोहिनी ॥ ८२॥  var  - २९मातृचक्रेशी  
  
उत्सुकाऽनुत्सुका हृष्टा ह्रीङ्कारी चक्रनायिका ।  
रुद्रा भवानी चामुण्डी ह्रीङ्कारी सौख्यदायिनी ॥ ८३  
गरुडा ३०गरुडी ३१कृष्णा सकला ब्रह्मचारिणी ।  var  - ३०गारुडी ३१ज्येष्ठा  
कृष्णाङ्गा वाहिनी कृष्णा खेचरी कमलाप्रिया ॥ ८४॥  
  
भद्रिणी रुद्रचामुण्डा ह्रीङ्कारी सौभगा ध्रुवा ।  
३२गोरुडी गारुडी ज्येष्ठा ३३स्वर्गगा ३४ब्रह्मचारिणी ॥ ८५॥  var  - ३२गरुडी  ३३स्वर्गदा ३४ब्रह्मवादिनी  
  
पानानुरक्ता पानस्था भीमरूपा भयापहा ।  
रक्ता चण्डा सुरानद्ना त्रिकोणा पानदर्पिता ॥ ८६॥  
  
महोत्सुका क्रतुप्रीता कङ्काली कालदर्पिता ।  
सर्ववर्णा सुवर्णाभा परामृतमहार्णवा ॥ ८७॥  
  
योग्यार्णवा नाघबुद्धिर्वीरपाना नवात्मिका ।  
द्वादशान्तसरोजस्था निर्वाणसुखदायिनी ॥ ८८॥  
  
आदिसत्त्वा ध्यानसत्त्वा श्रीकण्ठस्वान्तमोहिनी ।  
परा घोरा करालाक्षी स्वमूर्तिर्मेरुनायिका ॥ ८९॥  
  
आकाशलिङ्गसम्भूता परामृतरसात्मिका ।  
शाङ्करी शाश्वती रुद्रा ३५कपालकुलदीपिका ॥ ९०॥  var  - ३५कपाला कुलदीपिका  
  
विद्यातनुर्मन्त्रतनुश्चण्डा मुण्डा सुदर्पिता ।  
वागीश्वरी योगमुद्रा त्रिखण्डा सिद्धमण्डिता ॥ ९१॥  
  
शृङ्गारपीठनिलया काली मातङ्गकन्यका ॥  
  
संवर्तमण्डलान्तस्था भुवनोद्यानवासिनी ॥ ९२॥  
  
पादुकाक्रमसन्तृप्ता भैरवस्थाऽपराजिता ।  
निर्वाणसौरभा दुर्गा महिषासुरमर्दिनी ॥ ९३॥  
  
भ्रमराम्बा शिखरिका ब्रह्मविष्ण्वीशतर्पिता ।  
उन्मत्तहेलारसिका योगिनी योगदर्पिता ॥ ९४॥  
  
सन्तानानन्दिनी बीजचक्रा परमकारुणी ।  
खेचरी नायिका योग्या परिवृत्तातिमोहिनी ॥ ९५॥  
  
शाकम्भरी सम्भवित्री स्कन्दानन्दी मदार्पिता ।  
क्षेमङ्करी सुमाश्वासा स्वर्गदा ३६बिन्दुकारुणी ॥ ९६॥  var  - ३६बिन्दुकारिणी  
  
चर्चिता चर्चितपदा चारुखट्वाङ्गधारिणी ।  
३७असुरा मन्त्रितपदा भामिनी भवरूपिणी ॥ ९७॥  var  - ३७अघोरा  
  
उषा सङ्कर्षिणी धात्री चोमा कात्यायनी शिवा ।  
सुलभा दुर्लभा शास्त्री महाशास्त्री शिखण्डिनी ॥ ९८॥  
  
योगलक्ष्मीर्भोगलक्ष्मीः राज्यलक्ष्मीः कपालिनी ।  
देवयोनिर्भगवती धन्विनी नादिनीश्वरी ॥ ९९॥  
  
३८मन्त्रात्मिका महाधात्री बलिनी केतुरूपिणी ।  var  - ३८क्षेत्रात्मिका  
सदानन्दा सदाभद्रा फल्गुनी रक्तवर्षिणी ॥ १००॥  
  
मन्दारमन्दिरा तीव्रा ग्राहिका सर्वभक्षिणी ।  
अग्निजिह्वा महाजिह्वा शूलिनी शुद्धिदा परा ॥ १०१॥  
  
सुवर्णिका कालदूती देवी कालस्वरूपिणी ।  
३९शङ्खिनी  ४०नयनी गुर्वी वाराही हुम्फडात्मिका ॥ १०२॥  var  - ३९कुम्भिनी  ४०शयनी  
  
उग्रात्मिका पद्मवती धूर्जटी चक्रधारिणी ।  
देवी तत्पुरुषा शिक्षा ४१साध्वी स्त्रीरूपधारिणी ॥ १०३॥  var  - ४१माध्वी  
  
दक्षा दाक्षायणी दीक्षा मदना मदनातुरा ।  
धिष्ण्या हिरण्या सरणिः धरित्री धररूपिणी ॥ १०४॥  
  
वसुधा वसुधाच्छाया वसुधामा सुधामयी ।  
शृङ्गिणी भीषणा सान्द्री प्रेतस्थाना मतङ्गिनी ॥ १०५॥  
  
खण्डिनी योगिनी तुष्टिः नादिनी भेदिनी नदी ।  
खट्वाङ्गिनी कालरात्रिः मेघमाला धरात्मिका ॥ १०६॥  
  
भापीठस्था भवद्रपा महाश्रीर्धूम्रलोचना ।  
सुखदा गन्धिनी बन्धुर्बान्धिनी बन्धमोचिनी ॥ १०७॥  
  
सावित्री सत्कृतिः कर्त्री ४२चोमा माया महोदया ।  var  - ४२क्षमा  
४३गन्धर्वी सुगुणाकारा सद्गुणा गुणपूजिता ॥ १०८॥  var  - ४३गणेश्वरी गणाकारा  
  
निर्मला गिरिजा शब्दा शर्वाणी शर्मदायिनी ।  
एकाकिनी सिन्धुकन्या काव्यसूत्रस्वरूपिणी ॥ १०९॥  
  
अव्यक्तरूपिणी व्यक्ता योगिनी पीठरूपिणी ।  
निर्मदा धामदाऽऽदित्या नित्या सेव्याऽक्षरामिका ॥ ११०॥  
  
तपिनी तापिनी दीक्षा शोधिनी शिवदायिनी ।  
स्वस्ति स्वस्तिमती बाला कपिला विस्फुलिङ्गिःनी ॥ १११॥  
  
अर्चिष्मती द्युतिमती कौलिनी कव्यवाहिनी ।  
जनाश्रिता विष्णुविद्या मानसी विन्ध्यवासिनी ॥ ११२॥  
  
विद्याधरी लोकधात्री सर्वा सारस्वरूपिणी ।  
पापघ्नी सर्वतोभद्रा त्रिस्था शक्तित्रयात्मिका ॥ ११३॥  
  
त्रिकोणनिलया त्रिस्था त्रयीमाता ४४त्रयीपतिः ।  var  - ४४त्रयीतनुः  
त्रयीविद्या त्रयीसारा त्रयीरूपा त्रिपुष्करा ॥ ११४॥  
  
त्रिवर्णा त्रिपुरा त्रिश्रीः त्रिमूर्तिस्त्रिदशेश्वरी ।  
त्रिकोणसंस्था त्रिविधा त्रिस्वरा त्रिपुराम्बिका ॥ ११५॥  
  
त्रिविधा त्रिदिवेशानी त्रिस्था त्रिपुरदाहिनी ।  
जङ्घिनी स्फोटिनी रफूर्तिः स्तम्भिनी शोषिणी प्लुता ॥ ११६॥  
  
ऐङ्काराख्या वामदेवी खण्डिनी चण्डदण्डिनी ।  
क्लींकारी वत्सला हृष्टा सौःकारी मदहंसिका ॥ ११७॥  
  
वज्रिणी द्राविणी जैत्री श्रीमती गोमती ध्रुवा ।  
परतेजोमयी संवित्पूर्णपीठनिवासिनी ॥ ११८॥  
  
त्रिधात्मा त्रिदशाध्यक्षा त्रिघ्नी त्रिपुरमालिनी ।  
त्रिपुराश्रीस्त्रिजननी त्रिभूस्त्रैलोक्यसुन्दरी ॥ ११९॥  
  
कुमारी कुण्डली धात्री बाला भक्तेष्टदायिनी ।  
कलावती भगवती भक्तिदा भवनाशिनी ॥ १२०॥  
  
सौगन्धिनी सरिद्वेणी पद्मरागकिरीटिनी ।  
तत्त्वत्रयी तत्त्वमयी मन्त्रिणी मन्त्ररूपिणी ॥ १२१॥  
  
सिद्धा श्रीत्रिपुरावासा बालात्रिपुरसुन्दरी ।  
(फलश्रुतिः)  
बालात्रिपुरसुन्दर्या मन्त्रनामसहस्रकम् ॥ १२२॥  
  
कथितं देवदेवेशि सर्वमङ्गलदायकम् ।  
सर्वरक्षाकरं देवि सर्वसौभाग्यदायकम् ॥ १२३॥  
  
सर्वाश्रयकरं देवि सर्वानन्दकरं वरम् ।  
सर्वपापक्षयकरं सदा विजयवर्धनम् ॥ १२४॥  
  
सर्वदा श्रीकरं देवि सर्वयोगीश्वरीमयम् ।  
सर्वपीठमयं देवि सर्वानन्दकरं परम् ॥ १२५॥  
  
सर्वदौर्भाग्यशमनं सर्वदुःखनिवारणम् ।  
सर्वाभिचारदोषघ्नं परमन्त्रविनाशनम् ॥ १२६॥  
  
परसैन्यस्तम्भकरं शत्रुस्तम्भनकारणम् ।  
महाचमत्कारकरं महाबुद्धिप्रवर्धनम् ॥ १२७॥  
  
महोत्पातप्रशमनं महाज्वरनिवारणम् ।  
महावश्यकरं देवि महासुखफलप्रदम् ॥ १२८॥  
  
एवमेतस्य मन्त्रस्य प्रभावो वर्णितुं मया ।  
न शक्यते वरारोहे कल्पकोटि शतैरपि ॥ १२९॥  
  
यः पठेत्सङ्गमे नित्यं सर्वदा मन्त्रसिद्धिदम् ॥  
  
(विष्णुयामले)  
  
Proofread by PSA Easwaran psaeaswaran at gmail.com  
  
