---
Acknowledge-Permission: Marjorie Woollacott, Ph.D., Digital Library Coordinator muktabodha.org
Category: sahasranAma, devii, dashamahAvidyA, stotra, devI
Description-comments: From Shaktapramoda kAlyAdidashamahAvidyAtantrAtmakaH
File name: bhuvaneshvarIbhakArAdisahasranAmastotra.itx
Language: Sanskrit
Latest update: October 2, 2014
Location: doc_devii
Proofread by: Muktabodha.org, DPD
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion  kumAryAdipaMchAyatanadevatAnAM tantraishcha
  samalaMkRitaH  From Muktabodha Indological Research Institute www.muktabodha.org  Data-entered
  by the staff of Muktabodha under the direction of Mark S. G.  Dyczkowski.  Reprint
  of edition published in 1892.  Revision 0 february 9, 2009
Sublocation: devii
Text title: bhuvaneshvarIbhakArAdisahasranAmastotra
Texttype: stotra
Transliterated by: Muktabodha.org
engtitle: Shri Bhuvaneshvari Bhakaradi Sahasranamastotram
itxtitle: bhuvaneshvarIbhakArAdisahasranAmastotram
title: भुवनेश्वरीभकारादिसहस्रनामस्तोत्रम्

---
  
 श्रीभुवनेश्वरीभकारादिसहस्रनामस्तोत्रम्   
  
अथ भुवनेश्वरीभकारादिसहस्रनामस्तोत्रम् ।  
  
ॐ अस्य श्रीभुवनेश्वरीसहस्रनाममन्त्रस्य सदाशिव   
ऋषिरनुष्टुप्छन्दः भुवनेश्वरीदेवता   
लज्जाबीजम् (ह्रीं बीजम्) कमलाशक्तिः (श्रीं बीजम्)  
वाग्भवङ्कीलकम् (ऐं कीलकम्) सर्वार्त्थसाधने जपे विनियोगः ॥  
  
भुवनेशी भुवाराघ्या भवानी भयनाशिनी ।  
भवरूपा भवानन्दा भवसागरतारिणी ॥ १ ॥  
  
भवोद्भवा भवरता भवभारनिवारिणी ।  
भव्याना भव्यनयना भव्यरूपा भवौषधिः ॥ २ ॥  
  
भव्याङ्गना भव्यकेशी भवपाशविमोचिनी ।  
भव्यासना भव्यवस्त्रा भव्याभरणभूषिता ॥ ३ ॥  
  
भगरूपा भगानन्दा भगेशी भगमालिनी ।  
भगविद्या भगवती भगक्लिन्ना भगावहा ॥ ४ ॥  
  
भगाङ्कुरा भगक्रीडा भगाद्या भगमङ्गला ।  
भगलीला भगप्रीता भगसम्पद्भगेश्वरी ॥ ५ ॥  
  
भगालया भगोत्साहा भगस्था भगपोषिणी ।  
भगोत्सवा भगविद्या भगमाता भगस्थिता ॥ ६ ॥  
  
भगशक्तिर्ब्भगनिधिब्भगपूजा भगेषणा ।  
भगास्वपा भगाधीशा भगार्च्च्या भगसुन्दरी ॥ ७ ॥  
  
भगरेखा भगस्नेहा भगस्नेहविवर्धिनी ।  
भगिनी भगबीजस्था भगभोगविलासिनी ॥ ८ ॥  
  
भगाचारा भगाधारा भगाचारा भगाश्रया ।  
भगपुष्पा भगश्रीदा भगपुष्पनिवासिनी ॥ ९ ॥  
  
भव्यरूपधरा भव्याभव्यपुष्पैरसंस्कृता ।  
भव्यलीला भव्यमाला भव्याङ्गी भव्यसुन्दरी ॥ १० ॥  
  
भव्यशीला भव्यलीला भव्याक्षी भव्यनाशिनी ।  
भव्याङ्गिका भव्यवाणी भव्यकान्तिर्ब्भगालिनी ॥ ११ ॥  
  
भव्यत्रपा भव्यनदी भव्यभोगविहारिणी ।  
भव्यस्तनी भव्यमुखी भव्यगोष्ठी भयापहा ॥ १२ ॥  
  
भक्तेश्वरी भक्तिकरी भक्तानुग्रहकारिणी ।  
भक्तिदा भक्तिजननी भक्तानन्दविवर्द्धिनी ॥ १३ ॥  
  
भक्तिप्रिया भक्तिरता भक्तिभावविहारिणी ।  
भक्तिशीला भक्तिलीला भक्तेशी भक्तिपालिनी ॥ १४ ॥  
  
भक्तिविद्या भक्तविद्या भक्तिर्भक्तिविनोदिनी ।  
भक्तिरीतिर्ब्भक्तिप्रीतिर्भक्तिसाधनसाधिनी ॥ १५ ॥  
  
भक्तिसाध्या भक्तसाध्या भक्तिराली भवेश्वरी ।  
भटविद्या भटानन्दा भटस्था भटरूपिणी ॥ १६ ॥  
  
भटमान्या भटस्थान्या भटस्थाननिवासिनी ।  
भटिनी भटरूपेशी भटरूपविवर्द्धिनी ॥ १७ ॥  
  
भटवेशी भटेशी च भगभाग्भवसुन्दरी ।  
भटप्रीत्या भटरीत्या भटानुग्रहकारिणी ॥ १८ ॥  
  
भटैराध्या भटबोध्या भटबोधविनोदिनी ।  
भटैस्सेव्या भटवरा भटार्च्च्या भटबोधिनी ॥ १९ ॥  
  
भटकीर्त्त्या भटकला भटपा भटपालिनी ।  
भटैश्वर्या भटाधीशा भटेक्षा भटतोषिणी ॥ २० ॥  
  
भटेशी भटजननी भटभाग्यविवर्द्धिनी ।  
भटमुक्तिर्भटयुक्तिर्ब्भटप्रीतिविवर्द्धिनी ॥ २१ ॥  
  
भाग्येशी भाग्यजननी भाग्यस्था भाग्यरूपिणी ।  
भावनाभावकुशला भावदा भाववर्द्धिनी ॥ २२ ॥  
  
भावरूपा भावरसा भावान्तरविहारिणी ।  
भावाङ्कुरा भावकला भावस्थाननिवासिनी ॥ २३ ॥  
  
भावातुरा भावधृता भावमध्यव्यवस्थिता ।  
भावऋद्धिर्ब्भावसिद्धिर्ब्भावादिर्ब्भावभाविनी ॥ २४ ॥  
  
भावालया भावपरा भावसाधनतत्परा ।  
भावेश्वरी भावगम्या भावस्था भावगर्विता ॥ २५ ॥  
  
भाविनी भावरमणी भारती भारतेश्वरी ।  
भागीरथी भाग्यवती भाग्योदयकरीकला ॥ २६ ॥  
  
भाग्याश्रया भाग्यमयी भाग्या भाग्यफलप्रदा  ।  
भाग्यचारा भाग्यसारा भाग्यधारा च भग्यदा ॥ २७ ॥  
  
भाग्येश्वरी भाग्यनिधिर्भाग्या भाग्यसुमातृका ।  
भाग्येक्षा भाग्यना भाग्यभाग्यदा भाग्यमातृका ॥ २८ ॥  
  
भाग्येक्षा भाग्यमनसा भाग्यादिर्भाग्यमध्यगा ।  
भ्रातेश्वरी भ्रातृवती भ्रात्र्यम्बा भ्रातृपालिनी ॥ २९ ॥  
  
भ्रातृस्था भ्रातृकुशला भ्रामरी भ्रमराम्बिका ।  
भिल्लरूपा भिल्लवती भिल्लस्था भिल्लपालिनी ॥ ३० ॥  
  
भिल्लमाता भिल्लधात्री भिल्लनी भिल्लकेश्वरी ।  
भिल्लकीर्त्तिर्ब्भिल्लकला भिल्लमन्दरवासिनी ॥ ३१ ॥  
  
भिल्लक्रीडा भिल्ललीला भिल्लार्च्च्या भिल्लवल्लभा ।  
भिल्लस्नुषा भिल्लपुत्री भिल्लनी भिल्लपोषिणी ॥ ३५ ॥  
  
भिल्लपौत्री भिल्लगोष्ठी भिल्लाचारनिवासिनी ।  
भिल्लपूज्या भिल्लवाणी भिल्लानी भिल्लभितिहा ॥ ३३ ॥  
  
भीतस्था भीतजननी भीतिर्भीतिविनाशिनी ।  
भीतिदा भितिहा भीत्या भीत्याकारविहारिणी ॥ ३४ ॥  
  
भीतेशी भीतिशमनी भीतस्थाननिवासिनी ।  
भीतिरीत्या भीतिकला भीतीक्षा भीतिहारिणी ॥ ३५ ॥  
  
भीमेशी भीमजननी भीमा भीमनिवासिनी ।  
भीमेश्वरी भीमरता भीमाङ्गी भीमपालिनी ॥ ३६ ॥  
  
भीमनादी भीमतन्त्री भीमैश्वर्यविवर्द्धिनी ।  
भीमगोष्ठी भीमधात्री भीमविद्याविनोदिनी ॥ ३७ ॥  
  
भीमविक्रमदात्री च भीमविक्रमवासिनी ।  
भीमानन्दकरीदेवी भीमानन्दविहारिणी ॥ ३८ ॥  
  
भीमोपदेशिनी नित्या भीमभाग्यप्रदायिनी ।  
भीमसिद्धिर्ब्भीमऋद्धिर्ब्भीमभक्तिविवर्द्धिनी ॥ ३९ ॥  
  
भीमस्था भीमवरदा भीमधर्मोपदेशिनी ।  
भीष्मेश्वरी भीष्मभृती भीष्मबोधप्रबोधिनी ॥ ४० ॥  
  
भीष्मश्रीर्ब्भीष्मजननी भीष्मज्ञानोपदेशिनी ।  
भीष्मस्था भीष्मतपसा भीष्मेशी भीष्मतारिणी ॥ ४१ ॥  
  
भीष्मलीला भीष्मशीला भीष्मरोदिनिवासिनी ।  
भीष्माश्रया भीष्मवरा भीष्महर्षविवर्द्धिनी ॥ ४२ ॥  
  
भुवना भुवनेशानी भुवनानन्दकारिणी ।  
भुविस्था भुविरूपा च भुविभारनिवारिणी ॥ ४३ ॥  
  
भुक्तिस्था भुक्तिदा भुक्तिर्ब्भुक्तेशी भुक्तिरूपिणी ।  
भुक्तेश्वरी भुक्तिदात्री भुक्तिराकाररूपिणी ॥ ४४ ॥  
  
भुजङ्गस्था भुजङ्गेशी भुजङ्गाकाररूपिणी ।  
भुजङ्गी भुजगावासा भुजङ्गानन्ददायिनी ॥ ४५ ॥  
  
भूतेशी भूतजननी भूतस्था भूतरूपिणी ।  
भूतेश्वरी भूतलीला भूतवेषकरी सदा ॥ ४६ ॥  
  
भूतदात्री भूतकेशी भूतधात्री महेश्वरी ।  
भूतरीत्या भूतपत्नी भूतलोकनिवासिनी ॥ ४७ ॥  
  
भूतसिद्धिर्ब्भूतऋद्धिर्भूतानन्दनिवासिनी ।  
भूतकीर्त्तिर्ब्भूतलक्ष्मीर्ब्भूतभाग्यविवर्द्धिनी ॥ ४८ ॥  
  
भूतार्च्च्या भूतरमणी भूतविद्याविनोदिनी ।  
भूतपौत्री भूतपुत्री भूतभार्याविधेश्वरी ॥ ४९ ॥  
  
भूपस्था भूपरमणी भूपेशी भूपपालिनी ।  
भूपमाता भूपनिभा भूपैश्वर्यप्रदायिनी ॥ ५० ॥  
  
भूपचेष्टा भूपनेष्ठा भूपभावविवर्द्धिनी ।  
भूपभगिनी भूपभूरी भूपपौत्री तथा वधूः ॥ ५१ ॥  
  
भूपकीर्त्तिर्ब्भूपनीतिर्ब्भूपभाग्यविवर्द्धिनी ।  
भूपक्रिया भूपक्रीडा भूपमन्दरवासिनी ॥ ५२ ॥  
  
भूपार्च्च्या भूपसँराध्या भूपभोगविवर्द्धिनी ।  
भूपाश्रया भूपकाला भूपकौतुकदण्डिनी ॥ ५३ ॥  
  
भूषणस्था भूषणेशी भूषा भूषणधारिणी ।  
भूषणाधारधर्मेशी भूषणाकाररूपिणी ॥ ५४ ॥  
  
भूपताचारनिलया भूपताचारभूषिता ।  
भूपताचाररचना भूपताचारमण्डिता ॥ ५५ ॥  
  
भूपताचारधर्मेशी भूपताचारकारिणी ।  
भूपताचारचरिता भूपताचारवर्जिता ॥ ५६ ॥  
  
भूपताचारवृद्धिस्था भूपताचारवृद्धिदा ।  
भूपताचारकरणा भूपताचारकर्मदा ॥ ५७ ॥  
  
भूपताचारकर्मेशी भूपताचारकर्मदा ।  
भूपताचारदेहस्था भूपताचारकर्मिणी ॥ ५८ ॥  
  
भूपताचारसिद्धिस्था भूपताचारसिद्धिदा ।  
भूपताचारधर्माणी भूपताचारधारिणी ॥ ५९ ॥  
  
भूपतानन्दलहरी भूपतेश्वररूपिणी ।  
भूपतेर्न्नीतिनीतिस्था भूपतिस्थानवासिनी ॥ ६० ॥  
  
भूपतिस्थानगीर्वाणी भूपतेर्वरधारिणी ॥ ६१ ॥  
  
भेषजानन्दलहरी भेषजानन्दरूपिणी ।  
भेषजानन्दमहिषी भेषजानन्दरूपिणी ॥ ६२ ॥  
  
भेषजानन्दकर्मेशी भेषजानन्ददायिनी ।  
भैषजी भैषजाकन्दा भेषजस्थानवासिनी ॥ ६३ ॥  
  
भेषजेश्वररूपा च भेषजेश्वरसिद्धिदा ।  
भेषजेश्वरधर्मेशी भेषजेश्वरकर्मदा ॥ ६४ ॥  
  
भेषजेश्वरकर्मेशी भेषजेश्वरकर्मिणी ।  
भेषजाधीशजननी भेषजाधीशपालिनी ॥ ६५ ॥  
  
भेषजाधीशरचना भेषजाधीशमङ्गला ।  
भेषजारण्यमध्यस्था भेषजारण्यरक्षिणी ॥ ६६ ॥  
  
भैषज्यविद्या भैषज्या भैषज्येप्सितदायिनी ।  
भैषज्यस्था भैषजेशी भैषज्यानन्दवर्द्धिनी ॥ ६७ ॥  
  
भैरवी भैरवीचारा भैरवाकाररूपिणी ।  
भैरवाचारचतुरा भैरवाचारमण्डिता ॥ ६८ ॥  
  
भैरवा भैरवेशी च भैरवानन्ददायिनी ।  
भैरवानन्दरूपेशी भैरवानन्दरूपिणी ॥ ६९ ॥  
  
भैरवानन्दनिपुणा भैरवानन्दमन्दिरा ।  
भैरवानन्दतत्त्वज्ञा भैरवानन्दतत्परा ॥ ७० ॥  
  
भैरवानन्दकुशला भैरवानन्दनीतिदा ।  
भैरवानन्दप्रीतिस्था भैरवानन्दप्रीतिदा ॥ ७१ ॥  
  
भैरवानन्दमहिषी भैरवानन्दमालिनी ।  
भैरवानन्दमतिदा भैरवानन्दमातृका ॥ ७२ ॥  
  
भैरवाधारजननी भैरवाधाररक्षिणी ।  
भैरवाधाररूपेशी भैरवाधाररूपिणी ॥ ७३ ॥  
  
भैरवाधारनिचया भैरवाधारनिश्चया ।  
भैरवाधारतत्त्वज्ञा भैरवाधारतत्त्वदा ॥ ७४ ॥  
  
भैरवाश्रयतन्त्रेशी भैरवाश्रयमन्त्रिणी ।  
भैरवाश्रयरचना भैरवाश्रयरञ्जिता ॥ ७५ ॥  
  
भैरवाश्रयनिर्द्धारा भैरवाश्रयनिर्ब्भरा ।  
भैरवाश्रयनिर्द्धारा भैरवाश्रयनिर्द्धरा ॥ ७६ ॥  
  
भैरवानन्दबोधेशी भैरवानन्दबोधिनी ।  
भैरवानन्दबोधस्था भैरवानन्दबोधदा ॥ ७७ ॥  
  
भैरव्यैश्वर्यवरदा भैरव्यैश्वर्यदायिनी ।  
भैरव्यैश्वर्यरचना भैरव्यैश्वर्यवर्द्धिनी ॥ ७८ ॥  
  
भैरव्यैश्वर्यसिद्धिस्था भैरव्यैश्वर्यसिद्धिदा ।  
भैरव्यैश्वर्यसिद्धेशी भैरव्यैश्वर्यरूपिणी ॥ ७९ ॥  
  
भैरव्यैश्वर्यसुपथा भैरव्यैश्वर्यसुप्रभा ।  
भैरव्यैश्वर्यवृद्धिस्था भैरव्यैश्वर्यवृद्धिदा ॥ ८० ॥  
  
भैरव्यैश्वर्यकुशला भैरव्यैश्वर्यकामदा ।  
भैरव्यैश्वर्यसुलभा भैरव्यैश्वर्यसम्प्रदा ॥ ८१ ॥  
  
भैरव्यैश्वर्यविशदा भैरव्यैश्वर्यविक्रिता ।  
भैरव्यैश्वर्यविनया भैरव्यैश्वर्यवेदिता ॥ ८२ ॥  
  
भैरव्यैश्वर्यमहिमा भैरव्यैश्वर्यमानिनी ।  
भैरव्यैश्वर्यनिरता भैरव्यैश्वर्यनिर्मिता ॥ ८३ ॥  
  
भोगेश्वरी भोगमाता भोगस्था भोगरक्षिणी ।  
भोगक्रीडा भोगलीला भोगेशी भोगवर्द्धिनी ॥ ८४ ॥  
  
भोगाङ्गी भोगरमणी भोगाचारविचारिणी ।  
भोगाश्रया भोगवती भोगिनी भोगरूपिणी ॥ ८५ ॥  
  
भोगाङ्कुरा भोगविधा भोगाधारनिवासिनी ।  
भोगाम्बिका भोगरता भोगसिद्धिविधायिनी ॥ ८६ ॥  
  
भोजस्था भोजनिरता भोजनानन्ददायिनी ।  
भोजनानन्दलहरी भोजनान्तर्विहारिणी ॥ ८७ ॥  
  
भोजनानन्दमहिमा भोजनानन्दभोग्यदा ।  
भोजनानन्दरचना भोजनानन्दहर्षिता ॥ ८८ ॥  
  
भोजनाचारचतुरा भोजनाचारमण्डिता ।  
भोजनाचारचरिता भोजनाचारचर्च्चिता ॥ ८९ ॥  
  
भोजनाचारसम्पन्ना भोजनाचारसँय्युता ।  
भोजनाचारचित्तस्था भोजनाचाररीतिदा ॥ ९० ॥  
  
भोजनाचारविभवा भोजनाचारविस्तृता ।  
भोजनाचाररमणी भोजनाचाररक्षिणी ॥ ९१ ॥  
  
भोजनाचारहरिणी भोजनाचारभक्षिणी ।  
भोजनाचारसुखदा भोजनाचारसुस्पृहा ॥ ९२ ॥  
  
भोजनाहारसुरसा भोजनाहारसुन्दरी ।  
भोजनाहारचरिता भोजनाहारचञ्चला ॥ ९३ ॥  
  
भोजनास्वादविभवा भोजनास्वादवल्लभा ।  
भोजनास्वादसन्तुष्टा भोजनास्वादसम्प्रदा ॥ ९४ ॥  
  
भोजनास्वादसुपथा भोजनास्वादसंश्रया ।  
भोजनास्वादनिरता भोजनास्वादनिर्णिता ॥ ९५ ॥  
  
भौक्षरा भौक्षरेशानी भौकाराक्षररूपिणी ।  
भौक्षरस्था भौक्षरादिर्ब्भौक्षरस्थानवासिनी ॥ ९६ ॥  
  
भङ्कारी भर्म्मिणी भर्मी भस्मेशी भस्मरूपिणी ।  
भङ्कारा भञ्चना भस्मा भस्मस्था भस्मवासिनी ॥ ९७ ॥  
  
भक्षरी भक्षराकारा भक्षरस्थानवासिनी ।  
भक्षराढ्या भक्षरेशी भरूपा भस्वरूपिणी ॥ ९८ ॥  
  
भूधरस्था भूधरेशी भूधरी भूधरेश्वरी ।  
भूधरानन्दरमणी भूधरानन्दपालिनी ॥ ९९ ॥  
  
भूधरानन्दजननी भूधरानन्दवासिनी ।  
भूधरानन्दरमणी भूधरानन्दरक्षिता ॥ १०० ॥  
  
भूधरानन्दमहिमा भूधरानन्दमन्दिरा ।  
भूधरानन्दसर्वेशी भूधरानन्दसर्वसूः ॥ १०१ ॥  
  
भूधरानन्दमहिषी भूधरानन्ददायिनी ।  
भूधराधीशधर्मेशी भूधरानन्दधर्मिणी ॥ १०२ ॥  
  
भूधराधीशधर्मेशी भूधराधीशसिद्धिदा ।  
भूधराधीशकर्मेशी भूधराधीशकामिनी ॥ १०३ ॥  
  
भूधराधीशनिरता भूधराधीशनिर्णिता ।  
भूधराधीशनीतिस्था भूधराधीशनीतिदा ॥ १०४ ॥  
  
भूधराधीशभाग्येशी भूधराधीशभामिनी ।  
भूधराधीशबुद्धिस्था भूधराधीशबुद्धिदा ॥ १०५ ॥  
  
भूधराधीशवरदा भूधराधीशवन्दिता ।  
भूधराधीशाऽराध्या च भूधराधीशचर्च्चिता ॥ १०६ ॥  
  
भङ्गेश्वरी भङ्गमयी भङ्गस्था भङ्गरूपिणी ।  
भङ्गाक्षता भङ्गरता भङ्गार्च्च्या भङ्गरक्षिणी ॥ १० ७ ॥  
  
भङ्गावती भङ्गलीला भङ्गभोगविलासिनी ।  
भङ्गरङ्गप्रतीकाशा भङ्गरङ्गनिवासिनी ॥ १०८ ॥  
  
भङ्गाशिनी भङ्गमूली भङ्गभोगविधायिनी ।  
भङ्गाश्रया भङ्गबीजा भङ्गबीजाङ्कुरेश्वरी ॥ १०९ ॥  
  
भङ्गयन्त्रचमत्कारा भङ्गयन्त्रेश्वरी तथा ।  
भङ्गयन्त्रविमोहिस्था भङ्गयन्त्रविनोदिनी ॥ ११० ॥  
  
भङ्गयन्त्रविचारस्था भङ्गयन्त्रविचारिणी ।  
भङ्गयन्त्ररसानन्दा भङ्गयन्त्ररसेश्वरी ॥ १११ ॥  
  
भङ्गयन्त्ररसस्वादा भङ्गयन्त्ररसस्थिता ।  
भङ्गयन्त्ररसाधारा भङ्गयन्त्ररसाश्रया ॥ ११२ ॥  
  
भूधरात्मजरूपेशी भूधरात्मजरूपिणी ।  
भूधरात्मजयोगेशी भूधरात्मजपालिनी ॥ ११३ ॥  
  
भूधरात्मजमहिमा भूधरात्मजमालिनी ।  
भूधरात्मजभूतेशी भूधरात्मजरूपिणी ॥ ११४ ॥  
  
भूधरात्मजसिद्धिस्था भूधरात्मजसिद्धिदा ।  
भूधरात्मजभावेशी भूधरात्मजभाविनी ॥ ११५ ॥  
  
भूधरात्मजभोगस्था भुधरात्मजभोगदा ।  
भूधरात्मजभोगेशी भूधरात्मजभोगिनी ॥ ११६ ॥  
  
भव्या भव्यतरा भव्याभाविनी भववल्लभा ।  
भावातिभावा भावाख्या भातिभा भीतिभान्तिका ॥ ११७ ॥  
  
भासान्तिभासा भासस्था भासाभा भास्करोपमा ।  
भास्करस्था भास्करेशी भास्करैश्वर्यवर्द्धिनी ॥ ११८ ॥  
  
भास्करानन्दजननी भास्करानन्ददायिनी ।  
भास्करानन्दमहिमा भास्करानन्दमातृका ॥ ११९ ॥  
  
भास्करानन्दनैश्वर्या भास्करानन्दनेश्वरा ।  
भास्करानन्दसुपथा भास्करानन्दसुप्रभा ॥ १२० ॥  
  
भास्करानन्दनिचया भास्करानन्दनिर्मिता ।  
भास्करानन्दनीतिस्था भास्करानन्दनीतिदा ॥ १२१ ॥  
  
भास्करोदयमध्यस्था भास्करोदयमध्यगा ।  
भास्करोदयतेजःस्था भास्करोदयतेजसा ॥ १२२ ॥  
  
भास्कराचारचतुरा भास्कराचारचन्द्रिका ।  
भास्कराचारपरमा भास्कराचारचण्डिका ॥ १२३ ॥  
  
भास्कराचारपरमा भास्कराचारपारदा ।  
भास्कराचारमुक्तिस्था भास्कराचारमुक्तिदा ॥ १२४ ॥  
  
भास्कराचारसिद्धिस्था भास्कराचारसिद्धिदा ।  
भास्कराचरणाधारा भास्कराचरणाश्रिता ॥ १२५ ॥  
  
भास्कराचारमन्त्रेशी भास्कराचारमन्त्रिणी ।  
भास्कराचारवित्तेशी भास्कराचारचित्रिणी ॥ १२६ ॥  
  
भास्कराधारधर्मेशी भास्कराधारधारिणी ।  
भास्कराधाररचना भास्कराधाररक्षिता ॥ १२७ ॥  
  
भास्कराधारकर्माणी भास्कराधारकर्मदा ।  
भास्कराधाररूपेशी भास्कराधाररूपिणी ॥ १२८ ॥  
  
भास्कराधारकाम्येशी भास्काराधारकामिनी ।  
भास्कराधारसांशेशी भास्कराधारसांशिनी ॥ १२९ ॥  
  
भास्कराधारधर्मेशी भास्कराधारधामिनी ।  
भास्कराधारचक्रस्था भास्कराधारचक्रिणी ॥ १३० ॥  
  
भास्करेश्वरक्षत्रेशी भास्करेश्वरक्षत्रिणी ।  
भास्करेश्वरजननी भास्करेश्वरपालिनी ॥ १३१ ॥  
  
भास्करेश्वरसर्वेशी भास्करेश्वरशर्वरी ।  
भास्करेश्वरसद्भीमा भास्करेश्वरसन्निभा ॥ १३२ ॥  
  
भास्करेश्वरसुपथा भास्करेश्वरसुप्रभा ।  
भास्करेश्वरयुवती भास्करेश्वरसुन्दरी ॥ १३३ ॥  
  
भास्करेश्वरमूर्त्तेशी भास्करेश्वरमूर्त्तिनी ।  
भास्करेश्वरमित्रेशी भास्करेश्वरमन्त्रिणी ॥ १३४ ॥  
  
भास्करेश्वरसानन्दा भास्करेश्वरसाश्रया ।  
भास्करेश्वरचित्रस्था भास्करेश्वरचित्रदा ॥ १३५ ॥  
  
भास्करेश्वरचित्रेशी भास्करेश्वरचित्रिणी ।  
भास्करेश्वरभाग्यस्था भास्करेश्वरभाग्यदा ॥ १३६ ॥  
  
भास्करेश्वरभाग्येशी भास्करेश्वरभाविनी ।  
भास्करेश्वरकीर्त्त्येशी भास्करेश्वरकीर्त्तिनी ॥ १३७ ॥  
  
भास्करेश्वरकीर्त्तिस्था भास्करेश्वरकीर्त्तिदा ।  
भास्करेश्वरकरुणा भास्करेश्वरकारिणी ॥ १३८ ॥  
  
भास्करेश्वरगीर्वाणी भास्करेश्वरगारुडी ।  
भास्करेश्वरदेहस्था भास्करेश्वरदेहदा ॥ १३९ ॥  
  
भास्करेश्वरनादस्था भास्करेश्वरनादिनी ।  
भास्करेश्वरनादेशी भास्करेश्वरनादिनी ॥ १४० ॥  
  
भास्करेश्वरकोशस्था भास्करेश्वरकोशदा ।  
भास्करेश्वरकोशेशी भास्करेश्वरकोशिनी ॥ १४१ ॥  
  
भास्करेश्वरशक्तिस्था भास्करेश्वरशक्तिदा ।  
भास्करेश्वरतोषेशी भास्करेश्वरतोषिणी ॥ १४२ ॥  
  
भास्करेश्वरक्षेत्रेशी भास्करेश्वरक्षेत्रिणी ।  
भास्करेश्वरयोगस्था भास्करेश्वरयोगदा ॥ १४३ ॥  
  
भास्करेश्वरयोगेशी भास्करेश्वरयोगिनी ।  
भास्करेश्वरपद्मेशी भास्करेश्वरपद्मिनी ॥ १४४ ॥  
  
भास्करेश्वरहृद्बीजा भास्करेश्वरहृद्वरा ।  
भास्करेश्वरहृद्योनि-र्भास्करेश्वरहृद्युतिः ॥ १४५ ॥  
  
भास्करेश्वरबुद्धिस्था भास्करेश्वरसद्विधा ।  
भास्करेश्वरसद्वाणी भास्करेश्वरसद्वरा ॥ १४६ ॥  
  
भास्करेश्वरराज्यस्था भास्करेश्वरराज्यदा ।  
भास्करेश्वरराज्येशी भास्करेश्वरपोषिणी ॥ १४७ ॥  
  
भास्करेश्वरज्ञानस्था भास्करेश्वरज्ञानदा ।  
भास्करेश्वरज्ञानेशी भास्करेश्वरगामिनी ॥ १४८ ॥  
  
भास्करेश्वरलक्षेशी भास्करेश्वरक्षालिता ।  
भास्करेश्वरलक्षिता भास्करेश्वररक्षिता ॥ १४९ ॥  
  
भास्करेश्वरखड्गस्था भास्करेश्वरखड्गदा ।  
भास्करेश्वरखड्गेशी भास्करेश्वरखड्गिनी ॥ १५० ॥  
  
भास्करेश्वरकार्येशी भास्करेश्वरकामिनी ।  
भास्करेश्वरकायस्था भास्करेश्वरकायदा ॥ १५१ ॥  
  
भास्करेश्वरचक्षुःस्था भास्करेश्वरचक्षुषा ।  
भास्करेश्वरसन्नाभा भास्करेश्वरसार्च्चिता ॥ १५२ ॥  
  
भ्रूणहत्याप्रशमनी भ्रूणपापविनाशिनी ।  
भ्रूणदारिद्र्यशमनी भ्रूणरोगनिवाशिनी ॥ १५३ ॥  
  
भ्रूणशोकप्रशमनी भ्रूणदोषनिवारिणी ।  
भ्रूणसन्तापशमनी भ्रूणविभ्रमनाशिनी ॥ १५४ ॥  
  
भवाब्धिस्था भवाब्धीशा भवाब्धिभयनाशिनी ।  
भवाब्धिपारकरणी भवाब्धिसुखवर्द्धिनी ॥ १५५ ॥  
  
भवाब्धिकार्यकरणी भवाब्धिकरुणानिधिः ।  
भवाब्धिकालशमनी भवाब्धिवरदायिनी ॥ १५६ ॥  
  
भवाब्धिभजनस्थाना भवाब्धिभजनस्थिता ।  
भवाब्धिभजनाकारा भवाब्धिभजनक्रिया ॥ १५७ ॥  
  
भवाब्धिभजनाचारा भवाब्धिभजनाङ्कुरा ।  
भवाब्धिभजनानन्दा भवाब्धिभजनाधिपा ॥ १५८ ॥  
  
भवाब्धिभजनैश्वर्या भवाब्धिभजनेश्वरी ।  
भवाब्धिभजनासिद्धिर्ब्भवाब्धिभजनारतिः ॥ १५९ ॥  
  
भवाब्धिभजनानित्या भवाब्धिभजनानिशा ।  
भवाब्धिभजनानिम्ना भवाब्धिभवभीतिहा ॥ १६० ॥  
  
भवाब्धिभजनाकाम्या भवाब्धिभजनाकला ।  
भवाब्धिभजनाकीर्त्तिर्ब्भवाब्धिभजनाकृता ॥ १६१ ॥  
  
भवाब्धिशुभदा नित्या भवाब्धिशुभदायिनी ।  
भवाब्धिसकलानन्दा भवाब्धिसकलाकला ॥ १६२ ॥  
  
भवाब्धिसकलासिद्धिर्ब्भवाब्धिसकलानिधिः ।  
भवाब्धिसकलासारा भवाब्धिसकलार्त्थदा ॥ १६३ ॥  
  
भवाब्धिभवनामूर्त्तिर्ब्भवाब्धिभवनाकृतिः ।  
भवाब्धिभवनाभव्या भवाब्धिभवनाम्भसा ॥ १६४ ॥  
  
भवाब्धिमदनारूपा भवाब्धिमदनातुरा ।  
भवाब्धिमदनेशानी भवाब्धिमदनेश्वरी ॥ १६५ ॥  
  
भवाब्धिभाग्यरचना भवाब्धिभाग्यदा सदा ।  
भवाब्धिभाग्यदाकूला भवाब्धिभाग्यनिर्ब्भरा ॥ १६६ ॥  
  
भवाब्धिभाग्यनिरता भवाब्धिभाग्यभाविता ।  
भवाब्धिभाग्यसञ्चारा भवाब्धिभाग्यसञ्चिता ॥ १६७ ॥  
  
भवाब्धिभाग्यसुपथा भवाब्धिभाग्यसुप्रदा ।  
भवाब्धिभाग्यरीतिज्ञा भवाब्धिभाग्यनीतिदा ॥ १६८ ॥  
  
भवाब्धिभाग्यरीत्येशी भवाब्धिभाग्यरीतिनी ।  
भवाब्धिभोगनिपुणा भवाब्धिभोगसम्प्रदा ॥ १६९ ॥  
  
भवाब्धिभाग्यगहना भवाब्धिभोग्यगुम्फिता ।  
भवाब्धिभोगगान्धारी भवाब्धिभोगगुम्फिता ॥ १७० ॥  
  
भवाब्धिभोगसुरसा भवाब्धिभोगसुस्पृहा ।  
भवाब्धिभोगग्रथिनी भवाब्धिभोगयोगिनी ॥ १७१ ॥  
  
भवाब्धिभोगरसना भवाब्धिभोगराजिता ।  
भवाब्धिभोगविभवा भवाब्धिभोगविस्तृता ॥ १७२ ॥  
  
भवाब्धिभोगवरदा भवाब्धिभोगवन्दिता ।  
भवाब्धिभोगकुशला भवाब्धिभोगशोभिता ॥ १७३ ॥  
  
भवाब्धिभेदजननी भवाब्धिभेदपालिनी ।  
भवाब्धिभेदरचना भवाब्धिभेदरक्षिता ॥ १७४ ॥  
  
भवाब्धिभेदनियता भवाब्धिभेदनिस्पृहा ।  
भवाब्धिभेदरचना भवाब्धिभेदरोषिता ॥ १७५ ॥  
  
भवाब्धिभेदराशिघ्नी भवाब्धिभेदराशिनी ।  
भवाब्धिभेदकर्मेशी भवाब्धिभेदकर्मिणी ॥ १७६ ॥  
  
भद्रेशी भद्रजननी भद्रा भद्रनिवासिनी ।  
भद्रेश्वरी भद्रवती भद्रस्था भद्रदायिनी ॥ १७७ ॥  
  
भद्ररूपा भद्रमयी भद्रदा भद्रभाषिणी ।  
भद्रकर्णा भद्रवेशा भद्राम्बा भद्रमन्दिरा ॥ १७८ ॥  
  
भद्रक्रिया भद्रकला भद्रिका भद्रवर्द्धिनी ।  
भद्रक्रीडा भद्रकला भद्रलीलाभिलाषिणी ॥ १७९ ॥  
  
भद्राङ्कुरा भद्ररता भद्राङ्गी भद्रमन्त्रिणी ।  
भद्रविद्या भद्रविद्या भद्रवाग्भद्रवादिनी ॥ १८० ॥  
  
भूपमङ्गलदा भूपा भूलता भूमिवाहिनी ।  
भूपभोगा भूपशोभा भूपाशा भूपरूपदा ॥ १८१ ॥  
  
भूपाकृतिर्ब्भूपतिर्ब्भूपश्रीर्ब्भूपश्रेयसी ।  
भूपनीतिर्ब्भूपरीतिर्ब्भूपभीतिर्ब्भयङ्करी ॥ १८२ ॥  
  
भवदानन्दलहरी भवदानन्दसुन्दरी ।  
भवदानन्दकरणी भवदानन्दवर्द्धिनी ॥ १८३ ॥  
  
भवदानन्दरमणी भवदानन्ददायिनी ।  
भवदानन्दजननी भवदानन्दरूपिणी ॥ १८४ ॥  
  
य इदम्पठते स्तोत्रम्प्रत्यहम्भक्तिसँय्युतः ।  
गुरुभक्तियुतो भूत्वा गुरुसेवापरायणः ॥ १८५ ॥  
  
सत्यवादी जितेन्द्री च ताम्बूलपूरिताननः ।  
दिवा रात्रौ च सन्ध्यायां स भवेत्परमेश्वरः ॥ १८६ ॥  
  
स्तवमात्रस्य पाठेन राजा वश्यो भवेद्ध्रुवम् ।  
सर्वागमेषु विज्ञानी  सर्वतन्त्रे स्वयं हरः ॥ १८७ ॥  
  
गुरोर्मुखात्समभ्यस्य स्थित्वा च गुरुसन्निधौ ।  
शिवस्थानेषु सन्ध्यायाँ शून्यागारे चतुष्पथे । १८८ ॥  
  
यः पठेच्छृणुयाद्वापि स योगी नात्र संशयः ।  
सर्वस्वन्दक्षिणान्दद्यात्स्त्रीपुत्रादिकमेव च ॥ १८९ ॥  
  
स्वच्छन्दमानसो भूत्वा स्तवमेतत्समुद्धरेत् ।  
एतत्स्तोत्ररतो देवि हररूपो न संशयः ॥ १९० ॥  
  
यः पठेच्छृणुयाद्वापि एकचित्तेन सर्वदा ।  
स दीर्ग्घायुः सुखी वाग्ग्मी वाणी तस्य न संशयः ॥ १९१ ॥  
  
गुरुपादरतो भूत्वा कामिनीनाम्भवेत्प्रियः ।  
धनवान् गुणवाञ्श्रीमान् धीमानिव गुरुः प्रिये ॥ १९२ ॥  
  
सर्वेषान्तु प्रियो भूत्वा पूजयेत्सर्वदा स्तवम् ।  
मन्त्रसिद्धिः करस्थैव तस्य देवि न संशयः ॥ १९३ ॥  
  
कुबेरत्वम्भवेत्तस्य तस्याधीना हि सिद्धयः ।  
मृतपुत्रा च या नारी दौर्ब्भाग्यपरिपीडिता ॥ १९४ ॥  
  
वन्ध्या वा काकवन्ध्या वा मृतवत्सा च याऽङ्गना ।  
धनधान्यविहीना च रोगशोकाकुला च या ॥ १९५ ॥  
  
ताभिरेतन्महादेवि भूर्ज्जपत्रे विलेखयेत् ।  
सव्ये भुजे च बध्नीयात्सर्वसौख्यवती भवेत् ॥ १९६ ॥  
  
एवम्पुनः पुनः प्रायाद्दुःखेन परिपीडिता ।  
सभायां व्यसने व्वाणी विवादे शत्रुसङ्कटे ॥ १९७ ॥  
  
चतुरङ्गे तथा युद्धे सर्वत्रापदि पीडिते ।  
स्मरणादस्य कल्याणि संशयय्याति दूरतः ॥ १९८ ॥  
  
न देयम्परशिष्याय नाभक्ताय च दुर्ज्जने ।  
दाम्भिकाय कुशीलाय कृपणाय सुरेश्वरि ॥ १९९ ॥  
  
दद्याच्छिष्याय शान्ताय विनीताय जितात्मने ।  
भक्ताय शान्तियुक्ताय जपपूजारताय च ॥ २०० ॥  
  
जन्मान्तरसहस्रैस्तु वर्णितुन्नैव शक्यते ।  
स्तवमात्रस्य माहात्म्यव्वक्त्रकोटिशतैरपि ॥ २०१ ॥  
  
विष्णवे कथितम्पूर्वं ब्रह्मणापि प्रियँवदे ।  
अधुनापि तव स्नेहात्कथितम्परमेश्वरि ॥ २०२ ॥  
  
गोपितव्यम्पशुभ्यश्च सर्वथा च प्रकाशयेत् ॥ २०३ ॥  
  
इति श्रीमहातन्त्रार्णवे ईश्वरपार्वतीसऽंवादे  
भुवनेश्वरीभकारादिसहस्रनामस्तोत्रं समाप्तम् ॥  
  
  
  
  
  
The original text is  
from Muktabodha Indological Research Institute www.muktabodha.org  
Data-entered by the staff of Muktabodha under the direction of Mark S. G.  
Dyczkowski.  
Reprint of edition published in 1892.  Revision 0 february 9, 2009  
Publisher : Shrivenkateshvara press Publication year : 1949  
  
Reproofread by DPD  
  
