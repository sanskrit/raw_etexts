+++
"Text title" = "bAlAsaparyApUjA"
"File name" = "bAlAsaparyApUjA.itx"
itxtitle = "bAlAsaparyApUjA"
engtitle = "bAlAsaparyApUjA"
Category = "devii, dashamahAvidyA, devI, pUjA"
Location = "doc_devii"
Sublocation = "devii"
SubDeity = "dashamahAvidyA"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
"Description/comments" = "bAlAsaparyA saparyAkrama-nAmAvalI-stotrAdisaNgrahaH"
Indexextra = "(Scan)"
"Latest update" = "March 21, 2020"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "बालासपर्यापूजा"

+++
  
 बालासपर्यापूजा   
 ॥ श्रीः ॥  
  
श्रीगुरुभ्यो नमः ।  
श्रीगुरुवन्दनम् -  
गुरुर्ब्रह्मा गुरुर्विष्णुः गुरुर्देवो महेश्वरः ।  
गुरुः साक्षात्परं ब्रह्म तस्मै श्रीगुरवे नमः ॥ १॥  
  
ध्यानमूलं गुरोर्मूर्तिः पूजामूलं गुरोः पदम् ।  
मन्त्रमूलं गुरोर्वाक्यं मोक्षमूलं गुरोः कृपा ॥ २॥  
  
नित्यानन्दं परमसुखदं केवलं ज्ञानमूर्तिं  
भावातीतं गगनसदृशं तत्त्वमस्यादिलक्ष्यम् ।  
एकं नित्यं विमलमचलं सर्वधीसाक्षिभूतं  
विश्वातीतं त्रिगुणरहितं सद्गुरुं तं नमामि ॥ ३॥  
  
अज्ञानतिमिरान्धस्य ज्ञानाञ्जनशलाकया ।  
चक्षुरुन्मीलितं येन तस्मै श्रीगुरवे नमः ॥ ४॥  
  
चैतन्यं शाश्वतं शान्तं व्योमातीतं निरञ्जनम् ।  
नादबिन्दुकलातीतं तस्मै श्रीगुरवे नमः ॥ ५॥  
  
अखण्डमण्डलाकारं व्याप्तं येन चराचरम् ।  
तत्पदं दर्शितं येन तस्मै श्रीगुरवे नमः ॥ ६॥  
  
स्थावरं जङ्गमं व्याप्तं यत्किञ्चित्सचराचरम् ।  
तत्पदं दर्शितं येन तस्मै श्रीगुरवे नमः ॥ ७॥  
  
चिन्मयं व्यापितं सर्वं त्रैलोक्यं सचराचरम् ।  
असित्वं दर्शितं येन तस्मै श्रीगुरवे नमः ॥ ८॥  
  
सच्चिदानन्दरूपाय व्यापिने परमात्मने ।  
नमः श्रीगुरुनाथाय प्रकाशानन्दमूर्तये ॥ ९॥  
  
ज्ञानशक्तिं समारुह्य तत्त्वमालाविभूषिणे ।  
भुक्तिमुक्तिप्रदात्रे च तस्मै श्रीगुरवे नमः ॥ १०॥  
  
अनेकजन्मसंप्राप्तकर्मधर्मविदाहिने ।  
ज्ञानानल्पप्रभावेन तस्मै श्रीगुरवे नमः ॥ ११॥  
  
मन्नाथः श्रीजगन्नाथो मद्गुरुः श्रीजगद्गुरुः ।  
स्वात्मैव सर्वभूतात्मा तस्मै श्रीगुरवे नमः ॥ १२॥  
  
गुरुः शिवो गुरुर्देवो गुरुर्बन्धुः शरीरिणाम् ।  
गुरुरात्मा गुरुर्जीवो गुरोरन्यन्न विद्यते ॥ १३॥  
  
ब्रह्मानन्दं परमसुखदं योगिनामप्यगम्यं  
द्वन्द्वातीतं गगनसदृशं तत्त्वमस्यादिलक्ष्यम् ।  
एकं नित्यं विमलमचलं सर्वधीसाक्षीभूतं  
विश्वातीतं त्रिगुणरहितं सद्गुरुं तं नमामि ॥ १४॥  
  
श्रुतिस्मृतिपुराणानामालयं करुणालयम् ।  
नमामि भगवत्पादशङ्करं लोकशङ्करम् ॥ १५॥  
  
गुरुर्धाम्ना महिम्ना च शङ्करो यो विराजते ।  
तत्पदाम्भोरुहरजःकणायास्तु नमो मम ॥ १६॥  
  
गुरवे सर्वलोकानां भिषजे भवरोगिणाम् ।  
निधये सर्वविद्यानां दक्षिणामूर्तये नमः ॥ १७॥  
  
वन्दे गुरुपदद्वन्द्वं अवाङ्मनसगोचरम् ।  
रक्तशुक्लप्रभामिश्रं अतर्क्यं त्रैपुरं महः ॥ १८॥  
  
इति श्रीगुरुवन्दनं सम्पूर्णम् ।  
  
श्रीबालादिव्यमङ्गलाध्यानम् -  
अनेककोटिब्रह्माण्डकोटीनां बहिरूर्ध्वतः ।  
सहस्रकोटिविस्तीर्णसुधासिन्धोस्तु मध्यमे ॥ १॥  
  
रत्नद्वीपे जगद्दीपे शतकोटिप्रविस्तरे ।  
त्रिलक्षयोजनायाममहापद्मवनावृते ॥ २॥  
  
सहस्रयोजनायामचिन्तामणिगृहान्तरे ।  
पञ्चब्रह्मात्मके मञ्चे सर्वतत्त्वमये शुभे ॥ ३॥  
  
कोटिकन्दर्पलावण्यशिववामाङ्कवासिनीम् ।  
पाशाङ्कुशेक्षुकोदण्डपञ्चबाणलसत्कराम् ॥ ४॥  
  
षड्वक्त्रगजवक्त्राभ्यां पार्श्वयोरूपशोभिताम् ।  
कल्याणगुणसम्पन्नां नतकल्याणदायिनीम् ॥ ५॥  
  
इच्छाज्ञानक्रियारूपां इच्छाकलितविग्रहाम् ।  
राजराजेश्वराङ्कस्थां राजराजेश्वरेश्वरीम् ॥ ६॥  
  
भजे तदङ्कमध्यस्थां तरुणारुणसन्निभाम् ।  
अक्षस्रक्पुस्तकाभीतिवरदानलसत्कराम् ॥ ७॥  
  
फुल्लकल्हारमध्यस्थां मन्दस्मितमुखीं शिवाम् ।  
कौसुम्भाम्बरसञ्छन्नपूगस्तनमनोहराम् ॥ ८॥  
  
काश्मीरकर्दमालिप्ततनुच्छायाविराजिताम् ।  
देवीसमानाकृतिकां दिव्याभरणभूषिताम् ॥ ९॥  
  
बिन्दुत्रिकोणषट्कोणवृत्ताष्टदलयुग्मके ।  
यन्त्रे ध्यायामि तां बालां नित्यकल्याणरूपिणीम् ॥ १०॥  
  
इति श्रीबालादिव्यमङ्गलाध्यानं सम्पूर्णम् ।  
  
रश्मिमालाध्यानम् ।  
असङ्ख्यातमहःपुञ्जपिञ्जरीकृतविग्रहाम् ।  
रश्मिमालामहं वन्दे बालात्रिपुरसुन्दरीम् ॥  
  
ॐ भूर्भुवस्सुवः । तत्सवितुर्वरेण्यं भर्गो देवस्य धीमहि ।  
धियो यो नः प्रचोदयात् । (मूलाधारे)  
ॐ स्वस्तिदा विशस्पतिर्वृत्रहा विमृधो वशी ।  
वृषेन्द्रः पुर एतु नः स्वस्तिदा अभयङ्करः ॥ (हृदये)  
ॐ घृणिः सूर्य आदित्य ॐ । (फाले)  
ॐ (ब्रह्मरन्ध्रे)  
परोरजसे सावदोम् । (द्वादशान्ते)  
ॐ सूर्याक्षितेजसे नमः । खेचराय नमः । असतो मा सद्गमय ।  
तमसो मा ज्योतिर्गमय । मृत्योर्माऽमृतं गमय ।  
उष्णो भगवान् शुचिरूपः । हंसो भगवान् शुचिरप्रतिरूपः ।  
विश्वरूपं घृणिनं जातवेदसं हिरण्मयं ज्योतिरेकं तपन्तम् ।  
सहस्ररश्मिः शतधाऽऽवर्तमानः प्राणः प्रजानामुदयत्येष सूर्यः ॥  
  
ॐ नमो भगवते सूर्यायाहोवाहिनि वाहिन्यहोवाहिनि वाहिनि स्वाहा ।  
वयः सुपर्णा उपसेदुरिन्द्रं प्रियमेधा ऋषयो नाथमानाः ।  
अपध्वान्तमूर्णुहि पूर्धि चक्षुर्मुमुग्ध्यस्मान्निधयेव बद्धान् ॥  
  
पुण्डरीकाक्षाय नमः । पुष्करेक्षणाय नमः । अमलेक्षणाय नमः ।  
कमलेक्षणाय नमः । विश्वरूपाय नमः । श्रीमहाविष्णवे नमः ।  
(मूलाधारे)  
ॐ नमो रुद्राय पथिषदे स्वस्ति मा सम्पारय । (फाले)  
ॐ तारे तुत्तारे तुरे स्वाहा । (ब्रह्मरन्ध्रे)  
ॐ अच्युताय नमः । अनन्ताय नमः । गोविन्दाय नमः । (द्वादशान्ते)  
ॐ श्रीं ह्रीं क्लीं ग्लौं गं गणपतये वर वरद  
      सर्वजनं मे वशमानय स्वाहा । (मूलाधारे)  
  
ॐ ह्रीं नमः शिवायै । ॐ ह्रीं नमः शिवाय । (हृदये)  
ॐ जुं सः मां पालय पालय । (फाले)  
ॐ नमो ब्रह्मणे धारणं मे अस्त्वनिराकरणं धारयिता भूयासं कर्णयोः  
श्रुतं मा च्योढ्वं ममामुष्य ॐ । ब्रह्मरन्ध्रे)  
ॐ अं आं इं ईं उं ऊं ऋं ॠं लृं लॄं एं ऐं ॐ औं अं अः कं खं  
गं घं ङं चं छं जं झं ञं टं ठं डं ढं णं तं  
थं दं धं नं पं फं बं भं मं  
यं रं लं वंशं षं सं हं लं क्षं (द्वादशान्ते)  
  
ॐ ऐं क्लीं सौः (मूलधारे)  
ॐ ॐ उच्छिष्टचाण्डालि मातङ्गि क्लीं (सर्ववशङ्करि) स्वाहा ।(हृदि)  
ॐ ऐं क्लीं सौः ह्स्ख्फ्रें हसक्षमलवरयूं सहक्षमलवरयीं  
शौः श्रीगुरवे नमः । (भ्रूमध्ये)  
ॐ ऐं ह्रीं श्रीं । ऐं क्लीं सौः । ॐ नमो भगवति राजमातङ्गीश्वरि  
       सर्वजनमनोहरि सर्वमुखरञ्जनि क्लीं ह्रीं श्रीं  
       सर्वराजवशङ्करि सर्वस्त्रीपुरुषवशङ्करि  
       सर्वदुष्टमृगवशङ्करि सर्वसत्त्ववशङ्करि  
       सर्वलोकवशङ्करि त्रैलोक्यं मे वशमानय स्वाहा ।  
       सौः क्लीं ऐं । श्रीं ह्रीं ऐम् । (हृदि)  
ॐ ऐं ह्रीं श्रीं । ऐं ग्लौं ऐं । ॐ नमो भगवति वार्तालि वार्तालि  
       वाराहि वाराहि वराहमुखि वराहमुखि । अन्धे अन्धिनि नमः ।  
       रुन्धे रुन्धिनि नमः । जम्भे जम्भिनि नमः । मोहे मोहिनि नमः ।  
       स्तम्भे स्तम्भिनि नमः । सर्वदुष्टप्रदुष्टानां सर्वेषां  
       कुरु कुरु शीघ्रं  
       वश्यं ऐं ग्लौं ऐं । ठः ठः ठः ठः हुं फट् स्वाहा ।(आज्ञायां)  
ॐ क ए ई ल ह्रीं ह स क ह ल ह्रीं स क ल ह्रीं श्रीं (नादान्ते)  
ॐ ऐं क्लीं सौः सौः क्लीं ऐं (ब्रह्मरन्ध्रे)  
ॐ ह्रीं श्रीं ऐं क्लीं सौः ह्रीं ।  
ॐ ऐं ह्रीं श्रीं ऐं क्लीं सौः ऐं ग्लौं हंसः  
शिवः सोऽहं । ह्स्ख्फ्रें हसक्षमलवरयूं  
सहक्षमलवरयीं ह्सौः शौः हंसः शिवः सोऽहं  
श्रीगुरवे नमः (द्वादशान्ते)  
  
  ----  अजपामननं  
हंसहंसाय विद्महे परमहंसाय धीमहि ।  
तन्नो हंसः प्रचोदयात् । (३)  
हंसो गणेशो विधिरेष हंसो हंसो हरिः शम्भुमयोऽपि हंसः ।  
जीवोऽपु हंसो गुरुरेव हंसश्चात्मापि हंसः परमात्महंसः ॥  
  
हंसः सोऽहम् (२१)  
  
  ----  नित्याह्निकं  
कृतशौचक्रियः । दन्तशोधनं कृत्वा ।  
ब्रह्माण्डोदरतीर्थानि करैः स्पृष्टनि ते रवे ।  
तेन सत्येन मे देव तीर्थं देहि दिवाकर ॥  
  
इति सूर्यमभ्यर्थ्य स्नानीये तीर्थे गङ्गादिनदीरावाह्य वं इति अमृतबीजेन  
सप्तवारं अभिमन्त्र्य । मूलेन मूर्धनि त्रीनुदकाञ्जलीन् दत्वा त्रिराचम्य  
स्नायात् । धौतवाससी परिधाय पुण्ड्रधारणं कुर्यात् ॥  
  
  ----  विभूतिधारणं  
(The vedic symbols have been changed as per the book.)  
मानस्तो॒के तन॑ये॒ मान॒ आयु॑षि॒ मानो॒ गोषु॒ मानो॒  
      अश्वे॑षु रीरिषः ।  
वी॒रान्मा नो॑ रुद्र भामि॒तो व॑धीर् ह॒विष्म॑न्तो॒  
      नम॑सा विधेम ते ॥  
  
इति जलेन मर्दयित्वा अनामिक्या त्र्यक्षरीं विलिख्य त्र्यक्षर्या  
अभिमन्त्र्य भ्रूमध्ये भस्मना तिलकं कुर्यात् ।  
  
शिरसि - त्र्य॑म्बकं यजामहे सुग॒न्धिं पु॑ष्टि॒वर्धनम् ।  
उ॒र्वा॒रु॒कमि॑व॒ बन्ध॑नान्मृ॒त्योर्मु॑क्षीय॒ मामृता॑त् ॥  
  
इति त्र्यम्बकेन त्र्यक्षर्या च ।  
  
ललाटे -  त्र्यायु॒षं ज॒मद॑ग्नेः क॒श्यपस्य॑ त्र्यायु॒'षं  
यद्दे॒वानां त्र्यायु॒षं तन्मे॑ अस्तु त्र्यायु॒षम् । इति  
  
कण्ठे -ऐं वद वद वाग्वादिनि ऐं क्लीं क्लिन्ने क्लेदिनि क्लेदय क्लेदय ।  
क्षोभिणि क्षोभय । ऐं क्लीं सौः वैखरीं वर्धय वर्धय । इति  
  
हृदये -ओं नमो भगवति ज्वालामालिनि देवदेवि सर्वभूतसंहार -  
कारिके जातवेदसि ज्वलन्ति ज्वल ज्वल प्रज्वल प्रज्वल  
ह्रां ह्रीं ह्रूं र र र र र र र ज्वालामालिनि हुं फट् स्वाहा इति  
  
नाभौ -ओं ह्रीं वह्निवासिन्यै नमः इति  
  
बाह्ये सर्वाङ्गेषु । -  
उग्रं वीरं महाविष्णुं ज्वलन्तं सर्वतोमुखम् ।  
नृसिंहं भीषणं भद्रं मृत्युमृत्युं नमाम्यहम् ॥  
  
इति च भस्म धारयेत् । वैदिकं सन्ध्यावन्दनं आचरेत् ।  
प्रोक्षणादि -आदित्यादि तर्पणान्तं वन्दनमन्त्रजपं कुर्यात् ।  
  
  ----  वन्दनक्रमः  
शुक्लाम्बरधरं इत्यादि शान्तये ।  
प्राणानायम्य । ममोपात्त इत्यादि प्रीत्यर्थं वन्दनमन्त्रजपं करिष्ये ।  
(अप उपस्पृश्य)  
  
अस्य श्रीवन्दनमहामन्त्रस्य सान्दीपनिः ऋषिः । अनुष्टुप् छन्दः ।  
श्रीसन्ध्यास्वरूपिणी बाला देवता । अं ऐं बीजं । उं क्लीं शक्तिः ।  
मं सौः कीलकम् । श्रीसन्ध्यास्वरूपिणीबालप्रीत्यर्थे जपे विनियोगः ।  
  
अङ्गन्यासः -  
अं ऐं अङ्गुष्ठाभ्यां नमः । उं क्लीं तर्जनीभ्यां नमः ।  
मं सौः मध्यमाभ्यां नमः । मं सौः अनामिकाभ्यां नमः ।  
उं क्लीं कनिष्ठिकाभ्यां नमः । अं ऐं करतलकरपृष्ठाभ्यां नमः ।  
हृदयादिन्यासः -अं ऐं हृदयाय नमः । उं क्लीं शिरसे स्वाहा ।  
मं सौः शिखायै वषट् । मं सौः कवचाय हुम् ।  
उं क्लीं नेत्रत्रयाय वौषट् । मं सौः कवचाय हुम् ।  
उं क्लीं नेत्रत्रयाय वौषट् । अं ऐं अस्त्राय फट् ।  
(करन्यासाङ्गन्यासौ  - अं ऐं । उं क्लीं । मं सौः । अं ऐं ।  
उं क्लीं । मं सौः इत्यपि कुर्वन्ति ।)  
भूर्भुवस्सुवरों (दिग्बन्धः) ।  
  
ध्यानं-  
हृदयकुहरदेशे भाति सच्चित्स्वरूपं  
सकलभुवनबीजं कारणं ब्रह्मतत्त्वम् ।  
प्रणवमयमचिन्त्यं प्राणिनां प्राणसंस्थं  
प्रकृतिविलयरूपं देवदेवं नमामि ॥  
  
अं ऐं उं क्लीं सौः इति जयेत् (१०८-१०८)  
हृदयादिन्यासः । भूर्भुवस्सुवरों (दिग्विमोकः) ।  
ध्यानं पूर्ववत् ।  
  
पुनर्ध्यानं  
या सन्ध्या सा जगद्रूपा मायातीता सुनिश्चला ।  
ईश्वरी केवला शक्तिः तत्त्वत्रयसमन्विता ॥  
  
अहो महाब्रह्मरूपे दिव्ये सन्ध्ये सरस्वति ।  
अजरे अमरे देवि ब्रह्मयोने नमोऽस्तुते ।  
लमित्यादि पञ्चपूजा - लं पृथिव्यात्मिकायै गन्धं समर्पयामि ।  
हं आकाशात्मिकायै पुष्पाणि समर्पयामि । यं वाय्वात्मिकायै  
धूपमाघ्रापयामि । रं अग्न्यात्मिकायै दीपं दर्शयामि । वं  
अमृतात्मिकायै अमृतोपहारं निवेदयामि । ज्योतिर्मण्डल -नाराच -  
लिङ्ग -पद्म -योनि -धेनु -चिन्मुद्राभिः योनिमुद्रया वा सन्ध्यां  
प्रणमेत् ॥ ततो गायत्रीजपः । उपस्थानमित्यादि कुर्यात् ।  
  
  ----  महद्वन्दनं  
आब्रह्मलोकादाशेषादालोकालोकपर्वतात् ।  
ये वसन्ति द्विजा देवास्तेभ्यो नित्यं नमो नमः ॥  
  
ॐ नमो ब्रह्मादिभ्यो ब्रह्मविद्यासंप्रदायकर्तृभ्यो वंशर्षिभ्यो  
       नमो गुरुभ्यः ।  
ब्रह्माद्यशेषगुरुपारम्पर्यक्रमेण स्वगुरुपादाम्बुजं यावत्प्रणमामि ।  
गुं गुरुभ्यो नमः (दक्षबाहौ) । गं गणपतये नमः (वामबाहौ) ।  
दुं दुर्गायै नमः । क्षं क्षेत्रपालकाय नमः ।  
अं अभयङ्कराय नमः । वां वास्तुपुरुषाय नमः ।  
यं योगिनीभ्यो नमः ह्रीं श्रीं फट् फं  
फां फीं भैरवेभ्यो नमः । सं सरस्वत्यै नमः । पं परमात्मने नमः ।  
शिवाय गुरवे नमः । कुलदेवताभ्यो नमः । ग्रामनगरदेवताभ्यो नमः ।  
पूजागृहद्वारदेवताभ्यो नमः । इति अञ्जलिं कुर्यात् ।  
  
  ----  देहरक्षा  
ॐ नमो भगवति तिरस्करिणि महामाये महानिद्रे सकलपशुजनमहश्चक्षुः  
-श्रोत्रतिरस्करणं कुरु कुरु स्वाहा । भूर्भुवस्सुवरोम् । ॐ ऐं ह्रः  
अस्त्राय फट् -(अङ्गुष्ठादि कनिष्ठिकान्तं करतलयोः कूर्परयोः देहे  
च व्यापकं कुर्यात्)  
  
पूजानुज्ञा  
श्रीगुरो दक्षिणामूर्ते भक्तानुग्रहकारक ।  
अनुज्ञां देहि भगवन् श्रीबालायजनाय मे ॥  
  
अतिक्रूर महाकाय कल्पान्तदहनोपम ।  
भैरवाय नमस्तुभ्यं अनुज्ञां दातुमर्हसि ॥  
  
सिन्दूरारुणगात्रं च शर्वमन्युविनिर्मितम् ।  
मकुटाग्र्यधरं देवं भैरवं प्रणमाम्यहम् ॥  
  
भूतोत्सारणं  
अपसर्पन्तु ये भूताः आकाशे भुवि संस्थिताः ।  
पूजायां विघ्नकर्तारस्ते गच्छन्तु शिवाज्ञया ॥ (इति पुष्पं विकीर्य)  
अपक्रामत भूताद्याः सर्वे ये भूमिधारकाः ।  
युष्माकमविरोधेन ब्रह्मकर्म समारभे ॥  
  
(वामपादेन भूमौ घातत्रयं कुर्यात्)  
  
  ----  भूमिवन्दनं-आसनशुद्धिः  
(आसनमन्त्रस्य । मेरुपृष्ठ ऋषिः । अतलं छन्दः ।  
कूर्मे नारायणो देवता । आसने विनियोगः । योगासनाय नमः ।  
अनन्तासनाय नमः । कूर्मासनाय नमः । नागासनाय नमः ।  
मत्स्यासनाय नमः । पद्मासनाय नमः । सुखासनाय नमः ।)  
समुद्रवसने देवि पर्वतस्तनमण्डिते ।  
विष्णुशक्ते नमस्तुभ्यं पादस्पर्शं क्षमस्व मे ॥  
  
अशेषजगदाधारं अनन्तं कूर्मरूपिणम् ।  
आसनस्य प्रसिद्ध्यर्थं आत्मानन्दं भजे हरिम् ॥  
  
पृथ्वि त्वया धृता लोका देवि त्वं विष्णुना धृता ।  
त्वं च धारय मां देवि पवित्रं चासनं कुरु ॥  
  
ॐ ऐं ह्रीं श्रीं आधारशक्तिकमलासनाय नमः ।  
इति पुष्पाक्षतैः आसनमभ्यर्च्य उपविशेत् । आचामेत् ।  
  
नामाचमनं -अच्युताय नमः । अनन्ताय नमः । गोविन्दाय नमः ।  
इति त्रिरपः पीत्वा । केशव । नारायण (कपोलौ दक्षिणाङ्गुष्ठेन  
स्पृशन्) माधव । गोविन्द । (चक्षुषी अङ्गुष्ठानामिकाभ्यां)  
विष्णो । मधुसूदन । (नासिके अङ्गुष्ठतर्जनीभ्यां) त्रिविक्रम ।  
वामन (कर्णौ अङ्गुष्ठकनिष्ठिकाभ्यां) श्रीधर । हृषीकेश (अंसौ  
अङ्गुष्ठमध्यमाभ्यां) पद्मनाभ (नाभिं सर्वाभिरङ्गुलीभिः) दामोदर  
(शिरः सर्वाभिः स्पृशेत् ।) (अप उपस्पृश्य)  
  
तत्त्वाचमनं -ओं ऐं ह्रीं श्रीं ऐं आत्मतत्त्वं शोधयामि स्वाहा ।  
क्लीं विद्यातत्त्वं शोधयामि स्वाहा ।  
सौः शिवतत्त्वं शोधयामि स्वाहा ।  
ऐं क्लीं सौः सर्वतत्त्वं शोधयामि स्वाहा । इत्याचामेत् ।  
ॐ ऐं ह्रीं श्रीं  
  
  ----  श्रीगुरुध्यानं  
गुरुर्ब्रह्मा गुरुर्विष्णुः गुरुर्देवो महेश्वरः ।  
गुरुः साक्षात्परं ब्रह्म तस्मै श्रीगुरवे नमः ॥  
  
अज्ञानतिमिरान्धस्य ज्ञानाञ्जनशलाकया ।  
चक्षुरुन्मीलितं येन तस्मै श्रीगुरुवे नमः ॥  
  
गुरवे सर्वलोकानां भिषजे भवरोगिणाम् ।  
निधये सर्वविद्यानां दक्षिणामूर्तये नमः ॥  
  
वन्दे गुरुपदद्वन्द्वं अवाङ्मनसगोचरम् ।  
रक्तशुक्लप्रभामिश्रं अतर्क्यं त्रैपुरं महः ॥  
  
मद्ब्रह्मरन्ध्रगाम्भोजकर्णिकापीठवासिनम् ।  
शिवरूपं मदीयाघगणनाशनत्परम् ॥  
  
दयार्द्रदृष्टिं स्मेरास्यं वराभयकराम्बुजम् ।  
देवीसपर्यारसिकं सद्गुरुं प्रणमाम्यहम् ॥  
  
तव तत्त्वं न जानामि तदमेयं धिया मम ।  
अनीदृशस्त्वं प्रथितस्तादृशे ते गुरो नमः ॥  
  
दयमादीर्घनयना देशिकताऽभीतिभव्यदक्षकरा ।  
वामकरनिहितदण्डा भाति पुरः सा गुरोर्मूर्तिः ॥  
  
मौनव्याख्याप्रकटितपरब्रह्मतत्त्वं युवानं  
वर्षिष्ठान्तेवसदृषिगणैरावृतं ब्रह्मनिष्ठैः ।  
आचायेन्द्रं करकलितचिन्मुद्रमानन्दमूर्तिं  
स्वात्मारामं मुदितवदनं दक्षिणामूर्तिमीडे ॥  
  
नारायणं पद्मभुवं वसिष्ठं शक्तिं च तत्पुत्रपराशरं च ।  
व्यासं शुकं गौडपदं महान्तं गोविन्दयोगीन्द्रमथास्य शिष्यम् ॥  
  
श्रीशङ्कराचार्यमथास्य पद्मपादं च हस्तामलकं च शिष्यम् ।  
तं तोटकं वार्तिककारमन्यानस्मद्गुरून्सन्ततमानतोऽस्मि ॥  
  
सदाशिवसमारम्भां शङ्कराचार्यमध्यमाम् ।  
अस्मदाचार्यपर्यन्तां वन्दे गुरुपरम्पराम् ॥  
  
श्रीनाथादिगुरुत्रयं गणपतिं पीठत्रयं भैरवं  
सिद्धौघं वटुकत्रयं पदयुगं दूतीक्रमं मण्डलम् ।  
वीरान्द्व्यष्टचतुष्कषष्टि नवकं वीरावलीपञ्चकं  
श्रीमन्मालिनिमन्त्रराजसहितं वन्दे गुरोर्मण्डलम् ॥  
  
ब्रह्मरन्ध्रसरसीरुहोदरे नित्यलग्नमवदातमद्भुतम् ।  
कुण्डलीकनककाण्डशोभितं द्वादशान्त सरसीरुहं भजे ॥  
  
एकोनविंशति दलावरणान्तरालकोणत्रयान्तरुदितारुणबिन्दुपीठे ।  
श्रीद्वादशान्तकमले शिववामभागसंस्थदेव्यङ्घ्रिपद्ममरुणं  
शरणं प्रपद्ये ॥  
  
(मृगीमुद्रया शिरसि प्रणमेत् ।)  
  
  ----  श्रीगुरुपादुकावन्दनक्रमः (१)  
लघुतमः ।  
ॐ ऐं ह्रीं श्रीं हंसः शिवः सोऽहं स्वरूपनिरूपणहेतवे  
     श्रीगुरवे नमः ।  
 ४. सोऽहं हंसः शिवः स्वच्छप्रकाशविमर्शहेतवे  
           श्रीपरमगुरवे नमः ।  
 ४. हंसः शिवः सोऽहं हंसः स्वात्मानन्दपञ्जरविलीनतेजसे  
           श्री परमेष्ठिगुरवे नमः ।  
 ४. हंसः सोऽहं नित्यशुद्धबुद्धमुक्तब्रह्मतेजसे  
           श्रीपरापरगुरवे नमः ।)  
  
(२) लघुतुरः -ओं ऐं ह्रीं श्रीं ऐं क्लीं सौः हंसः शिवः सोऽहं  
ह् स् ख् फ्रें हसक्षमलवरयूं ह्सौः सहक्षमलवरयीं शौः  
हंसः शिवः सोऽहं  
स्वरूपनिरूपणहेतवे श्रीगुरवे नमः । नाथ श्रीपादुकां पूजयामि नमः ।  
(ओं ऐं ह्रीं श्रीं ऐं क्लीं सौः - ७)  
 ७. सोऽहं हंसः शिवः ह् स् ख् फ्रें हसक्षमलवरयूं ह्सौः  
सहक्षमलवरयीं शौः सोऽहं हंसः शिवः स्वच्छप्रकाशविमर्शहेतवे  
श्रीपरमगुरवे नमः । नाथ श्रीपादुकां पूजयामि नमः ।  
 ७. हंसः शिवः सोऽहं हंसः ह्स्ख्फ्रें हसक्षमलवरयूं ह्सौः  
सहक्षमलवरयीं शौः हंसः शिवः सोऽहं हंसः  
स्वात्मरामपञ्जर विलीनतेजसे श्रीपरमेष्ठिगुरवे नमः ।  
नाथ श्रीपादुकां पूजयामि नमः ।  
 ७. हंसः सोऽहं ह्स्ख्फ्रें हसक्षमलवरयूं ह्सौः सहक्षमलवरयीं  
शौः हंसः सोऽहं नित्यशुद्धबुद्धमुक्तब्रह्मतेजसे परापरगुरवे नमः ।  
नाथ श्रीपादुकां पूजयामि नमः ।)  
(३) लघुः ॐ ह्रीं श्रीं ऐं क्लीं सौः ह्रीम् ।  
    ॐ ऐं ह्रीं श्रीं ऐं क्लीं सौः ऐं ग्लौम् ।  
हंसः शिवः सोऽहं ह् स् ख् फ्रें हसक्षमलवरयूं ह्सौः  
सहक्षमलवरयीं शौः हंसः शिवः सोऽहं स्वरूपनिरूपणहेतवे  
श्रीगुरवे नमः । ॐ नमः ह्रीं ॐ । ..... नाथ श्रीगुरु श्रीपादुकां  
पूजयामि नमः ।  
  
ॐ ह्रीं श्रीं ऐं क्लीं सौः ह्रीम् । ॐ ऐं ह्रीं श्रीं ऐं क्लीं सौः  
ऐं ग्लौः । सोऽहं हंसः शिवः ह् स् ख् फ्रें हसक्षमलवरयूं ह्सौः  
सहक्षमलवरयीं ह्सौः । सोऽहं हंसः शिवः ।  
स्वच्छप्रकाशविमर्शहेतवे श्रीपरमगुरवे नमः ।  
ॐ नमः ह्रीं ॐ । .....  
नाथ श्रीपरमगुरु श्री पादुकां पूजयामि नमः ।  
  
ॐ ह्रीं श्रीं ऐं क्लीं सौः ह्रीम् । ॐ ऐं ह्रीं श्रीं ऐं क्लिं  
सौः ऐं ग्लौं । हं सः शिवः सोऽहं हंसः शिवः ह् स् ख् फ्रें  
हसक्षमलवरयूं ह्सौः सहक्षमलवरयीं ह्सौः हंसः शिवः सोऽहं  
हंसः स्वात्मानन्दपञ्जरविलीनतेजसे श्रीपरमेष्ठिगुरवे नमः ।  
ॐ नमः ह्रीं ॐ । .. नाथश्रीपरमेष्ठिगुरु श्रीपादुकां पूजयामि नमः ।  
  
ॐ ह्रीं श्रीं ऐं क्लीं सौः ह्रीम् । ॐ ऐं ह्रीं श्रीं ऐं क्लीं सौः ऐं ग्लौः ।  
हंसः सोऽहं हंसः । ह् स् ख् फ्रें हसक्षमलवरयूं  ह्सौः  
सहक्षमलवरयीं शौः । हंसः सोऽहं हंसः । नित्यमुक्तशुद्ध-  
बुद्धब्रह्मतेजसे परापरगुरवे नमः । ॐ नमः ह्रीं ॐ । ..... नाथ  
श्रीपरापरगुरु श्रीपादुकां पूजयामि नमः ।  
  
(जपमात्रे ह् स् ख् फ्रें हसक्षमलवरयूं सहक्षमलवरयीं हसौः शौः  
इति । पूजाङ्गत्वे पूर्वोक्तविधानेन)  
  
  ----  श्रीगुर्वादिस्वरूपध्यानम् (लघु)  
-प्रज्ञानं ब्रह्मेति तत्पदलक्षणविचारश्रवणे योजयन् ।  
स्वरूपनिरूपणहेतुः श्रीगुरुः पातु ।  
-तत्त्वमसीति असिपदाथमनने योजयन्  
स्वच्छप्रकाशविमर्शहेतुः श्रीपरमगुरुः पातु ।  
-अहं ब्रह्मास्मीति अहम्पदार्थनिदिध्यासने योजयन्  
स्वात्मानन्दपञ्जर विलीनतेजाः श्री परमेष्ठिगुरुः पातु ।  
-अयमात्मा ब्रह्मेति साक्षात्करणे योजयन्  
नित्यमुक्तशुद्धबद्ध ब्रह्मतेजाः श्रीपरापरगुरुः पातु ।  
-क्रमेण अहन्तेदन्ताह्रास द्वैतीभावल्पीभवनपूर्वकचिद्विमर्शे  
अहमोऽदर्शनं अद्वैतभानं चानुभावयन् श्रीगुरुरात्मा पातु ।  
  
  ----  श्रीगुर्वादिस्वरूपध्यानम् (परमम्)  
-प्रज्ञानं ब्रह्मेति ऋग्वेदीयलक्षणमंहावाक्योपदेशक -  
जाघ्रदवस्थासाक्षिभूत - मौनसिद्धिद - वैखरीस्थानाधिष्ठातृ -  
तमोगुणक - क्रियाशक्ति - स्थूलदेह - शक्तिकूट - मानवगुर्वोघ -  
हंसगुरुस्वरूप - स्वरूपनिरूपणहेतु श्रीगुरवे नमः । .....  
नाथ श्रीगुरुपादुकां पूजयामि नमः । ॐ नमः ह्रीं ॐ ।  
-तत्त्वमसीति सामवेदीयोपदेशमहावाक्योपदेशक -  
स्वप्नावस्थासाक्षिभूत - ध्यानसिद्धिद - मध्यमास्थानाधिष्ठातृ -  
रजोगुण - ज्ञानशक्ति - सूक्ष्मदेह - कामकूट - सिद्धगुर्वोघ -  
महाहंसगुरुरूप - स्वच्छप्रकाशविमर्शहेतु  
-श्रीपरमगुरवे नमः । .....  
नाथ श्रीपरमगुरुश्री पादुकां पूजयामि नमः ।  
ॐ अहं ब्रह्मास्मीति यजुर्वेदीयानुभव  
महावाक्योपदेशकसुषुप्त्यवस्थासाक्षिभूत -  
योगसिद्धिद - पश्यन्तीस्थानाधिष्ठातृ - सत्त्वगुण -  
इच्छाशक्ति - कारणदेह  
वाग्भावकूट - दिव्यगुर्वोघ -परमहंसस्वरूप -  
स्वात्मारामपञ्जरविलीनतेजः -  
श्रीपरमेष्ठि गुरवे नमः । .....  
- नाथ श्रीपरमेष्ठि गुरुश्रीपादुकां पूजयामि नमः ।  
ॐ नमः ह्रीं ॐ ।  
-अयमात्मा ब्रह्मेति अथर्वणवेदीयसाक्षात्कार महावाक्योपदेशक -  
तुरीयावस्थासाक्षिभूत - समाधिसिद्धिद -परावाक् - स्थानाधिष्ठातृ -  
गुणत्रय - शक्तित्रय - देहत्रय - कूटत्रय  
ओघत्रयस्वरूप -परापरहंसगुरुस्वरूप - नित्यशुद्धबुद्धमुक्ततेजः -  
श्रीपरापरगुरवे नमः । .....  
नाथ श्रीपरापरगुरुश्रीपादुकां पूजयामि नमः । ॐ नमः ह्रीं ॐ ।  
वागतीतं गुणातीतं शक्त्यतीतं देहातीतं कूटातीतं ओघातीतं ब्रह्म  
गुर्वभिन्नं द्वादशान्तात् श्रीगुरुपादुकयोः अवतीर्णं  
श्रीगुरुमण्डलं भावये ।  
(तदनु सुमुख - सुवृत्त - चतुरश्र - मुद्गर योन्याख्याभिः मुद्राभिः  
योनिमुद्रया वा श्रीगुरुं प्रणमेत् ।)  
  
  ----  सङ्कल्पः  
शुक्लाम्बरधरं विष्णुं शशिवर्णं चतुर्भुजम् ।  
प्रसन्नवदनं वन्दे सर्वविघ्नोपशान्तये ॥  
  
प्राणायामः (सप्रणवव्याहृत्या सब्रह्मशिरस्कया गायत्र्या ।  
    मूलमन्त्रेण वा) ।  
(देशकालौ सङ्कीर्त्य) ममोपात्त समस्तदुरितक्षयद्वारा  
श्रीपरमेश्वरप्रीत्यर्थं  
सपरिवार बालाम्बाप्रसाद सिद्ध्यर्थं बालाम्बापूजां करिष्ये ।  
(आत्मानं अलङ्कृत्य हृदि देवीं भावयेत् ।) घण्टा -  
  
दीपपूजा  
आगमार्थं तु देवानां गमनार्थं तु रक्षसाम् ।  
घण्टारवं करोम्यादौ देवताह्वान लाञ्छनम् ॥ (घण्टां नादयति)  
दीपदेवि महादेवि शुभं भवतु मे सदा ।  
यावत्पूजा समाप्ता स्यात्तावत्प्रज्वल सुस्थिता ॥ (दीपं पूजयति)  
  
कारणकलशस्थापना  
(विन्दु त्रिकोणषट्कोणवृत्तचतुरश्रमण्डलं विधाय । बिन्दौ ईं  
इति विलिख्य ऐं क्लीं सौः इति सम्पूज्य । त्रिकोणे ऐं नमः । क्लीं  
नमः । सौः नमः इति सम्पूज्य षट्कोणे मूलेन सम्पूज्य  
  
वृत्ते सर्गरत्नाय नमः । गगनरत्नाय नमः । मध्यरत्नाय नमः ।  
पातालरत्नाय नमः । नागरत्नाय नमः । इति सम्पूज्य  
  
चतुरश्रे कामगिरिपीठाय नमः । पूर्णगिरिपीठाय नमः ।  
जालन्धरगिरिपीठाय नमः । महोड्याणगिरिपीठाय नमः ।  
इति सम्पूज्य । मूलेन समस्तमण्डलं पूजयित्वा ।  
श्रीपरदेवतायाः कारणपात्राधारं प्रतिष्ठापयामि नमः इति  
मण्डलोपरि प्रतिष्ठाप्य । रं अग्रये नमः । धूम्रोष्मा -  
ज्वलिनी - ज्वालिनी - विस्फुलिङ्गिनी -सुश्री सुरूपा - कपिला -  
हव्यवाहिनी - कव्यवाहिनी कलाभ्यो नमः ।  
रां रीं रूं रैं रौं रः रमलवरयुं  
अ॒ग्निं दू॒तं वृ॑णीमहे॒ होता॑रं वि॒श्वे॑दसम् । अ॒स्य य॒ज्ञस्य  
सु॒क्रतु᳚म् । रं धर्मप्रददशकलात्मने वह्निमण्डलाय नमः ।  
(मूलेन क्षालितं पात्रं) श्रीपरदेवतायाः कारणकलशपात्रं  
प्रतिष्ठापयामि नमः इति स्थापयित्वा ।  
  
पूर्वोक्तं मण्डलं विभाव्य पूर्ववत्सम्पूज्य सूर्यकला  
आवाहयामि इत्यावाह्य हं सूर्याय नमः ।  
हंसः सोऽहम् । तपिनी -तापिनी - धूम्रा - मरीची - ज्वलिनी -  
रुचि - सुषुम्ना - भोगदा - विश्वा - बोधिनी - धारिणी -  
क्षमाकलाभ्यो नमः । हां हीं हूं हैं हौं हः हमलवरयूम् ।  
आस॒त्ये॒ रजसा॒वर्तमानो नि॒शयन्न॒मृतं॒ मर्त्यं॑ च ।  
हि॒रण्यये॑न सवि॒ता रथे॒ना दे॒वो याति॒ भुवना वि॑पश्यन्॑ ।  
हं वसुप्रददशकलात्मने सूर्यमण्डलाय नमः । इति  
पात्रं पूजयित्वा । तस्मिन्गन्धोदकमापूर्य पूर्वोक्तं मण्डलं विभाव्य  
पूजयित्वा तस्मिन्गन्धोदकमापूर्य पूर्वोक्तं मण्डलं विभाव्य पूजयित्वा  
सं सोमाय नमः । हं सः सोऽहम् । अमृता - मानदा - पूषा - तुष्टि  
पुष्टि - रति - धृति - शशिनी - प्रिया - कान्ति - ज्योत्स्ना - श्री -  
प्रीत्यङ्गदा - पूर्णा - पूर्णामृता कलाभ्यो नमः ।  
विष्णु॒र्योनिं॑ कल्पयतु॒ त्वष्टा रू॒पाणि पिंशतु ।  
असिञ्चतु प्र॒जापतिर्धा॒ता गर्भं दधातु ते ।  
गर्भं धेहि सिनीवालि गर्भं धेहि सरस्वति ।  
गर्भं ते अ॒श्विनौ॑ दे॒वावधत्तां॒ पुष्करस्रजा ।  
सं कामप्रदषोडशकलात्मने चन्द्रमण्डलाय नमः ।  
इति गन्धोदकमापूर्य मूलेनाष्टवारमभिमन्त्र्य वं इति धेनुमुद्रां  
प्रदर्श्य गन्धपुष्पाक्षतैरभ्यर्च्य योनिमुद्रया प्रणमेत् ॥)  
  
(कलशं गन्धपुष्पैरभ्यर्च्य ।  
 त्रिकोणवृत्तचतुरश्रात्ममण्डले निक्षिप्य)  
  
  ----  सामान्यकलशस्थापना - लघुः  
कलशस्य मुखे विष्णुः कण्ठे रुद्रः समाश्रितः ।  
मूले तत्र स्थितो ब्रह्मा मध्ये मातृगणाः स्मृताः ॥  
  
कुक्षौ तु सागराः सर्वे सप्तद्वीपा वसुन्धरा ।  
ऋग्वेदोऽथ यजुर्वेदः सामवेदोऽप्यथर्वणः ॥  
  
अङ्गैश्च सहिताः सर्वे कलशाम्बुसमाश्रिताः ।  
आयान्तु देवपूजार्थे दुरितक्षयकारकाः ॥  
  
ब्रह्माण्डोदरतीर्थानि करैः स्पृष्टानि ते रवे ।  
तेन सत्येन मे देव तीर्थं देहि दिवाकर ॥  
  
गङ्गे च यमुने चैव गोदावरि सरस्वति ।  
नर्मदे सिन्धु कावेरि जलेऽस्मिन् सन्निधिं कुरु ॥  
  
सर्वे समुद्राः सरितस्तीर्थानि च नदा ह्रदाः ।  
आयान्तु देवपूजार्थे दुरितक्षयकारकाः ॥  
  
आपो॒ वा इ॒दँ सर्वं विश्वा भू॒तान्यापः॑  प्रा॒णा वा आपः॑ प॒शव॒  
आपोऽन्न॒मापोऽमृ॑त॒माप॑स्स॒म्राडापो॑  
वि॒राडापस्स्व॒राडापश्छन्दाँस्यापो ज्योतीँ॒ष्यापो  
यजूँ॒ष्यापस्स॒त्यमापस्सर्वा॑ दे॒वता॒  
आपो॒ भूर्भुव॒स्सुव॒राप॒ ॐ ।  
ॐ वं (१६) ऐं क्लीं सौः (१६) (इत्यभिमन्त्र्य धेनुमुद्रया प्रणमेत्) ।  
  
  ----  सामान्यार्घ्यस्थापना  
कलशस्य दक्षिणे बिन्दुत्रिकोणषट्कोणवृत्तातुरश्रात्मकमण्डलं विलिख्य  
मूलेन त्रिः प्रोक्षयेत् ।  
  
ॐ ऐं ह्रीं श्रीं अं अग्निमण्डलाय धर्मप्रददशकलात्मने सामान्यार्ध्य-  
पात्राधाराय नमः । (अग्निं दूतं वृणीमहे होतारं विश्ववेदसम् । अस्य  
यज्ञस्य सुक्रतुम् ।) (तदुपरि पूजापात्रं निधाय । ॐ ऐं ह्रीं श्रीं उं  
सूर्यमण्डलाय अर्थप्रदद्वादशकलात्मने पात्राय नमः (आ सत्येन रजसा  
विपश्यन् ।) (कलशोदकेन पूरयित्वा) ॐ ऐं ह्रीं श्रीं मं सोममण्डलाय  
कामप्रदषोडशकलात्मने अमृताय नमः । (आप्यायस्य समेतु ते विश्वतः  
सोमवृष्णियम् । भवावाजस्य सङ्गथे) (मूलेन षोडशवारं अभिमन्त्र्य  
धेनुयोनिमुद्रे प्रदर्श्य । तेनोदकेन शङ्खमापूर्य)  
  
  ----  शङ्खपूजा  
शङ्खं चन्द्रार्कदैवत्यं कुक्षौ वरुणदैवतम् ।  
पृष्ठे प्रजापतिश्चैव अग्रे गङ्गा सरस्वती ॥  
  
त्रैलोक्ये यानि तीर्थानि महादेवस्य चाज्ञया ।  
आयन्ति तानि शङ्खे तु तस्माच्छङ्खं  प्रपूजये ॥  
  
अ॒ग्नेर्म॑न्वे प्रथ॒मस्य॒प्रचे॑तसो॒ऽयं पाञ्चजन्यं ब॒हवः॑  
      समि॒न्धते᳚ ।  
विश्व॑स्यां॒ विशि प्रविविशि॒वाँ समीमहे॒ स नो॑ मुञ्च॒त्वंहसः ॥  
  
(शङ्खमुद्रां प्रदर्श्य शङ्खजलं किञ्चित्पूजापात्रोदके निक्षिप्य  
पूजाद्रव्याण्यात्मानं च प्रोक्षयेत् । पुनः शङ्खमापूर्य)  
  
त्वं पुरा सागरोत्पन्नो विष्णुना विधृतः करे ।  
पूजितः सर्वदेवैश्च पाञ्चजन्य नमोऽस्तुते ॥  
  
विशेषार्घ्यस्थापनं  
(आवरणपूजातर्पणकरणाय एतदावश्यकम् । अन्यथा न ।)  
(शङ्खस्य दक्षिणतः त्रिकोणवृत्तचतुरश्रात्मके मण्डले)  
सामान्यार्घ्यजलेन पात्राधारं प्रोक्ष्य । पूर्वोक्तमण्डलं विभाव्य  
श्रीपरदेवतायाः विशेषार्घ्यपात्राधारमण्डलाय नमः इति पूजयित्वा  
ॐ अं सूर्यमण्डलाय धर्मप्रददशकलात्मने  
      विशेषार्ध्यपात्राधाराय नमः ।  
ॐ उं सूर्यमण्डलाय अर्थप्रदवादशकलात्मने विशेषाध्यपात्राय नमः ।  
ॐ मं सोममण्डलाय कामप्रदषोडशकलात्मने विशेषार्ध्यामृताय नमः ॥  
  
तत्त्वमुद्रया गृहीतपुष्पोपरि अं आं - ळं क्षं । क्षं ळं -आं अं इति  
मातृकया अर्पितं क्षीरं समधु आपूर्य ॐ वं जुं सः (८) इत्यभिमन्त्र्य  
(७) चिन्मयीं आनन्दलक्षणां अमृतकलशहस्तां सुधादेवीं पूजयामि ।  
(४) ऐं ब्लुं झ्रौं जुं सः अमृते अमृतोद्भवे अमृतेश्वरि अमृतवर्षिणि  
अमृतं स्रावय स्रावय स्वाहा । नमः ॥ (मूलेन आबिमन्त्र्य योनिमुद्रया  
नत्वा तद्बिन्दुभिः कलशं पूजापात्रं पूजाद्रव्याणि आत्मानं च प्रोक्षयेत् ।)  
  
  ----  पुण्याद्यष्टकहोमः  
मूलाधारे वालाग्रमात्रं अनादिवासनारूपेन्धनप्रज्वलितं कुण्डलिन्यधिष्ठितं  
चिदग्निमण्डलं ध्यायामि ।  
अन्तर्निरन्तरमनिन्धनमेधमाने ।  
मोहान्धकारपरिपन्थिनि संविदग्नौ ।  
कस्मिंश्चिदद्भुतमारीचिविकासभूम्नि  
विश्वं जुहोमि वसुधादि शिवावसानम् ॥  
  
ॐ ऐं ह्रीं श्रीं चिदग्निमण्डले पुण्यं पापं कृत्यं अकृत्यं  
सङ्कल्पं विकल्पं धर्मं अधर्मं च जुहोमि । इतः पुर्वं  
प्राणबुद्धिदेहधर्माधिकारतः जाग्रत्स्वप्नसुषुप्त्यवस्थासु मनसा स्मृतं ।  
वाचोक्तं । हस्ताभ्यामुदरेण शिश्ना कृतं सर्वं ब्रह्मार्पणं भवतु ।  
आर्द्रं ज्वलति ज्योतिरहमस्मि । ज्योतिर्ज्वलति ब्रह्माहमस्मि । योऽहमस्मि  
ब्रह्माहमस्मि । अहमस्मि ब्रह्माहमस्मि । अहमेवाहं मां जुहोमि स्वाहा ॥  
  
(इत्यात्मनः कुण्डलिनीरूपे चिदग्रौ होमबुद्ध्या जुहुयात् ।)  
  
  ----  भूतशुद्धिः  
(भूतौघं प्रविलाप्य तं परशिवे जीवेन संयोजये  
दग्ध्वा कारणवर्ति पापपुरुषं शैवीं तनुं कल्पये ।  
मूलाधारगया तया परशिवादाकृष्य संयोजये  
प्राणैर्जीवमलङ्कृतं जपविधौ सम्पूजयेऽहं सदा ।)  
ॐ ऐं ह्रीं श्रीं वद वद वाग्वादिनि । ऐं क्लीं क्लिन्ने क्लेदिनि क्लेदय  
क्लेदय । महाक्षोभं कुरु । क्लीं सौः मोक्षं कुरु कुरु ह्सौः शौः नमः ।  
लं (१०) वं (२०) रं (३०) यं (४०) हं (५०) इति प्राणानायम्य  
मूलशृङ्गाटकात् कुण्डलिनीं उत्थापयामि । ॐ हंसः सुषुम्नापथेन  
जीवशिवं परमशिवेन योजयामि नमः । हंसः सोऽहं हंसः ।  
लं पृथिवीमप्सु प्रविलापयामि । वं आपः अग्नौ प्रविलापयामि ।  
रं अग्निं वायौ प्रविलापयामि । यं वायुं आकाशे प्रविलापयामि ।  
हं आकाशं जीवे प्रविलापयामि ।  
(इडया पूरकेण) यं (१६) पापपुरुषं शोषयामि ।  
(पिङ्गलया पूरकेण) रं (१६) पापपुरुषं दहामि । (इडया पूरकेण) वं (१६)  
परमशिवामृतं वर्षयामि । (पिङ्गलया पूरकेण) लं (१६) शाम्भवं  
पुण्यपुरुषं उज्जीवयामि । जीवादाकाशं वायुमग्निं अपः पृथिवीं च  
पुण्यपुरुषेण योजयामि । तं मूलाधारे स्थापयामि । हंसः सोऽहं अवतर  
शिवपदात् जीव प्रविश मूलशृङ्गाटकं । उल्लसोल्लस । ज्वल ज्वल  
प्रज्वल प्रज्वल । हंसः सोऽहं स्वाहा । (हृदि दक्षकरं निधाय)  
ऐं ह्रीं श्रीं आं सोऽहं (३) । आं ह्रीं क्रों (१६) इति प्राणप्रतिष्ठा ।  
भूर्भुवस्सुवरों (दिग्बन्धः)  
देहो देवालयः प्रोक्तो जीवो देवः सनातनः ।  
त्यजाम्यज्ञाननिर्माल्यं सोऽहं भावेन पूजये । आत्मने नमः ।  
परमात्मने नमः । (आत्मानं अलङ्कृत्य)  
  
  ----  पापनिवारकमन्त्रानुसन्धानं  
दे॒वकृत॒स्यैनसोऽव॒यजनमसि॒  स्वाहा᳚ ।  
म॒नु॒ष्यकृत॒स्यैनसोऽव॒यजनमसि॒ स्वाहा᳚ ।  
पि॒तृकृत॒स्यैनसोऽव॒यजनमसि॒ स्वाहा᳚ ।  
आ॒त्मकृत॒स्यैनसोऽव॒यजनमसि॒ स्वाहा᳚ ।  
अ॒न्यकृत॒स्यैनसोऽव॒यजनमसि॒ स्वाहा᳚ ।  
अ॒स्मत्कृत॒स्यैनसोऽव॒यजनमसि॒ स्वाहा᳚ ।  
यद्दि॒वा च॒ नक्तं॒ चैनश्चकृ॒म तस्याव॒यजनमसि॒ स्वाहा᳚ ।  
यत्स्व॒पन्तश्च॒ जाग्रत॒श्चैनश्चकृ॒म  
       तस्याव॒यजनमसि॒ स्वाहा᳚ ।  
यत्सु॒षु॑प्तश्च॒ जाग्रत॒श्चैनश्चकृ॒म  
       तस्याव॒यजनमसि॒ स्वाहा᳚ ।  
यद्वि॒द्वाꣳस॒श्चाविद्वाꣳस॒श्चैनश्चकृम  
       तस्याव॒यजनमसि॒ स्वाहा᳚ ।  
एनस एनसोऽवयजनमसि॒ स्वाहा᳚ ।  
यद्वो॑ देवाश्चकृ॒म जि॒ह्वया गु॒रुमनसो वा॒ प्रयु॑ती  
       देव॒ हेडनम् ।  
अरावा॒ यो नो॑ अ॒भिदु॑च्छुना॒यते॒ तस्मि॒न्तदेनो॑  
       वसवो॒ निधेतन स्वाहा᳚ ।  
कामोऽकार्षी᳚न्नमो॒ नमः । कामोऽकार्षीत्कामः करोति नाहं करोमि  
कामः कर्ता नाहं कर्ता कामः॑ कार॒यिता नाहं॑ कार॒यिता  
       एष ते काम कामाय स्वा॒हा ॥  
  
मन्युर्कार्षी᳚न्नमो॒ नमः । मन्युर्कार्षीन्मन्युः करोति नाहं करोमि  
मन्युः कर्ता नाहं कर्ता मन्युः॑ कार॒यिता नाहं॑ कार॒यिता  
       एष ते मन्यो मन्यवे स्वा॒हा ॥  
  
  ---- here 1 विरजोविपाप्मत्वानुसन्धानं  
प्राणापान-व्यानोदान-समाना मे॑ शुद्ध्य॒न्तां॒ज्योतिर॒हं  
       वि॒रजा विपा॒प्मा भूयास॒ꣳ स्वाहा᳚ ।  
वाङ्मनश्चक्षुश्श्रोत्रजिह्वाघ्राणरेतोबुद्ध्याकूतिस्सङ्कल्पा  
       मे॑ शु॒द्ध्य॒न्तां॒  
ज्योतिर॒हं वि॒रजा विपा॒प्मा भूयास॒ꣳ स्वाहा᳚ ।  
त्वक्चर्म-माꣳस-रुधिर-मेदो-मज्जा-स्नायवोऽस्थीनि मे॑  
       शु॒द्ध्य॒न्तां॒  
ज्योतिर॒हं वि॒रजा विपा॒प्मा भूयासꣳ स्वाहा᳚ ।  
शिरःपाणिपादपार्श्वपृष्ठोरूदरजङ्घःशिश्नोपस्थ पायवो मे॑  
       शु॒द्ध्य॒न्तां॒  
ज्योतिर॒हं वि॒रजा विपा॒प्मा भूयासाꣳ स्वाहा᳚ ।  
उत्तिष्ठ पुरुष हरितपिङ्गललोहिताक्षि देहि देहि दापयिता मे॑  
       शु॒द्ध्य॒न्तां॒  
ज्योतिर॒हं वि॒रजा विपा॒प्मा भूयासꣳ स्वाहा᳚ ।  
पृथिव्यापस्तेजोवायुराकाशा मे॑ शु॒द्ध्य॒न्तां॒ ज्योतिर॒हं  
       वि॒रजा विपा॒प्मा भूयासꣳ स्वाहा᳚ ।  
शब्दस्पर्शरूपरसगन्धा मे॑ शु॒द्ध्य॒न्तां॒ ज्योतिर॒हं  
       वि॒रजा विपा॒प्मा भूयासꣳ स्वाहा᳚ ।  
आत्मा मे॑ शु॒द्ध्य॒न्तां॒ ज्योतिर॒हं वि॒रजा विपा॒प्मा  
       भूयासꣳ स्वाहा᳚ ।  
अन्तरात्मा मे॑ शु॒द्ध्य॒न्तां॒ ज्योतिर॒हं वि॒रजा विपा॒प्मा  
       भूयासꣳ स्वाहा᳚  ।  
अन्नमय-प्राणमय-मनोमय-विज्ञानमय-मानन्दमयमात्मा मे॑  
शु॒द्ध्य॒न्तां॒ ज्योतिर॒हं वि॒रजा विपा॒प्मा भूयासꣳ स्वाहा᳚  ।  
  
  ----  देहे सर्वदेवतान्यासः - आत्मरक्षा  
प्रजनने ब्रह्मा तिष्ठतु । पादयोर्विष्णुस्तिष्ठतु । हस्तयोर्हरस्तिष्ठतु ।  
बाह्वोरिन्द्रस्तिष्ठतु । जठरेऽग्निस्तिष्ठतु । हृदये शिवस्तिष्ठतु ।  
कण्ठे वसवस्तिष्ठन्तु । वक्त्रे सरस्वती तिष्ठतु ।  
नासिकयोर्वायुस्तिष्ठतु ।  
नयननोश्चन्द्रादित्यौ तिष्ठेताम् । ललाटे रुद्रास्तिष्ठन्तु ।  
मूर्ध्न्यादित्यास्तिष्ठन्तु । शिरसि महादेवस्तिष्ठतु । शिखायां  
वामदेवस्तिष्ठतु । पृष्ठे पिनाकी तिष्ठतु । पुरतः शूली तिष्ठतु ।  
पार्श्वयोः शिवाशङ्करौ तिष्ठेताम् । सर्वतो वायुस्तिष्ठतु । ततो बहिः  
सर्वतोऽग्निर्ज्वालामालापरिवृतस्तिष्ठतु । सर्वेष्वङ्गेषु सर्वा  
देवता यथास्थानं तिष्ठन्तु । मां रक्षन्तु ॥  
  
अ॒ग्निर्मे॑ वा॒चि श्रि॒तः । वाग्घृद॑ये ।  
हृद॑यं॒ मयि॑ । अ॒हम॒मृते॑ । अ॒मृतं॒ ब्रह्म॑णि ।  
वा॒युर्मे᳚ प्रा॒णे श्रि॒तः । प्रा॒णो  हृद॑ये ।  
हृद॑यं मयि॑ । अ॒हम॒मृ॒ते᳚ । अ॒मृतं॒ ब्रह्म॑णि ।  
सूर्यो॑ मे॒ चक्षु॑षि श्रि॒तः । चक्षुर्हृद॑ये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
च॒न्द्रमा मे॒ मन॑सि श्रि॒तः । मनो॒ हृद॑ये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
दिशो॑ मे॒ श्रोत्रे᳚ श्रिताः । श्रोत्र॒ꣳ॒ हृद॑ये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
आपो॑ मे रेत॑सि श्रिताः । रेतो॒ हृद॑ये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
पृ॒थि॒वी मे॒ शरी॑रे श्रिता । शरी॑र॒ꣳ॒  हृदये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
ओ॒ष॒धि॒व॒न॒स्प॒तयो॑ मे लोम॑सु श्रि॒ताः ।  
         लोमा॑नि॒ हृद॑ये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
इन्द्रो॑ मे॒ बले᳚ श्रि॒तः । बल॒ꣳ॒ हृद॑ये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
प॒र्जन्यो॑ मे मू॒र्ध्नि श्रि॒तः । मू॒र्धा हृद॑ये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
ईशानो म मन्यौ श्रितः । मन्युर्हृद ये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
आ॒त्मा म आ॒त्मनि॑ श्रितः । आ॒त्मा हृद॑ये ।  
हृद॑यं॒ मयि॑ । अ॒हम॒मृते᳚ । अ॒मृतं॒ ब्रह्म॑णि ।  
पुन॑र्म आ॒त्मा पुन॒रायु॒रागात् ।  
पुनः प्रा॒णः पुन॒रायु॒रागात् ।  
 वै॒श्वा॒न॒रो र॒श्मिभि॑र्वावृधा॒नः ।  
अ॒न्तस्ति॑ष्ठत्व॒मृत॑स्य गो॑पाः ॥  
  
  ----  श्रीगणपतिध्यानं  
ॐ विनायकाय नमः (१६) । ॐ वक्रतुण्डाय नमः (१६) । ॐ हेरम्बाय नमः  
(१६) । ॐ गणपतये नमः (१६) । ॐ श्रीं विद्यागणेशाय नमः । (१६)  
सुमुखश्चैकदन्तश्च कपिलो गजकर्णकः ।  
लम्बोदरश्च विकटो विघ्नराजो विनायकः ॥  
  
धूमकेतुर्गणाध्यक्षः भालचन्द्रो गजाननः ।  
वक्रतुण्डः शूर्पकर्णो हेरम्बः स्कन्दपूर्वजः ॥ श्रीगणेशाय नमः ।  
(षोडशैतानि नामानि यः पठेत् शृणुयादपि ।  
विद्यारम्भे विवाहे च प्रवेशे निर्गमे तथा ।  
सङ्ग्रामे सर्वकार्येषु विघ्नस्तस्य न जायते ॥)  
गणञ्जयो गणपतिर्हेरम्बो धरणीधरः ।  
महागणपतिर्लक्षप्रदः क्षिप्रप्रसादनः ।  
अमोघसिद्धिरमितो मन्त्रश्चिन्तामणिर्निधिः ।  
सुमङ्गलो बीजमाशापूरको वरदः शिवः ।  
काश्यपो नन्दनो वाचासिद्धो ढुण्ढिर्विनायकः ॥  
  
(मोदकैरेभिरत्रैकविंशत्या नामाभिः पुमान् ।  
यः स्तौति मद्गतमना मदाराधनतत्परः ।  
स्तुतो नाम्नां सहस्रेण तेनाहं नात्र संशयः ॥)  
नमो नमः सुरवरपूजिताङ्घ्रये नमो नमो निरुपममङ्गलात्मने ।  
नमो नमो विपुलपदैकसिद्धये नमो नमः करिकलभाननाय ते ॥  
  
परमा करुणामूर्तिः कलौ प्रत्यक्षदैवतम् ।  
महागणपतिर्विघ्नान्हत्वापोह्य दुराशयान् ॥  
  
प्रदाय सन्मतिं तस्मिन्दृढां भक्तिमचञ्चलाम् ।  
दत्वा प्रीत्याऽनुगृह्णातु शरणं तं भजामहे ॥  
  
  ----  रक्षामन्त्रमननं  
 १. ॐ वक्रतुण्डाय हुम् । (४)  
 २. ॐ वक्रतुण्डाय हुं ॐ नमो हेरम्ब मदमोदित मम सङ्कष्टं निवारय  
निवारय हुं फट् स्वाहा (४)  
 ३. ॐ श्रीं ह्रीं क्लीं ग्लौं गं गणपतये वरवरद सर्वजनं  
मे वशमानय स्वाहा (४)  
 ४. ॐ श्रीं ह्रीं क्लीं ग्लौं गं ऐं कएईलह्रीं तत्सवितुर्वरेण्यं ।  
गणपतये क्लीं हसकहलह्रीं भर्गौदेवस्य धीमहि । वरवरद सौः  
सकलह्रीं श्रीं धियो यो नः प्रचोदयात् सर्वजनं मे  
     वशमानय स्वाहा । (४.)  
 ५. ॐ ह्रीं नमः शिवाय । (३)  
 ६. ॐ ऐं ह्रीं श्रीं ॐ ऐं ह्रीं श्रीं ।  
ऐं क्लीं सौः ॐ नमो भगवति राजमातङ्गीश्वरि  
सर्वजनमनोहरि सर्वमुखरञ्जनि क्लीं ह्रीं श्रीं सर्वराजवशङ्करि  
सर्वस्त्रीपुरुषवशङ्करि सर्वदुष्टमृगवशङ्करि  
सर्वसत्त्ववशङ्करि । सर्वलोकवशङ्करि ।  
त्रैलोक्यं मे वशमानय स्वाहा । सौः क्लीं ऐं श्रीं ह्रीं ऐम् ॥ (३)  
 ७. ॐ ऐं ह्रीं श्रीं । ऐं ग्लौं ऐं ॐ नमो भगवति वार्तालिवार्तालि  
वाराहि वाराहि वराहमुखि वराहमुखि अन्धे अन्धिनि नमः ।  
रुन्धे रुन्धिनि नमः । जम्भे जम्भिनि नमः । मोहे मोहिनि नमः ।  
स्तम्भे स्तम्भिनि नमः । सर्वदुष्टप्रदुष्टानां सर्वेषां सर्ववाक्  
चित्तचक्षुर्मुखगतिजिह्वास्तम्भनं कुरु कुरु शीघ्रं वश्यं ऐं ग्लैं ऐं  
ठः ठः ठः ठः हुं फट् स्वाहा ॐ ॥ (३)  
 ८. ॐ ऐं श्रीं ह्रीं क्लीं चामुण्डायै विच्चे । (३)  
 ९. ॐ ऐं क्लीं सौः सौः क्लीं ऐं (३)  
 १०. ॐ कारिईलह्रीं हसकहलह्रीं सकलह्रीं श्रीं (३)  
 ११. ॐ श्रीं ह्रीं क्लीं ऐं सौः ॐ ह्रीं श्रीं ।  
      क ऐ ई ल ह्रीं हसकहलह्रीं  
      सकलह्रीं सौः ऐं क्लीं ह्रीं श्री । (३)  
 १२. ॐ कामदेवाय विद्महे पुष्पबाणाय धीमहि ।  
      तन्नोऽनङ्गः प्रचोदयात् (४)  
 १३. ॐ नमः कामदेवाय सर्वजनप्रियाय सर्वजनसम्मोहनाय ज्वल ज्वल  
प्रज्वल प्रज्वल सर्वजनस्य हृदयं मम वशं कुरु कुरु स्वाहा । (४)  
 १४. ॐ द्रां द्राविण्यै मकरध्वजाय द्राविणीबाणाय पद्मोत्पलं हं क्लीं हुं  
फट् स्वाहा । (४)  
 १५. ॐ द्रीं क्षोभिण्यै मकरध्वजाय क्षोभिणीबाणाय बिल्बोत्पलं हं  
क्लीं हुं फट् स्वाहा । (४)  
 १६. ॐ क्लीं वशीकरण्यै मकरध्वजाय वशीकरणीबाणाय जम्बूत्पलं  
हं क्लिं हुं फट् स्वाहा । (४)  
 १७. ॐ ब्लूं आकर्षिण्यै मकरध्वजाय आकर्षिणीबाणाय रक्तोत्पलं  
हं क्लिं हुं फट् स्वाहा । (४)  
 १८. ॐ सः सम्मोहिन्यै मकरध्वजाय सम्मोहिनीबाणाय नीलोत्पलं  
हं क्लिं हुं फट् स्वाहा । ४॥  
  
  ----  मातृकान्यासः  
ॐ अं (शिरसि) आं (मुखे) इं ईं (नेत्रयोः) उं ऊं (कर्णयोः) ऋंॠं (नासयोः)  
लृं लॄं (कपोलयोः) एं ऐं (ओष्ठयोः) ॐ औं (दन्दपङ्क्तौ)  
अं (जिह्वाग्रे) अः (कण्ठे)  
कं खं गं घं ङं (दक्षबाहौ) चं छं जं झं ञं (वामबाहौ)  
टं ठं डं ढं णं (दक्षपादे)  
तं थं दं धं नं (वामपादे) पं -फं(पाश्वयोः) बं (पृष्ठे)  
भं (नाभौ) मं (जठरे) यं (हृदये) रं (दक्षकक्षे)  
लं (गलपृष्ठे) वं (वामकक्षे) शं (हृदयात् दक्षकराङ्गुल्यन्तं)  
षं (हृदयात् वामकराङ्गुल्यन्तं) सं (हृदयात् दक्षपादाङ्गुल्यन्तं)  
हं (हृदयात् वामपादाङ्गुल्यन्तं)  
ळं (कटीतः पादाङ्गुल्यन्तं) क्षं (कटीतः ब्रह्मरन्ध्रान्तं)  
  
  ----  ध्यानं  
ॐ गुरुं ध्यायामि । ॐ परमगुरुं ध्यायामि । ॐ परमेष्ठिगुरुं ध्यायामि ।  
ॐ परापरगुरुं ध्यायामि । ॐ शिवगुरुं ध्यायामि ।  
ॐ मेधादक्षिणामूर्तिगुरुं ध्यायामि ।  
समस्तगुरुमण्डलरूपिणीं बालां ध्यायामि ।  
महागणपतिं ध्यायामि । कामेश्वरं ध्यायामि । कामेश्वरीं ध्यायामि ।  
कामेश्वर्यङ्कमध्यगां सपरिवारां बालां ध्यायामि ।  
लक्ष्मीनारायणौ ध्यायामि ।  
छायासुवर्चलासमेत श्रीसूर्यं ध्यायामि ।  
  
  ----  मन्त्रजपः  
वक्रतुण्डगणपतिमन्त्रजपः  
अस्य श्रीवक्रतुण्डमहागणपतिमहामन्त्रस्य भार्गवः ऋषिः ।  
अनुष्टुप्छन्दः । श्रीवक्रगुण्डमहागणपतिर्देवता । ॐ वं बीजम् ।  
यं शक्तिः । हुं कीलकम् ।  
श्रीवक्रतुण्डमहागणपतिप्रीत्यर्थे जपे विनियोगः । (पूजायां विनियोगः)  
  
 १ सर्वत्र ब्रह्मप्रणवयोजनं कुर्यात् । उपनीतस्य वेदाध्ययनाधिकारवत  
 एव ब्रह्मप्रणवेऽधिकारः । अन्ये तत्स्थाने आं इति योजयेयुः इति शिष्टाः ।  
  
करन्यासः -  
वं अङ्गुष्ठाभ्यां नमः । क्रं तर्जनीभ्यां नमः ।  
तुं मध्यमाभ्यां नमः । ण्डां अनामिकाभ्यां नमः ।  
यं कनिष्ठिकाभ्यां नमः । हुं करतलकरपृष्ठाभ्यां नमः ।  
  
अङ्गन्यासः -  
वं हृदयाय नमः । क्रं शिरसे स्वाहा । तुं शिखायै वषट् ।  
ण्डां कवचाय हुम् । यं नेत्रत्रयाय वौषट् । हुं अस्त्राय फट् ।  
भूर्भुवस्सुवरो इति दिग्बन्धः-  
  
  ----  ध्यानं-  
उद्यद्दिनेश्वरुरुचिं निजपद्महस्तैः  
पाशाङ्कुशाभयवरान् दधतं गजास्यम् ।  
रक्ताम्बरं सकलदुःखहरं गणेशं  
वन्दे प्रसन्नमखिलाभरणाभिरामम् ॥  
  
लैमित्यादिपञ्चपूजा -  
लं पृथिव्यात्मकं गन्धं समर्पयामि ।  
हं आकाशात्मकं पुष्पं समर्पयामि ।  
यं वाय्वात्मकं धूपमाघ्रापयामि ।  
रं अग्न्यात्मकं दीपं समर्पयामि ।  
वं अमृतात्मकं अमृतोपहारं निवेदयामि ।  
मूलमन्त्रः -ओं वक्रतुण्डाय हुम् । (१०८ -३३६ -१००८ वारं जपेत्)  
हृदयादिन्यासः । भूर्भुवस्सुवरों (इति दिग्विमोकः)  
ध्यानम् । लमित्यादि पञ्चपूजा ।  
  
गुह्यातिगुह्यगोप्ता त्वं गृहाणात्मकृतं जपम् ।  
सिद्धिर्भवतु देवेश त्वत्प्रसादान्मयि स्थिरा ॥  
  
इति श्रीमहागणपतेर्वामहस्ते जपं समर्पयेत् ।  
  
  ----  महागणपतिमन्त्रजपः  
अस्य श्रीमहागणपतिमहामन्त्रस्य गणक ऋषिः । निचृद्गायत्री छन्दः ।  
महागणपतिर्देवता । ॐ गं बीजं । स्वाहा शक्तिः । ग्लौं कीलकं ।  
महागणपतिप्रीत्यर्थे जपे विनियोगः ।  
  
करन्यासः -  
ॐ गां अङ्गुष्ठाभ्यां नमः ।  
श्रीं र्गीं तर्जनीभ्यां नमः ।  
ह्रीं गूं मध्यमाभ्यां नमः ।  
क्लीं गैं अनामिकाभ्यां नमः ।  
ग्लौं गौं कनिष्ठिकाभ्यां नमः ।  
गं गः करतलकरपृष्ठाभ्यां नमः ।  
  
हृदयादिन्यासः -  
ॐ गां हृदयाय नमः ।  
श्रीं र्गीं शिरसे स्वाहा ।  
ह्रीं गूं शिखायै वषट् ।  
क्लीं गैं कवचाय हुम् ।  
ग्लौं गौं नेत्रत्रयाय वौषट् ।  
गं गः अस्त्राय फट् ।  
भूर्भुवस्सुवरों (दिग्बन्धः) ।  
  
ध्यानं -  
बीजापूरगदेक्षुकार्मुकरुजाचक्राब्जपाशोत्पल -  
व्रीह्यग्रस्वविषाणरत्नकलशप्रोद्यत्कराम्भोरुहः ।  
पायाद्वल्लभया सपद्मकरयाऽऽश्लिष्टो ज्वलद्भूषया  
विश्वोत्पत्तिविपत्तिसंस्थितिकरो विघ्नेश इष्टार्थदः ॥  
  
लमित्यादि पञ्चपूजा -  
लं पृथिव्यात्मकं गन्धं समर्पयामि ।  
हं आकाशात्मकं पुष्पं समर्पयामि ।  
यं वाय्वात्मकं धूपमाघ्रापयामि ।  
रं अग्न्यात्मकं दीपं दर्शयामि ।  
वं अमृतात्मकं अमृतोपहारं निवेदयामि ।  
मूलमन्त्रः -ओं श्रीं ह्रीं क्लीं ग्लौं गं गणपतये वरवरद  
सर्वजनं मे वशमानय स्वाहा । (१०८ -३३६ वारं जपः)  
हृदयादिन्यासः ।  
भूर्भुवस्सुवरों (दिग्विमोकः ।)  
  
ध्यानम् । लमित्यादि पञ्चपूजा ।  
गुह्यातिगुह्यतोप्ता त्वं गृहाणात्मकृतं जपम् ।  
सिद्धिर्भवतु देवेश त्वत्प्रसादान्मयि स्थिरा ॥  
  
इति देवस्य वामहस्ते जपं समर्पयेत् ।  
  
मातङ्गीध्यानं  
ॐ ऐं ह्रीं श्रीं ॐ ऐं ह्रीं श्रीं ऐं क्लीं सौः ॐ नमो भगवति  
राजमातङ्गीश्वरि सर्वमुखरञ्जनि क्लीं ह्रीं श्रीं सर्वराजवशङ्करि  
सर्वस्त्रीपुरुषवशङ्करि सर्वदुष्टमृगवशङ्करि सर्वसत्त्ववशङ्करि  
सर्वलोकवशङ्करि त्रैलोक्यं मे वशमानय स्वाहा । सौः क्लीं ऐं ।  
श्रीं ह्रीं ऐं ॐ नमः ह्रीं ॐ (९)  
  
  ----  श्रीश्रीविद्यागणेशमन्त्रजपः  
अस्य श्रीश्रीविद्यागणेशमहामन्त्रस्य । गणकः ऋषिः ।  
देवीगायत्रीनिचृद्गायत्री- त्रिष्टुभनुष्टुब्जगत्यश्छन्दांसि ।  
श्रीविद्यागणेशो देवता । ह्रीं बीजं । श्रीं शक्तिः । क्लिं कीलकम् ।  
श्रीविद्यागणेशप्रीत्यर्थे जपे विनियोगः ।  
ॐ ह्रीं श्रीं ऐं क्लीं सौः ह्रीं सर्वज्ञायै ह्रां गां  
ब्रह्मात्मने अङ्गुष्ठाभ्यां नमः ।  
 ७ नित्यतृप्तायै ह्रीं गीं विष्णवात्मने तर्जनीभ्यां नमः ।  
 ७ अनादिबोधायै ह्रूं गूं रुद्रात्मने मध्यमाभ्यां नमः ।  
 ७ सर्वस्वतन्त्रायै ह्रैं गैं ईश्वरात्मने अनामिकाभ्यां नमः ।  
 ७ नित्यमलुप्तशक्तये ह्रैं गैं सदाशिवात्मने कनिष्ठिकाभ्यां नमः ।  
 ७ अनन्तायै ह्रः गः सर्वात्मने करतलकरपृष्ठाभ्यां नमः ।  
एवं हृदयादिन्यासः ।  
 (७ -ओं ह्रीं श्रीं ऐं क्लीं सौः ह्रीं इत्यस्य सङ्केतः ।)  
भूर्भुवस्सुवरों (दिग्बन्धः) ।  
  
ध्यानं -  
द्वाभ्यां विभ्राजमानं धृतकलशमहाशृङ्खलाभ्यां भुजाभ्यां  
बीजापूरादि बिभ्रद्दशभुजमरुणं नागभूषं त्रिणेत्रम् ।  
सन्ध्या सिन्दूरवर्णं स्तनभरनमितं तुन्दिलं चन्द्रचूडं  
कण्ठादूर्ध्वं करीन्द्रं युवतिमयमधो नौमि विद्यागणेशम् ॥  
  
लमित्यादि पञ्चपूजा ।  
मूलमन्त्रः -ओं श्रीं ह्रीं क्लीं ग्लौं गं ऐं कएईलह्रीं तत्सवितुर्वरेण्यं  
गणपतये क्लीं हसकहलह्रीं भर्गो देवस्य धीमहि वरवरद सौः  
सकलह्रीं श्रीं धियो यो नः प्रचोदयात् ।  
सर्वजनं मे वशमानय स्वाहा । (१०८-३३६ वारं)  
हृदयादिन्यासः । भूर्भुवस्सुवरोँ  (दिग्विमोकः) । ध्यानं ।  
लमित्याद् पञ्चपूजा । जपसमर्पणम् ।  
  
प्रार्थना -  
ॐ वक्रतुण्ड महाकाय श्रिया वल्लभया युत ।  
रक्षास्मानस्मदीयांश्च श्रिया भूत्या समेधय ॥ (९)  
  
  ----  श्रीमहागणपतिध्यानं  
ॐ तीव्रा - ज्वालिनी - नन्दा - भोगदा - कामदायिनी - उग्रा -  
तेजोवती - सत्या - विघ्ननाशिनीरूपा सर्वशक्तिकमलाध्यासिन् ।  
धर्माधर्मज्ञानाज्ञान - वैराग्यावैराग्य -ऐश्वर्यानैश्वर्य -  
पीठाञ्चल - मध्यगत ।  
विनायक - कवीश्वर - विरूपाक्ष - विश्वसिद्ध - ब्रह्मण्य -  
निधीशाख्य दिव्यौघगुरुस्तुत ।  
गजाधिराज - वरप्रदाख्य सिद्धौघगुरुनुत ।  
  
विजय - दुर्जय - जय - दुःखारि - सुखावह - परमात्म -  
सर्वभूतात्म - महानन्द - भालचन्द्र - सद्योजात -  
बुद्धशूराख्यमानवौघगुरुविनुत ।  
  
श्रीगुरु - श्रीपरमगुरु - श्रीपरमेष्ठिगुरुवन्दित  
श्रीश्रीपतिगिरिजागिरिजापति -  
रतिरतिपति - महीमहीपतिपरिवृत महालक्ष्मीमहागणपतिरूप ।  
  
ऋद्ध्यामोद - समृद्धिप्रमोद - कान्तिसुमुख - मदनावतीदुर्मुख -  
मदद्रवाऽविघ्न - द्राविणी - विघ्नकर्तृ - वसुधाराशङ्खनिधि -  
वसुमतीपद्मनिधिभिरावृत ।  
हृदय - शिरः - शिखा - कवच - नेत्रत्रयास्त्रशक्तिसमन्वित ।  
ब्राह्मी - माहेश्वरी - कौमारी - वैष्णवी - वाराही - माहेन्द्री -  
चामुण्डा - महालक्ष्मीसुसेवित सायुधेन्द्राग्नि - यमनिरृति -  
वरुणवायु - सोमेशानपरिवृत ।  
  
दन्त - पाशाङ्कुश - विघ्नपरशु - लड्डुकबीजापूराख्यसप्तमुद्राराध्य ।  
  
इक्षु - सक्तु - रम्भाफल - चिपिट - तिल - लाज - केल -  
मोदकाख्याष्टद्रव्यहविः प्रिय ।  
सुमुख । एकदन्त । कपिल । गजकर्णक । लम्बोदर । विकट ।  
विघ्नराज । विनायक । धूम्रकेतो ।  गणाध्यक्ष । भालचन्द्र ।  
गजानन । वक्रतुण्डा । शूर्पकर्ण ।  हेरम्ब । स्कन्दपुर्वज ।  
गणञ्जय । गणापते । हेरम्ब । धरणिधर । महागणपते ।  
लक्षप्रद । क्षिप्रप्रसादन । अमोघसिद्धे ।  अमित । मन्त्र ।  
चिन्तामणे । निधे । सुमङ्गल । बीज । आशापूरक । वरद । शिव ।  
काश्यपनन्दन ।  वाचासिद्ध । ढुण्ढिविनायक ।  क्षिप्रक्षेमकर ।  
क्षेमानन्द । क्षोणीसुरद्रुम । धर्मप्रद । अर्थद । कामदातः ।  
सौभाग्यवर्धन ।  विद्याप्रद । विभावद । भुक्तिमुक्तिफलप्रद ।  
आभिरूप्यकर । वीरश्रीप्रद । विजयप्रद । सर्ववश्यकर ।  
गर्भदोषहन् । पुत्रपौत्रद । मेधाद । शोकहारिन् । दौर्भाग्यनाशन ।  
प्रतिवादिमुखस्तम्भ ।  रुष्टचित्तप्रसादन । पराभिचारशमन  
दुःखभञ्जनकारक ।  ओङ्कारवाच्य । श्रीहृदय ।  
हृल्लेखामन्त्रमध्यग । क्लीङ्कार । ग्लौम्बीज ।  गङ्गणेश्वर ।  
गणक्रीड । नन्दिप्रिय । परमात्मन् । तत्त्वानां परमतत्त्व । एकदन्त ।  
वरेण्य । रत्नगर्भ । वराहरदन । रसप्रिय । दन्तप्रभिन्नाभ्रमाल ।  
सर्वज्ञ । वक्रतुण्ड ।  जगदीशनन्दन । मेघनाद । वनमालिन् ।  
शतानन्द । मातुलिङ्गधर । नवाधारनिकेतन ।  यशस्कर ।  
स्वाहाशक्ते । बीजापूरगदेक्षुकार्मुक - रुजाचक्राब्जपाशोत्पल  
व्रीह्यग्र -स्वविषाणरत्नकलशप्रोद्यत्कराम्भोरुह । ज्वलद्भूषया  
सपद्मकरया वल्लभयाऽऽश्लिष्ट । विश्वोत्पत्ति - विपत्ति -  
संस्थिकर ।  विघ्नेश । इष्टार्थद । श्रीमहागणपते । स्वामिन् । जय  
विजयी भव ।  नमस्ते नमस्ते नमः ।  
  
  ----  शक्तिपञ्चाक्षरीमन्त्रजपः  
अस्य श्रीशक्तिपञ्चाक्षरीमहामन्त्रस्य । वामदेव ऋषिः ।  
अनुष्टुप् छन्दः । साम्बपरमेश्वरो देवता । ह्रीं बीजं । नमः शक्तिः ।  
शिवाय कीलकम् । साम्बपरमेश्वरप्रीत्यर्थे जपे विनियोगः ।  
  
करन्यासः -  
ॐ ह्रां सर्वज्ञशक्तिधाम्ने अङ्गुष्ठाभ्यां नमः ।  
नं ह्रीं नित्यतृप्तशक्तिधाम्ने तर्जनीभ्यां नमः ।  
मं ह्रूं अनादिबोधशक्तिधाम्ने मध्यमाभ्यां नमः ।  
शिं ह्रैं सर्वस्वतन्त्रशक्तिधाम्ने अनामिकाभ्यां नमः ।  
वां ह्रौं नित्यमलुप्तशक्तिधाम्ने कनिष्ठिकाभ्यां नमः ।  
यं ह्रः अनन्तशक्तिधाम्ने करतलकरपृष्ठाभ्यां नमः ॥  
  
हृदयादिन्यासः -  
ॐ ह्रां सर्वज्ञशक्तिधाम्ने हृदयाय नमः ।  
नं ह्रीं नित्यतृप्तशक्तिधाम्ने शिरसे स्वाहा ।  
मं ह्रूं अनादिबोधशक्तिधाम्ने शिखायै वषट् ।  
शिं ह्रैं सर्वस्वतन्त्रशक्तिधाम्ने कवचाय हुम् ।  
वां ह्रौं नित्यमलुप्तशक्तिधाम्ने नेत्रत्रयाय वौषट् ।  
यं ह्रः अनन्तशक्तिधाम्ने अस्त्राय फट् ।  
भूर्भुवस्सुवरोम् । (दिग्बन्धः)  
  
ध्यानम्-  
मूले कल्पद्रुमस्य द्रुतकनकनिभं चारु पद्मासनस्थं  
वामाङ्कारूढगौरीनिबिडकुचभराभोगगाढोपगूढम् ।  
नानालङ्कारकान्तं वरपरशुमृगाभीतिहस्तं त्रिणेत्रं  
वन्दे बालेन्दुमौलिं गजवदनगुहाश्लिष्टपार्श्वं महेशम् ।  
  
लमित्यादिपञ्चपूजा ।  
मूलमन्त्रः -ओं ह्रीं नमः शिवायै ह्रीं नमः शिवाय (१०८ -३३६)  
हृदयादिन्यासः । भूर्भुवस्सुवरों (दिग्विमोकः) ।  
ध्यानम् । लमित्यादिपञ्चपूजा ।  
  
गुह्यातिगुह्यगोप्ता त्वं गृहाणात्मकृतं जपम् ।  
सिद्धिर्भवतु देवेश त्वत्प्रसादान्मयि स्थिरा ॥  
  
इति जपं देवस्य वामहस्ते समर्पयेत् ।  
  
  ----  श्रीविद्याषोडशीमन्त्रजपः  
ॐ श्रीं ह्रीं क्लीं ग्लौं ग्लः हंसहंसोऽहं गणपतये स्वाहा । (१२)  
ॐ श्रीं ह्रीं क्लीं औं सौः शरहणभव - रहणभवश -  
हणभवशर - णभवशरह -भवशरहण -वशरहणभ  
श्रीशरवणभवाय नमः । (१२)  
ॐ नमो भगवते दक्षिणामूर्तये मह्यं मेधां प्रज्ञानं ब्रह्म  
प्रयच्छ स्वाहा । (१२)  
अस्य श्री महात्रिपुरसुन्दरीमहामन्त्रस्य । दक्षिणामूर्तिः ऋषिः ।  
पङ्क्तिः छन्दः । श्रीमहात्रिपुरसुन्दरी देवता । ऐं बीजं । सौः शक्तिः  
क्लीं कीलकं ।  परब्रह्मानुसन्धानसिद्ध्यर्थे जपे विनियोगः ।  
  
करन्यासः -  
ॐ ह्रीं श्रीं अं मध्यमाभ्यां नमः ।  
ॐ ह्रीं श्रीं आं अनामिकाभ्यां नमः ।  
ॐ ह्रीं श्रीं सौः कनिष्ठिकाभ्यां नमः ।  
ॐ ह्रीं श्रीं अं अङ्गुष्ठाभ्यां नमः ।  
ॐ ह्रीं श्रीं आं तर्जनीभ्यां नमः ।  
ॐ ह्रीं श्रीं सौः करतलकरपृष्ठाभ्यां नमः ।  
  
चतुरासनन्यासः -  
ॐ ह्रीं श्रीं ऐं क्लीं सौः देव्यासनाय नमः (पादयोः) ।  
ॐ ह्रीं ऐं क्लीं सौः चक्रासनाय नमः (जङ्घयोः) ।  
ॐ ह्रीं श्रीं ऐं क्लीं सौः सर्वमन्त्रासनाय नमः (जान्वोः) ।  
ॐ ह्रीं श्रीं क्लीं ब्लें साध्यसिद्धासनाय नमः (लिङ्गे) ।  
  
हृदयादिन्यासः -  
ॐ ह्रीं क्लीं ऐं सौः हृदयाय नमः ।  
ॐ ह्रीं श्रीं शिरसे स्वाहा ।  
क ए ई ल ह्रीं शिखायै वषाट् ।  
हसकहलह्रीं कवचाय हुम् ।  
सकलह्रीं नेत्रत्रयाय वौषट् ।  
सौः ऐं क्लीं ह्रीं श्रीं अस्त्राय फट् ।  
भूर्भुवस्सुवरों (दिग्बन्धः-) ।  
  
ध्यानं  
बालार्कायुततेजसं त्रिनयनां रक्ताम्बरोल्लासिनीं  
नानालङ्कृतिराजमानवपुषं बालोडुराट् शेखराम् ।  
हस्तैरिक्षुधनुः सृणीं सुमशरं पाशं मुदा बिभ्रतीं  
श्रीचक्रस्थितसुन्दरीं त्रिजगतामाधारभूतां भजे ॥  
  
लमित्यादिपञ्चपूजा ।  
मूलमन्त्रः - कएईलह्रीं हसकहलह्रीं सकलह्रीं श्रीं (१०८ -३३६)  
हृदयादिन्यासः । ध्यानम् । भूर्भुवस्सुवरों (दिग्विमोकः ।)  
लमित्यादिपञ्चपूजा ।  
गुह्यातिगुह्यगोप्त्री त्वं गृहाणात्मकृतं जपम् ।  
सिद्धिर्भवतु देवेशि त्वत्प्रसादान्मयि स्थिरा ॥  
  
     देव्या वामहस्ते जपं समर्पयेत् ।  
  
दक्षिणामूर्ति मूलमन्त्रः - ॐ नमो भगवते श्रीदक्षिणामूर्तये मह्यं  
मेधां प्रज्ञानं ब्रह्म प्रयच्छ स्वाहा । (१२)  
  
  ----  पञ्चाक्षरीकामकलाबालामन्त्र जपः  
ध्यानं-  
ह्रीङ्कारासनगर्भितानलशिखां शौक्लीं कलां बिभ्रतीं  
सौवर्णाम्बरधारिणीं वरसुधाधौतान्तरङ्गां शिवाम् ।  
वन्दे पुस्तकमङ्कुशं जपवटीं पाशं मुदा बिभ्रतीं  
त्वां बालां त्रिपुरां परात्परकलां षट्चक्रसञ्चारिणीम् ॥  
  
मूलमन्त्रः -ओं ईं ईं नमः । (१०८ वारं)  
  
श्रीबालामन्त्रशापोद्धारः  
(गुरोर्लब्धमन्त्रोपदेशः गुरोराज्ञया मन्त्रसिद्ध्यै  
           क्रमानेताननुसरेत् प्रथमतः ।)  
 १. शापोद्धारः -ओं ऐं ऐं सौः । क्लीं क्लीं ऐं ।  
         सौः सौः क्लीं इति शतवारं जपेत् ।  
 २. उत्कीलनं -ओं क्लीं नमः इति शतवारं जपेत् ।  
 ३. दीपनं -ओं ऐं वद वद वाग्वादिनि । क्लीं क्लिन्ने क्लेदिनि  
    महाक्षोभं कुरु । ॐ सौः मोक्षं कुरु इति शतवारं जपेत् ।  
 ४. प्रसादनं -ओं ऐं वद वद वाग्वादिनि ऐं क्लीं क्लिन्ने क्लेदय क्लेदय ।  
    क्षोभिणि क्षोभय । ऐं क्लीं सौः वैखरीं वर्धय वर्धय इति  
    शतवारं जपेत् ।  
 ५. आह्लादनं -ओं क्लीं नमः (१०८)  
 ६. पुरश्चरणं -अक्षरलक्षं जपः । तद्दशांशहोमः ।  
    तद्दशांशतर्पणं ।  
तद्दशांशब्राह्मणभोजनमित्यादौ गुरोरादेशः प्रमाणम् ।  
  
  ----  श्रीत्र्यक्षरी बालामन्त्रजपः   
अस्य श्रीबालात्रिपुरसुन्दरीमहामन्त्रस्य दक्षिणामूर्तिः ऋषिः (शिरसि) ।  
पङ्क्तिश्छन्दः (मुखे) श्रीबालात्रिपुरसुन्दरी देवता (हृदि)  
ऐं बीजं (गुह्ये । उरसो दक्षिणे भागे वा) ।  
सौः शक्तिः (पादयोः उरसो वामे भागे वा) ।  
क्लीं कीलकं (नाभौ हृन्मध्ये वा) ।  
श्रीबालात्रिपुरसुन्दरीप्रीत्यर्थे जपे (पूजायां) विनियोगः ।  
  
करन्यासः -  
ऐं अङ्गुष्ठाभ्यां नमः ।  
क्लीं तर्जनीभ्यां नमः ।  
सौः मध्यमाभ्यां नमः ।  
ऐं अनामिकाभ्यां नमः ।  
क्लीं कनिष्ठिकाभ्यां नमः ।  
सौः करतलकरपृष्ठाभ्यां नमः ।  
  
हृदयादिन्यासः -  
ऐं हृदयाय नमः ।  
क्लीं शिरसे स्वाहा ।  
सौः शिखायै वषट् ।  
ऐं कवचाय हुम् ।  
क्लीं नेत्रत्रयाय वौषट् ।  
सौः अस्त्राय फट् ।  
भूर्भुवस्सुवरों (दिग्बन्धः ।)  
  
ध्यानम् -  
अरुणकिरणजालैः रञ्जिताशावकाशा  
विधृतजपवटीकापुस्तकाभीतिहस्ता ।  
इतरवरकराढ्या फुल्लकल्हारसंस्था  
निवसतु हृदि बाला नित्यकल्याणशीला ॥  
  
लमित्यादि पञ्च पूजाः -  
लं पृथिव्यात्मिकायै गन्धं समर्पयामि ।  
हं आकाशात्मिकायै पुष्पाणि समर्पयामि ।  
यं वाय्वात्मिकायै धूपमाघ्रापयामि ।  
रं अग्न्यात्मिकायै दीपं दर्शयामि ।  
वं अमृतात्मिकायै अमृतोपहारं निवेदयामि ।  
(सर्वत्र ब्रह्मप्रणवयोजना यथागुरूपदेशम् ।)  
मूलमन्त्रः -  
ॐ ऐं क्लीं सौः (१०८-३३६-१००८ वारं यथाशक्ति)  
पुनः हृदयादिन्यासः ।  
भूर्भुवस्सुवरों (दिग्विमोकः) ध्यानम् । लमित्यादि पञ्च पूजा ।  
  
जपसमर्पणम् -  
गुह्यातिगुह्यगोप्त्री त्वं गृहाणात्मकृतं जपम् ।  
सिद्धिर्भवतु देवेशि त्वत्प्रसादान्मयि स्थिरा ॥  
  
इति देव्या वामकरे जपं समर्पयेत् ।  
  
(कराङ्गन्यासेषु विशेषः -  
आं सौः क्लीं ऐं अङ्गुष्ठाभ्याण् नमः ।  
ईं सौः क्लीं ऐं तर्जनीभ्यां नमः ।  
ऊं सौः क्लीं ऐं मध्यमाभ्यां नमः ।  
ऐं सौः क्लीं ऐं अनामिकाभ्यां नमः ।  
औं सौः क्लीं ऐं कनिष्ठिकाभ्यां नमः ।  
अः सौः क्लीं ऐं करतलकरपृष्ठाभ्यां नमः ।  
एवं हृदयादिन्यासः ।  
  
ध्याने विशेषः -  
रक्ताम्बरां चन्द्रकलावतंसां समुद्यदादित्यनिभां त्रिणेत्राम् ।  
विद्याक्षमालाभयदानहस्तां ध्यायामि बालामरुणाम्बुजस्थाम् ॥ इत्यपि)  
  
  ----  बालाषडक्षरीमहामन्त्रजपः -  
अस्य श्रीबालात्रिपुरसुन्दरीमहामन्त्रस्य दक्षिणामूर्तिः ऋषिः ।  
अनुष्टुप्छन्दः । श्रीबालात्रिपुरसुन्दरी देवता ।  
ॐ ऐं बीजं । ॐ सौः शक्तिः । ॐ क्लीं कीलकम् ।  
श्रीबालात्रिपुरसुन्दरी प्रसादसिद्ध्यर्थे जपे (पूजायां) विनियोगः ।  
ॐ ऐं ह्रीं श्रीं ऐं नमः (शिरसि) ।  
ॐ ऐं ह्रीं श्रीं क्लीं नमः (मुखे) ।  
ॐ ऐं ह्रीं श्रीं सौः नमः (भ्रूमध्ये) ।  
ॐ ऐं ह्रीं श्रीं सौः नमः (दक्षनेत्रे) ।  
ॐ ऐं ह्रीं श्रीं क्लीं नमः (वामनेत्रे) ।  
ॐ ऐं ह्रीं श्रीं ऐं नमः (हृदि) ।  
ॐ ऐं ह्रीं श्रीं ऐं नमः (दक्षश्रोत्रे) ।  
ॐ ऐं ह्रीं श्रीं क्लीं नमः (वामश्रोत्रे)  ।  
ॐ ऐं ह्रीं श्रीं सौः नमः (नाभौ) ।  
ॐ ऐं ह्रीं श्रीं सौः नमः (दक्षभुजे) ।  
ॐ ऐं ह्रीं श्रीं क्लिं नमः (वामभुजे) ।  
ॐ ऐं ह्रीं श्रीं ऐं नमः (पृष्ठे) ।  
ॐ ऐं ह्रीं श्रीं ऐं नमः (दक्षजानुनि) ।  
ॐ ऐं श्रीं क्लीं नमः (वामजानुनि) ।  
ॐ ऐं ह्रीं श्रीं सौः नमः (मूलाधारे)  
  
ऐं नमः (नाभ्यादिपादान्तम्) ।  
क्लीं नमः (हृदयादिनाभ्यन्तम्) ।  
सौः नमः (मूर्धादिहृदयान्तम्) ।  
ऐं नमः (वामकरे) ।  
क्लीं नमः (दक्षिणकरे) ।  
सौः नमः (करयोः) ।  
 ४ ऐं (पादयोः) ४ क्लीं (जान्वोः) ।  
 ४. सौः (कट्याम् ।) ४ सौः (नाभौ) ।  
 ४ क्लीं (कुक्षौ) । ४ ऐं (हृदये) ।  
 ४ ऐं (कण्ठे) ४ क्लीं (मुखे) ।  
 ४ सौः (ललाटे) ४ सौः (ब्रह्मरन्ध्रे) ।  
 ४ क्लीं (दक्षिणपार्श्वे) । ४ ऐं वामपाश्वे ।  
  
ऐं नमः (मूर्ध्नि) । क्लीं नमः (गुह्ये) ।  
सौः नमः (वक्षसि) । ऐं रत्यै नमः । (गुह्ये) ।  
सौः प्रीत्यै नमः (हृदि) ।  
क्लीं विजयायै (मनोभवायै) नमः (भ्रूमध्ये) ।  
ऐं अमृतेश्यै नमः (गुह्ये) । सौः योगेश्यै नमः (हृदि) ।  
क्लीं विश्वयोन्यै नमः (भ्रूमध्ये) । ह्रीं मनोभवाय नमः (शिरसि) ।  
क्लीं मकरध्वजाय नमः (मुखे) । ऐं कन्दर्पाय नमः (हृदि) ।  
ब्लूं मन्मथाय नमः (गुह्ये) । स्त्रीं कामदेवाय नमः । (चरणयोः) ।  
द्रां द्राविण्यै नमः (शिरसि) । द्रीं क्षोभिण्यै नमः (पादयोः) ।  
क्लीं वशीकरण्यै नमः (मुखे) । ब्लूं आकर्षिण्यै नमः (गुह्ये) ।  
स्त्रीं सम्मोहिन्यै नमः (हृदि) ।  
  
चतुरासनन्यासः  
ॐ ऐं ह्रीं श्रीं ह्रीं क्लीं सौः देव्यात्मासनाय नमः (पादयोः)  
ॐ ऐं ह्रीं श्रीं हैं ह्क्लीं ह्सौः श्रीचक्रासनाय नमः । (जान्वोः) ।  
ॐ ऐं ह्रीं श्रीं  ह्सैं ह्स्क्लीं ह्स्सौः सर्वमन्त्रासनाय नमः । (ऊरुमूले)  
ॐ ऐं ह्रीं श्रीं ह्रीं क्लीं ब्लें साध्यसिद्धासनाय नमः । (मूलाधारे)  
  
करशुद्धिन्यासः -  
ॐ ऐं ह्रीं श्रीं अं नमः (दक्षकरतले) ।  
ॐ ऐं ह्रीं श्रीं आं नमः (दक्षकरपृष्ठे) ।  
ॐ ऐं ह्रीं श्रीं सौः नमः (तत्पार्श्वयोः) ।  
ॐ ऐं ह्रीं श्रीं अं नमः (वामकरतले) ।  
ॐ ऐं ह्रीं श्रीं आं नमः (वामकरपृष्ठे) ।  
ॐ ऐं ह्रीं श्रीं सौः नमः (तत्पार्श्वयोः) ।  
ॐ ऐं ह्रीं श्रीं अं नमः (मध्यमाङ्गुल्योः) ।  
ॐ ऐं ह्रीं श्रीं आं नमः (अनामिकयोः) ।  
ॐ ऐं ह्रीं श्रीं सौः नमः (कनिष्ठिकयोः) ।  
ॐ ऐं ह्रीं श्रीं अं नमः (अङ्गुष्ठयोः) ।  
ॐ ऐं ह्रीं श्रीं आं नमः (तर्जन्योः) ।  
ॐ ऐं ह्रीं श्रीं सौः नमः (करतलकरपृष्ठयोः) ।  
ॐ ऐं ह्रीं श्रीं ऐं क्लीं सौः बाले त्रिपुरसुन्दरि  
       मां रक्ष रक्ष (हृदये)  
  
करन्यासः -  
ॐ ऐं अङ्गुष्ठाभ्यां नमः । ॐ क्लीं तर्जनीभ्यां नमः ।  
ॐ सौः मध्यमाभ्यां नमः । ॐ ऐं अनामिकाभ्यां नमः ।  
ॐ क्लीं कनिष्ठिकाभ्यां नमः । ॐ सौः करतलकरपृष्ठाभ्यां नमः ।  
  
हृदयादिन्यासः -  
ॐ ऐं हृदयाय नमः । ॐ क्लीं शिरसे स्वाहा ।  
ॐ सौः शिखायै वषट् । ॐ ऐं कवचाय हुम् ।  
ॐ क्लीं नेत्रत्रयाय वौषट् । ॐ सौः अस्त्राय फट् ।  
भूर्भुवस्सुवरों (दिग्बन्धः) ।  
  
ध्यानं  
अरुणकिरणजालैः रञ्जिताशावकाशा  
विधृतजपवटीका पुस्तकाभीतिहस्ता ।  
इतरवरकराढ्या फुल्लकल्हारसंस्था  
निवसति हृदि बाला नित्यकल्याणशीला ॥  
  
लमित्यादिपञ्च पूजा ।  
  
मूलमन्त्रः -ओं ऐं क्लीं सौः सौः क्लीं ऐम् । (१०८ -३३६ -वारं)  
  
हृदयादिन्यासः । भूर्भुवस्सुवरों (दिग्विमोकः) ।  
ध्यानम् । लमित्यादि पञ्चपूजा ।  
गुह्यातिगुह्यगोप्त्री त्वं गृहाणात्मकृतं जपम् ।  
सिद्धिर्भवतु देवेशि त्वत्प्रसादान्मयि स्थिरा ॥  
  
इति देव्या वामहस्ते जपं समर्पयेत् ॥  
  
(ऐं सौः क्लीं इति शत्रुनाशाय । क्लीं ऐं सौः इति वशीकरणाय ।  
क्लीं सौः ऐं इति मुक्त्यै जपः करणीय इति मन्त्र विदः केचित् ।  
मूले उक्तक्रमेण जपात्सर्वसिद्धिरिति तत्त्वविदः ।)  
  
(जपे विशेषः -जपाङ्गत्वेन पूजा लमित्यादिना निर्वर्त्यते ।  
पूजाङ्गत्वेन जपे क्रियमाणे मूलमन्त्रजपानन्तरं  
हृदयादिन्यासाद्युत्तराङ्गं अनुपदं न क्रियते ।  
मूलमन्त्रजपानन्तरं मूलेन देवतामावाह्य बाह्यापूजां  
समाप्य अन्ते हृदयादिन्यासं दिग्बन्धं ध्यानं लमित्यादि पूजां  
च कृत्वा देव्यै जपं समर्पयेत् ।)  
  
  ----  ध्यानं आवाहनं च  
अरुणकिरणजालै रञ्जिताशावकाशा  
विधृतजपवटीका पुस्तकाभीतिहस्ता ।  
इतरवरकराढ्या फुल्लकल्हारसंस्था  
निवसति हृदि बाला नित्यकल्याणशीला ॥  
  
आमूलाधारात् आब्रह्मबिलं विलसन्तीं बिसतन्तुतनीयसीं परचितिमम्बां  
ध्यायामि । तत्तेजसि सावरणदेवतां बालां अम्बां क्रमेणाविर्भवन्तीं पश्यामि ।  
तच्चरणयोरग्रे पुष्पपूरिताञ्जलिं सपर्योद्युक्तं आत्मानं भावयामि ॥  
  
अकुलेन्दुगलितामृतधारारूपिणीः सर्वावयवसुन्दरीः पञ्चभूताधिदेवताः  
देव्यग्रे पञ्चोपचारान् समर्पयन्तीः भावये ।  
लम्बीजा पृथिवी गन्धं समर्पयति ।  
हं बीजः आकाशः पुष्पाणि समर्पयति । यं बीजो वायुः धूपमाघ्रापयति ।  
रं बीजोऽग्निः दीपं दर्शयति । वं बीजो वरुणः अमृतोपहारं निवेदयति ।  
सर्वा एता देवताः दिव्यङ्गेषु निलीनाः । अहमपि देवीपादारविन्दमूले निलीनः ।  
  
सर्वं ज्योतिर्मयं चिन्मयं विभाति । तेजोरूपेण परिणतां देवीं परचिद्रूपां  
सुषुम्नापथेन उद्गतां विनिर्भिन्नविधिबिलविलसदमल-  
सहस्रदलकमलमागतां नासापुटेन निर्गच्छन्तीं  
त्रिखण्डमुद्रामण्डितशिखण्डे कुसुमगर्भिते अञ्जलौ  
समानीय पूजाविग्रहे समायोजयामि ।  
  
  ----  प्राणप्रतिष्ठा  
अस्य श्रीप्राणप्रतिष्ठामहामन्त्रस्य । ब्रह्मविष्णुमहेश्वराः ऋषयः ।  
ऋग्यजुःसामाथर्वाणि छन्दांसि । प्राणशक्तिः परा देवता । आं बीजं ।  
ह्रीं शक्तिः क्रों कीलकम् । प्राणप्रतिष्ठार्थे विनियोगः । आं ह्रीं क्रों  
इति द्विरावृत्त्या करहृदयादिन्यासः । भूर्भुवस्सुवरों (दिग्बन्धः)  
  
ध्यानम्-  
रक्ताम्भोधिस्थपोतोल्लसदरुणसरोजाधिरूढा कराब्जैः  
पाशं कोदण्डमिक्षूद्भवमथ गुणमप्यङ्कुशं पञ्चबाणान् ।  
बिभ्राणाऽसृक्कपालं त्रिनयनलसिता पीनवक्षोरुहाढ्या  
देवी बालार्कवर्णा भवतु सुखकरी प्राणशक्तिः परा नः ॥  
  
लमित्यादि पञ्च पूजा ।  
ॐ आं ह्रीं क्रों यं रं लं वं शं षं सं हं ॐ । हंसः सोऽहं सोऽहं  
हंसः शिवः । बालाम्बायाः सपरिवारायाः प्राण इह प्राणः । जीव इह स्थितः ।  
सर्वेन्द्रियाणि वाङ्मनश्चक्षुःश्रोत्रजिह्वाघ्राणप्राणापानव्यानोदानसमाना  
इहैवागत्य चिरं सुखं तिष्ठन्तु स्वाहा । सान्निध्यं कुर्वन्तु स्वाहा ।  
आं ह्रीं क्रों क्रों ह्रीं आं (४० वारं) । प्राणशक्त्यै नमः ।  
(धूपदीपनैवेद्यानि । योनिमुद्रया प्रणमेत् ।) १० आवाहिता भव ।  
 १० स्थापिता भव । १० सन्निहिता भव । १० अवकुण्ठिता भाव ।  
 १० देवि प्रसीद प्रसीद ।  
(१० -ओं ऐं ह्रीं श्रीं ऐं क्लीं सौः सौः क्लीं ऐम् ।)  
  
देवि सर्वजगन्नाथे यावद्बिम्बावसानकम् ।  
तावत्त्वं प्रीतिभावेन बिम्बेऽस्मिन् सन्निधिं कुरु ॥  
  
कामेशाङ्कनिवासिन्याः कामेश्या अङ्कमास्थिता ।  
मम भाग्यवशाद्बाला सन्निधत्से चिदाकृतिः ॥  
  
कामेश्वर्यङ्कनिलयां तरुणारुणसन्निभाम् ।  
अक्षस्रक्पुस्तकाभीतिवरदानलसत्कराम् ॥  
  
फुल्लकल्हारमध्यस्थां मन्दस्मितमुखीं शिवाम् ।  
कौसुम्बाम्बरसञ्छन्नपूगस्तनमनोहराम् ॥  
  
काश्मीरकर्दमालिप्ततनुच्छायाविराजिताम् ।  
देवीसमानाकृतिकां दिव्याभरणभूषिताम् ॥  
  
बिन्दुत्रिकोणषट्कोणवृत्ताष्टदलयुग्मकैः ।  
भूपुराभ्यां च संयुक्ते चिच्चक्रे सुखमास्थिताम् ।  
देवीं प्रणौमि बालां त्वां नित्यकल्याणरूपिणीम् ॥  
  
  ----  निर्गुणमानसपूजा  
 १. पराभावनास्तोत्रम्-  
ध्यायामि कथमिव त्वां धीवर्त्मविदूरदिव्यमहिमवतीम् ।  
आवाहनं विभोस्ते देवेशि कथं कुतः स्थानात् ॥ १॥  
  
कियदासनं प्रकल्प्यं कृतासनायाश्च सर्वतोऽपि शिवे ।  
पाद्यं कुतोऽर्घ्यमपि वाऽऽपाद्यं सर्वत्रपाणिपादायाः ॥ २॥  
  
आचमनं ते स्यादपि भगवति ननु सर्वतोमुखीनायाः ।  
मधुपर्को वा कथमिह मधुवैरिणि दर्शितप्रसादायाः ॥ ३॥  
  
स्नानेन किं विधेयं सलिलकृतेनेह नित्यशुद्धायाः ।  
वस्त्रेणापि न कार्यं कार्पासीयेन हेमवस्त्रायाः ॥ ४॥  
  
हैमैराभरणैर्वा चमत्कृतिः का हिरण्यवर्णायाः ।  
रत्नाचलवासिन्याः चिन्तामणिगेहगायास्ते ॥ ५॥  
  
गन्धवती हि तनुस्ते गन्धाः किं नेशि पौनरुक्त्याय ।  
पुष्करफलदानोत्कां पुष्करकुसुमेन पूजये किं त्वाम् ॥ ६॥  
  
शमधनमूलधनं त्वं सकलेश्वरी भवसि धूपिता केन ।  
दीपः कथं शिखावान् दीप्येत पुरः स्वयम्प्रकाशायाः ॥ ७॥  
  
अमृतात्मकं निवेदितमशनं किं नाम नित्यतृप्तायाः ।  
त्वय्याम्रेडितमेतत्ताम्बूलं यदिह सुमुखरागायाः ॥ ८॥  
  
उपहारीभूयादिदमुमेऽद्य यन्मे विचेष्टितमशेषम् ।  
नीराजयामि विद्युन्निभां कथं वा चिदाभासाम् ॥ ९॥  
  
पुष्पाञ्जलिः कुतस्ते मूलप्रकृतिस्वरूपायाः ।  
छत्रं नभोऽतिगायाः चामरमप्यविदितश्रमायास्ते ॥ १०॥  
  
नृत्यं प्रथतां कथमिव चित्रं भायान्महानटपुरन्घ्र्याः ।  
गीतं किं कलभाषणजितवाणीमधुरवीणायाः ॥ ११॥  
  
वाद्यं डमरुभृदीशे वादयितुं तव पुरोऽस्ति का शक्तिः ।  
अपरिच्छिन्नायास्ते जगदीश्वरि कः प्रदक्षिणविधिर्वा ॥ १२॥  
  
स्युस्ते नमांसि कथमिव शङ्करि परितोऽपि विद्यमानायाः ।  
वाचामगोचरीं त्वां वाचः प्रसरैः प्रसादयेयं वा ॥ १३॥  
  
कस्मै वच्मि दशां मे कस्येदुग्घृदयमस्ति शक्तिर्वा ।  
कस्य बलं चोद्धर्तुं क्लेशात्त्वामन्तरा दयासिन्धो ॥ १४॥  
  
याचे नाभिनवं ते चन्द्रापीडे मदम्ब किञ्चिदपि ।  
मह्यं प्रदेहि भगवति मदीयमेव स्वरूपमानन्दम् ॥ १५॥  
  
भगवति बालतया वाऽभक्त्या वाप्यापदाकुलितया वा ।  
मोहाविष्टतया वा मास्तु च ते मनसि यद्दुरुक्तं मे ॥ १६॥  
  
  ----  आवरणदेवतासहित श्रीबालाध्यानं  
ॐ ऐं ह्रीं श्रीं ऐं क्लीं सौः नमो भगवति बाले  
त्रिपुरसुन्दरि इन्द्राग्नियमनिरृतिवरुणवायु -  
कुबेरेशानशक्तिभिः सेविते सर्वाशापरिपूरकचक्रस्वामिनि ।  
अनङ्गकुसुमानङ्गमेखलानङ्गमदनानङ्गमदनातुरानङ्ग-  
रेखानङ्गवेगिन्यनङ्गाङ्कुशानङ्गमालिनीभिः वशिनी-कामेश्वरी-  
मोदिनी-विमलारुणा-जयिनी-सर्वेश्वरी-कौलिनीभिश्च  
परिवृते सर्वसौभाग्यदायकचक्रेशि । ब्राह्मी-माहेश्वरी-कौमारी-  
वैष्णवी-वाराही-माहेन्द्री-चामुण्डी-महालक्ष्म्याख्यमातृभिः  
असिताङ्ग-रुरु-चण्ड-क्रोधोन्मत्त-कपालभीषण-  
संहाराख्यभैरवैश्चोपासिते । सर्वार्थसाधकचक्रेशि । साकिनी-  
राकिणी-लाकिनी-काकिनी-डाकिनी-हाकिनी-याकिन्याख्ययोगिनीसंस्तुते  
सर्वरक्षाकरचक्रेशि । रतिप्रीति-विजयाख्यशक्तिभिः गुरु-परमगुरु -  
परमेष्ठिगुरुभिश्च पूजिते । सर्वसिद्धिप्रदचक्रेशि ।  
हृदय-शिरस्शिखा-कवचनेत्रत्रयास्त्रशक्तिगुप्ते ।  
सर्वानन्दमयचक्राधिष्ठात्रि ।  
श्रीशिवकामेश्वराङ्कस्थे कामेश्वर्यङ्कवासिनि ।  
धृतवरदाभयमुद्रे पुस्तकजपमालाहस्ते अरुणे कल्हारसंस्थे  
श्रीबाले त्रिपुरसुन्दरि । परे भट्टारिके नमस्ते नमस्ते नमस्ते नमः  
सौः क्लीं ऐं श्रीं ह्रीं ऐम् ।  
  
  ----  त्रिशताक्षरी  
ॐ ऐं ह्रीं श्रीं ऐं क्लीं सौः सौः क्लीं ऐं नमो बाले त्रिपुरसुन्दरि ।  
हृदयदेवि । शिरोदेवि । शिखादेवि । कवचदेवि । नेत्रदेवि । अस्त्रदेवि ।  
इन्द्रशक्ते । अग्निशक्ते । यमशक्ते । निरृतिशक्ते । वरुणशक्ते ।  
वायुशक्ते कुबेरशक्ते ईशानशक्ते । वशिनि । कामेश्वरि । मोदिनि । विमले ।  
अरुणे । जयिनि । सर्वेश्वरि । कौलिनि । अनङ्गकुसुमे । अनङ्गमेखले ।  
अनङ्गमदने । अनङ्गमदनातुरे । अनङ्गरेखे । अनङ्गवेगिनि ।  
अनङ्गाङ्कुशे । अनङ्गमालिनि । असिताङ्गभैरव-रुद्रभैरव-  
चण्डभैरव- क्रोधभैरव-उन्मत्तभैरव-कपालभैरव-  
भीषणभैरव - संहारभैरवयुते । ब्राह्मि । माहेश्वरि ।  
कौमारि । वैष्णवि । वाराहि । माहेन्द्रि । चामुण्डे । महालक्ष्मि ।  
साकिनि । राकिणि । लाकिनि । काकिनि । डाकिनि । हाकिनि । याकिनि ।  
गुरुमयि । परमगुरुमयि । पामेष्ठिगुरुमयि । रतिदेवि । प्रीतिदेवि ।  
विजयादेवि । सावरणदेवते बाले परे भट्टारिके ।  
नमस्ते नमः सौः क्लीं ऐं ॐ ॥  
  
  ----  नामस्मरणपूर्वकस्वरूपध्यानं  
कल्याणी त्रिपुरा बाला माया त्रिपुरसुन्दरी ।  
सुन्दरी सर्वसौभाग्यवती ह्रीङ्काररूपिणी ॥ १॥  
  
ऐङ्कारी सर्वजननी क्लीङ्कारी परमेश्वरी ।  
सौःकारी सर्वशक्त्याढ्या त्र्यक्षरी दिव्यगन्धिनी ॥ २॥  
  
संविदानन्दलहरी श्रीविद्या त्रिपुरेश्वरी ।  
गुप्ता गुत्पतरा नित्या नित्या षोडशकावृता ॥ ३॥  
  
भक्तानुरक्ता रक्ताङ्गी शिवा सर्वारुणा शुभा ।  
मोहिनी परमानन्दा कामेशी तरुणी कला ॥ ४॥  
  
पद्मावती भगवती पद्मरागकिरीटिनी ।  
रक्तवस्त्रा रक्तभूषा रक्तगन्धानुलेपना ॥ ५॥  
  
सौगन्धिकमिलद्वेणी मन्त्रिणी मन्त्रपुष्पिणी ।  
तत्त्वासना तत्त्वमयी सिद्धान्तःपुरवासिनी ॥ ६॥  
  
श्रीवाणीड्या महादेवी कौलिनी परदेवता ।  
कैवल्यरेखा वशिनी सर्वेशी सर्वमङ्गला ॥ ७॥  
  
नारायणी वेदवेद्या सर्वसम्पत्प्रदा सती ।  
चतुर्भुजा चन्द्रचूडा पुराणागमबोधिता ॥ ८॥  
  
भूतेश्वरी भूतमयी पञ्चाशद्वर्णरूपिणी ।  
सर्वमङ्गलमाङ्गल्या कामाक्षी कामदायिनी ॥ ९॥  
  
किङ्करीभूतगीर्वाणी सुधापानविनोदिनी ।  
आधारवीथीपथिका स्वाधिष्ठानसमाश्रिता ॥ १०॥  
  
मणिपूरसमासीना अनाहतनिवासिनी ।  
विशुद्धिचक्रनिलया आज्ञाचक्रनिवासिनी ॥ ११॥  
  
अष्टत्रिंशत्कलामूर्तिः सुषुम्नागारमध्यगा ।  
योगीश्वरमुनिध्येया परब्रह्मस्वरूपिणी ॥ १२॥  
  
दिक्पालशक्तिसंयुक्ता सर्वाशापरिपूरका ।  
अनङ्गकुसुमादीड्या वाग्देव्यष्टकसंवृता ॥ १३॥  
  
सर्वसौभाग्यदेशानी मात्रष्टकसमावृता ।  
भैरवष्टकसंसेव्या सर्वाभीष्टार्थसाधिका ॥ १४॥  
  
योगिनीषट्कसंसेव्या सर्वरक्षाकराधिपा ।  
रतिप्रीतिविजयाख्यत्रिशक्तिगुरुसेविता ॥ १५॥  
  
सर्वसिद्धिप्रदेशानी सर्वानन्दमयाधिपा ।  
रहःपूजासमालोला बिन्दुस्थलमनोहरा ॥ १६॥  
  
त्रिकोणमध्यनिलया षट्कोणपुरवासिनी ।  
वसुपत्रद्वयावासा भूपुरद्वयमध्यगा ॥ १७॥  
  
शिवकामेश्वराङ्कस्थकामेश्वर्यङ्कवासिनी ।  
कामेश्वरीसमाकारा फुल्लकल्हारमध्यगा ॥ १८॥  
  
पुस्तकाभीतिवरदजपमालालसत्करा ।  
तरुणारुणदेहाभा दिव्याभरणभूषिता ॥ १९॥  
  
बन्धूककुसुमप्रख्या बाललीलाविनोदिनी ।  
काश्मीरकर्दमालिप्ततनुच्छायाविराजिता ॥ २०॥  
  
सपर्याचारनिरतगुरुमण्डलसेविता ।  
चतुर्वर्गप्रदानोत्क नित्यकल्याणरूपिणी ॥ २१॥  
  
एवं ध्याता हृदि सदा पराम्बा बालरूपिणी ।  
देवि ! भाग्यवशादत्र सन्निधत्से चिदाकृतिः ॥ २२॥  
  
  ----  सगुणमानसपूजा  
प्रबोधनं  
 १०. उषसि मागधमङ्गगायनैः झटिति जागृहि जागृहि जागृहि । -  
 (१०. ॐ ऐं ह्रीं श्रीं ऐं क्लीं सौः सौः क्लीं ऐं इत्यस्य सङ्केतः) -  
       अतिकृपार्द्रकटाक्षनिरीक्षणैः जगदिदं जगदम्ब सुखीकुरु ॥  
  
मण्डपप्रवेशः  
 १०. कनकमयवितर्दिशोभमानं दिशिदिशि पूर्णसुवर्णकुम्भयुक्तम् ।  
मणीमयमण्डपमध्यमेहि मातः मयि कृपयाशु समर्चनं ग्रहीतुम् ॥  
  
कनकमयवितर्दिस्थापिते तूलिकाढ्ये  
विविधकुसुमकीर्णे कोटिबालार्कवर्णे ।  
भगवति रमणीये रत्नसिंहासनेऽस्मिन्  
उपविश पदयुग्मं हेमपीठे निधाय ॥  
  
  ----  पाद्यं  
 १०. दूर्वया सरसिजान्वितविष्णुक्रान्तया च सहितं कुसुमाढ्यम् ।  
      पद्मयुग्मसदृशे पदयुग्मे पायमेतदुररीकुरु मातः ॥  
  
अर्घ्यं  
 १०. गन्धपुष्पयवसर्षपदूर्वासंयुतं तिलकुशाक्षतमिश्रम् ।  
       हेमपात्रनिहितं सहरत्नैः अर्ध्यमेतदुररीकुरु मातः ॥  
  
आचमनं  
 १०. जलजद्युतिना करेण जातीफलतक्कोललवङ्गगन्धमिश्रैः ।  
      अमृतैरमृतैरिवातिशीतैः भगवत्याचमनं विधीयताम् ॥  
  
मधुपर्कः  
 १०. निहितं कनकस्य सम्पुटे पिहितं रत्नपिधानकेन यत् ।  
      तदिदं जगदम्ब तेऽर्पितं मधुपर्कं जननि प्रगृह्यताम् ॥  
  
स्नानं  
 १०. एतच्चम्पकतैलमम्ब विविधैः पुष्पैर्मुहुर्वासितं  
  न्यस्तं रत्नमये सुवर्णचषके भृङ्गैर्भ्रमद्भिर्वृतम् ।  
     सानन्दं सुरसुन्दरीभिरभितो हस्तैर्धृतं ते मया  
  केशेषु भ्रमरभ्रमेषु सकलेष्वङ्गेषु चालिप्यते ॥  
  
      मातः कुङ्कुमपङ्कनिर्मितमिदं देहे तवोर्द्वर्तनं  
  भक्त्याहं कलयामि हेमरजस सम्मिश्रितं केसरैः ।  
      केशानामलकैर्विशोध्य विशदान्कस्तूरिकोदञ्चितैः  
  स्नानं ते नवरत्नकुम्भसहितैः संवासितोष्णोदकैः ॥  
  
      दधिदुग्धघृतैः समाक्षिकैः सितया शर्करया समन्वितैः ।  
       स्नपयामि तवाहमादराज्जननि त्वां पुनरुष्णवारिभिः ॥  
  
      एलोशीरसुवासितैः सुकुसुमैर्गङ्गादितीर्थोदकैः  
  माणिक्यामलमौक्तिकामृतरसैः स्वच्छैः सुवर्णोदकैः ।  
      मन्त्रान्वैदिकतान्त्रिकान्परिपठन् सानन्दमत्यादरात्  
  स्नानं ते परिकल्पयामि जननि स्नेहात्त्वमङ्गीकुरु ॥  
  
वस्त्रधारणं केशप्रसाधनं च  
 १०. बालार्कद्युतिदाडिमीयकुसुमप्रस्पर्धि सर्वोत्तमं  
  मातस्त्वं परिधेहि दिव्यवसनं भाक्त्या मया कल्पितम् ।  
      मुक्ताभिर्ग्रथितं सुकञ्चुकमिदं स्वीकृत्य पीतप्रभं  
  तप्तस्वर्णसमानवर्णमतुलं प्रावर्णमङ्गीकुरु ॥  
  
 १०. बहुभिरगरुधूपैः सादरं धूपयित्वा  
  भागवति तव केशान्कङ्कतैर्मार्जयित्वा ।  
      सुरभिभिररविन्दैश्चम्पकैश्चर्चयित्वा  
  झटिति कनकसूत्रैर्जूटयन्वेष्टयामि ॥  
  
आभरणभूषणं  
 १०. मञ्जीरे पदयोर्निधाय रुचिरां विन्यस्य काञ्चीं कटौ  
  मुक्ताहारमुरोजयोरनुपमां नक्षत्रमालां गले ।  
      केयूराणि भुजेषु रत्नवलयश्रेणीं करेषु क्रमात्  
  ताटङ्के तव कर्णयोर्विनिदधे शीर्षे च चूडामणिम् ॥  
  
      धम्मिल्ले तव देवि हेमकुसुमान्याधाय फालस्थले  
  मुक्ताराजिविराजमानतिलकं नासापुटे मौक्तिकम् ।  
      मातर्मौक्तिकजालिकां च कुचयोः सर्वाङ्गुलीषूर्मिकाः  
  काट्यां काञ्चनकिङ्किणीर्विनिदधे रत्नावतंसं श्रुतौ ॥  
  
गन्धकुङ्कुमाक्षतधारणं  
(१०) मातः फालतले तवातिविमले काश्मीरकस्तूरिका-  
  कर्पूरागरुभिः करोमि तिलकं देहेऽङ्गरागं ततः ।  
      वक्षोजादिषु यक्षकर्दमरसं सिक्त्वा च पुष्पद्रवं  
  पादौ चन्दनलेपनादिभिरहं सम्पूजयामि क्रमात् ॥  
  
(१०) रत्नाक्षतैस्त्वां परिपूजयामि मुक्ताफलैर्वा रुचिरैरविद्धैः ।  
       अखण्डितैर्देवि यवादिभिर्वा काश्मीरपङ्काङ्किततण्डुलैर्वा ॥  
  
(१०) सीमन्ते ते भगवति मया सादरं न्यस्तमेतत्  
  सिन्दूरं मे हृदयकमले हर्षवर्षं तनोति ।  
        बालादित्यद्युतिरिव सदा लोहिता यस्य कान्तिः  
  अन्तर्ध्वान्तं हरति सकलं चेतसा चिन्तयैव ॥  
  
पुष्पालङ्करणं  
 १०. मन्दाकुन्दकरवीरलवङ्गपुष्पैः  
  त्वां देवि सन्ततमहं परिपूजयामि  
      जातीजपावकुलचम्पककेतकादि -  
  नानाविधानि कुसुमानि च तेऽर्पयामि ॥  
  
 मालतीवकुलहेमपुष्पिका काञ्चनारकरवीरकैतकैः ।  
 कर्णिकारगिरिकर्णिकादिभिः पूजयामि जगदम्ब ते वपुः ॥  
  
 पारिजातशतपत्रपाटलैर्मल्लिकावकुलचम्पकादिभिः ।  
 अम्बुजैः सुकुसुमैश्च सादरं पूजयामि जगदम्ब ते वपुः ॥  
  
धूपः  
 १०. लाक्षासम्मिलितैः सिताभ्रसहितैः श्रीवाससम्मिश्रितैः  
  कर्पूराकलितैः शिरैर्मधुयुतैर्गोसर्पिषा लोडितैः ।  
      श्रीकण्ठागरुगुग्गुलुप्रभृतिभिर्नानाविधैर्वस्तुभिः  
  धूपं ते परिकल्पयामि जननि स्नेहात्त्वमङ्गीकुरु ॥  
  
दीपः  
 १०. रत्नालङ्कृतहेमपात्रनिहितैर्गोसर्पिषा लोडितैः  
  दीपैर्दीर्घतरान्धकारभिदुरैः बालार्ककोटिप्रभैः ।  
     आताम्रज्वलदुज्ज्वलप्रविलसद्रत्नप्रदीपैस्तथा  
  मातस्त्वामहमादरादनुदिनं नीराजयाम्युच्चकैः ॥  
  
निवेदनं  
 १०. मातस्त्वां दधिदुग्धपायसमहाशाल्यन्नसन्तानिका -  
  सूपापूपसिताघृतैः सवटकैः सक्षौद्ररम्भाफलैः ।  
      एलाजीरकहिङ्गुनागरनिशाकुस्तुम्भरीसंस्कृतैः  
  शाकैः साकमहं सुधाधिकरसैः सन्तर्पयाम्यर्चयन् ॥  
  
  सापूपसूपदधिदुग्धसुधाघृतानि  
  सुस्वादुभक्तपरमान्नपुरस्सराणि ।  
       शाकोल्लसन्मरिचजीरक बाह्लिकानि  
  भाक्ष्याणि भुङ्क्ष्व जगदम्ब मयार्पितानि ॥  
  
 क्षीरमेतदिदमुत्तमोत्तमं प्राज्यमाज्यमिदुमुज्ज्वलं मधु ।  
 मातरेतदमृतोपमं पयः सम्भ्रमेण परिपीयतां मुहुः ॥  
  
 उष्णोदकैः पाणियुगं मुखं च प्रक्षाल्य मातः कलधौतपात्रे ।  
 कर्पूरमिश्रेण सकुङ्कुमेन हस्तौ समुद्वर्तय चन्दनेन ॥  
  
 अतिशीतमुशीरवासितं तपनीये कलशे निवेशितम् ।  
 पटपूतमिदं जितामृतं शुचि गङ्गाजलमम्ब पीयताम् ॥  
  
 जम्ब्वाम्ररम्भाफलसंयुतानि द्राक्षाफलक्षौद्रसमन्वितानि ।  
 सनारिकेलानि सदाडिमानि फलानि ते देवि समर्पयामि ॥  
  
 कूश्माण्डकोशाटकिसंयुतानि जम्बीरनारङ्गसमन्वितानि ।  
 सबीजपूराणि सबादराणि फलानि ते देवि समर्पयामि ॥  
  
ताम्बूलं  
 १०. कर्पूरेण युतैर्लवङ्गसहितैस्तक्कोलचूर्णान्वितैः  
  सुस्वादुक्रमुकैः सगौरखदिरैः सुस्निग्धजातीफलैः ।  
     मातः कैतकपत्रपाण्डुरुचिभिस्ताम्बूलवल्लीदलैः  
  सानन्दं मुखमण्डनार्थमतुलं ताम्बूलमङ्गीकुरु ॥  
  
गोधूमदीपाराधनं  
 १०. सविनयमथ दत्वा जानुयुग्मं धरण्यां  
  सपदि शिरसि धृत्वा पात्रमारार्तिकस्य ।  
मुखकमलसमीपे तेऽम्ब सार्थं त्रिवारं  
  भ्रमयति मयि भूयात्ते कृपार्द्रः कटाक्षः ॥  
  
स्वर्णमन्त्रपुष्पाञ्जलिः  
 १०. अथ बहुमणीमिश्रैः मौक्तिकैस्त्वां विकीर्य  
  त्रिभुवनकमनीयैः पूजयित्वा च वस्त्रैः ।  
 मिलितविविधमुक्तां दिव्यमाणिक्ययुक्तां  
  जननि कनकवृष्टिं दक्षिणां तेऽर्पयामि ॥  
  
 चरणनलिनयुग्मं पङ्कजैः पूजयित्वा  
  कनककमलमालां कण्ठदेशेऽर्पयित्वा ।  
 शिरसि विनिहितोऽयं रत्नपुष्पाञ्जलिस्ते  
  हृदयकमलमध्ये देवि हर्षं तनोतु ॥  
  
  ----  स्तोत्रं  
 १०. तव देवि गुणानुवर्णने चतुरा नो चतुराननादयः ।  
      तदिहैकमुखेषु स्तवनं कस्तव कर्तुमीश्वरः ॥  
  
रात्रिसूक्तं  
ॐ रात्री॒ व्य॑ख्यदाय॒ती पु॑रु॒त्रा दे॒व्या १ क्षभिः॑ ।  
विश्वा॒ अधि॒  श्रियो॑न्धित ॥ १॥  
  
ओर्व॑प्रा अम॑र्त्या निवतो॑ दे॒व्यु॑ १ द्वतः ।  
ज्योति॑षा बाधते॒ तमः॑ ॥ २॥  
  
निरु॒ स्वसा॑रमस्कृतो॒षसं॑ दे॒व्या॑य॒ती ।  
अपेदु॑हासते तमः॑  ॥ ३॥  
  
सा नो॑ अ॒द्य यस्या॑ व॒यं नि ते॒ याम॒न्न वि॑क्ष्महि ।  
वृ॒क्षेन व॑स॒तिं वयः॑ ॥ ४॥  
  
निग्रामा॑सो अविक्षत॒ निप॒द्वन्तो॒ निप॒क्षिणः॑ ।  
निश्ये॒नास॑श्चिद॒र्थिनः॑ ॥ ५॥  
  
या॒वया॑ वृ॒क्य॑ (अं) वृकं॑ य॒वय॑स्ते॒नमू॑र्म्ये ।  
अथा॑ नः सु॒तरा॑ भव ॥ ६॥  
  
उप॑ मा पेपि॑श॒त्तमः॑ कृ॒ष्णं व्य॑क्तमस्थित ।  
उप ऋ॒णेव॑ यातय ॥ ७॥  
  
उप॑ ते॒ गा इ॒वाक॑रं वृणी॒ष्व दु॑हितर्दिवः ।  
रात्रि॒ स्तोमं॒ न जिग्युषे॑ ॥ ८॥  
  
देवीसूक्तं  
ॐ ॥  
  
अ॒हं रु॒द्रेभि॒र्वसु॑भिश्चराम्य॒हमादि॒त्यैरु॒त वि॒श्वदेवैः ।  
अ॒हं मि॒त्रावरु॑णो॒भा बि॑भर्म्य॒हमि᳚न्द्रा॒ग्नी  
       अ॒हम॒श्विनो॒भा ॥ १॥  
  
अ॒हं सोम॑माह॒नसं᳚ बिभर्म्य॒हं त्वष्टारमु॒त  
       पू॒षणं॒ भगम्᳚ ।  
अ॒हं द॑धामि॒ द्रवि॑णं ह॒विष्म॑ते सुप्रा॒व्ये॒  
       ३ यज॑ मानाय सुन्व॒ते ॥ २॥  
  
अ॒हं राष्टी᳚ सं॒गम॑नी॒ वसू᳚नां चिकि॒तुषी᳚  
       प्रथ॒मा य॒ज्ञिया᳚नाम् ।  
तां मा᳚ दे॒वा व्य॑दधुः पुरु॒त्रा भूरि॑स्थात्रां॒ भूर्या᳚  
       वे॒शय᳚न्तीम् ॥ ३॥  
  
मया॒ सोऽन्न॑म्मत्ति॒ यो वि॒पश्य॑ति॒ यः प्राणि॑ति॒  
       यईं᳚ शृ॒णोत्यु॒क्तम् ।  
अ॒म॒न्तवो॒मान्त उप॑क्षियन्ति श्रु॒धिश्रु॑त  
       श्रद्धि॒वन्ते᳚ वदामि ॥ ४॥  
  
अ॒हमे॒व स्व॒यमि॒दं व॑दामि॒ जुष्टं᳚ दे॒वेभि॑रु॒त  
       मानु॑षेभिः ।  
यं का॒मये॒ तं त॑मु॒ग्रं कृ॑णोमि॒ तं ब्र॒ह्माणं॒  
       तमृषिं॒ तं सु॑मे॒धाम् ॥ ५॥  
  
अ॒हं रु॒द्राय॒ धनु॒रात॑नोमि ब्रह्म॒द्विषे॒ शर॑वे॒हन्त॒  
       वा उ॑ ।  
अ॒हं जना॑य स॒मदं॑ कृणोम्य॒हं द्यावा॑पृथि॒वी  
       आवि॑वेश ॥ ६॥  
  
अ॒हं सु॑वे पि॒तर॑मस्य मू॒र्धन् मम॒ योनि॑ र॒प्स्व(१)न्तः  
       स॑मुद्रे ।  
ततो॒ विति॑ष्ठे॒ भुव॒नान॒ विश्वो॒ तामूं द्यां  
       व॒र्ष्मणोप॑स्पृशामि ॥ ७॥  
  
अ॒हमे॒व वात॑ इव॒ प्रवा᳚म्या॒रभ॑माणा॒ भुव॑नानि॒ विश्वा᳚ ।  
प॒रो दि॒वा प॒रए॒ना पृ॑थि॒व्यै ताव॑ती महि॒ना सम्ब॑भूव ॥ ८॥  
  
ॐ शान्तिः शान्तिः शान्तिः ॥  
  
इति बालासपर्या समाप्ता ।  
  
  
Proofread by PSA Easwaran   
  
