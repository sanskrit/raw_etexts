---
Category: aShTottarashatanAma, devii, dashamahAvidyA, lalitA, stotra, devI
File name: lalitaa108.itx
Language: Sanskrit
Latest update: December 10, 2003, November 20, 2011
Location: doc_devii
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subcategory: lalitA
Subject: philosophy/hinduism/religion
Sublocation: devii
Text title: lalitA.aShTottarashatanAmadivyastotram
Texttype: stotra
Translated by: N.Balasubramanian bbalu@satyam.net.in
engtitle: lalitAShTottarashatanAmadivyastotram
itxtitle: lalitAShTottarashatanAmadivyastotram
title: ललिताष्टोत्तरशतनामदिव्यस्तोत्रम्

---
  
 श्रीललिताऽष्टोत्तरशतनामदिव्यस्तोत्रम्   
  
             ॥ श्रीः ॥  
  
॥ अथ श्रीललिताऽष्टोत्तरशतनामदिव्यस्तोत्रम् ॥  
  
शिवप्रियाशिवाराध्या शिवेष्टा शिवकोमला ।  
शिवोत्सवा शिवरसा शिवदिव्यशिखामणिः ॥ १॥  
  
शिवपूर्णा शिवघना शिवस्था शिववल्लभा ।  
शिवाभिन्ना शिवार्धाङ्गी शिवाधीना शिवङ्करी ॥ २॥  
  
शिवनामजपासक्ता शिवसान्निध्यकारिणी ।  
शिवशक्तिः शिवाध्यक्षा शिवकामेश्वरी शिवा ॥ ३॥  
  
शिवयोगीश्वरीदेवी शिवाज्ञावशवर्तिनी ।  
शिवविद्यातिनिपुणा शिवपञ्चाक्षरप्रिया ॥ ४॥  
  
शिवसौभाग्यसम्पन्ना शिवकैङ्कर्यकारिणी ।  
शिवाङ्कस्था शिवासक्ता शिवकैवल्यदायिनी ॥ ५॥  
  
शिवक्रीडा शिवनिधिः शिवाश्रयसमन्विता ।  
शिवलीला शिवकला शिवकान्ता शिवप्रदा ॥ ६॥  
  
शिवश्रीललितादेवी शिवस्य नयनामृता ।  
शिवचिन्तामणिपदा शिवस्य हृदयोज्ज्वला ॥ ७॥  
  
शिवोत्तमा शिवाकारा शिवकामप्रपूरिणी ।  
शिवलिङ्गार्चनपरा शिवालिङ्गनकौतुकी ॥ ८॥  
  
शिवालोकनसन्तुष्टा शिवलोकनिवासिनी ।  
शिवकैलासनगरस्वामिनी शिवरञ्जिनी ॥ ९॥  
  
शिवस्याहोपुरुषिका शिवसङ्कल्पपूरका ।  
शिवसौन्दर्यसर्वाङ्गी शिवसौभाग्यदायिनी ॥ १०॥  
  
शिवशब्दैकनिरता शिवध्यानपरायणा ।  
शिवभक्तैकसुलभा शिवभक्तजनप्रिया ॥ ११॥  
  
शिवानुग्रहसम्पूर्णा शिवानन्दरसार्ण्वा ।  
शिवप्रकाशसन्तुष्टा शिवशैलकुमारिका ॥ १२॥  
  
शिवास्यपङ्कजार्काभा शिवान्तःपुरवासिनी ।  
शिवजीवातुकलिका शिवपुण्यपरम्परा ॥ १३॥  
  
शिवाक्षमालासन्तृप्ता शिवनित्यमनोहरा ।  
शिवभक्तशिवज्ञानप्रदा शिवविलासिनी ॥ १४॥  
  
शिवसम्मोहनकरी शिवसांराज्यशालिनी ।  
शिवसाक्षाद्ब्रह्मविद्या शिवताण्डवसाक्षिणी ॥ १५॥  
  
शिवागमार्थतत्त्वज्ञा शिवमान्या शिवात्मिका ।  
शिवकार्यैकचतुरा शिवशास्त्रप्रवर्तका ॥ १६॥  
  
शिवप्रसादजननी शिवस्य हितकारिणी ।  
शिवोज्ज्वला शिवज्योतिः शिवभोगसुखङ्करी ॥ १७॥  
  
शिवस्य नित्यतरुणी शिवकल्पकवल्लरी ।  
शिवबिल्वार्चनकरी शिवभक्तार्तिभञ्जनी ॥ १८॥  
  
शिवाक्षिकुमुदज्योत्स्ना शिवश्रीकरुणाकरा ।  
शिवानन्दसुधापूर्णा शिवभाग्याब्धिचन्द्रिका ॥ १९॥  
  
शिवशक्त्यैक्यललिता शिवक्रीडारसोज्ज्वला ।  
शिवप्रेममहारत्नकाठिन्यकलशस्तनी ॥ २०॥  
  
शिवलालितळाक्षार्द्रचरणाम्बुजकोमला ।  
शिवचित्तैकहरणव्यालोलघनवेणिका ॥ २१॥  
  
शिवाभीष्टप्रदानश्रीकल्पवल्लीकराम्बुजा ।  
शिवेतरमहातापनिर्मूलामृतवर्षिणी ॥ २२॥  
  
शिवयोगीन्द्रदुर्वासमहिम्नस्तुतितोषिता ।  
शिवसम्पूर्णविमलज्ञानदुग्धाब्धिशायिनी ॥ २३॥  
  
शिवभक्ताग्रगण्येशविष्णुब्रह्मेन्द्रवन्दिता ।  
शिवमायासमाक्रान्तमहिषासुरमर्दिनी ।  
शिवदत्तबलोन्मत्तशुम्भाद्यसुरनाशिनी ॥ २४॥  
  
शिवद्विजार्भकस्तन्यज्ञानक्षीरप्रदायिनी ।  
शिवातिप्रियभक्तादिनन्दिभृङ्गिरिटिस्तुता ॥ २५॥  
  
शिवानलसमुद्भूतभस्मोद्धूलितविग्रहा ।  
शिवज्ञानाब्धिपारज्ञमहात्रिपुरसुन्दरी ॥ २६॥  
  
इत्येतल्ललितानाम्नामष्टोत्तरशतं मुने ।  
अनेकजन्मपापघ्नं ललिताप्रीतिदायकम् ॥ २७॥  
  
सर्वैश्वर्यप्रदं नॄणामाधिव्याधिनिवारणम् ।  
यो मर्त्यः पठते नित्यं सर्वान्कामानवाप्नुयात् ॥ २८॥  
  
इतिश्रीललितोपाख्याने स्तोत्रखण्डे श्रीललिताष्टोत्तर-  
शतनामस्तोत्रं सम्पूर्णम् ॥  
  
  
Encoded and proofread by N. Balasubramanian bbalu@satyam.net.in  
  
