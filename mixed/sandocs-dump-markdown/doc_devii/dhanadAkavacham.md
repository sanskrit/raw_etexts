+++
"Text title" = "dhanadA kavacham"
"File name" = "dhanadaakavach.itx"
itxtitle = "dhanadAkavacham"
engtitle = "dhanadA kavacham"
Category = "kavacha, devii, devI"
Location = "doc_devii"
Sublocation = "devii"
Author = "Traditional"
Language = "Sanskrit"
Subject = "philosophy/hinduism/religion"
"Proofread by" = "Sridhar - Seshagiri"
"Latest update" = "December 29, 2001"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "धनदाकवचम्"

+++
  
 धनदाकवचम्   
  
देव्युवाच  
धनदा या महाविद्या कथिता न प्रकाशिता ।  
इदानीं श्रोतुमिच्छामि कवचं पूर्वसूचितम् ॥  
  
शिव उवाच  
शृणु देवि प्रवक्ष्यामि कवचं मंत्रवग्रहम् ।  
सारात्सारतरं देवि कवचं मन्मुखोदितम् ॥  
  
धनदा कवचस्यास्य कुबेर ऋषिरीरितः ।  
पंक्तिश्छन्दो देवता च धनदा सिद्धिदा सदा ॥  
  
धर्मार्थकाममोक्षेषु विनियोगः प्रकीर्तितः ।  
धं बीजं मे शिरः पातु ह्रीं बीजं मे ललाटकम् ॥  
  
श्री बीजं मे मुख पातु रकारं हृदि मेऽवतु ।  
तिकारं पातु जठरं प्रिकारं पृष्ठतोऽवतु ।  
येकारं जंघयोर्युग्मे स्वाकारं पादयोर्युगे ।  
शीर्षादिपादपर्यन्तं हाकारं सर्वतोऽवतु ॥  
  
इत्येतत्कथितं कान्ते कवचं सर्वसिद्धिदम् ।  
गुरुमभ्यर्च्य विधिवत् कवचं प्रपठेद्यदि ॥  
  
शतवर्षं सहस्राणां सहस्राणां पूजायाः फलमाप्नुयात् ।  
गुरुपूजां विना देवि नहि सिद्धिः प्रजायते ॥  
  
गुरुपूजात्परो भूत्वा कवचं प्रपठेत्ततः ।  
सर्वसिद्धियुतो भूत्वा विचरेद् भैरवो यथा ॥  
  
प्रातःकाले पठेद्यस्तु मंत्रजापपुरः सरम् ।  
सोऽभीष्टफलमाप्नोति सत्यं सत्यं न संशयः ॥  
  
पूजाकाले पठेद्यस्तु देवीं ध्यात्वा हृदम्बुजे ।  
षण्मासाभ्यन्तरे सिद्धिर्नात्र कार्या विचारणा ।  
सायंकाले पठेद्यस्तु स शिवो नात्र संशयः ।  
भूर्जे विलिख्त गुटिकां स्वर्णस्थां धारयेद्यदि ॥  
  
पुरुषो दक्षिणे बाहौ योषिद्वामभुजे तथा ।  
दक्षिणे बाहौ योषिद्वामभुजे तथा ।  
सर्वसिद्धियुती भूत्वा धनवान् पुत्रवान् भवेत् ॥  
  
इदं कवचम ज्ञात्वा यो जपेद्धनदां शुभे ।  
शस्त्रघातमवाप्नोति सोऽचिरान्मृत्युमाप्नुयात् ॥  
  
कवचेनावृतो नित्यं हि यत्रैव गच्छति ।  
तत्रैव स महादेवि सम्पूज्यो नात्र संशयः ॥  
  
॥ इति धनदा कवचं सम्पूर्णम् ॥  
  
  
  
