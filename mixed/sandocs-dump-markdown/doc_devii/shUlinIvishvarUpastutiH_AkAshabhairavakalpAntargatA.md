---
Category: devii, dashamahAvidyA, devI
Description/comments: Shulinikalpam, Tanjavur Saraswati Mahal Series No. 403
File name: shUlinIvishvarUpastutiH.itx
Indexextra: (Scan)
Language: Sanskrit
Latest update: December 3, 2018
Location: doc_devii
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: shUlinIvishvarUpastutiH
engtitle: shUlinIvishvarUpastutiH
itxtitle: shUlinIvishvarUpastutiH (AkAshabhairavakalpAntargatA)
title: शूलिनीविश्वरूपस्तुतिः (आकाशभैरवकल्पान्तर्गता)

---
  
 श्रीशूलिनीविश्वरूपस्तुतिः   
श्रीदेव्युवाच -  
सर्वसिद्धिप्रदायिन्याः शूलिन्याः सर्वबोधक ।  
विश्वरूपस्तुतिं श्रोतुं  इच्छाम्यद्याहमादरात् ॥ १॥  var  इच्छाम्यहमिहादरात्  
  
श्रीशिव उवाच --  
साधु कल्याणि तत्मर्वं यद्यदुक्तं मयाऽधुना ।  
अतिगुह्यतमं श्रेष्ठं स्मरणात्सर्वसिद्धिदम् ॥ २॥  
  
सर्वरोगप्रशमनं सर्वोत्पातविनाशनम् ।  
सर्वदुःख(दुर्ग) हरं दिव्यं सर्वभीतिनिवारणम् ॥ ३॥  
  
सर्वक्रूरक्रियापद्घ्नं सर्वपापविमोचनम् ।  
सर्वाभीष्टप्रदं रम्यं सद्यस्तादात्म्यसिद्धिदम् ॥ ४॥  
  
वक्ष्यमाणस्तुतिं मन्त्री ज्ञात्वा गुरुमुखात् दृढम् ।  
ध्यायन् ध्यायन् प्रतिश्लोकं सर्वकर्माणि साधयेत् ॥ ५॥  
  
नानाविधक्रियाभेदस्वरूपां शूलिनीं क्रमात् ।  
ध्यात्वा प्रतिदिनं मन्त्रं (मन्त्री) त्रिवारं प्रजपेत्पृथक् ॥ ६॥  
  
सकृद्वा सकलां सिद्धिं सुहृद्भिः सह भूतले ।  
लब्ध्वा सुखी भवेन्मन्त्री सर्वानुग्रहकृत्स्वयम् ॥  
  
नानाविशेषसङ्कल्पविकल्परहितं फलम् ।  
प्राप्नोति नित्यभावात्मा समष्टिव्यष्टिभेदतः ॥ ८॥  
  
समष्ट्याऽखिलमाप्नोति व्यष्ट्या तत्तत्क्रियाफलम् ।  
तस्मात्सकलरूपां तां ध्यायेत्सकलसिद्धये ॥ ९॥  var  सर्वार्थसिद्धये  
  
अथवा विविधं रूपं पृथक् सङ्कल्पपूर्वकम् ।  
भावयन् प्रजपेन्मन्त्रं (मन्त्री) तत्तत्कर्मम्फलाप्तये ॥ १०॥  
  
सर्वकार्यसमुद्युक्तः(क्तां) सर्वावरणसंवृताम् ।  
शूलिनीं चक्रमध्यस्थां ध्यायन् मूलमनुं जपेत् ॥ ११॥  
  
ॐ श्रीमये जगदाधारे जगदैश्वर्यसिद्धिदे ।  
वरदे शूलिनि दुर्गे महाभैरवि पाहि माम् ॥ १२॥  
  
ॐ अमृते अमृतोद्भूते अमृताप्लाविताखिले ।  
वरदे शूलिनि दुर्गे महाभैरवि पाहि माम् ॥ १३॥  
  
ॐ आनन्दपूर्णनिलये आगमानामधीश्वरि ।  
वरदे शूलिनि दुर्गे महाभैरवि पाहि माम् ॥ १४॥  
  
ॐ इक्षुकार्मुकपुष्पास्त्रे इहामुत्रफलप्रदे ।  
वरदे शूलिनि दुर्गे महाभैरवि पाहि माम् ॥ १५॥  
  
ॐ ईशे ईहादिरहिते ईशादिसुरवन्दिते ।  
वरदे शूलिनि दुर्गे महाभैरवि पाहि माम् ॥ १६॥  
  
ॐ उत्तमे उत्तमाराध्ये उद्यदादित्यसन्निभे ।  
वरदे शूलिनि दुर्गे महाभैरवि पाहि माम् ॥ १७॥  
  
ॐ ऊर्ध्वाधोभागरहिते ऊर्जितज्ञानविग्रहे ।  
वरदे शूलिनि दुर्गे महाभैरवि पाहि माम् ॥ १८॥  
  
ॐ ऋध्यादिशक्तिसंसेव्ये ऋग्यजुस्सामरूपिणि ।  
वरदे शूलिनि दुर्गे महाभैरवि पाहि माम् ॥ १९॥  
  
ॐ एकानेकविधाकारे एकान्तपदवासिनि ।  
वरदे शूलिनि दुर्गे महाभैरवि पाहि माम् ॥ २०॥  
  
ॐ ऐश्वर्यदाननिरते ऐक्यभावाशुसिद्धिदे ।  
वरदे शूलिनि दुर्गे महाभैरवि पाहि माम् ॥ २१॥  
  
ॐ ओङ्कारनाम(द) रसिके ओजोबलविवर्धनि ।  
वरदे शूलिनि दुर्गे महाभैरवि पाहि माम् ॥ २२॥  
  
ॐ औचित्यचित्रफलदे औदार्यगुणशोभिते ।  
वरदे शूलिनि दुर्गे महाभैरवि पाहि माम् ॥ २३॥  
  
ॐ अम्बिकेऽम्भोजवदने अम्बुदश्यामकोमले ।  
वरदे शूलिनि दुर्गे महाभैरवि पाहि माम् ॥ २४॥  
  
ॐ अष्टाष्टतन्त्रजनके अष्टधाकृतविग्रहे ।  
वरदे शूलिनि दुर्गे महाभैरवि पाहि माम् ॥ २५॥  
  
ॐ करुणापूर्णनयने कल्याणवरदायिनि ।  
वरदे शूलिनि दुर्गे महाभैरवि पाहि माम् ॥ २६॥  
  
ॐ कामेशि कालरहिते कालवैश्वानरोपमे ।  
वरदे शूलिनि दुर्गे महाभैरवि पाहि माम् ॥ २७॥  
  
खड्गादि षट्पदक्रूरे खट्वाङ्गमुसलायुधे ।  
वरदे शूलिनि दुर्गे महाभैरवि पाहि माम् ॥ २८॥  
  
ॐ गर्वोद्धतारिहरणे गम्भीरे गगनाकृते ।  
वरदे शूलिनि दुर्गे महाभैरवि पाहि माम् ॥ २९॥  
  
ॐ घर्मदे घार्णनादेष्टे(नाथेष्टे) घद्वार्विशाहुतिप्रिये ।  
वरदे शूलिनि दुर्गे महाभैरवि पाहि माम् ॥ ३०॥  
  
ॐ चण्डोच्चण्डबलप्रौढे चतुर्वर्गफलप्रदे ।  
वरदे शूलिनि दुर्गे महाभैरवि पाहि माम् ॥ ३१॥  
  
ॐ छन्नभक्ति (क्त्य) प्रिये छाये छत्रचामरशोभिते ।  
वरदे शूलिनि दुर्गे महाभैरवि पाहि माम् ॥ ३२॥  
  
ॐ जङ्गमाजङ्गमाकारे जगज्जननि जातजे ।  
वरदे शूलिनि दुर्गे महाभैरवि पाहि माम् ॥ ३३॥  
  
ॐ झञ्झामरुन्मये झाली(लि) झङ्कारपदपङ्कजे ।  
वरदे शूलिनि दुर्गे महाभैरवि पाहि माम् ॥ ३४॥  
  
ॐ ञ्म्मिश्रितार्णमन्त्रार्थरहस्यफलदायिनि ।  
वरदे शूलिनि दुर्गे महाभैरवि पाहि माम् ॥ ३५॥  
  
ॐ टङ्कायुधसमुध्वस्तमहासुरधराधरे ।  
वरदे शूलिनि दुर्गे महाभैरवि पाहि माम् ॥ ३६॥  
  
ॐ उत्तुङ्गशैलनिलये शङ्करप्राणवल्लभे ।  
वरदे शूलिनि दुर्गे महाभैरवि पाहि माम् ॥ ३६॥  
  
ॐ ठङ्कारशीत (श्रीकरो) रूद्भावभावनामृतवर्षिणि ॥  
  
वरदे शूलिनि दुर्गे महाभैरवि पाहि माम् ॥ ३७॥  
  
       (ठद्वयान्तमहामन्त्रभावनामृतवयिणि ।  
       वरदे शूलिनि दुर्गे महाभैरवि पाहि माम् ॥  
  
       मातृकागतपद्यस्य दुर्ग्रहार्थत्वात् एवं भवतु  
       इति भगवतीस्मरणपूर्वं परिवर्त्यते ॥)  
ॐ डाडिमीकुसुमप्रोद्यदरुणारुणविग्रहे ।  
वरदे शूलिनि दुर्गे महाभैरवि पाहि माम् ॥ ३८॥  
  
ॐ ढढं डमरुहस्ताब्जे डिण्डिमध्वानमोदिनि ।  
वरदे शूलिनि दुर्गे महाभैरवि पाहि माम् ॥ ३९॥  
  
ॐ णार्ण संहृतियोगार्णसंवर्तपरिवर्तिनि ।  
वरदे शूलिनि दुर्गे महाभैरवि पाहि माम् ॥ ४०॥  
  
     (अयं पद्यभागः यथामातृकं दत्त ।  
     अस्य सङ्गतार्थकत्वे साधकविद्वांस एव प्रमाणम् ॥  
  
     (थ) यथाविधिहुतसमिदन्नाज्यप्रीतमानसे ।   
     वरदे शूलिनि दुर्गे महाभैरवि पाहि माम् ॥)  
ॐ तत्वातीते तत्वमये तत्वशोधनतत्परे ।  
वरदे शूलिनि दुर्गे महाभैरवि पाहि माम् ॥ ४१॥  
  
ॐ दक्षेशि(दक्षारि (दि)) दर्पशमने दलिताखिलसङ्कटे ।  
वरदे शूलिनि दुर्गे महाभैरवि पाहि माम् ॥ ४२॥  
  
ॐ धर्मादिवर्गफलदे धन्ये धारामृतात्मिके ।  
वरदे शूलिनि दुर्गे महाभैरवि पाहि माम् ॥ ४३॥  
  
ॐ नमस्कारप्रिये नव्ये नाथे नवरसात्मिके ।  
वरदे शूलिनि दुर्गे महाभैरवि पाहि माम् ॥ ४४॥  
  
ॐ परामृतप्रवाहे हे परकृत्याप्रमर्दिनि ।  
वरदे शूलिनि दुर्गे महाभैरवि पाहि माम् ॥ ४५॥  
  
ॐ फलदे फालनयने फट्कारजि(ह) तपा(व) तके ।  
वरदे शूलिनि दुर्गे महाभैरवि पाहि माम् ॥ ४६॥  
  
ॐ बन्धूकस्निग्धतिलके बिम्बाधरदलोज्ज्वले ।  
वरदे शूलिनि दुर्गे महाभैरवि पाहि माम् ॥ ४७॥  
  
ॐ भद्रकालि भयापद्घ्ने भक्षिताशेषविग्रहे ।  
वरदे शूलिनि दुर्गे महाभैरवि पाहि माम् ॥ ४८॥  
  
ॐ मनोन्मनि मदोन्मत्ते महेशाराधनप्रिये ।  
वरदे शूलिनि दुर्गे महाभैरवि पाहि माम् ॥ ४९॥  
  
ॐ यज्ञप्रिये यज्ञमये यथेष्टफलदायिनि ।  
वरदे शूलिनि दुर्गे महाभैरवि पाहि माम् ॥ ५०॥  
  
ॐ रमादिसुन्दरीपूर्णे (र्णं) राजपीठाधिदेवते ।  
वरदे शूलिनि दुर्गे महाभैरवि पाहि माम् ॥ ५१॥  
  
ॐ लसत्सोमकलाचूडे लावण्यातिशयोज्ज्वले ।  
वरदे शूलिनि दुर्गे महाभैरवि पाहि माम् ॥ ५२॥  
  
ॐ वरदाभयहस्ताब्जे वराराध्यपदाम्बुजे ।  var  वीराराध्य  
वरदे शूलिनि दुर्गे महाभैरवि पाहि माम् ॥ ५३॥  
  
ॐ शङ्कादिपाशहत्णे शङ्करप्रियवल्लभे ।  
वरदे शूलिनि दुर्गे महाभैरवि पाहि माम् ॥ ५४॥  
  
ॐ षट्षष्टिकोटितीर्थेशि षड्विकारविवर्जिते ।  
वरदे शूलिनि दुर्गे महाभैरवि पाहि माम् ॥ ५५॥  
  
ॐ सर्वाकारे सर्वमये सर्वाभीष्टवरप्रदे ।  
वरदे शूलिनि दुर्गे महाभैरवि पाहि माम् ॥ ५६॥  
  
ॐ हर्षिताशेषभुवने हतारातिकुले हरे ।  
वरदे शूलिनि दुर्गे महाभैरवि पाहि माम् ॥ ५७॥  
  
ॐ क्षमाकारे(करे) क्षमाकारे क्षामक्षोभविभञ्जने ।  
वरदे शूलिनि दुर्गे महाभैरवि पाहि माम् ॥ ५८॥  
  
ॐ अक्षय्यभाग्यवरदे अक्षानन्दन्वरूपिणि ।  
वरदे शूलिनि दुर्गे महाभैरवि पाहि माम् ॥ ५९॥  
  
ॐ अलकेशादिभिर्वन्द्ये अहन्तागर्वशान्तिदे ।  
वरदे शूलिनि दुर्गे महाभैरवि पाहि माम् ॥ ६०॥  
  
ॐ असतां दूरचरिते अशक्यप्रतितन्त्रके ।  
वरदे शूलिनि दुर्गे महाभैरवि पाहि माम् ॥ ६१॥  
  
ॐ अवसानमकारस्थे अलसाद्यष्टभेदिनि ।  
वरदे शूलिनि दुर्गे महाभैरवि पाहि माम् ॥ ६२॥  
  
ॐ अरालालकसुस्निग्धे अयथाभक्तिदुःसहे ।  
वरदे शूलिनि दुर्गे महाभैरवि पाहि माम् ॥ ६३॥  
  
ॐ अमलेऽभङ्गुरेऽवश्ये अफालाक्षमदापहे ।  
वरदे शूलिनि दुर्गे महाभैरवि पाहि माम् ॥ ६४॥  
  
ॐ अपराधसहे दान्ते अधर्मङ्गुणदुःसहे! ।  var  अपराधसहेऽनन्ते  
वरदे शूलिनि दुर्गे महाभैरवि पाहि माम् ॥ ६५॥  
  
ॐ अदनाद्याहुतिप्रीते अथाहकमुखाक्षरे ।  
वरदे शूलिनि दुर्गे महाभैरवि पाहि माम् ॥ ६६॥  
  
ॐ अनन्त (तन्त्र) चित्रकरणे अटवीचारतत्परे ।  
वरदे शूलिनि दुर्गे महाभैरवि पाहि माम् ॥ ६७॥  
  
ॐ अजे अघादिरहिते अगराजकुलोद्भवे ।  
वरदे शूलिनि दुर्गे महाभैरवि पाहि माम् ॥ ६८॥  
  
ॐ अखण्डानन्द (न्त) जनके अकालफलदायिनि ।  
वरदे शूलिनि दुर्गे महाभैरवि पाहि माम् ॥ ६९॥  
  
अक्षान्ताक्षरभिन्नविग्रहवरे (परे) अन्तादिमध्यात्मिके  
अक्षालक्ष्यविचित्रकर्मकलने अत्युत्तमेऽचञ्चले ।  
शिक्षारक्षितविश्वजीवसदये चिन्ताघनाशोद्यमे  
शिष्टेष्टार्थवरप्रदाननिरते चित्रे(त्ते)श्वरि त्राहि माम् ॥ ७०॥  
  
इतीदं शूलिनीदेव्याः स्तोत्रं सर्वार्थसिद्धिदम् ।  
आयुरारोग्यसौभाग्यपुत्रसिद्धि(पौत्र) समृद्धिदम् ॥ ७१॥  
  
सर्वरोगप्रशमनं सर्वभूतनिवारणम् ।  
सर्वक्षुद्रहरं दिव्यं-कृत्रिमोपद्रवापहम् ॥ ७२॥  
  
चर्मग्रथितकीलादिशल्यभेदनिवर्तकम् ।  
पुत्तलीशुष्कपोतादि कृत(त्रि)(मा)कार्ति निबर्हणम् ॥ ७३॥  var  कृत्रिमार्तिनिबर्हणम्  
  
सक्ताङ्गुलीयबलयमूलिकाबन्धनार्तिहम् ।  
नाडीबन्धाक्षगुम्भादिनानाशून्योपशान्तिदम् ॥ ७४॥  
  
मातृशास्तृगणादीनां प्रेरणा (ण) व्यसनापहम् ।  
मृगपक्ष्यहिमूषादिजीवव्याजार्तिकर्शनम् ॥ ७५॥  
  
सर्वाभिचारशमनं शङ्काक्षुद्रविमोचनम् ।  
अशेषाणामथान्यासां बाधानामुपशान्तिदम् ॥ ७६॥  
  
तिथिवारर्क्षयोगोत्थसर्वाशुभभयापहम् ।  
अरातिराष्ठसैन्यानां आक्रमोपद्रवापहम् ॥ ७७॥  
  
सर्वपापप्रशमनं सर्वानुग्रहसिद्धिदम् ।  
शान्तिपुष्टिकरं योगसिद्धिदं ज्ञानसि(वृद्धि)द्धिदम् ॥ ७८॥  
  
विशेषात् शूलिनीदेव्याः कटाक्षेक्षणहेतुकम् ।  
धर्मार्थकाममोक्षैकहेतुकं विश्वजीवनम् ॥ ७९॥  
  
य इदं शूलिनीदुर्गादेव्याः स्तोत्रमनुत्तमम् ।  
स्मरेद्वा प्रजपेद् ध्यानपूर्वकं विजितेन्द्रियः ॥ ८०॥  
  
अवाप्य सकलान् कामान् भुक्त्वा भोगान् असङ्ख्यकान् ।  
पितृमातृकुलस्निग्धबन्धुभृत्यावृतः स्वयम् ॥ ८१॥  
  
सृष्ट्यादिपञ्चभेदानां कर्मणां महतां सदा ।  
कर्ता भवति लोकानां समातिशयवर्जितः ॥ ८२॥  
  
स्तोत्रमेतद्वरं दिव्यं रहस्यातिरहस्यकम् ।  
मन्त्री विशुद्धहृदयो बाह्यव्यापारवर्जितः ॥ ८३॥  
  
अशेषात्महृदम्भोजवासिनीं परदेवताम् ।  
ध्यायन् प्रतिदिनं कुर्यात् जप सर्वार्तिशान्तये ॥ ८४॥  
  
निग्रहानुग्रहे कार्ये विविधे मन्त्रवित्तमः ।  
स्मरन् देवीं जपेत् स्तोत्रं मन्त्रं तत्तदवाप्तये ॥ ८५॥  
  
बहुनोक्तेन किं मन्त्री यत्र यत्र स्मरन् जपेत् ।  
तत्र तत्र स्थिता सैव सर्वाभीष्टप्रदा भवेत् ॥ ८६॥  
  
यं यं मनसि सञ्चिन्त्य देवीं ध्यायन् जपेत् स्तुतिम् ।  
तं तं काममवाप्नोति सर्वावस्यासु सर्वथा (दा) ॥ ८७॥  
  
अनेन स्तुतिमन्त्रेण मन्त्र्य भस्मादिकौषधम् ।  
प्रदापयेदशेषाणां तत्तकर्मा(काम्या) र्थसिद्धये ॥ ८८॥  
  
इति परमरहस्यं स्तोत्रमेतत्परायाः  
प्रथितं उपसि भक्त्या ध्यानपूर्वं जपेद्यः ।  
जगति निखिलभाग्यं दीर्घमायुः सुपुत्रान्  
विपुलविमलकीर्तिं प्राप्य मुक्तो भवेत्सः ॥ ८९॥  
  
इति श्रीमहाशैवतन्त्रे अतिरहस्ये आकाशभैरवकल्पे प्रत्यक्षसिद्धिप्रदे  
उमामहेश्वरसंवादे शङ्करेण विरचिते दुर्गाक्रियाभेदविघाने  
विश्वरूपस्तुतिर्नाम षष्ठोपदेशः ॥  
  
  
Proofread by Aruna Narayanan narayanan.aruna at gmail.com  
  
