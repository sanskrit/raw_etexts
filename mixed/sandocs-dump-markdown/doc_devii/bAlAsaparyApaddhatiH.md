---
Category: devii, dashamahAvidyA, devI
Description/comments: bAlAsaparyA saparyAkrama-nAmAvalI-stotrAdisaNgrahaH
File name: bAlAsaparyApaddhatiH.itx
Indexextra: (Scan)
Language: Sanskrit
Latest update: March 21, 2020
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: devii
Text title: bAlAsaparyApaddhatiH
engtitle: bAlAsaparyApaddhatiH
itxtitle: bAlAsaparyApaddhatiH
title: बालासपर्यापद्धतिः

---
  
 श्रीबालासपर्यापद्धतिः   
विस्तृता तान्त्रिकी  
श्रीमान् साधको बाह्ये मुहूर्ते शयनतलादुत्थाय  
करचरणमुखादि प्रक्षाल्य । बद्धपद्मासनः समुपविश्य  
स्वशिरःरथसहस्राराधोमुखकमलकर्णिकान्तर्गतंव निजगुरुं  
स्वशक्त्या सहितं ध्यात्वा । मानसोपचारैः सम्पूज्य दण्डवन्नत्वा ।  
गुरूक्तविधिना प्रातःकृत्यमजपाजपं च विधाय । स्वकार्यानुष्ठानाय  
भूमिं प्रार्थ्य श्वासानुसारेण तस्यां पादावुपन्यस्य । गृहाद्बहिर्निःसृत्य ।  
नैरृत्यां याम्यां वा दिशि मलमूत्रोत्सर्गशौचाचमनदन्तधावनादिकं  
विदध्यात् । नद्यादिं गत्वा वैदिकं सन्ध्यादि निर्वर्त्य तान्त्रिकमारभेत ।  
तत्रादौ ४ऐं आत्मतत्त्वं शोधयामि स्वाहा । ४ क्लीं विद्यातत्त्वं  
शोधयामि स्वाहा । ४ सौः शिवतत्त्वं शोधयामि स्वाहा इति  
मूलयुक्ततत्त्वत्रयेणाचम्य । ह्रीं स्वाहा इत्यनेन वाऽऽचम्य । मूलं  
स्मरन् मलापकर्षणस्नानं विधाय । पुनराचम्य अद्येत्यादिमासा-  
द्युत्कीर्तनं विधाय । श्रीकुलदेवताप्रीतये तान्त्रिकविधिना स्नानमहं  
करिष्ये इति सङ्कल्प्य । जले त्रिकोणचक्रं विभाव्य सूर्यमण्डलात्  
 ``ब्रह्माण्डोदर तीर्थानि ``गङ्गे च यमुने चैव -  
       इत्यादिनाङ्कुशमुद्रया  
तीर्थमावाह्य । पुरःकल्पिततीर्थे संयोज्याचम्य स्वात्मानं प्रोक्ष्य ।  
मूलेन मृदा स्नपनं विधाय । मूलं पठन् पुरतः आवाहितां स्वदेवतां  
त्रिरभिषिच्य । श्रवणादिसप्तच्छिद्राणि निरुध्य त्रिर्निमज्ज्य उन्मज्जोत् ।  
अथ सन्ध्या । तत्र पुर्ववदाचम्य स्वमूलप्राणायामर्ष्यादिदिकरषडङ्गं  
विधाय पूर्ववत्तीर्थमावाह्य । वामहस्ते तज्जलं निधाय  
दक्षहस्तेनाच्छाद्य यंरंवंलंहं इति पाञ्चभौतिकमन्त्रैः सप्तवार-  
मभिमन्त्र्य । मूलविद्यया त्रिरभिमन्त्र्य । तज्जलबिन्दुभिर्वामाङ्गुष्ठा-  
नामिकाभ्यां मूलविद्यया स्वशिरस्त्रिः प्रोक्ष्य अवशिष्टजलं वामहस्ते  
निधाय । त्रिरभिमन्त्र्य मूलमुच्चरन् तत्त्वमुद्रया मृध्नि  
      सप्तधा मृलेन  
च त्रिधाभ्युक्ष्य । शेषं जलं दक्षहस्ते समादाय तेजोरूपं  
ध्यात्वा । इडया देहान्तःपापं प्रक्षाल्य । कृष्णवर्णं त ज्जलं  
पापरूपं पिङ्गलया विरिच्य वामे कल्पितवज्रशिलायां फडिति  
निःक्षिपेत् ।  
  
ततोऽर्ध्यं विधाय । ॐ ह्रां ह्रीं सः श्रीमार्तण्डभैरवाय  
प्रकाशशक्तिसहिताय इदमर्घ्यं परिकल्पयामि स्वाहा इति त्रिरर्घ्यं  
कुलसूर्याय दत्त्वा । हृत्पद्मात् सूर्यमण्डले मूलदेवीं नीत्वा तत्र  
विधिवद्ध्यात्वा । ऐं वागीश्वर्यै विद्महे क्लीं कामेश्वर्यै धीमहि सौः  
तन्नः शक्तिः प्रचोदयात् । इत्यनया मूलगायत्र्या चतसृषु  
सन्ध्यासु सूर्यमण्डले मूलदेव्यै अर्ध्यं दत्त्वा यथाशक्ति जपेत् ।  
  
ततश्चतसृषु सन्ध्यासु क्रमशो मूलाधार -हृत्कमल  
-भ्रूमध्यब्रह्मरन्ध्रेभ्यो देवीतेजः समाकृष्य इडया विरेच्य ।  
कल्पितवह्निसूर्यचन्द्रतारामण्डलेषु निक्षिप्य । तत्र  
बालायौवनप्रौढचिद्रूपां देवीं ध्यात्वा । ततः ऐं त्रिपुरादेव्यै विद्महे  
वागीश्वर्यै धीमहि तन्नो मुक्तिः प्रचोदयात् । इति प्रातः ।  
क्लीं त्रिपुरादेव्यै विद्महे कामेश्वर्यै धीमहि  
तन्नः क्लिन्ना प्रचोदथात् । इति मध्याह्ने ।  
सौः त्रिपुरादेव्यै विद्महे शक्तिश्वर्यै धीमहि  
तन्नोऽमृते प्रचोदयात् । इति सायम् ।  
ऐं वागीश्वर्यै विद्महे क्लीं कामेश्वर्यै धीमहि  
सौः तन्नः शक्तिः प्रचोदयात् । इति अर्धरात्रे ।  
इति स्वस्वगायत्र्यार्घ्यं दत्त्वा यथाशक्ति स्वस्वगायत्रीं च जप्त्वा ।  
पूनर्मूलगायत्रीं च जप्त्वा स्वस्वबीजाक्षरं सर्वं मूलं च जप्त्वा ।  
प्राणायामादिना जपं समर्प्य मण्डलेभ्यो देवीतेजः स्वस्थाने ।  
देवीं च हृद्यानीय ध्यायेदिति सन्ध्याविधिः ॥  
  
ततस्तर्पणम् ।  
तत्र पुर्ववदाचम्य प्राणायामादि कृत्वा तीर्थमावाह्य । मूलेन जलं  
सप्तधा अमृतमुद्रया अमृतीकृत्य । तत्र जले यन्त्रं ध्यात्वा ।  
तत्र देवीं हृदयात् सपरिवारामानीय । षडङ्गयोगेन सकलीकृत्य  
कुण्डलिन्याः प्रयोगेणामृतेनाभिषिच्य । विधिवत् प्रपूज्य । एशान्यां  
 ४ श्रीकौलानन्दनाथभैरवस्तृप्यतां इति त्रिः सन्तर्प्य । वह्नौ ४  
परमगुरुं । नैरृत्यां ४ परमाचार्यं । वायव्ये ४ परमेष्ठिगुरुं ।  
त्रिः सकृद्वा सन्तर्प्य । दिव्यौघसिद्धौघमानवौघानापि गुरून्  
सन्तर्प्य जले यन्त्रं विभाव्य । ४ कामेश्वरसहिता बालात्रिपुरा  
वागीश्वरौ तृप्यतामिति त्रिः सन्तर्प्य परिवारानपि सन्तर्प्य ।  
प्राणायामादि विधाय देवीं स्वहृदि विसृजेत् । तीर्थं च स्वस्थाने  
विसृजेदिति तर्पणम् ॥  
  
ततो यागगेहमागत्य जलादिना द्वारदेवताः पूजयेत् ।  
धात्रे नमः । विधात्रे नमः (दक्षे) गं गङ्गायै नमः ।  
यं यमुनायै नमः । (वामे) द्वारश्रियै नमः । वास्तुपुरुषाय नमः  
(ऊर्ध्वे) । देहल्यै नमः इत्यधः सम्पूजयेत् । स्वासनमास्तीर्यं ह्रीं  
आधारशक्तिकमलासनाय नमः इति सम्पूज्य वीराद्यासनेनोपविश्य ।  
``पृथ्वि त्वया धृता लोकाः इत्यादिना पृथिवीं प्रार्थ्य  
मण्डूकाय नमः । कालाग्निरुद्राय नमः । ह्रीं आधारशक्तिकमलासनाय नमः ।  
ह्रीम्पीठासनाय नमः । इत्यासनं सम्पूज्य । तदुपरि  
समुपविश्य । संविदं यथामन्त्रं स्वीकुर्यात् ।  
तद्विधिर्यथा -  
संविदे ब्रह्मसम्भूते ब्रह्मपुत्रि सदानघे ।  
ब्राह्मणानां च तृप्त्यर्थं पवित्रा भाव सर्वदा ॥  
  
सिद्धमूल्यक्षये देवि हीनबोधप्रबोधिनि ।  
राजप्रजावशङ्करि शत्रुपक्षनिषूदिनि ॥  
  
ऐं क्षत्रियायै नमः स्वाहा ।  
अज्ञानेन्धनदीप्ताग्ने ज्ञानाग्निब्रह्मरूपिणि ।  
आनन्दस्याहुतिं प्रीतिं सम्यग्ज्ञानं प्रयच्छ मे ॥  
  
ह्रीं वैश्यायै नमः स्वाहा ।  
नमस्यामि नमस्यामि योगमार्गप्रदर्शिनि ।  
त्रैलोक्यविजये मातः समाधिविजया भव ॥  
  
क्लीं शूद्रायै नमः स्वाहा । इत्यभिमन्त्र्य ।  
``ओं अमृते अमृतोद्भवे अमृतवर्षिणि अमृतमाकर्षय  
आकर्षय सिद्धिं देहि देहि त्रिपुरसुन्दरीपदं मे वशमानय  
वशमानय स्वाहा'' इति तदुपरि सप्तधा मूलं च जप्त्वा ।  
धेनुयोनिमुद्रयाऽमृतीकृत्य आवाहनादिमुद्राः सन्दर्श्य ।  
छोटिकाभिर्दिग्बन्धनं बिधाय । सप्तधा त्रिधा वा श्रीगुरुं देवतां  
च सन्तर्प्य । ``ऐं वद वद वाग्वादिनि मम जिह्वाग्रे स्थिरीभव  
सर्वसत्त्ववशङ्करि स्वाहा'' इत्यनेन मुखे जुहुयात् ।  
ततः आनन्दमयो भवति ।  
  
``अपसर्पन्तु ते भूता ये भूता भुवि संस्थिताः ।  
ये भूता विघ्नकर्तारस्ते नश्यन्तु शिवाज्ञया ॥  
  
पाषण्डकारिणो ये च भूता भूम्यन्तरिक्षगाः ।  
दिवि लोके स्थिता ये च ते नश्यन्तु शिवाज्ञया ॥ ``  
इति तर्जनीमध्यमाभ्यामूर्ध्वोर्ध्वं तालत्रयदानेन  
वामपार्ष्णिघातत्रयेण दिव्यदृष्ट्या च त्रिविधविघ्नानुत्सार्य ।  
छोटिकाभिर्दशदिग्बन्धनं कृत्वा चतुर्दिक्षु वह्निप्राकारं  
सञ्चिन्त्य प्राणायामं कुर्यात् ।  
तत्र प्रणवं षोडशवारमुच्चरन् दक्षाङ्गुष्ठेन दक्षनासापुटं  
निरुध्य वामेन पवनं पूरयेत् । ततस्तमेव चतुष्षष्टिवारमुच्चरन्  
दक्षानामाकनिष्ठिकाभ्यां वामं च पुटं निरुध्य द्वाभ्यां पवनं  
कुम्भयेत् । ततस्तमेव द्वात्रिंशद्वारमुच्चरन् वामं पुटं  
तथैव निरुध्य दक्षेण पवनं रेचयेदित्येकः प्राणायामः ।  
एष एव विपर्ययेण द्वितीयः । प्रथमवत् तृतीयः ।  
इति प्राणायामत्रयेण निरस्तसकलकलुषं स्वदेहं  
देवताराधनयोग्यं विभाव्य भूतशुद्धिं कुर्यात् ।  
अथ मूलाधाराद्धंस इति मन्त्रेण कुण्डलिनीं पृथिव्या सह  
स्वाधिष्ठानमानीय । तत्र जले पृथिवीं लीनां विभाव्य तस्माज्जलेन  
सह मणिपूरकं समानीय । तत्र वह्नौ जलं लीनं विभाव्य तस्माद्वह्निना  
सह अनाहतं समानीय । तत्र वायौ वह्निं लीनं विचिन्त्य । तस्माद्वायुना  
सह विशुद्धं समानीय । तत्रस्थाकाशे वायुं लीनं विचिन्त्य ।  
तस्मादाकाशेन सह आज्ञाचक्रं समानीय । तत्र मनस्याकाशं लीनं  
विचिन्त्य । मनो नादे लीनं विभाव्य । ध्वनौ ध्वनिं समर्प्य ।  
सहस्रदलकमलकर्णिकास्थचन्द्रमण्डलमध्यगतत्रिकोणान्तर्गत-  
तेजोमयबिन्दुरूपपरमशिवे देवतां समर्प्य । प्राणायामविधिना यमिति  
वायुबीजं धूम्रवर्णं षोडशवारं जपन् शारीरं पापपुरुषं ।  
``वामकुक्षिस्थितं पापपुरुषं कज्जलप्रभम् ।  
ब्रह्महत्याशिरस्कं च स्वर्णस्तेयभुजद्वयम् ॥  
  
सुरापानहृदा युक्तं गुरुतल्पकटिद्वयम् ।  
तत्संसर्गिपदद्वन्द्वमङ्गप्रत्यङ्गपातकम् ॥  
  
उपपातकरोमाणं रक्तश्मश्रुविलोचनम् ।  
खड्गचर्मधरं क्रुद्धं पापं कुक्षौ विचिन्तयेत् ॥  
  
इत्थं संशोष्य । रमिति वह्निबीजं रक्तवर्णं चतुष्षष्टिवारं  
जपन् तमेव सन्दह्य । वमित्यमृतबीजं शुक्लवर्णं सहस्रारे विचिन्त्य  
द्वात्रिंशद्वारं जपन् तदुद्भवामृतवृष्ट्या निष्पापं शरीरमुत्पाद्य ।  
ललाटस्थ-लमिति पृथ्वीबीजेन पीतवर्णेन सुदृढीकृत्य ।  
ह्रीमिति मूलस्थेन बीजेन सैश्वर्यं विधाय ।  
सोऽहमिति मन्त्रेण कुण्डलिनीममृतलोलीभूतां पञ्चभूतानि  
जीवात्मानं च ब्रह्ममार्गेण स्वस्वस्थाने नियोजयेत् । ततो  
देवीरूपमात्मानं विचिन्त्य हृदि हस्तं निधाय प्राणप्रतिष्ठां कुर्यात् ।  
  
ॐ आंह्रीक्रों हंसः श्रीबालात्रिपुरायाः प्राणा इह प्राणाः ।  
जीव इह स्थितः । ॐ सर्वेन्द्रियाणि इह स्थितानि ।  
वाड्मनश्चक्षुःश्रोत्रघ्राणा इहागत्य सुखं चिरं तिष्ठन्तु स्वाहा  
इति प्राणप्रतिष्ठां विधाय । स्वमूलऋष्यादिचिन्तनं विदधीत ।  
अस्य श्रीबालात्रिपुरामन्त्रस्य दक्षिणामूर्तिः ऋषिः । पङ्क्तिश्छन्दः ।  
श्रीबालात्रिपुरा देवता । ऐं बीजं । सौः शक्तिः । क्लीं कीलकं ।  
पूजादौ विनियोगः इति कृताञ्जलिः स्मृत्वा यथाविधि न्यसेत् ।  
दक्षिणामूर्तिऋषये नमः शिरसि । पङ्क्तिच्छन्दसे नमो मुखे ।  
श्रीबालात्रिपुरादेवतायै नमो हृदि । ऐं बीजाय नमो गुह्ये ।  
सौः शक्तये नमः पादयोः । क्लीं कीलकाय नमो नाभौ ।  
विनियोगाय नमः सर्वाङ्गेषु ।  
  
ऐं नमः (नाभ्यादिपादान्तं) । क्लीं नमः (कण्ठादिनाभ्यन्तं) ।  
सौः नमः (मूर्धादिकण्ठान्तम्) ॥  
  
ऐं नमः (वामपाणितले) क्लीं नमः (दक्षे) सौः नमः (उभयोः) ॥  
  
द्रां क्षोभणबाणाय नमः (अङ्गुष्ठयोः) ।  
द्रीं द्रावणबाणाय नमः (तर्जन्योः) ।  
क्लीं आकर्षणबाणाय नमः (मध्यमयोः) ।  
ब्लूं वशीकरणबाणाय नमः (अनामिकयोः) । इति बाणन्यासः ॥  
  
सौः कामाय नमः (अङ्गुष्ठयोः) । क्लीं मन्मथाय नमः (तर्जन्योः) ।  
ऐं कन्दर्पाय नमः (मध्यमयोः) । ब्लूं मकरध्वजाय नमः (अनामिकयोः)  
स्त्रीं मीनकेतवे नमः (कनिष्ठिकयोः) । इति कामकरन्यासः ॥  
  
अथ स्वमूलकरन्यासः । ऐं अङ्गुष्ठाभ्यां नमः । क्लीं तर्जनीभ्यां नमः ।  
सौः मध्यमाभ्यां नमः । ऐं अनामिकाभ्यां नमः ।  
क्लीं कनिष्ठिकाभ्यां नमः । सौः करतलपृष्ठाभ्यां नमः ।  
एवं हृदयादिन्यासः ।  
  
मातृकान्यासः ।  
अस्य श्रीमातृकासरस्वतीन्यासमहामन्त्रस्य ब्रह्मा ऋषिः ।  
गायत्री छन्दः । श्रीमातृकासरस्वती देवता । हल्भ्यो बीजेभ्यो नमः ।  
स्वरेभ्यः शक्तिभ्यो नमः । बिन्दुभ्यः कीलकेभ्यो नमः ।  
मम श्रीविद्याङ्गत्वेन न्यासे विनियोगः ॥  
  
सर्वमातृकया सर्वाङ्गे अञ्जलिना त्रिर्व्यापकं कुर्यात् ॥  
  
(७ -ओं ऐं ह्रीं श्रीं ऐं क्लीं सौः)  
 ७ अं कं खं गं घं ङं  - आं अङ्गुष्ठाभ्यां नमः  
 ७ इं चं छं जं झं ञं - ईं तर्जनीभ्यां नमः  
 ७ उं टं ठं डं ढं णं -  ऊं मध्यमाभ्यां नमः  
 ७ एं तं थं दं धं नं - ऐं अनामिकाभ्यां नमः  
 ७ ओं पं फं बं भं मं - औं कनिष्ठिकाभ्यां नमः  
 ७ अं यं रं लं वं शं षं सं हं लं क्षं अः -  
    करतलकरपृष्ठाभ्यां नमः  
एवं हृदयादिन्यासः ।  
भूर्भुवस्सुवरों इति दिग्बन्धः ॥  
  
ध्यानम् ।  
पञ्चाशद्वर्णभेदैर्विहितवदनदोः पादयुक्कुक्षिवक्षो -  
देशां भास्वत्कपर्दाकलितशशिकलामिन्दुकुन्दावदाताम् ।  
अक्षस्रक्कुम्भचिन्तालिखितवरकरां त्रीक्षणामब्जसंस्थां  
अच्छाकल्पामतुच्छस्तनजघनभरां भारतीं तां नमामि ॥  
  
लमित्यादि पञ्चपूजां कृत्वा ।  
बहिर्मातृका  
मातृकाः त्रितारीबालापूर्विकाः नम हंसः इत्यन्ताः स्वाङ्गेषु न्यसेत् ।  
 ७ अं नमः हंसः (शिरसि) ७ कं  नमः (दक्षबाहुमूले)  
 ७ आं -(मुखवृत्ते))  ७ खं (दक्षकूर्षरे)  
 ७ इं (दक्षनेत्रे)   ७ गं हंसः (दक्षिमणिबन्धे)  
 ७ ईं (वामनेत्रे)   ७ घं (दक्षकराङ्गुलिमूले)  
 ७ उं (दक्षकर्णे)   ७ ङं (दक्षकराङ्गुल्यग्रे)  
 ७ ऊं (वामकर्णे)  ७ चं (वामबाहुमुले)  
 ७ ऋं (दक्षनासापुटे)  ७ छं (वामकूर्परे)  
 ७ ॠं (वामनासापुटे)  ७ जं (वाममणिम्बन्धे)  
 ७ लृं । (दक्षकपोलं)  ७ झं (वामकराङ्गुलिमूले)  
 ७ लॄं (वामकपोले)  ७ ञं (वामकराङ्गुल्यग्रे)  
 ७ ऐं (अधरोष्ठे   ७ टं (दक्षोरुमूले)  
 ७ ॐ (ऊर्ध्वदन्तपङ्क्तौ)  ७ ठं (दक्षजानुनि)  
 ७ औं (अधोदन्तपङ्क्तौ)  ७ ढं (दक्षपादाङ्गुलिमूले)  
 ७ अं (जिह्वाग्रे) (मूध्र्नि)  ७ णं (दक्षपादाङ्गुल्यग्रे)  
 ७ अः (खण्ठे) (वक्त्रै)  ७ तं (वामोरुमूले)  
 ७ थं (वामजानुनि)  ७ दं (वामगुल्फे)  
 ७ धं (वामपादाङ्गुलिमूले) ७ नं (वामपादाङ्गुल्यग्रे)  
 ७ पं नमः हंसः (दक्षपाश्वे) ७ फं (वामपार्श्वे)  
 ७ बं (पृष्ठे)   ७ भं (नाभौ)  
 ७ मं (जठरे)   ७ यं (हृदये)  
 ७ रं (दक्षकक्षे)   ७ लं (गलपृष्ठे)  
 ७ वं (वामकक्षे)   ७ शं (हृदयादिदक्षकराङ्गुल्यन्तं)  
 ७ षं (हृदयादिवामकराङ्गुल्यन्तं) ७ सं (हृदयादिदक्षपादाङ्गुल्यन्तं)  
 ७ हं (हृदयादिवामपादाङ्गुल्यन्तं) ७ ळं (कट्यादिपादाङ्गुल्यन्तं)  
 ७ क्षं (कट्यादिब्रह्मरन्ध्रान्तं)  
  
अन्तर्मातृका ।  
 ७ अं नमः हंसः । आं नमः हंसः इत्यादि अक्षरवर्गीण सहितं  
  ..... अः नमः हंसः ॥  
  
कण्ठे विशुद्धिचक्रे षोडशदलकमले ॥  
  
 ७ कं नमः हंसः । खं नमः हंसः इत्यादि अक्षरवर्गेण सहितं  
  ..... ठं नमः हंसः ॥  
  
हृदये अनाहते द्वादशदलकमले ॥  
  
 ७ डं नमः हंसः । ढं नमः हंसः इत्यादि अक्षरवर्गीण सहितं  
  ..... फं नमः हंसः ॥  
  
नाभौ मणिपूरे दशदलकमले ॥  
  
 ७ बं नमः हंसः । भं नमः हंसः इत्यादि अक्षरवर्गीण सहितं  
  ..... लं नमः हंसः ॥  
  
लिङ्गमूले स्वाधिष्ठाने षड्दलकमले ॥  
  
 ७ वं नमः हंसः । शं नमः हंसः इत्यादि अक्षरवर्गीण सहितं  
  ..... सं नमः हंसः ॥  
  
गुदोपरि मूलाधारे चतुर्दलकमले ॥  
  
 ७ हं नमः हंसः । क्षं नमः हंसः ॥ भ्रुवोर्मध्ये आज्ञाचक्रे द्विदले  
 ७ अं नमः हंसः । आं नमः हंसः इत्यादि अक्षरवर्गीण सहितं  
  ..... क्षं नमः हंसः ॥  
  
(५० वर्णाः) मूर्ध्नि सहस्रारे ॥  
  
ऐं नमः मणिबन्धे । क्लीं नमः तले । सौः अग्रे । इति दक्षकरे ।  
एवं वामकरे ।  
ऐं नमः कक्षे । क्लीं कूर्परे । सौः पाणौ इति दक्षे । एवं वामेऽपि ।  
ऐं नमः अधः कक्षे । क्लीं जानुनि । सौः पादाघ्रे इति दक्षे । एवं वामे ।  
ऐं नमो लिङ्गे । क्लीं हृदि । सौः नादान्ते । इति विद्यान्यासः ।  
  
नवयोनिन्यासः ।  
ऐं दक्षकर्णे । क्लीं वामे । सौः चिबुके । ऐं दक्षशङ्खे । क्लीं वामे ।  
सौः मुखे । ऐं दक्षनेत्रे । क्लीं वामे । सौः मुखे । ऐं दक्षनेत्रे ।  
क्लीं वामे । सौः नासायां । ऐं दक्षबाहौ । क्लीं वामे । सौः कुक्षौ ।  
ऐं दक्षजानुनि । क्लीं वामे । सौः नाभौ । ऐं दक्षपादे । क्लीं वामे ।  
सौः गुह्ये । ऐं दक्षपार्श्वे । क्लीं वामे । सौः हृदि ।  
ऐं दक्षस्तने । क्लीं वामे । सौः कण्ठे ।  
  
रत्यादिन्यासः । (मूलाधारे) ऐंरत्यै नमः (हृदि) ।  
क्लीं प्रीत्यै नमः (भ्रूमध्ये)।  सौः मनोभवायै नमः । (मूलाधारे)  
सौः अमृतेश्यै नमः (हृदि)।   क्लीं योगेश्यै नमः (भ्रूमध्ये)  
ऐं विश्वयोन्यै नमः । ऐं हृदयाय नमः । क्लीं शिरसे स्वाहा ।  
सौः शिखायै वषाट् । ऐं कवचाय हुम् । क्लीं नेत्रत्रयाय वौषट् ।  
सौः अस्त्राय फट् ॥ इति न्यासैर्देहं सन्नह्य ।  
  
``मूलाधारे मूलविद्यां विद्युकोटिसमप्रभाम् ॥  
  
सुर्यकोटिप्रतीकाशां चन्द्रकोटिसुशीतलाम् ।  
बिसतन्तुस्वरूपां तां बिन्दुत्रिवलयां प्रिये ।  
ऊर्ध्वशक्तिनिपातेन सहजेन वरानने ॥  
  
मूलशक्तिदृढत्वेन मध्यशक्तिप्रबोधतः ।  
परमानन्दसन्दोहसानन्दं चिन्तये परम् ॥  
  
इत्यन्तर्यजनं कृत्वा पीठपूजां न्यासेन स्वदेहे कुर्यात् ।  
आत्मनि पीठपूजा (मूलाधारे) आधारशक्तये नमः । प्रकृत्यै  
नमः । (स्वाधिष्ठाने) कमठाय नमः । (मणिपूरे) शेषाय नमः ।  
(अनाहते) पृथिव्यै नमः । सुधाम्बुधये नमः । मणिद्वीपाय नमः ।  
चिन्तामणिगृहाय नमः । रत्नवेदिकायै नमः । मणिपीठाय नमः ।  
(दिक्षु) नानामुनिगणेभ्यो नमः । नानादेवेभ्यो नमः । धर्माय  
नमः (दक्षांसे) । अधर्माय (दक्षकुक्षौ) । अज्ञानाय नमः ।  
(दक्षपृष्ठे) । अवैराग्याय नमः (वामपृष्ठे) । अनैश्वर्याय  
(वामकुक्षौ) । शेषाय नमः । पद्माय नमः । प्रकृतिमयपत्रेभ्यो ।  
विकृतिमयकेसरेभ्यो नमः । पञ्चाशद्वर्णभूषितकर्णिकायै नमः ।  
सूर्यमण्डलाय नमः । सोममण्डलाय नमः । वह्निमण्डलाय नमः ।  
सं सत्त्वाय नमः । रं रजसे नमः । तं तमसे । आं आत्मने नमः ।  
अं अन्तरात्मने नमः । पं परमात्मने नमः । ह्रीं ज्ञानात्मने नमः ।  
पत्रेषु वामायै । ज्येष्ठायै नमः । रौद्र्यै नमः । अम्बिकायै नमः ।  
इच्छायै नमः । ज्ञानदायै नमः । क्रियायै नमः । कुब्जिकायै नमः ।  
चित्रायै नमः । विषघ्निकायै नमः । दूतर्यै नमः । आनन्दायै नमः ।  
मध्ये मनोन्मन्यै नमः । ऐं परायै । अपरायै नमः । परापरायै नमः ।  
ह्सौं सदाशिवमञ्चपद्मासनाय नमः । परमशिवपर्यङ्काय नमः ।  
इति पीठं न्यस्य तत्रैव हृदये श्रीबालां ध्यायेत् ।  
  
मूलादिब्रह्मरन्ध्रान्तं बिसतन्तुतनीयसीम् ।  
भ्रमद्भ्रमरनीलाभधम्मिल्लामलपुष्पिणीम् ॥ १॥  
  
ब्रह्मरन्ध्रस्फुरद्भिन्नमुखरेखाविराजिताम् ।  
मुखरेखालग्नरत्नतिलकां मुकुटोज्ज्वलाम् ॥ २॥  
  
विशुद्धमुक्तावज्राढ्यचन्द्ररेखाकिरीटिनीम् ।  
भ्रमद्भ्रमरनीलाभनयनत्रयराजिताम् ॥ ३॥  
  
सूर्यभास्वन्महारत्नकुण्डलालङ्कृतां पराम् ।  
शुक्राकारस्फुरन्मुक्ताहारभूषणभूषिताम् ॥ ४॥  
  
ग्रैवेयाङ्गदपत्रालिस्फुरत्कान्तिजितामृताम् ।  
गङ्गातरङ्गकर्पूरशुभ्राम्बरविराजिताम् ॥ ५॥  
  
श्रीखण्डवल्लीसदृशबाहुवल्लीविराजिताम् ।  
कङ्कणादिलसद्भूषामणिबन्धलसत्प्रभाम् ॥ ६॥  
  
रक्तोत्पलदलाकारपादपल्लवशोभिताम् ।  
नक्षत्रमात्रासङ्काशमुक्तामञ्जीरमण्डिताम् ॥ ७॥  
  
वामेन पाणिनैकेन पुस्तकं चापरेण तु ।  
अभयं च प्रयच्छन्तीं साधकानां वरानने ॥ ८॥  
  
अक्षमालां च वरदं दक्षपाणिद्वयेन तु ।  
दधतीं भावये देवीं वश्यसौभाग्यवाक्प्रदाम् ।  
क्षीरकुन्देन्दुधवलां प्रसन्नां संस्मराम्यहम् ॥  
  
इति श्री बालात्रिपुरां ध्यात्वा मानसोपचारैराराध्य मनसा  
यथाशक्ति जपहोमादिकं च कृत्वा ।  
``धर्माधर्महविर्दीप्ते स्वात्माग्नौ मनसा स्रुवा ।  
सुषुम्नावर्त्मना नित्यमक्षवृत्तीर्जुहोम्यहं स्वाहा ॥ ``  
कामकलां विचिन्त्य तदुपरि श्रीबालां यथोक्तां ध्यायन् ।  
स्ववामभागे षट्कोणान्तर्गतत्रिककोणद्वयबिन्दुबाह्यवृत्तचतुरश्रं  
कृत्वा स्वदक्षे त्रिकोणं वृत्तबिम्बं मण्डलं भूमौ विरच्य  
तत्राधारशक्तिं सम्पूज्य । तत्राधारं निक्षिप्य । तदुपर्यस्त्रमन्त्रेण  
शोधितं हृन्मन्त्रेण पूरितं पात्रं शङ्खादिकं वा संस्थाप्य  
तत्र ``गङ्गे च यमुने चैव '' इत्यादिना तीर्थमावाह्य  
गन्धादीन् प्रणवेन निक्षिप्य ।  
वह्निसूर्यसोमकलाभिः सम्पूज्य धेनुमुद्रां प्रदर्श्य  
स्वमन्त्रेण च सम्पूजयेदिति । विधिविहितसामान्यार्घ्योदकेन स्ववामे  
कृतमण्डलमभ्युक्ष्य । तत्र ``आधारशक्तिभ्यो नमः'' इत्यादि  
पीठपूजाक्रमेण सम्पूज्य । नमः इत्याधारं प्रक्षाल्य मण्डलोपरि  
संस्थाप्य । ``रं वह्निमण्डलाय दशकलात्मने नमः'' इति प्रपूज्य ।  
देवीबुद्ध्या संस्थाप्य । ``अं अर्कमण्डलाय द्वादशकलात्मने नमः''  
इति कलशे सम्पूज्य । ``ओं चन्द्रमण्डलाय षोडशकलात्मने नमः''  
इति द्रव्ये सम्पूज्य । फडिति संरक्ष्य हुमित्यवगुण्ठ्य मूलेन संवीक्ष्य  
नमः इत्यभ्युक्ष्य मूलेन गन्धमाघ्राय । कुम्भे पुष्पं दत्त्वा शापमोचनं  
कुर्यात् ।  
एकमेव परं ब्रह्म स्थूलसूक्ष्ममयं ध्रुवम् ।  
कचोद्भवां ब्रह्महत्यां तेन ते नाशयाम्यहम् ॥  
  
सूर्यमण्डलसम्भूते वरुणालयसम्भवे ।  
अमाबीजमयि देवि शुक्रशापाद्विमुच्यताम् ॥  
  
वेदानां प्रणवो बीजं ब्रह्मानन्दमयं यदि ।  
तेन सत्येन देवेशि ब्रह्महत्यां व्यपोहतु ॥  
  
पवमानः परानन्दः पवमानः परो रसः ।  
पवमानं परं ज्ञानं तेन ते पावयाम्यहम् ॥  
  
कृष्णशापविनिर्मुक्ता त्वं मुक्ता ब्रह्मशापतः ।  
विमुक्ता रुद्रशापेन पवित्रा भव साम्प्रतम् ॥  
  
इति त्रिः पठित्वा ततः ॐ वां वीं वूं वैं वौं वः ब्रह्मशापमोचितायै  
सुरादेव्यै नमः इत्यपि त्रिः । ह्रीं श्रीं क्रां क्रीं क्रूं क्रैं क्रौं क्रः  
सुराकृष्णशापं मोचय मोचय अमृतं स्रावय स्रावय स्वाहा इति त्रिः ।  
हंसः शुचिषद्वसुरन्तरिक्षसद्धोता वेदिषदतिर्थिर्दुरोणसत् ।  
नृषद्वरसदृतसद्व्योमसदब्जा गोजा ऋतजा अद्रिजा ऋतं बृहत् ॥  
  
इत्यपि त्रिः पठित्वा आनन्दभैरवं सुरादेवीं च तत्र ध्यात्वा  
हसरक्षमलवयऊं आनन्दभैरवाय वौषट् । सहक्षमलवरयऊं  
सुरादेव्यै वौषट् । इति देवदेव्यौ त्रिः सम्पूज्य द्रव्यमध्ये  
दक्षिणावर्तेने त्रिः पङ्क्त्या अं (१६) कं (१६) थं (१६) इति शक्तिचक्रं  
विलिख्य तन्मध्ये हं क्षं च ।  
तत्समावेशाद्द्रव्यमध्येऽमृतं विचिन्त्य ।  
धेनुमुद्रया अमृतीकृत्य वमिति सुधाबीजं मूलमप्यष्टधा घटं धृत्वा  
पठित्वा । आत्मश्रीचक्रयोर्मध्ये त्रिकोणषट्कोणवृत्तचतुरस्रं  
विलिख्य । चतुरश्रे पूर्णगिरिपीठाय नमः । उड्डीयानपीठाय नमः ।  
कामरूपीठाय नमः । जालन्धरपीठाय नमः । इति सम्पूज्य । षट्कोणे  
षडङ्गं सम्पूज्य । त्रिखण्डेन त्रिकोणाग्रदक्षोत्तरं सम्पूज्य । मध्ये  
आधारशक्तीः सम्पूज्य त्रिकोणगर्भे यन्त्रिकां संस्थाप्य नमः इति  
सामान्यार्घ्यजलेनाभ्युक्ष्य यं धूम्रार्चिषे नमः । रं ऊष्मायै नमः ।  
लं ज्वलिन्यैः नमः । वं ज्वालिन्यै नमः । शं विस्फुलिङ्गिन्यै नमः ।  
षं सुश्रियै नमः । सं स्वरूपायै नमः । हं कपिलायै नमः ।  
लं हव्यवाहायै नमः । क्षं कव्यवाहायै नमः । मध्ये रं वह्निमण्डलाय  
दशकलात्मने नमः । इति सम्पूज्य । षट्कोणे षडङ्गं सम्पूज्य ।  
मध्ये मूलेन देवीं सम्पूज्य । पात्रं फडिति प्रक्षाल्य । यन्त्रिकोपरि  
संस्थापयेत् । तत्र कं भं तपिन्यै नमः । खं वं तापिन्यै नमः ।  
गं फं धूम्रायै नमः । घं पं मरीच्यै नमः ।  
ङं नं ज्वलिन्यै नमः । चं धं रुच्यै नमः ।  
छं दं सुषुम्नायै नमः । जं थं भोगदायै नमः ।  
झ तं विश्वायै नमः । ञं णं बोधिन्यै नमः ।  
टं ढं धारिण्यै नमः । ठं डं क्षमायै नमः ।  
अं अर्कमण्डलाय द्वादशकलात्मने नमः ।  
इति सम्पूज्य । त्रिकोणवृत्तषट्कोणं पात्रे विलिख्य  
समस्तव्यस्तमन्त्रेण सम्पूज्य । वरुणबीजं मूलं विलोममातृकां च  
पठन् । अमृतेन त्रिकोणं प्रपूर्य जलेन च भागमेकं प्रपूर्य तत्र  
सुगन्धादि निक्षिप्य ।  
अं अमृतायै नमः । आं मानदायै नमः । इं पूषायै नमः ।  
ईं तुष्ट्यै नमः । उं पुष्ट्यै नमः । ऊं रत्यै नमः ।  
ॠं धृत्यै नमः ।  
ॠं शशिन्यै नमः । लृं चन्डिकायै नमः । लॄं कान्त्यै नमः ।  
एं ज्योत्स्नायै नमः । ऐं श्रियै नमः । ॐ प्रीत्यै नमः ।  
औं अङ्गदायै नमः । अं पूर्णायै नमः । अः पूर्णामृतायै नमः ।  
ॐ सोममण्डलाय षोडशकलात्मने नमः ।  
इति सम्पूज्य । पूर्ववन्मन्त्रं द्रव्ये विलिख्य त्रिकोणत्रिरेखायां  
अं आं इत्यादि क्षः इत्यन्तं मातृकां त्रिस्त्रिर्विलिख्य । मूलखण्डत्रयेण  
त्रिकोणं सम्पूज्य षट्कोणे षडङ्गं च । गङ्गेत्यादिना तीर्थमावाह्य ।  
आनन्दभैरवभैरव्यौ स्वमन्त्रेण सम्पूज्य । पूर्वादितः ।  
ग्लूं गगनरत्नेभ्यो नमः । स्लूं स्वर्गरत्नेभ्यो नमः ।  
म्लूं मर्त्यरत्नेभ्यो नमः । प्लूं पातालरन्तेभ्यो नमः ।  
मध्ये न्लूं नागरत्नेभ्यो नमः ।  
इति सम्पूज्य । निवेदनद्रव्यं संशोध्य हुमित्यवगुण्ढ्य  
अमृतीकृत्य । तालत्रयेण दिशः सम्बद्ध्य । तदुपरि सप्तधा मूलं  
सम्पूज्य तत्र देवीमावाह्य । तालत्रयेण दिग्बन्धनं विधाय  
अवगुण्ढ्यामृतीकृत्य । योनिमुद्रां प्रदर्श्य । ह्सौं नमः इति सम्पूज्य ।  
शङ्खःमुद्रां प्रदर्श्य षडङ्गेन सकलीकृत्य मत्स्यमुद्रया पात्रमासाद्य  
मूलं दशधा जप्त्वा पात्रं देवीरूपं विभावयेदिति ।  
     ततो देव्याज्ञामादाय घटसमीपे गुरुपात्रं ततः शक्तिपात्रं  
भोगपात्रं स्वपात्रं योगिनीपात्रं वीरपात्रं बलिपाद्यार्घ्याचमनीयपात्राणि  
संस्थाप्य । चर्वणयुतकारणेन तत्त्वमुद्रया श्रीपात्राद्बिन्दून्  
समुद्धृत्य । आनन्दभैरवं तर्पयामि नमः इति तन्मन्त्रेण  
त्रिः सन्तर्प्य । ततः श्रीगुरु श्रीमच्छ्री ....  
आनन्दनाथश्रीपादुकां पूजयामि तर्पयामि  
नमः इति त्रिः सन्तर्प्य । श्रीपात्रामृतेन मूलदेवीं सायुधां सवाहनां  
सपरिवारां तर्पयामि नमः इति सन्तर्पयेदिति कलशपूजाविधिः ।  
  
अथ श्रीचक्रोपरि पीठपूजां पूर्ववद्विधाय श्रीबालां ध्यात्वा वायुबीजेन  
वामनासापुटेन देवीं स्वहृदयात् कुसुमाञ्जलावानीय श्रीचक्रे संस्थाप्य ।  
``देवेशि भक्तिसुलभे परिवारसमन्विते ।  
यावत्त्वां पूजयिष्यामि तावद्देवि इहावह ॥  इति पठित्वा ।  
 ७ श्रीकामेश्वरशिवशिवासहिते बलात्रिपुरे इहागच्छ आगच्छ ।  
इह तिष्ठ तिष्ठ । इह सन्निधेहि सन्निधेहि ।  
सन्निरुद्धा भव सन्निरुद्धा भव ।  
मम सर्वोपचारसहितां पूजां गृहाण गृहाण  
इत्यावाहनादिमुद्राः प्रदर्श्य ।  
प्राणप्रतिष्ठां श्रीचक्रे लेलिहानमुद्रया विधाय दशदिग्बन्धं  
कृत्वा अवगुण्ढ्य सकलीकृत्य परमीकृत्य । धेनुयोनिमुद्रे प्रदर्श्य  
वराभयपुस्तकाक्षमालाज्ञानाङ्कुशपाशचापबाणकपालकमलादिमुद्राः  
प्रदर्श्य । श्रीपात्रामृतेन सायुधां सवाहनां सपरिवारां सावरणां  
श्रीकामेश्वराङ्कमध्यस्थ कामेश्वर्यङ्कसंस्थितां श्रीबालात्रिपुरां  
तर्पयामि नमः इति त्रिः सण्तर्प्य । पुनरपि मूलेन श्रीबालात्रिपुराश्रीपादुकां  
तर्पयामि नमः इति त्रिः सन्तर्प्य मूलमुच्चार्य ।  
एतत्पाड्यं श्रीकामेश्वरसहित श्रीबालात्रिपुरायै नमः पादयोः पाद्यम् ।  
एवमर्घ्र्यं स्वाहा (हस्तयोः) ।  
आचमनीयं मधुपर्कं च सुधा (मुखे) । स्नानीयं नमः (सर्वाङ्गे) ।  
इति सुस्नाप्य । शुद्धदुकूलेनाङ्गं प्रोञ्च्छय ।  
विचित्रपटवस्त्रं कुङ्कुम-  
कस्तूरीचन्दनसिन्दूरमुकुटकुण्डलहारादिनानालङ्करान् दत्त्वा  
पुनराचमनीयं दद्यात् ।  
ततो मध्यमानामाङ्गुष्ठैः गन्धो नमः इति गन्धं ।  
अङ्गुष्ठतर्जनीभ्यां पुष्पाणि वौषट् इति पुष्पैः सम्पूज्य ।  
धूपपात्रं फडिति सम्पूज्य पुरतः स्थापयित्वा वामतर्जन्या  
संस्पृशन्  श्रीपात्रामृतेन धूपं निवेदयामि इति निवेद्य ।  
जगद्ध्वनिमन्त्रमातः स्वाहा इति घण्टां सम्पूज्य  
वामेन पाणिना तां वादयन्मध्यानामाङ्गुष्ठैर्धूपं धृत्वा  
गायत्रीं मूलमन्त्रं च पठन् ।  
``वनस्पतिरसो दिव्यो गन्धाढ्यो गन्ध उत्तमः ।  
आह्वानं सर्वदेवानां धूपोऽयं प्रतिगृह्यताम् ॥ ``  
इति त्रिधोत्तोल्य देवीं धूपयेत् । ततो दीपं सम्मुखे संस्थाप्य पूर्ववत्  
प्रोक्षणपूजने कृत्वा वाममध्यमया दीपपात्रं स्पृशन् दीपं निवेदयामि  
इति निवेद्य पूर्ववत् घण्टां वादयन् ।  
मध्यमानामामध्ये दीपपात्रमङ्गुष्ठेन  
धृत्वा दर्शयन् । गायत्रीं मूलं च पठन् ।  
 ७ ``सुप्रकाशो महादीपः सर्वत्र तिमिरापहः ।  
स बाह्याभ्यान्तरं ज्योतिर्दीपोऽयं प्रतिगृह्यताम् ॥''  इति दीपयेत् ।  
ततः सुवर्णादिपात्रे कुङ्कुमेन वसुपत्रं चन्द्ररूपं चरुं कृत्वा मध्ये  
दीपमेकमष्टपत्रेषु दीपाष्टकं संस्थाप्य श्रीं सौः ग्लूं  
स्लुं म्लूं प्लूं न्लूं सौः  
श्रीः रत्नेश्वर्यै नमः । इत्यभ्यर्च्य मूलेन चाभ्यर्च्य । स्थालकं  
मस्तकान्तमृद्धृत्य नववारं । मूलं च पठन् ।  
  
``समस्तचक्रचक्रेशीयुते देवि नवात्मिके ।  
आरात्रिकमिदं देवि गृःआण मम सिद्धये ॥ ``  
इति चक्रमुद्रया नीराजयेत् । ततो नानानैवेद्यं सुवर्णादिपात्रे निक्षिप्य  
हुमित्यवगुण्ठ्य धेनुमुद्रयामृतीकृत्य । मूलं सप्तधा जप्त्वा  
वामाङ्गुष्ठेन नैवेद्यपात्रं स्पृशन् मूलान्ते ।  
``हेमपात्रगतं दिव्यं परमान्नं सुसंस्कृतम् ।  
पञ्चधा षड्रसोपेतं गृहाण परमेश्वरि ॥ ``  
नैवेद्यं निवेदयामीति दक्षानामाङ्गुष्ठाभ्यामुत्सृजेत् । ततः  
पुनराचमनीयं दत्त्वा मूलान्ते कर्पूरादियुक्तताम्बूलं निवेदयामिति  
पुर्ववद्दद्यात् । सर्वेषामर्घ्यपात्रजलेनोत्सर्गः कार्यः ।  
ततस्तत्त्वमुद्रया देवीं त्रिः सन्तर्प्य पूर्वोक्ताः मुद्राः प्रदर्श्य ।  
योनिं हृदि । क्षोभिणीं मुखे । द्राविणीं भ्रूमध्ये । आकर्षिणीं ललाटे ।  
वशिनीं ब्रह्मरन्ध्रे । आह्लादिनीं पञ्चमुद्रामयीं प्रदर्श्य । कृताञ्जलिः  
``श्रीबालात्रिपुरे आवरणानि ते पूजयामि'' इत्याज्ञां  
गृहीत्वावरणपूजामारभेत ।  
तत्रादौ प्राग्योनिमध्ययोन्योरन्तराले गुरुपात्रे (त्रेण) .....  
आनन्दनाथ श्रीपादुकां पूजयामि नमस्तर्पयामि नमः ।  
एवं परमगुरु श्रीपादुकां पू । परमाचार्य श्री । परमेष्ठिगुरुश्री ।  
दिव्यौधगुरुश्री । सिद्धौघगुरुश्री । मानवौघगुरुश्री ।  
पुनः स्वगुरुश्री । इति पूजयेत्तर्पयेच्च ।  
आग्नेये हृदयश्रीपा । ईशाने शिरःश्रीपा । नैऋते शिखाश्रीपा ।  
वायव्ये कवचश्रीपा । मध्ये नेत्र श्रीपा । दिक्षु चतुर्धा अस्त्रश्री ।  
इति पूजयेत्तर्पयेच्च ।  
ततस्त्रिकोणे आग्नेये ऐं रं रति श्रीपा । ईशाने क्लीं प्रीं प्रीति श्रीपा ।  
अग्रकोणे सौः मं मनोभवा श्रीपा । इति पूजयेत्तर्पयेच्च ।  
ततस्त्रिकोणस्यैवोत्तरे । द्रां क्षोभणबाणश्री । द्रिं द्रावणबाणश्री ।  
क्लीं आकर्षणबाणश्री । ब्लूं वशीकरणबाणश्री ।  
तदग्रे सः उन्मादनबाणश्री ।  
इति सम्पूज्य सन्तर्प्य । तथैव तदुत्तरे । सौः कामश्री ।  
क्लीं मन्मथश्री ।  
तद्दक्षे ऐं कन्दर्पश्री । ब्लूं मकरध्वजश्री । अग्रे स्त्रीं मीनकेतुश्री ।  
इति पूजयेत्तर्पयेच्च ।  
ततोऽष्टयोनिषु पूर्वादितः । अनङ्गकुसुमाश्री । अनङ्गमेखलाश्री ।  
अनङ्गमदनाश्री । अनङ्गमदनातुराश्री । सुभगाश्री । भगाश्री ।  
भगसर्पिणीश्री । भगमालाश्री । इति पूजयेत्तर्पयेच्च ।  
ततोऽष्टपत्रेषु पूर्वादितः ।  
अं असिताङ्गभैरवश्री । आं ब्राह्मी श्री । इं रुरुभैरवश्री ।  
ईं माहेश्वरीश्री । उं चण्डभैवरश्री । ऊं कौमारीश्री ।  
ऋं क्रोधभैरवश्री । ॠं वैष्णवीश्री । लृं उन्मत्तभैरवश्री ।  
ॡ वाराहीश्री । ऐं कपालिभैरवश्री । ऐं माहेन्द्रीश्री ।  
ॐ भीषणभैरवश्री । औं चामुण्डाश्री । अं संहारभैरवश्री ।  
अः नारसिंही श्रीपा । इति पूजयेत्तर्पयेच्च ॥  
  
ततो ग्रन्थिस्थानेषु पश्च्मिमादितः ।  
कामरूपपीठश्री । मलयगिरिपीठश्री । कौलगिरिपीठश्री ।  
कुलान्तकपीठश्री । चौहारपीठश्री । जालन्धरपीठन्धरश्री ।  
उड्डीयानपीठश्री । देवकूटपीठश्री । इति पूजयेत्तर्पयेच्च ॥  
  
ततो वृत्तमण्डले पश्चिमादित ऊर्ध्वमधश्च । हेरुकभैरवश्री ।  
वेतालभैरवश्री । त्रिपुरान्तकभैरवश्री । अग्निजिह्वभैरवश्री ।  
कालान्तकभैरवश्री । कपालिभैरवश्री । एकपादभैरवश्री ।  
भीमरूपभैरवश्री । मलयभैरवश्री । हाकटेश्वरभैरवश्री ।  
इति पूजयेत्तर्पयेच्च ॥  
  
ततश्चतुरस्रे पूर्वादितः । इन्द्रश्री । अग्निश्री । यमश्री ।  
निऋतिश्री । वरुणश्री । वायुश्री । कुबेरश्री । ईशानश्री ।  
इन्द्रेशानयोर्मध्ये ब्रह्मश्री । वरुणराक्षसयोर्मध्ये विष्णुश्री ।  
इति पूजयेत्तर्पयेच्च ॥  
  
ततस्तत्समीपे । वज्रश्री । शक्तिश्री । दण्डश्री । खड्गश्री ।  
पाशश्री । ध्वजश्री । गदाश्री । त्रिशूलश्रीपादुकां पूजयामि त ॥  
  
ततश्चतुरश्रे पश्चिमे । वां वटुकाय नमो वटुकश्री ।  
उत्तरे यां योगिनीभ्यो नमो योनिनीश्री । पूर्वे क्षां क्षेत्रपालाय  
नमः क्षेत्रपालश्री । दक्षे गां गणपतये नमः गणपतिश्री ।  
इति पूजयेत्तर्पयेच्च ॥  
  
ततो वायव्ये अष्टवसुभ्यो नमः । ईशाने द्वादशादित्येभ्यो नमः ।  
आग्नेये एकादशरुद्रेभ्यो नमः । नैऋते सर्वेभ्यो भूतेभ्यो नमः ।  
इति पूजयेत्तर्पयेच्च ॥  
  
ततो देवीसमीपे दक्षहस्ते अक्षमालाश्री । वरश्री ।  
तद्वामे पुस्तकश्री । अभयश्री । इति पूजयेत्तर्पयेच्च ॥  
  
पुनर्बिन्दौ मूलदेवीं पूर्ववत्सम्पूज्य सन्तर्प्य पुष्पाञ्जलित्रयेण  
सम्पूज्य नित्यहोममाचरेत् ।  
तद्यथा अग्नौ चक्रं विभाव्य विलिख्य जले वा । प्राणाय स्वाहा ।  
अपानाय स्वाहा । व्यानाय स्वाहा । उदानाय स्वाहा ।  
समानाय स्वाहा ।  इति हुत्वा षडङ्गाहुतीः कुर्यात् ।  
ततो मूलेन स्वदेव्यै हुत्वा । स्वहृदि विसृज्य ईशाने  
मण्डलं कृत्वा । वां वटुकाय नमः एह्येहि देवीपुत्र वटुकनाथ  
कपिलजटाभारभास्वर त्रिनेत्र ज्वालामुख सर्वान् विघ्नान्  
नाशय् अनाशय सर्वोपचारसहितं बलिं गृह्ण गृह्ण स्वाहा ।  
आग्नेये । यां योगिनीभ्यो नमः ।  
  
ऊर्ध्वं ब्रह्माण्डतो वा दिवि गगनतले भूतले निष्कले वा  
पाताले वा तले वा सलिलपवनयोर्यत्र कुत्र स्थिता वा ।  
ऊर्ध्वं पीठोपपीठादिषु च कृतपदा धूपदीपादिकेन  
प्रीता देव्यः सदा नः शुभबलिविधिना पान्तु वीरेन्द्रवर्याः ॥  
  
यां योगिनीभ्यो फट् स्वाहा । इति योगिनीबलिः ॥  
  
नैऋते क्षां क्षीं क्षूं क्षैं क्षौं क्षः क्षेत्रपाल अलिबलिसहितं  
बलिं गृह्ण गृह्ण स्वाहा । इति क्षेत्रपालबलिः ॥  
  
वायव्ये गां गीं गूं गणपतये वरवरद सर्वजनं मे वशमानय  
बलिं गृह्ण गृह्ण स्वाहा । इति गणपतिबलिः ॥  
  
इत्थं बलिं विरचय्य गुरुदेव्यौ ध्यायन् यथाशक्तिं जपं विधाय ।  
पुनरपि प्राणायामर्ष्यादिकराङ्गन्यासानन्तरं ``गुह्यातीति''  
तर्पणेन तेजोरूपं जपफलं देवीवामहस्ते समर्प्य ।  
कवचसहस्रनामस्तवपाठं पठित्वा साष्टाङ्गं प्रणिपत्य  
प्रदक्षिणीकृत्य सामयिकैः सह पुर्वोक्तरूपेण पात्रवन्दनं विधाय  
``नन्दन्तु साधकाः सर्वे विनश्यन्तु विदूषकाः ।  
अवस्था शाम्भवी मेऽस्तु प्रसन्नोऽस्तु गुरुः सदा ॥``  
इत्यादि पुर्वोक्तं शान्तिस्तोत्रं पठित्वा ।  
ईशाने ``निर्माल्यवासिन्यै नमः'' इति निर्माल्यं त्यजेत् ।  
ततः ``इतः पुर्वं जाग्रत्स्वप्नसुषुप्त्यवस्थासु मनसा वाचा  
कर्मणा पद्भ्यामुदरेण शिश्ना प्राणदेहधर्माधिकारतो यदुक्तं  
यत्कृतं तत्सर्वं मदीयं श्रीबालात्रिपुरार्पणमस्तु ।  
ताम्रादिपात्रेऽघ्र्यं धृत्वा ``ओं ह्रां ह्रीं सः सूर्य एष तेऽघः  
स्वाहा'' इत्यर्घ्यं सूर्याय दत्त्वा । अच्छिद्रमवधारयेत् । नैवेद्यादि  
बान्धवैः साकं भुक्त्वा स्वात्मानं कामकलारूपं भावयन् सुखं  
विहरेत् ।  
  
इति श्रीबालासपर्यापद्धतिः समाप्ता ।  
  
  
Proofread by PSA Easwaran  
  
