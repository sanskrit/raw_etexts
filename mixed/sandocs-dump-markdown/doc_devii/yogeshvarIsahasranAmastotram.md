---
Acknowledge-Permission: http://chitpavanfoundation.org/Chitpavans/
Category: sahasranAma, devii, devI
Description/comments: rudrayAmale uttarakhaNDe devIcharitre (unsure)
File name: yogeshvarIsahasranAmastotram.itx
Language: Sanskrit
Latest update: May 5, 2017
Location: doc_devii
Proofread by: Avinash Sathaye, NA, PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
Source: Also Indic Manuscript Collection at dla.library.upenn.edu
Subject: philosophy/hinduism/religion
Sublocation: devii
Text title: Shri Yogeshwari Sahasranama Stotram
engtitle: Yogeshwari Sahasranamastotram
itxtitle: yogeshvarIsahasranAmastotram
title: योगेश्वरीसहस्रनामस्तोत्रम्

---
  
 श्रीयोगेश्वरीसहस्रनामस्तोत्रम्   
  
श्रीगणेशाय नमः ।  
श्रीयोगेश्वर्यै नमः ।  
  
अथ श्रीयोगेश्वरीसहस्रनामस्तोत्रं प्रारम्भः ।  
  
ॐ या तुरीया परादेवी दोषत्रयविवर्जिता ।  
सदानन्दतनुः शान्ता सैवाहमहमेव सा ॥ १॥  
  
यस्याः संस्मरणादेव क्षीयन्ते भवभीतयः ।  
तां नमामि जगद्धात्रीं योगिनीं परयोगिनीम् ॥ २॥  
  
महदादि जगद्यस्यां जातं रज्जुभुजङ्गवत् ।  
सा अम्बा पुरसंस्थाना पातु योगेश्वरेश्वरी ॥ ३॥  
  
सच्चिदानन्दरूपाय प्रतीचेऽनन्तरूपिणे ।  
नमो वेदान्तवेद्याय महसेऽमिततेजसे ॥ ४॥  
  
मुनयो नैमिषारण्ये दीर्घसत्रप्रसङ्गतः ।  
प्रहृष्टमनसा सूतं प्रप्रच्छुरिदमादरात् ॥ ५॥  
  
ईश्वर उवाच  
यो नित्यं पूजयेद्देवीं योगिनीं योगवित्तमाम् ।  
तस्यायुः पुत्रसौख्यं च विद्यादात्री भवत्यसौ ॥ ६॥  
  
यो देवीभक्तिसंयुक्तस्तस्य लक्ष्मीश्च किङ्करी ।  
राजानो वश्यतां यान्ति स्त्रियो वै मदविह्वलाः ॥ ७॥  
  
यो भवानीं महामायां पूजयेन्नित्यमादरात् ।  
ऐहिकं च सुखं प्राप्य परब्रह्मणि लीयते ॥ ८॥  
  
श्रीविष्णुरुवाच  
देव देव महादेव नीलकण्ठ उमापते ।  
रहस्यं प्रष्टुमिच्छामि संशयोऽस्ति महामते ॥ ९॥  
  
चराचरस्य कर्ता त्वं संहर्ता पालकस्तथा ।  
कस्या देव्यास्त्वया शम्भो क्रियते स्तुतिरन्वहम् ॥ १०॥  
  
जप्यते परमो मन्त्रो ध्यायते किं त्वया प्रभो ।  
वद शम्भो महादेव त्वत्तः का परदेवता ॥ ११॥  
  
प्रसन्नो यदि देवेश परमेश पुरातन ।  
रहस्यं परमं देव्या कृपया कथय प्रभो ॥ १२॥  
  
विनाभ्यासं विना जाप्यं विना ध्यानं विनार्चनम् ।  
प्राणायामं विना होमं विना नित्योदकक्रियाम् ॥ १३॥  
  
विना दानं विना गन्धं विना पुष्पं विना बलिम् ।  
विना भूतादिशुद्धिं च यथा देवी प्रसीदति ॥ १४॥  
  
इति पृष्टस्तदा शम्भुर्विष्णुना प्रभविष्णुना ।  
प्रोवाच भगवान्देवो विकसन्नेत्रपङ्कजः ॥ १५॥  
  
श्रीशिव उवाच  
साधु साधु सुरश्रेष्ठ पृष्टवानसि साम्प्रतम् ।  
षण्मुखस्यापि यद्गोप्यं रहस्यं तद्वदामि ते ॥ १६॥  
  
पुरा युगक्षये लोकान्कर्तुमिच्छुः सुरासुरम् ।  
गुणत्रयमयी शक्तिश्चिद्रूपाऽऽद्या व्यवस्थिता ॥ १७॥  
  
तस्यामहं समुत्पन्नो मत्तस्त्वं जगतःपिता ।  
त्वत्तो ब्रह्मा समुद्भूतो लोककर्ता महाविभुः ॥ १८॥  
  
ब्रह्मणोऽथर्षयो जातास्तत्त्वैस्तैर्महदादिभिः ।    ब्रह्मणो ऋषयो  
चेतनेति ततः शक्तिर्मां काप्यालिङ्ग्य तिष्ठति ॥ १९॥ काप्यालिङ्ग्य तस्थुषी  
  
आराधिता स्तुता सैव सर्वमङ्गलकारिणी ।  
तस्यास्त्वनुग्रहादेव मया प्राप्तं परं पदम् ॥ २०॥  
  
स्तौमि तां च महामायां प्रसन्ना च ततःशिवा ।  
नामानि ते प्रवक्ष्यामि योगेश्वर्याः शुभानि च ॥ २१॥  
  
एतानि प्रपठेद्विद्वान् मयोक्तानि सुरेश्वर ।   नमोऽन्तानि सुरेश्वर  
तस्याः स्तोत्रं महापुण्यं स्वयङ्कल्पात्प्रकाशितम् ॥ २२॥  
  
गोपनीयं प्रयत्नेन पठनीयं प्रयत्नतः ।  
तव तत्कथयिष्यामि श्रुत्वा तदवधारय ॥ २३॥  
  
यस्यैककालपठनात्सर्वेविघ्नाः पलायिताः ।  
पठेत्सहस्रनामाख्यं स्तोत्रं मोक्षस्य साधनम् ॥ २४॥  
  
प्रसन्ना योगिनी तस्य पुत्रत्वेनानुकम्पते ।  
यथा ब्रह्मामृतैर्ब्रह्मकुसुमैः पूजिता परा ॥ २५॥  
  
प्रसीदति तथा तेन स्तुत्वा देवी प्रसीदति ।    श्रुता देवी  
  
अस्य श्रीयोगेश्वरीसहस्रनामस्तोत्रमन्त्रस्य  
श्रीमहादेव ऋषिः ।  अनुष्टुप्छन्दः । श्रीयोगश्वरी देवता ।  
ह्रीं बीजम् । श्रीं शक्तिः । क्लीं कीलकम् ।  
मम सकलकामनासिध्यर्थं अम्बापुरनिवासिनीप्रीत्यर्थं  
सहस्रनामस्तोत्रजपे विनियोगः ।  
अथ न्यासः  
महादेवऋषये नमः शिरसि ।  
अनुष्टुप्छन्दसे नमः मुखे ।  
श्रीयोगश्वरी देवतायै नमः हृदये ।  
ह्रीं बीजाय नमः दक्षिणस्तने ।  
श्रीं शक्तये नमः वामस्तने ।  
क्लीं कीलकाय नमः नाभौ ।  
विनियोगाय नमः पादयोः ॥  
  
ॐ ह्रीं अङ्गुष्ठाभ्यां नमः ।  
ॐ यं तर्जनीभ्यां नमः ।  
ॐ यां मध्यमाभ्यां नमः ।  
ॐ रुद्रादये अनामिकाभ्यां नमः ।  
ॐ योगेश्वर्यै कनिष्ठिकाभ्यां नमः ।  
ॐ स्वाहा करतलकरपृष्ठाभ्यां नमः ॥  
  
एवं हृदयादि षडङ्गन्यासः  
ॐ ह्रीं हृदयाय नमः ।  
ॐ यं शिरसे स्वाहा ।  
ॐ यां शिखायै वषट् ।  
ॐ रुद्रादये कवचाय हुम् ।  
ॐ योगेश्वर्यै नेत्रत्रयाय वौषट् ।  
ॐ स्वाहा अस्त्राय फट् ।  
ॐ भूर्भुवस्वरोमिति दिग्बन्धः ॥  
  
अथ ध्यानम् ।  
ॐ कालाभ्राम्यां कटाक्षैरलिकुलभयदां मौलिबद्धेन्दुरेखां  
    शङ्खं चक्रं कपालं डमरुमपि करैरुद्वहन्तीं त्रिनेत्राम् । त्रिशिखमपि  
सिंहस्कन्धाधिरूढां त्रिभुवनमखिलं तेजसा पूरयन्तीं  
    ध्यायेदम्बाजयाख्यां त्रिदशपरिणतां सिद्धिकामो नरेन्द्रः ॥ १॥    त्रिदशपरिवृतां  
इति ध्यात्वा ।  
लं पृथिव्यात्मकं गन्धं समर्पयामि ।  
हं आकाशात्मकं पुष्पं समर्पयामि ।  
यं वाय्वात्मकं धूपं समर्पयामि ।  
रं आग्नेयात्मकं दीपं समर्पयामि ।  
वं अमृतात्मकं नैवेद्यं समर्पयामि ।  
सं सर्वात्मकं ताम्बूलं समर्पयामि ।  
इति पञ्चोपचारैः सम्पूज्य  
ॐ ह्रीं यं यां रुद्रादये योगेश्वर्यै स्वाहा ।  
  
       अथ सहस्रनामस्तवनम् ।  
ॐ योगिनी योगमाया च योगपीठस्थितिप्रिया ।  
योगिनी योगदीक्षा च योगरूपा च योगिनी ॥ १॥  
  
योगगम्या योगरता योगीहृदयवासिनी ।  
योगस्थिता योगयुता योगमार्गरता सदा ॥ २॥  
  
योगेश्वरी योगनिद्रा योगदात्री सरस्वती ।  
तपोयुक्ता तपःप्रीतिः तपःसिद्धिप्रदा परा ॥ ३॥ तपोरता तपोयुक्ता  
  
निशुम्भशुम्भसंहन्त्री रक्तबीजविनाशिनी ।  
मधुकैटभहन्त्री च महिषासुरघातिनी ॥ ४॥  
  
शारदेन्दुप्रतीकाशा चन्द्रकोटिप्रकाशिनी ।  
महामाया महाकाली महामारी क्षुधा तृषा ॥ ५॥  
  
निद्रा तृष्णा चैकवरा कालरात्रिर्दुरत्यया ।  
महाविद्या महावाणी भारती वाक्सरस्वती ॥ ६॥  
  
आर्या ब्राह्मी महाधेनुर्वेदगर्भा त्वधीश्वरी ।        कामधेनुर्वेदगर्भा  
कराला विकरालाख्या अतिकालातिदीपका ॥ ७॥    अतिकाला तृतीयका  
एकलिङ्गा योगिनी च डाकिनी भैरवी तथा ।  
महाभैरवकेन्द्राक्षी त्वसिताङ्गी सुरेश्वरी ॥ ८॥  
  
शान्तिश्चन्द्रोपमाकर्षा कलाकान्तिः कलानिधिः । शान्तिश्चन्द्रार्धमाकर्षी  
सर्वसङ्क्षोभिणी शक्तिः सर्वाह्लादकरी प्रिया ॥ ९॥  
  
सर्वाकर्षिणिका शक्तिः सर्वविद्राविणी तथा ।  
सर्वसम्मोहिनीशक्तिः सर्वस्तम्भनकारिणी ॥ १०॥   Extra verse   
सर्वजृम्भनिका नाम शक्तिः सर्वत्र शङ्करी ।  
महासौभाग्यगम्भीरा पीनवृत्तघनस्तनी ॥ ११॥  
  
रत्नकोटिविनिक्षिप्ता साधकेप्सितभूषणा । रत्नपीठ  
नानाशस्त्रधरा दिव्या वसतीहर्षितानना ॥ १२॥  
  
खड्गपात्रधरा देवी दिव्यवस्त्रा च योगिनी ।  
सर्वसिद्धिप्रदा देवी सर्वसम्पत्प्रदा तथा ॥ १३॥  
सर्वप्रियङ्करी चैव सर्वमङ्गलकारिणी ।  
सा वैष्णवी सैव शैवी महारौद्री शिवा क्षमा ॥ १४॥  
  
कौमारी पार्वती चैव सर्वमङ्गलदायिनी ।  
ब्राह्मी माहेश्वरी चैव कौमारी वैष्णवी परा ॥ १५॥  
  
वाराही चैव माहेन्द्री चामुण्डा सर्वदेवता ।  
अणिमा महिमा सिद्धिर्लघिमा शिवरूपिका ॥ १६॥  
  
वशित्वसिद्धिः प्राकाम्या मुक्तिरिच्छाष्टमी परा ।  
सर्वाकर्षिणिकाशक्तिः सर्वाह्लादकरी प्रिया ॥ १७॥  
  
सर्वसम्मोहिनीशक्तिः सर्वस्तम्भनकारिणी ।  
सर्वजृम्भणिकानाम शक्तिः सर्ववशङ्करी ॥ १८॥  
  
सर्वार्थजनिकाशक्तिः सर्वसम्पत्तिशङ्करी ।  
सर्वार्थरञ्जिनीशक्तिः सर्वोन्मोदनकारिणी ॥ १९॥ सर्वोन्मादनकारिणी ??  
  
सर्वार्थसाधिकाशक्तिः सर्वसम्पत्तिपूरिका ।  
सर्वमन्त्रमयीशक्तिः सर्वद्वन्द्वक्षयङ्करी ॥ २०॥  
  
सर्वकामप्रदा देवी सर्वदुःखप्रमोचनी ।  
सर्वमृत्युप्रशमनी सर्वविघ्ननिवारिणी ॥ २१॥  
  
सर्वाङ्गसुन्दरी देवी सर्वसौभाग्यदायिनी ।  
सर्वरक्षाकरी देवी अक्षवर्णविराजिता ॥ २२॥ अक्षवर्णपराजिता  
  
नौमि तां च जगद्धात्रीं योगनिद्रास्वरूपिणीम् ।  
सर्वस्याद्या विशालाक्षी नित्या बुद्धिस्वरूपिणी ॥ २३॥  
  
श्वेतपर्वतसङ्काशा श्वेतवस्त्रा महासती ।  
नीलहस्ता रक्तमध्या सुश्वेतस्तनमण्डला ॥ २४॥  
  
रक्तपादा नीलजङ्घा सुचित्रजघना विभुः ।  
चित्रमाल्याम्बरधरा चित्रगन्धानुलेपना ॥ २५॥  
  
जपाकुसुमवर्णाभा रक्ताम्बरविभूषणा ।  
रक्तायुधा रक्तनेत्रा रक्तकुञ्चितमूर्धजा ॥ २६॥  
  
सर्वस्याद्या महालक्ष्मी नित्या बुद्धिस्वरूपिणी ।  
चतूर्भुजा रक्तदन्ता जगद्व्याप्य व्यवस्थिता ॥ २७॥  
  
नीलाञ्जनचयप्रख्या महादंष्ट्रा महानना ।  
विस्तीर्णलोचना देवी वृत्तपीनपयोधरा ॥ २८॥  
  
एकवीरा कालरात्रिः सैवोक्ता कामदा स्तुता ।  
भीमा देवीति सम्पूज्या पुत्रपौत्रप्रदायिनी ॥ २९॥  
  
या सात्त्विकगुणा प्रोक्ता या विशिष्टसरस्वती । माया विद्यासरस्वती  
सा देवकार्यवसति स्वरूपमपरं दधौ ॥ ३०॥   
 The verse number is shifted because extra verse above   
देवी स्तुता तदा गौरी स्वदेहात्तरुणीं सृजत् ।  
ख्याता वै कौशिकी देवी ततः कृष्णाभवत्सती ॥ ३०॥  
  
हिमाचलकृतस्थाना कालिकेति च विश्रुता ।  
महासरस्वतीदेवी शुम्भासुरनिबर्हिणी ॥ ३१॥  
  
श्वेतपर्वतसङ्काशा श्वेतवस्त्रविभूषणा ।  
नानारत्नसमाकीर्णा वेदविद्याविनोदिनी ॥ ३२॥  
  
शस्त्रव्रातसमायुक्ता भारती सा सरस्वती ।  
वागीश्वरी पीतवर्णा सैवोक्ता कामदालया ॥ ३३॥  
  
कृष्णवर्णा महालम्बा नीलोत्पलविलोचना ।  
गम्भीरनाभिस्त्रिवली विभूषिततनूदरी ॥ ३४॥  
  
सुकर्कशा चन्द्रभासा वृतपीनपयोधरा ।     सा कर्कशा  
चतुर्भुजा विशालाक्षी कामिनी पद्मलोचना ॥ ३५॥  
  
शाकम्भरी समाख्याता शताक्षी वनशङ्करी । शताक्षी चैव कीर्त्यते  
शुचिः शाकम्भरी देवी पूजनीया प्रयत्नतः ॥ ३६॥  
  
त्रिपुरा विजया भीमा तारा त्रैलोक्यसुन्दरी ।  
शाम्भवी त्रिजगन्माता स्वरा त्रिपुरसुन्दरी ।  
कामाक्षी कमलाक्षी च धृतिस्त्रिपुरतापिनी ॥ ३७॥  
  
जया जयन्ती शिवदा जलेशी चरणप्रिया ।  
गजवक्त्रा त्रिनेत्रा च शङ्खिनी चापराजिता ॥ ३८॥  
  
महिषघ्नी शुभानन्दा स्वधा स्वाहा शुभानना ।  
विद्युज्जिह्वा त्रिवक्त्रा च चतुर्वक्त्रा सदाशिवा ।  
कोटराक्षी शिखिरवा त्रिपदा सर्वमङ्गला ।  
मयूरवदना सिद्धिर्बुद्धिः काकरवा सती ॥ ३९॥  
  
हुङ्कारा तालकेशी च सर्वतारा च सुन्दरी ।  
सर्पास्या च महाजिह्वा पाशपाणिर्गरुत्मती ॥ ४०॥  
  
पद्मावती सुकेशी च पद्मकेशी क्षमावती ।  
पद्मावती सुरमुखी पद्मवक्त्रा षडानना ॥ ४१॥ पद्मावती सुनासा च  
  
त्रिवर्गफलदा माया रक्षोघ्नी पद्मवासिनी ।  
प्रणवेशी महोल्काभा विघ्नेशी स्तम्भिनी खला ॥ ४२॥  
  
मातृकावर्णरूपा च अक्षरोच्चारिणी गुहा । अक्षरोच्चाटिनी  
अजपा मोहिनी श्यामा जयरूपा बलोत्कटा ॥ ४३॥  
  
वाराही वैष्णवी जृम्भा वात्याली दैत्यतापिनी ।  
क्षेमङ्करी सिद्धिकरी बहुमाया सुरेश्वरी ॥ ४४॥  
  
छिन्नमूर्धा छिन्नकेशी दानवेन्द्रक्षयङ्करी ।  
शाकम्भरी मोक्षलक्ष्मीर्जम्भिनी बगलमुखी ॥ ४५॥  
  
अश्वारूढा महाक्लिन्ना नारसिंही गजेश्वरी ।  
सिद्धेश्वरी विश्वदुर्गा चामुण्डा शववाहना ॥ ४६॥  
  
ज्वालामुखी कराली च चिपिटा खेचरेश्वरी । त्रिपटा  
शुम्भघ्नी दैत्यदर्पघ्नी विन्ध्याचलनिवासिनी ॥ ४७॥  
  
योगिनी च विशालाक्षी तथा त्रिपुरभैरवी ।  
मातङ्गिनी करालाक्षी गजारूढा महेश्वरी ॥ ४८॥  
  
पार्वती कमला लक्ष्मीः श्वेताचलनिभा उमा । निभा उमा (ईन् बोथ् फ़िलेस् इत् इस् समे)  
कात्यायनी शङ्खरवा घुर्घुरा सिंहवाहिनी ॥ ४९॥  
  
नारायणीश्वरी चण्डी घण्टाली देवसुन्दरी ।  
विरूपा वामनी कुब्जा कर्णकुब्जा घनस्तनी ॥ ५०॥  
  
नीला शाकम्भरी दुर्गा सर्वदुर्गार्तिहारिणी ।  
दंष्ट्राङ्कितमुखा भीमा नीलपत्रशिरोधरा ॥ ५१॥  
  
महिषघ्नी महादेवी कुमारी सिंहवाहिनी ।  
दानवांस्तर्जयन्ती च सर्वकामदुघा शिवा ॥ ५२॥  
  
कन्या कुमारिका चैव देवेशी त्रिपुरा तथा ।  
कल्याणी रोहिणी चैव कालिका चण्डिका परा ॥ ५३॥  
  
शाम्भवी चैव दुर्गा च सुभद्रा च यशस्विनी ।  
कालात्मिका कलातीता कारुण्यहृदया शिवा ॥ ५४॥  
  
कारुण्यजननी नित्या कल्याणी करुणाकरा ।  
कामाधारा कामरूपा कालचण्डस्वरूपिणी ॥ ५५॥ कालदण्डस्वरूपिणी  
  
कामदा करुणाधारा कालिका कामदा शुभा ।  
चण्डवीरा चण्डमाया चण्डमुण्डविनाशिनी ॥ ५६॥  
  
चण्डिका शक्तिरत्युग्रा चण्डिका चण्डविग्रहा ।  
गजानना सिंहमुखी गृध्रास्या च महेश्वरी ॥ ५७॥  
  
उष्ट्रग्रीवा हयग्रीवा कालरात्रिर्निशाचरी ।  
कङ्कारी रौद्रचित्कारी फेत्कारी भूतडामरी ॥ ५८॥ रौद्रछित्कारी  
  
वाराही शरभास्या च शताक्षी मांसभोजनी ।  
कङ्काली डाकिनी काली शुक्लाङ्गी कलहप्रिया ॥ ५९॥  
  
उलूकिका शिवारावा धूम्राक्षी चित्रनादिनी ।  
ऊर्ध्वकेशी भद्रकेशी शवहस्ता च मालिनी ॥ ६०॥  
  
कपालहस्ता रक्ताक्षी श्येनी रुधिरपायिनी ।  
खड्गिनी दीर्घलम्बोष्ठी पाशहस्ता बलाकिनी ॥ ६१॥  
  
काकतुण्डा पात्रहस्ता धूर्जटी विषभक्षिणी ।  
पशुघ्नी पापहन्त्री च मयूरी विकटानना ॥ ६२॥  
  
भयविध्वंसिनी चैव प्रेतास्या प्रेतवाहिनी ।  
कोटराक्षी लसज्जिह्वा अष्टवक्त्रा सुरप्रिया ॥ ६३॥  
  
व्यात्तास्या धूमनिःश्वासा त्रिपुरा भुवनेश्वरी ।  
बृहत्तुण्डा चण्डहस्ता प्रचण्डा चण्डविक्रमा ॥ ६४॥ दण्डहस्ता  
  
स्थूलकेशी बृहत्कुक्षिर्यमदूती करालिनी ।  
दशवक्त्रा दशपदा दशहस्ता विलासिनी ॥ ६५॥  
  
अनाद्यन्तस्वरूपा च क्रोधरूपा मनोगतिः । आदिरन्तस्वरूपा आदिहान्तस्वरूपा  
मनुश्रुतिस्मृतिर्घ्राणचक्षुस्त्वग्रसनात्मिका ॥ ६६॥ त्वग्रसनारसः ॥  
  
योगिमानससंस्था च योगसिद्धिप्रदायिका ।  
उग्राणी उग्ररूपा च उग्रतारास्वरूपिणी ॥ ६७॥  
  
उग्ररूपधरा चैव उग्रेशी उग्रवासिनी ।  
भीमा च भीमकेशी च भीममूर्तिश्च भामिनी ॥ ६८॥  
  
भीमातिभीमरूपा च भीमरूपा जगन्मयी ।  
खड्गिन्यभयहस्ता च घण्टाडमरुधारिणी ॥ ६९॥  
  
पाशिनी नागहस्ता च योगिन्यङ्कुशधारिणी ।  
यज्ञा च यज्ञमूर्तिश्च दक्षयज्ञविनाशिनी ॥ ७०॥  
  
यज्ञदीक्षाधरा देवी यज्ञसिद्धिप्रदायिनी ।  
हिरण्यबाहुचरणा शरणागतपालिनी ॥ ७१॥  
  
अनाम्न्यनेकनाम्नी च निर्गुणा च गुणात्मिका ।  
मनो जगत्प्रतिष्ठा च सर्वकल्याणमूर्तिनी ॥ ७२॥  
  
ब्रह्मादिसुरवन्द्या च गङ्गाधरजटास्थिता ।  
महामोहा महादीप्तिः सिद्धविद्या च योगिनी ॥ ७३॥  
  
योगिनी चण्डिका सिद्धा सिद्धसाद्ध्या शिवप्रिया ।  
सरयूर्गोमती भीमा गौतमी नर्मदा मही ॥ ७४॥  
  
भागीरथी च कावेरी त्रिवेणी गण्डकी सरः । सरा  
सुषुप्तिर्जागृतिर्निद्रा स्वप्ना तुर्या च चक्रिणी ॥ ७५॥  
  
अहल्यारुन्धती चैव तारा मन्दोदरी तथा ।  
देवी पद्मावती चैव त्रिपुरेशस्वरूपिणी ॥ ७६॥  
  
एकवीरा महादेवी कनकाढ्या च देवता । एकवीरा तमोदेवी  
शूलिनी परिघास्त्रा च खड्गिन्याबाह्यदेवता ॥ ७७॥  
  
कौबेरी धनदा याम्याऽऽग्नेयी वायुतनुर्निशा ।  
ईशानी नैरृतिः सौम्या माहेन्द्री वारुणीसमा ॥ ७८॥ वारुणी तथा  
  
सर्वर्षिपूजनीयाङ्घ्रिः सर्वयन्त्राधिदेवता ।  
सप्तधातुमयीमूर्तिः सप्तधात्वन्तराश्रया ॥ ७९॥  
  
देहपुष्टिर्मनस्तुष्टिरन्नपुष्टिर्बलोद्धता ।  
तपोनिष्ठा तपोयुक्ता तापसःसिद्धिदायिनी ॥ ८०॥  
  
तपस्विनी तपःसिद्धिः तापसी च तपःप्रिया ।  
औषधी वैद्यमाता च द्रव्यशक्तिःप्रभाविनी ॥ ८१॥  
  
वेदविद्या च वैद्या च सुकुला कुलपूजिता ।  
जालन्धरशिरच्छेत्री महर्षिहितकारिणी ॥ ८२॥  
  
योगनीतिर्महायोगा कालरात्रिर्महारवा ।  
अमोहा च प्रगल्भा च गायत्री हरवल्लभा ॥ ८३॥  
  
विप्राख्या व्योमकारा च मुनिविप्रप्रिया सती ।  
जगत्कर्त्री जगत्कारी जगच्छाया जगन्निधिः ॥ ८४॥ जगश्वासा जगन्निधिः  
  
जगत्प्राणा जगद्दंष्ट्रा जगज्जिह्वा जगद्रसा ।  
जगच्चक्षुर्जगद्घ्राणा जगच्छोत्रा जगन्मुखा ॥ ८५॥  
  
जगच्छत्रा जगद्वक्त्रा जगद्भर्त्री जगत्पिता ।  
जगत्पत्नी जगन्माता जगद्भ्राता जगत्सुहृत् ॥ ८६॥ जगद्धात्री जगत्सुहृत्  
  
जगद्धात्री जगत्प्राणा जगद्योनिर्जगन्मयी ।  
सर्वस्तम्भी महामाया जगद्दीक्षा जया तथा ॥ ८७॥  
  
भक्तैकलभ्या द्विविधा त्रिविधा च चतुर्विधा । भक्तैकलक्ष्या  
इन्द्राक्षी पञ्चभूता च सहस्ररूपधारिणी ॥ ८८॥ पञ्चरूपा  
  
मूलादिवासिनी चैव अम्बापुरनिवासिनी ।  
नवकुम्भा नवरुचिः कामज्वाला नवानना ॥ ८९॥  
  
गर्भज्वाला तथा बाला चक्षुर्ज्वाला नवाम्बरा ।  
नवरूपा नवकला नवनाडी नवानना ॥ ९०॥  
  
नवक्रीडा नवविधा नवयोगिनिका तथा ।  
वेदविद्या महाविद्या विद्यादात्री विशारदा ॥ ९१॥  
  
कुमारी युवती बाला कुमारीव्रतचारिणी ।  
कुमारीभक्तसुखिनी कुमारीरूपधारिणी ॥ ९२॥  
  
भवानी विष्णुजननी ब्रह्मादिजननी परा ।  
गणेशजननी शक्तिः कुमारजननी शुभा ॥ ९३॥  
  
भाग्याश्रया भगवती भक्ताभीष्टप्रदायिनी ।  
भगात्मिका भगाधारा रूपिणी भगमालिनी ॥ ९४॥  
  
भगरोगहरा भव्या सुश्रूः परममङ्गला ।  
शर्वाणी चपलापाङ्गी चारुचन्द्रकलाधरा ॥ ९५॥  
  
विशालाक्षी विश्वमाता विश्ववन्द्या विलासिनी । विश्वविद्या विलासिनी  
शुभप्रदा शुभावर्ता वृत्तपीनपयोधरा ॥ ९६॥  
  
अम्बा संसारमथिनी मृडानी सर्वमङ्गला ।  
विष्णुसंसेविता शुद्धा ब्रह्मादिसुरसेविता ॥ ९७॥  
  
परमानन्दशक्तिश्च परमानन्दरूपिणी । रमानन्दस्वरूपिणी  
परमानन्दजननी परमानन्ददायिनी ॥ ९८॥  
  
परोपकारनिरता परमा भक्तवत्सला ।  
आनन्दभैरवी बालाभैरवी बटुभैरवी ॥ ९९॥  
  
श्मशानभैरवी कालीभैरवी पुरभैरवी ॥ १००॥  
  
पूर्णचन्द्राभवदना पूर्णचन्द्रनिभांशुका ।  
शुभलक्षणसम्पन्ना शुभानन्तगुणार्णवा ॥ १०१॥  
  
शुभसौभाग्यनिलया शुभाचाररता प्रिया ।  
सुखसम्भोगभवना सर्वसौख्यानिरूपिणी ॥ १०२॥  
  
अवलम्बा तथा वाग्मी प्रवरा वाग्विवादिनी । वाद्यवादिनी  
घृणाधिपावृता कोपादुत्तीर्णकुटिलानना ॥ १०३॥  
  
पापदापापनाशा च ब्रह्माग्नीशापमोचनी ।  
सर्वातीता च उच्छिष्टचाण्डाली परिघायुधा ॥ १०४॥  
  
ओङ्कारी वेदकारी च ह्रीङ्कारी सकलागमा ।  
यङ्कारी चर्चिता चर्चिचर्चिता चक्ररूपिणी ॥ १०५॥  
  
महाव्याधवनारोहा धनुर्बाणधरा धरा । वरा  
लम्बिनी च पिपासा च क्षुधा सन्देशिका तथा ॥ १०६॥  
  
भुक्तिदा मुक्तिदा देवी सिद्धिदा शुभदायिनी ।  
सिद्धिदा बुद्धिदा माता वर्मिणी फलदायिनी ॥ १०७॥  
  
चण्डिका चण्डमथनी चण्डदर्पनिवारिणी ।  
चण्डमार्तण्डनयना चन्द्राग्निनयना सती ॥ १०८॥  
  
सर्वाङ्गसुन्दरी रक्ता रक्तवस्त्रोत्तरीयका ।  
जपापावकसिन्दुरा रक्तचन्दनधारिणी ॥ १०९॥ जपास्तबकसिन्दूर रक्तसिन्दूरधारिणी  
  
कर्पूरागरुकस्तूरीकुङ्कुमद्रवलेपिनी ।  
विचित्ररत्नपृथिवीकल्मषघ्नी तलस्थिता ॥ ११०॥  
  
भगात्मिका भगाधारा रूपिणी भगमालिनी ।  
लिङ्गाभिधायिनी लिङ्गप्रिया लिङ्गनिवासिनी ॥ १११॥  
  
भगलिङ्गस्वरूपा च भगलिङ्गसुखावहा ।  
स्वयम्भूकुसुमप्रीता स्वयम्भूकुसुमार्चिता ॥ ११२॥  
  
स्वयम्भूकुसुमस्नाता स्वयम्भूपुष्पतर्पिता ।  
स्वयम्भूपुष्पतिलका स्वयम्भूपुष्पधारिणी ॥ ११३॥  
  
पुण्डीककरा पुण्या पुण्यदा पुण्यरूपिणी ।  
पुण्यज्ञेया पुण्यवन्द्या पुण्यवेद्या पुरातनी ॥ ११४॥ पुण्यमूर्तिः पुरातना  
  
अनवद्या वेदविद्या वेदवेदान्तरूपिणी ।  
मायातीता सृष्टमाया माया धर्मात्मवन्दिता ॥ ११५॥  
  
असृष्टा सङ्गरहिता सृष्टिहेतुः कपर्दिनी ।  
वृषारूढा शूलहस्ता स्थितिसंहारकारिणी ॥ ११६॥  
  
मन्दस्थितिः शुद्धरूपा शुद्धचित्ता मुनिस्तुता ।  
महाभाग्यवती दक्षा दक्षाध्वरविनाशिनी ॥ ११७॥  
  
अपर्णानन्यशरणा भक्ताभीष्टफलप्रदा ।  
नित्या सुन्दरसर्वाङ्गी सच्चिदानन्दलक्षणा ॥ ११८॥  
  
कमला केशिजा केशी कर्षा कर्पूरकालिजा ।  
गिरिजा गर्वजा गोत्रा अकुला कुलजा तथा ॥ ११९॥  
  
दिनजा दिनमाना च वेदजा वेदसम्भृता । वेदसम्मता  
क्रोधजा कुटजा धारा परमा बलगर्विता ॥ १२०॥  
  
सर्वलोकोत्तराभावा सर्वकालोद्भवात्मिका ।  
कुण्डगोलोद्भवप्रीता कुण्डगोलोद्भवात्मिका ॥ १२१॥  
  
कुण्डपुष्पसदाप्रीतिः पुष्पगोलसदारतिः ।  
शुक्रमूर्तिः शुक्रदेहा शुक्रपुजितमूर्तिनी ॥ १२२॥ शुक्रपूजकमूर्तिनी  
  
विदेहा विमला क्रूरा चोला कर्नाटकी तथा । चौण्डा कर्नाटकी  
त्रिमात्रा उत्कला मौण्डी विरेखा वीरवन्दिता ॥ १२३॥  
  
श्यामला गौरविपीना मागधेश्वरवन्दिता ।  
पार्वती कर्मनाशा च कैलासवासिका तथा ॥ १२४॥  
  
शालग्रामशिला माली शार्दूला पिङ्गकेशिनी ।  
नारदा शारदा चैव रेणुका गगनेश्वरी ॥ १२५॥  
  
धेनुरूपा रुक्मिणी च गोपिका यमुनाश्रया ।  
सुकण्ठा कोकिला मेना चिरानन्दा शिवात्मिका ॥ १२६॥  
  
कन्दर्पकोटिलावण्या सुन्दरा सुन्दरस्तनी ।  
विश्वपक्षा विश्वरक्षा विश्वनाथप्रिया सती ॥ १२७॥  
  
योगिनी योगयुक्ता च योगाङ्गध्यानशालिनी ।  
योगपट्टधरा मुक्ता मुक्तानां परमागतिः ॥ १२८॥  
  
कुरुक्षेत्रावनीः काशी मथुरा काञ्च्यवन्तिका ।  
अयोध्या द्वारका माया तीर्था तीर्थकरी प्रिया ॥ १२९॥  
  
त्रिपुष्कराऽप्रमेया च कोशस्था कोशवासिनी ।  
कुशावर्ता कौशिकी च कोशाम्बा कोशवर्धिनी ॥ १३०॥  
  
पद्मकोशा कोशदाक्षी कुसुम्भकुसुमप्रिया ।  
तुलाकोटी च काकुत्स्था स्थावरा च वराश्रया ॥ १३१॥  
  
ॐ ह्रीं यं यां रुद्रदैवत्यायै योगेश्वरीर्येस्वाहा ।  
ॐ ह्रीं यं यां -  
पुत्रदा पौत्रदा पुत्री द्रव्यदा दिव्यभोगदा ।  
आशापूर्णा चिरञ्जीवी लङ्काभयविवर्धिनी ॥ १३२॥  
  
स्त्रुक् स्त्रुवा सामिधेनी च सुश्रद्धा श्राद्धदेवता ।  
माता मातामही तृप्तिः पितुर्माता पितामही ॥ १३३॥  
  
स्नुषा दौहित्रिणी पुत्री लोकक्रीडाभिनन्दिनी । दोलाक्रीडाभिनन्दिनी  
पोषिणी शोषिणी शक्तिर्दीर्घकेशी सुलोमशा ॥ १३४॥ दीर्घशक्तिः  
  
सप्ताब्धिसंश्रया नित्या सप्तद्वीपाब्धिमेखला । सप्तद्वीपा वसुन्धरा  
सूर्यदीप्तिर्वज्रशक्तिर्मदोन्मत्ता च पिङ्गला ॥ १३५॥ मनोन्मत्ता  
  
सुचक्रा चक्रमध्यस्था चक्रकोणनिवासिनी ।  
सर्वमन्त्रमयीविद्या सर्वमन्त्राक्षरा वरा ॥ १३६॥  
  
सर्वज्ञदा विश्वमाता भक्तानुग्रहकारिणी ।  
विश्वप्रिया प्राणशक्तिरनन्तगुणनामधीः ॥ १३७॥  
  
पञ्चाशद्विष्णुशक्तिश्च पञ्चाशन्मातृकामयी ।  
द्विपञ्चाशद्वपुश्रेणी त्रिषष्ट्यक्षरसंश्रया ॥ १३८॥  
  
चतुःषष्टिमहासिद्धिर्योगिनी वृन्दवन्दिनी । वृन्दवन्दिता  
चतुःषड्वर्णनिर्णेयी चतुःषष्टिकलानिधिः ॥ १३९॥  
  
अष्टषष्टिमहातीर्थक्षेत्रभैरववासिनी । भैरववन्दिता  
चतुर्नवतिमन्त्रात्मा षण्णवत्यधिकाप्रिया ॥ १४०॥  
  
सहस्रपत्रनिलया सहस्रफणिभूषणा ।  
सहस्रनामसंस्तोत्रा सहस्राक्षबलापहा ॥ १४१॥  
  
प्रकाशाख्या विमर्शाख्या प्रकाशकविमर्शका ।  
निर्वाणचरणा देवी चतुश्चरणसञ्ज्ञका ॥ १४२॥  
  
चतुर्विज्ञानशक्त्याढ्या सुभगा च क्रियायुता ।  
स्मरेशा शान्तिदा इच्छा इच्छाशक्तिसमान्विता ॥ १४३॥  
  
निशाम्बरा च राजन्यपूजिता च निशाचरी ।  
सुन्दरी चोर्ध्वकेशी च कामदा मुक्तकेशिका ॥ १४४॥  
  
मानिनीति समाख्याता वीराणां जयदायिनी ।  
यामलीति समाख्याता नासाग्राबिन्दुमालिनी ॥ १४५॥  
  
या गङ्गा च करालाङ्गी चन्द्रिकाचलसंश्रया । या कङ्का  
चक्रिणी शङ्खिनी रौद्रा एकपादा त्रिलोचना ॥ १४६॥  
  
भीषणी भैरवी भीमा चन्द्रहासा मनोरमा ।  
विश्वरूपा महादेवी घोररूपा प्रकाशिका ॥ १४७॥  
  
कपालमालिकायुक्ता मूलपीठस्थिता रमा ।  
योगिनी विष्णुरूपा च सर्वदेवर्षिपूजिता ॥ १४८॥  
  
सर्वतीर्थपरा देवी तीर्थदक्षिणतः स्थिता ।  
श्रीसदाशिव उवाच  
दिव्यनामसहस्रं ते योगेश्वर्या मयेरितम् ॥ १४९॥  
  
पुण्यं यशस्यमायुष्यं पुत्रपौत्रविवर्धनम् ।  
सर्ववश्यकरं श्रेष्ठं भुक्तिमुक्तिप्रदं भुवि ।  
यः पठेत्पाठयेद्वापि स मुक्तो नात्र संशयः ।  
अष्टम्यां भूतपौर्णम्यान्नवम्यां दर्शभौमयोः ॥ १५०॥  
  
अयनेषूपरागे च पुण्यकाले विशेषतः ।  
सर्वसौभाग्यसिद्ध्यर्थं जपनीयं प्रयत्नतः ॥ १५१॥  
  
सर्वाभीष्टकरं पुण्यं नित्यमङ्गलदायकम् ।  
इयं नामावली तुभ्यं मयाद्य समुदीरिता ॥ १५२॥  
  
गोपनीया प्रयत्नेन नाख्येया च कदाचन ।  
भक्ताय ज्येष्ठपुत्राय देयं शिष्याय धीमते ॥ १५३॥  
  
आवहन्तीति मन्त्रेण युक्तान्येतानि सादरम् । एतानि धीमते  
यो जपेत्सततं भक्त्या स कामांल्लभते ध्रुवम् ॥ १५४॥  
  
कार्याण्यावाहनादीनि देव्याः शुचिरनात्मभिः ।  
आवहन्तीति मन्त्रेण प्रत्येकं च यथाक्रमम् ॥ १५५॥  
  
कर्तव्यं तर्पणं चापि तेन मन्त्रेण मूलवत् ।  
तदन्वितैश्च होमोऽत्र कर्तव्यस्तैश्च मूलतः ॥ १५६॥  
  
एतानि दिव्यनामानि श्रुत्वा ध्यात्वापि यो नरः ।  
ध्यात्वा देवीं च सततं सर्वकामार्थसिद्धये ॥ १५७॥  
  
एतज्जपप्रसादेन नित्यतृप्तो वसाम्यहम् ।  
सन्तुष्टहृदयो नित्यं वसाम्यत्रार्चयन् चिरम् ॥ १५८॥  
  
स्वापकाले प्रबोधे च यात्राकाले विशेषतः ।  
तस्य सर्वभयं नास्ति रणे च विजयी भवेत् ॥ १५९॥  
  
राजद्वारे सभास्थाने विवादे विप्लवे तथा ।  
चोरव्याघ्रभयं नास्ति सङ्ग्रामे जयवर्धनम् ॥ १६०॥ तस्य चोरभयं नास्ति  
  
क्षयापस्मारकुष्ठादितापज्वरनिवारणम् ।  
महाज्वरं तथात्युग्रं शीतज्वरनिवारणम् ॥ १६१॥  
  
दोषादिसन्निपातं च रोगाणां हन्ति वर्चसा । रोगं हन्ति च सर्वशः  
भूतप्रेतपिशाचाश्च रक्षां कुर्वन्ति सर्वशः ॥ १६२॥ सर्वतः  
  
जपेत्सहस्रनामाख्यं योगिन्याः सर्वकामदम् ।  
यं यं चिन्तयते कामं तं तं प्राप्नोति निश्चितम् ॥ १६३॥  
  
त्रिकालमेककालं वा श्रद्धया प्रयतः पठेत् ।  
सर्वान् रिपून्क्षणाज्जित्वा यः पुमाञ्छ्रियमाप्नुयात् ॥ १६४॥ सपुमाञ्छ्रियम्  
  
डाकिनी शाकिनी चैव वेतालब्रह्मराक्षसम् ।  
कूष्माण्डादिभयं सर्वं नश्यति स्मरणात्ततः ॥ १६५॥  
  
वने रणे महाघोरे कारागृहनियन्त्रके ।  
सर्वसङ्कटनाशार्थं स्तोत्रपाठः सुसिद्धये ॥ १६६॥ पठेत्स्तोत्रमनन्यधीः  
  
वन्ध्या वा काकवन्ध्या वा मृतवन्ध्या च याङ्गना ।  
श्रुत्वा स्तोत्रमिदं पुत्रांल्लभते चिरजीविनः ॥ १६७॥  
  
स्वयम्भुकुसुमैः शुक्लैः सुगन्धिकुसुमान्वितैः ।  
कुङ्कुमागरुकस्तूरीसिन्दूरादिभिरर्चयेत् ॥ १६८॥  
  
मीनमांसादिभिर्युक्तैर्मध्वाज्यैः पायसान्वितः ।  
फलपुष्पादिभिर्युक्तैः मध्वाज्यैः पायसान्वितैः । मीनमांसादिभिर्युक्तैः  
पक्वान्नैः षड्रसैर्भोज्यैः स्वाद्वन्नैश्च चतुर्विधैः ॥ १६९॥  
  
कुमारीं पूजयेद्भक्त्या ब्राह्मणांश्च सुवासिनीः ।  
शक्तितो दक्षिणां दत्वा वासोऽलङ्कारभूषणैः ॥ १७०॥ वासोऽलङ्करणादिभिः  
  
अनेन विधिना पूज्या देव्याः सन्तुष्टिकामदा ।  
सहस्रनामपाठे तु कार्यसिद्धिर्नसंशयः ॥ १७१॥  
  
रमाकान्त सुराधीश प्रोक्तं गुह्यतरं मया ।  
नासूयकाय वक्तव्यं परशिष्याय नो वदेत् ॥ १७२॥ नासूयवे च  
  
देवीभक्ताय वक्तव्यं मम भक्ताय माधव ।  
तव भक्ताय वक्तव्यं न मूर्खायाततायिने ॥ १७३॥  
  
सत्यं सत्यं पुनः सत्यं उद्धृत्य भुजमुच्यते ।  
नानया सदृशी विद्या न देव्या योगिनी परा ॥ १७४॥ न देवी योगिनी परा  
  
इति श्रीरुद्रयामले उत्तरखण्डे देवीचरित्रे  
विष्णुशङ्करसंवादे योगेश्वरीसहस्रनामस्तोत्रं सम्पूर्णम् ॥  
  
  
Proofread by Avinash Sathaye, NA, PSA Easwaran psaeaswaran at gmail.com  
  
The variations are given on the right side of the verses.  
  
