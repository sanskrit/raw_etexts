+++
"Text title" = "kulAnandatantra"
"File name" = "kulaanandatantra.itx"
itxtitle = "kulAnanda tantram"
engtitle = "kulAnanda tantram"
Category = "tantra, devii, devI"
Location = "doc_devii"
Sublocation = "devii"
Language = "Sanskrit"
Subject = "tantram"
"Transliterated by" = "Michael Magee  1997"
"Proofread by" = "Mike Magee"
"Latest update" = "July 4, 2011"
"Send corrections to" = "Mike Magee"
"Site access" = "https://sanskritdocuments.org"
title = "कुलानन्द तन्त्रम्"

+++
  
 कुलानन्द तन्त्रम्   
  
ॐ नमो भैरवाय ।  
कैलासशिखरासीनं देवदेव जगद्गुरुम् ।  
परिपृच्छत्युमादेवी एकान्ते ज्ञानमुत्तमम् ॥ १॥  
  
भेदनिमुत्तमभेदं यथा देहव्यवस्थितम् ।  
कथयस्व पुराभेदं कुलानन्देषु चूत्तमम् ॥ २॥  
  
स्थानान्तरविशेषण विज्ञानं कथयस्व मे ।  
सद्यः प्रत्यकारकं यथा देहे व्यवस्थितम् ॥ ३॥  
  
पाशस्तोभञ्च बेधनञ्च धूननं कम्पनं तथ ।  
खेचरं समरसञ्चैव बलीपलितनाशनम् ॥  
  
सर्वं तत्तु सुरेश्वर कथयस्व मम प्रभो ॥ ४॥  
  
भैरव उवाच ।  
शृणु देवि प्रवक्ष्यामि पुरभेदं समुत्तमम् ।  
एतत् कौलिकं ज्ञानं कुलानन्दे चाष्टोत्तमः ॥ ५॥  
  
ब्रह्मस्थाने यत् कमलं चतुःषष्ठिदलान्वितम् ।  
तत्रैव मनसा रोध्य लक्षयेद्दीपशिखान् व्रती ॥ ६॥  
  
पश्यति सर्वदेहे तु दिव्यदृष्टिर्वरानने ।  
तेन लक्षितमात्रेण जायते सिद्धिरुत्तमा ॥ ७॥  
  
तस्योपरि नाभिम्नदवदा [?] विचक्षणे ।  
तथा चोपरितिष्ठति देवो भैरवो जगत्प्रभुः ॥ ८॥  
  
तस्याग्रे मनसारोप्य दृढभूतविचक्षणाः ।  
जायते ध्वनिभिर्जातिं तत्र मरुद्विशेषतः ॥ ९॥  
  
एतद् विज्ञानमात्रेण आवेषं जुरुते ध्रुवम् ।  
जायते परमं स्थानं नात्र कार्य्यविचारणात् ॥ १०॥  
  
अथान्यं परमं देवि सद्यः प्रत्याकारकम् ।  
तं प्रवक्ष्यामि हे देवि शृणुष्वायतलोचने ॥ ११॥  
  
अङ्गुल्यद्वितियं देवि यत् पूर्व्वं कथितं मया ।  
तत्रैव स्थापयेद्वित्तं कथितं जायते ध्रुवम् ॥ १२॥  
  
अतीतानागतञ्चैव वर्त्तमानं तथैव च ।  
तत्रैवोत्पादयेत् सृष्टिं तिव्रज्योतिःसमकृतिः ॥ १३॥  
  
हृदिसंस्थकमलं हित्वा मूर्ध्नि यान् प्रपूरयेत् ।  
पाशस्तोभं करोत्येवं यदि विश्रमते मनः ॥ १४॥  
  
अथान्यं परं देवि दिव्यदृष्टि प्रवर्त्तते ।  
ज्वलज्वालनमध्यस्थं द्विजग्रन्थि निरीक्षयेत् ॥ १५॥  
  
तत्रैव मनसा रोध्य चूलिकाग्रन्तु मानयेत् पुनः ।  
सृष्टिं प्रवर्त्तन्ते देवि नात्र कार्य्यविचारणात् ॥ १६॥  
  
देव्युवाच ।  
तद्बेधञ्च शुद्धसारञ्च हितं मया न प्रकाशितम् ।  
कथय्स्व विशेषण यथा जानामि तत्क्षणात् ॥ १७॥  
  
भैरव उवाच ।  
शृणु देवि प्रवक्ष्यामि बेधसारं यथाक्रमम् ।  
ब्रह्मस्थाने...पद्मं चतुःषष्टिदलान्वितम् ॥ १८॥  
  
तत्रैवोत्पादयेत् सृष्टिः दण्डाकाराग्नितेजसा ।  
भेदयित्वा महाग्रन्थिं द्विचक्रञ्च तथैव च ॥ १९॥  
  
मूर्ध्निं कमलसंस्थानं ज्वलनाकारं विचिन्तयेत् ।  
चलन्तं भ्रामयेत्तेन नियतं तु महितले ॥ २०॥  
  
बेधये गिरिवृक्षाणि किं पुनः क्षुद्रजन्तवः ।  
अथान्यं परमं देवि विज्ञानं भद्रकं शृणु ॥ २१॥  
  
भ्रुवोश्चक्षुर्मध्यस्थं च कालावुना [?] .... विचिन्तयेत् ।  
यावद्विश्रमते नित्यं भ्रमते चक्रवत् शिरः ॥ २२॥  
  
दुराश्रवणविज्ञानं भूतदेतस्य [?] चिन्तयेत् ।  
वामस्त्रोतं तु यावत् तिव्रतेजसमप्रभम् ॥ २३॥  
  
देव्युवाच ।  
बलीपलितक्षयं देव त्वया ख्यातं ममाग्रतः ।  
एतन्मे संशयो देव कथयस्व मम प्रभो ॥ २४॥  
  
भैरव उवाच ।  
शृणु देवि प्रवक्ष्यामि यत् सुराणामपि दुर्ल्लभम् ।  
द्वात्रिंशतिदलं पद्मं तिष्ठति तन्मूर्ध्नि मध्यतः ॥ २५॥  
  
तत्रैव भावयेदमृतं कलाषोडशसमन्वितम् ।  
हृच्चक्रं पातयेद्वारं [?] यावदानाब्जिमण्डलम् ॥ २६॥  
  
चिन्तयेत् कृष्णवर्णञ्च भेदं तु सकलं पुरः ।  
पलितास्तम्भयेद्देवि मासमेकेन सुव्रते ॥ २७॥  
  
अथान्यं परमं देवि गुह्यसंशयस्थितिकारकम् ।  
यत्र चतुष्पथस्थानं तत्र सर्वासुरालयम् ॥ २८॥  
  
तत्रैव स्थापयेच्चितं दिव्यबालप्रवर्त्तत [?] ।  
अश्रुतां वदते बालां....दिव्य वरानने ॥ २९॥  
  
विषप्रहारं कुरुते ज्वरव्याधिं विनाशयेत् ।  
ततः परतरं स्थानं तत्र सर्वे प्रवर्त्तते ॥ ३०॥  
  
अथान्यं परमं देवि दुराबेधं वदाम्यहम् ।  
ज्वलज्ज्वलनसंध्यस्थं तत्रैव लक्षयेद्देवि ॥ ३१॥  
  
तं त्रितकोटिसमप्रभा ऊर्ध्वं शक्ति निपातान्यतः [?] ।  
बेधयेद्विचक्षणः बेधयित्वा तु तं लक्षयेत् ॥ ३२॥  
  
ज्वलनाकाष्ठप्रभां उर्ध्वशक्तिं चक्रयित्व  
अचलं भ्रामयेत् पुनः [?]  
बेधयेत् सा मनःसहस्राणि समकानि तु का कथा ॥ ३३॥  
  
एवं ज्ञात्वा वीरारोहे विचरेत यथासुखम् ।  
देवासुर्मनुजानां दुर्लभो भवति साधकः ॥ ३४॥  
  
देव्युवाच ।  
धूननं कम्पनं देव यथाख्यातं ममाग्रतः ।  
ततश्चापि संशयो देव कथयस्व मम प्रभो ॥ ३५॥  
  
भैरव उवाच ।  
शृणु देवि प्रवक्ष्यामि धूननं कम्पनं स्थितम् ।  
या सा महावहा नाडी कुचेल्याकारसंस्थिता ॥ ३६॥  
  
तत्रैवोत्पादयेत् दृष्टिर्द्दण्डाकारसुतेजसा ।  
हृच्चक्र... ... ... तिव्रशक्ति सुविग्रहा ॥ ३७॥  
  
धूननं कम्पनं चैव नात्र कार्य्यविचारणात् ।  
अथान्यं परमं देवि खेचरत्वं शृणु प्रिये ॥ ३८॥  
  
या सा महावहा ना[डी] कुण्डल्याकारसंस्थिता ।  
पदद्वन्द्वगता सा तु मूर्ध्निस्थं कमलं पुनः ॥ ३९॥  
  
या वीरतये तज्ज्वलनाकारं सुभावयेद् बुधः ।  
सर्वशक्तितो मध्यत खेचरत्व भवेद्वेः  
नवाहमभृतं ददैतः [?] ॥ ४०॥  
  
अथान्यं सम्प्रवक्ष्यामि महाव्याप्तिं वरानने ।  
यावद्...स्थानेषु ख्याता तस्य मयाग्रतः ॥ ४१॥  
  
तथैव मनसारोप्यं नासाग्रे पवनमानेन ।  
मनसं तत्त्व बेधयित्वा निष्कलं योजयेद् बुधः ॥ ४२॥  
  
महाव्याप्तिर्भवेद्देवि तवाहमनृतं वदेत् ।  
अथान्य सम्प्रवक्ष्यामि येन सिद्धिर्भवेत् ध्रुवम् ॥ ४३॥  
  
वर्गातीतस्य द्वितीयमनुलोम न सुव्रते ।  
ज्वलनारूढं कृत्वा चतुर्थं स्वरसंयुतः ॥ ४४॥  
  
बिन्दुमस्तकसम्भिन्नमादौ योजयेद् बुधः ।  
वर्गातीतं पुनर्देवि षष्तस्वरविभूषितः ॥ ४५॥  
  
स शिखे खरबिन्दुसंयुक्तं योगयेद्देवि तत् पुनः ।  
यकारस्य पञ्चमं गृह्यं तं तृतीयस्वरसमन्वितम् ॥ ४६॥  
  
स्वरं द्वितीयसंयुक्तं कारयेत् पुनः प्रियः ।  
वर्गस्य प्रथमं बीजं सृष्टराद्यतो योजयेत् ॥ ४७॥  
  
एतद्देवि समाख्यातं कुलविद्यासमन्वितम् ।  
नित्यं तु योजयेद्देवि एकचित्तस्तु पण्डितः ॥ ४८॥  
  
तस्य सर्वा भवेत् सिद्धिः सर्वज्ञनेषु सुन्दरि ।  
न खेदयामि कस्य चित्तं शिष्येऽप्युक्त्वा वरानने ॥ ४९॥  
  
अथान्यं परमं देवि कामेन विह्वलारकम् ।  
भस्य मध्यस्थ भगमधो हुताशनम् ॥ ५०॥  
  
प्रेरितः पवनः शक्त्या ज्वलनाकारतेजसा ।  
विसन्तु चिन्तयेद्देवि सृष्टिकमलन्तु यावत् ॥ ५१॥  
  
श्रवणं चिन्तयेदमृतं तेजोमार्गेण योगिनि ।  
भवन्ति विह्वला नार्य्यः क्षनमेकेन सुव्रते ॥ ५२॥  
  
अथान्यं परमं देवि फलपुष्Pआकथनं च ।  
शृणुयात् पर्मादेवि अघोरविक्रमा ॥ ५३॥  
  
आकर्षयेद् बुघो वायुं पिण्डस्थं रूपणमुच्यते ।  
चक्षुषा योजयेद्देवि फलपुष्पन्तु चिन्तयेत् ।  
तेजसार्कर्षयेत् तु...चित्तं सुसर्य्यतः ॥ ५४॥  
  
देव्युवाच ।  
सर्वत्र तु मया ज्ञानं भाषितं देव तत् पुरा ।  
अद्यापि संशयो देवि कथयस्व मम प्रभो ।  
संगमान्मोक्षहेतुकं  *** ***  ॥ ५५॥  
  
भैरव उवाच ।  
शृणु देवि प्रवक्ष्यामि तत् सुरैरपि दुर्लभम् ।  
आसनं तु स्थितं कृत्वा...विश्व अनिवृत्तः ॥ ५६॥  
  
अभावं भावयेद्देवि सर्वभावविवर्जितम् ।  
चित्तं तत्र स्थितं कृत्वा खमध्ये विनियोजयेत् ॥ ५७॥  
  
भावयेत् समरसं देवि प्रभुभृत्यं विचक्षणः ।  
एतद्विज्ञानमात्रेण गियते तत्र मध्यतः ॥ ५८॥  
  
दूराश्रवणविज्ञानं बेधस्तोभं मध्यतः ।  
आवेषं दर्शनं दूरात् कम्पस्तोभं तथैव च ॥ ५९॥  
  
परकायप्रवेशेन सम्प्रवर्त्तेत योगिनः ।  
... ... ...तदभ्यासेन सुव्रते ॥ ६०॥  
  
इति मत्स्येन्द्र-पादावतारितं कुलानन्दं समाप्तमिति ॥  
  
शुभमस्तु सर्वजगताम् ।  
  
  
Encoded by Mike Magee ac70@cityscape.co.uk  
http://www.clas.ufl.edu/users/gthursby/tantra/kulanandtm  
  
