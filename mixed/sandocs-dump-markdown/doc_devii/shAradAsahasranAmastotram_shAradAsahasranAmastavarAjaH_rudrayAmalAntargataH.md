+++
"Text title" = "shAradAsahasranAmastotram"
"File name" = "shAradAsahasranAmastotra.itx"
itxtitle = "shAradAsahasranAmastotram shAradAsahasranAmastavarAjaH (rudrayAmalAntargataH)"
engtitle = "shAradAsahasranAmastotram"
Category = "sahasranAma, devii, sarasvatI, devI"
Location = "doc_devii"
Sublocation = "devii"
SubDeity = "sarasvatI"
Language = "Sanskrit"
Subject = "philosophy/hinduism/religion"
"Transliterated by" = "NA"
"Proofread by" = "PSA Easwaran psaeaswaran at gmail.com"
Description-comments = "See corresopnding nAmAvalI"
Indexextra = "(Scan)"
"Latest update" = "October 18, 2019"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "शारदासहस्रनामस्तोत्रम् शारदासहस्रनामस्तवराजः (रुद्रयामलान्तर्गतः)"

+++
  
 श्रीशारदासहस्रनामस्तोत्रम्   
  
श्री गणेशाय नमः ।  
  
श्रीभैरवी उवाच  
भगवन् सर्वधर्मज्ञ सर्वलोकनमस्कृत ।  
सर्वागमैकतत्त्वज्ञ तत्त्वसागरपारग ॥ १॥  
  
कृपापरोऽसि देवेश शरणागतवत्सल ।  
पुरा दत्तं वरं मह्यं देवदानवसङ्गरे ॥ २॥  
  
तमद्य भगवंस्त्वत्तो याचेऽहं परमेश्वर ।  
प्रयच्छ त्वरितं शम्भो यद्यहं प्रेयसी तव ॥ ३॥  
  
श्रीभैरव उवाच  
देवदेवी पुरा सत्यं सुरासुररणाजिरे ।  
वरो दत्तो मया तेऽद्य वरं याचस्व वाञ्छितम् ॥ ४॥  
  
श्रीभैरवी उवाच  
भगवन् या महादेवी शारदाऽऽख्या सरस्वती ।  
काश्मीरे सा स्वतपसा शाण्डिल्येनावतारिता ॥ ५॥  
  
तस्या नामसहस्रं मे भोगमोक्षैकसाधनम् ।  
साधकानां हितार्थाय वद त्वं परमेश्वर ॥ ६॥  
  
श्रीभैरव उवाच  
रहस्यमेतदखिलं देवानां परमेश्वरि ।  
परापररहस्यं च जगतां भुवनेश्वरि ॥ ७॥  
  
या देवी शारदाख्येति जगन्माता सरस्वती ।  
पञ्चाक्षरी च षट्कूटत्रैलोक्यप्रथिता सदा ॥ ८॥  
  
तया ततमिदं विश्वं तया सम्पाल्यते जगत् ।  
सैव संहरते चान्ते सैव मुक्तिप्रदायिनी ॥ ९॥  
  
देवदेवी महाविद्या परतत्त्वैकरूपिणी ।  
तस्या नामसहस्रं ते वक्ष्येऽहं भक्तिसाधनम् ॥ १०॥  
  
॥ विनियोगः ॥  
  
ॐ अस्य श्रीशारदाभगवतीसहस्रनामस्तोत्रमहामन्त्रस्य  
श्रीभगवान् भैरव ऋषिः । त्रिष्टुप् छन्दः।पञ्चाक्षरशारदा देवता।  
क्लीं बीजम् । ह्रीं शक्तिः। नम इति कीलकम्।  
त्रिवर्गफलसिद्ध्यर्थे सहस्रनामपाठे विनियोगः ॥  
  
॥ करन्यासः ॥  
  
ॐ ह्रां क्लां अङ्गुष्ठाभ्यां नमः ।  
ॐ ह्रीं क्लीं तर्जनीभ्यां नमः ।  
ॐ ह्रूं क्लूं मध्यमाभ्यां नमः ।  
ॐ ह्रैं क्लैं अनामिकाभ्यां नमः।  
ॐ ह्रौं क्लौं कनिष्ठिकाभ्यां नमः ।  
ॐ ह्रः क्लः करतलकरपृष्ठाभ्यां नमः ॥  
  
॥ हृदयादि न्यासः ॥  
  
ॐ ह्रां क्लां हृदयाय नमः ।  
ॐ ह्रीं क्लीं शिरसे स्वाहा ।  
ॐ ह्रूं क्लूं शिखायै वषट् ।  
ॐ ह्रैं क्लैं कवचाय हुं ।  
ॐ ह्रौं क्लौं नेत्रत्रयाय वौषट् ।  
ॐ ह्रः क्लः अस्त्राय फट ।  
ॐ भूर्भुवस्सुवरोमिति दिग्बन्धः ॥  
  
॥ ध्यानम् ॥  
  
शक्तिचापशरघण्टिकासुधापात्ररत्नकलशोल्लसत्कराम् ।  
पूर्णचन्द्रवदनां त्रिलोचनां शारदां नमत सर्वसिद्धिदाम् ॥  
  
श्री श्रीशैलस्थिता या प्रहसितवदना पार्वती शूलहस्ता  
वह्न्यर्केन्दुत्रिनेत्रा त्रिभुवनजननी षड्भुजा सर्वशक्तिः ।  
शाण्डिल्येनोपनीता जयति भगवती भक्तिगम्या नतानां  
सा नः सिंहासनस्था ह्यभिमतफलदा शारदा शं करोतु ॥  
  
॥ पञ्चपूजा ॥  
  
लं पृथिव्यात्मिकायै श्रीशारदादेव्यै गन्धं समर्पयामि ।  
हं आकाशात्मिकायै श्रीशारदादेव्यै पुष्पैः पूजयामि ।  
यं वाय्वात्मिकायै श्रीशारदादेव्यै धूपमाघ्रापयामि ।  
रं वह्न्यात्मिकायै श्रीशारदादेव्यै दीपं दर्शयामि ।  
वं अमृतात्मिकायै श्रीशारदादेव्यै अमृतम्महानैवेद्यं निवेदयामि ।  
सं सर्वात्मिकायै श्रीशारदादेव्यै सर्वोपचारपूजां समर्पयामि ॥  
  
योनिमुद्रां दर्शयेत् ॥  
  
॥ श्रीशारदा गायत्री ॥  
  
ॐ शारदायै विद्महे । वरदायै धीमहि।  
तन्नो मोक्षदायिनी प्रचोदयात् ॥  
  
श्रीशारदासहस्रनामस्तोत्रम् ॥  
  
श्री गणेशाय नमः ।  
  
श्रीभैरवी उवाच  
भगवन् सर्वधर्मज्ञ सर्वलोकनमस्कृत ।  
सर्वागमैकतत्त्वज्ञ तत्त्वसागरपारग ॥ १॥  
  
कृपापरोऽसि देवेश शरणागतवत्सल ।  
पुरा दत्तं वरं मह्यं देवदानवसङ्गरे ॥ २॥  
  
तमद्य भगवंस्त्वत्तो याचेऽहं परमेश्वर ।  
प्रयच्छ त्वरितं शम्भो यद्यहं प्रेयसी तव ॥ ३॥  
  
श्रीभैरव उवाच  
देवदेवी पुरा सत्यं सुरासुररणाजिरे ।  
वरो दत्तो मया तेऽद्य वरं याचस्व वाञ्छितम् ॥ ४॥  
  
श्रीभैरवी उवाच  
भगवन् या महादेवी शारदाऽऽख्या सरस्वती ।  
काश्मीरे सा स्वतपसा शाण्डिल्येनावतारिता ॥ ५॥  
  
तस्या नामसहस्रं मे भोगमोक्षैकसाधनम् ।  
साधकानां हितार्थाय वद त्वं परमेश्वर ॥ ६॥  
  
श्रीभैरव उवाच  
रहस्यमेतदखिलं देवानां परमेश्वरि ।  
परापररहस्यं च जगतां भुवनेश्वरि ॥ ७॥  
  
या देवी शारदाख्येति जगन्माता सरस्वती ।  
पञ्चाक्षरी च षट्कूटत्रैलोक्यप्रथिता सदा ॥ ८॥  
  
तया ततमिदं विश्वं तया सम्पाल्यते जगत् ।  
सैव संहरते चान्ते सैव मुक्तिप्रदायिनी ॥ ९॥  
  
देवदेवी महाविद्या परतत्त्वैकरूपिणी ।  
तस्या नामसहस्रं ते वक्ष्येऽहं भक्तिसाधनम् ॥ १०॥  
  
॥ विनियोगः ॥  
  
ॐ अस्य श्रीशारदाभगवतीसहस्रनामस्तोत्रमहामन्त्रस्य  
श्रीभगवान् भैरव ऋषिः । त्रिष्टुप् छन्दः।पञ्चाक्षरशारदा देवता।  
क्लीं बीजम् । ह्रीं शक्तिः। नम इति कीलकम्।  
त्रिवर्गफलसिद्ध्यर्थे सहस्रनामपाठे विनियोगः ॥  
  
॥ करन्यासः ॥  
  
ॐ ह्रां क्लां अङ्गुष्ठाभ्यां नमः ।ॐ ह्रीं क्लीं तर्जनीभ्यां नमः।  
ॐ ह्रूं क्लूं मध्यमाभ्यां नमः ।ॐ ह्रैं क्लैं अनामिकाभ्यां नमः।  
ॐ ह्रौं क्लौं कनिष्ठिकाभ्यां नमः ।ॐ ह्रः क्लः करतलकरपृष्ठाभ्यां नमः॥  
  
॥ हृदयादि न्यासः ॥  
  
ॐ ह्रां क्लां हृदयाय नमः । ॐ ह्रीं क्लीं शिरसे स्वाहा।  
ॐ ह्रूं क्लूं शिखायै वषट् । ॐ ह्रैं क्लैं कवचाय हुम्।  
ॐ ह्रौं क्लौं नेत्रत्रयाय वौषट् । ॐ ह्रः क्लः अस्त्राय फट।  
ॐ भूर्भुवस्सुवरोमिति दिग्बन्धः ॥  
  
॥ ध्यानम् ॥  
  
शक्तिचापशरघण्टिकासुधापात्ररत्नकलशोल्लसत्कराम् ।  
पूर्णचन्द्रवदनां त्रिलोचनां शारदां नमत सर्वसिद्धिदाम् ॥  
  
श्री श्रीशैलस्थिता या प्रहसितवदना पार्वती शूलहस्ता  
वह्न्यर्केन्दुत्रिनेत्रा त्रिभुवनजननी षड्भुजा सर्वशक्तिः ।  
शाण्डिल्येनोपनीता जयति भगवती भक्तिगम्या नतानां  
सा नः सिंहासनस्था ह्यभिमतफलदा शारदा शं करोतु ॥  
  
॥ पञ्चपूजा ॥  
  
लं पृथिव्यात्मिकायै श्रीशारदादेव्यै गन्धं समर्पयामि ।  
हं आकाशात्मिकायै श्रीशारदादेव्यै पुष्पैः पूजयामि ।  
यं वाय्वात्मिकायै श्रीशारदादेव्यै धूपमाघ्रापयामि ।  
रं वह्न्यात्मिकायै श्रीशारदादेव्यै दीपं दर्शयामि ।  
वं अमृतात्मिकायै श्रीशारदादेव्यै अमृतम्महानैवेद्यं निवेदयामि ।  
सं सर्वात्मिकायै श्रीशारदादेव्यै सर्वोपचारपूजां समर्पयामि ॥  
  
योनिमुद्रां दर्शयेत् ॥  
  
॥ श्रीशारदा गायत्री ॥  
  
ॐ शारदायै विद्महे । वरदायै धीमहि।  
तन्नो मोक्षदायिनी प्रचोदयात् ॥  
  
॥ श्रीशारदा मन्त्रः ॥  
  
ॐ ह्रीं क्लीं शारदायै नमः ॥  
  
॥ अथ श्रीशारदासहस्रनामस्तोत्रम् ॥  
  
ॐ ह्रीं क्लीं शारदा शान्ता श्रीमती श्रीशुभङ्करी ।  
शुभा शान्ता शरद्बीजा श्यामिका श्यामकुन्तला ॥ १॥  
  
शोभावती शशाङ्केशी शातकुम्भप्रकाशिनी ।  
प्रताप्या तापिनी ताप्या शीतला शेषशायिनी ॥ २॥  
  
श्यामा शान्तिकरी शान्तिः श्रीकरी वीरसूदिनी ।  
वेश्या वेश्यकरी वैश्या वानरी वेषभान्विता ॥ ३॥  
  
वाचाली शुभगा शोभ्या शोभना च शुचिस्मिता ।  
जगन्माता जगद्धात्री जगत्पालनकारिणी ॥ ४॥  
  
हारिणी गदिनी गोधा गोमती जगदाश्रया ।  
सौम्या याम्या तथा काम्या वाम्या वाचामगोचरा ॥ ५॥  
  
ऐन्द्री चान्द्री कला कान्ता शशिमण्डलमध्यगा ।  
आग्नेयी वारुणी वाणी कारुणा करुणाश्रया ॥ ६॥  
  
नैरृती ऋतरूपा च वायवी वाग्भवोद्भवा ।  
कौबेरी कूबरा कोला कामेशी कामसुन्दरी ॥ ७॥  
  
खेशानी केशनीकारा मोचनी धेनुकामदा ।  
कामधेनुः कपालेशी कपालकरसंयुता ॥ ८॥  
  
चामुण्डा मूल्यदा मूर्तिर्मुण्डमालाविभूषणा ।  
सुमेरुतनया वन्द्या चण्डिका चण्डसूदिनी ॥ ९॥  
  
चण्डांशुतेजसाम्मूर्तिश्चण्डेशी चण्डविक्रमा ।  
चाटुका चाटकी चर्चा चारुहंसा चमत्कृतिः ॥ १०॥  
  
ललज्जिह्वा सरोजाक्षी मुण्डसृङ्मुण्डधारिणी ।  
सर्वानन्दमयी स्तुत्या सकलानन्दवर्धिनी ॥ ११॥  
  
धृतिः कृतिः स्थितिर्मूर्तिः द्यौवासा चारुहासिनी ।  
रुक्माङ्गदा रुक्मवर्णा रुक्मिणी रुक्मभूषणा ॥ १२॥  
  
कामदा मोक्षदानन्दा नारसिंही नृपात्मजा ।  
नारायणी नरोत्तुङ्गनागिनी नगनन्दिनी ॥ १३॥  
  
नागश्रीर्गिरिजा गुह्या गुह्यकेशी गरीयसी ।  
गुणाश्रया गुणातीता गजराजोपरिस्थिता ॥ १४॥  
  
गजाकारा गणेशानी गन्धर्वगणसेविता ।  
दीर्घकेशी सुकेशी च पिङ्गला पिङ्गलालका ॥ १५॥  
  
भयदा भवमान्या च भवानी भवतोषिता ।  
भवालस्या भद्रधात्री भीरुण्डा भगमालिनी ॥ १६॥  
  
पौरन्दरी परञ्ज्योतिः पुरन्दरसमर्चिता ।  
पीना कीर्तिकरी कीर्तिः केयूराढ्या महाकचा ॥ १७॥  
  
घोररूपा महेशानी कोमला कोमलालका ।  
कल्याणी कामना कुब्जा कनकाङ्गदभूषिता ॥ १८॥  
  
केनाशी वरदा काली महामेधा महोत्सवा ।  
विरूपा विश्वरूपा च विश्वधात्री पिलम्पिला ॥ १९॥  
  
पद्मावती महापुण्या पुण्या पुण्यजनेश्वरी ।  
जह्नुकन्या मनोज्ञा च मानसी मनुपूजिता ॥ २०॥  
  
कामरूपा कामकला कमनीया कलावती ।  
वैकुण्ठपत्नी कमला शिवपत्नी च पार्वती ॥ २१॥  
  
काम्यश्रीर्गारुडीविद्या विश्वसूर्वीरसूर्दितिः ।  
माहेश्वरी वैष्णवी च ब्राह्मी ब्राह्मणपूजिता ॥ २२॥  
  
मान्या मानवती धन्या धनदा धनदेश्वरी ।  
अपर्णा पर्णशिथिला पर्णशालापरम्परा ॥ २३॥  
  
पद्माक्षी नीलवस्त्रा च निम्ना नीलपताकिनी ।  
दयावती दयाधीरा धैर्यभूषणभूषिता ॥ २४॥  
  
जलेश्वरी मल्लहन्त्री भल्लहस्ता मलापहा ।  
कौमुदी चैव कौमारी कुमारी कुमुदाकरा ॥ २५॥  
  
पद्मिनी पद्मनयना कुलजा कुलकौलिनी ।  
कराला विकरालाक्षी विस्रम्भा दर्दुराकृतिः ॥ २६॥  
  
वनदुर्गा सदाचारा सदाशान्ता सदाशिवा ।  
सृष्टिः सृष्टिकरी साध्वी मानुषी देवकी द्युतिः ॥ २७॥  
  
वसुधा वासवी वेणुः वाराही चापराजिता ।  
रोहिणी रमणा रामा मोहिनी मधुराकृतिः ॥ २८॥  
  
शिवशक्तिः पराशक्तिः शाङ्करी टङ्कधारिणी ।  
क्रूरकङ्कालमालाढ्या लङ्काकङ्कणभूषिता ॥ २९॥  
  
दैत्यापहरा दीप्ता दासोज्ज्वलकुचाग्रणीः ।  
क्षान्तिः क्षौमङ्करी बुद्धिर्बोधाचारपरायणा ॥ ३०॥  
  
श्रीविद्या भैरवीविद्या भारती भयघातिनी ।  
भीमा भीमारवा भैमी भङ्गुरा क्षणभङ्गुरा ॥ ३१॥  
  
जित्या पिनाकभृत् सैन्या शङ्खिनी शङ्खरूपिणी ।  
देवाङ्गना देवमान्या दैत्यसूर्दैत्यमर्दिनी ॥ ३२॥  
  
देवकन्या च पौलोमी रतिः सुन्दरदोस्तटी ।  
सुखिनी शौकिनी शौक्ली सर्वसौख्यविवर्धिनी ॥ ३३॥  
  
लोला लीलावती सूक्ष्मा सूक्ष्माऽसूक्ष्मगतिर्मतिः ।  
वरेण्या वरदा वेणी शरण्या शरचापिनी ॥ ३४॥  
  
उग्रकाली महाकाली महाकालसमर्चिता ।  
ज्ञानदा योगिध्येया च गोवल्ली योगवर्धिनी ॥ ३५॥  
  
पेशला मधुरा माया विष्णुमाया महोज्ज्वला ।  
वाराणसी तथाऽवन्ती काञ्ची कुक्कुरक्षेत्रसुः ॥ ३६॥  
  
अयोध्या योगसूत्राद्या यादवेशी यदुप्रिया ।  
यमहन्त्री च यमदा यमिनी योगवर्तिनी ॥ ३७॥  
  
भस्मोज्ज्वला भस्मशय्या भस्मकालीसमर्चिता ।  
चन्द्रिका शूलिनी शिल्या प्राशिनी चन्द्रवासिनी ॥ ३८॥  
  
पद्महस्ता च पीना च पाशिनी पाशमोचनी ।  
सुधाकलशहस्ता च सुधामूर्तिः सुधामयी ॥ ३९॥  
  
व्यूहायुधा वरारोहा वरधात्री वरोत्तमा ।  
पापाशना महामूर्ता मोहदा मधुरस्वरा ॥ ४०॥  
  
मधुपा माधवी माल्या मल्लिका कालिका मृगी ।  
मृगाक्षी मृगराजस्था केशिकीनाशघातिनी ॥ ४१॥  
  
रक्ताम्बरधरा रात्रिः सुकेशी सुरनायिका ।  
सौरभी सुरभिः सूक्ष्मा स्वयम्भूकुसुमार्चिता ॥ ४२॥  
  
अम्बा जृम्भा जटाभूषा जूटिनी जटिनी नटी ।  
मर्मानन्ददा ज्येष्ठा श्रेष्ठा कामेष्टवर्द्धिनी ॥ ४३॥  
  
रौद्री रुद्रस्तना रुद्रा शतरुद्रा च शाम्भवी ।  
श्रविष्ठा शितिकण्ठेशी विमलानन्दवर्धिनी ॥ ४४॥  
  
कपर्दिनी कल्पलता महाप्रलयकारिणी ।  
महाकल्पान्तसंहृष्ठा महाकल्पक्षयङ्करी ॥ ४५॥  
  
संवर्ताग्निप्रभा सेव्या सानन्दाऽऽनन्दवर्धिनी ।  
सुरसेना च मारेशी सुराक्षी विवरोत्सुका ॥ ४६॥  
  
प्राणेश्वरी पवित्रा च पावनी लोकपावनी ।  
लोकधात्री महाशुक्ला शिशिराचलकन्यका ॥ ४७॥  
  
तमोघ्नी ध्वान्तसंहर्त्री यशोदा च यशस्विनी ।  
प्रद्योतिनी च द्युमती धीमती लोकचर्चिता ॥ ४८॥  
  
प्रणवेशी परगतिः पारावारसुता समा ।  
डाकिनी शाकिनी रुद्धा नीला नागाङ्गना नुतिः ॥ ४९॥  
  
कुन्दद्युतिश्च कुरटा कान्तिदा भ्रान्तिदा भ्रमा ।  
चर्विताचर्विता गोष्ठी गजाननसमर्चिता ॥ ५०॥  
  
खगेश्वरी खनीला च नागिनी खगवाहिनी ।  
चन्द्रानना महारुण्डा महोग्रा मीनकन्यका ॥ ५१॥  
  
मानप्रदा महारूपा महामाहेश्वरीप्रिया ।  
मरुद्गणा महद्वक्त्रा महोरगा भयानका ॥ ५२॥  
  
महाघोणा करेशानी मार्जारी मन्मथोज्ज्वला ।  
कर्त्री हन्त्री पालयित्री चण्डमुण्डनिषूदिनी ॥ ५३॥  
  
निर्मला भास्वती भीमा भद्रिका भीमविक्रमा ।  
गङ्गा चन्द्रावती दिव्या गोमती यमुना नदी ॥ ५४॥  
  
विपाशा सरयूस्तापी वितस्ता कुङ्कुमार्चिता ।  
गण्डकी नर्मदा गौरी चन्द्रभागा सरस्वती ॥ ५५॥  
  
ऐरावती च कावेरी शताह्रवा च शतह्रदा ।  
श्वेतवाहनसेव्या च श्वेतास्या स्मितभाविनी ॥ ५६॥  
  
कौशाम्बी कोशदा कोश्या काश्मीरकनकेलिनी ।  
कोमला च विदेहा च पूः पुरी पुरसूदिनी ॥ ५७॥  
  
पौरूरवा पलापाली पीवराङ्गी गुरुप्रिया ।  
पुरारिगृहिणी पूर्णा पूर्णरूपा रजस्वला ॥ ५८॥  
  
सम्पूर्णचन्द्रवदना बालचन्द्रसमद्युतिः ।  
रेवती प्रेयसी रेवा चित्रा चित्राम्बरा चमूः ॥ ५९॥  
  
नवपुष्पसमुद्भूता नवपुष्पैकहारिणी ।  
नवपुष्पशुभामाला नवपुष्पकुलानना ॥ ६०॥  
  
नवपुष्पोद्भवप्रीता नवपुष्पसमाश्रया ।  
नवपुष्पललत्केशा नवपुष्पललन्मुखा ॥ ६१॥  
  
नवपुष्पललत्कर्णा नवपुष्पललत्कटिः ।  
नवपुष्पललन्नेत्रा नवपुष्पललन्नसा ॥ ६२॥  
  
नवपुष्पसमाकारा नवपुष्पललद्भुजा ।  
नवपुष्पललत्कण्ठा नवपुष्पार्चितस्तनी ॥ ६३॥  
  
नवपुष्पललन्मध्या नवपुष्पकुलालका ।  
नवपुष्पललन्नाभिः नवपुष्पललत्भगा ॥ ६४॥  
  
नवपुष्पललत्पादा नवपुष्पकुलाङ्गनी ।  
नवपुष्पगुणोत्पीठा नवपुष्पोपशोभिता ॥ ६५॥  
  
नवपुष्पप्रियोपेता प्रेतमण्डलमध्यगा ।  
प्रेतासना प्रेतगतिः प्रेतकुण्डलभूषिता ॥ ६६॥  
  
प्रेतबाहुकरा प्रेतशय्या शयनशायिनी ।  
कुलाचारा कुलेशानी कुलका कुलकौलिनी ॥ ६७॥  
  
स्मशानभैरवी कालभैरवी शिवभैरवी ।  
स्वयम्भूभैरवी विष्णुभैरवी सुरभैरवी ॥ ६८॥  
  
कुमारभैरवी बालभैरवी रुरुभैरवी ।  
शशाङ्कभैरवी सूर्यभैरवी वह्निभैरवी ॥ ६९॥  
  
शोभादिभैरवी मायाभैरवी लोकभैरवी ।  
महोग्रभैरवी साध्वीभैरवी मृतभैरवी ॥ ७०॥  
  
सम्मोहभैरवी शब्दभैरवी रसभैरवी ।  
समस्तभैरवी देवी भैरवी मन्त्रभैरवी ॥ ७१॥  
  
सुन्दराङ्गी मनोहन्त्री महाश्मशानसुन्दरी ।  
सुरेशसुन्दरी देवसुन्दरी लोकसुन्दरी ॥ ७२॥  
  
त्रैलोक्यसुन्दरी ब्रह्मसुन्दरी विष्णुसुन्दरी ।  
गिरीशसुन्दरी कामसुन्दरी गुणसुन्दरी ॥ ७३॥  
  
आनन्दसुन्दरी वक्त्रसुन्दरी चन्द्रसुन्दरी ।  
आदित्यसुन्दरी वीरसुन्दरी वह्निसुन्दरी ॥ ७४॥  
  
पद्माक्षसुन्दरी पद्मसुन्दरी पुष्पसुन्दरी ।  
गुणदासुन्दरी देवी सुन्दरी पुरसुन्दरी ॥ ७५॥  
  
महेशसुन्दरी देवी महात्रिपुरसुन्दरी ।  
स्वयम्भूसुन्दरी देवी स्वयम्भूपुष्पसुन्दरी ॥ ७६॥  
  
शुक्रैकसुन्दरी लिङ्गसुन्दरी भगसुन्दरी ।  
विश्वेशसुन्दरी विद्यासुन्दरी कालसुन्दरी ॥ ७७॥  
  
शुक्रेश्वरी महाशुक्रा शुक्रतर्पणतर्पिता ।  
शुक्रोद्भवा शुक्ररसा शुक्रपूजनतोषिता ॥ ७८॥  
  
शुक्रात्मिका शुक्रकरी शुक्रस्नेहा च शुक्रिणी ।  
शुक्रसेव्या शुक्रसुरा शुक्रलिप्ता मनोन्मना ॥ ७९॥  
  
शुक्रहारा सदाशुक्रा शुक्ररूपा च शुक्रजा ।  
शुक्रसूः शुक्ररम्याङ्गी शुक्रांशुकविवर्धिनी ॥ ८०॥  
  
शुक्रोत्तमा शुक्रपूजा शुक्रेशी शुक्रवल्लभा ।  
ज्ञानेश्वरी भगोत्तुङ्गा भगमालाविहारिणी ॥ ८१॥  
  
भगलिङ्गैकरसिका लिङ्गिनी भगमालिनी ।  
बैन्दवेशी भगाकारा भगलिङ्गादिशुक्रसूः ॥ ८२॥  
  
वात्याली वनिता वात्यारूपिणी मेघमालिनी ।  
गुणाश्रया गुणवती गुणगौरवसुन्दरी ॥ ८३॥  
  
पुष्पतारा महापुष्पा पुष्टिः परमलाघवी ।  
स्वयम्भूपुष्पसङ्काशा स्वयम्भूपुष्पपूजिता ॥ ८४॥  
  
स्वयम्भूकुसुमन्यासा स्वयम्भूकुसुमार्चिता ।  
स्वयम्भूपुष्पसरसी स्वयम्भूपुष्पपुष्पिणी ॥ ८५॥  
  
शुक्रप्रिया शुक्ररता शुक्रमज्जनतत्परा ।  
अपानप्राणरूपा च व्यानोदानस्वरूपिणी ॥ ८६॥  
  
प्राणदा मदिरा मोदा मधुमत्ता मदोद्धता ।  
सर्वाश्रया सर्वगुणाऽव्यस्था सर्वतोमुखी ॥ ८७॥  
  
नारीपुष्पसमप्राणा नारीपुष्पसमुत्सुका ।  
नारीपुष्पलता नारी नारीपुष्पस्रजार्चिता ॥ ८८॥  
  
षड्गुणा षड्गुणातीता शशिनःषोडशीकला ।  
चतुर्भुजा दशभुजा अष्टादशभुजा तथा ॥ ८९॥  
  
द्विभुजा चैक षट्कोणा त्रिकोणनिलयाश्रया ।  
स्रोतस्वती महादेवी महारौद्री दुरन्तका ॥ ९०॥  
  
दीर्घनासा सुनासा च दीर्घजिह्वा च मौलिनी ।  
सर्वाधारा सर्वमयी सारसी सरलाश्रया ॥ ९१॥  
  
सहस्रनयनप्राणा सहस्राक्षसमर्चिता ।  
सहस्रशीर्षा सुभटा शुभाक्षी दक्षपुत्रिणी ॥ ९२॥  
  
षष्टिका षष्टिचक्रस्था षड्वर्गफलदायिनी ।  
अदितिर्दितिरात्मा श्रीराद्या चाङ्कभचक्रिणी ॥ ९३॥  
  
भरणी भगबिम्बाक्षी कृत्तिका चेक्ष्वसादिता ।  
इनश्री रोहिणी चेष्टिः चेष्टा मृगशिरोधरा ॥ ९४॥  
  
ईश्वरी वाग्भवी चान्द्री पौलोमी मुनिसेविता ।  
उमा पुनर्जया जारा चोष्मरुन्धा पुनर्वसुः ॥ ९५॥  
  
चारुस्तुत्या तिमिस्थान्ती जाडिनी लिप्तदेहिनी ।  
लिढ्या श्लेष्मतराश्लिष्टा मघवार्चितपादुकी ॥ ९६॥  
  
मघामोघा तथैणाक्षी ऐश्वर्यपददायिनी ।  
ऐङ्कारी चन्द्रमुकुटा पूर्वाफाल्गुनिकीश्वरी ॥ ९७॥  
  
उत्तराफल्गुहस्ता च हस्तिसेव्या समेक्षणा ।  
ओजस्विनी तथोत्साहा चित्रिणी चित्रभूषणा ॥ ९८॥  
  
अम्भोजनयना स्वातिः विशाखा जननी शिखा ।  
अकारनिलयाधारा नरसेव्या च ज्येष्टदा ॥ ९९॥  
  
मूला पूर्वाषाढेशी चोत्तराषाढ्यावनी तु सा ।  
श्रवणा धर्मिणी धर्म्या धनिष्ठा च शतभिषक् ॥ १००॥  
  
पूर्वभाद्रपदस्थानाऽप्यातुरा भद्रपादिनी ।  
रेवतीरमणस्तुत्या नक्षत्रेशसमर्चिता ॥ १०१॥  
  
कन्दर्पदर्पिणी दुर्गा कुरुकुल्लकपोलिनी ।  
केतकीकुसुमस्निग्धा केतकीकृतभूषणा ॥ १०२॥  
  
कालिका कालरात्रिश्च कुटुम्बजनतर्पिता ।  
कञ्जपत्राक्षिणी कल्यारोपिणी कालतोषिता ॥ १०३॥  
  
कर्पूरपूर्णवदना कचभारनतानना ।  
कलानाथकलामौलिः कला कलिमलापहा ॥ १०४॥  
  
कादम्बिनी करिगतिः करिचक्रसमर्चिता ।  
कञ्जेश्वरी कृपारूपा करुणामृतवर्षिणी ॥ १०५॥  
  
खर्बा खद्योतरूपा च खेटेशी खड्गधारिणी ।  
खद्योतचञ्चला केशी खेचरी खेचरार्चिता ॥ १०६॥  
  
गदाधारी महागुर्वी गुरुपुत्रा गुरुप्रिया ।  
गीतवाद्यप्रिया गाथा गजवक्त्रप्रसूगतिः ॥ १०७॥  
  
गरिष्ठगणपूज्या च गूढगुल्फा गजेश्वरी ।  
गणमान्या गणेशानी गाणापत्यफलप्रदा ॥ १०८॥  
  
घर्मांशुनयना घर्म्या घोरा घुर्घुरनादिनी ।  
घटस्तनी घटाकारा घुसृणोल्लसितस्तनी ॥ १०९॥  
  
घोरारवा घोरमुखी घोरदैत्यनिबर्हिणी ।  
घनच्छाया घनद्युतिः घनवाहनपूजिता ॥ ११०॥  
  
टवकोटेशरूपा च चतुरा चतुरस्तनी ।  
चतुराननपूज्या च चतुर्भुजसमर्चिता ॥ १११॥  
  
चर्माम्बरा चरगतिः चतुर्वेदमयी चला ।  
चतुःसमुद्रशयना चतुर्दशसुरार्चिता ॥ ११२॥  
  
चकोरनयना चम्पा चम्पाबकुलकुन्तला ।  
च्युतचीराम्बरा चारुमूर्तिश्चम्पकमालिनी ॥ ११३॥  
  
छाया छद्मकरी छिल्ली छोटिका छिन्नमस्तका ।  
छिन्नशीर्षा छिन्ननासा छिन्नवस्त्रवरूथिनी ॥ ११४॥  
  
छन्दिपत्रा छन्नछल्का छात्रमन्त्रानुग्राहिणी ।  
छद्मिनी छद्मनिरता छद्मसद्मनिवासिनी ॥ ११५॥  
  
छायासुतहरा हव्या छलरूपा समुज्ज्वला ।  
जया च विजया जेया जयमण्डलमण्डिता ॥ ११६॥  
  
जयनाथप्रिया जप्या जयदा जयवर्धिनी ।  
ज्वालामुखी महाज्वाला जगत्त्राणपरायणा ॥ ११७॥  
  
जगद्धात्री जगद्धर्त्त्री जगतामुपकारिणी ।  
जालन्धरी जयन्ती च जम्भारातिवरप्रदा ॥ ११८॥  
  
झिल्ली झाङ्कारमुखरा झरी झङ्कारिता तथा ।  
ञनरूपा महाञमी ञहस्ता ञिवलोचना ॥ ११९॥  
  
टङ्कारकारिणी टीका टिका टङ्कायुधप्रिया ।  
ठुकुराङ्गी ठलाश्रया ठकारत्रयभूषणा ॥ १२०॥  
  
डामरी डमरूप्रान्ता डमरूप्रहितोन्मुखी ।  
ढिली ढकारवा चाटा ढभूषा भूषितानना ॥ १२१॥  
  
णान्ता णवर्णसम्युक्ता णेयाऽणेयविनाशिनी ।  
तुला त्र्यक्षा त्रिनयना त्रिनेत्रवरदायिनी ॥ १२२॥  
  
तारा तारवया तुल्या तारवर्णसमन्विता ।  
उग्रतारा महातारा तोतुलाऽतुलविक्रमा ॥ १२३॥  
  
त्रिपुरा त्रिपुरेशानी त्रिपुरान्तकरोहिणी ।  
तन्त्रैकनिलया त्र्यस्रा तुषारांशुकलाधरा ॥ १२४॥  
  
तपः प्रभावदा तृष्णा तपसा तापहारिणी ।  
तुषारपरिपूर्णास्या तुहिनाद्रिसुता तु सा ॥ १२५॥  
  
तालायुधा तार्क्ष्यवेगा त्रिकूटा त्रिपुरेश्वरी ।  
थकारकण्ठनिलया थाल्ली थल्ली थवर्णजा ॥ १२६॥  
  
दयात्मिका दीनरवा दुःखदारिद्रयनाशिनी ।  
देवेशी देवजननी दशविद्या दयाश्रया ॥ १२७॥  
  
द्युनदी दैत्यसंहर्त्री दौर्भाग्यपदनाशिनी ।  
दक्षिणा कालिका दक्षा दक्षयज्ञविनाशिनी ॥ १२८॥  
  
दानवा दानवेन्द्राणी दान्ता दम्भविवर्जिता ।  
दधीचीवरदा दुष्टदैत्यदर्पापहारिणी ॥ १२९॥  
  
दीर्घनेत्रा दीर्घकचा दुष्टारपदसंस्थिता ।  
धर्मध्वजा धर्ममयी धर्मराजवरप्रदा ॥ १३०॥  
  
धनेश्वरी धनिस्तुत्या धनाध्यक्षा धनात्मिका ।  
धीर्ध्वनिर्धवलाकारा धवलाम्भोजधारिणी ॥ १३१॥  
  
धीरसूर्धारिणी धात्री पूः पुनी च पुनीस्तु सा ।  
नवीना नूतना नव्या नलिनायतलोचना ॥ १३२॥  
  
नरनारायणस्तुत्या नागहारविभूषणा ।  
नवेन्दुसन्निभा नाम्ना नागकेसरमालिनी ॥ १३३॥  
  
नृवन्द्या नगरेशानी नायिका नायकेश्वरी ।  
निरक्षरा निरालम्बा निर्लोभा निरयोनिजा ॥ १३४॥  
  
नन्दजाऽनङ्गदर्पाढ्या निकन्दा नरमुण्डिनी ।  
निन्दाऽऽनिन्दफला निष्ठा नन्दकर्मपरायणा ॥ १३५॥  
  
नरनारीगुणप्रीता नरमालाविभूषणा ।  
पुष्पायुधा पुष्पमाला पुष्पबाणा प्रियंवदा ॥ १३६॥  
  
पुष्पबाणप्रियङ्करी पुष्पधामविभूषिता ।  
पुण्यदा पूर्णिमा पूता पुण्यकोटिफलप्रदा ॥ १३७॥  
  
पुराणागममन्त्राढ्या पुराणपुरुषाकृतिः ।  
पुराणगोचरा पूर्वा परब्रह्मस्वरूपिणी ॥ १३८॥  
  
परापररहस्याङ्गा प्रह्लादपरमेश्वरी ।  
फाल्गुनी फाल्गुणप्रीता फणिराजसमर्चिता ॥ १३९॥  
  
फणप्रदा फणेशी च फणाकारा फलोत्तमा ।  
फणिहारा फणिगतिः फणिकाञ्ची फलाशना ॥ १४०॥  
  
बलदा बाल्यरूपा च बालराक्षरमन्त्रिता ।  
ब्रह्मज्ञानमयी ब्रह्मवाञ्छा ब्रह्मपदप्रदा ॥ १४१॥  
  
ब्रह्माणी बृहतिर्व्रीडा ब्रह्मावर्तप्रवर्तनी ।  
ब्रह्मरूपा पराव्रज्या ब्रह्ममुण्डैकमालिनी ॥ १४२॥  
  
बिन्दुभूषा बिन्दुमाता बिम्बोष्ठी बगुलामुखी ।  
ब्रह्मास्त्रविद्या ब्रह्माणी ब्रह्माऽच्युतनमस्कृता ॥ १४३॥  
  
भद्रकाली सदाभद्री भीमेशी भुवनेश्वरी ।  
भैरवाकारकल्लोला भैरवी भैरवार्चिता ॥ १४४॥  
  
भानवी भासुदाम्भोजा भासुदास्यभयार्तिहा ।  
भीडा भागीरथी भद्रा सुभद्रा भद्रवर्धिनी ॥ १४५॥  
  
महामाया महाशान्ता मातङ्गी मीनतर्पिता ।  
मोदकाहारसन्तुष्टा मालिनी मानवर्धिनी ॥ १४६॥  
  
मनोज्ञा शष्कुलीकर्णा मायिनी मधुराक्षरा ।  
मायाबीजवती मानी मारीभयनिसूदिनी ॥ १४७॥  
  
माधवी मन्दगा माध्वी मदिरारुणलोचना ।  
महोत्साहा गणोपेता माननीया महर्षिभिः ॥ १४८॥  
  
मत्तमातङ्गा गोमत्ता मन्मथारिवरप्रदा ।  
मयूरकेतुजननी मन्त्रराजविभूषिता ॥ १४९॥  
  
यक्षिणी योगिनी योग्या याज्ञिकी योगवल्लभा ।  
यशोवती यशोधात्री यक्षभूतदयापरा ॥ १५०॥  
  
यमस्वसा यमज्ञी च यजमानवरप्रदा ।  
रात्री रात्रिञ्चरज्ञी च राक्षसी रसिका रसा ॥ १५१॥  
  
रजोवती रतिः शान्ती राजमातङ्गिनी परा ।  
राजराजेश्वरी राज्ञी रसास्वादविचक्षणा ॥ १५२॥  
  
ललना नूतनाकारा लक्ष्मीनाथसमर्चिता ।  
लक्ष्मीश्च सिद्धलक्ष्मीश्च महालक्ष्मी ललद्रसा ॥ १५३॥  
  
लवङ्गकुसुमप्रीता लवङ्गफलतोषिता ।  
लाक्षारुणा ललत्या च लाङ्गूली वरदयिनी ॥ १५४॥  
  
वातात्मजप्रिया वीर्या वरदा वानरेश्वरी ।  
विज्ञानकारिणी वेण्या वरदा वरदेश्वरी ॥ १५५॥  
  
विद्यावती वैद्यमाता विद्याहारविभूषणा ।  
विष्णुवक्षस्थलस्था च वामदेवाङ्गवासिनी ॥ १५६॥  
  
वामाचारप्रिया वल्ली विवस्वत्सोमदायिनी ।  
शारदा शारदाम्भोजवारिणी शूलधारिणी ॥ १५७॥  
  
शशाङ्कमुकुटा शष्पा शेषशायीनमस्कृता ।  
श्यामा श्यामाम्बरा श्याममुखी श्रीपतिसेविता ॥ १५८॥  
  
षोडशी षड्रसा षड्जा षडाननप्रियङ्करी ।  
षडङ्घ्रिकूजिता षष्टिः षोडशाम्बरपूजिता ॥ १५९॥  
  
षोडशाराब्जनिलया षोडशी षोडशाक्षरी ।  
सौम्बीजमण्डिता सर्वा सर्वगा सर्वरूपिणी ॥ १६०॥  
  
समस्तनरकत्राता समस्तदुरितापहा ।  
सम्पत्करी महासम्पत् सर्वदा सर्वतोमुखी ॥ १६१॥  
  
सूक्ष्माकरी सती सीता समस्तभुवनाश्रया ।  
सर्वसंस्कारसम्पत्तिः सर्वसंस्कारवासना ॥ १६२॥  
  
हरिप्रिया हरिस्तुत्या हरिवाहा हरीश्वरी ।  
हालाप्रिया हलिमुखी हाटकेशी हृदेश्वरी ॥ १६३॥  
  
ह्रींबीजवर्णमुकुटा ह्रीं हरप्रियकारिणी ।  
क्षमा क्षान्ता च क्षोणी च क्षत्रियी मन्त्ररूपिणी ॥ १६४॥  
  
पञ्चात्मिका पञ्चवर्णा पञ्चतिग्मसुभेदिनी ।  
मुक्तिदा मुनिवृन्देशी शाण्डिल्यवरदायिनी ॥ १६५॥  
  
ॐ ह्रीं ऐं ह्रीं च पञ्चार्णदेवता श्रीसरस्वती ।  
ॐ सौं ह्रीं श्रीं शरद्बीजशीर्षा नीलसरस्वती ॥ १६६॥  
  
ॐ ह्रीं क्लीं सः नमो ह्रीं ह्रीं स्वाहा बीजा च शारदा ॥ १६७॥  
  
॥ फलश्रुतिः ॥  
  
शारदानामसाहस्रमन्त्रं श्रीभैरवोदितम् ।  
गुह्यं मन्त्रात्मकं पुण्यं सर्वस्वं त्रिदिवौकसाम् ॥ १॥  
  
यः पठेत्पाठयेद्वापि शृणुयाच्छ्रावयेदपि ।  
दिवा रात्रौ च सन्ध्यायां प्रभाते च सदा पुमान् ॥ २॥  
  
गोगजाश्वरथैः पूर्णं गेहं तस्य भविष्यति ।  
दासी दासजनैः पूर्णं पुत्रपौत्रसमाकुलम् ॥ ३॥  
  
श्रेयस्करं सदा देवी साधकानां यशस्करम् ।  
पठेन्नामसहस्रं तु निशीथे साधकोत्तमः ॥ ४॥  
  
सर्वरोगप्रशमनं सर्वदुःखनिवारणम् ।  
पापरोगादिदुष्टानां सञ्जीवनिफलप्रदम् ॥ ५॥  
  
यः पठेद्भक्तियुक्तस्तु मुक्तकेशो दिगम्बरः ।  
सर्वागमे सः पूज्यः स्यात्सविष्णुः समहेश्वरः ॥ ६॥  
  
बृहस्पतिसमो वाचि नीत्या शङ्करसन्निभः ।  
गत्या पवनसङ्काशो मत्या शुक्रसमोऽपि च ।  
तेजसा दिव्यसङ्काशो रूपेण मकरध्वजः ॥ ७॥  
  
ज्ञानेन च शुको देवि चायुषा भृगुनन्दनः ।  
साक्षात् स परमेशानि प्रभुत्वेन सुराधिपः ॥ ८॥  
  
विद्याधिषणया कीर्त्या रामो रामो बलेन च ।  
स दीर्घायुः सुखी पुत्री विजयी विभवी विभुः ॥ ९॥  
  
नान्यचिन्ता प्रकर्तव्या नान्यचिन्ता कदाचन ॥ १०॥  
  
वातस्तम्भं जलस्तम्भं चौरस्तम्भं महेश्वरि ।  
वह्निशैत्यं करोत्येव पठनं चास्य सुन्दरि ॥ ११॥  
  
स्तम्भयेदपि ब्रह्माणं मोहयदपि शङ्करम् ।  
वश्ययेदपि राजानं शमयेद्धव्यवाहनम् ॥ १२॥  
  
आकर्षयेद्देवकन्यां उच्चाटयति वैरिणम् ।  
मारयेदपकीर्तिं च संवश्येच्च चतुर्भुजम् ॥ १३॥  
  
किं किं न साधयेदेवं मन्त्रनामसहस्रकम् ।  
शरत्काले निशीथे च भौमे शक्तिसमन्वितः ॥ १४॥  
  
पठेन्नामसहस्रं च साधकः किं न साधयेत् ।  
अष्टम्यामाश्वमासे तु मध्याह्ने मूर्तिसन्निधौ ॥ १५॥  
  
पठेन्नामसहस्रं तु मुक्तकेशो दिगम्बरः ।  
सुदर्शनो भवेदाशु साधकःपर्वतात्मजे ॥ १६॥  
  
अष्टम्यां सर्वरात्रं तु कुङ्कुमेन च चन्दनैः ।  
रक्तचन्दनयुक्तेन कस्तूर्या चापि पावकैः ॥ १७॥  
  
मृगनाभिर्मनःशिलाकल्कयुक्तेनवारिणा ।  
लिखेद्भूर्जे जपेन्मन्त्रं साधको भक्तिपूर्वकम् ॥ १८॥  
  
धारयेन्मूर्ध्नि वा बाहौ योषिद्वामकरे शिवे ।  
रणे रिपून्विजित्याशु मातङ्गानिव केसरी ॥ १९॥  
  
स्वगृहं क्षणमायाति कल्याणि साधकोत्तमः ।  
वन्ध्या वामभुजे धृत्वा चतुर्थेऽहनि पार्वति ॥ २०॥  
  
अमायां रविवारे यः पठेत्प्रेतालये तथा ।  
त्रिवारं साधको देवि भवेत् स तु कवीश्वरः ॥ २१॥  
  
सङ्क्रान्तौ ग्रहणे वापि पठेन्मन्त्रं नदीतटे ।  
स भवेत्सर्वशास्त्रज्ञो वेदवेदाङ्गतत्त्ववित् ॥ २२॥  
  
शारदाया इदं नाम्नां सहस्रं मन्त्रगर्भकम् ।  
गोप्यं गुह्यं सदा गोप्यं सर्वधर्मैकसाधनम् ॥ २३॥  
  
मन्त्रकोटिमयं दिव्यं तेजोरूपं परात्परम् ।  
अष्टम्यां च नवम्यां च चतुर्दश्यां दिने दिने ॥ २४॥  
  
सङ्क्रान्ते मङ्गलौ रात्र्यां योऽर्चयेच्छारदां सुधीः ।  
त्रयस्त्रिंशत्सुकोटीनां देवानां तु महेश्वरि ॥ २५॥  
  
ईश्वरी शारदा तस्य मातेव हितकारिणी ।  
यो जपेत्पठते नाम्नां सहस्रं मनसा शिवे ॥ २६॥  
  
स भवेच्छारदापुत्रः साक्षाद्भैरवसन्निभः ।  
इदं नाम्नां सहस्रं तु कथितं हितकाम्यया ॥ २७॥  
  
अस्य प्रभावमतुलं जन्मजन्मान्तरेष्वपि ।  
न शक्यते मयाऽऽख्यातुं कोटिशो वदनैरपि ॥ २८॥  
  
अदातव्यमिदं देवि दुष्टानामतिभाषिणाम् ।  
अकुलीनाय दुष्टाय दीक्षाहीनाय सुन्दरि ॥ २९॥  
  
अवक्तव्यमश्रोतव्यमिदं नामसहस्रकम् ।  
अभक्तेभ्योऽपि पुत्रेभ्यो न दातव्यं कदाचन ॥ ३०॥  
  
शान्ताय गुरुभक्ताय कुलीनाय महेश्वरि ।  
स्वशिष्याय प्रदातव्यं इत्याज्ञा परमेश्वरि ॥ ३१॥  
  
इदं रहस्यं परमं देवि भक्त्या मयोदितम् ।  
गोप्यं रहस्यं च गोप्तव्यं गोपनीयं स्वयोनिवत् ॥ ३२॥  
  
॥ इति श्रीरुद्रयामलतन्त्रे पार्वतीपरमेश्वरसंवादे  
श्रीशारदासहस्रनामस्तवराजः सम्पूर्णः ॥  
  
  
Proofread by PSA Easwaran psaeaswaran at gmail.com  
  
