---
Category: sahasranAma, devii, dashamahAvidyA, devI
File name: pratyangirAsahasranAmastotra.itx
Indexextra: (Scan)
Language: Sanskrit
Latest update: July 18, 2019
Location: doc_devii
Proofread by: Ravin Bhalekar ravibhalekar at hotmail.com, PSA Easwaran psaeaswaran
  at gmail.com
Send corrections to: Sanskrit@cheerful.com
Site access: https://sanskritdocuments.org
Source: shrIrudrayAmale tantre dashavidyA rahasye
SubDeity: dashamahAvidyA
Subject: philosophy/hinduism/religion
Sublocation: devii
Text title: shrIpratyangirAsahasranAmastotram
engtitle: shrIpratyangirAsahasranAmastotram
itxtitle: pratyaNgirAsahasranAmastotram
title: प्रत्यण्गिरासहस्रनामस्तोत्रम्

---
  
 श्रीप्रत्यङ्गिरासहस्रनामस्तोत्रम्   
श्रीरुद्रयामलतन्त्रे दशविद्यारहस्ये  
  
ईश्वर उवाच ।  
शृणु देवि प्रवक्ष्यामि साम्प्रतं त्वत्पुरःसरम् ।  
सहस्रनाम परमं प्रत्यङ्गिरायाः सिद्धये ॥  
  
सहस्रनामपाठे यः सर्वत्र विजयी भवेत् ।  
पराभवो न चास्यास्ति सभायां वासने रणे ॥  
  
तथा तुष्टा भवेद्देवी प्रत्यङ्गिरास्य पाठतः ।  
यथा भवति देवेशि साधकः शिव एव हि ॥  
  
अश्वमेधसहस्राणि वाजपेयस्य कोटयः ।  
सकृत्पाठेन जायन्ते प्रसन्ना यत्परा भवेत् ॥  
  
भैरवोऽस्य ऋषिश्छन्दोऽनुष्टुप् देवि समीरिता ।  
प्रत्यङ्गिरा विनियोगः स्यात्सर्वसम्पत्ति हेतवे ॥  
  
सर्वकार्येषु संसिद्धिः सर्वसम्पत्तिदा भवेत् ।  
एवं ध्यात्वा पठेद्देवीं यदीछेदात्मनो हितम् ॥  
  
अथ ध्यानम् ।  
आशाम्बरा मुक्तकचा घनच्छविर्ध्येया सचर्मासिकरा विभूषणा ।  
दंष्ट्रोग्रवक्त्रा ग्रसिताहिता त्वया प्रत्यङ्गिरा शङ्करतेजसेरिता ॥  
  
ॐ अस्य श्रीप्रत्यङ्गिरासहस्रनाममहामन्त्रस्य,  
भैरव ऋषिः, अनुष्टुप् छन्दः, श्रीप्रत्यङ्गिरा देवता,  
ह्रीं बीजं, श्रीं शक्तिः, स्वाहा कीलकं  
मम सर्वकार्यसिद्धयर्थे विद्यासिद्ध्यर्थे नामपारायणे विनियोगः ।  
ॐ देवी प्रत्यङ्गिरा सेव्या शिरसा शशिशेखरा ।  
समाऽसमा धर्मिणी च समस्तसुरशेमुषी ॥ १॥  
  
सर्वसम्पत्तिजननी समदा सिन्धुसेविनी ।  
शम्भुसीमन्तिनी सोमाराध्या च वसुधा रसा ॥ २॥  
  
रसा रसवती वेला वन्या च वनमालिनी ।  
वनजाक्षी वनचरी वनी वनविनोदिनी ॥ ३॥  
  
वेगिनी वेगदा वेगबला स्थानबलाधिका ।  
कला कलाप्रिया कौलि कोमला कालकामिनी ॥ ४॥  
  
कमला कमलास्या च कमलस्था कलावती ।  
कुलीना कुटिला कान्ता कोकिला कुलभाषिणी ॥ ५॥  
  
कीरकेलिः कला काली कपालिन्यपि कालिका ।  
केशिनी च कुशावर्ता कौशाम्बी केशवप्रिया ॥ ६॥  
  
काशी काशापहा कांशीसङ्काशा केशदायिनी ।  
कुण्डली कुण्डलीस्था च कुण्डलाङ्गदमण्डिता ॥ ७॥  
  
कुशापाशी कुमुदिनी कुमुदप्रीतिवर्धिनी ।  
कुन्दप्रिया कुन्दरुचिः कुरङ्गमदमोदिनी ॥ ८॥  
  
कुरङ्गनयना कुन्दा कुरुवृन्दाभिनन्दिनी ।  
कुसुम्भकुसुमा किञ्चित्क्वणत्किङ्किणिका कटुः ॥ ९॥  
  
कठोरा करणा कण्ठा कौमुदी कम्बुकण्ठिनी ।  
कपर्दिनी कपटिनी कठिनी कालकण्ठिका ॥ १०॥  
  
किब्रुहस्ता कुमारी च कुरुन्दा कुसुमप्रिया ।  
कुञ्जरस्था कुञ्जरता कुम्भिकुम्भस्तनद्वया ॥ ११॥  
  
कुम्भिका करभोरुश्च कदलीदलशालिनी ।  
कुपिता कोटरस्था च कङ्काली कन्दशेखरा ॥ १२॥  
  
एकान्तवासिनी किञ्चित्कम्पमानशिरोरुहा ।  
कादम्बरी कदम्बस्था कुङ्कुमी प्रेमधारिणी ॥ १३॥  
  
कुटुम्बिनी प्रियायुक्ता क्रतुः क्रतुकरी क्रिया ।  
कात्यायनी कृत्तिका च कार्तिकेयप्रवर्तिनी ॥ १४॥  
  
कामपत्नी कामधात्री कामेशी कामवन्दिता ।  
कामरूपा कामगतिः कामाक्षी काममोहिता ॥ १५॥  
  
खड्गिनी खेचरी खञ्जा खञ्जरीटेक्षणा खला ।  
खरगा खरनासा च खरास्या खेलनप्रिया ॥ १६॥  
  
खरांशुः खेटिनी खरखट्वाङ्गधारिणी ।  
खलखण्डिनि विख्यातिः खण्डिता खण्डवी स्थिरा ॥ १७॥  
  
खण्डप्रिया खण्डखाद्या सेन्दुखण्डा च खञ्जनी ।  
गङ्गा गोदावरी गौरी गोमत्यापि च गौतमी ॥ १८॥  
  
गया गौर्गजी गगना गारुडी गरुडध्वजा ।  
गीता गीतप्रिया गोत्रा गोत्रक्षयकरी गदा ॥ १९॥  
  
गिरिभूपालदुहिता गोगा गोकुलवर्धिनी ।  
घनस्तनी घनरुचिर्घनोरुर्घननिःस्वना ॥ २०॥  
  
घूत्कारिणी घूतकरी घुघूकपरिवारिता ।  
घण्टानादप्रिया घण्टा घनाघोटप्रवाहिनी ॥ २१॥  
  
घोररूपा च घोरा च घूनीप्रीति घनाञ्जनी ।  
घृताची घनमुष्टिश्च घटाघण्टा घटामृता ॥ २२॥  
  
घटास्या घटानादा च घातपातनिवारिणी ।  
चञ्चरीका चकोरी च चामुण्डा चीरधारिणी ॥ २३॥  
  
चातुरी चपला चारुश्चला चेला चलाचला ।  
चतुश्चिरन्तना चाका चिया चामीकरच्छविः ॥ २४॥  
  
चापिनी चपला चम्पूश्चित्तचिन्तामणिश्चिता ।  
चातुर्वर्ण्यमयी चञ्चच्चौरा चापा चमत्कृतिः ॥ २५॥  
  
चक्रवर्ति वधूश्चक्रा चक्राङ्गा चक्रमोदिनी ।  
चेतश्चरी चित्तवृत्तिरचेता चेतनाप्रदा ॥ २६॥  
  
चाम्पेयी चम्पकप्रीतिश्चण्डी चण्डालवासिनी । (चप्रिया चक्रिका)  
चिरञ्जीवितदाचित्ता तरुमूलनिवासिनी ॥ २७॥  
  
छुरिका छत्रमध्यस्था छिद्रा छेदकरी छिदा ।  
छुच्छुन्दरीपलप्रीतिः छुन्दरीभनिभस्वना ॥ २८॥  
  
छलिनी छलवच्छिन्ना छिटिका छेककृत्तथा ।  
छद्मिनी छान्दसी छाया छायाकृच्छादिरित्यपि ॥ २९॥  
  
जया च जयदा जातिर्जृम्भिणी जामलायुता ।  
जयापुष्पप्रिया जाया जाप्या जाप्यजगज्जनिः ॥ ३०॥  
  
जम्बूप्रिया जयस्था च जङ्गमा जङ्गमप्रिया ।  
जन्तुर्जन्तुप्रधाना च जरत्कर्णा जरद्गवा ॥ ३१॥  
  
जातीप्रिया जीवनस्था जीमूतसदृशच्छविः ।  
जन्या जनहिता जाया जम्भजम्भिलशालिनी ॥ ३२॥  
  
जवदा जववद्वाहा जमानी ज्वरहा ज्वरी ।  
झञ्झा नीलमयी झञ्झाझणत्कारकराचला ॥ ३३॥  
  
झिण्टीशा झस्यकृत् झम्पा यमत्रासनिवारिणी ।  
टङ्कारस्था टङ्कधरा टङ्कारकारणा टसी ॥ ३४॥  var  टकारस्था  
ठकुरा ठीकृतिश्चैव ठिण्ठीरवसनावृता ।  
ठण्ठा नीलमयी ठण्ठा ठणत्कारकरा ठसा ॥ ३५॥  
  
डाकिनी डामरा चैव डिण्डिमध्वनिनादिनी ।  
ढक्काप्रियस्वना ढक्कातपिनी तापिनी तथा ॥ ३६॥  
  
तरुणी तुन्दिला तुन्दा तामसी च तपःप्रिया ।  
ताम्रा ताम्राम्बरा ताली तालीदलविभूषणा ॥ ३७॥  
  
तुरङ्गा त्वरिता तोता तोतला तादिनी तुला ।  
तापत्रयहरा तारा तालकेशी तमालिनी ॥ ३८॥  
  
तमालदलवच्छाया तालस्वनवती तमी ।  
तामसी च तमिस्रा च तीव्रा तीव्रपराक्रमा ॥ ३९॥  
  
तटस्थातिलतैलाक्ता तारिणी तपनद्युतिः ।  
तिलोत्तमा तिलककृत्तारकाधीशशेखरा ॥ ४०॥  
  
तिलपुष्पप्रिया तारा तारकेशकुटुम्बिनी ।  
स्थाणुपत्नी स्थितिकरी स्थलस्था स्थलवर्धिनी ॥ ४१॥  
  
स्थितिस्थैर्या स्थविष्ठा च स्थावतिः स्थूलविग्रहा ।  
दन्तिनी दण्डिनी दीना दरिद्रा दीनवत्सला ॥ ४२॥  
  
देवी देववधूर्दैत्यदमिनी दन्तभूषणा ।  
दयावती दमवती दमदा दाडिमस्तनी ॥ ४३॥  
  
दन्दशूकनिभा दैत्यदारिणी देवताऽऽनना ।  
दोलाक्रीडा दयालुश्च दम्पती देवतामयी ॥ ४४॥  
  
दशा दीपस्थिता दोषा दोषहा दोषकारिणी ।  
दुर्गा दुर्गार्तिशमनी दुर्गमा दुर्गवासिनी ॥ ४५॥  
  
दुर्गन्धनाशिनी दुःस्था दुःस्वप्नशमकारिणी ।  
दुर्वारा दुन्दुभिध्वाना दूरगा दूरवासिनी ॥ ४६॥  
  
दरदा दरहा दात्री दयादा दुहिता दशा ।  
धुरन्धरा धुरीणा च धौरेयी धनदायिनी ॥ ४७॥  
  
धीरा धीराधरित्री च धर्मदा धीरमानसा ।  
धनुर्धरा च धमिनी धूर्ता धूर्तपरिग्रहा ॥ ४८॥  
  
धूमवर्णा धूमपाना धूमला धूममोदिनी ।  
नलिनी नन्दनी नन्दा नन्दिनी नन्दबालिका ॥ ४९॥  
  
नवीना नर्मदा नर्मी नेमिर्नियमनिश्चया ।  
निर्मला निगमाचरा निम्नगा नग्निका निमिः ॥ ५०॥  
  
नाला निरन्तरा निघ्नी निर्लेपा निर्गुणा नतिः ।  
नीलग्रीवा निरीहा च निरञ्जनजनी नवी ॥ ५१॥  
  
नवनीतप्रिया नारी नरकार्णवतारिणी ।  
नारायणी निराकारा निपुणा निपुणप्रिया ॥ ५२॥  
  
निशा निद्रा नरेन्द्रस्था नमिता नमितापि च ।  
निर्गुण्डिका च निर्गुण्डा निर्मांसा नासिकाभिधा ॥ ५३॥  
  
पताकिनी पताका च पलप्रीतिर्यशश्विनी ।  
पीना पीनस्तना पत्नी पवनाशनशायिनी ॥ ५४॥  
  
परा पराकला पाका पाककृत्यरतिप्रिया ।  
पवनस्था सुपवना तापसी प्रीतिवर्धिनी ॥ ५५॥  
  
पशुवृद्धिकरी पुष्टिः पोषणी पुष्पवर्धिनी ।  
पुष्पिणी पुस्तककरा पुन्नागतलवासिनी ॥ ५६॥  
  
पुरन्दरप्रिया प्रीतिः पुरमार्गनिवासिनी ।  
पेशा पाशकरा पाशबन्धहा पांशुलापशुः ॥ ५७॥  
  
पटः पटाशा परशुधारिणी पाशिनी तथा ।  
पापघ्नी पतिपत्नी च पतिताऽपतितापि च ॥ ५८॥  
  
पिशाची च पिशाचघ्नी पिशिताशनतोषिता ।  
पानदा पानपात्रा च पानदानकरोद्यता ॥ ५९॥  
  
पेषा प्रसिद्धिः पीयूषा पूर्णा पूर्णमनोरथा ।  
पतद्गर्भा पतद्गात्रा पौनःपुण्यपिवापुरा ॥ ६०॥  
  
पङ्किला पङ्कमग्ना च पामीपा पञ्जरस्थिता ।  
पञ्चमा पञ्चयामा च पञ्चता पञ्चमप्रिया ॥ ६१॥  
  
पञ्चमुद्रा पुण्डरीका पिङ्गला पिङ्गलोचना ।  
प्रियङ्गुमञ्जरी पिण्डी पण्डिता पाण्डुरप्रभा ॥ ६२॥  
  
प्रेतासना प्रियालुस्था पाण्डुघ्नी पीतसापहा ।  
फलिनी फलदात्री च फलश्री फणिभूषणा ॥ ६३॥  
  
फूत्कारकारिणी स्फारा फुल्ला फुल्लाम्बुजासना ।  
फिरङ्गहा स्फीतमतिः स्फितिः स्फीतिकरी तथा ॥ ६४॥  
  
वनमाया बलारातिर्बलिनी बलवर्धिनी ।  
वेणुवाद्या वनचरी वीरा बीजमयी अपि ॥ ६५॥  
  
विद्या विद्याप्रदा विद्याबोधिनी वेददायिनी ।  
बुधमाता च बुद्धा च वनमालावती वरा ॥ ६६॥  
  
वरदा वारुणी वीणा वीणावादनतत्परा ।  
विनोदिनी विनोदस्था वैष्णवी विष्णुवल्लभा ॥ ६७॥  
  
विद्या वैद्यचिकित्सा च विवशा विश्वविश्रुता ।  
वितन्द्रा विह्वला वेला विरावा विरतिर्वरा ॥ ६८॥  
  
विविधार्ककरा वीरा बिम्बोष्ठी बिम्बवत्सला ।  
विन्ध्यस्था वीरवन्द्या च वरीयानपराचवित् ॥ ६९॥  
  
वेदान्तवेद्या वैद्या च वेदस्य विजयप्रदा ।  
विरोधवर्धिनी वन्ध्या वन्ध्याबन्धनिवारिणी ॥ ७०॥  
  
भगिनी भगमाला च भवानी भयभाविनी ।  
भीमा भीमानना भैमी भङ्गुरा भीमदर्शना ॥ ७१॥  
  
भिल्ली भल्लधरा भीरुर्भेरुण्डी भीर्भयापहा ।  
भगसर्पिण्यपि भगा भगरूपा भगालया ॥ ७२॥  
  
भगासना भगामोदा भेरी भङ्काररञ्जिता ।  
भीषणा भीषणारावा भगवत्यपि भूषणा ॥ ७३॥  
  
भारद्वाजी भोगदात्री भवघ्नी भूतिभूषणा ।  
भूतिदा भूमिदात्री च भूपतित्वप्रदायिनी ॥ ७४॥  
  
भ्रमरी भ्रामरी नीला भूपालमुकुटस्थिता ।  
मत्ता मनोहरमना मानिनी मोहनी मही ॥ ७५॥  var  भामिनी  
महालक्ष्मीर्मदक्षीबा मदीय मदिरालया ।  
मदोद्धता मतङ्गस्था माधवी मधुमादिनी ॥ ७६॥  
  
मेधा मेधाकरी मेध्या मध्या मध्यवयस्थिता ।  
मद्यपा मांसला मत्स्यमोदिनी मैथुनोद्धता ॥ ७७॥  
  
मुद्रा मुद्रावती माता माया महिम मन्दिरा ।  
महामाया महाविद्या महामारी महेश्वरी ॥ ७८॥  
  
महादेववधूर्मान्या मधुरा वीरमण्डला ।  
मेदस्विनी मीलदश्रीर्महिषासुरमर्दिनी ॥ ७९॥  
  
मण्डपस्था मठस्था च मदिरागमगर्विता ।  
मोक्षदा मुण्डमाला च माला मालाविलासिनी ॥ ८०॥  
  
मातङ्गिनी च मातङ्गी मतङ्गतनयापि च ।  
मधुस्रवा मधुरसा मधूककुसुमप्रिया ॥ ८१॥  
  
यामिनी यामिनीनाथभूषा यावकरञ्जिता ।  
यवाङ्कुरप्रिया माया यवनी यवनाधिपा ॥ ८२॥  
  
यमघ्नी यमकन्या च यजमानस्वरूपिणी ।  
यज्ञा यज्वा यजुर्यज्वा यशोनिकरकारिणी ॥ ८३॥  
  
यज्ञसूत्रप्रदा ज्येष्ठा यज्ञकर्मकरी तथा ।  
यशस्विनी यकारस्था यूपस्तम्भनिवासिनी ॥ ८४॥  
  
रञ्जिता राजपत्नी च रमा रेखा रवेरणी ।  
रजोवती रजश्चित्रा रजनी रजनीपतिः ॥ ८५॥  
  
रागिणी राज्यनीराज्या राज्यदा राज्यवर्धिनी ।  
राजन्वती राजनीतिस्तथा रजतवासिनी ॥ ८६॥  
  
रमणी रमणीया च रामा रामावती रतिः ।  
रेतोवती रतोत्साहा रोगहृद्रोगकारिणी ॥ ८७॥  
  
रङ्गा रङ्गवती रागा रागज्ञा रागकृद्रणा ।  
रञ्जिका रञ्जिकारञ्जा रञ्जिनी रक्तलोचना ॥ ८८॥  
  
रक्तचर्मधरा रञ्जा रक्तस्था रक्तवादिनी ।  
रम्भा रम्भाफलप्रीति रम्भोरु राघवप्रिया ॥ ८९॥  
  
रङ्गभृद्रङ्गमधुरा रोदसी रोदसीग्रहा ।  
रोधकृद्रोधहन्त्री च रोगभृद्रोगशायिनी ॥ ९०॥  
  
वन्दी वदिस्तुता बन्धा बन्धूककुसुमाधरा ।  
वन्दीत्रा वन्दितामाता विन्दुरा वैन्दवीविधा ॥ ९१॥  
  
विङ्कि विङ्कपला विङ्का विङ्कस्था विङ्कवत्सला ।  
वदिर्विलग्ना विप्रा च विधिर्विधिकरी विधा ॥ ९२॥  
  
शङ्खिनी शङ्खवलया शङ्खमालावती शमी ।  
शङ्खपात्राशिनी शङ्खाशङ्खा शङ्खगला शशी ॥ ९३॥  
  
शंवी शरावती श्यामा श्यामाङ्गी श्यामलोचना ।  
श्मशानस्था श्मशाना च श्मशानस्थलभूषणा ॥ ९४॥  
  
शमदा शमहन्त्री च शाकिनी शङ्कुशेखरा ।  
शान्तिः शान्तिप्रदा शेषा शेषस्था शेषदायिनी ॥ ९५॥  
  
शेमुषी शोषिणी शीरी शौरिः शौर्या शरा शिरिः ।  
शापहा शापहानीशा शम्पा शपथदायिनी ॥ ९६॥  
  
शृङ्गिणी शृङ्गपलभुक् शङ्करी शङ्करी च या ।  
शङ्का शङ्कापहा संस्था शाश्वती शीतला शिवा ॥ ९७॥  
  
शिवस्था शवभुक्ता च शववर्णा शिवोदरी ।  
शायिनी शावशयना शिंशपा शिशुपालिनी ॥ ९८॥  
  
शवकुण्डलिनी शैवा शङ्करा शिशिरा शिरा ।  
शवकाञ्ची शवश्रीका शवमाला शवाकृतिः ॥ ९९॥  
  
शयनी शङ्कुवा शक्तिः शन्तनुः शीलदायिनी ।  
सिन्धुः सरस्वती सिन्धुसुन्दरी सुन्दरानना ॥ १००॥  
  
साधुः सिद्धिः सिद्धिदात्री सिद्धा सिद्धसरस्वती ।  
सन्ततिः सम्पदा सम्पत्संवित्सरतिदायिनी ॥ १०१॥  
  
सपत्नी सरसा सारा सरस्वतिकरी स्वधा ।  
सरःसमा समाना च समाराध्या समस्तदा ॥ १०२॥  
  
समिद्धा समदा सम्मा सम्मोहा समदर्शना ।  
समितिः समिधा सीमा सवित्री सविधा सती ॥ १०३॥  
  
सवता सवनादारा सावना समरा समी ।  
सिमिरा सतता साध्वी सघ्रीची च सहायिनी ॥ १०४॥  
  
हंसी हंसगतिर्हंसा हंसोज्ज्वलनिचोलुयुक् ।  
हलिनी हलदा हाला हरश्रीर्हरवल्लभा ॥ १०५॥  
  
हेला हेलावती हेषा ह्रेषस्था ह्रेषवर्धिनी ।  
हन्ता हन्तिर्हता हत्या हा हन्त तापहारिणी ॥ १०६॥  
  
हङ्कारी हन्तकृद्धङ्का हीहा हाता हताहता ।  
हेमप्रदा हंसवती हारी हातरिसम्मता ॥ १०७॥  
  
होरी होत्री होलिका च होमा होमो हविर्हरिः ।  
हारिणी हरिणीनेत्रा हिमाचलनिवासिनी ॥ १०८॥  
  
लम्बोदरी लम्बकर्णा लम्बिका लम्बविग्रहा ।  
लीला लोलावती लोला ललनी लालिता लता ॥ १०९॥  var  लोका  
ललामलोचना लोच्या लोलाक्षी लक्षणा लला ।  
लम्पती लुम्पती लम्पा लोपामुद्रा ललन्तिनी ॥ ११०॥  
  
लन्तिका लम्बिका लम्बा लघिमा लघुमध्यमा ।  
लघीयसी लघुदयी लूता लूतानिवारिणी ॥ १११॥  
  
लोमभृल्लोमलोप्ता च लुलुती लुलुसंयती ।  
लुलायस्था च लहरी लङ्कापुरपुरन्दरी ॥ ११२॥  
  
लक्ष्मीर्लक्ष्मीप्रदा लक्ष्म्या लक्षाबलमतिप्रदा ।  
क्षुण्णा क्षुपा क्षणा क्षीणा क्षमा क्षान्तिः क्षणावती ॥ ११३॥  
  
क्षामा क्षामोदरी क्षीमा क्षौमभृत्क्षत्रियाङ्गना ।  
क्षया क्षयकरी क्षीरा क्षीरदा क्षीरसागरा ॥ ११४॥  
  
क्षेमङ्करी क्षयकरी क्षयदा क्षणदा क्षतिः ।  
क्षुरन्ती क्षुद्रिका क्षुद्रा क्षुत्क्षामा क्षरपातका ॥ ११५॥  
  
           ॥ फलश्रुतिः ॥  
  
मातुः सहस्रनामेदं प्रत्यङ्गिर्या वरप्रदम् ॥ १॥  
  
यः पठेत्प्रयतो नित्यं स एव स्यान्महेश्वरः ।  
अनाचान्तः पठेन्नित्यं दरिद्रो धनदो भवेत् ॥ २॥  
  
( var  यः पठेत्प्रयतो नित्यं  दरिद्रो धनदो भवेत्)  
मूकः स्याद्वाक्पतिर्देवि रोगी निरोगतां व्रजेत् ।  
अपुत्रः पुत्रमाप्नोति त्रिषु लोकेषु विश्रुतम् ॥ ३॥  
  
वन्ध्यापि सूते तनयान् गावश्च बहुदुग्धदाः ।  
राजानः पादनम्राः स्युस्तस्यदासा इव स्फुटाः ॥ ४॥  
  
अरयः सङ्क्षयं यान्ति मनसा संस्मृता अपि ।  
दर्शनादेव जायन्ते नरा नार्योऽपि तद्वशाः ॥ ५॥  
  
कर्ता हर्ता स्वयंवीरो जायते नात्रसंशयः ।  
यं यं कामयते कामं तं तं प्राप्नोति निश्चितम् ॥ ६॥  
  
दुरितं न च तस्यास्ते नास्ति शोकाः कदाचन ।  
चतुष्पथेऽर्धरात्रे च यः पठेत्साधकोत्तमः ॥ ७॥  
  
एकाकी निर्भयो धीरो दशावर्तं स्तवोत्तमम् ।  
मनसा चिन्तितं कार्यं तस्य सिधिर्न संशयः ॥ ८॥  
  
विना सहस्रनाम्ना यो जपेन्मन्त्रं कदाचन ।  
न सिद्धो जायते तस्य मन्त्रः कल्पशतैरपि ॥ ९॥  
  
कुजवारे श्मशाने च मध्यान्हे यो जपेदथ ।  
शतावर्त्या सर्जयेत कर्ता हर्ता नृणामिह ॥ १०॥  
  
रोगान्तर्धो निशायान्ते पठितामसि संस्थितः ।  
सद्यो नीरोगतामेति यदि स्यान्निर्भयस्तदा ॥ ११॥  
  
अर्धरात्रे श्मशाने वा शनिवारे जपेन्मनुम् ।  
अष्टोत्तरसहस्रं तद्दशवारं जपेत्ततः ॥ १२॥  
  
सहस्रनाम चेत्तद्धि तदा याति स्वयं शिवा ।  
महापवनरूपेण घोरगोमायुनादिनी ॥ १३॥  
  
तदा यदि न भीतिः स्यात्ततो द्रोहीति वा भवेत् ।  
तदा पशुबलिं दद्यात्स्वयं गृण्हाति चण्डिका ॥ १४॥  
  
यथेष्टं च वरं दत्त्वा याति प्रत्यङ्गिरा शिवा ।  
रोचनागुरुकस्तूरी कर्पूरमदचन्दनः ॥ १५॥  
  
कुङ्कुमप्रथमाभ्यां तु लिखितं भूर्जपत्रके ।  
शुभनक्षत्रयोगे तु कृत्रिमाकृतसत्क्रियः ॥ १६॥  
  
कृतसम्पातनासिद्धिर्धारयेद्दक्षिणे करे ।  
सहस्रानाम स्वर्णस्थं कण्ठे वापी जितेन्द्रियः ॥ १७॥  
  
तदा यन्त्रे नमेन्मन्त्री क्रुद्धा सम्म्रियते नरः ।  
यस्मै ददाति यः स्वस्ति स भवेद्धनदोपमः ॥ १८॥  
  
दुष्टश्वापदजन्तूनां न भीः कुत्रापि जायते ।  
बालकानामिमां रक्षां गर्भिणीनामपि ध्रुवम् ॥ १९॥  
  
मोहनं स्तम्भनाकर्षमारणोच्चाटनानि च ।  
यन्त्रधारणतो नूनं जायन्ते साधकस्य तु ॥ २०॥  
  
नीलवस्त्रे विलिखतं ध्वजायां यदि तिष्ठति ।  
तदा नष्टा भवत्येव प्रचण्डा परिवाहिनी ॥ २१॥  
  
एतज्जप्तं महाभस्म ललाटे यदि धारयेत् ।  
तद्दर्शनत एव स्युः प्राणिनस्तस्य किङ्कराः ॥ २२॥  
  
राजपत्न्योऽपि वशगाः किमन्याः परयोषितः ।  
एतज्जप्तं पिबेत्तोयं मासैकेन महाकविः ॥ २३॥  
  
पण्डितश्च महादीक्षो जायते नात्रसंशयः ।  
शक्तिं सम्पूज्य देवेशि पठेत्स्तोत्रं वरं शुभम् ॥ २४॥  
  
इह लोके सुखम्भुक्त्वा परत्र त्रिदिवं व्रजेत् ।  
इति नामसहस्रं तु प्रत्यङ्गिरा मनोहरम् ॥ २५॥  
  
गोप्यं गुप्ततमं लोके गोपनीयं स्वयोनिवत् ॥ २६॥  
  
॥ इति श्रीरुद्रयामले तन्त्रे दशविद्यारहस्ये  
श्रीप्रत्यङ्गिरासहस्रनामस्तोत्रं सम्पूर्णम् ॥  
  
  
Proofread by Ravin Bhalekar ravibhalekar at hotmail,  
PSA Easwaran psaeaswaran at gmail.com  
  
