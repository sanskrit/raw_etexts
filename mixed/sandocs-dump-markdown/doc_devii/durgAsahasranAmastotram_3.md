---
Acknowledge-Permission: Mahaperiaval Trust
Category: sahasranAma, devii, devI
Description/comments: Some call it Mahashulini divyasahasranAmastotram
File name: durgAsahasranAmastotram.itx
Indexextra: (stotramanjari 1)
Language: Sanskrit
Latest update: July 2, 2017
Location: doc_devii
Proofread by: PSA Easwaran psaeaswaran at gmail.com
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: devii
Text title: durgAsahasranAmastotram 3
Transliterated by: Shree Devi Kumar
engtitle: durgAsahasranAmastotram 3
itxtitle: durgAsahasranAmastotram 3
title: दुर्गासहस्रनामस्तोत्रम् ३

---
  
 श्रीदुर्गासहस्रनामस्तोत्रम्   
  
ध्यानम् ।  
 १. सिंहस्था शशिशेखरा मरकतप्रख्यैश्चतुर्भिर्भुजैः ।  
शङ्खं चक्रधनुः शरांश्च दधती नेत्रैस्त्रिभिः शोभिता ॥  
  
आमुक्ताङ्गदहारकङ्कणरणत्काञ्ची रणन्नूपुरा ।  
दुर्गा दुर्गतिहारिणी भवतु नो रत्नेल्लसत्कुण्डला ॥  
  
 २. मातर्मे मधुकैटभघ्नि महिषप्राणापहारोद्यमे ।  
हेलानिर्जितधूम्रलोचनवधे हे चण्डमुण्डार्दिनि ॥  
  
निश्शेषीकृतरक्तबीजदनुजे नित्ये निशुम्भापहे ।  
शुम्भध्वंसिनि संहराशु दुरितं दुर्गे नमस्तेऽम्बिके ॥  
  
 ३. हेमप्रख्यामिन्दुखण्डार्धमौलिम् ।  
शङ्खारिष्टाभीतिहस्तां त्रिणेत्राम् ॥  
  
हेमाब्जस्थां पीतवस्त्रां प्रसन्नाम् ।  
देवीं दुर्गां दिव्यरूपां नमामि ॥  
  
 ४. उद्यद्विद्युत्करालाकुलहरिगलसंस्थारिशङ्खासिखेटे-  
ष्विष्वासाख्यत्रिशूलानरिगणभयदा तर्जनीं सन्दधाना ।  
चर्मास्युत्तीर्णदोर्भिः प्रहरणनिपुणाभिर्वृता कन्यकाभिः  
दद्यात्कार्शानभीष्टान् त्रिणयनललिता चापि कात्यायनी वः ॥  
  
 ५. अरिशङ्खकृपाणखेटबाणान् सुधनुः शूलककर्तरीं तर्जनीं दधाना ।  
भजतां महिषोत्तमाङ्गसंस्था नवदूर्वासदृशीश्रियेऽस्तु दुर्गा ॥  
  
ॐ श्रीदुर्गा त्रिजगन्माता श्रीमत्कैलासवासिनी ।  
हिमाचलगुहाकान्तमाणिक्यमणिमण्डपा ॥ १॥  
  
गिरिदुर्गा गौरहस्ता गणनाथवृताङ्गणा ।  
कल्पकारण्यसंवीतमालतीकुञ्जमन्दिरा ॥ २॥  
  
धर्मसिंहासनारूढा डाकिन्यादि समाश्रिता ।  
सिद्धविद्याधरामर्त्यवधूटीनिकरस्तुता ॥ ३॥  
  
चिन्तामणिशिलाक्लृप्तद्वारावलिगृहान्तरा ।  
कटाक्षवीक्षणापेक्षकमलाक्षिसुराङ्गना ॥ ४॥  
  
लीलाभाषणसंलोलकमलासनवल्लभा ।  
यामलोपनिषन्मन्त्रविलपच्छुकपुङ्गवा ॥ ५॥  
  
दूर्वादलश्यामरूपा दुर्वारमतविह्वला ।  
नवकोरकसम्पत्श्रीकल्पकारण्यकुन्तला ॥ ६॥  
  
वेणीकैतकबर्हांशुविजितस्मरपट्टसा ।  
कचसीमन्तरेखान्तलम्बमाणिक्यलम्बिका ॥ ७॥  
  
पुष्पबाणशरालीढघनधम्मिल्लभूषणा ।  
भालचन्द्रकलाप्रान्तसत्सुधाबिन्दुमौक्तिका ॥ ८॥  
  
चूलीकादम्बिनीश्लिष्टचन्द्ररेखाललाटिका ।  
चन्द्रमण्डलसंयुक्तभौमकुङ्कुमरेखिका ॥ ९॥  
  
केशाभ्रमुक्तकोदण्डसदृग्भ्रूलतिकाञ्चिता ।  
मारचापलसच्छुभ्रमृगनाभिविशेषका ॥ १०॥  
  
कर्णपूरितकह्लाराकाङ्क्षितापाङ्गवीक्षणा ।  
क्षीराशयोत्पलाकारविलसत्कृष्णतारका ॥ ११॥  
  
नेत्रपङ्केरुहान्तःस्थभ्रमद्भ्रमरतारका ।  
गरलावृतकल्लोलनिमेषाञ्जनभासुरा ॥ १२॥  
  
तीक्ष्णाग्रधारप्रद्युम्नशस्त्रप्रत्यस्त्रवीक्षणा ।  
मुखचन्द्रसुधापूरलुढन्मीनाभलोचना ॥ १३॥  
  
मौक्तिकावृतताटङ्कमण्डलद्वयमण्डिता ।  
कन्दर्पध्वजताकीर्णमकराङ्कितकुण्डला ॥ १४॥  
  
कर्णरत्नौघचिन्तार्ककमनीयमुखाम्बुजा ।  
कारुण्यस्यन्दिवदना कण्ठमूलसुकुङ्कुमा ॥ १५॥  
  
ओष्ठबिम्बफलामोदशुकतुण्डाभनासिका ।  
तिलचम्पकपुष्पश्रीनासिकाभरणोज्ज्वला ॥ १६॥  
  
नासाचम्पकसंस्रस्तमधुबिन्दुकमौक्तिका ।  
मुखपङ्कजकिञ्जल्कमुक्ताजालसुनासिका ॥ १७॥  
  
सालुवेशमुखास्वादलोलुपाधरपल्लवा ।  
रदनांशनटीरङ्गप्रस्तावनपटाधरा ॥ १८॥  
  
दन्तलक्ष्मीगृहद्वारनीशारांश्वधरच्छदा ।  
विद्रुमाधरबालार्कमिश्रस्मेरांशुकौमुदी ॥ १९॥  
  
मन्त्रबीजाङ्कुराकारद्विजावलिविराजिता ।  
सल्लापलक्ष्मीमाङ्गल्यमौक्तिकस्रग्रदालया ॥ २०॥  
  
ताम्बूलसारसौगन्धिसकलाम्नायतालुका ।  
कर्णलक्ष्मीविलासार्थमणिदर्पणगण्डभूः ॥ २१॥  
  
कपोलमुकुलाक्रान्तकर्णताटङ्कदीधितिः ।  
मुखपद्मरजस्तूलहरिद्राचूर्णमण्डिता ॥ २२॥  
  
कण्ठादर्शप्रभासान्द्रविजितश्रीविराजिता ।  
देशिकेशहृदानन्दसम्पच्चिबुकपेटिका ॥ २३॥  
  
शरभाधीशसम्बद्धमाङ्गल्यमणिकन्धरा ।  
कस्तूरीपङ्कसञ्जातगलनालमुखाम्बुजा ॥ २४॥  
  
लावण्याम्भोधिमध्यस्थशङ्खसन्निभकन्धरा ।  
गलशङ्खप्रसूतांशुमुक्तादामविराजिता ॥ २५॥  
  
मालतीमल्लिकातुल्यभुजद्वयमनोहरा ।  
कनकाङ्गदकेयूरच्छविनिर्जितभास्करा ॥ २६॥  
  
प्रकोष्ठवलयाक्रान्तपरिवेषग्रहद्युतिः ।  
वलयद्वयवैडूर्यज्वालालीढकराम्बुजा ॥ २७॥  
  
बाहुद्वयलताग्रस्तपल्लवाभकराङ्गुलिः ।  
करपङ्केरुहभ्राम्यद्रविमण्डलकङ्कणा ॥ २८॥  
  
अङ्गुलीविद्रुमलतापर्वस्वर्णाङ्गुलीयका ।  
भाग्यप्रदकरान्तस्थशङ्खचक्राङ्कमुद्रिका ॥ २९॥  
  
करपद्मदलप्रान्तभास्वद्रत्ननखाङ्कुरा ।  
रत्नग्रैवेयहारातिरमणीयकुचान्तरा ॥ ३०॥  
  
प्रालम्बिकौस्तुभमणिप्रभालिप्तस्तनान्तरा ।  
शरभाधीशनेत्रांशुकञ्चुकस्तनमण्डला ॥ ३१॥  
  
रतीविवाहकालश्रीपूर्णकुम्भस्तनद्वया ।  
अनङ्गजीवनप्राणमन्त्रकुम्भस्तनद्वया ॥ ३२॥  
  
मध्यवल्लीप्राज्यफलद्वयवक्षोजभासुरा ।  
स्तनपर्वतपर्यन्तचित्रकुङ्कुमपत्रिका ॥ ३३॥  
  
भ्रमरालीढराजीवकुड्मलस्तनचूचुका ।  
महाशरभहृद्रागरक्तवस्त्रोत्तरीयका ॥ ३४॥  
  
अनौपम्यातिलावण्यपार्ष्णिभागाभिनन्दिता ।  
स्तनस्तबकराराजद्रोमवल्लीतलोदरा ॥ ३५॥  
  
कृष्णरोमावलीकृष्णसप्तपत्रोदरच्छविः ।  
सौन्दर्यपूरसम्पूर्णप्रवाहावर्तनाभिका ॥ ३६॥  
  
अनङ्गरसपूराब्धितरङ्गाभवलित्रया ।  
सन्ध्यारुणांशुकौसुम्भपटावृतकटीतटी ॥ ३७॥  
  
सप्तकिङ्किणिकाशिञ्जद्रत्नकान्तिकलापिनी ।  
मेखलादामसङ्कीर्णमयूखावृतनीविका ॥ ३८॥  
  
सुवर्णसूत्राकलितसूक्ष्मरत्नाम्बराचला ।  
वीरेश्वरानङ्गसरित्पुलिनीजघनस्थला ॥ ३९॥  
  
असादृश्यनितम्बश्रीरम्यरम्भोरुकाण्डयुक् ।  
हलमल्लकनेत्राभाव्याप्तसन्धिमनोहरा ॥ ४०॥  
  
जानुमण्डलधिक्कारिराशिकूटतटीकटी ।  
स्मरतूणीरसङ्काशजङ्घाद्वितयसुन्दरी ॥ ४१॥  
  
गुल्फद्वितयसौभाग्यजिततालफलद्वयी ।  
द्युमणिम्रक्षणाभाङ्घ्रियुग्मनूपुरमण्डला ॥ ४२॥  
  
रणद्वलयसल्लापद्रत्नमालाभपादुका ।  
प्रपदात्मकशस्त्रौघविलसच्चर्मपुस्तका ॥ ४३॥  
  
आधारकूर्मपृष्ठाभपादपृष्ठविराजिता ।  
पादाङ्गुलिप्रभाजालपराजितदिवाकरा ॥ ४४॥  
  
चक्रचामरमत्स्याङ्कचरणस्थलपङ्कजा ।  
सुरेन्द्रकोटिमुकुटीरत्नसङ्क्रान्तपादुका ॥ ४५॥  
  
अव्याजकरुणागुप्ततनुरव्याजसुन्दरी ।  
शृङ्गाररससाम्राज्यपदपट्टाभिषेचिता ॥ ४६॥  
  
शिवा भवानी रुद्राणी शर्वाणी सर्वमङ्गला ।  
उमा कात्यायनी भद्रा पार्वती पावनाकृतिः ॥ ४७॥  
  
मृडानी चण्डिका माता रतिर्मङ्गलदेवता ।  
काली हैमवती वीरा कपालशूलधारिणी ॥ ४८॥  
  
शरभा शाम्भवी मायातन्त्रा तन्त्रार्थरूपिणी ।  
तरुणी धर्मदा धर्मतापसी तारकाकृतिः ॥ ४९॥  
  
हरा महेश्वरी मुग्धा हंसिनी हंसवाहना ।  
भाग्या बलकरी नित्या भक्तिगम्या भयापहा ॥ ५०॥  
  
मातङ्गी रसिका मत्ता मालिनी माल्यधारिणी ।  
मोहिनी मुदिता कृष्णा मुक्तिदा मोदहर्षिता ॥ ५१॥  
  
शृङ्गारी श्रीकरी शूरजयिनी जयशृङ्खला ।  
सती तारात्मिका तन्वी तारनादा तडित्प्रभा ॥ ५२॥  
  
अपर्णा विजया नीली रञ्जिता त्वपराजिता ।  
शङ्करी रमणी रामा शैलेन्द्रतनया मही ॥ ५३॥  
  
बाला सरस्वती लक्ष्मीः परमा परदेवता ।  
गायत्रीरसिका विद्या गङ्गा गम्भीरवैभवा ॥ ५४॥  
  
देवी दाक्षायणी दक्षदमनी दारुणप्रभा ।  
मारी मारकरी मृष्टा मन्त्रिणी मन्त्रविग्रहा ॥ ५५॥  
  
ज्वालामयी परारक्ता ज्वालाक्षी धूम्रलोचना ।  
वामा कुतूहला कुल्या कोमला कुड्मलस्तनी ॥ ५६॥  
  
दण्डिनी मुण्डिनी धीरा जयकन्या जयङ्करी ।  
चामुण्डी चण्डमुण्डेशी चण्डमुण्डनिषूदिनी ॥ ५७॥  
  
भद्रकाली वह्निदुर्गा पालितामरसैनिका ।  
योगिनीगणसंवीता प्रबला हंसगामिनी ॥ ५८॥  
  
शुम्भासुरप्राणहन्त्री सूक्ष्मा शोभनविक्रमा ।  
निशुम्भवीर्यशमनी निर्निद्रा निरुपप्लवा ॥ ५९॥  
  
धर्मसिंहधृता माली नारसिंहाङ्गलोलुपा ।  
भुजाष्टकयुता तुङ्गा तुङ्गसिंहासनेश्वरी ॥ ६०॥  
  
राजराजेश्वरी ज्योत्स्ना राज्यसाम्राज्यदायिनी ।  
मन्त्रकेलिशुकालापा महनीया महाशना ॥ ६१॥  
  
दुर्वारकरुणासिन्धुर्धूमला दुष्टनाशिनी ।  
वीरलक्ष्मीर्वीरपूज्या वीरवेषमहोत्सवा ॥ ६२॥  
  
वनदुर्गा वह्निहस्ता वाञ्छितार्थप्रदायिनी ।  
वनमाली च वाराही वागासारनिवासिनी ॥ ६३॥  
  
एकाकिन्येकसिंहस्था चैकदन्तप्रसूतिनी ।  
नृसिंहचर्मवसना निर्निरीक्ष्या निरङ्कुशा ॥ ६४॥  
  
नृपालवीर्यनिर्वेगा नीचग्रामनिषूदिनी ।  
सुदर्शनास्त्रदर्पघ्नी सोमखण्डावतंसिका ॥ ६५॥  
  
पुलिन्दकुलसंसेव्या पुष्पधुत्तूरमालिका ।  
गुञ्जामणिलसन्माला शङ्खताटङ्कशोभिनी ॥ ६६॥  
  
मातङ्गमदसिन्दूरतिलका मधुवासिनी ।  
पुलिन्दिनीश्वरी श्यामा चलचेलकटिस्थला ॥ ६७॥  
  
बर्हावतंसधम्मिल्ला तमालश्यामलाकृतिः ।  
शत्रुसंहारशस्त्राङ्गपाशकोदण्डधारिणी ॥ ६८॥  
  
कङ्काली नारसिंहाङ्गरक्तपानसमुत्सुका ।  
वसामलिनवाराहदंष्ट्रा प्रालम्बमालिका ॥ ६९॥  
  
सन्ध्यारुणजटाधारिकालमेघसमप्रभा ।  
चतुर्मुखशिरोमाला सर्पयज्ञेपवीतिनी ॥ ७०॥  
  
दक्षयज्ञानलध्वंसदलितामरडाम्भिका ।  
वीरभद्रामोदकरवीराटोपविहारिणी ॥ ७१॥  
  
जलदुर्गा महामत्तदनुजप्राणभक्षिणी ।  
परमन्त्रभक्षिवह्निज्वालाकीर्णत्रिलोचना ॥ ७२॥  
  
शत्रुशल्यमयामोघनादनिर्भिन्नदानवा ।  
राक्षसप्राणमथनवक्रदंष्ट्रा महोज्वला ॥ ७३॥  
  
क्षुद्रग्रहापहा क्षुद्रमन्त्रतन्त्रक्रियापहा ।  
व्याघ्राजिनाम्बरधरा व्यालकङ्कणभूषणा ॥ ७४॥  
  
बलिपूजाप्रियक्षुद्रपैशाचमदनाशिनी ।  
सम्मोहनास्त्रमन्त्रात्तदानवौघविनाशिनी ॥ ७५॥  
  
कामक्रान्तमनोवृत्तिः कामकेलि कलारता ।  
कर्पूरवीटिकाप्रीता कामिनीजनमोहिनी ॥ ७६॥  
  
स्वप्नवती स्वप्नभोगा ध्वंसिताखिलदानवा ।  
आकर्षणक्रियालोला चाश्रिताभीष्टदायिनी ॥ ७७॥  
  
ज्वालामुखी ज्वालनेत्रा ज्वालाङ्गा ज्वरनाशिनी ।  
शल्याकरी शल्यहन्त्री शल्यमन्त्रचलाचला ॥ ७८॥  
  
चतुर्थ्यकुहरा रौद्री तापघ्नी दरनाशिनी ।  
दारिद्र्यशमनी क्रुद्धा व्याधिनी व्याधिनाशिनी ॥ ७९॥  
  
ब्रह्मरक्षोहरा ब्राह्मिगणहारी गणेश्वरी ।  
आवेशग्रहसंहारी हन्त्री मन्त्री हरिप्रिया ॥ ८०॥  
  
कृत्तिका कृत्तिहरणा गौरी गम्भीरमानसा ।  
युद्धप्रीता युद्धकारी योद्धृगण्या युधिष्ठिरा ॥ ८१॥  
  
तुष्टिदा पुष्टिदा पुण्यभोगमोक्षफलप्रदा ।  
अपापा पापशमनी त्वरूपा रूपदारुणा ॥ ८२॥  
  
अन्नदा धनदा पूता त्वणिमादिफलप्रदा ।  
सिद्धिदा बुद्धिदा शूला शिष्टाचारपरायणा ॥ ८३॥  
  
अमाया ह्यमराराध्या हंसमन्त्रा हलायुधा ।  
क्षामप्रध्वंसिनी क्षोभ्या शार्दूलासनवासिनी ॥ ८४॥  
  
सत्त्वरूपा तमोहन्त्री सौम्या सारङ्गभावना ।  
द्विसहस्रकरा शुद्धा स्थूलसिंहसुवासिनी ॥ ८५॥  
  
नारायणी महावीर्या नादबिन्द्वन्तरात्मिका ।  
षड्गुणा तत्त्वनिलया तत्वातीताऽमृतेश्वरी ॥ ८६॥  
  
सुरमूर्तिः सुराराध्या सुमुखा कालरूपिणी ।  
सन्ध्यारूपा कान्तिमती खेचरी भुवनेश्वरी ॥ ८७॥  
  
मूलप्रकृतिरव्यक्ता महामाया मनोन्मनी ।  
ज्येष्ठा वामा जगन्मूला सृष्टिसंहारकारणा ॥ ८८॥  
  
स्वतन्त्रा स्ववशा लोकभोगदा सुरनन्दिनी ।  
चित्राचित्राकृतिश्चैव सचित्रवसनप्रिया ॥ ८९॥  
  
विषापहा वेदमन्त्रा वेदविद्याविलासिनी ।  
कुण्डलीकन्दनिलया गुह्या गुह्यकवन्दिता ॥ ९०॥  
  
कालरात्री कलानिष्ठा कौमारी काममोहिनी ।  
वश्यादिनी वरारोहा वन्दारुजनवत्सला ॥ ९१॥  
  
सञ्ज्वालामालिनी शक्तिः सुराप्रीता सुवासिनी ।  
महिषासुरसंहारी मत्तमातङ्गगामिनी ॥ ९२॥  
  
मदगन्धितमातङ्गा विद्युद्दामाभिसुन्दरी ।  
रक्तबीजासुरध्वंसी वीरपाणारुणेक्षणा ॥ ९३॥  
  
महिषोत्तमसंरूढमांसप्रोतायुताञ्चला ।  
यशोवती हेमकूटतुङ्गशृङ्गनिकेतना ॥ ९४॥  
  
दानकल्पकसच्छाया सन्तानादिफलप्रदा ।  
आश्रिताभीष्टवरदा चाखिलागमगोपिता ॥ ९५॥  
  
दारिद्र्यशैलदम्भोलिः क्षुद्रपङ्कजचन्द्रिका ।  
रोगान्धकारचण्डांशुः पापद्रुमकुठारिका ॥ ९६॥  
  
भवाटवीदाववह्निशत्रुतूलस्फुलिङ्गरुक् ।  
स्फोटकोरकमायूरी क्षुद्रप्राणनिवारिणी ॥ ९७॥  
  
अपस्मारमृगव्याघ्रीचित्तक्षोभविमोचिनी ।  
क्षयमातङ्गपञ्चास्या कृच्छ्रवर्गापहारिणी ॥ ९८॥  
  
पीनसश्वासकासघ्नी पिशाचोपाधिमोचिनी ।  
विवादशमनी लोकबाधापञ्चकनाशिनी ॥ ९९॥  
  
अपवादहरासेव्या सङ्ग्रामविजयप्रदा ।  
रक्तपित्तगलव्याधिहरा हरविमोहिनी ॥ १००॥  
  
क्षुद्रशल्यमया दासकार्यारम्भसमुत्सुका ।  
कुष्ठगुल्मप्रमेहघ्नी गूढशल्यविनाशिनी ॥ १०१॥  
  
भक्तिमत्प्राणसौहार्दा सुहृद्वंशाभिवर्धिका ।  
उपास्या चाखिलम्लेच्छमदमानविमोचनी ॥ १०२॥  
  
भैरवी भीषणा भीषा भिन्नारातिरणाञ्चला ।  
व्यूहध्वंसी वीरहव्या वीर्यात्मा व्यूहरक्षिका ॥ १०३॥  
  
महाराष्ट्रा महासेना मांसाशी माधवानुजा ।  
व्याघ्रध्वजा वज्रनखी वज्री व्याघ्रनिषूदिनी ॥ १०४॥  
  
खड्गिनी कन्यकावेषा कौमारी खड्गवासिनी ।  
सङ्ग्रामवासिन्यस्तास्त्रा धीरज्यासायकासना ॥ १०५॥  
  
कोदण्डध्वनिकृत्क्रुद्धा क्रूरदृष्टिभयानका ।  
वीराग्रगामिनी दुष्टासन्तुष्टा शत्रुभक्षिणी ॥ १०६॥  
  
सन्ध्याटवीचरा वित्तगोपना वित्तकृच्चला ।  
कैटभासुरसंहारी काली कल्याणकोमला ॥ १०७॥  
  
नन्दिनी नन्दिचरिता नरकालयमोचना ।  
मलयाचलशृङ्गस्था गन्धिनी सुरतालसा ॥ १०८॥  
  
कादम्बरी कान्तिमती कान्ता कादम्बराशना ।  
मधुदानवविद्रावी मधुपा पाटलारुणा ॥ १०९॥  
  
रात्रिञ्चरा राक्षसघ्नी रम्या रात्रिसमर्चिता ।  
शिवरात्रिमहापूज्या देवलोकविहारिणी ॥ ११०॥  
  
ध्यानादिकालसञ्जप्या भक्तसन्तानभाग्यदा ।  
मध्याह्नकालसन्तर्प्या जयसंहारशूलिनी ॥ १११॥  
  
त्रियम्बका मखध्वंसी त्रिपुरा पुरशूलिनी ।  
रङ्गस्था रञ्जिनी रङ्गा सिन्दूरारुणशालिनी ॥ ११२॥  
  
सुन्दोपसुन्दहन्त्री तु सूक्ष्मा मोहनशूलिनी ।  
अष्टमूर्तिः कलानाथा चाष्टहस्ता सुतप्रदा ॥ ११३॥  
  
अङ्गारका कोपनाक्षी हंसासुरमदापहा ।  
आपीनस्तननम्राङ्गी हरिद्रालेपितस्तनी ॥ ११४॥  
  
इन्द्राक्षी हेमसङ्काशा हेमवस्त्रा हरप्रिया ।  
ईश्वरी त्वितिहासात्मा ईतिबाधानिवारिणी ॥ ११५॥  
  
उपास्या चोन्मदाकारा ह्युल्लङ्घितसुरापगा ।  
ऊषरस्थलकासारा ह्युत्पलश्यामलाकृतिः ॥ ११६॥  
  
ऋङ्मयी सामसङ्गीता शुद्धिः कल्पकवल्लरी ।  
सायन्तनहुतिर्दासकामधेनुस्वरूपिणी ॥ ११७॥  
  
पञ्चदशाक्षरीमन्त्रा तारकावृतषोडशी ।  
ह्रीङ्कारनिष्ठा ह्रीङ्कारहुङ्कारी दुरितापहा ॥ ११८॥  
  
षडङ्गा नवकोणस्था त्रिकोणा सर्वतोमुखी ।  
सहस्रवदना पद्मा शूलिनी सुरपालिनी ॥ ११९॥  
  
महाशूलधरा शक्तिर्माता माहेन्द्रपूजिता ।  
शूलदुर्गा शूलहरा शोभना चैव शूलिनी ॥ १२०॥  
  
श्रीशूलिनी जगद्बीजा मूलाहङ्कारशूलिनी ।  
प्रकाशा परमाकाशा भाविता वीरशूलिनी ॥ १२१॥  
  
नारसिंही महेन्द्राणी सालीशरभशूलिनी ।  
ऋङ्कार्यृतुमती चैवाघोराऽथर्वणगोपिका ॥ १२२॥  
  
घोरघोरा जपारागप्रसूनाञ्चितमालिका ।  
सुस्वरूपा सौहृदाढ्यालीढा दाडिमपाटका ॥ १२३॥  
  
लया च लम्पटा लीना कुङ्कुमारुणकन्धरा ।  
इकाराध्यात्विलानाथा त्विलावृतजनावृता ॥ १२४॥  
  
ऐश्वर्यनिष्ठा हरिता हरितालसमप्रभा ।  
मुद्गमाषाज्यभोज्या च युक्तायुक्तभटान्विता ॥ १२५॥  
  
औत्सुकी चाणिमद्गम्या त्वखिलाण्डनिवासिनी ।  
हंसमुक्तामणिश्रेणिः हंसाख्या हासकारिणी ॥ १२६॥  
  
कलिदोषहरा क्षीरपायिनी विप्रपूजिता ।  
खट्वाङ्गस्था खड्गरूपा खबीजा खरसूदना ॥ १२७॥  
  
आज्यपायिन्यस्थिमाला पार्थिवाराध्यपादुका ।  
गम्भीरनाभिकासिद्धकिन्नरस्त्री समावृता ॥ १२८॥  
  
खड्गात्मिका घननिभा वैश्यार्च्या माक्षिकप्रिया ।  
मकारवर्णा गम्भीरा शूद्रार्च्या चासवप्रिया ॥ १२९॥  
  
चातुरी पार्वणाराध्या मुक्ताधावल्यरूपिणी ।  
छन्दोमयी भौमपूज्या दुष्टशत्रुविनाशिनी ॥ १३०॥  
  
जयिनी चाष्टमीसेव्या क्रूरहोमसमन्विता ।  
झङ्कारी नवमीपूज्या लाङ्गलीकुसुमप्रिया ॥ १३१॥  
  
सदा चतुर्दशीपूज्या भक्तानां पुष्टिकारिणी ।  
ज्ञानगम्या दर्शपूज्या डामरी रिपुमारिणी ॥ १३२॥  
  
सत्यसङ्कल्पसंवेद्या कलिकालसुसन्धिका ।  
डम्भाकारा कल्पसिद्धा शल्यकौतुकवर्धिनी ॥ १३३॥  
  
ठाकृतिः कविवराराध्या सर्वसम्पत्प्रदायिका ।  
नवरात्रिदिनाराध्या राष्ट्रदा राष्ट्रवर्धिनी ॥ १३४॥  
  
पानासवमदध्वंसिमूलिकासिद्धिदायिनी ।  
फलप्रदा कुबेराध्या पारिजातप्रसूनभाक् ॥ १३५॥  
  
बलिमन्त्रौघसंसिद्धा मन्त्रचिन्त्यफलावहा ।  
भक्तिप्रिया भक्तिगम्या किङ्करा भगमालिनी ॥ १३६॥  
  
माधवी विपिनान्तस्स्था महती महिषार्दिनी ।  
यजुर्वेदगता शङ्खचक्रहस्ताम्बुजद्वया ॥ १३७॥  
  
राजसा राजमातङ्गी राकाचन्द्रनिभानना ।  
लाघवालाघवाराध्या रमणीजनमध्यगा ॥ १३८॥  
  
वागीश्वरी वकुलमाल्या वाङ्मयी वारितासुखा ।  
शरभाधीशवनिता चन्द्रमण्डलमध्यगा ॥ १३९॥  
  
षडध्वान्तरतारा च रक्तजुष्टाहुतावहा ।  
तत्त्वज्ञानानन्दकलामया सायुज्यसाधना ॥ १४०॥  
  
कर्मसाधकसंलीनधनदर्शनदा सदा ।  
हङ्कारिका स्थावरात्मा त्वमरीलास्यमोदना ॥ १४१॥  
  
लकारत्रयसम्भूता ललिता लक्ष्मणार्चिता ।  
लक्ष्ममूर्तिस्सदाहारा प्रासादावासलोचना ॥ १४२॥  
  
नीलकण्ठी हरिद्रश्मिः शुकी गौरी च गोत्रजा ।  
अपर्णा यक्षिणी यक्षा हरिद्रा हलिनी हली ॥ १४३॥  
  
ददती चोर्मदा चोर्मी रसा विश्वम्भरा स्थिरा ।  
पञ्चास्या पञ्चमीरागा भाग्ययोगात्मिकाम्बिका ॥ १४४॥  
  
गणिका चैव काली च वीणा शोणारुणात्मिका ।  
रमादूती कलासिंही लज्जा धूमवती जडा ॥ १४५॥  
  
भृङ्गिसङ्गिसखी पीना स्नेहारोगमनस्विनी ।  
रणीमृडा दृढा ज्येष्ठा रमणी यमुनारता ॥ १४६॥  
  
मुसलीकुण्ठितामोटा चण्डखण्डा गणाबला ।  
शुक्ला स्रष्ट्रीवशा ज्ञानिमानी लीलालका शची ॥ १४७॥  
  
सूरचन्द्रघृणिर्योषावीर्याक्रीडा रसावहा ।  
नूत्ना सोमा महाराज्ञी गयायागाहुतप्रभा ॥ १४८॥  
  
धूर्ता सुधाघनालीनपुष्टिमृष्टसुधाकरा ।  
करिणी कामिनी मुक्तामणिश्रेणी फणीश्वरा ॥ १४९॥  
  
तार्क्षी सूक्ष्मा नताचार्या गौरिका गिरिजाङ्गना ।  
इन्द्रजाला चेन्दुमुखीत्विन्द्रोपेन्द्रादि संस्तुता ॥ १५०॥  
  
शिवदूती च गरलशितिकण्ठकुटुम्बिनी ।  
ज्वलन्तीज्वलनाकारा ज्वलज्जाज्वल्यजम्भदा ॥ १५१॥  
  
ज्वालाशया ज्वालमणिर्ज्योतिषां गतिरेव हि ।  
ज्योतिःशास्त्रानुमेयात्मा ज्योतिषी ज्वलितोज्ज्वला ॥ १५२॥  
  
ज्योतिष्मती दुर्गवासी ज्योत्स्नाभा ज्वलनार्चिता ।  
लङ्कारी ललितावासा ललिताललितात्मिका ॥ १५३॥  
  
लङ्काधिपा लास्यलोला लयभोगमयालया ।  
लावण्यशालिनी लोला लाङ्गला ललिताम्बिका ॥ १५४॥  
  
लाञ्छना लम्पटालङ्घ्या लकुलार्णवमुक्तिदा ।  
ललाटनेत्रा लज्जाढ्या लास्यालापमुदाकरा ॥ १५५॥  
  
ज्वालाकृतिर्ज्वलद्बीजा ज्योतिर्मण्डलमध्यगा ।  
ज्योतिस्स्तम्भा ज्वलद्वीर्या ज्वलन्मन्त्रा ज्वलत्फला ॥ १५६॥  
  
जुषिरा जुम्पटा ज्योतिर्मालिका ज्योतिकास्मिता ।  
ज्वलद्वलयहस्ताब्जा ज्वलत्प्रज्वलकोज्ज्वला ॥ १५७॥  
  
ज्वालमाल्या जगज्ज्वाला ज्वलज्ज्वलनसज्ज्वला ।  
लम्बीजा लेलिहानात्मा लीलाक्लिन्ना लयावहा ॥ १५८॥  
  
लज्जावती लब्धपुत्री लाकिनी लोलकुण्डला ।  
लब्धभाग्या लब्धकामा लब्धधीर्लब्धमङ्गला ॥ १५९॥  
  
लब्धवीर्या लब्धवृता लाभा लब्धविनाशिनी ।  
लसद्वस्त्रा लसत्पीडा लसन्माल्या लसत्प्रभा ॥ १६०॥  
  
शूलहस्ता शूरसेव्या शूलिनी शूलनाशिनी ।  
शूङ्कृत्यनुमतिः शूर्पशोभना शूर्पधारिणी ॥ १६१॥  
  
शूलस्था शूरचित्तस्था शूला शुक्लसुरार्चिता ।  
शुक्लपद्मासनारूढा शुक्ला शुक्लाम्बरांशुका ॥ १६२॥  
  
शुकलालितहस्ताब्जा श्वेता शुकनुता शुभा ।  
ललिताक्षरमन्त्रस्था लिप्तकुङ्कुमभासुरा ॥ १६३॥  
  
लिपिरूपा लिप्तभस्मा लिप्तचन्दनपङ्किला ।  
लीलाभाषणसंलोला लीनकस्तूरिकाद्रवा ॥ १६४॥  
  
लिखिताम्बुजचक्रस्था लिख्यालिखितवैभवा ।  
नीलालका नीतिमती नीतिशास्त्रस्वरूपिणी ॥ १६५॥  
  
नीचघ्नी निष्कला नित्या नीलकण्ठप्रियाङ्गना ।  
निराशा निर्गुणातीता निर्मदा निरुपप्लवा ॥ १६६॥  
  
निर्णीता निर्मला निष्ठा निरङ्कुशपराक्रमा ।  
निर्विण्णदानवबला निश्शेषीकृततारका ॥ १६७॥  
  
निरञ्जनकरामन्त्री निर्विघ्नपरनाशिनी ।  
नित्यक्लिन्ना निराहारा नीवीनीलाम्बराञ्चिता ॥ १६८॥  
  
निशाकरकुलध्वंसी नित्यानन्दपरम्परा ।  
निम्बप्रिया निरावेशा निन्दि तासुरसुन्दरी ॥ १६९॥  
  
निर्घोषा निगलाकृष्टकृत्तिज्ज्वालावृताङ्गणा ।  
नीरसा नित्यकल्याणी निरन्तरसुखप्रदा ॥ १७०॥  
  
निर्लोभा नीतिमत्प्रीता निर्विघ्ना निमिषापहा ।  
दुम्बीजा दुष्टसंहारी दुर्मदा दुरितापहा ॥ १७१॥  
  
दुरुत्सहमहावीर्या दुर्मेधोत्सवनाशिनी ।  
दुर्मांसभक्षिणी दुष्टा दूरीकृतनिशाचरा ॥ १७२॥  
  
दूती दुष्टग्रहमदचुम्बी दुर्बलरक्षकी ।  
ष्टङ्कारी ष्टम्मयी ष्टम्भा ष्टम्बीजा ष्टम्भकीलका ॥ १७३॥  
  
ग्रहेश्वरी ग्रहाराध्या ग्रहणीरोगमोचिनी ।  
ग्रहावेशकरी ग्राह्या ग्रहग्रामाभिरक्षिणी ॥ १७४॥  
  
ग्रामौषधमहावीर्या ग्राम्यसर्वभयापहा ।  
ग्रहद्वेषी ग्रहारूढा ग्रामणीर्ग्रामदेवता ॥ १७५॥  
  
गृहीतब्रह्ममुख्यास्त्रा गृहीतायुधशक्तिदा ।  
ग्रासमांसा गृहस्थार्च्या ग्रहभूतनिवारिणी ॥ १७६॥  
  
हम्भूता हलधृक्सेव्या हारहारिकुचाञ्चला ।  
हर्षप्रदा हराराध्या हासनिन्द्यनिशाकरा ॥ १७७॥  
  
हविर्भोक्त्री हरिद्राभा हरिताश्वाधिरोहिणी ।  
हरित्पतिसमाराध्या हलाकृष्टसुरासुरा ॥ १७८॥  
  
हारीतशुकवत्पाणिः हयमेधाभिरक्षकी ।  
हंसाक्षरी हंसबीजा हाहाकारहराशुगा ॥ १७९॥  
  
हय्यङ्गवीनहृद्वृत्तिः हारीतांशुमणिद्युतिः ।  
हुङ्कारात्मा हुताहोम्या हुङ्कारालयनायिका ॥ १८०॥  
  
हुङ्कारपञ्जरशुकी हुङ्कारकमलेन्दिरा ।  
हुङ्काररात्रिकाज्योत्स्ना हुङ्कारद्रुममञ्जरी ॥ १८१॥  
  
हुङ्कारदीपिकाज्वाला हुङ्कारार्णवकौमुदी ।  
हुम्फट्करी हुम्फट्द्युतिः हुङ्काराकाशभास्करा ॥ १८२॥  
  
फट्कारी स्फाटिकाकारा स्फटिकाक्षकराम्बुजा ।  
फट्कीलका फडस्त्रा च फट्काराहिशिखामणिः ॥ १८३॥  
  
फट्कारसुमनोमाध्वी फट्कारकमलेन्दिरा ।  
फट्कारसौधशृङ्गस्था फट्काराध्वरदक्षिणा ॥ १८४॥  
  
फट्कारशुक्तिकामुक्ता फट्कारद्रुममञ्जरी ।  
फट्कारवीरखड्गास्त्रा फट्कारतनुमध्यगा ॥ १८५॥  
  
फट्कारशिबिकारूढा फट्कारच्छत्रलाञ्छिता ।  
फट्कारपीठनिलया फट्कारावृतमण्डला ॥ १८६॥  
  
फट्कारकुञ्जरमदप्रवाहा फाललोचना ।  
फलाशिनी फलकरी फलदानपरायणा ॥ १८७॥  
  
फट्कारास्त्रफलाकारा फलन्ती फलवर्जिता ।  
स्वातन्त्र्यचरिता स्वस्था स्वप्नग्रहनिषूदिनी ॥ १८८॥  
  
स्वाधिष्ठानाम्बुजारूढा स्वयम्भूता स्वरात्मिका ।  
स्वर्गाधिपा स्वर्णवर्णा स्वाहाकारस्वरूपिणी ॥ १८९॥  
  
स्वयंवरा स्वरारोहा स्वप्रकाशा स्वरप्रिया ।  
स्वचक्रराजनिलया स्वसैन्यविजयप्रदा ॥ १९०॥  
  
स्वप्रधाना स्वापकारी स्वकृताखिलवैभवा ।  
स्वैरिणी खेदशमनी स्वरूपजितमोहिनी ॥ १९१॥  
  
हानोपादाननिर्मुक्ता हानिदौघनिरासना ।  
हस्तिकुम्भद्वयकुचा हस्तिराजाधिरोहिणी ॥ १९२॥  
  
हयग्रीवसमाराध्या हस्तिकृत्तिप्रियाङ्गना ।  
हालीकृतस्वरकुला हानिवृद्धिविवर्जिता ॥ १९३॥  
  
हाहाहूहूमुखस्तुत्या हठदानितकृत्तिका ।  
हतासुरा हतद्वेषा हाटकाद्रिगुहागृहा ॥ १९४॥  
  
हल्लीनटनसन्तुष्टा हरिगह्वरवल्लभा ।  
हनुमद्गीतसङ्गीतहासिता हरिसोदरी ॥ १९५॥  
  
हकारकन्दरासिंही हकारकुसुमासवा ।  
हकारतटिनीपूरा हकारजलपङ्कजा ॥ १९६॥  
  
हकारयामिनी ज्योत्स्ना हकारखजितारसा ।  
हकारचक्रवालार्का हकारमरुदीधितिः ॥ १९७॥  
  
हकारवासरङ्गी च हकारगिरिनिर्झरा ।  
हकारमधुमाधुर्या हकाराश्रमतापसी ॥ १९८॥  
  
हकारमधुवासन्ती हकारस्वरकाहली ।  
हकारमन्त्रबीजार्णा हकारपटहध्वनिः ॥ १९९॥  
  
हकारनारीलावण्या हकारपरदेवता ॥ २००॥  
  
नमो वेदान्तरूपायै दुर्गादेव्यै नमो नमः ।  
नमो भक्तानुकम्पायै दुर्गे श्रीपरदेवते ॥  
  
नमो नमो भगवति त्राहि मामपराधिनम् ॥  
  
सर्वपापापहं मुख्यं सर्वमङ्गलदायकम् ।  
सर्वसम्पत्करं पुण्यं स्वर्गमोक्षसुखप्रदम् ॥  
  
पठतां शृण्वतां चात्र पुत्रपौत्रप्रदं शुभम् ।  
सहस्रनामकं श्रेष्ठं दुर्गायाः कामदं परम् ॥  
  
इति श्रीदुर्गासहस्रनामस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
