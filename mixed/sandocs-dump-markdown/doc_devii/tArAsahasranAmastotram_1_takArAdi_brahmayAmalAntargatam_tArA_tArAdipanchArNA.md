+++
"Text title" = "tArAtakArAdisahasranAmastotra"
"File name" = "tArAtakArAdisahasranAmastotra.itx"
itxtitle = "tArAsahasranAmastotram 1 takArAdi (brahmayAmalAntargatam tArA tArAdipanchArNA)"
engtitle = "Shri Tara Takaradi Sahasranamastotram"
Category = "sahasranAma, devii, dashamahAvidyA, stotra, devI"
Location = "doc_devii"
Sublocation = "devii"
SubDeity = "dashamahAvidyA"
Texttype = "stotra"
Language = "Sanskrit"
Subject = "philosophy/hinduism/religion  kumAryAdipaMchAyatanadevatAnAM tantraishcha samalaMkRitaH  From Muktabodha Indological Research Institute www.muktabodha.org  Data-entered by the staff of Muktabodha under the direction of Mark S. G.  Dyczkowski.  Reprint of edition published in 1892.  Revision 0 february 9, 2009"
"Transliterated by" = "Muktabodha.org"
"Proofread by" = "Muktabodha.org, DPD"
Description-comments = "From Shaktapramoda kAlyAdidashamahAvidyAtantrAtmakaH"
Indexextra = "(Scan)"
Acknowledge-Permission = "Marjorie Woollacott, Ph.D., Digital Library Coordinator muktabodha.org"
"Latest update" = "October 2, 2014"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "तारासहस्रनामस्तोत्रम् १ तकारादि (ब्रह्मयामलान्तर्गतम् तारा तारादिपञ्चार्णा)"

+++
  
 श्रीतारातकारादिसहस्रनामस्तोत्रम्   
अथ श्रीतारातकारादिसहस्रनामस्तोत्रम् ।  
  
वसिष्ठ उवाच -  
नाम्नां सहस्रन्ताराया मुखाम्भोजाद्विनिर्गतम् ।  
मन्त्रसिद्धिकरम्प्रोक्तन्तन्मे वद पितामह ॥ १॥  
  
ब्रह्मोवाच -  
शृणु वत्स प्रवक्ष्यामि रहस्यं सर्वसिद्धिदम् ।  
यस्योपदेशमात्रेण तव सिद्धिर्ब्भविष्यति ॥ २॥  
  
महाप्रलयकालादौ नष्टे स्थावरजङ्गमे ।  
महाकारं समाकर्ण्य कृपया संहृतन्तनौ ॥ ३॥  
  
नाम्ना तेन महातारा ख्याता सा ब्रह्मरूपिणी ।  
महाशूलत्रयङ्कृत्वा तत्र चैकाकिनी स्थिता ॥ ४॥  
  
पुनः सृष्टेश्चिकीर्षाभूद्दिव्यसाम्राज्यसञ्ज्ञकम् ।  
नाम्नां सहस्रमस्यास्तु तकाराद्यम्मया स्मृतम् ॥ ५॥  
  
तत्प्रभावेण ब्रह्माण्डन्निर्म्मितं सुदृढम्महत् ।  
आविर्भूता वयन्तत्र यन्त्रैस्तस्याः पुरा द्विज ॥ ६॥  
  
स्वस्य कार्यार्त्थिनस्तत्र भ्रान्ता भूम्याय्यथा वयम् ।  
तयोपदिष्टाः कृपया भवामस्सृष्टिकारकाः ॥ ७॥  
  
तस्याः प्रसादाद्विप्रेन्द्र त्त्रयो ब्रह्माण्डनायकाः ।  
अन्ये सुरगणास्सर्वे तस्याः पादप्रसेवकाः ॥ ८॥  
  
पठनाद्धारणात्सृष्टेः कर्त्ताहम्पालको हरिः ।  
तत्त्वाक्षरोपदेशेन संहर्त्ता शङ्करस्स्वयम् ॥ ९॥  
  
ऋषिच्छन्दादिकध्यानम्मूलवत्परिकीर्त्तितम् ।  
नियोगोमात्रसिद्धौ च पुरुषार्त्थचतुष्टये ॥ १०॥  
  
तारा तारादिपञ्चार्णा तारान्यावेदवीर्यजा ।  
तारातारहितावर्णा ताराद्या ताररूपिणी ॥ ११॥  
  
तारारात्रिसमुत्पन्ना तारारात्रिवरोद्यता ।  
तारारात्रिजपासक्ता तारारात्रिस्वरूपिणी ॥ १२॥  
  
ताराराज्ञीस्वसन्तुष्टा ताराराज्ञीवरप्रदा ।  
ताराराज्ञीस्वरूपा च ताराराज्ञीप्रसिद्धिदा ॥ १३॥  
  
ताराहृत्पङ्कजागारा ताराहृत्पङ्कजापरा ।  
ताराहृत्पङ्कजाधारा ताराहृत्पङ्कजा तथा ॥ १४॥  
  
तारेश्वरी च ताराभा तारागणस्वरूपिणी ।  
तारागणसमाकीर्णा तारागणनिषेविता ॥ १५॥  
  
तारा तारान्विता तारा रत्नान्वितविभूषणा ।  
तारागणरणासन्ना ताराकृत्यप्रपूजिता ॥ १६॥  
  
तारागणकृताहारा तारागणकृताश्रया ।  
तारागणकृतागारा तारागणनतत्परा ॥ १७॥  
  
तारागुणगणाकीर्णा तारागुणगणप्रदा ।  
तारागुणगणासक्ता तारागुणगणालया ॥ १८॥  
  
तारेश्वरी तारपूज्या ताराजप्या तु तारणा ।  
तारमुख्या तु ताराख्या तारदक्षा तु तारिणी ॥ १९॥  
  
तारागम्या तु तारस्था तारामृततरङ्गिणी ।  
तारभव्या तु तारार्णा तारहव्या तु तारिणी ॥ २०॥  
  
तारका तारकान्तस्स्था तारकाराशिभूषणा ।  
तारकाहारशोभाढ्या तारकावेष्टिताङ्गणा ॥ २१॥  
  
तारकाहंसकाकीर्णा तारकाकृतभूषणा ।  
तारकाङ्गदशोभाङ्गी तारकाश्रितकङ्कणा ॥ २२॥  
  
तारकाञ्चितकाञ्ची च तारकान्वितभक्षणा ।  
तारकाचित्रवसना तारकासनमण्डला ॥ २३॥  
  
तारकाकीर्णमुकुटा तारकाश्रितकुण्डला ।  
तारकान्वितताटङ्कयुग्मगण्डस्थलोज्ज्वला ॥ २४॥  
  
तारकाश्रितपादाब्जा तारकावरदायिका ।  
तारकादत्तहृदया तारकाञ्चितसायका ॥ २५॥  
  
तारकान्यासकुशला तारकान्यासविग्रहा ।  
तारकान्याससन्तुष्टा तारकान्याससिद्धिदा ॥ २६॥  
  
तारकान्यासनिलया तारकान्यासपूजिता ।  
तारकान्याससंहृष्टा तारकान्याससिद्धिदा ॥ २७॥  
  
तारकान्याससम्म्मग्ना तारकान्यासवासिनी ।  
तारकान्याससम्पूर्णमन्त्रसिद्धिविधायिनी ॥ २८॥  
  
तारकोपासकप्राणा तारकोपासकप्रिया ।  
तारकोपासकासाध्या तारकोपासकेष्टदा ॥ २९॥  
  
तारकोपासकासक्ता तारकोपासकार्त्थिनी ।  
तारकोपासकाराध्या तारकोपासकाश्रया ॥ ३०॥  
  
तारकासुरसन्तुष्टा तारकासुरपूजिता ।  
तारकासुरनिर्माणकर्त्री तारकवन्दिता ॥ ३१॥  
  
तारकासुरसम्मान्या तारकासुरमानदा ।  
तारकासुरसंसिद्धा तारकासुरदेवता ॥ ३२॥  
  
तारकासुरदेहस्था तारकासुरस्वर्गदा ।  
तारकासुरसंसृष्टा तारकासुरगर्वदा ॥ ३३॥  
  
तारकासुरसंहन्त्री तारकासुरमर्द्दिनी ।  
तारकासुरसङ्ग्रामनर्त्तकी तारकापहा ॥ ३४॥  
  
तारकासुरसङ्ग्रामकारिणी तारकारिभृत् ।  
तारकासुरसङ्ग्रामकबन्धवृन्दवन्दिता ॥ ३५॥  
  
तारकारिप्रसूतारिकारिमाता तु कारिका ।  
तारकारीमनोहारीवस्त्रभूषानुशासिका ॥ ३६॥  
  
तारकारीविधात्री च तारकारिनिषेविता ।  
तारकारीवचस्तुष्टा तारकारीसुशिक्षिता ॥ ३७॥  
  
तारकारीसुसन्तुष्टा तारकारिविभूषिता ।  
तारकारिकृतोत्सङ्गी तारकारिप्रहर्षदा ॥ ३८॥  
  
तमः सम्पूर्णसर्वाङ्गी तमोलिप्तकलेबरा ।  
तमोव्याप्तस्थलासङ्गा तमः पटलसन्निभा ॥ ३९॥  
  
तमोहन्त्री तमः कर्त्री तमःसञ्चारकारिणी ।  
तमोगात्री तमोदात्री तमः पात्री तमोपहा ॥ ४०॥  
  
तमोराशिपूर्णराशिस्तमोराशिविनाशिनी ।  
तमोराशिकृतध्वंसी तमोराशिभयङ्करी ॥ ४१॥  
  
तमोगुणप्रसन्नास्या तमोगुणसुसिद्धिदा ।  
तमोगुणोक्तमार्गस्था तमोगुणविराजिता ॥ ४२॥  
  
तमोगुणस्तुतिपरा तमोगुणविवर्धिनी ।  
तमोगुणाश्रितपरा तमोगुणविनाशिनी ॥ ४३॥  
  
तमोगुणाक्षयकरी तमोगुणकलेवरा ।  
तमोगुणध्वंसतुष्टा तमः पारेप्रतिष्ठिता ॥ ४४॥  
  
तमोभवभवप्रीता तमोभवभवप्रिया ।  
तमोभवभवाश्रद्धा तमोभवभवाश्रया ॥ ४५॥  
  
तमोभवभवप्राणा तमोभवभवार्चिता ।  
तमोभवभवप्रीत्यालीढकुम्भस्थलस्थिता ॥ ४६॥  
  
तपस्विवृन्दसन्तुष्टा तपस्विवृन्दपुष्टिदा ।  
तपस्विवृन्दसंस्तुत्या तपस्विवृन्दवन्दिता ॥ ४७॥  
  
तपस्विवृन्दसम्पन्ना तपस्विवृन्दहर्षदा ।  
तपस्विवृन्दसम्पूज्या तपस्विवृन्दभूषिता ॥ ४८॥  
  
तपस्विचित्ततल्पस्था तपस्विचित्तमध्यगा ।  
तपस्विचित्तचित्तार्हा तपस्विचित्तहारिणी ॥ ४९॥  
  
तपस्विकल्पवल्ल्याभा तपस्विकल्पपादपी ।  
तपस्विकामधेनुश्च तपस्विकामपूर्त्तिदा ॥ ५०॥  
  
तपस्वित्राणनिरता तपस्विगृहसंस्थिता ।  
तपस्विगृहराजश्रीस्तपस्विराज्यदायिका ॥ ५१॥  
  
तपस्विमानसाराध्या तपस्विमानदायिका ।  
तपस्वितापसंहर्त्त्री तपस्वितापशान्तिकृत् ॥ ५२॥  
  
तपस्विसिद्धिविद्या च तपस्विमन्त्रसिद्धिकृत् ।  
तपस्विमन्त्रतन्त्रेशी तपस्विमन्त्ररूपिणी ॥ ५३॥  
  
तपस्विमन्त्रनिपुणा तपस्विकर्मकारिणी ।  
तपस्विकर्मसम्भूता तपस्विकर्मसाक्षिणी ॥ ५४॥  
  
तपस्सेव्या तपोभव्या तपोभाव्या तपस्विनी ।  
तपोवश्या तपोगम्या तपोगेहनिवासिनी ॥ ५५॥  
  
तपोधन्या तपोमान्या तपः कन्या तपोवृता ।  
तपस्तथ्या तपोगोप्या तपोजप्या तपोनृता ॥ ५६॥  
  
तपस्साध्या तपोराध्या तपोवन्द्या तपोमयी ।  
तपस्सन्ध्या तपोवन्ध्या तपस्सान्निध्यकारिणी ॥ ५७॥  
  
तपोध्येया तपोगेया तपस्तप्ता तपोबला ।  
तपोलेया तपोदेया तपस्तत्त्वफलप्रदा ॥ ५८॥  
  
तपोविघ्नवरघ्नी च तपोविघ्नविनाशिनी ।  
तपोविघ्नचयध्वंसी तपोविघ्नभयङ्करी ॥ ५९॥  
  
तपोभूमिवरप्राणा तपोभूमिपतिस्तुता ।  
तपोभूमिपतिध्येया तपोभूमिपतीष्टदा ॥ ६०॥  
  
तपोवनकुरङ्गस्था तपोवनविनाशिनी ।  
तपोवनगतिप्रीता तपोवनविहारिणी ॥ ६१॥  
  
तपोवनफलासक्ता तपोवनफलप्रदा ।  
तपोवनसुसाध्या च तपोवनसुसिद्धिदा ॥ ६२॥  
  
तपोवनसुसेव्या च तपोवननिवासिनी ।  
तपोधनसुसंसेव्या तपोधनसुसाधिता ॥ ६३॥  
  
तपोधनसुसँल्लीना तपोधनमनोमयी ।  
तपोधननमस्कारा तपोधनविमुक्तिदा ॥ ६४॥  
  
तपोधनधनासाध्या तपोधनधनात्मिका ।  
तपोधनधनाराध्या तपोधनफलप्रदा ॥ ६५॥  
  
तपोधनधनाढ्या च तपोधनधनेश्वरी ।  
तपोधनधनप्रीता तपोधनधनालया ॥ ६६॥  
  
तपोधनजनाकीर्णा तपोधनजनाश्रया ।  
तपोधनजनाराध्या तपोधनजनप्रसूः ॥ ६७॥  
  
तपोधनजनप्राणा तपोधनजनेष्टदा ।  
तपोधनजनासाध्या तपोधनजनेश्वरी ॥ ६८॥  
  
तरुणासृक्प्रपानार्ता तरुणासृक्प्रतर्पिता ।  
तरुणासृक्समुद्रस्था तरुणासृक्प्रहर्षदा ॥ ६९॥  
  
तरुणासृक्सुसन्तुष्टा तरुणासृग्विलेपिता ।  
तरुणासृङ्नदीप्राणा तरुणासृग्विभूषणा ॥ ७०॥  
  
तरुणैणबलिप्रीता तरुणैणबलिप्रिया ।  
तरुणैणवलिप्राणा तरुणैणबलीष्टदा ॥ ७१॥  
  
तरुणाजबलिप्रीता तरुणाजबलिप्रिया ।  
तरुणाजबलिघ्राणा तरुणाजबलिप्रभुक् ॥ ७२॥  
  
तरुणादित्यसङ्काशा तरुणादित्यविग्रहा ।  
तरुणादित्यरुचिरा तरुणादित्यनिर्म्मला ॥ ७३॥  
  
तरुणादित्यनिलया तरुणादित्यमण्डला ।  
तरुणादित्यललिता तरुणादित्यकुण्डला ॥ ७४॥  
  
तरुणार्कसमज्योत्स्ना तरुणार्कसमप्रभा ।  
तरुणार्कप्रतीकारा तरुणार्कप्रवर्द्धिता ॥ ७५॥  
  
तरुणा तरुणानेत्रा च तरुणा तरुणलोचना ।  
तरुणा तरुणनेत्रा च तरुणा तरुणभूषणा ॥ ७६॥  
  
तरुणीदत्तसङ्केता तरुणीदत्तभूषणा ।  
तरुणीगणसन्तुष्टा तरुणीतरुणीमणिः ॥ ७७॥  
  
तरुणीमणिसंसेव्या तरुणीमणिवन्दिता ।  
तरुणीमणिसन्तुष्टा तरुणीमणिपूजिता ॥ ७८॥  
  
तरुणीवृन्दसँवाद्या तरुणीवृन्दवन्दिता ।  
तरुणीवृन्दसंस्तुत्या तरुणीवृन्दमानदा ॥ ७९॥  
  
तरुणीवृन्दमध्यस्था तरुणीवृन्दवेष्टिता ।  
तरुणीवृन्दसम्प्रीता तरुणीवृन्दभूषिता ॥ ८०॥  
  
तरुणीजपसंसिद्धा तरुणीजपमोक्षदा ।  
तरुणीपूजकासक्ता तरुणीपूजकार्त्थिनी ॥ ८१॥  
  
तरुणीपूजकश्रीदा तरुणीपूजकार्त्तिहा ।  
तरुणीपूजकप्राणा तरुणीनिन्दकार्त्तिदा ॥ ८२॥  
  
तरुणीकोटिनिलया तरुणीकोटिविग्रहा ।  
तरुणीकोटिमध्यस्था तरुणीकोटिवेष्टिता ॥ ८३॥  
  
तरुणीकोटिदुस्साध्या तरुणीकोटिविग्रहा ।  
तरुणीकोटिरुचिरा तरुणीतरुणीश्वरी ॥ ८४॥  
  
तरुणीमणिहाराढ्या तरुणीमणिकुण्डला ।  
तरुणीमणिसन्तुष्टा तरुणीमणिमण्डिता ॥ ८५॥  
  
तरुणीसरणीप्रीता तरुणीसरणीरता ।  
तरुणीसरणीस्थाना तरुणीसरणीरता ॥ ८६॥  
  
तरणीमण्डलश्रीदा तरणीमण्डलेश्वरी ।  
तरणीमण्डलश्रद्धा तरणीमण्डलस्थिता ॥ ८७॥  
  
तरणीमण्डलार्ग्घाढ्या तरणीमण्डलार्चिता ।  
तरणीमण्डलध्येया तरणीभवसागरा ॥ ८८॥  
  
तरणीकारणासक्ता तरणीतक्षकार्चिता ।  
तरणीतक्षकश्रीदा तरणीतक्षकार्त्थिनी ॥ ८९॥  
  
तरणीतरणशीला च तरीतरणतारिणी ।  
तरीतरणस/व्वेद्या तरीतरणकारिणी ॥ ९०॥  
  
तरुरूपा तरूपस्था तरुस्तरुलतामयी ।  
तरुरूपा तरुस्था च तरुमध्यनिवासिनी ॥ ९१॥  
  
तप्तकाञ्चनगेहस्था तप्तकाञ्चनभूमिका ।  
तप्तकाञ्चनप्राकारा तप्तकाञ्चनपादुका ॥ ९२॥  
  
तप्तकाञ्चनदीप्ताङ्गी तप्तकाञ्चनसन्निभा ।  
तप्तकाञ्चनगौराङ्गी तप्तकाञ्चनमञ्चगा ॥ ९३॥  
  
तप्तकाञ्चनवस्त्राढ्या तप्तकाञ्चनरूपिणी ।  
तप्तकाञ्चनमध्यस्था तप्तकाञ्चनकारिणी ॥ ९४॥  
  
तप्तकाञ्चनमासार्च्च्या तप्तकाञ्चनपात्रभुक् ।  
तप्तकाञ्चनशैलस्था तप्तकाञ्चनकुण्डला ॥ ९५॥  
  
तप्तकाञ्चनक्षत्त्राढ्या तप्तकाञ्चनदण्डधृक् ।  
तप्तकाञ्चनभूषाढ्या तप्तकाञ्चनदानदा ॥ ९६॥  
  
तप्तकाञ्चनदेशेशी तप्तकाञ्चनचापधृक् ।  
तप्तकाञ्चनतूणाढ्या तप्तकाञ्चनबाणभृत् ॥ ९७॥  
  
तलातलविधात्री च तलातलविधायिनी ।  
तलातलस्वरूपेशी तलातलविहारिणी ॥ ९८॥  
  
तलातलजनासाध्या तलातलजनेश्वरी ।  
तलातलजनाराध्या तलातलजनार्थदा ॥ ९९॥  
  
तलातलजयाभाक्षी तलातलजचञ्चला ।  
तलातलजरत्नाढ्या तलातलजदेवता ॥ १००॥  
  
तटिनीस्थानरसिका तटिनी तटवासिनी ।  
तटिनी तटिनीतीरगामिनी तटिनीप्रिया ॥ १०१॥  
  
तटिनीप्लवनप्रीता तटिनीप्लवनोद्यता ।  
तटिनीप्लवनश्लाघ्या तटिनीप्लवनार्त्थदा ॥ १०२॥  
  
तटलास्था तटस्थाना तटेशी तटवासिनी ।  
तटपूज्या तटाराध्या तटरोममुखार्त्थिनी ॥ १०३॥  
  
तटजा तटरूपा च तटस्था तटचञ्चला ।  
तटसन्निधिगेहस्थासहिता तटशायिनी ॥ १०४॥  
  
तरङ्गिणी तरङ्गाभा तरङ्गायतलोचना ।  
तरङ्गसमदुर्द्धर्षा तरङ्गसमचञ्चला ॥ १०५॥  
  
तरङ्गसमदीर्घाङ्गी तरङ्गसमवर्द्धिता ।  
तरङ्गसमसँव्वृद्धिस्तरङ्गसमनिर्मला ॥ १०६॥  
  
तडागमध्यनिलया तडागमध्यासम्भवा ।  
गडागरचनश्लाघ्या तडागरचनोद्यता ॥ १०७॥  
  
तडागकुसुदामोदी तडागेशी तडागिनी ।  
तडागनीरसंस्नाता  तडागनीरनिर्मला ॥ १०८॥  
  
तडागकमलागारा तडागकमलालया ।  
तडागकमलान्तस्स्था तडागकमलोद्यता ॥ १०९॥  
  
तडागकमलाङ्गी च तडागकमलानना ।  
तडागकमलप्राणा तडागकमलेक्षणा ॥ ११०॥  
  
तडागरक्तपद्मस्था तडागश्वेतपद्मगा ।  
तडागनीलपद्माभा तडागनीलपद्मभृत् ॥ १११॥  
  
तनुस्तनुगता तन्वी तन्वङ्गी तनुधारिणी ।  
तनुरूपा तनुगता तनुधृक् तनुरूपिणी ॥ ११२॥  
  
तनुस्था तनुमध्याङ्गी तनुकृत्तनुमङ्गला ।  
तनुसेव्या तु तनुजा तनुजातनुसम्भवा ॥ ११३॥  
  
तनुभृत्तनुसम्भूता तनुदातनुकारिणी ।  
तनुभृत्तनुसंहन्त्री तनुसञ्चारकारिणी ॥ ११४॥  
  
तथ्यवाक् तथ्यवचना तथ्यकृत् तथ्यवादिनी ।  
तथ्यभृत्तथ्यचरिता तथ्यधर्मानुवर्त्तिनी ॥ ११५॥  
  
तथ्यभुक् तथ्यगमना तथ्यभक्तिवरप्रदा ।  
तथ्यनीचेश्वरी तथ्यचित्ताचाराशुसिद्धिदा ॥ ११६॥  
  
तर्क्यातर्क्यस्वभावा च तर्कदाया तु तर्ककृत् ।  
तर्काध्यापनमध्यस्था तर्काध्यापनकारिणी ॥ ११७॥  
  
तर्काध्यापनसन्तुष्टा तर्काध्यापनरूपिणी ।  
तर्काध्यापनसंशीला तर्कार्त्थप्रतिपादिता ॥ ११८॥  
  
तर्काध्यापनसन्तृप्ता तर्कार्त्थप्रतिपादिका ।  
तर्कवादाश्रितपदा तर्कवादविवर्द्धिनी ॥ ११९॥  
  
तर्कवादैकनिपुणा तर्कवादप्रचारिणी ।  
तमालदलश्यामाङ्गी तमालदलमालिनी ॥ १२०॥  
  
तमालवनसङ्केता तमालपुष्पपूजिता ।  
तगरी तगराराद्ध्या तगरार्चितपादुका ॥ १२१॥  
  
तगरस्रक्सुसन्तुष्टा तगरस्रग्विराजिता ।  
तगराहुतिसन्तुष्टा तगराहुतिकीर्तिदा ॥ १२२॥  
  
तगराहुतिसंसिद्धा तगराहुतिमानदा ।  
तडित्तडिल्लताकारा तडिच्चञ्चललोचना ॥ १२३॥  
  
तडिल्लता तडित्तन्वी तडिद्दीप्ता तडित्प्रभा ।  
तद्रूपा तत्स्वरूपेशी तन्मयी तत्त्वरूपिणी ॥ १२४॥  
  
तत्स्थानदाननिरता तत्कर्मफलदायिनी ।  
तत्त्वकृत् तत्त्वदा तत्त्वा तत्त्ववित् तत्त्वतर्पिता ॥ १२५॥  
  
तत्त्वार्च्च्या तत्त्वपूजा च तत्त्वार्ग्घ्या तत्त्वरूपिणी ।  
तत्त्वज्ञानप्रदानेशी तत्त्वज्ञानसुमोक्षदा ॥ १२६॥  
  
त्वरिता त्वरितप्रीता त्वरितार्त्तिविनाशिनी ।  
त्वरितासवसन्तुष्टा त्वरितासवतर्पिता ॥ १२७॥  
  
त्वग्वस्त्रा त्वक्परीधाना तरला तरलेक्षणा ।  
तरक्षुचर्मवसना तरक्षुत्वग्विभूषणा ॥ १२८॥  
  
तरक्षुस्तरक्षुप्राणा तरक्षुपृष्ठगामिनी ।  
तरक्षुपृष्ठसंस्थाना तरक्षुपृष्ठवासिनी ॥ १२९॥  
  
तर्पितोदैस्तर्पणाशा तर्पणासक्तमानसा ।  
तर्पणानन्दहृदया तर्पणाधिपतिस्ततिः ॥ १३०॥  
  
त्रयीमयी त्रयीसेव्या त्रयीपूज्या त्रयीकथा ।  
त्रयीभव्या त्रयीभाव्या त्रयीभाव्या त्रयीयुता ॥ १३१॥  
  
त्र्यक्षरी त्र्यक्षरेशानी त्र्यक्षरीशीघ्रसिद्धिदा ।  
त्र्यक्षरेशी त्र्यक्षरीस्था त्र्यक्षरीपुरुषापदा ॥ १३२॥  
  
तपना तपनेष्टा च तपस्तपनकन्यका ।  
तपनांशुसमासह्या तपनकोटिकान्तिकृत् ॥ १३३॥  
  
तपनीया तल्पतल्पगता तल्पविधायिनी ।  
तल्पकृत्तल्पगा तल्पदात्री तल्पतलाश्रया ॥ १३४॥  
  
तपनीयतलारात्री तपनीयांशुप्रार्त्थिनी ।  
तपनीयप्रदातप्ता तपनीयाद्रिसंस्थिता ॥ १३५॥  
  
तल्पेशी तल्पदा तल्पसंस्थिता तल्पवल्लभा ।  
तल्पप्रिया तल्परता तल्पनिर्माणकारिणी ॥ १३६॥  
  
तरसापूजनासक्ता तरसावरदायिनी ।  
तरसासिद्धिसन्धात्री तरसामोक्षदायिनी ॥ १३७॥  
  
तापसी तापसाराध्या तापसार्त्तिविनाशनी ।  
तापसार्त्ता तापसश्रीस्तापसप्रियवादिनी ॥ १३८॥  
  
तापसानन्दहृदया तापसानन्ददायिनी ।  
तापसाश्रितपादाब्जा तापसक्तमानसा ॥ १३९॥  
  
तामसी तामसीपूज्या तामसीप्रणयोत्सुका ।  
तामसी तामसीसीता तामसीशीघ्रसिद्धिदा ॥ १४०॥  
  
तालेशी तालभुक्तालदात्री तालोपमस्तनी ।  
तालवृक्षस्थिता तालवृक्षजा तालरूपिणी ॥ १४१॥  
  
तार्क्क्षा तार्क्क्षसमारूढा तार्क्क्षेशी तार्क्क्षपूजिता ।  
तार्क्क्षेश्वरी तार्क्क्षमाता तार्क्क्षेशीवरदायिनी ॥ १४२॥  
  
तापी तु तपिनी तापसंहन्त्री तापनाशिनी ।  
तापदात्री तापकर्त्री तापविध्वंसकारिणी ॥ १४३॥  
  
त्रासकर्त्री त्रासदात्री त्रासहर्त्री च त्रासहा ।  
त्रासिता त्रासरहिता त्रासनिर्म्मूलकारिणी ॥ १४४॥  
  
त्राणकृत्त्राणसंशीला तानेशी तानदायिनी ।  
तानगानरता तानकारिणी तानगायिनी ॥ १४५॥  
  
तारुण्यामृतसम्पूर्णा तारुण्यामृतवारिधिः ।  
तारुण्यामृतसन्तुष्टा तारुण्यामृततर्पिता ॥ १४६॥  
  
तारुण्यामृतपूर्णाङ्गी तारुण्यामृतविग्रहा ।  
तारुण्यगुणसम्पन्ना तारुण्योक्तिविशारदा ॥ १४७॥  
  
ताम्बूली ताम्बुलेशानी ताम्बूलचर्वणोद्यता ।  
ताम्बूलपूरितास्या च ताम्बूलारुणिताधरा ॥ १४८॥  
  
ताटङ्करत्नविख्यातिस्ताटङ्करत्नभूषिणी ।  
ताटङ्करत्नमध्यस्था ताटङ्कद्वयभूषिता ॥ १४९॥  
  
तिथीशा तिथिसम्पूज्या तिथिस्था तिथिरूपिणी ।  
त्रितिथिवासिनीसेव्या तिथीशवरदायिनी ॥ १५०॥  
  
तिलोत्तमादिकाराध्या तिलोत्तमादिकप्रभा ।  
तिलोत्तमा तिलप्रक्षा तिलाराध्या तिलार्च्चिता ॥ १५१॥  
  
प्। १४४) तिलभुक् तिलसन्दात्री तिलतुष्टा तिलालया ।  
तलदा तिलसङ्काशा तिलतैलविधायिनी ॥ १५२॥  
  
तिलतैलोपलिप्ताङ्गी तिलतैलसुगन्धिनी ।  
तिलाज्यहोमसन्तुष्टा तिलाज्यहोमसिद्धिदा ॥ १५३॥  
  
तिलपुष्पाञ्जलिप्रीता तिलपुष्पाञ्जलिप्रिया ।  
तिलपुष्पाञ्जलिश्रेष्ठा तिलपुष्पाभनाशिनी ॥ १५४॥  
  
तिलकाश्रितसिन्दूरा तिलकाङ्कितचन्दना ।  
तिलकाहृतकस्तूरी तिलकामोदमोहिनी ॥ १५५॥  
  
त्रिगुणा रिगुणाकारा त्रिगुणान्वितविग्रहा ।  
त्रिगुणाकारविख्याता त्रिमूर्त्तिस्त्रिगुणात्मिका ॥ १५६॥  
  
त्रिशिरा त्रिपुरेशानी त्रिपुरा त्रिपुरेश्वरी ।  
त्रिपुरेशी त्रिलोकस्था त्रिपुरी त्रिपुराम्बिका ॥ १५७॥  
  
त्रिपुरारिसमाराध्या त्रिपुरारिवरप्रदा ।  
त्रिपुरारिशिरोभूषा त्रिपुरारिवरप्रदा  ॥ १५८॥  
  
त्रिपुरारीष्टसन्दात्री त्रिपुरारीष्टदेवता ।  
त्रिपुरारिकृतार्द्धाङ्गी त्रिपुरारिविलासिनी ॥ १५९॥  
  
त्रिपुरासुरसंहन्त्री त्रिपुरासुरमर्द्दिनी ।  
त्रिपुरासुरसंसेव्या त्रिपुरासुरवर्यया ॥ १६०॥  
  
त्रिकुटा त्रिकुटाराध्या त्रिकूटार्च्चितविग्रहा ।  
त्रिकूटाचलमध्यथा त्रिकूटाचलवासिनी ॥ १६१॥  
  
त्रिकूटाचलसञ्जाता त्रिकूटाचलनिर्ग्गता ।  
त्रिजटा त्रिजटेशानी त्रिजटावरदायिनी ॥ १६२॥  
  
त्रिनेत्रेशी त्रिनेत्रा च त्रिनेत्रवरवर्णिनी ।  
त्रिवली त्रिवलीयुक्ता त्रिशूलवरधारिणी ॥ १६३॥  
  
त्रिशूलेशी त्रिशूलीशी त्रिशूलभृत् त्रिशूलिनी ।  
त्रिमनुस्त्रिमनूपास्या त्रिमनूपासकेश्वरी ॥ १६४॥  
  
त्रिमनुजपसन्तुष्टा त्रिमनुस्तूर्णसिद्धिदा ।  
त्रिमनुपूजनप्रीता त्रिमनुध्यानमोक्षदा ॥ १६५॥  
  
त्रिविधा त्रिविधाभक्तिस्त्रिमता त्रिमतेश्वरी ।  
त्रिभावस्था त्रिभावेशी त्रिभावपरिपूरिता ॥ १६६॥  
  
त्रितत्त्वात्मा त्रितत्त्वेशी त्रितत्त्वज्ञा त्रितत्त्वधृक् ।  
त्रितत्त्वाचमनप्रीता त्रितत्त्वाचमनेष्टदा ॥ १६७॥  
  
त्रिकोणस्था त्रिकोणेशी त्रिकोणचक्रवासिनी ।  
त्रिकोणचक्रमध्यस्था त्रिकोणबिन्दुरूपिणी ॥ १६८॥  
  
त्रिकोणयन्त्रसंस्थाना त्रिकोणयन्त्ररूपिणी ।  
त्रिकोणयन्त्रसम्पूज्या त्रिकोणयन्त्रसिद्धिदा ॥ १६९॥  
  
त्रिवर्णाढ्या त्रिवर्णेशी त्रिवर्णोपासिरूपिणी ।  
त्रिवर्णस्था त्रिवर्णाढ्या त्रिवर्णवरदायिनी ॥ १७०॥  
  
त्रिवर्णाद्या त्रिवर्णार्च्च्या त्रिवर्गफलदायिनी ।  
त्रिवर्गाढ्या त्रिवर्गेशी त्रिवर्गाद्यफलप्रदा ॥ १७१॥  
  
त्रिसन्ध्यार्च्च्या त्रिसन्ध्येशी त्रिसन्ध्याराधनेष्टदा ।  
त्रिसन्ध्यार्च्चनसन्तुष्टा त्रिसन्ध्याजपमोक्षदा ॥ १७२॥  
  
त्रिपदाराधितपदा त्रिपदा त्रिपदेश्वरी ।  
त्रिपदाप्रतिपाद्येशी त्रिपदा प्रतिपादिका ॥ १७३॥  
  
त्रिशक्तिश्च त्रिशक्तेशी त्रिशक्तेष्टफलप्रदा ।  
त्रिशक्तेष्टा त्रिशक्तीष्टा त्रिशक्तिपरिवेष्टिता ॥ १७४॥  
  
त्रिवेणी च त्रिवेणीस्त्री त्रिवेणीमाधवार्च्चिता ।  
त्रिवेणीजलसन्तुष्टा त्रिवेणीस्नानपुण्यदा ॥ १७५॥  
  
त्रिवेणीजलसंस्नाता त्रिवेणीजलरूपिणी ।  
त्रिवेणीजलपूताङ्गी त्रिवेणीजलपूजिता ॥ १७६॥  
  
त्रिनाडीस्था त्रिनाडीशी त्रिनाडीमध्यगामिनी ।  
त्रिनाडीसन्ध्यसञ्छ्रेया त्रिनाडी च त्रिकोटिनी ॥ १७७॥  
  
त्रिपञ्चाशत्त्रिरेखा च त्रिशक्तिपथगामिनी ।  
त्रिपथस्था त्रिलोकेशी त्रिकोटिकुलमोक्षदा ॥ १७८॥  
  
त्रिरामेशी त्रिरामार्च्च्या त्रिरामवरदायिनी ।  
त्रिदशाश्रितपादाब्जा त्रिदशालयचञ्चला ॥ १७९॥  
  
त्रिदशा त्रिदशप्रार्त्थ्या त्रिदशाशुवरप्रदा ।  
त्रिदशैश्वर्यसम्पन्ना त्रिदशेश्वरसेविता ॥ १८०॥  
  
त्रियामार्च्च्या त्रियामेशी त्रियामानन्तसिद्धिदा ।  
त्रियामेशाधिकज्योत्स्ना त्रियामेशाधिकानना ॥ १८१॥  
  
त्रियामानाथवत्सौम्या त्रियामानाथभूषणा ।  
त्रियामानाथलावण्या-रत्नकोटियुतानना ॥ १८२॥  
  
त्रिकालस्था त्रिकालज्ञा त्रिकालज्ञत्वकारिणी ।  
त्रिकालेशी त्रिकालार्च्च्या त्रिकालज्ञत्वदायिनी ॥ १८३॥  
  
तीरभुक् तीरगा तीरसरिता तीरवासिनी ।  
तीरभुग्देशसञ्जाता तीरभुग्देशसंस्थिता ॥ १८४॥  
  
तिग्मातिग्मांशुसङ्काशा तिग्मांशुक्रोडसंस्थिता ।  
तिग्मांशुकोटिदीप्ताङ्गी तिग्मांशुकोटिविग्रहा ॥ १८५॥  
  
तीक्ष्णा तीक्ष्णतरा तीक्ष्णमहिषासुरमर्द्दिनी ।  
तीक्ष्णकर्त्रिलसत्पाणिस्तीक्ष्णासिवरधारिणी ॥ १८६॥  
  
तीव्रा तीव्रगतिस्तीव्रासुरसङ्घविनाशिनी ।  
तीव्राष्टनागाभरणा तीव्रमुण्डविभूषणा ॥ १८७॥  
  
तीर्त्थात्मिका तीर्त्थमयी तीर्त्थेशी तीर्त्थपूजिता ।  
तीर्त्थराजेश्वरी तीर्त्थफलदा तीर्त्थदानदा ॥ १८८॥  
  
तुमुली तुमुलप्राज्ञी तुमुलासुरघातिनी ।  
तुमुलक्षतजप्रीता तुमुलाङ्गणवर्त्तकी ॥ १८९॥  
  
तुरगी तुरगारूढा तुरङ्गपृष्ठगामिनी ।  
तुरङ्गगमनाह्लादा तुरङ्गवेगगामिनी ॥ १९०॥  
  
तुरीया तुलना तुल्या तुल्यवृत्तिस्तु तुल्यकृत् ।  
तुलनेशी तुलाराशिस्तुलाराशी त्वसूक्ष्मवित् ॥ १९१॥  
  
तुम्बिका तुम्बिकापात्रभोजना तुम्बिकार्थिनी ।  
तुलसी तुलसीवर्या तुलजा तुलजेश्वरी ॥ १९२॥  
  
तुषाग्निव्रतसन्तुष्टा तुषाग्निस्तुषराशिकृत् ।  
तुषारकरशीताङ्गी तुषारकरपूर्त्तिकृत् ॥ १९३॥  
  
तुषाराद्रिस्तुषाराद्रिसुता तुहिनदीधितिः ।  
तुहिनाचलकन्या च तुहिनाचलवासिनी ॥ १९४॥  
  
तूर्यवर्गेश्वरी तूर्यवर्गदा तूर्यवेददा ।  
तूर्यवर्यात्मिका तूर्यतूर्येश्वरस्वरूपिणी ॥ १९५॥  
  
तुष्टिदा तुष्टिकृत् तुष्टिस्तूणीरद्वयपृष्ठधृक् ।  
तुम्बुराज्ञानसन्तुष्टा तुष्टसंसिद्धिदायिनी ॥ १९६॥  
  
तूर्णराज्यप्रदा तूर्णगद्गदा तूर्णपद्यदा ।  
तूर्णपाण्डित्यसन्दात्री तूर्णापूर्णबलप्रदा ॥ १९७॥  
  
तृतीया च तृतीयेशी तृतीयातिथिपूजिता ।  
तृतीयाचन्द्रचूडेशी तृतीयाचन्द्रभूषणा ॥ १९८॥  
  
तृप्तिस्तृप्तिकरी तृप्ता तृष्णा तृष्णाविवर्द्धिनी ।  
तृष्णापूर्णकरी तृष्णानाशिनी तृषिता तृषा ॥ १९९॥  
  
त्रेतासंसाधिता त्रेता त्रेतायुगफलप्रदा ।  
त्रैलोक्यपूजा त्रैलोक्यदात्री त्रैलोक्यसिद्धिदा ॥ २००॥  
  
त्रैलोक्येश्वरतादात्री त्रैलोक्यपरमेश्वरी ।  
त्रैलोक्यमोहनेशानी त्रैलोक्यराज्यदायिनी ॥ २०१॥  
  
तैत्रिशाखेश्वरी त्रैत्रीशाखा तैत्रविवेकदा ।  
तोरणान्वितगेहस्था तोरणासक्तमानसा ॥ २०२॥  
  
तोलकास्वर्णसन्दात्री तौलकास्वर्णकङ्कणा ।  
तोमरायुधरूपा च तोमरायुधधारिणी ॥ २०३॥  
  
तौर्यत्रिकेश्वरी तौर्यन्त्रिकी तौर्यन्त्रिकोत्सुकी ।  
तन्त्रकृत्तन्त्रवत्सूक्ष्मा तन्त्रमन्त्रस्वरूपिणी ॥ २०४॥  
  
तन्त्रकृत्तन्त्रसम्पूज्या तन्त्रेशी तन्त्रसम्मता ।  
तन्त्रज्ञा तन्त्रवित्तन्त्रसाध्या तन्त्रस्वरूपिणी ॥ २०५॥  
  
तन्त्रस्था तन्त्रजा तन्त्री तन्त्रभृत्तन्त्रमन्त्रदा ।  
तन्त्राद्या तन्त्रगा तन्त्रा तन्त्रार्च्च्या तत्रसिद्धिदा ॥ २०६॥  
  
इति ते कथितन्दिव्यङ्क्रतुकोटिफलप्रदम् ।  
नाम्नां सहस्रन्तारायास्तकाराद्यं सुगोपितम् ॥ २०७॥  
  
दानय्यज्ञस्तपस्तीर्त्थव्रतञ्चानशनादिकम् ।  
एकैकनामजम्पुण्यं सन्ध्यातुर्गदितम्मया ॥ २०८॥  
  
गुरौ देवे तथा मन्त्रे यस्य स्यान्निश्चला मतिः ।  
तस्यैव स्तोत्रपाठेऽस्मिन्सम्भवेदधिकारिता ॥ २०९॥  
  
महाचीनक्रमाभिन्नषोढान्यस्तकलेवरः ।  
क्रमदीक्षान्वितो मन्त्री पठेदेतन्न चान्यथा ॥ २१०॥  
  
गन्धपुष्पादिभिर्द्द्रव्यैर्मकारैः पञ्चकैर्द्द्विजः ।  
सम्पूज्य ताराव्विधिवत्पठेदेतदनन्यधीः ॥ २११॥  
  
अष्टम्याञ्च चतुर्द्दश्या सङ्क्रान्तौ रविवासरे ।  
शनिभौमदिने रात्रौ ग्रहणे चन्द्रसूर्ययोः ॥ २१२॥  
  
तारारात्रौ कालरात्रौ मोहरात्रौ विशेषतः ।  
पठनान्मन्त्रसिद्धिः स्यात्सर्वज्ञत्वम्प्रजायते ॥ २१३॥  
  
श्मशाने प्रान्तरे रम्ये शून्यागारे विशेषतः ।  
देवागारे गिरौ वापि स्तवपारायणञ्चरेत् ॥ २१४॥  
  
ब्रह्महत्या सुरापानं स्तेयं स्त्रीगमनादिकम् ।  
गुरुतल्पे तथा चान्यत्पातकन्नश्यति ध्रुवम् ॥ २१५॥  
  
लतामध्यगतो मन्त्री श्रद्धया चार्च्चयेद्यदि ।  
आकर्षयेत्तदा रम्भाम्मेनामपि तथोर्वशीम् ॥ २१६॥  
  
सङ्ग्रामसमये वीरस्तारासाम्राज्यकीर्त्तनात् ।  
चतुरङ्गचयञ्जित्वा सर्वसाम्राज्यभाग्भवेत् ॥ २१७॥  
  
निशार्द्धे पूजनान्ते च प्रतिनाम्ना प्रपूजयेत् ।  
एकैककरवीराद्यैर्मन्दौर्नीलवारिजैः ॥ २१८॥  
  
गद्यपद्यमयीवाणी भूभोज्या च प्रवर्त्तते ।  
पाण्डित्यं सर्वशास्त्रेषु वादी त्रस्यति दर्शनात् ॥ २१९॥  
  
वह्निजायान्तकैरेतैस्ताराद्यैः प्रतिनामभिः ।  
राजन्यं सर्वराजेषु परकायप्रवेशनम् ॥ २२०॥  
  
अन्तर्द्धानङ्खेचरत्वम्बहुकायप्रकाशनम् ।  
गुटिका पादुका पद्मावती मधुमती तथा ॥ २२१॥  
  
रसं रसायनाः सर्वाः सिद्धयः समुपस्थिताः ।  
कर्पूरागरुकस्तूरीचन्दनैः स/य्युतैर्ज्जलैः ॥ २२२॥  
  
मूलं सम्पुटितेनैव प्रतिनाम्ना प्रपूजयेत् ।  
यक्षराक्षसगन्धर्वा विद्याधरमहोरगाः ॥ २२३॥  
  
भूतप्रेतपिशाचाद्या डाकिनीशाकिनीगणाः ।  
दुष्टा भैरववेतालाः कूष्माण्डाः किन्नरीगणाः ॥ २२४॥  
  
भयभीताः पलायन्ते तेजसा साधकस्य च ।  
मन्त्रज्ञाने समुत्पन्ने प्रतिनाम्ना विचारयेत् ॥ २२५॥  
  
मन्त्रसम्पुटितेनैव तस्य शान्तिर्ब्भवेद्ध्रुवम् ।  
ललिता वशमायाति दास्यताय्यान्ति पार्त्थिवाः ॥ २२६॥  
  
अग्नयः शीतताय्यान्ति जपाकस्य च भाषणात् ।  
एकावर्त्तनमात्रेण राजभीतिनिवारणम् ॥ २२७॥  
  
वेलावर्तनमात्रेण पशुवृद्धिः प्रजायते ।  
दशावृत्या धनप्राप्तिर्विशत्या राज्यमाप्नुयात् ॥ २२८॥  
  
शतावृत्या गृहे तस्य चञ्चला निश्चला भवेत् ।  
गङ्गाप्रवाहवद्वाणी प्रलापादपि जायते ॥ २२९॥  
  
पुत्रपौत्रान्वितो मन्त्री चिरञ्जीवी तु देववत् ।  
शतद्वयावर्त्तनेन देववत्पूज्यते जनैः ॥ १३०॥  
  
शतपञ्चकमावर्त्त्य स भवेद्भैरवोपमः ।  
सहस्रावर्त्तनेनैव मन्त्रस्तस्य स्वसिद्धिदः ॥ १३१॥  
  
तस्मिन्प्रवर्त्तते सर्वसिद्धिः सर्वार्थसाधिनी ।  
पादुकाञ्चनवेतालापातालगगनादिकम् ॥ २३२॥  
  
विविधा यक्षिणीसिद्धिर्व्वाक्सिद्धिस्तस्य जायते ।  
शोषणं सागराणाञ्च धाराया भ्रमणन्तथा ॥ २३३॥  
  
नवीनसृष्टिनिर्माणं सर्वङ्कर्त्तुङ्क्षमो भवेत् ।  
आयुतावर्त्तनेनैव ताराम्पश्यति चक्षुषा ॥ २३४॥  
  
लक्षावर्त्तनमात्रेण तारापतिसमो भवेत् ।  
न किञ्चिद्दुर्ल्लभन्तस्य जीवन्मुक्तो हि भूतले ॥ २३५॥  
  
कल्पान्तेन तु तत्पश्चात्तारासायुज्यमाप्नुयात् ।  
यद्धि तारासमा विद्या नास्ति तारुण्यरूपिणी ॥ २३६॥  
  
न चैतत्सदृशं स्तोत्रम्भवेद्ब्रह्माण्डमण्डले ।  
वक्त्रकोटिसहस्रैस्तु जिह्वाकोटिशतैरपि ॥ २३७॥  
  
न शक्यते फलव्वक्तुम्मया कल्पशतैरपि ।  
चुम्बके निन्दके दुष्टे पिशुने जीवहिंसके ॥ २३८॥  
  
सङ्गोप्यं स्तोत्रमेतत्तद्दर्शनेनैव कुत्रचित् ।  
राज्यन्देयन्धनन्देयं शिरो देयमथापि वा ॥ २३९॥  
  
न देयं स्तोत्रवर्यन्तु मन्त्रादपि महोद्यतम् ।  
अनुलोमविलोमाभ्याम्मूलसम्पुटितन्त्विदम् ॥ २४०॥  
  
लिखित्वा भूर्ज्जपत्रादौ गन्धाष्टकपुरस्सरैः ।  
धारयेद्दक्षिणे बाहौ कण्ठे वामभुजे तथा ॥ २४१॥  
  
तस्य सर्वार्त्थसिद्धिस्स्याद्वह्निना नैव दह्यते ।  
तद्गात्रं शस्त्रसङ्घैश्च भिद्यते न कदाचन ॥ २४२॥  
  
स भूमिवलये पुत्र विचरेद्भैरवोपमः ।  
वन्ध्यापि लभते पुत्रन्निर्द्धनो धनमाप्नुयात् ॥  
  
निर्विघ्नो लभते विद्यान्तर्कव्याकरणादिकाम् ॥ २४३॥  
  
इति निगदितमस्यास्तादिनाम्नां सहस्रं-  
      व्वरदमनुनिदानन्दिव्यसाम्राज्यसञ्ज्ञम् ।  
विधिहरिगिरिशादौ शक्तिदानैकदक्षं  
      समविधिपठनीयङ्कालितारासमज्ञैः ॥ २४४॥  
  
इति श्रीब्रह्मयामले तारायास्तकारादिसहस्रनामस्तोत्र सम्पूर्णम् ॥  
  
  
  
The original text is  
from Muktabodha Indological Research Institute  
www.muktabodha.org  
Data-entered by the staff of Muktabodha under the direction of Mark S. G.  
Dyczkowski.  
Reprint of edition published in 1892.  Revision 0 february 9, 2009  
Publisher : Shrivenkateshvara press Publication year : 1949  
  
Reproofread by DPD  
  
