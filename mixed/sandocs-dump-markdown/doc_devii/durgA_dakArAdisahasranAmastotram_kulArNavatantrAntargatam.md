---
Author: Traditional
Category: sahasranAma, devii, durgA, stotra, devI
Description-comments: kulArNave tantre, Scanned PDF page 263 with some variations
File name: durgadakaradisahasranama.itx
Indexextra: (Scanned)
Language: Sanskrit
Latest update: August 09, 2006, December 8, 2017
Location: doc_devii
Proofread by: Kirk Wortman, Ravin Bhalekar ravibhalekar at hotmail.com, Adwaith Menon,
  KS Ramachandran
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: durgA dakArAdi sahasranAma stotra
Texttype: stotra
Transliterated by: Kirk Wortman kirkwort at hotmail.com, Adwaith Menon adwaithmenon
  at gmail.com
engtitle: durgA dakArAdi sahasranAma stotram
itxtitle: durgA dakArAdisahasranAmastotram (kulArNavatantrAntargatam)
title: दुर्गा दकारादिसहस्रनामस्तोत्रम् (कुलार्णवतन्त्रान्तर्गतम्)

---
  
 दकारादि दुर्गासहस्रनामस्तोत्रम्   
                  ॥ श्रीः ॥  
  
           ॥ श्री दुर्गायै नमः ॥  
  
॥ श्री दुर्गा सहस्रनाम स्तोत्रम् ॥  
  
। अथ दकारादिदुर्गासहस्रनामस्तोत्रम् ।  
  
श्री देव्युवाच   
मम नामसहस्रञ्च शिवपूर्वविनिर्मितम् ।  
तत्पठ्यताम् विधानेन तथा सर्वं भविश्यति ॥  
  
इत्युक्त्वा पार्वती देवि श्रावयामास तच्चतान् ।  
तदेव नामसाहस्रं दकारादि वरानने ॥  
  
रोगदारिद्र्यदौर्भाग्यशोकदुःखविनाशकम् ।  
सर्वासाम् पूजितम् नाम श्रीदुर्गा देवता मता ॥  
  
निजबीजम् भवेत्बीजम् मन्त्रं कीलकमुच्यते ।  
सर्वाशापूरणे देवी विनियोगः प्रकीर्तितः ॥  
  
अथ विनियोगः ।  
अस्य श्रीदकारादिदुर्गासहस्रनामस्तोत्रस्य श्रीशिवः सक्षात्कर्ता ऋषिः ।   
अनुष्टुप् छन्दः । श्रीदुर्गा देवता । दुँ बीजं । दुँ कीलकं ।  
दुःखदारिद्र्यदौर्भाग्यरोगशोकनिवृत्तिपूर्वकं ।   
श्रीदुर्गादेवीप्रीत्यर्थं च पाठे हवने च नामपारायणे च विनियोगः ।  
               ॥ ध्यानम् ॥  
  
दुँ दुर्गा दुर्गतिहरा दुर्गाचलनिवासिनी ।  
दुर्गमार्गानुसञ्चारा दुर्गमार्गनिवासिनी ॥ १॥  
  
दुर्गमार्गप्रविष्टा च दुर्गमार्गप्रवेशिनी ।  
दुर्गमार्गकृतावासा दुर्गमार्गजयप्रिया ॥ २॥  
  
दुर्गमार्गगृहीतार्चा दुर्गमार्गस्थितात्मिका ।  
दुर्गमार्गस्तुतिपरा दुर्गमार्गस्मृतिः परा ॥ ३॥  
  
दुर्गमार्गसद्दस्थाली दुर्गमार्गरतिप्रिया ।  
दुर्गमार्गस्थलस्थाना दुर्गमार्गविलासिनी ॥ ४॥  
  
दुर्गमार्गत्यक्तवस्त्रा दुर्गमार्गप्रवर्तिनी ।  
दुर्गासुरनिहन्त्री च दुर्गा दुष्टनिषूदिनी ॥ ५॥  
  
दुर्गासुरहरादूती दुर्गासुरविनाशिनी ।  
दुर्गासुरवधोन्मत्ता दुर्गासुरवधोत्सुका ॥ ६॥  
  
दुर्गासुरवधोत्साहा दुर्गासुरवधोद्यता ।  
दुर्गासुरवधप्रेप्सुर्दुर्गासुरमखान्तकृत् ॥ ७॥  
  
दुर्गासुरध्वंसतोषा दुर्गदानवदारिणी ।  
दुर्गविद्रावणकरी दुर्गविद्रावणी सदा ॥ ८॥  
  
दुर्गविक्षोभणकरी दुर्गशीर्षनिकृन्तनी ।  
दुर्गविध्वंसनकरी दुर्गदैत्यनिकृन्तनी ॥ ९॥  
  
दुर्गदैत्यप्राणहरा दुर्गदैत्यान्तकारिणी ।  
दुर्गदैत्यहरत्राता दुर्गदैत्यासृगुन्मदा ॥ १०॥  
  
दुर्गदैत्याशनकरी दुर्गचर्माम्बरावृता ।  
दुर्गयुद्धोत्सवकरी दुर्गयुद्धविशारदा ॥ ११॥  
  
दुर्गयुद्धासवरता दुर्गयुद्धविमर्दिनी ।  
दुर्गयुद्धहास्यरता दुर्गयुद्धाट्टहासिनी ॥ १२॥  
  
दुर्गयुद्धमहामत्ता दुर्गयुद्धानुसारिणी ।  
दुर्गयुद्धोत्सवोत्साहा दुर्गदेशनिषेविणी ॥ १३॥  
  
दुर्गदेशवासरता दुर्गदेशविलासिनी ।  
दुर्गदेशार्चनरता दुर्गदेशजनप्रिया ॥ १४॥  
  
दुर्गमस्थानसंस्थाना दुर्गमध्यानुसाधना ।  
दुर्गमा दुर्गम्ध्याना दुर्गमात्मस्वरूपिणी ॥ १५॥  
  
दुर्गमागमसन्धाना दुर्गमागमसंस्तुता ।  
दुर्गमागमदुर्ज्ञेया दुर्गमश्रुतिसम्मता ॥ १६॥  
  
दुर्गमश्रुतिमान्या च दुर्गमश्रुतिपूजिता ।  
दुर्गमश्रुतिसुप्रीता दुर्गमश्रुतिहर्षदा ॥ १७॥  
  
दुर्गमश्रुतिसंस्थाना दुर्गमश्रुतिमानिता ।  
दुर्गमाचारसन्तुष्टा दुर्गमाचारतोषिता ॥ १८॥  
  
दुर्गमाचारनिर्वृत्ता दुर्गमाचारपूजिता ।  
दुर्गमाचारकलिता दुर्गमस्थानदायिनी ॥ १९॥  
  
दुर्गमप्रेमनिरता दुर्गमद्रविणप्रदा ।  
दुर्गमाम्बुजमध्यस्था दुर्गमाम्बुजवासिनी ॥ २०॥  
  
दुर्गनाडीमार्गगतिर्दुर्गनाडीप्रचारिणी ।  
दुर्गनाडीपद्मरता दुर्गनाड्यम्बुजस्थिता ॥ २१॥  
  
दुर्गनाडीगतायाता दुर्गनाडीकृतास्पदा ।  
दुर्गनाडीरतरता दुर्गनाडीशसंस्तुता ॥ २२॥  
  
दुर्गनाडीश्वररता दुर्गनाडीशचुम्बिता ।  
दुर्गनाडीशक्रोडस्था दुर्गनाड्यत्थितोत्सुका ॥ २३॥  
  
दुर्गनाड्यारोहणा च दुर्गनाडीनिषेविता ।  
दरिस्थाना दरिस्थानवासिनी दनुजान्तकृत् ॥ २४॥  
  
दरीकृततपस्या च दरीकृतहरार्चना ।  
दरीजापितदिष्टा च दरीकृतरतिक्रिया ॥ २५॥  
  
दरीकृतहरार्हा च दरीक्रीडितपुत्रिका ।  
दरीसन्दर्शनरता दर्रिरोपितवृश्चिका ॥ २६॥  
  
दरीगुप्तिकौतुकाढ्या दरीभ्रमणतत्परा ।  
दनुजान्तकरी दीना दनुसन्तानदारिणी ॥ २७॥  
  
दनुजध्वंसिनी दूना दनुजेन्द्रविनाशिनी ।  
दानध्वंसिनी देवी दानवानां भयङ्करी ॥ २८॥  
  
दानवी दानवाराध्या दानवेन्द्रवरप्रदा ।  
दानवेन्द्रनिहन्त्री च दानवद्वेषिणी सती ॥ २९॥  
  
दानवारिप्रेमरता दानवारिप्रपूजिता ।  
दानवारिकृतार्चा च दानवारिविभूतिदा ॥ ३०॥  
  
दानवारिमहानन्दा दानवारिरतिप्रिया ।  
दानवारिदानरता दानवारिकृतास्पदा ॥ ३१॥  
  
दानवारिस्तुतिरता दानवारिस्मृतिप्रिया ।  
दानवार्याहाररता दानवारिप्रबोधिनी ॥ ३२॥  
  
दानवारिधृतप्रेमा दुःखशोकविमोचिनी ।  
दुःखहन्त्री दुःखदात्री दुःखनिर्मूलकारिणी ॥ ३३॥  
  
दुःखनिर्मूलनकरी दुःखदार्यारिनाशिनी ।  
दुःखहरा दुःखनाशा दुःखग्रामा दुरासदा ॥ ३४॥  
  
दुःखहीना दुःखधारा द्रविणाचारदायिनी ।  
द्रविणोत्सर्गसन्तुष्टा द्रविणत्यागतोषिका ॥ ३५॥  
  
द्रविणस्पर्शसन्तुष्टा द्रविणस्पर्शमानदा ।  
द्रविणस्पर्शहर्षाढ्या द्रविणस्पर्शतुष्टिदा ॥ ३६॥  
  
द्रविणस्पर्शनकरी द्रविणस्पर्शनातुरा ।  
द्रविणस्पर्शनोत्साहा द्रविणस्पर्शसाधिका ॥ ३७॥  
  
द्रविणस्पर्शनमता द्रविणस्पर्शपुत्रिका ।  
द्रविणस्पर्शरक्षिणी द्रविणस्तोमदायिनी ॥ ३८॥  
  
द्रविणकर्षणकरी द्रविणौघविसर्जनी ।  
द्रविणाचलदानाढ्या द्रविणाचलवासिनी ॥ ३९॥  
  
दीनमाता दीनबन्धुर्दीनविघ्नविनाशिनी ।  
दीनसेव्या दीनसिद्धा दीनसाध्या दिगम्बरी ॥ ४०॥  
  
दीनगेहकृतानन्दा दीनगेहविलासिनी ।  
दीनभावप्रेमरता दीनभावविनोदिनी ॥ ४१॥  
  
दीनमानवचेतःस्था दीनमानवहर्षदा ।  
दीनदैन्यनिघातेच्छुर्दीनद्रविणदायिनी ॥ ४२॥  
  
दीनसाधनसन्तुष्टा दीनदर्शनदायिनी ।  
दीनपुत्रादिदात्री च दीनसम्पद्विधायिनी ॥ ४३॥  
  
दत्तात्रेयध्यानरता दत्तात्रेयप्रपूजिता ।  
दत्तात्रेयर्षिसंसिद्धा दत्तात्रेयविभाविता ॥ ४४॥  
  
दत्तात्रेयकृतार्हा च दत्तात्रेयप्रसाधिता ।  
दत्तात्रेयहर्षदात्री दत्तात्रेयसुखप्रदा ॥ ४५॥  
  
दत्तात्रेयस्तुता चैव दत्तात्रेयनुता सदा ।  
दत्तात्रेयप्रेमरता दत्तात्रेयानुमानिता ॥ ४६॥  
  
दत्तात्रेयसमुद्गीता दत्तात्रेयकुटुम्बिनी ।  
दत्तात्रेयप्राणतुल्या दत्तात्रेयशरीरिणी ॥ ४७॥  
  
दत्तात्रेयकृतानन्दा दत्तात्रेयांशसम्भवा ।  
दत्तात्रेयविभूतिस्था दत्तात्रेयानुसारिणी ॥ ४८॥  
  
दत्तात्रेयगीतिरता दत्तात्रेयधनप्रदा ।  
दत्तात्रेयदुःखहरा दत्तात्रेयवरप्रदा ॥ ४९॥  
  
दत्तात्रेयज्ञानदात्री दत्तात्रेयभयापहा ।  
देवकन्या देवमान्या देवदुःखविनाशिनी ॥ ५०॥  
  
देवसिद्धा देवपूज्या देवेज्या देववन्दिता ।  
देवमान्या देवधन्या देवविघ्नविनाशिनी ॥ ५१॥  
  
देवरम्या देवरता देवकौतुकतत्परा ।  
देवक्रीडा देवव्रीडा देववैरिविनाशिनी ॥ ५२॥  
  
देवकामा देवरामा देवद्विष्टविनाशिनी ।  
देवदेवप्रिया देवी देवदानववन्दिता ॥ ५३॥  
  
देवदेवरतामम्दा देवदेववरोत्सुका ।  
देवदेवप्रेमरता देवदेवप्रियंवदा ॥ ५४॥  
  
देवदेवप्राणतुल्या देवदेवनितम्बिनी ।  
देवदेवहृतमना देवदेवसुखावहा ॥ ५५॥  
  
देवदेवक्रोडरता देवदेवसुखप्रदा ।  
देवदेवमहानन्दा देवदेवप्रचुम्बिता ॥ ५६॥  
  
देवदेवोपभुक्ता च देवदेवानुसेविता ।  
देवदेवगतप्राणा देवदेवगतात्मिका ॥ ५७॥  
  
देवदेवहर्षदात्री देवदेवसुखप्रदा ।  
देवदेवमहानन्दा देवदेवविलासिनी ॥ ५८॥  
  
देवदेवधर्मपत्नी देवदेवमनोगता ।  
देवदेववधूर्देवी देवदेवार्चनप्रिया ॥ ५९॥  
  
देवदेवाङ्कनिलया देवदेवाङ्गशायिनी ।  
देवदेवाङ्गसुखिनी देवदेवाङ्गवासिनी ॥ ६०॥  
  
देवदेवाङ्गभूषा च देवदेवाङ्गभूषणा ।  
देवदेवप्रियकरी देवदेवाप्रियान्तकृत् ॥ ६१॥  
  
देवदेवप्रियप्राणा देवदेवप्रियात्मिका ।  
देवदेवार्चकप्राणा देवदेवार्चकप्रिया ॥ ६२॥  
  
देवदेवार्चकोत्साहा देवदेवार्चकाश्रया ।  
देवदेवार्चकाविघ्ना देवदेवप्रसूरपि ॥ ६३॥  
  
देवदेवस्य जननी देवदेवविधायिनी ।  
देवदेवस्य रमणी देवदेवहृदाश्रया ॥ ६४॥  
  
देवदेवेष्टदेवी च देवतापसपातिनी ।  
देवताभावसन्तुष्टा देवताभावतोषिता ॥ ६५॥  
  
देवताभाववरदा देवताभावसिद्धिदा ।  
देवताभावसंसिद्धा देवताभावसम्भवा ॥ ६६॥  
  
देवताभावसुखिनी देवताभाववन्दिता ।  
देवताभावसुप्रीता देवताभावहर्षदा ॥ ६७॥  
  
देवताविघ्नहन्त्री च देवताद्विष्टनाशिनी ।  
देवतापूजितपदा देवताप्रेमतोषिता ॥ ६८॥  
  
देवतागारनिलया देवतासौख्यदायिनी ।  
देवतानिजभावा च देवताहृतमानसा ॥ ६९॥  
  
देवताकृतपादार्चा देवताहृतभक्तिका ।  
देवतागर्वमध्यस्था देवतादेवतातनुः ॥ ७०॥  
  
दुं दुर्गायै नमो नाम्नी दुम्फण्मन्त्रस्वरूपिणी ।  
दूं नमो मन्त्ररूपा च दूं नमो मूर्तिकात्मिका ॥ ७१॥  
  
दूरदर्शिप्रिया दुष्टा दुष्तभूतनिषेविता ।  
दूरदर्शिप्रेमरता दूरदर्शिप्रियंवदा ॥ ७२॥  
  
दूरदर्शिसिद्धिदात्री दूरदर्शिप्रतोषिता ।  
दूरदर्शिकण्ठसंस्था दूरदर्शिप्रहर्षिता ॥ ७३॥  
  
दूरदर्शिगृहीतार्चा दूरदर्शिप्रतर्षिता ।  
दूरदर्शिप्राणतुल्या दूरदर्शिसुखप्रदा ॥ ७४॥  
  
दूरदर्शिभ्रान्तिहरा दूरदर्शिहृदास्पदा ।  
दूरदर्श्यरिविद्भावा दीर्घदर्शिप्रमोदिनी ॥ ७५॥  
  
दीर्घदर्शिप्राणतुल्या दूरदर्शिवरप्रदा ।  
दीर्घदर्शिहर्षदात्री दीर्घदर्शिप्रहर्षिता ॥ ७६॥  
  
दीर्घदर्शिमहानन्दा दीर्घदर्शिगृहालया ।  
दीर्घदर्शिगृहीतार्चा दीर्घदर्शिहृतार्हणा ॥ ७७॥  
  
दया दानवती दात्री दयालुर्दीनवत्सला ।  
दयार्द्रा च दयाशीला दयाढ्या च दयात्मिका ॥ ७८॥  
  
दया दानवती दात्री दयालुर्दीनवत्सला ।  
दयार्द्रा च दयाशीला दयाढ्या च दयात्मिका ॥ ७९॥  
  
दयाम्बुधिर्दयासारा दयासागरपारगा ।  
दयासिन्धुर्दयाभारा दयावत्करुणाकरी ॥ ८०॥  
  
दयावद्वत्सला देवी दयादानरता सदा ।  
दयावद्भक्तिसुखिनी दयावत्परितोषिता ॥ ८१॥  
  
दयावत्स्नेहनिरता दयावत्प्रतिपादिका ।  
दयावत्प्राणकर्त्री च दयावन्मुक्तिदायिनी ॥ ८२॥  
  
दयावद्भावसन्तुष्टा दयावत्परितोषिता ।  
दयावत्तारणपरा दयावत्सिद्धिदायिनी ॥ ८३॥  
  
दयावत्पुत्रवद्भावा दयावत्पुत्ररूपिणी ।  
दयावद्देहनिलया दयाबन्धुर्दयाश्रया ॥ ८४॥  
  
दयालुवात्सल्यकरी दयालुसिद्धिदायिनी ।  
दयालुशरणासक्ता दयालुर्देहमन्दिरा ॥ ८५॥  
  
दयालुभक्तिभावस्था दयालुप्राणरूपिणी ।  
दयालुसुखदा दम्भा दयालुप्रेमवर्षिणी ॥ ८६॥  
  
दयालुवशगा दीर्घा दीर्घाङ्गी दीर्घलोचना ।  
दीर्घनेत्रा दीर्घचक्षुर्दीर्घबाहुलतात्मिका ॥ ८७॥  
  
दीर्घकेशी दीर्घमुखी दीर्घघोणा च दारुणा ।  
दारुणासुरहन्त्री च दारुणासुरदारिणी ॥ ८८॥  
  
दारुणाहवकर्त्री च दारुणाहवहर्षिता ।  
दारुणाहवहोमाढ्या दारुणाचलनाशिनी ॥ ८९॥  
  
दारुणाचारनिरता दारुणोत्सवहर्षिता ।  
दारुणोद्यतरूपा च दारुणारिनिवारिणी ॥ ९०॥  
  
दारुणेक्षणसंयुक्ता दोश्चतुष्कविराजिता ।  
दशदोष्का दशभुजा दशबाहुविराजिता ॥ ९१॥  
  
दशास्त्रधारिणी देवी दशदिक्ख्यातविक्रमा ।  
दशरथार्चितपदा दाशरथिप्रिया सदा ॥ ९२॥  
  
दाशरथिप्रेमतुष्टा दाशरथिरतिप्रिया ।  
दाशरथिप्रियकरी दाशरथिप्रियंवदा ॥ ९३॥  
  
दाशरथीष्टसन्दात्री दाशरथीष्टदेवता ।  
दाशरथिद्वेषिनाशा दाशरथ्यानुकूल्यदा ॥ ९४॥  
  
दाशरथिप्रियतमा दाशरथिप्रपूजिता ।  
दशाननारिसम्पूज्या दशाननारिदेवता ॥ ९५॥  
  
दशाननारिप्रमदा दशाननारिजन्मभूः ।  
दशाननारिरतिदा दशाननारिसेविता ॥ ९६॥  
  
दशाननारिसुखदा दशाननारिवैरिहृत् ।  
दशाननारीष्टदेवी दशग्रीवारिवन्दिता ॥ ९७॥  
  
दशग्रीवारिजननी दशग्रीवारिभाविनी ।  
दशग्रीवारिसहिता दशग्रीवसभाजिता ॥ ९८॥  
  
दशग्रीवारिरमणी दशग्रीववधूरपि ।  
दशग्रीवनाशकर्त्री दशग्रीववरप्रदा ॥ ९९॥  
  
दशग्रीवपुरस्या च दशग्रीववधोत्सुका ।  
दशग्रीवप्रीतिदात्री दशग्रीवविनाशिनी ॥ १००॥  
  
दशग्रीवाहवकरी दशग्रीवानपायिनी ।  
दशग्रीवप्रिया वन्द्या दशग्रीवहृता तथा ॥ १०१॥  
  
दशग्रीवाहितकरी दशग्रीवेश्वरप्रिया ।  
दशग्रीवेश्वरप्राणा दशग्रीववरप्रदा ॥ १०२॥  
  
दशग्रीवेश्वररता दशवर्षीयकन्यका ।  
दशवर्षीयबाला च दशवर्षीयवासिनी ॥ १०३॥  
  
दशपापहरा दम्या दशहस्तविभूषिता ।  
दशशस्त्रलसद्दोष्का दशदिक्पालवन्दिता ॥ १०४॥  
  
दशावताररूपा च दशावताररूपिणी ।  
दशविद्याभिन्नदेवी दशप्राणस्वरूपिणी ॥ १०५॥  
  
दशविद्यास्वरूपा च दशविद्यामयी तथा ।  
दृक्स्वरूपा दृक्प्रदात्री दृग्रपा दृक्प्रकाशिनी ॥ १०६॥  
  
दिगन्तरा दिगन्तस्था दिगम्बरविलासिनी ।  
दिगम्बरसमाजस्था दिगम्बरप्रपूजिता ॥ १०७॥  
  
दिगम्बरसहचरी दिगम्बरकृतास्पदा ।  
दिगम्बरहृताचित्ता दिगम्बरकथाप्रिया ॥ १०८॥  
  
दिगम्बरगुणरता दिगम्बरस्वरूपिणी ।  
दिगम्बरशिरोधार्या दिगम्बरहृताश्रया ॥ १०९॥  
  
दिगम्बरप्रेमरता दिगम्बररतातुरा ।  
दिगम्बरीस्वरूपा च दिगम्बरीगणार्चिता ॥ ११०॥  
  
दिगम्बरीगणप्राणा दिगम्बरीगणप्रिया ।  
दिगम्बरीगणाराध्या दिगम्बरगणेश्वरा ॥ १११॥  
  
दिगम्बरगणस्पर्शा मदिरापानविह्वला ।  
दिगम्बरीकोटिवृता दिगम्बरीगणावृता ॥ ११२॥  
  
दुरन्ता दुष्कृतिहरा दुर्ध्येया दुरतिक्रमा ।  
दुरन्तदानवद्वेष्टी दुरन्तदनुजान्तकृत् ॥ ११३॥  
  
दुरन्तपापहन्त्री च दस्रनिस्तारकारिणी ।  
दस्रमानससंस्थाना दस्रज्ञानविवर्धिनी ॥ ११४॥  
  
दस्रसम्भोगजननी दस्रसम्भोगदायिनी ।  
दस्रसम्भोगभवना दस्रविद्याविधायिनी ॥ ११५॥  
  
दस्रोद्वेगहरा दस्रजननी दस्रसुन्दरी ।  
दस्रभक्तिविधाज्ञाना दस्रद्विष्टविनाशिनी ॥ ११६॥  
  
दस्रापकारदमनी दस्रसिद्धिविधायिनी ।  
दस्रताराराधिका च दस्रमातृप्रपूजिता ॥ ११७॥  
  
दस्रदैन्यहरा चैव दस्रतातनिषेविता ।  
दस्रपितृशयज्योतिर्दस्रकौशलदायिनी ॥ ११८॥  
  
दशशीर्षारिसहिता दशशीर्षारिकामिनी ।  
दशशीर्षपुरी देवी दशशीर्षसभाजिता ॥ ११९॥  
  
दशशीर्षारिसुप्रीता दशशीर्षवधूप्रिया ।  
दशशीर्षशिरश्छेत्री दशशीर्षनितम्बिनी ॥ १२०॥  
  
दशशीर्षहरप्राणा दशशीर्षहरात्मिका ।  
दशशीर्षहराराध्या दशशीर्षारिवन्दिता ॥ १२१॥  
  
दशशीर्षारिसुखदा दशशीर्षकपालिनी ।  
दशशीर्षज्ञानदात्री दशशीर्षारिदेहिनी ॥ १२२॥  
  
दशशीर्षवधोपात्तश्रीरामचन्द्ररूपता ।  
दशशीर्षराष्ट्रदेवी दशशीर्षारिसारिणी ॥ १२३॥  
  
दशशीर्षभ्रातृतुष्टा दशशीर्षवधूप्रिया ।  
दशशीर्षवधूप्राणा दशशीर्षवधूरता ॥ १२४॥  
  
दैत्यगुरुरता साध्वी दैत्यगुरुप्रपूजिता ।  
दैत्यगुरुपदेष्टी च दैत्यगुरुनिषेविता ॥ १२५॥  
  
दैत्यगुरुमतप्राणा दैत्यगुर्त्तापनाशिनी ।  
दुरन्तदुःखशमनी दुरन्तदमनी तमी ॥ १२६॥  
  
दुरन्तशोकशमनी दुरन्तरोगनाशिनी ।  
दुरन्तवैरिदमनी दुरन्तदैत्यनाशिनी ॥ १२७॥  
  
दुरन्तकलुषघ्नी च दुष्कृतिस्तोमनाशिनी ।  
दुराशया दुराधारा दुर्जया दुष्टकामिनी ॥ १२८॥  
  
दर्शनीया च दृश्या चाऽदृश्या च दृष्टिगोचरा ।  
दूतीयागप्रिया दूती दूतीयागकरप्रिया ॥ १२९॥  
  
दूतीयागकरानन्दा दूतीयागसुखप्रदा ।  
दूतीयागकरायाता दूतीयागप्रमोदिनी ॥ १३०॥  
  
दुर्वासःपूजिता चैव दुर्वासोमुनिभाविता ।  
दुर्वासोऽर्चितपादा च दुर्वासोमौनभाविता ॥ १३१॥  
  
दुर्वासोमुनिवन्द्या च दुर्वासोमुनिदेवता ।  
दुर्वासोमुनिमाता च दुर्वासोमुनिसिद्धिजा ॥ १३२॥  
  
दुर्वासोमुनिभावस्था दुर्वासोमुनिसेविता ।  
दुर्वासोमुनिचित्तस्था दुर्वासोमुनिमण्डिता ॥ १३३॥  
  
दुर्वासोमुनिसञ्चारा दुर्वासोहृदयङ्गमा ।  
दुर्वासोहृदयाराध्या दुर्वासोहृत्सरोजगा ॥ १३४॥  
  
दुर्वासस्तापसाराध्या दुर्वासस्तापसाश्रया ।  
दुर्वासस्तापसरता दुर्वासस्तापसेश्वरी ॥ १३५॥  
  
दुर्वासोमुनिकन्या च दुर्वासोऽद्भुतसिद्धिदा ।  
दररात्री दरहरा दरयुक्ता दरापहा ॥ १३६॥  
  
दरघ्नी दरहन्त्री च दरयुक्ता दराश्रया ।  
दरस्मेरा दरापाङ्गी दयादात्री दयाश्रया ।  
दस्रपूज्या दस्रमाता दस्रदेवी दरोन्मदा ॥ १३७॥  
  
दस्रसिद्धा दस्रसंस्था दस्रतापविमोचिनी ।  
दस्रक्षोभहरा नित्या दस्रलोकगतात्मिका ॥ १३८॥  
  
दैत्यगुर्वङ्गनावन्द्यां दैत्यगुर्वङ्गनाप्रिया ।  
दैत्यगुर्वङ्गनासिद्धा दैत्यगुर्वङ्गनोत्सुका ॥ १३९॥  
  
दैत्यगुरुप्रियतमा देवगुरुनिषेविता ।  
देवगुरुप्रसूरूपा देवगुरुकृतार्हणा ॥ १४०॥  
  
देवगुरुप्रेमयुता देवगुर्वनुमानिता ।  
देवगुरुप्रभावज्ञा देवगुरुसुखप्रदा ॥ १४१॥  
  
देवगुरुज्ञानदात्री देवगुरुप्रमोदिनी ।  
दैत्यस्त्रीगणसम्पूज्या दैत्यस्त्रीगणपूजिता ॥ १४२॥  
  
दैत्यस्त्रीगणरूपा च दैत्यस्त्रीचित्तहारिणी ।  
दैत्यस्त्रीगणपूज्या च दैत्यस्त्रीगणवन्दिता ॥ १४३॥  
  
दैत्यस्त्रीगणचित्तस्था देवस्त्रीगणभूषिता ।  
देवस्त्रीगणसंसिद्धा देवस्त्रीगणतोषिता ॥ १४४॥  
  
देवस्त्रीगणहस्तस्थचारुचामरवीजिता ।  
देवस्त्रीगणहस्तस्थचारुगन्धविलेपिता ॥ १४५॥  
  
देवाङ्गनाधृतादर्शदृष्ट्यर्थमुखचन्द्रमा ।  
देवाङ्गनोत्सृष्टनागवल्लीदलकृतोत्सुका ॥ १४६॥  
  
देवस्त्रीगणहस्तस्थदीपमालाविलोकना ।  
देवस्त्रीगणहस्तस्थधूपघ्राणविनोदिनी ॥ १४७॥  
  
देवनारीकरगतवासकासवपायिनी ।  
देवनारीकङ्कतिकाकृतकेशनिमार्जना ॥ १४८॥  
  
देवनारीसेव्यगात्रा देवनारीकृतोत्सुका ।  
देवनारीविरचितपुष्पमालाविराजिता ॥ १४९॥  
  
देवनारीविचित्राङ्गी देवस्त्रीदत्तभोजना ।  
देवस्त्रीगणगीता च देवस्त्रीगीतसोत्सुका ॥ १५०॥  
  
देवस्त्रीनृत्यसुखिनी देवस्त्रीनृत्यदर्शिनी ।  
देवस्त्रीयोजितलसद्रत्नपादपदाम्बुजा ॥ १५१॥  
  
देवस्त्रीगणविस्तीर्णचारुतल्पनिषेदुषी ।  
देवनारीचारुकराकलिताङ्घ्र्यादिदेहिका ॥ १५२॥  
  
देवनारीकरव्यग्रतालवृन्दमरुत्सुका ।  
देवनारीवेणुवीणानादसोत्कण्डमानसा ॥ १५३॥  
  
देवकोटिस्तुतिनुता देवकोटिकृतार्हणा ।  
देवकोटिगीतगुणा देवकोटिकृतस्तुतिः ॥ १५४॥  
  
दन्तदष्ट्योद्वेगफला देवकोलाहलाकुला ।  
द्वेषरागपरित्यक्ता द्वेषरागविवर्जिता ॥ १५५॥  
  
दामपूज्या दामभूषा दामोदरविलासिनी ।  
दामोदरप्रेमरता दामोदरभगिन्यपि ॥ १५६॥  
  
दामोदरप्रसूर्दामोदरपत्नीपतिव्रता ।  
दामोदराऽभिन्नदेहा दामोदररतिप्रिया ॥ १५७॥  
  
दामोदराभिन्नतनुर्दामोदरकृतास्पदा ।  
दामोदरकृतप्राणा दामोदरगतात्मिका ॥ १५८॥  
  
दामोदरकौतुकाढ्या दामोदरकलाकला ।  
दामोदरालिङ्गिताङ्गी दामोदरकुतूहला ॥ १५९॥  
  
दामोदरकृताह्लादा दामोदरसुचुम्बिता ।  
दामोदरसुताकृष्टा दामोदरसुखप्रदा ॥ १६०॥  
  
दामोदरसहाढ्या च दामोदरसहायिनी ।  
दामोदरगुणज्ञा च दामोदरवरप्रदा ॥ १६१॥  
  
दामोदरानुकूला च दामोदरनितम्बिनी ।  
दामोदरबलक्रीडाकुशला दर्शनप्रिया ॥ १६२॥  
  
दामोदरजलक्रीडात्यक्तस्वजनसौहृदा ।  
दामोदरलसद्रासकेलिकौतुकिनी तथा ॥ १६३॥  
  
दामोदरभ्रातृका च दामोदरपरायणा ।  
दामोदरधरा दामोदरवैरविनाशिनी ॥ १६४॥  
  
दामोदरोपजाया च दामोदरनिमन्त्रिता ।  
दामोदरपराभूता दामोदरपराजिता ॥ १६५॥  
  
दामोदरसमाक्रान्ता दामोदरहताशुभा ।  
दामोदरोत्सवरता दामोदरोत्सवावहा ॥ १६६॥  
  
दामोदरस्तन्यदात्री दामोदरगवेषिता ।  
दमयन्तीसिद्धिदात्री दमयन्तीप्रसाधिता ॥ १६७॥  
  
दमयन्तीष्टदेवी च दमयन्तीस्वरूपिणी ।  
दमयन्तीकृतार्चा च दमनर्षिविभाविता ॥ १६८॥  
  
दमनर्षिप्राणतुल्या दमनर्षिस्वरूपिणी ।  
दमनर्षिस्वरूपा च दम्भपूरितविग्रहा ॥ १६९॥  
  
दम्भहन्त्री दम्भधात्री दम्भलोकविमोहिनी ।  
दम्भशीला दम्भहरा दम्भवत्परिमर्दिनी ॥ १७०॥  
  
दम्भरूपा दम्भकरी दम्भसन्तानदारिणी ।  
दत्तमोक्षा दत्तधना दत्तारोग्या च दाम्भिका ॥ १७१॥  
  
दत्तपुत्रा दत्तदारा दत्तहारा च दारिका ।  
दत्तभौगा दत्तशोका दत्तहस्त्यादिवाहना ॥ १७२॥  
  
दत्तमतिर्दत्तभार्या दत्तशास्त्रावबोधिका ।  
दत्तपाना दत्तदाना दत्तदारिद्र्यनाशिनी ॥ १७३॥  
  
दत्तसोधावनीवासा दत्तस्वर्गा च दासदा ।  
दास्यतुष्टा दास्यहरा दासदासीशतप्रभा ॥ १७४॥  
  
दाररूपा दारवासा दारवासिहृदास्पदा ।  
दारवासिजनाराध्या दारवासिजनप्रिया ॥ १७५॥  
  
दारवासिविनिर्नीता दारवासिसमर्चिता ।  
दारवास्याहृतप्राणा दारवास्यरिनाशिनी ॥ १७६॥  
  
दारवासिविघ्नहरा दारवासिविमुक्तिदा ।  
दाराग्निरूपिणी दारा दारकार्यरिनाशिनी ॥ १७७॥  
  
दम्पती दम्पतीष्टा च दम्पतीप्राणरूपिका ।  
दम्पतीस्नेहनिरता दाम्पत्यसाधनप्रिया ॥ १७८॥  
  
दाम्पत्यसुखसेना च दाम्पत्यसुखदायिनी ।  
दम्पत्यचारनिरता दम्पत्यामोदमोदिता ॥ १७९॥  
  
दम्पत्यामोदसुखिनी दाम्पत्याह्लादकारिणी ।  
दम्पतीष्टपादपद्मा दाम्पत्यप्रेमरूपिणी ॥ १८०॥  
  
दाम्पत्यभोगभवना दाडिमीफलभोजिनी ।  
दाडिमीफलसन्तुष्टा दाडिमीफलमानसा ॥ १८१॥  
  
दाडिमीवृह्यसंस्थाना दाडिमीवृक्षवासिनी ।  
दाडिमीवृक्षरूपा च दाडिमीवनवासिनी ॥ १८२॥  
  
दाडिमीफलसाम्योरुपयोधरसमन्विता ।  
दक्षिणा दक्षिणारूपा दक्षिणारूपधारिणी ॥ १८३॥  
  
दक्षकन्या दक्षपुत्री दक्षमाता च दक्षसूः ।  
दक्षगोत्रा दक्षसुता दक्षयज्ञविनाशिनी ॥ १८४॥  
  
दक्षयज्ञनाशकर्त्री दक्षयज्ञान्तकारिणी ।  
दक्षप्रसूतिर्दक्षेज्या दक्षवंशैकपावनी ॥ १८५॥  
  
दक्षात्मजा दक्षसूनुर्दक्षजा दक्षजातिका ।  
दक्षजन्मा दक्षजनुर्दक्षदेहसमुद्भवा ॥ १८६॥  
  
दक्षजनिर्दक्षयागध्वंसिनी दक्षकन्यका ।  
दक्षिणाचारनिरता दक्षिणाचारतुष्टिदा ॥ १८७॥  
  
दक्षिणाचारसंसिद्धा दक्षिणाचारभाविता ।  
दक्षिणाचारसुखिनी दक्षिणाचारसाधिता ॥ १८८॥  
  
दक्षिणाचारमोक्षाप्तिर्दक्षिणाचारवन्दिता ।  
दक्षिणाचारशरणा दक्षिणाचारहर्षिता ॥ १८९॥  
  
द्वारपालप्रिया द्वारवासिनी द्वारसंस्थिता ।  
द्वाररूपा द्वारसंस्था द्वारदेशनिवासिनी ॥ १९०॥  
  
द्वारकरी द्वारधात्री दोषमात्रविवर्जिता ।  
दोषाकरा दोषहरा दोषराशिविनाशिनी ॥ १९१॥  
  
दोषाकरविभूषाढ्या दोषाकरकपालिनी ।  
दोषाकरसहस्राभा दोषाकरसमानना ॥ १९२॥  
  
दोषाकरमुखी दिव्या दोषाकरकराग्रजा ।  
दोषाकरसमज्योतिर्दोषाकरसुशीतला ॥ १९३॥  
  
दोषाकरश्रेणी दोषसदृशापाङ्गवीक्षणा ।  
दोषाकरेष्टदेवी च दोषाकरनिषेविता ॥ १९४॥  
  
दोषाकरप्राणरूपा दोषाकरमरीचिका ।  
दोषाकरोल्लसद्भाला दोषाकरसुहर्षिणी ॥ १९५॥  
  
दोषाकरशिरोभूषा दोषाकरवधूप्रिया ।  
दोषाकरवधूप्राणा दोषाकरवधूमता ॥ १९६॥  
  
दोषाकरवधूप्रीता दोषाकरवधूरपि ।  
दोषापूज्या तथा दोषापूजिता दोषहारिणी ॥ १९७॥  
  
दोषाजापमहानन्दा दोषाजापपरायणा ।  
दोषापुरश्चाररता दोषापूजकपुत्रिणी ॥ १९८॥  
  
दोषापूजकवात्सल्यकारिणी जगदम्बिका ।  
दोषापूजकवैरघ्नी दोषापूजकविघ्नहृत् ॥ १९९॥  
  
दोषापूजकसन्तुष्टा दोषापूजकमुक्तिदा ।  
दमप्रसूनसम्पूज्या दमपुष्पप्रिया सदा ॥ २००॥  
  
दुर्योधनप्रपूज्या च दुःशासनसमर्चिता ।  
दण्डपाणिप्रियादण्डपाणिमाता दयानिधिः ॥ २०१॥  
  
दण्डपाणिसमाराध्या दण्डपाणिप्रपूजिता ।  
दण्डपाणिगृहासक्ता दण्डपाणिप्रियंवदा ॥ २०२॥  
  
दण्डपाणिप्रियतमा दण्डपाणिमनोहरा ।  
दण्डपाणिहृतप्राणा दण्डपाणिसुसिद्धिदा ॥ २०३॥  
  
दण्डपाणिपरामृष्टा दण्डपाणिप्रहर्षिता ।  
दण्डपाणिविघ्नहरा दण्डपाणिशिरोधृता ॥ २०४॥  
  
दण्डपाणिप्राप्तचर्चा दण्डपाण्युन्मुखी सदा ।  
दण्डपाणिप्राप्तपदा दण्डपाणिवरोन्मुखी ॥ २०५॥  
  
दण्डहस्ता दण्डपाणिर्दण्डबाहुर्दरान्तकृत् ।  
दण्डदोष्का दण्डकरा दण्डचित्तकृतास्पदा ॥ २०६॥  
  
दण्डिविद्या दण्डिमाता दण्डिखण्डकनाशिनी ।  
दण्डिप्रिया दण्डिपूज्या दण्डिसन्तोषदायिनी ॥ २०७॥  
  
दस्युपूजा दस्युरता दस्युद्रविणदायिनी ।  
दस्युवर्गकृतार्हा च दस्युवर्गविनाशिनी ॥ २०८॥  
  
दस्युनिर्णाशिनी दस्युकुलनिर्णाशिनी तथा ।  
दस्युप्रियकरी दस्युनृत्यदर्शनतत्परा ॥ २०९॥  
  
दुष्टदण्डकरी दुष्टवर्गविद्राविणी तथा ।  
दुष्टवर्गनिग्रहार्हा दूषकप्राणनाशिनी ॥ २१०॥  
  
दूषकोत्तापजननी दूषकारिष्टकारिणी ।  
दूषकद्वेषणकरी दाहिका दहनात्मिका ॥ २११॥  
  
दारुकारिनिहन्त्री च दारुकेश्वरपूजिता ।  
दारुकेश्वरमाता च दारुकेश्वरवन्दिता ॥ २१२॥  
  
दर्भहस्ता दर्भयुता दर्भकर्मविवर्जिता ।  
दर्भमयी दर्भतनुर् दर्भसर्वस्वरूपिणी ॥ २१३॥  
  
दर्भकर्माचारुरता दर्भहस्तकृतार्हणा ।  
दर्भानुकूला दम्भर्या दर्वीपात्रानुदामिनी ॥ २१४॥  
  
दमघोषप्रपूज्या च दमघोषवरप्रदा ।  
दमघोषसमाराध्या दावाग्निरूपिणी तथा ॥ २१५॥  
  
दावाग्निरूपा दावाग्निनिर्णाशितमहाबला ।  
दन्तदंष्ट्रासुरकला दन्तचर्चितहस्तिका ॥ २१६॥  
  
दन्तदंष्ट्रस्यन्दना च दन्तनिर्णाशितासुरा ।  
दधिपूज्य दधिप्रीता दधीचिवरदायिनी ॥ २१७॥  
  
दधीचीष्टदेवता च दधीचिमोक्षदायिनी ।  
दधीचिदैन्यहन्त्री च दधीचिदरदारिणी ॥ २१८॥  
  
दधीचिभक्तिसुखिनी दधीचिमुनिसेविता ।  
दधीचिज्ञानदात्री च दधीचिगुणदायिनी ॥ २१९॥  
  
दधीचिकुलसम्भूषा दधीचिभुक्तिमुक्तिदा ।  
दधीचिकुलदेवी च दधीचिकुलदेवता ॥ २२०॥  
  
दधीचिकुलगम्या च दधीचिकुलपूजिता ।  
दधीचिसुखदात्री च दधीचिदैन्यहारिणी ॥ २२१॥  
  
दधीचिदुःखहन्त्री च दधीचिकुलसुन्दरी ।  
दधीचिकुलसम्बूता दधीचिकुलपालिनी ॥ २२२॥  
  
दधीचिदानगम्या च दधीचिदानमानिनी ।  
दधीचिदानसन्तुष्टा दधीचिदानदेवता ॥ २२३॥  
  
दधीचिजयसम्प्रीता दधीचिजपमानसा ।  
दधीचिजपपूजाढ्या दधीचिजपमालिन्का ॥ २२४॥  
  
दधीचिजपसन्तुष्टा दधीचिजपतोषिणी ।  
दधीचितपसाराध्या दधीचिशुभदायिनी ॥ २२५॥  
  
दूर्वा दूर्वादलश्यामा दूर्वादलसमद्युतिः ।  
नाम्नां सहस्रं दुर्गाया दादीनामिति कीर्तितम् ॥ २२६॥  
  
यः पठेत् साधकाधीशः सर्वसिद्धिर्लभेत्तु सः ।  
प्रातर्मध्याह्नकाले च सन्ध्यायां नियतः शुचिः ॥ २२७॥  
  
तथाऽर्धरात्रसमये स महेश इवापरः ।  
शक्तियुक्तो महारात्रौ महावीरः प्रपूजयेत् ॥ २२८॥  
  
महादेवीं मकाराद्यैः पञ्चभिर्द्रव्यसत्तमैः ।  
यः सम्पठेत् स्तुतिमिमां स च सिद्धिस्वरूपधृक् ॥ २२९॥  
  
देवालये श्मशाने च गङ्गातीरे निजे गृहे ।  
वाराङ्गनागृहे चैव श्रीगुरोः सन्निधावपि ॥ २३०॥  
  
पर्वते प्रान्तरे घोरे स्तोत्रमेतत् सदा पठेत् ।  
दुर्गानामसहस्रं हि दुर्गां पश्यति चक्षुषा ॥ २३१॥  
  
शतावर्तनमेतस्य पुरश्चरणमुच्यते ।  
स्तुतिसारो निगदितः किं भूयः श्रोतुमिच्छसि ॥ २३२॥  
  
॥ इति कुलार्णवतन्त्रोक्तं दकारादिदुर्गासहस्रनामस्तोत्रं समाप्तम् ॥  
  
  
Encoded by Kirk Wortman kirkwort@hotmail.com  
Proofread by Kirk Wortman and Ravin Bhalekar  
Independently encoded by Adwaith Menon adwaithmenon at gmail.com  
  
