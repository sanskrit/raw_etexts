---
Author: Traditional
Category: sahasranAma, devii, ShaTchakrashakti, stotra, devI
Description-comments: rudrayAmale uttaratantre bhairava bhairavI sa.nvAde
File name: lAkinIsahasra.itx
Language: Sanskrit
Latest update: May 25, 2008
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: ShaTchakrashakti
Subject: philosophy/hinduism/religion
Sublocation: devii
Text title: lAkinIsahasra maNipUra sthita shakti
Texttype: stotra
Transliterated by: Mark S.G. Dyczkowski muktAbodha
engtitle: lAkinIsahasranAmastotram
itxtitle: lAkinIsahasranAmastotram
title: लाकिनीसहस्रनामस्तोत्रम्

---
  
 श्रीलाकिनीसहस्रनामस्तोत्रम्   
  
श्रीगणेशाय नमः ।  
आनन्दभैरवी उवाच ।  
अथ सम्भेदनार्थाय वक्ष्ये षट्पङ्कजस्य च ।  
महारुद्रस्य देवस्य श्री श्रीमृत्युञ्जयस्य च ॥ १॥  
  
लाकिनी शक्तिसहितं सहस्रनाममङ्गलम् ।  
अष्टोत्तरशतव्याप्तं निगूढं भव सिद्धये ॥ २॥  
  
धारयित्वा पठित्वा च श्रुत्वा वा नाममङ्गलम् ।  
शृणुष्व परमानन्द योगेन्द्र चन्द्रशेखर ॥ ३॥  
  
तवाह्लादप्रणयनात् सर्वसम्पत्तिप्राप्तये ।  
मणियोगसुसिद्ध्यर्थं सावधानाऽवधारय ॥ ४॥  
  
अष्टोत्तरसहस्रनाममङ्गलस्य कहोड  
ऋषिर्गायत्रीच्छन्दो महारुद्रमृत्युञ्जयलाकिनी सरस्वतीदेवता  
सर्वाभीष्टशचीपीठयोगसिद्ध्यर्थे विनियोगः ।  
ॐ मृत्युञ्जय रुद्रादि लाकिन्यादि सरस्वती ।  
मृत्युजेता महारौद्री महारुद्रसरस्वती ॥ ५॥  
  
महारौद्रो मृत्युहरो महामणिविभूषिता ।  
महादेवो महावक्त्रो महामाया महेश्वरी ॥ ६॥  
  
महावीरो महाकालो महाचण्डेश्वरी स्नुषा ।  
महावातो महाभेदो वीरभद्रा महातुरा ॥ ७॥  
  
महाचण्डेश्वरो मीनो मणिपूरप्रकाशिका ।  
महामत्तो महारात्रो महावीरासनस्थिता ॥ ८॥  
  
मायावी मारहन्ता च मातङ्गी मङ्गलेश्वरी ।  
मृत्युहारी मुनिश्रेष्ठा मनोहारी मनोयवा ॥ ९॥  
  
मण्डलस्थो मनीलाङ्गो मान्या मोहनमौलिनी ।  
मत्तवेशो महाबाणो महाबला महालया ॥ १०॥  
  
मारी हारी महामारी मदिरामत्तगामिनी ।  
महामायाश्रयो मौनी महामाया मरुत्प्रिया ॥ ११॥  
  
मुद्राशी मदिरापी च मनोयोगा महोदया ।  
मांसाशी मीनभक्षश्च मोहिनी मेघवाहना ॥ १२॥  
  
मानभङ्गप्रियो मान्या महामान्यो महाबला ।  
महाबाणधरो मुख्यो महाविद्या महीर्यसी ॥ १३॥  
  
महाशूलधरोऽनन्तो महाबली महाकुला ।  
मलयाद्रिनिवासी च मतिर्मालासनप्रिया ॥ १४॥  
  
मायापतिर्महारुद्रो मरुणाहतकारिणी ।  
मालाधारी शङ्खमाली मञ्जरी मांसभक्षिणी ॥ १५॥  
  
महालक्षणसम्पन्नो महालक्षणलक्षणा ।  
महाज्ञानी महावेगी मौषली मुषलप्रिया ॥ १६॥  
  
महोख्यो मालिनीनाथो मन्दराद्रिनिवासिनी ।  
मौनीनामन्तरस्थश्च मानभङ्गा मनःस्विनी ॥ १७॥  
  
महाविद्यापतिर्मध्यो मध्ये पर्वतवासिनी ।  
मदिरापो मन्दहरो मदनामदनासना ॥ १८॥  
  
मदनस्थो मदक्षेत्रो महाहिमनिवासिनी ।  
महान् महात्मा माङ्गल्यो महामङ्गलधारिणी ॥ १९॥  
  
महाहीनशरीरश्च मनोहरतदुद्भवा ।  
मायाशक्तिपतिर्मोहा महामोहनिवासिनी ॥ २०॥  
  
महच्चितो निर्मलात्मा महतामशुचिस्थित ।  
मत्तकुञ्जरपृष्ठस्थो मत्तकुञ्जरगामिनी ॥ २१॥  
  
मकरो मरुतानन्दो माकरी मृगपूजिता ।  
मणीपूज्या मनोरूपी मेदमांसविभोजिनी ॥ २२॥  
  
महाकामी महाधीरो महामहिषमर्दिनी ।  
महिषासुरबुद्धिस्थो महिषासुरनाशिनी ॥ २३॥  
  
महिषस्थो महेशस्थो मधुकैटभनाशिनी ।  
मधुनाथश्च मधुपो मधुमांसादिसिद्धिदा ॥ २४॥  
  
महाभैरवपूज्यश्च महाभैरवपूजिता ।  
महाकान्ति प्रियानन्दो महाकान्तिस्थिताऽमरा ॥ २५॥  
  
मालाकोटिधरो मालो मुण्डमालाविभूषिता ।  
मण्डलज्ञाननिरतो मणिमण्डलवासिनी ॥ २६॥  
  
महाविभूतिक्रोधस्थो मिथ्यादोषसरस्वती ।  
मेरुस्थो मेरुनिलय मेनकानुजरूपिणि ॥ २७॥  
  
महाशैलासन मेरुमोहिनी मेघवाहिनी ।  
मञ्जुघोषो मञ्जुनाथो मोहमुद्गरधारिणी ॥ २८॥  
  
मेढ्रस्थो मणिपीठस्थो मूलरूपा मनोहरा ।  
मङ्गलार्थो महायोगी मत्तमेहसमुद्भवा ॥ २९॥  
  
मतिस्थित मनोमानो मनोमाता महोन्मनी ।  
मन्दबुद्धिहरो मृत्युर्मृत्युहन्त्री मनःप्रिया ॥ ३०॥  
  
महाभक्तो महाशक्तो महाशक्तिर्मदातुरा ।  
मणिपुरप्रकाशश्च मणिपुरविभेदिनी ॥ ३१॥  
  
मकारकूटनिलयो माना मानमनोहरी ।  
माक्षरो मातृकावर्णों मातृकाबीजमालिनी ॥ ३२॥  
  
महातेजा महारश्मिर्मन्युग स्यान् मधुप्रिया ।  
मधुमांससमुत्पन्नो मधुमांसविहारिणी ॥ ३३॥  
  
मैथुनानन्दनिरतो मैथुनालापमोहिनी ।  
मुरारिप्रेमसन्तुष्टो मुरारिकरसेविता ॥ ३४॥  
  
माल्यचन्दनदिग्धाङ्गो मालिनी मन्त्रजीविका ।  
मन्त्रजालस्थितो मन्त्री मन्त्रिणाम्मन्त्रसिद्धिदा ॥ ३५॥  
  
मन्त्रचैतन्यकारी च मन्त्रसिद्धिप्रिया सती ।  
महातीर्थप्रियो मेषो महासिंहासनस्थिता ॥ ३६॥  
  
महाक्रोधसमुत्पन्नो महती बुद्धिदायिनी ।  
मरणज्ञानरहितो महामरणनाशिनी ॥ ३७॥  
  
मरणोद्भूतहन्ता च महामुद्रान्विता मुदा ।  
महामोदकरो मारो मारस्था मारनाशिनी ॥ ३८॥  
  
महाहेतुहरो हर्ता महापुरनिवासिनी ।  
महाकौलिकपालश्च महादैत्यनिवारिणी ॥ ३९॥  
  
मार्तण्डकोटिकिरणो मृतिहन्त्री मृतिस्थिता ।  
महाशैलोऽमलो मायी महाकालगुणोदया ॥ ४०॥  
  
महाजयो महारुद्रो महारुद्रारुणाकरा ।  
मनोवर्णमृजोमाख्यो मुद्रा तरुणरूपिणी ॥ ४१॥  
  
मुण्डमालाधरो मार्यो मार्यपुष्पमृजामनी ।  
मङ्गलप्रेमभावस्था महाविद्युत्प्रभाऽचला ॥ ४२॥  
  
मुद्राधारी मतस्थैर्यो मतभेदप्रकारिणी ।  
महापुराणवेत्ता च महापौराणिकाऽमृता ॥ ४३॥  
  
मौनविद्यो महाविद्या महाधननिवासिनी ।  
मघवा माघमध्यस्था महासैन्या महोरगा ॥ ४४॥  
  
महाफणिधरो मात्रा मातृका मन्त्रवासिनी ।  
महाविभूतिदानाढ्या मेरुवाहनवाहना ॥ ४५॥  
  
महाह्लादो महामित्रो महामैत्रेयपूजिता ।  
मार्कण्डेयसिद्धिदाता मार्कण्डेयायुषिस्थिता ॥ ४६॥  
  
मार्कण्डेयो मुहुःप्रीतो मातृकामण्डलेश्वरी ।  
मानसंस्थो मानदाता मनोधारणतत्परा ॥ ४७॥  
  
मयदानवचित्तस्थो मयदानवचित्रिणी ।  
महागुणधरानन्दो महालिङ्गविहारिणी ॥ ४८॥  
  
महेश्वरस्थितो मूलो मूलविद्याकुलोदया ।  
मायापो मोहनोन्मादी महागुरुनिवासिनी ॥ ४९॥  
  
महाशुक्लाम्बरधरो मलयागुरुधूपिता ।  
मधूपिनी मधूल्लासो माध्वीरससमाश्रया ॥ ५०॥  
  
महागुरुर्महादेहो महोत्साहा महोत्पला ।  
मध्यपङ्कजसंस्थाता मध्याम्बुजनिवासिनी ॥ ५१॥  
  
मारीभयहरो मल्लो मल्लग्रहविरोधिनी ।  
महामुण्डलयोन्मादी मदघूर्णीतलोचना ॥ ५२॥  
  
महासद्योजातकालो महाकपिलवर्तीनी ।  
मेघवाहो महावक्त्रो मनसामणिधारिणी ॥ ५३॥  
  
मरणाश्रयहन्ता च महागुर्वीगणस्थिता ।  
महापद्मस्थितो मन्त्रो मन्त्रविद्यानिधीश्वरी ॥ ५४॥  
  
मकरासनसंस्थाता महामृत्युविनाशिनी ।  
मोहनो मोहिनीनाथो मत्तनर्तनवासिनी ॥ ५५॥  
  
महाकालकुलोल्लासी महाकामादिनाशिनी ।  
मूलपद्मनिवासी च महामूलकुलोदया ॥ ५६॥  
  
मासाख्यो मांसनिलया मङ्गलस्था महागुणा ।  
मायाछन्नतरो मीनो मीमांसागुणवादिनी ॥ ५७॥  
  
मीमांसाकारको मायी मार्जारसिद्धिदायिनी ।  
मेदिनीवल्लभक्षेमो मेदिनीज्ञानमोदिनी ॥ ५८॥  
  
मौषलीश मृषार्थस्थो मनकल्पितकेशरी ।  
मनस श्रीधरो जापो मन्दहाससुशोभिता ॥ ५९॥  
  
मैनाको मेनकापुत्रो मायाछन्ना महाक्रिया ।  
महाक्रिया च लोमाण्डो मण्डलासनशोभिता ॥ ६०॥  
  
मायाधारणकर्ता च महाद्वेषविनाशिनी ।  
मुक्तकेशी मुक्तदेहो मुक्तिदा मुक्तिमानिनी ॥ ६१॥  
  
मुक्ताहारधरो मुक्तो मुक्तिमार्गप्रकाशिनी ।  
महामुक्तिक्रियाच्छन्नो महोच्चगिरिनन्दिनी ॥ ६२॥  
  
मूषलाद्यस्त्रहन्ता च महागौरीमनःक्रिया ।  
महाधनी महामानी मनोमत्ता मनोलया ॥ ६३॥  
  
महारणगत सान्तो महावीणाविनोदिनी ।  
महाशत्रुनिहन्ता च महास्त्रजालमालिनी ॥ ६४॥  
  
शिवो रुद्रो वलीशानी कितवामोदवर्धीनी ।  
चन्द्रचूडाधरो वेदो मदोन्मत्ता महोज्ज्वला ॥ ६५॥  
  
विगलत्कोटिचन्द्राभो विधुकोटिसमोदया ।  
अग्निज्वालाधरो वीरो ज्वालामालासहस्रधा ॥ ६६॥  
  
भर्गप्रियकरो धर्मो महाधार्मीकतत्परा ।  
धर्मध्वजो धर्मकर्ता धर्मगुप्ति प्रसृत्त्वरी ॥ ६७॥  
  
महाविद्रुमपूरस्थो विद्रुमाभायुतप्रभा ।  
पुष्पमालाधरो मान्यो शत्रूणां कुलनाशिनी ॥ ६८॥  
  
कोजागरो विसर्गस्थो बीजमालाविभूषिता ।  
बीजचन्द्रो बीजपूरो बीजाभा विघ्ननाशिनी ॥ ६९॥  
  
विशिष्टो विधिमोक्षस्थो वेदाङ्गपरिपूरिणी ।  
किरातिनीपति श्रीमान् विज्ञाविज्ञजनप्रिया ॥ ७०॥  
  
वर्धस्थो वर्धसम्पन्नो वर्णमालाविभूषिता ।  
महाद्रुमगत शूरो विलसत्कोटिचन्द्रभा ॥ ७१॥  
  
महाकुमारनिलयो महाकामकुमारिका ।  
कामजालक्रियानाथो विकला कमलासना ॥ ७२॥  
  
खण्डबुद्धिहरो भावो भवतीति दुरासना ।  
असङ्ख्यको रूपसङ्ख्यो नामसङ्ख्यादिपूरणी ॥ ७३॥  
  
सद्मनाद्यमना कोषकिङ्किणीजालमालिनी ।  
चन्द्रायुतमुखाम्भोजो विभायुतसमानना ॥ ७४॥  
  
कालबुद्धिहरो बालो भगवत्यम्बिकाऽण्डजा ।  
मुण्डहस्तश्चातुराद्यः विवादरहिताऽवृता ॥ ७५॥  
  
पञ्चमाचारकुशलो महापञ्चमलालसा ।  
विकारशून्यो दुर्धर्षो द्विपदा मानुषक्रिया ॥ ७६॥  
  
मयदानवकर्मस्थो विधातृकर्मबोधिनी ।  
कलिकालक्रियारूढ वायवीघर्घरध्वनि ॥ ७७॥  
  
सर्वसञ्चारकर्ता च सर्वसञ्चारकर्त्रीका ।  
मन्दमन्दगतिप्रेमा मन्दमन्दगतिस्थिता ॥ ७८॥  
  
साट्टहासो विधुकला चाघोराघोरयातना ।  
महानरकहर्ता च नरकादिविपाकहा ॥ ७९॥  
  
पञ्चरश्मिसमुद्भूतो नगादिबलघातिनी ।  
गरुडासनसम्पूज्यो गरुडप्रेमवर्धीनी ॥ ८०॥  
  
अश्वत्थवृक्षनिलयो वटवृक्षतलस्थिता ।  
चिराङ्गो प्रथमाबुद्धि प्रपञ्चसारसङ्गति ॥ ८१॥  
  
स्थितिकर्ता स्थितिच्छाया विमदा छत्रधारिणी ।  
दाडिमाभासकुसुमो दाडिमोद्भवपुष्पिका ॥ ८२॥  
  
द्राढ्यो द्रवीभरतिका रतिकालापवर्धीनी ।  
रत्नगर्भो रत्नमाला रत्नेश्वर इवागति ॥ ८३॥  
  
प्रसिद्धः पावनी पुच्छा पुच्छसुस्थ परापरा ।  
खेचरी खेचर स्वस्थो महाखड्गधरा जया ॥ ८४॥  
  
किशोरभावखेलस्थो विखनादिप्रकारिका ।  
महाशब्दप्रकाशश्च महाशब्दप्रकाशिका ॥ ८५॥  
  
चारुहासो विपधन्ता शत्रुमित्रगणस्थिता ।  
वज्रदण्डधरो व्याघ्रो वियत्खेलनखञ्जना ॥ ८६॥  
  
गदाधर शीलधारी शशिकर्पूरगाऽबला ।  
वसनासनकारी च वसनावसनप्रिया ॥ ८७॥  
  
महाविद्याधरो गुप्तो विशिष्टगोपनक्रिया ।  
गुप्तगीतागायनस्थो गुप्तशास्त्रगलप्रदा ॥ ८८॥  
  
योगविद्यापुराणश्च यागविद्या विभाकला ।  
एककालो द्विकालश्चात्र कालफलाम्बुजा ॥ ८९॥  
  
अष्टादशभुजो रौद्री भुजगा विघ्ननाशिनी ।  
विद्यागोपनकारी च विद्यासिद्धिप्रदायिनी ॥ ९०॥  
  
विजयानन्दगो मन्दो महाकालमहेश्वरी ।  
भूतिदानरतो मार्गों महद्गीताप्रकाशिनी ॥ ९१॥  
  
केशाद्यावेशसन्तानो मङ्गलाभा कुलान्तरा ।  
द्विभुजो वेदबाहुश्च षड्भुजा कामचारिणी ॥ ९२॥  
  
चन्द्रकान्तमाल्यधरो लोकातिलोकरागिणी ।  
त्रिभङ्गदेहनिकरो विभाङ्गस्था विनोदिनी ॥ ९३॥  
  
त्रिकूटस्थस्त्रिभावस्थस्त्रिशरीरा त्रिकालजा ।  
एकवक्त्रो द्विवक्त्रश्च वक्त्रशून्या शिशुप्रिया ॥ ९४॥  
  
श्री विद्यामन्त्रजालस्थो विज्ञानी कुशलेश्वरी ।  
घटासरगतो गौरा गौरवी गौरिकाऽचला ॥ ९५॥  
  
गुरुज्ञानगतो गन्धो गन्धभोग्या गिरिध्वजा ।  
छायामण्डलमध्यस्थो विकटा पुष्करानना ॥ ९६॥  
  
कामाख्यो निरहङ्कार कामरूपनृपाङ्गजा ।  
सुलभो दुर्लभो दुःखी सूक्ष्मातिसूक्ष्मरूपिणी ॥ ९७॥  
  
बीजजापपशो क्रूरो विमोहगुणनाशिनी ।  
अर्धरो निपुणोल्लाशो विभुरूपा सरस्वती ॥ ९८॥  
  
अनन्तघोषनिलयो विहङ्गगणगामिनी ।  
अच्युतेश प्रकाण्डस्थ प्रचण्डफालवाहिनी ॥ ९९॥  
  
अभ्रान्तो भ्रान्तिरहिता श्रान्तो यान्ति प्रतिष्ठिता ।  
अव्यर्थो व्यर्थवाक्यस्थो विशङ्काशङ्कयान्विता ॥ १००॥  
  
यमुनापतिप पीनो महाकालवसावहा ।  
जम्बूद्वीपेश्वर पार पारावारकृतासनी ॥ १०१॥  
  
वज्रदण्डधर शान्तो मिथ्यागतिरतीन्द्रिया ।  
अनन्तशयनो न्यूनः परमाह्लादवर्धीनी ॥ १०२॥  
  
शिष्टाश्रणिलयो व्याख्यो वसन्तकालसुप्रिया ।  
विरजान्दोलितो भिन्नो विशुद्धगुणमण्डिता ॥ १०३॥  
  
अञ्जनेशः खञ्जनेश पललासवभक्षिणी ।  
अङ्गभाषाकृतिस्नाता सुधारसफलातुरा ॥ १०४॥  
  
फलबीजधरो दौर्गो द्वारपालनपल्लवा ।  
पिप्पलादः कारणश्च विख्यातिरतिवल्लभा ॥ १०५॥  
  
संहारविग्रहो विप्रो विषण्णा कामरूपिणी ।  
अवलापो नापनापो विक्लृप्ता कंसनाशिनी ॥ १०६॥  
  
हठात्कारेणतो चामो नाचामो विनयक्रिया ।  
सर्व सर्वसुखाच्छन्नो जिताजितगुणोदया ॥ १०७॥  
  
भास्वत्किरीटो राङ्कारी वरुणेशीतलान्तरा ।  
अमूल्यरत्नदानाढ्यो दिवारात्रिस्त्रिखण्डजा ॥ १०८॥  
  
मारबीजमहामानो हरबीजादिसंस्थिता ।  
अनन्तवासुकीशानो लाकिनी काकिनी द्विधा ॥ १०९॥  
  
कोटिध्वजो बृहद्गर्गश्चामुण्डा रणचण्डिका ।  
उमेशो रत्नमालेशी विकुम्भगणपूजिता ॥ ११०॥  
  
निकुम्भपूजित कृष्णो विष्णुपत्नी सुधात्मिका ।  
अल्पकालहरः कुन्तो महाकुन्तास्त्रधारिणी ॥ १११॥  
  
ब्रह्मास्त्रधारक क्षिप्तो वनमालाविभूषिता ।  
एकाक्षर द्वयक्षरश्च षोडशाक्षरसम्भवा ॥ ११२॥  
  
अतिगम्भीरवातस्थो महागम्भीरवाद्यगा ।  
त्रिविधात्मा त्रिदेशात्मा तृतीयात्राणकारिणी ॥ ११३॥  
  
कियत्कालचलानन्दो विहङ्गगमनासना ।  
गीर्वाण बाणहन्ता च बाणहस्ता विधूच्छला ॥ ११४॥  
  
बिन्दुधर्मोज्ज्वलोदारो वियज्ज्वलनकारिणी ।  
विवासा व्यासपूज्यश्च नवदेशीप्रधानिका ॥ ११५॥  
  
विलोलवदनो वामो विरोमा मोदकारिणी ।  
हिरण्यहारभूषाङ्गः कलिङ्गनन्दिनीशगा ॥ ११६॥  
  
अनन्यक्षीणवक्षश्च क्षितिक्षोभविनाशिका ।  
क्षणक्षेत्रप्रसादाङ्गो वशिष्ठादिऋषीश्वरी ॥ ११७॥  
  
रेवातीरनिवासी च गङ्गातीरनिवासिनी ।  
चाङ्गेशः पुष्करेशश्च व्यासभाषाविशेषिका ॥ ११८॥  
  
अमलानाथसञ्ज्ञश्च रामेश्वरसुपूजिता ।  
रमानाथ प्रभु प्राप्ति कीर्तीदुर्गाभिधानिका ॥ ११९॥  
  
लम्बोदर प्रेमकालो लम्बोदरकुलप्रिया ।  
स्वर्गदेहो ध्यानमानो लोचनायतधारिणी ॥ १२०॥  
  
अव्यर्थवचनप्रक्ष्यो विद्यावागीश्वरप्रिया ।  
अब्दमानस्मृतिप्राण कलिङ्गनगरेश्वरी ॥ १२१॥  
  
अतिगुह्यतरज्ञानी गुप्तचन्द्रात्मिकाऽव्यया ।  
मणिनागगतो गन्ता वागीशानी बलप्रदा ॥ १२२॥  
  
कुलासनगतो नाशो विनाशा नाशसुप्रिया ।  
विनाशमूलः कूलस्थः संहारकुलकेश्वरी ॥ १२३॥  
  
त्रिवाक्यगुणविप्रेन्द्रो महदाश्चर्यचित्रिणी ।  
आशुतोषगुणाच्छन्न मदविह्वलमण्डला ॥ १२४॥  
  
विरूपाक्षी लेलिहश्च महामुद्राप्रकाशिनी ।  
अष्टादशाक्षरो रुद्रो मकरन्दसुबिन्दुगा ॥ १२५॥  
  
छत्रचामरधारी च छत्रदात्री त्रिपौण्ड्रजा ।  
इन्द्रात्मको विधाता च धनदा नादकारिणी ॥ १२६॥  
  
कुण्डलीपरमानन्दो मधुपुष्पसमुद्भवा ।  
बिल्ववृक्षस्थितो रुद्रो नयनाम्बुजवासिनी ॥ १२७॥  
  
हिरण्यगर्भ कौमारो विरूपाक्षा ऋतुप्रिया ।  
श्रीवृक्षनिलयश्यामो महाकुलतरूद्भवा ॥ १२८॥  
  
कुलवृक्षस्थितो विद्वान् हिरण्यरजतप्रिया ।  
कुलपः प्राणप प्राणा पञ्चचूडधराधरा ॥ १२९॥  
  
उषती वेदिकानाथो नर्मधर्मविवेचिका ।  
शीतलाप्त शीतहीनो मनःस्थैर्यकरी क्षया ॥ १३०॥  
  
कुक्षिस्थ क्षणभङ्गस्थो गिरिपीठनिवासिनी ।  
अर्धकायः प्रसन्नात्मा प्रसन्नवनवासिनी ॥ १३१॥  
  
प्रतिष्ठेश प्राणधर्मा ज्योतीरूपा ऋतुप्रिया ।  
धर्मध्वजपताकेशो बलाका रसवर्द्धीनी ॥ १३२॥  
  
मेरुशृङ्गगतो धूर्तो धूर्तमत्ता खलस्पृहा ।  
सेवासिद्धिप्रदोऽनन्तोऽनन्तकार्यविभेदिका ॥ १३३॥  
  
भाविनामत्त्वजानज्ञो विराटपीठवासिनी ।  
विच्छेदच्छेदभेदश्च छलन्शास्त्रप्रकाशिका ॥ १३४॥  
  
चारुकर्म्या संस्कृतश्च तप्तहाटकरूपिणी ।  
परानन्दरसज्ञानी रससन्तानमन्त्रिणी ॥ १३५॥  
  
प्रतीक्ष सूक्ष्मशब्दश्च प्रसङ्गसङ्गतिप्रिया ।  
अमायी सागरोद्भूतो वन्ध्यादोषविवर्जीता ॥ १३६॥  
  
जितधर्मो ज्वलच्छत्री व्यापिका फलवाहना ।  
व्याघ्रचर्माम्बरो योगी महापीना वरप्रदा ॥ १३७॥  
  
वरदाता सारदाता ज्ञानदा वरवाहिनी ।  
चारुकेशधरो मापो विशाला गुणदाऽम्बरा ॥ १३८॥  
  
ताडङ्कमालानिर्मालधरस्ताडङ्कमोहिनी ।  
पञ्चालदेश सन्भूतो विशुद्धस्वरवल्लभा ॥ १३९॥  
  
किरातपूजितो व्याधो मनुचिन्तापरायणा ।  
शिव वाक्यरतो वामो भृगुरामकुलेश्वरी ॥ १४०॥  
  
स्वयम्भू कुसुमाच्छन्नो विधिविद्याप्रकाशिनी ।  
प्रभाकरतनूद्भूतो विशल्यकरणीश्वरी ॥ १४१॥  
  
उषतीश्वर सम्पर्की योगविज्ञानवासिनी ।  
उत्तमो मध्यमो व्याख्यो वाच्यावाच्यवराङ्गना ॥ १४२॥  
  
आम्बीजवादरोषाढ्या मन्दरोदरकारिणी ।  
कृष्णसिद्धान्तसंस्थानो युद्धसाधनचर्चीका ॥ १४३॥  
  
मथुरासुन्दरीनाथो मथुरापीठवासिनी ।  
पलायनविशून्यश्च प्रकृतिप्रत्ययस्थिता ॥ १४४॥  
  
प्रकृतिप्राणनिलयो विकृतिज्ञाननाशिनी ।  
सर्वशास्त्रविभेदश्च मत्तसिंहासनासना ॥ १४५॥  
  
इतिहासप्रियो धीरो विमलाऽमलरूपिणी ।  
मणिसिंहासनस्थश्च मणिपूरजयोदया ॥ १४६॥  
  
भद्रकालीजपानन्दो भद्राभद्रप्रकाशिनी ।  
श्रीभद्रो भद्रनाथश्च भयभङ्गविहिंसिनी ॥ १४७॥  
  
आत्मारामो विधेयात्मा शूलपाणिप्रियाऽन्तरा ।  
अतिविद्यादृढाभ्यासो विशेषवित्तदायिनी ॥ १४८॥  
  
अजराऽमरकान्तिश्च कान्तिकोटिधरा शुभा ।  
पशुपाल पद्मसंस्थ श्रीशपाशुपताऽस्त्रदा ॥ १४९॥  
  
सर्वशास्त्रधरो दृप्तो ज्ञानिनी ज्ञानवर्धीनी ।  
द्वितीयानाथ ईशार्द्धो बादरायणमोहिनी ॥ १५०॥  
  
शवमांसाशनो भीमो भीमनेत्रा भयानका ।  
शिवज्ञानक्रमो दक्ष क्रियायोगपरायणा ॥ १५१॥  
  
दानस्थो दानसम्पन्नो दन्तुरा पार्वतीपरा ।  
प्रियानन्दो दिवाकर्ता निशानिषादघातिनी ॥ १५२॥  
  
अष्टहस्तो विलोलाक्षो मनःस्थापनकारिणी ।  
मृदुपुत्रो मृदुच्छत्रो विभाऽङ्गपुण्यनन्दिनी ॥ १५३॥  
  
अन्तरिक्षगतो मूलो मूलपुत्रप्रकाशिनी ।  
अभीतिदाननिरतो विधुमालामनोहरी ॥ १५४॥  
  
चतुरास्रजाह्नवीशो गिरिकन्या कुतूहली ।  
शिशुपालरिपुप्राणो विदेशपदरक्षिणी ॥ १५५॥  
  
विलक्षणो विधिज्ञाता मानहन्त्री त्रिविक्रमा ।  
त्रिकोणाननयोगीशो निम्ननाभिर्नगेश्वरी ॥ १५६॥  
  
नवीन गुणसम्पन्नो नवकन्याकुलाचला ।  
त्रिविधेशो विशङ्केतो विज्वरा ज्वरदायिनी ॥ १५७॥  
  
अतिधामीकपुत्रश्च चारुसिंहासनस्थिता ।  
स्थापकोत्तमवर्गाणां सतां सिद्धिप्रकाशिनी ॥ १५८॥  
  
सिद्धप्रियो विशालाक्षो ध्वंसकर्त्री निरञ्जना ।  
शक्तीशो विकलेशश्च क्रतुकर्मफलोदया ॥ १५९॥  
  
विफलेशो वियद्गामी ललिता बुद्धिवाहना ।  
मलयाद्रितप क्षेम क्षयकर्त्री रजोगुणा ॥ १६०॥  
  
द्विरुण्डको द्वारपालो बलेवीघ्नविनाशिनी ।  
मायापद्मगतो मानो मारीविद्याविनाशिनी ॥ १६१॥  
  
हिङ्गुलाजस्थित सिद्धो विदुषां वादसारिणी ।  
श्रीपतीश श्रीकरेश श्रीविद्या भुवनेश्वरी ॥ १६२॥  
  
मतिप्रथमजो धन्यो मिथिलानाथपुत्रिका ।  
रामचन्द्रप्रिय प्राप्तो रघुनाथकुलेश्वरी ॥ १६३॥  
  
कूर्मः कूर्मगतो वीरो वसावर्गा गिरीश्वरी ।  
राजराजेश्वरीबालो रतिपीठगुणान्तरा ॥ १६४॥  
  
कामरूपधरोल्लासो विदग्धा कामरूपिणी ।  
अतिथीश सर्वभर्ता नानालङ्कारशोभिता ॥ १६५॥  
  
नानालङ्कारभूषाङ्गो नरमालाविभूषिता ।  
जगन्नाथो जगद्व्यापी जगतामिष्टसिद्धिदा ॥ १६६॥  
  
जगत्कामो जगद्व्यापी जयन्ती जयदायिनी ।  
जयकारी जीवकारी जयदा जीवनी जया ॥ १६७॥  
  
जयो गणेश श्रीदाता महापीठनिवासिनी ।  
विषम सामवेदस्थो यजुर्वेदांशयोगया ॥ १६८॥  
  
त्रिकालगुणगम्भीरो द्वाविंशतिकराम्बुजा ।  
सहस्रबाहु सारस्थो भागगा भवभाविनी ॥ १६९॥  
  
भवनादिकरो मार्गो विनीता नयनाम्बुजा ।  
सर्वत्राकर्षकोऽखण्ड सर्वज्ञानाभिकर्षीणी ॥ १७०॥  
  
जिताशयो जितविप्रः कलङ्कगुणवर्जीता ।  
निराधारो निरालम्बो विषया ज्ञानवर्जीता ॥ १७१॥  
  
अतिविस्तारवदनो विवादखलनाशिनी ।  
भार्यानाथः क्षोभनाशो रिपूणां कुलपूजिता ॥ १७२॥  
  
आशवो भूरिवर्गाणां चारुकुन्तलमण्डिता ।  
अतिबुद्धिधरो सूक्ष्मो रजनीध्वान्तनाशिनी ॥ १७३॥  
  
ज्योत्स्नाजालकरो योगी वियोगशायिनी युगा ।  
युगगामी योगगामी जयदा लाकिनी शिवा ॥ १७४॥  
  
सञ्ज्ञाबुद्धिकरो भावो भवभीतिविमोहिनी ।  
सुन्दर सुन्दरानन्दो रतिकारतिसुन्दरी ॥ १७५॥  
  
रतिज्ञानी रतिसुखो रतिनाथप्रकाशिनी ।  
बुद्धरूपी बोधमात्रो वैरोधो द्वैतवर्जीता ॥ १७६॥  
  
भूरिभावहरानन्दो भूरिसन्तानदायिनी ।  
यज्ञसाधनकर्ता च सुयज्ञ पञ्चमोचना ॥ १७७॥  
  
कोटिकोटिचन्द्रतेजः कोटिकोटिरुचिच्छटा ।  
कोटिकोटिचञ्चलाभो द्विकोट्ययुतचञ्चला ॥ १७८॥  
  
कोटिसूर्याच्छन्नदेह कोटिकोटिरविप्रभा ।  
कोटिचन्द्रकान्तमणि कोटीन्दुकान्तनिर्मला ॥ १७९॥  
  
शतकोटिविधुमणि शतकोटीन्दुकान्तगा ।  
विलसत्कोटिकालाग्नि कोटिकालानलोपमा ॥ १८०॥  
  
कोटिवह्निगतो वह्नि वह्निजाया द्विगोद्भवा ।  
महातेजो वह्निवारिः कालाग्निहारधारिणी ॥ १८१॥  
  
कालाग्निरुद्रो भगवान् कालाग्निरुद्ररूपिणी ।  
कालात्मा कलिकालात्मा कलिका कुललाकिनी ॥ १८२॥  
  
मृत्युजितो मृत्युतेजा मृत्युञ्जयमनुप्रिया ।  
महामृत्युहरो मृत्युऽपमृत्युविनाशिनी ॥ १८३॥  
  
जयो जयेशो जयदो जयदा जयवर्धीनी ।  
जयकरो जगद्धर्मो जगज्जीवनरक्षिणी ॥ १८४॥  
  
सर्वजित् सर्वरूपी च सर्वदा सर्वभाविनी ।  
इत्येतत् कथितं नाथ महाविद्याभिधानकम् ॥ १८५॥  
  
शब्दब्रह्ममयं साक्षात् कल्पवृक्षस्वरूपकम् ।  
अष्टोत्तरसहस्राख्यं शतसङ्ख्यासमाकुलम् ॥ १८६॥  
  
त्रैलोक्यमङ्गलक्षेत्रं सिद्धविद्याफलप्रदम् ।  
सकलं निष्कलं साक्षात् कल्पद्रुमकलान्वितम् ॥ १८७॥  
  
योगिनामात्मविज्ञानमात्मज्ञानकरं परम् ।  
यः पठेद् भावसम्पूर्णो मिथ्याधर्मविवर्जीतः ॥ १८८॥  
  
रुद्रपीठे स्वयं भूत्त्वा महायोगी भवेद्ध्रुवम् ।  
अकस्मात्सिद्धिमाप्नोति चाधमाम्माल्यदायिनीम् ॥ १८९॥  
  
राजलक्ष्मीधनैश्वर्यमतिधैर्य हयादिकम् ।  
कुञ्जरं सुन्दरं वीरं पुत्रं राज्यं सुखं जयम् ॥ १९०॥  
  
राजराजेश्वरत्वं च दिव्यवाहनमेव च ।  
अक्लेशपञ्चमासिद्धिं ततः प्राप्नोति मध्यमाम् ॥ १९१॥  
  
अत्यन्तदुःखहननं गुरुत्वं लोकमण्डले ।  
देवानां भक्तिसङ्ख्याञ्च दिव्यभावं सदा सुखम् ॥ १९२॥  
  
आयुर्वृद्धिं लोकवश्यं पूर्णकोशं हि गोधनम् ।  
देवानां राज्यभवनं प्रत्यक्षे स्वप्नकालके ॥ १९३॥  
  
दीर्घदृष्टिभयत्यागं चाल्पकार्यविवर्जीतम् ।  
सदा धर्मप्रियत्वं च धर्मज्ञानं महागुणम् ॥ १९४॥  
  
विवेकाङ्कुरमानन्दं श्रीवाणीसुकृपान्वितम् ।  
तत उत्तमयोगस्थां सिद्धिं प्राप्नोति साधकः ॥ १९५॥  
  
अनन्तगुणसंस्थानं मायार्थभूतिवर्जनम् ।  
एकान्तस्थानवसतिं योगशास्त्रनियोजनम् ॥ १९६॥  
  
सर्वाकाङ्क्षाविशून्यत्वं दैवतैकान्तसेवनम् ।  
खेचरत्वं सर्वगतिं भावसिद्धिं सुरप्रियम् ॥ १९७॥  
  
सदा रौद्रक्रियायोगं विभूत्यष्टाङ्गसिद्धिदम् ।  
दृढज्ञानं सर्वशास्त्रकारित्वं रससागरम् ॥ १९८॥  
  
एकभावं द्वैतशून्यं महापदनियोजनम् ।  
महागुणवतीविद्यापतित्वं शान्तिमेव च ॥ १९९॥  
  
प्राप्नोति साधकश्रेष्ठो यः पठेद् भावनिश्चलः ।  
त्रिकालमेककालं वा द्विकालं वा पठेत् सुधीः ॥ २००॥  
  
शतमष्टोत्तरं चास्य पुरश्चर्याविधिः स्मृतः ।  
पुरश्चरणमाकृत्य पठित्वा च पुनः पुनः ॥ २०१॥  
  
अष्टैश्वर्ययुतो भूत्वा मनोगतिमवाप्नुयात् ।  
सर्वत्र कुशलं व्याप्तं यः पठेन्नियतः शुचिः ॥ २०२॥  
  
षट्चक्रमणिपीठञ्च भित्त्वाऽनाहतगो भवेत् ।  
अनाहतं ततो भित्त्वा विशुद्धसङ्गमो भवेत् ॥ २०३॥  
  
विशुद्धपद्मं भित्त्वा च शीर्षे द्विदलगो भवेत् ।  
द्विदलादिमहापद्मं भित्त्वैतत् स्तोत्रपाठतः ॥ २०४॥  
  
चतुर्वर्गां क्रियां कृत्वा चान्ते निर्वाणमोक्षभाक् ।  
योगिनां योगसिद्ध्यर्थे सर्वभूतदयोदयम् ॥ २०५॥  
  
निर्वाणमोक्षसिद्ध्यर्थे कथितं परमेश्वर ।  
एतत्स्तवनपाठेन किं न सिद्ध्यति भूतले ॥ २०६॥  
  
कुलं कुलक्रमेणैव साधयेद् योगसाधनम् ।  
योगान्ते योगमध्ये च योगाद्ये प्रपठेत् स्तवम् ॥ २०७॥  
  
कृत्तिकारोहिणीयोगयात्रायां मिथुने तथा ।  
श्रवणायां मेषगणे कुजे चेन्दुसमाकुले ॥ २०८॥  
  
शनिवारे च सङ्क्रान्त्यां कुजवारे पुनः पुनः ।  
सन्ध्याकाले लिखेत् स्तोत्रं ध्यानधारणयोगिराट् ॥ २०९॥  
  
भूर्जपत्रे लिखित्वा च कण्ठे शीर्षे प्रधारयेत् ।  
अथवा रात्रियोगे च कुलचक्रे लिखेत् सुधीः ॥ २१०॥  
  
सर्वत्र कुलयोगेन पठन् सिद्धिमवाप्नुयात् ।  
एतन्नाम्ना प्रजुहुयात् कालिकाकृतिमान् भवेत् ॥ २११॥  
  
तद्दशांशक्रमेणैव हुत्वा योगीह सर्वदा ।  
मणिपूरे दृढो भूत्वा रुद्रशक्तिकृपां लभेत् ॥ २१२॥  
  
॥ इति श्रीरुद्रयामले उत्तरतन्त्रे  
लाकिनीशाष्टोत्तरशतसहस्रनामस्तोत्रं सम्पूर्णम् ॥  
  
  
Encoded by Mark S.G. Dyczkowski muktAbodha  
Proofread by Ravin Bhalekar ravibhalekar@hotmail.com  
  
