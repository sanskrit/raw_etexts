---
Author: Traditional
Category: devii, durgA, stotra, devI
File name: devIkShamApanastotram.itx
Language: Sanskrit
Latest update: July 26, 2004
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: durgA
Subject: philosophy/hinduism/religion
Sublocation: devii
Text title: devIkShamApaNastotram
Texttype: stotra
Transliterated by: WebD
engtitle: devIkShamApaNastotram
itxtitle: devIkShamApaNastotram
title: देवीक्षमापणस्तोत्रम्

---
  
 देवीक्षमापणस्तोत्रम्   
  
श्रीगणेशाय नमः ।  
अपराधसहस्राणि क्रियन्तेऽहर्निशं मया ।  
दासोऽयमिति मां मत्त्वा क्षमस्व परमेश्वरि ॥ १॥  
  
आवाहनं न जानामि न जानामि विसर्जनम् ।  
पूजां चैव न जानामि क्षम्यतां परमेश्वरि ॥ २॥  
  
मन्त्रहीनं क्रियाहीनं भक्तिहीनं सुरेश्वरि ।  
यत्पूजितं मया देवि परिपूर्णं तदस्तु मे ॥ ३॥  
  
अपराधशतं कृत्वा जगदम्बेति चोच्चरेत् ।  
यां गतिं समवाप्नोति न तां ब्रह्मादयः सुराः ॥ ४॥  
  
सापराधोऽस्मि शरणं प्राप्तस्त्वां जगदम्बिके ।  
इदानीमनुकम्प्योऽहं यथेच्छसि तथा कुरु ॥ ५॥  
  
अज्ञानाद्विस्मृतेर्भ्रान्त्या यन्न्यूनमधिकं कृतम् ।  
तत्सर्वं क्षम्यतां देवि प्रसीद परमेश्वरि ॥ ६॥  
  
कामेश्वरि जगन्मातः सच्चिदानन्दविग्रहे ।  
गृहाणार्चामिमां प्रीत्या प्रसीद परमेश्वरि ॥ ७॥  
  
गृह्यातिगुह्यगोप्त्री त्वं गृहाणास्मत्कृतं जपम् ।  
सिद्धिर्भवतु मे देवि त्वप्रसादात्सुरेश्वरि ॥ ८॥  
  
॥ इति देवीक्षमापणस्तोत्रं सम्पूर्णम् ॥  
  
  
Proofread by Ravin Bhalekar ravibhalekar@hotmail.com  
  
