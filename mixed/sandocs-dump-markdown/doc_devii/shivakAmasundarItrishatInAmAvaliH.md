---
Category: devii, trishatI, shatInAmAvalI, devI, pArvatI
File name: shivakAmasundarItrishatInAmAvaliH.itx
Language: Sanskrit
Latest update: May 11, 2020
Location: doc_devii
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: http://sanskritdocuments.org
SubDeity: pArvatI
Subject: philosophy/hinduism/religion
Sublocation: devii
Text title: Shri Shivakamasundari Trishati Namavalih
Transliterated by: NA
engtitle: shivakAmasundarItrishatInAmAvaliH
itxtitle: shivakAmasundarItrishatInAmAvaliH
title: शिवकामसुन्दरीत्रिशतीनामावलिः

---
  
 श्रीशिवकामसुन्दरीत्रिशतीनामावलिः   
ॐ ओतप्रोताण्डनिवहायै नमः । ओजस्वत्यै नमः ।  
ओघपूजितायै नमः । ओङ्कारगृहकर्पूरदीपिकायै नमः ।  
ओदनप्रियायै नमः । ओङ्कारपञ्जरशुक्यै नमः । ओङ्कारमनुवादिन्यै नमः ।  
ओङ्कारमध्यनिलयायै नमः । ओजोनाथसमर्चितायै नमः ।  
ओङ्कारवाच्यायै नमः । ओङ्कारमुख्यायै नमः । ओङ्काररूपिण्येनमः ।  
ओङ्कारशुक्तिकामुक्तामणये नमः । ओङ्कारशब्दितायै नमः ।  
चक्रहस्तायै नमः । चतुर्वेदवेद्यायै नमः । चामीकरासनायै नमः ।  
चक्रायितसखीवृन्दायै नमः । चन्द्रमण्डलमध्यगायै नमः ।  
चञ्च्वग्रजितबिम्बाभशुकसङ्गीतमोदिन्यै नमः । २०  
  
ॐ चण्डकोदण्डनिर्मुक्तबाणच्छन्नदिगन्तरायै नमः ।  
चण्डकोपारुणमुख्यै नमः । चण्डभैरवमोहिन्यै नमः ।  
चण्डताण्डवपाण्डित्यप्रकाशनपटीयस्यै नमः ।  
चण्डनागपरीताङ्ग्यै नमः । चण्डदैत्यशिरोहरायै नमः ।  
चण्डमार्ताण्डधिक्कारिचन्द्रहासकराम्बुजायै नमः ।  
चण्डरावशिवाबृन्दनिर्जिताम्भोधिनिस्वनायै नमः ।  
चतुराननसम्पूज्यायै नमः । चतुरायै नमः । चतुरार्चितायै नमः ।  
चन्द्रिकासितदंष्ट्राग्रायै नमः । चन्दनद्रवभूषितायै नमः ।  
चम्पकाशोकपुन्नागपुष्पमालालसत्कचायै नमः ।  
चराचरोद्भवायै नमः । चारुहासायै नमः । चर्माम्बरप्रियायै नमः ।  
चापबाणगदाखड्गशङ्खचक्रलसत्करायै नमः ।  
चामरग्राहिणीवाणीरमेन्द्राणीसमावृतायै नमः । चामुण्डायै नमः । ४०  
  
ॐ चण्डिकायै नमः । चण्डमुण्डासुरविनाशिन्यै नमः । चारुहीरमणी  
भास्वत्किरीटायै नमः । चक्रवर्तिन्यै नमः । चित्रलेखायै नमः ।  
चित्ररथायै नमः । चित्रलेखापितॄ(पती)डितायै नमः ।  
चित्रसेनस्तुतायै नमः । चित्रयुद्धनिर्जितदानवायै नमः ।  
चित्रांशुकायै नमः । चित्रकर्मणे नमः ।  
चित्रानक्षत्रपूजितायै नमः । चिदानन्दप्रदायै नमः ।  
चित्रायै नमः । चित्रनृत्तपरायणायै नमः ।  
चिन्ताधिकप्रदायै नमः । चिन्त्यायै नमः । चिदम्बरनिवासिन्यै नमः ।  
चिरञ्जीविसमाराध्यायै नमः । चिन्मय्यै नमः । ६०  
  
ॐ चिद्विलासिन्यै नमः । चिरन्तन्यै नमः । चिदाकाशमध्यगायै नमः ।  
चित्स्वरूपिण्यै नमः । चिं बीजायै नमः ।  
चणकप्रीतायै नमः । चणन्नूपुरपादुकायै नमः । डाकिन्यै नमः ।  
डमरुस्वानभीषणायै नमः । डाकिनीश्वर्यै नमः ।  
डाडिमीकुसुमप्रीतायै नमः । डाडिमीमधुलम्पटायै नमः ।  
डामर्यै नमः । डामरीतन्त्ररूपायै नमः । डुण्डिसमर्चितायै नमः ।  
डामरीमुख्यशक्त्यौघपरिष्कृतनिकेतनायै नमः ।  
डम्बाडम्बमनोहार्यै नमः । डिम्बोन्मत्तविनाशिन्यै नमः ।  
ढक्काध्वनिसमुत्पन्नशब्दसर्वस्वतन्त्रिण्यै नमः ।  
ढक्कानिनदसम्मुह्यद्देवराजाभयङ्कर्यै नमः । ८०  
  
ॐ नकुलीध्वस्तनागालये नमः । नकुल्यै नमः । नकुलेश्वर्यै नमः ।  
नखाग्रविलसद्विष्णुदशाकारायै नमः । नटेश्वर्यै नमः ।  
नटराजाङ्गनायै नमः । नाट्यकोविदायै नमः । नागरार्चितायै नमः ।  
नम्रदिक्पालवनितायै नमः । नमदानन्ददायिन्यै नमः ।  
नरकत्राणनोद्युक्तायै नमः । नन्द्यावर्तसुमप्रियायै नमः ।  
नरसिंहगलोन्मुक्तरुधिरास्वादनप्रियायै नमः ।  
नागकन्यापरिवृतायै नमः । नागासुरविमर्दिन्यै नमः ।  
नागाननसुतायै नमः । नागवाहायै नमः । नटशवासनायै नमः ।  
नादब्रह्ममय्यै नमः । नित्यनिर्वाणसुखदायिन्यै नमः ॥ १००  
  
ॐ नाममन्त्रजपप्रीतिकारिण्यै नमः । नागभूषणायै नमः ।  
नामरूपधरायै नमः । नानावेदशास्रार्थदर्शिन्यै नमः ।  
नारायण्यै नमः । नामरूपवर्जितायै नमः । नरवाहनायै नमः ।  
नार्यै नमः । नरेन्द्रसम्पूज्यायै नमः । नगराजनिकेतनायै नमः ।  
नालीकलोचनायै नमः । नन्दिविद्यायै नमः । नगसुतायै नमः ।  
नट्यै नमः । नासास्तब्धमरुच्चण्डवेगायै नमः । नगरपालिन्यै नमः ।  
निर्मलायै नमः । निरहङ्कारायै नमः । निजभक्ताखिलेष्टदायै नमः ।  
निस्सारायै नमः । १२०  
  
ॐ नियत्यै नमः । नित्यायै नमः । निर्लोभायै नमः । निरवग्रहायै नमः ।  
नौकारूढायै नमः । नीतसुधावार्धिभक्तजनप्रियायै नमः ।  
बृन्दानाथशिरोहर्त्र्यै नमः । बृन्दामोहितमाधवायै नमः ।  
बृन्दारकवधू बृन्दसेनास्तिमिततापसायै नमः ।  
बृन्दारकारिदर्पघ्न्यै नमः । बृहत्सेनासमावृतायै नमः ।  
बृन्दारकेशविलसद्वेणुनादकृतादरायै नमः ।  
बृहच्छूलशिरः प्रोतशुम्भदैत्यभयङ्कर्यै नमः ।  
बृहतीक्कणनोद्युक्तनारदर्षिसमर्चितायै नमः ।  
बृहन्मद्दलभृच्चक्रपाणिसन्नुतवैभवायै नमः ।  
बृहस्पतिसमाराध्यायै नमः । ब्राह्म्यै नमः । ब्रह्मैक्यरूपिण्यै नमः ।  
ब्रह्मजायै नमः । बृहदैश्वर्यदायिन्यै नमः । १४०  
  
ॐ ब्रूम्मनुप्रियायै नमः । ब्रह्मजायायै नमः । ब्रह्मबीजायै नमः ।  
ब्रह्माण्यै नमः । ब्रह्मवादिन्यै नमः । ब्रह्मज्ञायै नमः ।  
ब्रह्मजनन्यै नमः । ब्रह्मज्ञानप्रदायिन्यै नमः ।  
ब्रह्मदेवलयासक्तताण्डवोद्दण्डपण्डितायै नमः ।  
ब्रह्मपञ्चकसंरूढायै नमः । ब्रह्माण्डान्तकराम्बुजायै नमः ।  
ब्रह्ममायायै नमः । ब्रह्मशीर्षमालामण्डलमण्डितायै नमः ।  
ब्रह्मयज्ञपराधीनहृदयायै नमः । ब्रह्मवित्प्रियायै नमः ।  
ब्रह्मविद्यायै नमः । बृहद्रूपायै नमः । बृहत्यै नमः ।  
ब्राह्मणप्रियायै नमः । ब्रह्मविष्णुमुखोद्गीतवैभवायै नमः । १६०  
  
ॐ ब्राह्मणार्चितायै नमः । ब्रह्मशीर्षहरायै नमः ।  
ब्रह्मकपालवरधारिण्यै नमः ।  
ब्रह्महीनमखासक्तदक्षमुख्यविनाकृतायै नमः ।  
ब्रह्माण्डनिवहोद्भेदताण्डवेश्वरवादिन्यै नमः ।  
ब्रह्माण्डसाक्षिण्येनमः । ब्रह्ममोदिन्यै नमः । ब्रह्मणे नमः ।  
ब्राह्म्यै नमः । माहेश्वरीमुख्यशक्तिव्याप्तसभाङ्गणायै नमः ।  
मदिरास्वादरसिकायै नमः । मधुरायै नमः । मधुवैरिण्यै नमः ।  
मनोतिगायै नमः । मनोगम्यायै नमः । मतङ्गतनयायै नमः ।  
मधवे नमः । मनोवागपरिच्छिन्नायै नमः । महात्रिपुरसुन्दर्यै नमः ।  
मन्त्रिण्यै नमः । १८०  
  
ॐ मन्त्रतन्त्रज्ञायै नमः । महागायत्रिरूपिण्यै नमः । महत्यै नमः ।  
मदनानन्दकारिण्यै नमः । मनुपूजितायै नमः । महनीयायै नमः ।  
मह्यै नमः । मन्दगमनायै नमः । मधुरस्वनायै नमः ।  
महर्षिगणसम्पूज्यायै नमः । महाराज्ञ्यै नमः । मनोन्मन्यै नमः ।  
महाकाल्यै नमः । महालक्ष्म्यै नमः । महावाण्यै नमः ।  
महाकृत्यै नमः । महादेवाङ्कपर्यङ्कायै नमः ।  
महावाक्यार्थ गोचरायै नमः । महादेव्यै नमः । महोत्साहायै नमः । २००  
  
ॐ मरालीगतिदेशिकायै नमः । महामणिघटाकारकिरीटायै नमः ।  
मञ्जुभाषिण्यै नमः । महामायायै नमः ।  
महाघोरस्वप्नवाराहिरूपिण्यै नमः । महामार्यै नमः ।  
महातिल्ववनमध्यनिकेतनायै नमः । महाश्मशाननटनरसिकायै नमः ।  
मधुपायिन्यै नमः । महिमालब्धसिद्धीन्द्रमुख्यादृष्टस्वरूपिण्यै नमः ।  
माणिक्यवीणासंलापायै नमः । मारान्तकविमोहिन्यै नमः ।  
माणिभद्रस्तुतायै नमः । मान्यायै नमः । मानिन्यै नमः ।  
मानवर्जितायै नमः । माध्यन्दिनफणीशानजैमिनिस्तुतनर्तनायै नमः ।  
मार्यै नमः । मातङ्गिन्यै नमः । मात्रे नमः । २२०  
  
ॐ महाशैलशरीरजायै नमः । मांसपूजापरायै नमः ।  
मांसभक्षिण्यै नमः । माषलम्पटायै नमः । माहेन्द्रजालचतुरायै नमः ।  
महादुर्गायै नमः । महेश्वर्यै नमः । मीनाक्ष्यै नमः ।  
मिथुनाकारायै नमः । मदन्यै नमः । मादिपञ्चकायै नमः ।  
मुकुन्दसहजायै नमः । मुद्रामुख्यायै नमः । मूकत्वनाशिन्यै नमः ।  
मुक्ताहारलसद्ग्रीवायै नमः । मुचुकुन्दनृपार्चितायै नमः ।  
मुदितायै नमः । मुण्डशयन्यै नमः । मुक्तिदायै नमः ।  
मुरशासनायै नमः । २४०  
  
ॐ मूर्तायै नमः । मूर्खत्वशमन्यै नमः । मूलविद्यास्वरूपिण्यै नमः ।  
मूलाधारादिषट्चक्रनिलयायै नमः । मूलमन्त्रविदे नमः ।  
मूम्बीजायै नमः । मूर्धसम्बद्धपुष्पमालाविराजितायै नमः ।  
मृडान्यै नमः । मृगयासक्तायै नमः । मृगेन्द्रार्द्राजिनच्छदायै नमः ।  
मोहान्धकारमार्ताण्डायै नमः । मोक्षदानपरायणायै नमः ।  
मोदिनीपृष्टवाग्देवताष्टकस्तुतवैभवायै नमः ।  
शिवकामसुन्दरीदेव्यै नमः । शिवदायै नमः । शिववामगायै नमः ।  
हयाननमुखोद्भूतपुराणमहिमोज्ज्वलायै नमः । हयारूढादिसंसेव्यायै नमः ।  
हीरदंष्ट्रायै नमः । हलायुधायै नमः । २६०  
  
ॐ हरमानससम्मोहशृङ्गाररसवारिधये नमः ।  
हरलीलाविनोदज्ञायै नमः । हारिण्यै नम । हरिणेक्षणायै नमः ।  
हराग्निदग्धकन्दर्पजीवनापाङ्गलोचनायै नमः ।  
हरार्धाङ्गहरायै नमः । हेयदेयोपादेयवर्जितायै नमः ।  
हराङ्कनिलयायै नमः । हृद्यायै नमः । हृदयाकाशमध्यगायै नमः ।  
हरिणाङ्कधरायै नमः । हादिविद्यायै नमः ।  
हरिसहोदर्यै नमः । हरिद्राचूर्णसम्पूर्णचरणायै नमः ।  
ह्रीम्मनुप्रियायै नम । हरिनाभिसरोजोद्यद्ब्रह्मसंस्तुतयोगिन्यै नमः ।  
हरिब्रह्मादिमकुटनीराजितपदाम्बुजायै नमः ।  
हरिब्रह्मेन्द्रविनुतायै नमः । हेलानिर्जितदानवायै नमः ।  
हरिशङ्करसम्मुह्यद्दारुकारण्यतापसायै नमः । २८०  
  
ॐ हरेन्द्वमृतसञ्जीवद्ब्रह्मशीर्षालिगायकायै नमः ।  
हर्यक्षवाहनारूढायै नमः । हेलाकलितविग्रहायै नमः ।  
हाकिन्यै नमः । हलिकृष्णेड्यायै नमः । हंसमन्त्रस्वरूपिण्यै नमः ।  
हारायितफणीरत्नप्रभाजितहिमांशुकायै नमः ।  
हालाहलाग्निसन्तप्तदेवत्राणामृतेश्वर्यै नमः ।  
हासोद्यत्कालिकाभुक्तरक्तबीजासुरायै नमः । हरायै नमः ।  
हाहाकाररवाक्रन्दन्महिषासुरमर्दिन्यै नमः ।  
हिमाद्रितनयायै नमः । हंसवाहायै नमः । हानिविवर्जितायै नमः ।  
हेमघण्टालिझङ्कारजितकल्पाशनिध्वन्यै नमः ।  
हेमपद्मधरायै नमः । हस्तचतुरायै नमः । हेमकञ्चुक्यै नमः ।  
हेमाद्रितुङ्गशृङ्गाग्रमणिमण्डपमध्यगायै नमः । ह्रीं बीजायै नमः । ३००  
  
इति श्रीशिवकामसुन्दरीत्रिशतीनामावलिः समाप्ता ॥  
  
  
Proofread by Aruna Narayanan  
  
