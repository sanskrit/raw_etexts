+++
"Text title" = "vanadurgAmantravidhAnam"
"File name" = "vanadurgAmantravidhAnam.itx"
itxtitle = "vanadurgAmantravidhAnam"
engtitle = "vanadurgAmantravidhAnam"
Category = "devii, pUjA, durga, dashamahAvidyA, devI"
Location = "doc_devii"
Sublocation = "devii"
SubDeity = "durga"
Language = "Sanskrit"
Subject = "philosophy/hinduism/religion"
"Transliterated by" = "Parameshwar Puttanmane poornapathi  at gmail.com"
"Proofread by" = "Parameshwar Puttanmane poornapathi  at gmail.com"
"Latest update" = "May 27, 2019"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "वनदुर्गामन्त्रविधानम्"

+++
  
 वनदुर्गामन्त्रविधानम्   
अथ सङ्कल्पः ।  
मम सकुटुम्बस्य सपरिवारस्य च सकलदुरितोपशमनार्थं  
समस्तक्षुद्राद्याभिचार-दोषनिरासार्थं दुष्टग्रहबाधा  
निवृत्यर्थं सर्वोपद्रवशान्त्यर्थं देहरक्षार्थं स्थलरक्षार्थं  
गृहरक्षार्थं विशेषेण-आत्मकलत्रपुत्रपुत्रीभ्रातॄणां  
विद्या-उद्योगविवाहसन्तति-अभ्युदयप्रतिबन्धकदोषाणां निवृत्त्यर्थं  
क्षेमस्थैर्यवीर्यविजयाभ्युदयायुरारोग्यानन्द-ऐश्वर्याभिवृद्ध्यर्थं  
धर्मार्थकाममोक्षचतुर्विधपुरुषार्थसिद्ध्यर्थं  
सर्वदेवतात्मिका भगवती श्रीवनदुर्गा प्रीतिद्वारा  
सर्वापच्छान्ति-पूर्वकदीर्घायुर्विपुलधनधान्यपुत्र-  
पौत्राद्यविच्छिन्नसन्ततिवृद्धिस्थिरलक्ष्मीकीर्तिलाभशत्रुपराजया-  
द्यभीष्टफलसिद्ध्यर्थं  
राजामात्यादिसर्वजनवशीकरणार्थं गोभूगृहधनधान्यकनकवस्तु  
वाहनादिसकल-सम्पदभिवृद्ध्यर्थं श्रीवनदुर्गाप्रीत्यर्थं  
वनदुर्गामन्त्रहोमाख्यं कर्म करिष्ये ॥ इति ॥  
  
अथ जपविधानम् ।  
अस्य श्रीवनदुर्गामन्त्रस्य आरण्यकऋषिः ।  See End Footnote 1   
अनुष्टुप्छन्दः । श्रीवनदुर्गादेवता । दुँ बीजम् । स्वाहा शक्तिः ।  
श्रीवनदुर्गाप्रीत्यर्थे जपे विनियोगः ॥  
  
उत्तिष्ठ पुरुषि हृदयाय नमः ।  
किं स्वपिषि शिरसे स्वाहा ।  
भयं मे समुपस्थितं शिखायै वषट् ।  
यदि शक्यमशक्यं वा कवचाय हुम् ।  
तन्मे भगवति नेत्रत्रयाय वौषट् ।  
शमय स्वाहा अस्त्राय फट् । इति षडङ्गन्यासाः ॥  
  
ॐ भूर्भुवस्सुवरोमिति दिग्बन्धः ॥  
  
अथ ध्यानम् ।  
हेमप्रख्यामिन्दुखण्डात्तमौलिं शङ्खारीष्टां अभीतिहस्तां त्रिणेत्राम् ।  
हेमाब्जस्थां पीतवस्त्रां प्रसन्नां देवीं दुर्गां दिव्यरूपां नमामि ॥ इति ॥  
  
ॐ उत्तिष्ठ पुरुषि किं स्वपिषि भयं मे समुपस्थितम् ।  
यदि शक्यमशक्यं वा तन्मे भगवति शमय स्वाहा ॥  
  
इत्युपद्रवशान्तिरक्षाप्रधानोऽयं मन्त्रः ॥  
  
अथ मन्त्रोद्धारः ॥  
  
उत्तिष्ठ पदमाभाष्य पुरुषि स्यात्पदं ततः ।  
पितामहः स नेत्रे नः स्वपिषि स्याद्भयं च मे ॥  
  
समुपस्थितमुच्चार्य यदिशक्यमनन्तरम् ।  
अशक्यं वा पुनस्तन्मे वदेद्भगवतीं ततः ॥  
  
शमयाग्निवधूः सप्तत्रिंशद्वर्णात्मको मनुः ।  
ऋउषिराण्यकश्छन्दोप्यनुष्टुबुदाहृतम् ॥  
  
देवता वनदुर्गा स्यात् सर्वदुर्गविमँचनी ।  
षड्भिश्चतुर्भिरष्टाभिः षड्भिरिन्द्रियैः ॥  
  
मन्त्रार्णैरङ्गक्लृप्तिः स्याज्जातियुक्तैर्यथाक्रमम् ॥ इति ॥  
  
अथ मन्त्रान्तरम् ॥  
  
सहस्रमन्त्रसारसङ्ग्रहे, आरण्यक ईश्वरऋषिः । अनुष्टुप्छन्दः ।  
अन्तर्यामी नारायण किरातरूपधर ईश्वरो वनदुर्गा देवता । दुं बीजम् ।  
ह्रीं शक्तिः । क्लीं कीलकम् । सर्वदुःखविमोचनार्थे जपे विनियोगः ॥  
  
ॐ ह्रीं श्रीं क्लीं दुं ऐं ह्रीं श्रीं दुं उत्तिष्ठ पुरुषि रुद्रतेजो  
      ज्वलज्वालामालिनि हंसिनि ह्रां, हृदयाय नमः ।  
ॐ ह्रीं श्रीं क्लीं दुं ऐं ह्रीं श्रीं दुं किं स्वपिषि ब्रह्मतेजो  
      ज्वलज्वालामालिनि पद्मिनि ह्रीं, शिरसे स्वाहा ।  
ॐ ह्रीं श्रीं क्लीं दुं ऐं ह्रीं श्रीं दुं भयं मे समुपस्थितं विष्णुतेजो  
      ज्वलज्वालामालिनि चक्रिणि ह्रूं, शिखायै वषट् ।  
ॐ ह्रीं श्रीं क्लीं दुं ऐं ह्रीं श्रीं दुं यदि शक्यमशक्यं वा सूर्यतेजो  
      ज्वलज्वालामालिनि गदिनि ह्रैं, कवचाय हुम् ।  
ॐ ह्रीं श्रीं क्लीं दुं ऐं ह्रीं श्रीं दुं तन्मे भगवति अग्नितेजो  
      ज्वलज्वालामालिनि त्रिशूलिनि ह्रौं, नेत्रत्रयाय वौषट् ।  
ओं ह्रीं श्रीं क्लीं दुं ऐं ह्रीं श्रीं दुं शमय स्वाहा  
      सर्वतेजो ज्वलज्वालामालिनि त्रिशूलधारिणि ह्रः, अस्त्राय फट् ॥  
  
इति करषडङ्गहृदयादिन्यासाः ॥  
  
ॐ क्लीं पशु हुं फट् स्वाहा इति दिग्बन्धः ॥  
  
अथ ध्यानम् ॥  
  
महाविद्यां हृद्यां सकलदुरितध्वंसनकरी  
पिशाचव्यालोग्रग्रहरिपुग्रहोच्छेदन करीम् ।  
महामन्त्रज्वाला पठुलपठु दिग्बन्धनकरीं  
पठेद्यः सम्प्राप्तो न्यदखिलमिहामुष्मिकफलम् ॥ इति ॥  
  
ॐ ह्रीं श्रीं क्लीं दुं ऐं ह्रीं श्रीं दुं उत्तिष्ठ पुरुषि किं स्वपिषि भयं  
मे समुपस्थितं यदि शक्यमशक्यं वा तन्मे भगवति शमय स्वाहा ॥ इति ॥  
  
सर्वदुःखोपद्रवशान्ति रक्षाप्रधानोऽयं मन्त्रः ॥  
  
अथ वनदुर्गायन्त्रम् ॥  
  
षट्कोणाष्टदलद्वादशदलचतुर्विंशति दलान्विलिख्य  
तद्बहिर्द्विवृत्तं चतुर्द्वारमिति वनदुर्गापूजायन्त्रम् ।  
भूपुरद्वयसहितं पद्मं विलिख्य सर्वसमृद्ध्यर्थं  
पूजयेदिति सहस्रमन्त्र सारसङ्ग्रहे ॥  
  
अथ द्वारपालपूजा ।  
ॐ पूर्वद्वारे द्वारश्रियै नमः । ॐ धात्रे नमः । ॐ विधात्रे नमः । ओं  
दक्षिणद्वारे द्वारश्रियै नमः । ॐ चण्डाय नमः । ॐ प्रचण्डाय नमः ।  
ॐ पश्चिमद्वारे द्वारश्रियै नमः । ॐ जयाय नमः । ॐ विजयाय नमः ।  
ॐ उत्तरद्वारे द्वारश्रियै नमः । ॐ शङ्खनिधये नमः । ॐ पुष्पनिधये  
नमः ॥ इति ॥  
  
अथ पीठ पूजा ।  
ॐ गुं गुरुभ्यो नमः । ॐ गं गणपतये नमः । ॐ आधारशक्त्यै नमः ।  
ॐ मूलप्रकृत्यै नमः । ॐ आदिकूर्माय नमः । ॐ अनन्ताय नमः । ओं  
पृथिव्यै नमः । ॐ क्षीरसमुद्राय नमः । ॐ श्वेतद्वीपाय नमः । ओं  
रत्नमण्डपाय नमः । ॐ कल्पवृक्षाय नमः । ॐ श्वेतच्छत्राय नमः ।  
ॐ सितचामराभ्यां नमः । ॐ रत्नसिंहासनाय नमः । ॐ धर्माय नमः ।  
ॐ ज्ञानाय नमः । ॐ वैराग्याय नमः । ॐ ऐश्वर्याय नमः । ॐ अधर्माय  
नमः । ॐ अज्ञानाय नमः । ॐ अवैराग्याय नमः । ॐ आनैश्वर्याय नमः ।  
ॐ सं सत्वाय नमः । ॐ रं रजसे नमः । ॐ तं तमसे नमः । ओं  
मं मायायै नमः । ॐ विं विद्यायै नमः । ॐ अं अनन्ताय नमः । ॐ पं  
पद्माय नमः । ॐ अं सूर्यमण्डलाय नमः । ॐ उं सोममण्डलाय नमः ।  
ॐ मं वह्निमण्डलाय नमः । ॐ अं आत्मने नमः । ॐ उं अन्तरात्मने नमः ।  
ॐ मं परमात्मने नमः । ॐ ह्रीं ज्ञानात्मने नमः ॥  
  
इति पीठं सम्पूज्य नवशक्तिपूजां कुर्यात् ॥  
  
ॐ आं प्रभायै नमः । ॐ ईं मायायै नमः ।  
ॐ ऊं जयायै नमः । ॐ एं सूक्ष्मायै नमः । ॐ ऐं विशुद्धायै नमः ।  
ॐ ॐ नन्दिन्यै नमः । ॐ औं सुप्रभायै नमः । ॐ अं विजयायै नमः ।  
ॐ अः सर्वसिद्धिदायै नमः ॥ ॐ वज्रनखदंष्ट्रायुधाय महासिंहाय  
हुं फण्णमः ॥ इति ॥  
  
अथ षोडशोपचार पूजा ।  
अथ ध्यानम् ।  
दुर्गां भगवतीं ध्यायेन्मूलमन्त्राधिदेवताम् ।  
वाणीं लक्ष्मीं महादेवीं महामायां विचिन्तयेत् ॥  
  
माहिषघ्नीं दशभुजां कुमारीं सिंहवाहिनीम् ।  
दानवांस्तर्जयन्तीं च सर्वकामदुघां शिवाम् ॥  
  
श्री वनदुर्गायै नमः । ध्यायामि ध्यानं समर्पयामि ॥  
  
अथावाहनम् ।  
श्रीदुर्गादिरूपेण विश्वमावृत्य तिष्ठति ।  
आवाहयामि त्वां देवि सम्यक् सन्निहिता भव ॥  
  
श्री वनदुर्गायै नमः । आवाहयामि आवाहनं समर्पयामि ॥  
  
अथासनम् ।  
भद्रकालि नमस्तेऽस्तु भक्तानामीप्सितार्थदे ।  
स्वर्णसिंहासनं चारु प्रीत्यर्थं प्रतिगृह्यताम् ॥  
  
श्री वनदुर्गायै नमः । आसनं समर्पयामि ॥  
  
अथ स्वागतम् ।  
सर्वस्वरूपे सर्वेशे सर्वशक्तिसमन्विते ।  
कृताञ्जलिपुटो भक्त्या स्वागतं कल्पयाम्यहम् ॥  
  
श्री वनदुर्गायै नमः । स्वागतं समर्पयामि ॥  
  
अथार्घ्यम् ।  
महालक्ष्मि महामये महाविद्यास्वरूपिणि ।  
अर्घ्यपाद्याचमान् देवि गृहाण परमेश्वरि ॥  
  
श्री वनदुर्गायै नमः । अर्घ्य-पाद्य-आचमनानि समर्पयामि ॥  
  
अथ मधुपर्कम् ।  
दूर्वाङ्कुरसमायुक्तं गन्धादिसुमनोहरम् ।  
मधुपर्कं मया दत्तं नारायणि नमोऽस्तु ते ॥  
  
श्री वनदुर्गायै नमः । मधुपर्कं समर्पयामि ॥  
  
अथ पञ्चामृतस्नानम् ।  
स्नानं पञ्चामृतं देवि भद्रकालि जगन्मयि ।  
भक्त्या निवेदितं तुभ्यं विश्वेश्वरि नमोऽस्तु ते ॥  
  
श्री वनदुर्गायै नमः । पञ्चामृतस्नानं समर्पयामि ॥  
  
अथ शुद्धोदकस्नानम् ।  
शुद्धोदकसमायुक्तं गङ्गासलिलमुत्तमम् ।  
स्नानं गृहाण देवेशि भद्रकालि नमोऽस्तु ते ॥  
  
श्री वनदुर्गायै नमः । शुद्धोदकस्नानं समर्पयामि ॥  
  
अथ वस्त्रम् ।  
वस्त्रं गृहाण देवेशि देवाङ्गसदृशं नवम् ।  
विश्वेश्वरि महामाये नारायणि नमोऽस्तु ते ॥  
  
श्री वनदुर्गायै नमः । रत्नदुकूलवस्त्रं समर्पयामि ॥  
  
अथ कञ्चुकम् ।  
गोदावरि नमस्तुभ्यं सर्वाभीष्टप्रदायिनि ।  
सर्वलक्षणसम्भूते दुर्गे देवि नमोऽस्तु ते ॥  
  
श्री वनदुर्गायै नमः । रत्नकञ्चुकं समर्पयामि ॥  
  
अथ यज्ञोपवीतम् ।  
तक्षकानन्तकर्कोट नागयज्ञोपवीतिने ।  
सौवर्णं यज्ञसूत्रं ते ददामि हरिसेविते ॥  
  
श्री वनदुर्गायै नमः । स्वर्णयज्ञोपवीतं समर्पयामि ॥  
  
अथाभरणम् ।  
नानारत्नविचित्राढ्यान् वलयान् सुमनोहरान् ।  
अलङ्कारान् गृहाण त्वं ममाभीष्टप्रदा भव ॥  
  
श्री वनदुर्गायै नमः । आभरणानि समर्पयामि ॥  
  
अथ गन्धः ।  
गन्धं चन्दनसंयुक्तं कुङ्कुमादिविमिश्रितम् ।  
गृह्णीष्व देवि लोकेशि जगन्मातर्नमोऽस्तु ते ॥  
  
श्री वनदुर्गायै नमः । गन्धं समर्पयामि ॥  
  
अथ बिल्वगन्धः ।  
बिल्ववृक्षकृतावासे बिल्वपत्रप्रिये शुभे ।  
बिल्ववृक्षसमुद्भूतो गन्धश्च प्रतिगृह्यताम् ॥  
  
श्री वनदुर्गायै नमः । बिल्वगन्धं समर्पयामि ॥  
  
अथाक्षताः ।  
अक्षतान् शुभदान् देवि हरिद्राचूर्णमिश्रितान् ।  
प्रतिगृह्णीष्व कौमारि दुर्गादेवि नमोऽस्तुते ॥  
  
श्री वनदुर्गायै नमः । अक्षतान् समर्पयामि ॥  
  
अथ पुष्पाणि ।  
मालतीबिल्वमन्दारकुन्दजातिविमिश्रितम् ।  
पुष्पं गृहाण देवेशि सर्वमङ्गलदा भव ॥  
  
शिवपत्नि शिवे देवि शिवभक्तभयापहे ।  
द्रोणपुष्पं मया दत्तं गृहाण शिवदा भव ॥  
  
श्री वनदुर्गायै नमः । नानाविध परिमळ पत्रपुष्पाणि समर्पयामि ॥  
  
अथ अङ्गपूजा ।  
ॐ वाराह्यै नमः पादौ पूजयामि ।  
ॐ चामुण्डायै नमः जङ्घे पूजयामि ।  
ॐ माहेन्द्र्यै नमः जानुनी पूजयामि ।  
ॐ वागीश्वर्यै नमः ऊरू पूजयामि ।  
ॐ ब्रह्माण्यै नमः गुह्यं पूजयामि ।  
ॐ कालरात्र्यै नमः कटिं पूजयामि ।  
ॐ जगन्मायायै नमः नाभिं पूजयामि ।  
ॐ माहेश्वर्यै नमः कुक्षिं पूजयामि ।  
ॐ सरस्वत्यै नमः हृदयं पूजयामि ।  
ॐ कात्यायन्यै नमः कण्ठं पूजयामि ।  
ॐ शिवदूत्यै नमः हस्तान् पूजयामि ।  
ॐ नारसिंह्यै नमः बाहून् पूजयामि ।  
ॐ इन्द्राण्यै नमः मुखं पूजयामि ।  
ॐ शिवायै नमः नासिकां पूजयामि ।  
ॐ शताक्ष्यै नमः कर्णौ पूजयामि ।  
ॐ त्रिपुरहन्त्र्यै नमः नेत्रत्रयं पूजयामि ।  
ॐ परमेश्वर्यै नमः ललाटं पूजयामि ।  
ॐ शाकम्भर्यै नमः शिरः पूजयामि ।  
ॐ कौशिक्यै नमः सर्वाणि अङ्गानि पूजयामि ॥  
  
अथ बिल्वपत्रम् ।  
श्रीवृक्षममृतोद्भूतं महादेवी प्रियं सदा ।  
बिल्वपत्रं प्रयच्छामि पवित्रं ते सुरेश्वरी ॥  
  
श्री वनदुर्गायै नमः । बिल्वपत्रं समर्पयामि ॥  
  
अथ पुष्पपूजा ।  
ॐ दुर्गायै नमः तुलसी पुष्पं समर्पयामि ।  
ॐ कात्यायन्यै नमः चम्पकपुष्पं समर्पयामि ।  
ॐ कौमार्यै नमः जाती पुष्पं समर्पयामि ।  
ॐ काल्यै नमः केतकी पुष्पं समर्पयामि ।  
ॐ गौर्यै नमः करवीरपुष्पं समर्पयामि ।  
ॐ लक्ष्म्यै नमः उत्पलपुष्पं समर्पयामि ।  
ॐ सर्वमङ्गलायै नमः मल्लिकापुष्पं समर्पयामि ।  
ॐ इन्द्राण्यै नमः यूथिकापुष्पं समर्पयामि ।  
ॐ सरस्वत्यै नमः कमलपुष्पं समर्पयामि ।  
ॐ श्री भगवत्यै नमः सर्वाणि पुष्पाणि समर्पयामि ॥  
  
अथावरणदेवताः ।  
प्रथमावरणदेवताः ॥  
  
ॐ उत्तिष्ठ पुरुषि हृदयाय नमः ।  
ॐ किं स्वपिषि शिरसे स्वाहा नमः ।  
ॐ भयं मे समुपस्थितं शिखायै वषण्णमः ।  
ॐ यदि शक्यमशक्यं वा कवचाय हुं नमः ।  
ॐ तन्मे भगवति नेत्रत्रयाय वौषण्णमः ।  
ॐ शमय स्वाहा अस्त्राय फण्णमः ॥ ०१॥  
  
द्वितीयावरण देवताः ॥  
  
ॐ आर्यायै नमः । ॐ दुर्गायै नमः । ॐ भद्रायै नमः ।  
ॐ भद्रकाळ्यै नमः । ॐ अम्बिकायै नमः । ॐ क्षेम्यायै नमः ।  
ॐ वेदगर्भायै नमः । ॐ क्षेमकार्यै नमः ॥ ०२॥  
  
तृतीयावरण देवताः ॥ ॐ अरये नमः । ॐ दराय नमः ।  
ॐ कृपाणाय नमः । ॐ खेटाय नमः । ॐ बाणाय नमः । ॐ धनुषे नमः ।  
ॐ शूलाय नमः । ॐ कपालाय नमः ॥ ०३॥  
  
चतुर्थावरणदेवताः ॥ ॐ ब्राह्म्यै नमः । ॐ माहेश्वर्यै नमः । ओं  
कौमार्यै नमः । ॐ वैष्णव्यै नमः । ॐ वाराह्यै नमः । ॐ इन्द्राण्यै  
नमः । ॐ चामुण्डायै नमः । ॐ महालक्ष्म्यै नमः ॥ ०४॥  
  
पञ्चमावरण देवताः ॥ ॐ इन्द्राय नमः । ॐ अग्नये नमः ।  
ॐ यमाय नमः । ॐ निरृतये नमः । ॐ वरुणाय नमः । ॐ वायवे नमः ।  
ॐ सोमाय नमः । ॐ ईशानाय नमः । ॐ ब्रह्मणे नमः ।  
ॐ अनन्ताय नमः ॥ ०५॥ इति ॥  
  
॥ दुर्गाष्टोत्तरशतनामावलिः ॥  
ॐ सत्यायै नमः ।  
ॐ साध्यायै नमः ।  
ॐ भवप्रीतायै नमः ।  
ॐ भवान्यै नमः ।  
ॐ भवमोचन्यै नमः । ५  
ॐ आर्यायै नमः ।  
ॐ दुर्गायै नमः ।  
ॐ जयायै नमः ।  
ॐ आद्यायै नमः ।  
ॐ त्रिणेत्रायै नमः । १०  
ॐ शूलधारिण्यै नमः ।  
ॐ पिनाकधारिण्यै नमः ।  
ॐ चित्रायै नमः ।  
ॐ चण्डघण्टायै नमः ।  
ॐ महातपसे नमः । १५  
ॐ मनसे नमः ।  
ॐ बुद्ध्यै नमः ।  
ॐ अहङ्कारायै नमः ।  
ॐ चिद्रूपायै नमः ।  
ॐ चिदाकृत्यै नमः । २०  
ॐ सर्वमन्त्रमय्यै नमः ।  
ॐ सत्तायै नमः ।  
ॐ सत्यानन्दस्वरूपिण्यै नमः ।  
ॐ अनन्तायै नमः ।  
ॐ भाविन्यै नमः । २५  
ॐ भाव्यायै नमः ।  
ॐ अभव्यायै नमः ।  
ॐ सदागत्यै नमः ।  
ॐ शाम्भव्यै नमः ।  
ॐ देवमात्रे नमः । ३०  
ॐ चिन्तायै नमः ।  
ॐ रत्नप्रियायै नमः ।  
ॐ सर्वविद्यायै नमः ।  
ॐ दक्षकन्यायै नमः ।  
ॐ दक्षयज्ञविनाशिन्यै नमः । ३५  
ॐ अपर्णायै नमः ।  
ॐ अनेकवर्णायै नमः ।  
ॐ पाटलायै नमः ।  
ॐ पाटलावत्यै नमः ।  
ॐ पट्टाम्बरपरीधानायै नमः । ४०  
ॐ कलमञ्जीररञ्जिन्यै नमः ।  
ॐ ईशान्यै नमः ।  
ॐ महाराज्ञै नमः ।  
ॐ अप्रमेयपराक्रमायै नमः ।  
ॐ रुद्राण्यै नमः । ४५  
ॐ क्रूररूपायै नमः ।  
ॐ सुन्दर्यै नमः ।  
ॐ वनदुर्गयै नमः ।  
ॐ मातङ्ग्यै नमः । ५०  
ॐ कन्यकायै नमः ।  
ॐ ब्राह्म्यै नमः ।  
ॐ माहेश्वर्यै नमः ।  
ॐ ऐन्द्रायै नमः ।  
ॐ कौमार्यै नमः । ५५  
ॐ वैष्णव्यै नमः ।  
ॐ चामुण्डायै नमः ।  
ॐ वाराह्यै नमः ।  
ॐ लक्ष्म्यै नमः ।  
ॐ पुरुषाकृत्यै नमः । ६०  
ॐ विमलायै नमः ।  
ॐ ज्ञानरूपायै नमः ।  
ॐ क्रियायै नमः ।  
ॐ नित्यायै नमः ।  
ॐ बुद्धिदायै नमः । ६५  
ॐ बहुलायै नमः ।  
ॐ बहुलप्रेमायै नमः ।  
ॐ महिषासुरमर्दिन्यै नमः ।  
ॐ मधुकैटभहन्त्र्यै नमः ।  
ॐ चण्डमुण्डविनाशिन्यै नमः । ७०  
ॐ सर्वशास्त्रमय्यै नमः ।  
ॐ सर्वदानवघातिन्यै नमः ।  
ॐ अनेकशस्त्रहस्तायै नमः ।  
ॐ सर्वशस्त्रास्त्रधारिण्यै नमः ।  
ॐ भद्रकाल्यै नमः । ७५  
ॐ सदाकन्यायै नमः ।  
ॐ कैशोर्यै नमः ।  
ॐ युवत्यै नमः ।  
ॐ यतये नमः ।  
ॐ प्रौढायै नमः । ८०  
ॐ अप्रौढायै नमः ।  
ॐ वृद्धमात्रे नमः ।  
ॐ अघोररूपायै नमः ।  
ॐ महोदर्यै नमः ।  
ॐ बलप्रदायै नमः । ८५  
ॐ घोररूपायै नमः ।  
ॐ महोत्साहायै नमः ।  
ॐ महाबलायै नमः ।  
ॐ अग्निज्वालायै नमः ।  
ॐ रौद्रमुख्यै नमः । ९०  
ॐ कालरात्र्यै नमः ।  
ॐ तपस्विन्यै नमः ।  
ॐ महादेव्यै नमः ।  
ॐ विष्णुमायायै नमः ।  
ॐ शिवात्मिकायै नमः । ९५  
ॐ शिवदूत्यै नमः ।  
ॐ कराल्यै नमः ।  
ॐ अनन्तायै नमः ।  
ॐ परमेश्वर्यै नमः ।  
ॐ कात्यायन्यै नमः । १००  
ॐ महाविद्यायै नमः ।  
ॐ महामेधास्वरूपिण्यै नमः ।  
ॐ गौर्यै नमः ।  
ॐ सरस्वत्यै नमः ।  
ॐ सावित्र्यै नमः । १०५  
ॐ ब्रह्मवादिन्यै नमः ।  
ॐ सर्वतन्त्रैकनिलयायै नमः ।  
ॐ वेदमन्त्रस्वरूपिण्यै नमः । १०८  
॥ इति श्री दुर्गाष्टोत्तरशतनामावलिः ॥  
  
अथ धूपः ।  
सगुग्गुल्वगरूशीरगन्धादिसुमनोहरम् ।  
धूपं गृहाण देवेशि दुर्गे देवि नमोऽस्तु ते ॥  
  
श्री वनदुर्गायै नमः । धूपमाघ्रापयामि ॥  
  
अथ दीपः ।  
पट्टसूत्रोल्लसद्वर्ति गोघृतेन समन्वितम् ।  
दीपं ज्ञानप्रदं देवि गृहाण परमेश्वरी ॥  
  
श्री वनदुर्गायै नमः । दीपं दर्शयामि ॥  
  
अथ नैवेद्यम् ।  
जुषाण देवि नैवेद्यं नानाभक्ष्यैः समन्वितम् ।  
परमान्नं मया दत्तं सर्वाभीष्टं प्रयच्छ मे ॥  
  
श्री वनदुर्गायै नमः । महानैवेद्यं समर्पयामि ॥  
  
अथ पानीयम् ।  
गङ्गादिसलिलोद्भूतं पानीयं पावनं शुभम् ।  
स्वादूदकं मया दत्तं गृहाण परमेश्वरी ॥  
  
श्री वनदुर्गायै नमः । अमृतपानीयं समर्पयामि ॥  
  
अथ ताम्बूलम् ।  
पूगीफलसमायुक्तं नागवल्लीदलैर्युतम् ।  
कर्पूरचूर्णसंयुक्तं ताम्बूलं प्रतिगृह्यताम् ॥  
  
श्री वनदुर्गायै नमः । ताम्बूलं समर्पयामि ॥  
  
अथ नीराजनम् ।  
पट्टिसूत्रविचित्राढ्यैः प्रभामण्डलमण्डितैः ।  
दीपैर्नीराजये देवीं प्रणवाद्यैश्च नामभिः ॥  
  
श्री वनदुर्गायै नमः । दिव्यमङ्गलनीराजनं समर्पयामि ॥  
  
अथ मन्त्रपुष्पम् ।  
गन्धपुष्पाक्षतैर्युक्तमञ्जलीकरपूरकैः ।  
महालक्ष्मि नमस्तेऽस्तु मन्त्रपुष्पं गृहाण भो ॥  
  
श्री वनदुर्गायै नमः । वेदोक्त मन्त्रपुष्पं समर्पयामि ॥  
  
अथ प्रदक्षिणनमस्कारः ।  
महादुर्गे नमस्तेऽस्तु सर्वेष्टफलदायिनि ।  
प्रदक्षिणां करोमि त्वां प्रीयतां शिववल्लभे ॥  
  
श्री वनदुर्गायै नमः । प्रदक्षिणनमस्कारान् समर्पयामि ॥  
  
अथ प्रसन्नार्घ्यम् ।  
सर्वस्वरूपे सर्वेशे सर्वशक्तिसमन्विते ।  
बिल्वार्घ्यं च मया दत्तं देवेशि प्रतिगृह्यताम् ॥ १॥  
  
ज्ञानेश्वरि गृहाणेदं सर्वसौख्यविवर्धिनि ।  
गृहाणार्घ्यं मया दत्तं देवेशि वरदा भव ॥ २॥  
  
श्री वनदुर्गायै नमः । बिल्वपत्रार्घ्यं समर्पयामि ॥  
  
अथ प्रार्थना ।  
न ध्यातं तव चास्यमम्ब रुचिरं चेतस्समाकर्षणं,  
नो मन्त्रस्तव देवि निर्जनवने स्थित्वा प्रजप्तो मया ।  
नो पूजा ह्यपि वेदशास्त्रविहिता पञ्चामृताद्यैः कृता,  
लोके केवलमेव देवि शरणं मातस्त्वमेकास्ति मे ॥  
  
देवि देहि परं रूपं देवि देहि परं सुखम् ।  
धर्मं देहि धनं देहि सर्वकामांश्च देहि मे ॥  
  
सुपुत्रांश्च पशून् कोशान् सुक्षेत्राणि सुखानि च ।  
देवि देहि परं ज्ञानमिह मुक्ति सुखं कुरु ॥  
  
अपराध सहस्राणि क्रियन्तेऽहर्निशं मया ।  
दासोऽयमिति मां मत्वा क्षमस्व परमेश्वरि ॥  
  
आवाहनं न जानामि न जानामि विसर्जनम् ।  
पूजाविधिं न जानामि क्षमस्व परमेश्वरि ॥  
  
अपराधशतं कृत्वा जगदम्बेति चोच्चरेत् ।  
यां गतिं समवाप्नोति नतां ब्रह्मादयः सुराः ॥  
  
सापराधोऽस्मि शरणं प्राप्तस्त्वां जगदम्बिके ।  
इदानीमनुकम्प्योऽहं यथेच्छसि तथा कुरु ॥  
  
अज्ञानाद्विस्मृतेर्भ्रान्त्या यन्न्यूनमधिकं कृतम् ।  
तत्सर्वं क्षम्यतां देवि प्रसीद परमेश्वरि ॥  
  
कामेश्वरि जगन्मातः सच्चिदानन्दविग्रहे ।  
गृहाणार्चामिमां प्रीत्या प्रसीद परमेश्वरि ॥  
  
प्रसीदतां जातवेदा दुर्गा च वरदा मम ।  
तयोः प्रसादात्सर्वत्र वाञ्छितं मम सिद्ध्यतात् ॥  
  
प्रीयतां जातवेदोऽग्निः सफलं चास्तु मे व्रतम् ।  
मन्त्रोऽयं फलतां शीघ्रं सिद्धिश्चैवास्तु शाश्वती ॥ इति ॥  
  
श्री वनदुर्गायै नमः । प्रार्थनां समर्पयामि ॥  
  
अथ पुरश्चरणम् ।  
सौवर्णाम्बुजमध्यगां त्रिणयनां सौदामिनी सन्निभां  
चक्रं शङ्खवराभयानि दधतीमिन्दोः कलां बिभ्रतीम् ।  
ग्रैवेयाङ्गदहारकुण्डलधरामाखण्डलाद्यैस्तुतां  
ध्यायॅद्विन्ध्यनिवासिनीं शशिमुखीं पार्श्वस्थपञ्चाननाम् ॥  
  
एवं ध्यात्वा जपेल्लक्षं चतुष्कं तद्दशांशतः ।  
जुहुयाद्धविषा मन्त्री शालीभिः सर्पिषा तिलैः ॥ इति ॥  
  
तत्र प्रयोगाः ॥  
  
१ चतुर्लक्षं जपः व्रीहितिलाज्यहविर्भिर्दशांशं पुरश्चरणहोमः ।  
२ स्नात्वार्काभिमुखस्सन्नाभिद्वयसेऽम्भसि स्थितो मन्त्री अष्टोर्ध्वशतं  
             प्रजपेन्निज-वाञ्च्छितसिद्धये च लक्ष्म्यै ।  
३ अयुतं तिलवनोत्थैः राजीभिर्वा हुनेत्समिद्भिर्वा  
             मायूरिकीभिरचिरात्सोऽपस्मारादिकांश्च नाशयति ।  
४ जुहुयाद्रोहिणसमिधामयुतं मन्त्री पुनस्सशुङ्गानां सर्वापदां विमुक्त्यै  
             सर्वसमृद्ध्यै ग्रहादिशान्त्यै च ।  
५ जपेल्लक्षचतुष्कं जुहुयाद्धविषा मन्त्री गालिभिस्सर्पिषा तिलैः ॥ इति ॥  
  
अथ श्रीरुद्रचण्डी कवचम् ॥  
श्रीकार्तिकेय उवाच ।  
कवचं चण्डिकादेव्याः श्रोतुमिच्छामि ते शिव! ।  
यदि तेऽस्ति कृपा नाथ! कथयस्व जगत्प्रभो ! ॥ १॥  
  
श्रीशिव उवाच ।  
शृणु वत्स ! प्रवक्ष्यामि चण्डिकाकवचं शुभम् ।  
भुक्तिमुक्तिप्रदातारमायुष्यं सर्वकामदम् ॥ २॥  
  
दुर्लभं सर्वदेवानां सर्वपापनिवारणम् ।  
मन्त्रसिद्धिकरं पुंसां ज्ञानसिद्धिकरं परम् ॥ ३॥  
  
श्रीरुद्र चण्डिकाकवचस्य श्रीभैरव ऋषिः, अनुष्टुप्छन्दः,  
श्रीचण्डिका देवता, चतुर्वर्गफलप्राप्त्यर्थं पाठे विनियोगः ॥  
  
अथ कवचस्तोत्रम् ।  
चण्डिका मेऽग्रतः पातु आग्नेय्यां भवसुन्दरी ।  
याम्यां पातु महादेवी नैऋत्यां पातु पार्वती ॥ १॥  
  
वारुणे चण्डिका पातु चामुण्डा पातु वायवे ।  
उत्तरे भैरवी पातु ईशाने पातु शङ्करी ॥ २॥  
  
पूर्वे पातु शिवा देवी ऊर्ध्वे पातु महेश्वरी ।  
अधः पातु सदाऽनन्ता मूलाधार निवासिनी ॥ ३॥  
  
मूर्ध्नि पातु महादेवी ललाटे च महेश्वरी ।  
कण्ठे कोटीश्वरी पातु हृदये नलकूबरी ॥ ४॥  
  
नाभौ कटिप्रदेशे च पायाल्लम्बोदरी सदा ।  
ऊर्वोर्जान्वोः सदा पायात् त्वचं मे मदलालसा ॥ ५॥  
  
ऊर्ध्वे पार्श्वे सदा पातु भवानी भक्तवत्सला ।  
पादयोः पातु मामीशा सर्वाङ्गे विजया सदा ॥ ६॥  
  
रक्त मांसे महामाया त्वचि मां पातु लालसा ।  
शुक्रमज्जास्थिसङ्घेषु गुह्यं मे भुवनेश्वरी ॥ ७॥  
  
ऊर्ध्वकेशी सदा पायान् नाडी सर्वाङ्गसन्धिषु ।  
ॐ ऐं ऐं ह्रीं ह्रीं चामुण्डे स्वाहामन्त्रस्वरूपिणी ॥ ८॥  
  
आत्मानं मे सदा पायात् सिद्धविद्या दशाक्षरी ।  
इत्येतत् कवचं देव्याश्चण्डिकायाः शुभावहम् ॥ ९॥  
  
अथफलश्रुतिः ।  
गोपनीयं प्रयत्नेन कवचं सर्वसिद्धिदम् ।  
सर्वरक्षाकरं धन्यं न देयं यस्य कस्यचित् ॥ १०॥  
  
अज्ञात्वा कवचं देव्या यः पठेत् स्तवमुत्तमम् ।  
न तस्य जायते सिद्धिर्बहुधा पठनेन च ॥ ११॥  
  
धृत्वैतत् कवचं देव्या दिव्यदेहधरो भवेत् ।  
अधिकारी भवेदेतच्चण्डीपाठेन साधकः ॥ १२॥  
  
इति श्रीरुद्रयामलतन्त्रे श्रीशिवकार्तिकेयसंवादे रुद्रचण्डीकवचं सम्पूर्णम् ॥  
  
अथ वनदुर्गाष्टोत्तरशतनाम स्तोत्रम् ॥  
अस्यश्री दुर्गाष्टोत्तरशतनामास्तोत्रमालामन्त्रस्य,  
ब्रह्माविष्णुमहेश्वराः ऋषयः, अनुष्टुप्छन्दः,  
श्रीदुर्गापरमेश्वरी देवता । ह्रां बीजं, ह्रीं शक्तिः, ह्रूं कीलकम् ।  
सर्वाभीष्टसिध्यर्थे जपे विनियोगः ॥  
  
ॐ सत्या साध्या भवप्रीता भवानी भवमोचनी ।  
आर्या दुर्गा जया चाध्या त्रिणेत्राशूलधारिणी ॥  
  
पिनाकधारिणी चित्रा चण्डघण्टा महातपाः ।  
मनो बुद्धि रहङ्कारा चिद्रूपा च चिदाकृतिः ॥  
  
अनन्ता भाविनी भव्या ह्यभव्या च सदागतिः ।  
शाम्भवी देवमाता च चिन्ता रत्नप्रिया तथा ॥  
  
सर्वविद्या दक्षकन्या दक्षयज्ञविनाशिनी ।  
अपर्णाऽनेकवर्णा च पाटला पाटलावती ॥  
  
पट्टाम्बरपरीधाना कलमञ्जीररञ्जिनी ।  
ईशानी च महाराज्ञी ह्यप्रमेयपराक्रमा ।  
रुद्राणी क्रूररूपा च सुन्दरी सुरसुन्दरी ॥  
  
वनदुर्गा च मातङ्गी मतङ्गमुनिकन्यका ।  
ब्राम्ही माहेश्वरी चैन्द्री कौमारी वैष्णवी तथा ॥  
  
चामुण्डा चैव वाराही लक्ष्मीश्च पुरुषाकृतिः ।  
विमला ज्ञानरूपा च क्रिया नित्या च बुद्धिदा ॥  
  
बहुला बहुलप्रेमा महिषासुरमर्दिनी ।  
मधुकैठभ हन्त्री च चण्डमुण्डविनाशिनी ॥  
  
सर्वशास्त्रमयी चैव सर्वधानवघातिनी ।  
अनेकशस्त्रहस्ता च सर्वशस्त्रास्त्रधारिणी ॥  
  
भद्रकाली सदाकन्या कैशोरी युवतिर्यतिः ।  
प्रौढाऽप्रौढा वृद्धमाता घोररूपा महोदरी ॥  
  
बलप्रदा घोररूपा महोत्साहा महाबला ।  
अग्निज्वाला रौद्रमुखी कालारात्री तपस्विनी ॥  
  
नारायणी महादेवी विष्णुमाया शिवात्मिका ।  
शिवदूती कराली च ह्यनन्ता परमेश्वरी ॥  
  
कात्यायनी महाविद्या महामेधास्वरूपिणी ।  
गौरी सरस्वती चैव सावित्री ब्रह्मवादिनी ।  
सर्वतत्त्वैकनिलया वेदमन्त्रस्वरूपिणी ॥  
  
इदं स्तोत्रं महादेव्याः नाम्नां अष्टोत्तरं शतम् ।  
यः पठेत् प्रयतो नित्यं भक्तिभावेन चेतसा ।  
शत्रुभ्यो न भयं तस्य तस्य शत्रुक्षयं भवेत् ।  
सर्वदुःखदरिद्राच्च सुसुखं मुच्यते ध्रुवम् ॥  
  
विद्यार्थी लभते विद्यां धनार्थी लभते धनम् ।  
कन्यार्थी लभते कन्यां कन्या च लभते वरम् ॥  
  
ऋणी ऋणात् विमुच्येत ह्यपुत्रो लभते सुतम् ।  
रोगाद्विमुच्यते रोगी सुखमत्यन्तमश्नुते ॥  
  
भूमिलाभो भवेत्तस्य सर्वत्र विजयी भवेत् ।  
सर्वान्कामानवाप्नोति महादेवीप्रसादतः ॥  
  
कुङ्कुमैः बिल्वपत्रैश्च सुगन्धैः रक्तपुष्पकैः ।  
रक्तपत्रैर्विशेषेण पूजयन्भद्रमश्नुते ॥ इति ॥  
  
॥ दुर्गा आपदुद्धाराष्टकम् ॥  
नमस्ते शरण्ये शिवे सानुकम्पे नमस्ते जगद्व्यापिके विश्वरूपे ।  
नमस्ते जगद्वन्द्यपादारविन्दे नमस्ते जगत्तारिणि त्राहि दुर्गे ॥ १॥  
  
नमस्ते जगच्चिन्त्यमानस्वरूपे नमस्ते महायोगिविज्ञानरूपे ।  
नमस्ते नमस्ते सदानन्द रूपे नमस्ते जगत्तारिणि त्राहि दुर्गे ॥ २॥  
  
अनाथस्य दीनस्य तृष्णातुरस्य भयार्तस्य भीतस्य बद्धस्य जन्तोः ।  
त्वमेका गतिर्देवि निस्तारकर्त्री नमस्ते जगत्तारिणि त्राहि दुर्गे ॥ ३॥  
  
अरण्ये रणे दारुणे शुत्रुमध्ये जले सङ्कटे राजग्रेहे प्रवाते ।  
त्वमेका गतिर्देवि निस्तार हेतुर्नमस्ते जगत्तारिणि त्राहि दुर्गे ॥ ४॥  
  
अपारे महदुस्तरेऽत्यन्तघोरे विपत् सागरे मज्जतां देहभाजाम् ।  
त्वमेका गतिर्देवि निस्तारनौका नमस्ते जगत्तारिणि त्राहि दुर्गे ॥ ५॥  
  
नमश्चण्डिके चण्डोर्दण्डलीलासमुत्खण्डिता खण्डलाशेषशत्रोः ।  
त्वमेका गतिर्विघ्नसन्दोहहर्त्री नमस्ते जगत्तारिणि त्राहि दुर्गे ॥ ६॥  
  
त्वमेका सदाराधिता सत्यवादिन्यनेकाखिला क्रोधना क्रोधनिष्ठा ।  
इडा पिङ्गला त्वं सुषुम्ना च नाडी नमस्ते जगत्तारिणि त्राहि दुर्गे ॥ ७॥  
  
नमो देवि दुर्गे शिवे भीमनादे सदासर्वसिद्धिप्रदातृस्वरूपे ।  
विभूतिः सतां कालरात्रिस्वरूपे नमस्ते जगत्तारिणि त्राहि दुर्गे ॥ ८॥  
  
शरणमसि सुराणां सिद्धविद्याधराणां मुनिदनुजवराणां व्याधिभिः पीडितानाम् ।  
नृपतिगृहगतानां दस्युभिस्त्रासितानां त्वमसि शरणमेका देवि दुर्गे प्रसीद ॥ ९॥  
  
॥ इति सिद्धेश्वरतन्त्रे हरगौरीसंवादे आपदुद्धाराष्टकस्तोत्रं सम्पूर्णम् ॥  
  
सङ्ग्राहकः  
विद्वान् परमेश्वर भट्टः  
पुट्टनमने  
  
  
  
Encoded and proofread by Parameshwar Puttanmane poornapathi  at gmail.com  
  
