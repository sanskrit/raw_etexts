---
Category: sahasranAma, devii, radha, stotra, devI
Description-comments: Radha Manasa Tantra
File name: rAdhAsahasranAmastotram1.itx
Language: Sanskrit
Latest update: May 29, 2020
Location: doc_devii
Proofread by: NA
Send corrections to: Sanskrit@cheerful.com
Site access: https://sanskritdocuments.org
SubDeity: radha
Subject: hinduism/religion
Sublocation: devii
Text title: Radhasahasranamastotram 1 from Radha Manasa Tantra
Texttype: stotra
Transliterated by: NA
engtitle: Radha Sahasranama Stotram 1
itxtitle: rAdhAsahasranAmastotram 1 (rAdhAmAnasatantrAntargataM anantarUpiNI rAdhA)
title: राधासहस्रनामस्तोत्रम् १ (राधामानसतन्त्रान्तर्गतं अनन्तरूपिणी राधा)

---
  
 राधासहस्रनामस्तोत्रम् १ अकारादि क्षकारान्तानि   
वन्दे वृन्दावनानन्दा राधिका परमेश्वरी ।  
गोपिकां परमां श्रेष्ठां ह्लादिनीं शक्तिरूपिणीम् ॥  
  
श्रीराधां परमाराज्यां कृष्णसेवापरायणाम् ।  
श्रीकृष्णाङ्ग सदाध्यात्री नवधाभक्तिकारिणी ॥  
  
येषां गुणमयी-राधा वृषभानुकुमारिका ।  
दामोदरप्रिया-राधा मनोभीष्टप्रदायिनी ॥  
  
तस्या नामसहस्रं त्वं श्रुणु भागवतोत्तमा ॥  
  
मानसतन्त्रे अनुष्टुप्छन्दसे अकारादि क्षकारान्तानि  
                  श्रीराधिकासहस्रनामानि ॥  
  
अथ स्तोत्रम् ।  
ॐ अनन्तरूपिणी-राधा अपारगुणसागरा ।  
अध्यक्षरा आदिरूपा अनादिराशेश्वरी ॥ १॥  
  
अणिमादि सिद्धिदात्री अधिदेवी अधीश्वरी ।  
अष्टसिद्धिप्रदादेवी अभया अखिलेश्वरी ॥ २॥  
  
अनङ्गमञ्जरीभग्ना अनङ्गदर्पनाशिनी ।  
अनुकम्पाप्रदा-राधा अपराधप्रणाशिनी ॥ ३॥  
  
अन्तर्वेत्री अधिष्ठात्री अन्तर्यामी सनातनी ।  
अमला अबला बाला अतुला च अनूपमा ॥ ४॥  
  
अशेषगुणसम्पन्ना अन्तःकरणवासिनी ।  
अच्युता रमणी आद्या अङ्गरागविधायिनी ॥ ५॥  
  
अरविन्दपदद्वन्द्वा अध्यक्षा परमेश्वरी ।  
अवनीधारिणीदेवी अचिन्त्याद्भुतरूपिणी ॥ ६॥  
  
अशेषगुणसाराच अशोकाशोकनाशिनी ।  
अभीष्टदा अंशमुखी अक्षयाद्भुतरूपिणी ॥ ७॥  
  
अवलम्बा अधिष्ठात्री अकिञ्चनवरप्रदा ।  
अखिलानन्दिनी आद्या अयाना कृष्णमोहिनी ॥ ८॥  
  
अवधीसर्वशास्त्राणामापदुद्धारिणी शुभा ।  
आह्लादिनी आदिशक्तिरन्नदा अभयापि च ॥ ७॥  
  
अन्नपूर्णा अहोधन्या अतुल्या अभयप्रदा ।  
इन्दुमुखी दिव्यहासा इष्टभक्तिप्रदायिनी ॥ १०॥  
  
इच्छामयी इच्छारूपा इन्दिरा ईश्वरीऽपरा ।  
इष्टदायीश्वरी माया इष्टमन्त्रस्वरूपिणी ॥ ११॥  
  
ओङ्काररूपिणीदेवी उर्वीसर्वजनेश्वरी ।  
ऐरावतवती पूज्या अपारगुणसागरा ॥ १२॥  
  
कृष्णप्राणाधिकाराधा कृष्णप्रेमविनोदिनी ।  
श्रीकृष्णाङ्गसदाध्यायी कृष्णानन्दप्रदायिनी ॥ १३॥  
  
कृष्णाऽह्लादिनीदेवी कृष्णध्यानपरायणा ।  
कृष्णसम्मोहिनीनित्या कृष्णानन्दप्रवर्धिनी ॥ १४॥  
  
कृष्णानन्दा सदानन्दा कृष्णकेलि सुखास्वदा ।  
कृष्णप्रिया कृष्णकान्ता कृष्णसेवापरायणा ॥ १५॥  
  
कृष्णप्रेमाब्धिसभरी कृष्णप्रेमतरङ्गिणी ।  
कृष्णचित्तहरादेवी कीर्तिदाकुलपद्मिनी ॥ १६॥  
  
कृष्णमुखी हासमुखी सदाकृष्णकुतूहली ।  
कृष्णानुरागिणी धन्या किशोरी कृष्णवल्लभा ॥ १७॥  
  
कृष्णकामा कृष्णवन्द्या कृष्णाब्धे सर्वकामना ।  
कृष्णप्रेममयी-राधा कल्याणी कमलानना ॥। १८॥  
  
कृष्णसून्मादिनी काम्या कृष्णलीला शिरोमणी ।  
कृष्णसञ्जीवनी-राधा कृष्णवक्षस्थलस्थिता ॥ १९॥  
  
कृष्णप्रेमसदोन्मत्ता कृष्णसङ्गविलासिनी ।  
श्रीकृष्णरमणीराधा कृष्णप्रेमाऽकलङ्किणी ॥ २०॥  
  
कृष्णप्रेमवतीकर्त्री कृष्णभक्तिपरायणा ।  
श्रीकृष्णमहिषी पूर्णा श्रीकृष्णाङ्गप्रियङ्करी ॥ २१॥  
  
कामगात्रा कामरूपा कलिकल्मषनाशिनी ।  
कृष्णसंयुक्तकामेशी श्रीकृष्णप्रियवादिनी ॥ २२॥  
  
कृष्णशक्ति काञ्चनाभा कृष्णाकृष्णप्रियासती ।  
कृष्णप्राणेश्वरी धीरा कमलाकुञ्जवासिनी ॥ २३॥  
  
कृष्णप्राणाधिदेवी च किशोरानन्ददायिनी ।  
कृष्णप्रसाध्यमाना च कृष्णप्रेमपरायणा ॥ २४॥  
  
कृष्णवक्षस्थितादेवी श्रीकृष्णाङ्गसदाव्रता ।  
कुञ्जाधिराजमहिषी पूजन्नूपुररञ्जनी ॥ २५॥  
  
कारुण्यामृतपाधोधी कल्याणी करुणामयी ।  
कुन्दकुसुमदन्ता च कस्तूरिबिन्दुभिः शुभा ॥ २६॥  
  
कुचकुटमलसौन्दर्या कृपामयी कृपाकरी ।  
कुञ्जविहारिणी गोपी कुन्ददामसुशोभिनी ॥ २७॥  
  
कोमलाङ्गी कमलाङ्घ्री कमलाऽकमलानना ।  
कन्दर्पदमनादेवी कौमारी नवयौवना ॥ २८॥  
  
कुङ्कुमाचर्चिताङ्गी च केसरीमध्यमोत्तमा ।  
काञ्चनाङ्गी कुरङ्गाक्षी कनकाङ्गुलिधारिणी ॥ २९॥  
  
करुणार्णवसम्पूर्णा कृष्णप्रेमतरङ्गिणी ।  
कल्पदृमा कृपाध्यक्षा कृष्णसेवा परायणा ॥ ३०॥  
  
खञ्जनाक्षी खनीप्रेम्णा अखण्डिता मानकारिणी ।  
गोलोकधामिनी-राधा गोकुलानन्ददायिनी ॥ ३१॥  
  
गोविन्दवल्लभादेवी गोपिनी गुणसागरा ।  
गोपालवल्लभा गोपी गौराङ्गी गोधनेश्वरी ॥ ३२॥  
  
गोपाली गोपिकाश्रेष्ठा गोपकन्या गणेश्वरी ।  
गजेन्द्रगामिनीगन्या गन्धर्वकुलपावनी ॥ ३३॥  
  
गुणाध्यक्षा गणाध्यक्षा गवोन्गती गुणाकरा ।  
गुणगम्या गृहलक्ष्मी गोप्येचूडाग्रमालिका ॥। ३४॥  
  
गङ्गागीतागतिर्दात्री गायत्री ब्रह्मरूपिणी ।  
गन्धपुष्पधरादेवी गन्धमाल्यादिधारिणी ॥ ३५॥  
  
गोविन्दप्रेयसी धीरा गोविन्दबन्धकारणा ।  
ज्ञानदागुणदागम्या गोपिनी गुणशोभिनी ॥ ३६॥  
  
गोदावरी गुणातीता गोवर्धनधनप्रिया ।  
गोपिनी गोकुलेन्द्राणी गोपिका गुणशालिनी ॥ ३७॥  
  
गन्धेश्वरी गुणालम्बा गुणाङ्गी गुणपावनी ।  
गोपालस्य प्रियाराधा कुञ्जपुञ्जविहारिणी ॥ ३८॥  
  
गोकुलेन्दुमुखी वृन्दा गोपालप्राणवल्लभा ।  
गोपाङ्गनाप्रियाराधा गौराङ्गी गौरवान्विता ॥ ३९॥  
  
गोवत्सधारिणीवत्सा सुबलावेशधारिणी ।  
गीर्वाणवन्द्या गीर्वाणी गोपिनी गणशोभिता ॥ ४०॥  
  
घनश्यामप्रियाधीरा घोरसंसारतारिणी ।  
घूर्णायमाननयना घोरकल्मषनाशिनी ॥ ४१॥  
  
चैतन्यरूपिणीदेवी चित्तचैतन्यदायिनी ।  
चन्द्राननी चन्द्रकान्ती चन्द्रकोटिसमप्रभा ॥ ४२॥  
  
चन्द्रावली शुक्लपक्षा चन्द्राच कृष्णवल्लभा ।  
चन्द्रार्कनखरज्योती चारुवेणीशिखारुचिः ॥ ४३॥  
  
चन्दनैश्चर्चिताङ्गी च चतुराचञ्चलेक्षणा ।  
चारुगोरोचनागौरी चतुर्वर्गप्रदायिनी ॥ ४४॥  
  
श्रीमतीचतुराध्यक्षा चरमागतिदायिनी ।  
चराचरेश्वरीदेवी चिन्तातीता जगन्मयी ॥ ४५॥  
  
चतुःषष्टिकलालम्बा चम्पापुष्पविधारिणी ।  
चिन्मयी चित्शक्तिरूपा चर्चिताङ्गी मनोरमा ॥ ४६॥  
  
चित्रलेखाच श्रीरात्री चन्द्रकान्तिजितप्रभा ।  
चतुरापाङ्गमाधुर्या चारुचञ्चललोचना ॥ ४७॥  
  
छन्दोमयी छन्दरूपा छिद्रछन्दोविनाशिनी ।  
जगत्कर्त्री जगद्धात्री जगदाधाररूपिणी ॥ ४८॥  
  
जयङ्करी जगन्माता जयदादियकारिणी ।  
जयप्रदाजयालक्ष्मी जयन्ती सुयशप्रदा ॥ ४९॥  
  
जाम्बूनदा हेमकान्ती जयावती यशस्विनी ।  
जगहिता जगत्पूज्या जननी लोकपालिनी ॥ ५०॥  
  
जगद्धात्री जगत्कर्त्री जगद्बीजस्वरूपिणी ।  
जगन्माता योगमाया जीवानां गतिदायिनी ॥ ५१॥  
  
जीवाकृतिर्योगगम्या यशोदानन्ददायिनी ।  
जपाकुसुमसङ्काशा पादाब्जामणिमण्डिता ॥ ५२॥  
  
जानुद्युतिजितोत्फुल्ला यन्त्रणाविघ्नघातिनी ।  
जितेन्द्रिया यज्ञरूपा यज्ञाङ्गी जलशायिनी ॥ ५३॥  
  
जानकीजन्मशून्याच जन्ममृत्युजराहरा ।  
जाह्नवी यमुनारूपा जाम्बूनदस्वरूपिणी ॥ ५४॥  
  
झणत्कृतपदाम्भोजा जडतारिनिवारिणी ।  
टङ्कारिणी महाध्याना दिव्यवाद्यविनोदिनी ॥ ५५॥  
  
तप्तकाञ्चनवर्णाभा त्रैलोक्यलोकतारिणी ।  
तिलपुष्पजितानासा तुलसीमञ्जरीप्रिया ॥ ५६॥  
  
त्रैलोक्याऽकर्षिणी-राधा त्रिवर्गफलदायिनी ।  
तुलसीतोषकर्त्री च कृष्णचन्द्रतपस्विनी ॥ ५७॥  
  
तरुणादित्यसङ्काशा नखश्रेणिसमप्रभा ।  
त्रैलोक्यमङ्गलादेवी दिग्धमूलपदद्वयी ॥ ५८॥  
  
त्रैलोक्यजननी-राधा तापत्रयनिवारिणी ।  
त्रैलोक्यसुन्दरी धन्या तन्त्रमन्त्रस्वरूपिणी ॥ ५९॥  
  
त्रिकालज्ञा त्राणकर्त्री त्रैलोक्यमङ्गलासदा ।  
तेजस्विनी तपोमूर्ती तापत्रयविनाशिनी ॥ ६०॥  
  
त्रिगुणाधारिणी देवी तारिणी त्रिदशेश्वरी ।  
त्रयोदशवयोनित्या तरुणीनवयौवना ॥ ६१॥  
  
हृत्पद्मेस्थितिमति स्थानदात्री पदाम्बुजे ।  
स्थितिरूपा स्थिरा शान्ता स्थितसंसारपालिनी ॥ ६२॥  
  
दामोदरप्रियाधीरा दुर्वासोवरदायिनी ।  
दयामयी दयाध्यक्षा दिव्ययोगप्रदर्शिनी ॥ ६३॥  
  
दिव्यानुलेपनारागा दिव्यालङ्कारभूषणा ।  
दुर्गतिनाशिनी-राधा दुर्गा दुःखविनाशिनी ॥ ६४॥  
  
देवदेवीमहादेवी दयाशीला दयावती ।  
दयार्द्रसागराराधा महादारिद्र्यनाशिनी ॥ ६५॥  
  
देवतानां दुराराध्या महापापविनाशिनी ।  
द्वारकावासिनी देवी दुःखशोकविनाशिनी ॥ ६६॥  
  
दयावती द्वारकेशा दोलोत्सवविहारिणी ।  
दान्ता शान्ता कृपाध्यक्षा दक्षिणायज्ञकारिणी ॥ ६७॥  
  
दीनबन्धुप्रियादेवी शुभा दुर्घटनाशिनी ।  
ध्वजवज्राब्जपाशाङ्घ्री धीमहीचरणाम्बुजा ॥ ६८॥  
  
धर्मातीता धराध्यक्षा धनधान्यप्रदायिनी ।  
धर्माध्यक्षा ध्यानगम्या धरणीभारनाशिनी ॥ ६९॥  
  
धर्मदाधैर्यदाधात्री धन्यधन्यधुरन्धरी ।  
धरणीधारिणीधन्या धर्मसङ्कटरक्षिणी ॥ ७०॥  
  
धर्माधिकारिणीदेवी धर्मशास्त्रविशारदा ।  
धर्मसंस्थापनाधाग्रा ध्रुवानन्दप्रदायिनी ॥ ७१॥  
  
नवगोरोचना गौरी नीलवस्त्रविधारिणी ।  
नवयौवनसम्पन्ना नन्दनन्दनकारिणी ॥ ७२॥  
  
नित्यानन्दमयी नित्या नीलकान्तमणिप्रिया ।  
नानारत्नविचित्राङ्गी नानासुखमयीसुधा ॥ ७३॥  
  
निगूढरसरासज्ञा नित्यानन्दप्रदायिनी ।  
नवीनप्रवणाधन्या नीलपद्मविधारिणी ॥ ७४॥  
  
नन्दाऽनन्दा सदानन्दा निर्मला मुक्तिदायिनी ।  
निर्विकारा नित्यरूपा निष्कलङ्का निरामया ॥ ७५॥  
  
नलिनी नलिनाक्षी च नानालङ्कारभूषिता ।  
नितम्बिनि निराकाङ्क्षा नित्या सत्या सनातनी ॥ ७६॥  
  
नीलाम्बरपरीधाना नीलाकमललोचना ।  
निरपेक्षा निरूपमा नारायणी नरेश्वरी ॥ ७७॥  
  
निरालम्बा रक्षकर्त्री निगमार्थप्रदायिनी ।  
निकुञ्जवासिनी-राधा निर्गुणागुणसागरा ॥ ७८॥  
  
नीलाब्जा कृष्णमहिषी निराश्रयगतिप्रदा ।  
निधूवनवनानन्दा निकुञ्जशी च नागरी ॥ ७९॥  
  
निरञ्जना नित्यरक्ता नागरी चित्तमोहिनी ।  
पूर्णचन्द्रमुखी देवी प्रधानाप्रकृतिपरा ॥ ८०॥  
  
प्रेमरूपा प्रेममयी प्रफुल्लजलजानना ।  
पूर्णानन्दमयी-राधा पूर्णब्रह्मसनातनी ॥ ८१॥  
  
परमार्थप्रदा पूज्या परेशा पद्मलोचना ।  
पराशक्ति पराभक्ति परमानन्ददायिनी ॥ ८२॥  
  
पतितोद्धारिणी पुण्या प्रवीणा धर्मपावनी ।  
पङ्कजाक्षी महालक्ष्मी पीनोन्नतपयोधरा ॥ ८३॥  
  
प्रेमाश्रुपरिपूर्णाङ्गी पद्मेलसदृषानना ।  
पद्मरागधरादेवी पौर्णमासीसुखास्वदा ॥ ८४॥  
  
पूर्णोत्तमो परञ्ज्योती प्रियङ्करी प्रियंवदा ।  
प्रेमभक्तिप्रदा-राधा प्रेमानन्दप्रदायिनी ॥ ८५॥  
  
पद्मगन्धा पद्महस्ता पद्माङ्घ्री पद्ममालिनी ।  
पद्मासना महापद्मा पद्ममाला-विधारिणी ॥ ८६॥  
  
प्रबोधिनी पूर्णलक्ष्मी पूर्णेन्दुसदृषानना ।  
पुण्डरीकाक्षप्रेमाङ्गी पुण्डरीकाक्षरोहिनी ॥ ८७॥  
  
परमार्थप्रदापद्मा तथा प्रणवरूपिणी ।  
फलप्रिया स्फूर्तिदात्री महोत्सवविहारिणी ॥ ८८॥  
  
फुल्लाब्जदिव्यनयना फणिवेणिसुशोभिता ।  
वृन्दावनेश्वरी-राधा वृन्दावनविलासिनी ॥ ८९॥  
  
वृषभानुसुतादेवी व्रजवासीगणप्रिया ।  
वृन्दा वृन्दावनानन्दा व्रजेन्द्रा च वरप्रदा ॥ ९०॥  
  
विद्युत्गौरी सुवर्णाङ्गी वंशीनादविनोदिनी ।  
वृषभानुराधेकन्या व्रजराजसुतप्रिया ॥ ९१॥  
  
विचित्रपट्टचमरी विचित्राम्बरधारिणी ।  
वेणुवाद्यप्रियाराधा वेणुवाद्यपरायणा ॥ ९२॥  
  
विश्वम्भरी विचित्राङ्गी ब्रह्माण्डोदरीकासती ।  
विश्वोदरी विशालाक्षी व्रजलक्ष्मी वरप्रदा ॥ ९३॥  
  
ब्रह्ममयी ब्रह्मरूपा वेदाङ्गी वार्षभानवी ।  
वराङ्गना कराम्भोजा वल्लवी वृजमोहिनी ॥ ९४॥  
  
विष्णुप्रिया विश्वमाता ब्रह्माण्डप्रतिपालिनी ।  
विश्वेश्वरी विश्वकर्त्री वेद्यमन्त्रस्वरूपिणी ॥ ९५॥  
  
विश्वमाया विष्णुकान्ता विश्वाङ्गी विश्वपावनी ।  
व्रजेश्वरी विश्वरूपा वैष्णवी विघ्ननाशिनी ॥ ९६॥  
  
ब्रह्माण्डजननी-राधा वत्सला व्रजवत्सला ।  
वरदा वाक्यसिद्धा च बुद्धिदा वाक्प्रदायिनी ॥ ९७॥  
  
विशाखाप्राणसर्वस्वा वृषभानुकुमारिका ।  
विशाखासख्यविजिता वंशीवटविहारिणी ॥ ९८॥  
  
वेदमाता वेदगम्या वेद्यवर्णा शुभङ्करी ।  
वेदातीता गुणातीता विदग्धा विजनप्रिया ॥ ९९।  
भक्तभक्तिप्रिया-राधा भक्तमङ्गलदायिनी ।  
भगवन्मोहिनी देवी भवक्लेशविनाशिनी ॥ १००॥  
  
भाविनी भवती भाव्या भारती भक्तिदायिनी ।  
भागीरथी भाग्यवती भूतेशी भवकारिणी ॥ १०१॥  
  
भवार्णवत्राणकर्त्री भद्रदा भुवनेश्वरी ।  
भक्तात्मा भुवनानन्दा भाविका भक्तवत्सला ॥ १०२॥  
  
भुक्तिमुक्तिप्रदा-राधा शुभा भुजमृणालिका ।  
भानुशक्तिच्छलाधीरा भक्तानुग्रहकारिणी ॥ १०३॥  
  
माधवी माधवायुक्ता मुकुन्दाद्यासनातनी ।  
महालक्ष्मी महामान्या माधवस्वान्तमोहिनी ॥ १०४॥  
  
महाधन्या महापुण्या महामोहविनाशिनी ।  
मोक्षदा मानदा भद्रा मङ्गलाऽमङ्गलात्पदा ॥ १०५॥  
  
मनोभीष्टप्रदादेवी महाविष्णुस्वरूपिणी ।  
माधव्याङ्गी मनोरामा रम्या मुकुररञ्जनी ॥ १०६॥  
  
मनीशा वनदाधारा मुरलीवादनप्रिया ।  
मुकुन्दाङ्गकृतापाङ्गी मालिनी हरिमोहिनी ॥ १०७॥  
  
मानग्राही मधुवती मञ्जरी मृगलोचना ।  
नित्यवृन्दा महादेवी महेन्द्रकृतशेखरी ॥ १०८॥  
  
मुकुन्दप्राणदाहन्त्री मनोहरमनोहरा ।  
माधवमुखपद्मस्या मथुपानमधुव्रता ॥ १०९॥  
  
मुकुन्दमधुमाधुर्या मुख्यावृन्दावनेश्वरी ।  
मन्त्रसिद्धिकृता-राधा मूलमन्त्रस्वरूपिणी ॥ ११०॥  
  
मन्मथा सुमतीधात्री मनोज्ञमतिमानिता ।  
मदनामोहिनीमान्या मञ्जीरचरणोत्पला ॥ १११॥  
  
यशोदासुतपत्नी च यशोदानन्ददायिनी ।  
यौवनापूर्णसौन्दर्या यमुनातटवासिनी ॥ ११२॥  
  
यशस्विनी योगमाया युवराजविलासिनी ।  
युग्मश्रीफलसुवत्सा युग्माङ्गदविधारिणी ॥ ११३॥  
  
यन्त्रातिगाननिरता युवतीनांशिरोमणी ।  
श्रीराधा परमाराध्या राधिका कृष्णमोहिनी ॥ ११४॥  
  
रूपयौवनसम्पन्ना रासमण्डलकारिणी ।  
राधादेवी पराप्राप्ता श्रीराधापरमेश्वरी ॥ ११५॥  
  
राधावाग्मी रसोन्मादी रसिका रसशेखरी ।  
राधारासमयीपूर्णा रसज्ञा रसमञ्जरी ॥ ११६॥  
  
राधिका रसदात्री च राधारासविलासिनी ।  
रञ्जनी रसवृन्दाच रत्नालङ्कारधारिणी ॥ ११७॥  
  
रामारत्नारत्नमयी रत्नमालाविधारिणी ।  
रमणीरामणीरम्या राधिकारमणीपरा ॥ ११८॥  
  
रासमण्डलमध्यस्था राजराजेश्वरी शुभा ।  
राकेन्दुकोटिसौन्दर्या रत्नाङ्गदविधारिणी ॥ ११९॥  
  
रासप्रिया रासगम्या रासोत्सवविहारिणी ।  
लक्ष्मीरूपा च ललना ललितादिसखिप्रिया ॥ १२०॥  
  
लोकमाता लोकधात्री लोकानुग्रहकारिणी ।  
लोलाक्षी ललिताङ्गी च ललिताजीवतारका ॥ १२१॥  
  
लोकालया लज्जारूपा लास्यविद्यालताशुभा ।  
ललिताप्रेमललितानुग्धप्रेमलिलावती ॥ १२२॥  
  
लीलालावण्यसम्पन्ना नागरीचित्तमोहिनी ।  
लीलारङ्गीरती रम्या लीलागानपरायणा ॥ १२३॥  
  
लीलावती रतिप्रीता ललिताकुलपद्मिनी ।  
शुद्धकाञ्चनगौराङ्गी शङ्खकङ्कणधारिणी ॥ १२४॥  
  
शक्तिसञ्चारिणी देवी शक्तीनां शक्तिदायिनी ।  
सुचारुकबरीयुक्ता शशिरेखा शुभङ्करी ॥ १२५॥  
  
सुमती सुगतिर्दात्री श्रीमती श्रीहरिपिया ।  
सुन्दराङ्गी सुवर्णाङ्गी सुशीला शुभदायिनी ॥ १२६॥  
  
शुभदा सुखदा साध्वी सुकेशी सुमनोरमा ।  
सुरेश्वरी सुकुमारी शुभाङ्गी सुमशेखरा ॥ १२७॥  
  
शाकम्भरी सत्यरूपा शस्ता शान्ता मनोरमा ।  
सिद्धिधात्री महाशान्ती सुन्दरी शुभदायिनी ॥ १२८॥  
  
शब्दातीता सिन्धुकन्या शरणागतपालिनी ।  
शालग्रामप्रिया-राधा सर्वदा नवयौवना ॥ १२९॥  
  
सुबलानन्दिनीदेवी सर्वशास्त्रविशारदा ।  
सर्वाङ्गसुन्दरी-राधा सर्वसल्लक्षणान्विता ॥ १३०॥  
  
सर्वगोपीप्रधाना च सर्वकामफलप्रदा ।  
सदानन्दमयीदेवी सर्वमङ्गलदायिनी ॥ १३१॥  
  
सर्वमण्डलजीवातु सर्वसम्पत्प्रदायिनी ।  
संसारपारकरणी सदाकृष्णकुतूहला ॥ १३२॥  
  
सर्वागुणमयी-राधा साध्या सर्वगुणान्विता ।  
सत्यस्वरूपा सत्या च सत्यनित्या सनातनी ॥ १३३॥  
  
सर्वमाधव्यलहरी सुधामुखशुभङ्करी ।  
सदाकिशोरिकागोष्ठी सुबलावेशधारिणी ॥ १३४॥  
  
सुवर्णमालिनी-राधा श्यामसुन्दरमोहिनी ।  
श्यामामृतरसेमग्ना सदासीमन्तिनीसखी ॥ १३५॥  
  
षोडशीवयसानित्या षडरागविहारिणी ।  
हेमाङ्गीवरदाहन्त्री भूमाता हंसगामिनी ॥ १३६॥  
  
हासमुखी व्रजाध्यक्षा हेमाब्जा कृष्णमोहिनी ।  
हरिविनोदिनी-राधा हरिसेवापरायणा ॥ १३७॥  
  
हेमारम्भा मदारम्भा हरिहारविलोचना ।  
हेमाङ्गवर्णारम्या श्रेषहृत्पद्मवासिनी ॥ १३८॥  
  
हरिपादाब्जमधुपा मधुपानमधुव्रता ।  
क्षेमङ्करी क्षीणमध्या क्षमारूपा क्षमावती ॥ १३९॥  
  
क्षेत्राङ्गी श्रीक्षमादात्री क्षितिवृन्दावनेश्वरी ।  
क्षमाशीला क्षमादात्री क्षौमवासोविधारिणी ।  
क्षान्तिनामावयवती क्षीरोदार्णवशायिनी ॥ १४०॥  
  
राधानामसहस्राणि पठेद्वा श्रुणुयादपि ।  
इष्टसिद्धिर्भवेत्तस्या मन्त्रसिद्धिर्भवेत् ध्रुवम् ॥ १४१॥  
  
धर्मार्थकाममोक्षांश्च लभते नात्र संशयः ।  
वाञ्छासिद्धिर्भवेत्तस्य भक्तिस्यात् प्रेमलक्षण ॥ १४२॥  
  
लक्ष्मीस्तस्यवसेत्गेहे मुखेभातिसरस्वती ।  
अन्तकालेभवेत्तस्य राधाकृष्णेचसंस्थितिः ॥ १४३॥  
  
इति श्रीराधामानसतन्त्रे श्रीराधासहस्रनामस्तोत्रं सम्पूर्णम् ॥  
  
  
  
