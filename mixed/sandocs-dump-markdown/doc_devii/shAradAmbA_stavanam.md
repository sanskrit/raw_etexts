+++
"Text title" = "shrii shaaradaambaa stavanam"
"File name" = "shAradAstavanam.itx"
itxtitle = "shAradAmbA stavanam"
engtitle = "shAradAmbA stavanam"
Category = "devii, sarasvatI, stotra, devI"
Location = "doc_devii"
Sublocation = "devii"
SubDeity = "sarasvatI"
Texttype = "stotra"
Author = "Traditional"
Language = "Sanskrit"
Subject = "philosophy/hinduism/religion"
"Transliterated by" = "R. Harshananda harshanand_16 at rediffmail.com"
"Latest update" = "April 17, 2002"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "शारदाम्बा स्तवनम्"

+++
  
 श्रीशारदाम्बा स्तवनम्   
  
ॐ पीठे काञ्चनकल्पिते सुरुचिरे रत्नप्रभाभास्वरे  
नानालङ्कृतिमण्डिते विलसितां स्मेराननां सुन्दरीम् ।  
दीव्यद्रत्नकिरीटकुण्डलधरां शीताम्शुलेखान्विताम्  
देवीं शारदनीरदोज्वलरुचिं श्रीशारदाम्बां भजे ॥ १॥  
  
हस्ताग्रे प्रियशारिकां विदधतीं वामेकरे पुस्तकम्  
शुभ्रस्फाटिकमक्षसूत्रमपरे हस्ते वहन्तीं च ताम् ।  
श्रीशृङ्गाद्रिनिकेतनां सुविमलां शुभ्राम्बरालङ्कृताम्  
वन्देऽहं भवतारिणीं भगवतीं भक्तेष्टदां भारतीम् ॥ २॥  
  
आदौ शङ्करदेशिकेन्द्रगुरुणा सम्पूजितां भावये  
सेव्यां तस्य परम्परागतमहाशृङ्गाद्रिपीठाधिपैः ।  
अद्यापि स्थिरभक्तिभावभरितैः श्रीमद्भिराराधिताम्  
विद्यातीर्थयतीश्वरैरभिनवेत्याख्याति पूर्वैः सदा ॥ ३॥  
  
श्रीनाथ त्रिदशाधिनाथ गिरिजानाथादि देवार्चिते  
तारानाभसनाथ चारुमकुटे नाथान्यदेवोऽस्ति मे ।  
मातस्त्वां न विना परस्त्रिभुवने पोतो भवाम्भोनिधेः  
त्रातव्योहमपारघोरदुरित व्राताब्धिमग्नश्चिरात् ॥ ४॥  
  
विप्रास्ते वेदमन्त्रैः तवपदयुगपङ्केजलग्नांतरङ्गाः  
झङ्कारैर्विभ्रमन्तो नवसुममधुपानप्रमत्ताश्च भृङ्गाः ।  
वृक्षेषूद्गीयमानैर्बहुविधनिनदैः कूजितैस्ते विहङ्गाः  
घोषैर्वै सुप्रभातं तव जननि पठन्त्यत्र तुङ्गातरङ्गाः ॥ ५॥  
  
धन्यास्ते भुवि ये वसन्ति विमले शृङ्गाद्रितीर्थे नराः  
तुङ्गास्नानविधूतसर्वदुरितास्त्वत्पादसेवारताः ।  
धन्यास्तेऽपि विहङ्गभृङ्गशफराः सर्वे चरन्त्यत्रये  
मातस्त्वत्पदसन्निधानमहिमावेशाश्च धूळीलवाः ॥ ॐ ॥  
  
  
  
  
Encoded by R. Harshananda harshanand\_16@rediffmail.com  
  
