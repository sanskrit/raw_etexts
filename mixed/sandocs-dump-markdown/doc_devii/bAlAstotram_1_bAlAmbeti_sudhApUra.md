+++
"Text title" = "Shri Bala Stotram 1"
"File name" = "bAlAstotram1.itx"
itxtitle = "bAlAstotram 1 (bAlAmbeti sudhApUra)"
engtitle = "bAlAstotram 1"
Category = "devii, dashamahAvidyA, devI"
Location = "doc_devii"
Sublocation = "devii"
SubDeity = "dashamahAvidyA"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
"Description/comments" = "bAlAsaparyA saparyAkrama-nAmAvalI-stotrAdisaNgrahaH"
Indexextra = "(Scan)"
"Latest update" = "March 21, 2020"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "बालास्तोत्रम् १ (बालाम्बेति सुधापूर)"

+++
  
 श्रीबालास्तोत्रम् १   
बालाम्बेति सुधापूरमाधुरीचोरमम्बिके ।  
तव नामास्ति यत्तेन जिह्वा मे मधुमत्तमा ॥  
  
जगत्पवित्रि मामिकामपाहराशु दुर्जराम् ।  
प्रसीद मे दयाधुने प्रशस्तिमम्ब नस्कृधि ॥  
  
सन्ति विद्या जगत्यस्मिन् संसारभ्रमहेतवः ।  
भजेऽहं त्वां यया विद्वान् विद्ययाऽमृतमश्र्नुते ॥  
  
कुर्वे गर्वेणापचारानपाराण् यद्यप्यम्ब त्वत्पदाब्जं तथापि ।  
मन्ये धन्ये देवि विद्यावलम्बं मातेव पुत्रं बिभृतास्वेनम् ॥  
  
यथोपास्तिक्षतिर्न स्यात्तव चक्रस्य सुन्दरि ।  
कृपया कुरु कल्याणी तथा मे स्वस्तिरायुषी ॥  
  
सुकुमारि सुखाकारे सुनेत्रे सूक्ष्ममध्यमे ।  
सुप्रसन्ना भव शिवे सुमृडीका सरस्वती ॥  
  
नवनीपवनीवास लालसोत्तरमानसे ।  
शृङ्गारदेवते मातः श्रियं वासय मे कुले ॥  
  
वन्दे मातरमम्बिकां भगवतीं वाणीरमासेवितां  
कल्याणीं कमनीयकल्पलतिकां कैलासनाथप्रियाम् ।  
वेदान्तप्रतिपाद्यमानविभवां विद्वन्मनोरञ्जनीं  
श्रीचक्राञ्चितचक्रपीठनिलयां श्रीराजराजेश्वरीम् ॥  
  
कुन्दमुकुलाग्रन्तां कुङ्कुमपङ्केन लिप्ततनुमध्याम् ।  
आरक्तदेहकान्तिं बालामखिलाण्डनायिकां वन्दे ॥  
  
ऐङ्कारासनगर्भितानलशिखां शौक्लिं कला बिभ्रतीं  
सौवर्णाम्बरधारिणीं वरसुधाधौतान्तरङ्गां शिवाम् ।  
वन्दे पुस्तकमङ्कुशं जपवटीं पाशं मुदा बिभ्रतीं  
त्वां बालां त्रिपुरां परात्परकलां षट्चक्रसञ्चारिणीम् ॥  
  
बालार्कायुततेजसं त्रिणयनां रक्ताम्बरोल्लासिनीं  
नानालङ्कृतिराजमानवपुषं बालोडुराट्शेखराम् ।  
हस्तैरिक्षुधनुः सृणिं सुमशरं पाशं मुदा बिभ्रतीं  
श्रीचक्रस्थितसुन्दरीं त्रिजगतामाधारभूतां भजे ॥  
  
इति श्रीबालास्तोत्रम् (१) सम्पूर्णम् ।  
  
  
Proofread by PSA Easwaran   
  
