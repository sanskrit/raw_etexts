+++
"Text title" = "bandImochanastotram"
"File name" = "bandImochanastotram.itx"
itxtitle = "bandImochanastotram (rudrayAmalAntargatam)"
engtitle = "bandImochanastotram"
Category = "devii, devI"
Location = "doc_devii"
Sublocation = "devii"
Language = "Sanskrit"
Subject = "philosophy/hinduism/religion"
"Proofread by" = "Aruna Narayanan narayanan.aruna at gmail.com"
"Description/comments" = "Brihat Stotra Ratnakar Shivadutta Shastri"
Source = "Rudrayamala"
"Latest update" = "February 19, 2019"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "बन्दीमोचनस्तोत्रम् (रुद्रयामलान्तर्गतम्)"

+++
  
 बन्दीमोचनस्तोत्रम्   
ॐ अस्य श्रीबन्दीमोचनमन्त्रस्य कण्वऋषिः त्रिष्टुप्-छन्दः, ह्रीं  
बीजम्, ह्रं कीलकम्, मम बन्दीमोचनार्थं जपे विनियोगः ।  
ॐ ह्रीं ह्रूं बन्दीदेव्यै नमः । इति मन्त्रं अष्टोत्तरशतं जपः ।  
बन्दीं देवीं नमस्कृत्य वरदाभयशोभिताम् ।  
तदग्र्यां शरणं गच्छे शीघ्रं मोक्षं ददातु मे ॥ १॥  
  
बन्दी कमलपत्राक्षी लोहशृङ्खलभञ्जिनी ।  
प्रसादं कुरु मे देवि शीघ्रं मोक्षं ददातु मे ॥ २॥  
  
त्वं बन्दी त्वं महामाया त्वं दुर्गा त्वं सरस्वती ।  
त्वं देवी रजनी चैव शीघ्रं मोक्षं ददातु मे ॥ ३॥  
  
संसारतारिणी बन्दी सर्वकामप्रदायिनी ।  
सर्वलोकेश्वरी देवी शीघ्रं मोक्षं ददातु मे ॥ ४॥  
  
त्वं ह्रीस्त्वमीश्वरी देवी ब्रह्माणी ब्रह्मवादिनी ।  
त्वं वै कल्पक्षयं कर्त्री शीघ्रं मोक्षं ददातु मे ॥ ५॥  
  
देवी धात्री धरित्री च धर्मशास्त्रार्थभाषिणी ।  
दुःश्वाम्बररागिणी देवी शीघ्रं मोक्षं ददातु मे ॥ ६॥  
  
नमोऽस्तु ते महालक्ष्मि रत्नकुण्डलभूषिते ।  
शिवस्यार्धाङ्गिनी चैव शीघ्रं मोक्षं ददातु मे ॥ ७॥  
  
नमस्कृत्य महादुर्गां भयादुत्तारिणीं शिवाम् ।  
महादुःखहरां चैव शीघ्रं मोक्षं ददातु मे ॥ ८॥  
  
इदं स्तोत्रं महापुण्यं यः पठेन्नित्यमेव च ।  
सर्वबन्धविनिर्मुक्तो मोक्षं च लभते क्षणात् ॥ ९॥  
  
इति श्रीरुद्रयामले बन्दीमोचनस्तोत्रं समाप्तं  
  
  
Proofread by Aruna Narayanan narayanan.aruna at gmail.com  
  
