---
Author: Traditional
Category: sahasranAma, devii, gAyatrI, stotra, devI
File name: gAyatrisahasra.itx
Language: Sanskrit
Latest update: February 01, 2005
Location: doc_devii
Proofread by: Ravin Bhalekar ravibhalekar at hotmail.com
Send corrections to: Sanskrit@cheerful.com
Site access: https://sanskritdocuments.org
SubDeity: gAyatrI
Subject: philosophy/hinduism/religion
Sublocation: devii
Text title: gAyatrI sahasranAma stotram
Texttype: stotra
Transliterated by: http://www.mypurohith.com
engtitle: gAyatrI sahasranAma stotram
itxtitle: gAyatrIsahasranAmastotram
title: गायत्रीसहस्रनामस्तोत्रम्

---
  
 श्रीगायत्रीसहस्रनामस्तोत्रम्   
  
               श्रीगणेशाय नमः ।  
ध्यानम्  
रक्तश्वेतहिरण्यनीलधवलैर्युक्तां त्रिनेत्रोज्ज्वलां  
रक्तारक्तनवस्रजं मणिगणैर्युक्तां कुमारीमिमाम् ।  
गायत्री कमलासनां करतलव्यानद्धकुण्डाम्बुजां  
पद्माक्षीं च वरस्रजञ्च दधतीं हंसाधिरूढां भजे ॥  
  
ॐ तत्काररूपा तत्वज्ञा तत्पदार्थस्वरूपिणि ।  
तपस्स्व्याध्यायनिरता तपस्विजननन्नुता ॥ १॥  
  
तत्कीर्तिगुणसम्पन्ना तथ्यवाक्च तपोनिधिः ।  
तत्वोपदेशसम्बन्धा तपोलोकनिवासिनी ॥ २॥  
  
तरुणादित्यसङ्काशा तप्तकाञ्चनभूषणा ।  
तमोपहारिणि तन्त्री तारिणि ताररूपिणि ॥ ३॥  
  
तलादिभुवनान्तस्था तर्कशास्त्रविधायिनी ।  
तन्त्रसारा तन्त्रमाता तन्त्रमार्गप्रदर्शिनी ॥ ४॥  
  
तत्वा तन्त्रविधानज्ञा तन्त्रस्था तन्त्रसाक्षिणि ।  
तदेकध्याननिरता तत्वज्ञानप्रबोधिनी ॥ ५॥  
  
तन्नाममन्त्रसुप्रीता तपस्विजनसेविता ।  
साकाररूपा सावित्री सर्वरूपा सनातनी ॥ ६॥  
  
संसारदुःखशमनी सर्वयागफलप्रदा ।  
सकला सत्यसङ्कल्पा सत्या सत्यप्रदायिनी ॥ ७॥  
  
सन्तोषजननी सारा सत्यलोकनिवासिनी ।  
समुद्रतनयाराध्या सामगानप्रिया सती ॥ ८॥  
  
समानी सामदेवी च समस्तसुरसेविता ।  
सर्वसम्पत्तिजननी सद्गुणा सकलेष्टदा ॥ ९॥  
  
सनकादिमुनिध्येया समानाधिकवर्जिता ।  
साध्या सिद्धा सुधावासा सिद्धिस्साध्यप्रदायिनी ॥ १०॥  
  
सद्युगाराध्यनिलया समुत्तीर्णा सदाशिवा ।  
सर्ववेदान्तनिलया सर्वशास्त्रार्थगोचरा ॥ ११॥  
  
सहस्रदलपद्मस्था सर्वज्ञा सर्वतोमुखी ।  
समया समयाचारा सदसद्ग्रन्थिभेदिनी ॥ १२॥  
  
सप्तकोटिमहामन्त्रमाता सर्वप्रदायिनी ।  
सगुणा सम्भ्रमा साक्षी सर्वचैतन्यरूपिणी ॥ १३॥  
  
सत्कीर्तिस्सात्विका साध्वी सच्चिदानन्दरूपिणी ।  
सङ्कल्परूपिणी सन्ध्या सालग्रामनिवासिनी ॥ १४॥  
  
सर्वोपाधिविनिर्मुक्ता सत्यज्ञानप्रबोधिनी ।  
विकाररूपा विप्रश्रीर्विप्राराधनतत्परा ॥ १५॥  
  
विप्रप्रीर्विप्रकल्याणी विप्रवाक्यस्वरूपिणी ।  
विप्रमन्दिरमध्यस्था विप्रवादविनोदिनी ॥ १६॥  
  
विप्रोपाधिविनिर्भेत्री विप्रहत्याविमोचनी ।  
विप्रत्राता विप्रगोत्रा विप्रगोत्रविवर्धिनी ॥ १७॥  
  
विप्रभोजनसन्तुष्टा विष्णुरूपा विनोदिनी ।  
विष्णुमाया विष्णुवन्द्या विष्णुगर्भा विचित्रिणी ॥ १८॥  
  
वैष्णवी विष्णुभगिनी विष्णुमायाविलासिनी ।  
विकाररहिता विश्वविज्ञानघनरूपिणी ॥ १९॥  
  
विबुधा विष्णुसङ्कल्पा विश्वामित्रप्रसादिनी ।  
विष्णुचैतन्यनिलया विष्णुस्वा विश्वसाक्षिणी ॥ २०॥  
  
विवेकिनी वियद्रूपा विजया विश्वमोहिनी ।  
विद्याधरी विधानज्ञा वेदतत्वार्थरूपिणी ॥ २१॥  
  
विरूपाक्षी विराड्रूपा विक्रमा विश्वमङ्गला ।  
विश्वम्भरासमाराध्या विश्वभ्रमणकारिणी ॥ २२॥  
  
विनायकी विनोदस्था वीरगोष्ठीविवर्धिनी ।  
विवाहरहिता विन्ध्या विन्ध्याचलनिवासिनी ॥ २३॥  
  
विद्याविद्याकरी विद्या विद्याविद्याप्रबोधिनी ।  
विमला विभवा वेद्या विश्वस्था विविधोज्ज्वला ॥ २४॥  
  
वीरमध्या वरारोहा वितन्त्रा विश्वनायिका ।  
वीरहत्याप्रशमनी विनम्रजनपालिनी ॥ २५॥  
  
वीरधीर्विविधाकारा विरोधिजननाशिनी ।  
तुकाररूपा तुर्यश्रीस्तुलसीवनवासिनी ॥ २६॥  
  
तुरङ्गी तुरगारूढा तुलादानफलप्रदा ।  
तुलामाघस्नानतुष्टा तुष्टिपुष्टिप्रदायिनी ॥ २७॥  
  
तुरङ्गमप्रसन्तुष्टा तुलिता तुल्यमध्यगा ।  
तुङ्गोत्तुङ्गा तुङ्गकुचा तुहिनाचलसंस्थिता ॥ २८॥  
  
तुम्बुरादिस्तुतिप्रीता तुषारशिखरीश्वरी ।  
तुष्टा च तुष्टिजननी तुष्टलोकनिवासिनी ॥ २९॥  
  
तुलाधारा तुलामध्या तुलस्था तुर्यरूपिणी ।  
तुरीयगुणगम्भीरा तुर्यनादस्वरूपिणी ॥ ३०॥  
  
तुर्यविद्यालास्यतुष्टा तूर्यशास्त्रार्थवादिनी ।  
तुरीयशास्त्रतत्वज्ञा तूर्यनादविनोदिनी ॥ ३१॥  
  
तूर्यनादान्तनिलया तूर्यानन्दस्वरूपिणी ।  
तुरीयभक्तिजननी तुर्यमार्गप्रदर्शिनी ॥ ३२॥  
  
वकाररूपा वागीशी वरेण्या वरसंविधा ।  
वरा वरिष्ठा वैदेही वेदशास्त्रप्रदर्शिनी ॥ ३३॥  
  
विकल्पशमनी वाणी वाञ्छितार्थफलप्रदा ।  
वयस्था च वयोमध्या वयोवस्थाविवर्जिता ॥ ३४॥  
  
वन्दिनी वादिनी वर्या वाङ्मयी वीरवन्दिता ।  
वानप्रस्थाश्रमस्था च वनदुर्गा वनालया ॥ ३५॥  
  
वनजाक्षी वनचरी वनिता विश्वमोहिनी ।  
वसिष्ठावामदेवादिवन्द्या वन्द्यस्वरूपिणी ॥ ३६॥  
  
वैद्या वैद्यचिकित्सा च वषट्कारी वसुन्धरा ।  
वसुमाता वसुत्राता वसुजन्मविमोचनी ॥ ३७॥  
  
वसुप्रदा वासुदेवी वासुदेव मनोहरी ।  
वासवार्चितपादश्रीर्वासवारिविनाशिनी ॥ ३८॥  
  
वागीशी वाङ्मनस्थायी वशिनी वनवासभूः ।  
वामदेवी वरारोहा वाद्यघोषणतत्परा ॥ ३९॥  
  
वाचस्पतिसमाराध्या वेदमाता विनोदिनी ।  
रेकाररूपा रेवा च रेवातीरनिवासिनी ॥ ४०॥  
  
राजीवलोचना रामा रागिणिरतिवन्दिता ।  
रमणीरामजप्ता च राज्यपा राजताद्रिगा ॥ ४१॥  
  
राकिणी रेवती रक्षा रुद्रजन्मा रजस्वला ।  
रेणुकारमणी रम्या रतिवृद्धा रता रतिः ॥ ४२॥  
  
रावणानन्दसन्धायी राजश्री राजशेखरी ।  
रणमद्या रथारूढा रविकोटिसमप्रभा ॥ ४३॥  
  
रविमण्डलमध्यस्था रजनी रविलोचना ।  
रथाङ्गपाणि रक्षोघ्नी रागिणी रावणार्चिता ॥ ४४॥  
  
रम्भादिकन्यकाराध्या राज्यदा राज्यवर्धिनी ।  
रजताद्रीशसक्थिस्था रम्या राजीवलोचना ॥ ४५॥  
  
रम्यवाणी रमाराध्या राज्यधात्री रतोत्सवा ।  
रेवती च रतोत्साहा राजहृद्रोगहारिणी ॥ ४६॥  
  
रङ्गप्रवृद्धमधुरा रङ्गमण्डपमध्यगा ।  
रञ्जिता राजजननी रम्या राकेन्दुमध्यगा ॥ ४७॥  
  
राविणी रागिणी रञ्ज्या राजराजेश्वरार्चिता ।  
राजन्वती राजनीती रजताचलवासिनी ॥ ४८॥  
  
राघवार्चितपादश्री राघवा राघवप्रिया ।  
रत्ननूपुरमध्याढ्या रत्नद्वीपनिवासिनी ॥ ४९॥  
  
रत्नप्राकारमध्यस्था रत्नमण्डपमध्यगा ।  
रत्नाभिषेकसन्तुष्टा रत्नाङ्गी रत्नदायिनी ॥ ५०॥  
  
णिकाररूपिणी नित्या नित्यतृप्ता निरञ्जना ।  
निद्रात्ययविशेषज्ञा नीलजीमूतसन्निभा ॥ ५१॥  
  
नीवारशूकवत्तन्वी नित्यकल्याणरूपिणी ।  
नित्योत्सवा नित्यपूज्या नित्यानन्दस्वरूपिणी ॥ ५२॥  
  
निर्विकल्पा निर्गुणस्था निश्चिन्ता निरुपद्रवा ।  
निस्संशया निरीहा च निर्लोभा नीलमूर्धजा ॥ ५३॥  
  
निखिलागममध्यस्था निखिलागमसंस्थिता ।  
नित्योपाधिविनिर्मुक्ता नित्यकर्मफलप्रदा ॥ ५४॥  
  
नीलग्रीवा निराहारा निरञ्जनवरप्रदा ।  
नवनीतप्रिया नारी नरकार्णवतारिणी ॥ ५५॥  
  
नारायणी निरीहा च निर्मला निर्गुणप्रिया ।  
निश्चिन्ता निगमाचारनिखिलागम च वेदिनी ॥ ५६॥  
  
निमेषानिमिषोत्पन्ना निमेषाण्डविधायिनी ।  
निवातदीपमध्यस्था निर्विघ्ना नीचनाशिनी ॥ ५७॥  
  
नीलवेणी नीलखण्डा निर्विषा निष्कशोभिता ।  
नीलांशुकपरीधाना निन्दघ्नी च निरीश्वरी ॥ ५८॥  
  
निश्वासोच्छ्वासमध्यस्था नित्ययानविलासिनी ।  
यङ्काररूपा यन्त्रेशी यन्त्री यन्त्रयशस्विनी ॥ ५९॥  
  
यन्त्राराधनसन्तुष्टा यजमानस्वरूपिणी ।  
योगिपूज्या यकारस्था यूपस्तम्भनिवासिनी ॥ ६०॥  
  
यमघ्नी यमकल्पा च यशःकामा यतीश्वरी ।  
यमादीयोगनिरता यतिदुःखापहारिणी ॥ ६१॥  
  
यज्ञा यज्वा यजुर्गेया यज्ञेश्वरपतिव्रता ।  
यज्ञसूत्रप्रदा यष्ट्री यज्ञकर्मफलप्रदा ॥ ६२॥  
  
यवाङ्कुरप्रिया यन्त्री यवदघ्नी यवार्चिता ।  
यज्ञकर्ती यज्ञभोक्त्री यज्ञाङ्गी यज्ञवाहिनी ॥ ६३॥  
  
यज्ञसाक्षी यज्ञमुखी यजुषी यज्ञरक्षिणी ।  
भकाररूपा भद्रेशी भद्रकल्याणदायिनी ॥ ६४॥  
  
भक्तप्रिया भक्तसखा भक्ताभीष्टस्वरूपिणी ।  
भगिनी भक्तसुलभा भक्तिदा भक्तवत्सला ॥ ६५॥  
  
भक्तचैतन्यनिलया भक्तबन्धविमोचनी ।  
भक्तस्वरूपिणी भाग्या भक्तारोग्यप्रदायिनी ॥ ६६॥  
  
भक्तमाता भक्तगम्या भक्ताभीष्टप्रदायिनी ।  
भास्करी भैरवी भोग्या भवानी भयनाशिनी ॥ ६७॥  
  
भद्रात्मिका भद्रदायी भद्रकाली भयङ्करी ।  
भगनिष्यन्दिनी भूम्नी भवबन्धविमोचनी ॥ ६८॥  
  
भीमा भवसखा भङ्गीभङ्गुरा भीमदर्शिनी ।  
भल्ली भल्लीधरा भीरुर्भेरुण्डा भीमपापहा ॥ ६९॥  
  
भावज्ञा भोगदात्री च भवघ्नी भूतिभूषणा ।  
भूतिदा भूमिदात्री च भूपतित्वप्रदायिनी ॥ ७०॥  
  
भ्रामरी भ्रमरी भारी भवसागरतारिणी ।  
भण्डासुरवधोत्साहा भाग्यदा भावमोदिनी ॥ ७१॥  
  
गोकाररूपा गोमाता गुरुपत्नी गुरुप्रिया ।  
गोरोचनप्रिया गौरी गोविन्दगुणवर्धिनी ॥ ७२॥  
  
गोपालचेष्टासन्तुष्टा गोवर्धनविवर्धिनी ।  
गोविन्दरूपिणी गोप्त्री गोकुलानांविवर्धिनी ॥ ७३॥  
  
गीता गीतप्रिया गेया गोदा गोरूपधारिणी ।  
गोपी गोहत्यशमनी गुणिनी गुणिविग्रहा ॥ ७४॥  
  
गोविन्दजननी गोष्ठा गोप्रदा गोकुलोत्सवा ।  
गोचरी गौतमी गङ्गा गोमुखी गुणवासिनी ॥ ७५॥  
  
गोपाली गोमया गुम्भा गोष्ठी गोपुरवासिनी ।  
गरुडा गमनश्रेष्ठा गारुडा गरुडध्वजा ॥ ७६॥  
  
गम्भीरा गण्डकी गुण्डा गरुडध्वजवल्लभा ।  
गगनस्था गयावासा गुणवृत्तिर्गुणोद्भवा ॥ ७७॥  
  
देकाररूपा देवेशी दृग्रूपा देवतार्चिता ।  
देवराजेश्वरार्धाङ्गी दीनदैन्यविमोचनी ॥ ७८॥  
  
देकालपरिज्ञाना देशोपद्रवनाशिनी ।  
देवमाता देवमोहा देवदानवमोहिनी ॥ ७९॥  
  
देवेन्द्रार्चितपादश्री देवदेवप्रसादिनी ।  
देशान्तरी देशरूपा देवालयनिवासिनी ॥ ८०॥  
  
देशभ्रमणसन्तुष्टा देशस्वास्थ्यप्रदायिनी ।  
देवयाना देवता च देवसैन्यप्रपालिनी ॥ ८१॥  
  
वकाररूपा वाग्देवी वेदमानसगोचरा ।  
वैकुण्ठदेशिका वेद्या वायुरूपा वरप्रदा ॥ ८२॥  
  
वक्रतुण्डार्चितपदा वक्रतुण्डप्रसादिनी ।  
वैचित्र्यरूपा वसुधा वसुस्थाना वसुप्रिया ॥ ८३॥  
  
वषट्कारस्वरूपा च वरारोहा वरासना ।  
वैदेही जननी वेद्या वैदेहीशोकनाशिनी ॥ ८४॥  
  
वेदमाता वेदकन्या वेदरूपा विनोदिनी ।  
वेदान्तवादिनी चैव वेदान्तनिलयप्रिया ॥ ८५॥  
  
वेदश्रवा वेदघोषा वेदगीता विनोदिनी ।  
वेदशास्त्रार्थतत्वज्ञा वेदमार्ग प्रदर्शिनी ॥ ८६॥  
  
वैदिकीकर्मफलदा वेदसागरवाडवा ।  
वेदवन्द्या वेदगुह्या वेदाश्वरथवाहिनी ॥ ८७॥  
  
वेदचक्रा वेदवन्द्या वेदाङ्गी वेदवित्कविः ।  
सकाररूपा सामन्ता सामगान विचक्षणा ॥ ८८॥  
  
साम्राज्ञी नामरूपा च सदानन्दप्रदायिनी ।  
सर्वदृक्सन्निविष्टा च सर्वसम्प्रेषिणीसहा ॥ ८९॥  
  
सव्यापसव्यदा सव्यसध्रीची च सहायिनी ।  
सकला सागरा सारा सार्वभौमस्वरूपिणी ॥ ९०॥  
  
सन्तोषजननी सेव्या सर्वेशी सर्वरञ्जनी ।  
सरस्वती समाराद्या सामदा सिन्धुसेविता ॥ ९१॥  
  
सम्मोहिनी सदामोहा सर्वमाङ्गल्यदायिनी ।  
समस्तभुवनेशानी सर्वकामफलप्रदा ॥ ९२॥  
  
सर्वसिद्धिप्रदा साध्वी सर्वज्ञानप्रदायिनी ।  
सर्वदारिद्र्यशमनी सर्वदुःखविमोचनी ॥ ९३॥  
  
सर्वरोगप्रशमनी सर्वपापविमोचनी ।  
समदृष्टिस्समगुणा सर्वगोप्त्री सहायिनी ॥ ९४॥  
  
सामर्थ्यवाहिनि साङ्ख्या सान्द्रानन्दपयोधरा ।  
सङ्कीर्णमन्दिरस्थाना साकेतकुलपालिनी ॥ ९५॥  
  
संहारिणी सुधारूपा साकेतपुरवासिनी ।  
सम्बोधिनी समस्तेशी सत्यज्ञानस्वरूपिणी ॥ ९६॥  
  
सम्पत्करी समानाङ्गी सर्वभावसुसंस्थिता ।  
सन्ध्यावन्दनसुप्रीता सन्मार्गकुलपालिनी ॥ ९७॥  
  
सञ्जीविनी सर्वमेधा सभ्या साधुसुपूजिता ।  
समिद्धा सामिघेनी च सामान्या सामवेदिनी ॥ ९८॥  
  
समुत्तीर्णा सदाचारा संहारा सर्वपावनी ।  
सर्पिणी सर्पमाता च समादानसुखप्रदा ॥ ९९॥  
  
सर्वरोगप्रशमनी सर्वज्ञत्वफलप्रदा ।  
सङ्क्रमा समदा सिन्धुः सर्गादिकरणक्षमा ॥ १००॥  
  
सङ्कटा सङ्कटहरा सकुङ्कुमविलेपना ।  
सुमुखा सुमुखप्रीता समानाधिकवर्जिता ॥ १०१॥  
  
संस्तुता स्तुतिसुप्रीता सत्यवादी सदास्पदा ।  
धीकाररूपा धीमाता धीरा धीरप्रसादिनी ॥ १०२॥  
  
धीरोत्तमा धीरधीरा धीरस्था धीरशेखरा ।  
धृतिरूपा धनाढ्या च धनपा धनदायिनी ॥ १०३॥  
  
धीरूपा धीरवन्द्या च धीप्रभा धीरमानसा ।  
धीगेया धीपदस्था च धीशाना धीप्रसादिनी ॥ १०४॥  
  
मकाररूपा मैत्रेया महामङ्गलदेवता ।  
मनोवैकल्यशमनी मलयाचलवासिनी ॥ १०५॥  
  
मलयध्वजराजश्रीर्मायामोहविभेदिनी ।  
महादेवी महारूपा महाभैरवपूजिता ॥ १०६॥  
  
मनुप्रीता मन्त्रमूर्तिर्मन्त्रवश्या महेश्वरी ।  
मत्तमातङ्गगमना मधुरा मेरुमण्टपा ॥ १०७॥  
  
महागुप्ता महाभूता महाभयविनाशिनी ।  
महाशौर्या मन्त्रिणी च महावैरिविनाशिनी ॥ १०८॥  
  
महालक्ष्मीर्महागौरी महिषासुरमर्दिनी ।  
मही च मण्डलस्था च मधुरागमपूजिता ॥ १०९॥  
  
मेधा मेधाकरी मेध्या माधवी मधुमर्धिनी ।  
मन्त्रा मन्त्रमयी मान्या माया माधवमन्त्रिणी ॥ ११०॥  
  
मायादूरा च मायावी मायाज्ञा मानदायिनी ।  
मायासङ्कल्पजननी मायामायविनोदिनी ॥ १११॥  
  
माया प्रपञ्चशमनी मायासंहाररूपिणी ।  
मायामन्त्रप्रसादा च मायाजनविमोहिनी ॥ ११२॥  
  
महापथा महाभोगा महविघ्नविनाशिनी ।  
महानुभावा मन्त्राढ्या महमङ्गलदेवता ॥ ११३॥  
  
हिकाररूपा हृद्या च हितकार्यप्रवर्धिनी ।  
हेयोपाधिविनिर्मुक्ता हीनलोकविनाशिनी ॥ ११४॥  
  
ह्रीङ्कारी ह्रीमती हृद्या ह्रीं देवी ह्रीं स्वभाविनी ।  
ह्रीं मन्दिरा हितकरा हृष्टा च ह्रीं कुलोद्भवा ॥ ११५॥  
  
हितप्रज्ञा हितप्रीता हितकारुण्यवर्धिनी ।  
हितासिनी हितक्रोधा हितकर्मफलप्रदा ॥ ११६॥  
  
हिमा हैमवती हैम्नी हेमाचलनिवासिनी ।  
हिमागजा हितकरी हितकर्मस्वभाविनी ॥ ११७॥  
  
धीकाररूपा धिषणा धर्मरूपा धनेश्वरी ।  
धनुर्धरा धराधारा धर्मकर्मफलप्रदा ॥ ११८॥  
  
धर्माचारा धर्मसारा धर्ममध्यनिवासिनी ।  
धनुर्विद्या धनुर्वेदा धन्या धूर्तविनाशिनी ॥ ११९॥  
  
धनधान्याधेनुरूपा धनाढ्या धनदायिनी ।  
धनेशी धर्मनिरता धर्मराजप्रसादिनी ॥ १२०॥  
  
धर्मस्वरूपा धर्मेशी धर्माधर्मविचारिणी ।  
धर्मसूक्ष्मा धर्मगेहा धर्मिष्ठा धर्मगोचरा ॥ १२१॥  
  
योकाररूपा योगेशी योगस्था योगरूपिणी ।  
योग्या योगीशवरदा योगमार्गनिवासिनी ॥ १२२॥  
  
योगासनस्था योगेशी योगमायाविलासिनी ।  
योगिनी योगरक्ता च योगाङ्गी योगविग्रहा ॥ १२३॥  
  
योगवासा योगभाग्या योगमार्गप्रदर्शिनी ।  
योकाररूपा योधाढ्यायोध्री योधसुतत्परा ॥ १२४॥  
  
योगिनी योगिनीसेव्या योगज्ञानप्रबोधिनी ।  
योगेश्वरप्राणानाथा योगीश्वरहृदिस्थिता ॥ १२५॥  
  
योगा योगक्षेमकर्त्री योगक्षेमविधायिनी ।  
योगराजेश्वराराध्या योगानन्दस्वरूपिणी ॥ १२६॥  
  
नकाररूपा नादेशी नामपारायणप्रिया ।  
नवसिद्धिसमाराध्या नारायणमनोहरी ॥ १२७॥  
  
नारायणी नवाधारा नवब्रह्मार्चिताङ्घ्रिका ।  
नगेन्द्रतनयाराध्या नामरूपविवर्जिता ॥ १२८॥  
  
नरसिंहार्चितपदा नवबन्धविमोचनी ।  
नवग्रहार्चितपदा नवमीपूजनप्रिया ॥ १२९॥  
  
नैमित्तिकार्थफलदा नन्दितारिविनाशिनी ।  
नवपीठस्थिता नादा नवर्षिगणसेविता ॥ १३०॥  
  
नवसूत्राविधानज्ञा नैमिशारण्यवासिनी ।  
नवचन्दनदिग्धाङ्गी नवकुङ्कुमधारिणी ॥ १३१॥  
  
नववस्त्रपरीधाना नवरत्नविभूषणा ।  
नव्यभस्मविदग्धाङ्गी नवचन्द्रकलाधरा ॥ १३२॥  
  
प्रकाररूपा प्राणेशी प्राणसंरक्षणीपरा ।  
प्राणसञ्जीविनी प्राच्या प्राणिप्राणप्रबोधिनी ॥ १३३॥  
  
प्रज्ञा प्राज्ञा प्रभापुष्पा प्रतीची प्रभुदा प्रिया ।  
प्राचीना प्राणिचित्तस्था प्रभा प्रज्ञानरूपिणी ॥ १३४॥  
  
प्रभातकर्मसन्तुष्टा प्राणायामपरायणा ।  
प्रायज्ञा प्रणवा प्राणा प्रवृत्तिः प्रकृतिः परा ॥ १३५॥  
  
प्रबन्धा प्रथमा चैव प्रगा प्रारब्धनाशिनी ।  
प्रबोधनिरता प्रेक्ष्या प्रबन्धा प्राणसाक्षिणी ॥ १३६॥  
  
प्रयागतीर्थनिलया प्रत्यक्षपरमेश्वरी ।  
प्रणवाद्यन्तनिलया प्रणवादिः प्रजेश्वरी ॥ १३७॥  
  
चोकाररूपा चोरघ्नी चोरबाधाविनाशिनी ।  
चैतन्यचेतनस्था च चतुरा च चमत्कृतिः ॥ १३८॥  
  
चक्रवर्तिकुलाधारा चक्रिणी चक्रधारिणी ।  
चित्तचेया चिदानन्दा चिद्रूपा चिद्विलासिनी ॥ १३९॥  
  
चिन्ताचित्तप्रशमनी चिन्तितार्थफलप्रदा ।  
चाम्पेयी चम्पकप्रीता चण्डी चण्डाट्टहासिनी ॥ १४०॥  
  
चण्डेश्वरी चण्डमाता चण्डमुण्डविनाशिनी ।  
चकोराक्षी चिरप्रीता चिकुरा चिकुरालका ॥ १४१॥  
  
चैतन्यरूपिणी चैत्री चेतना चित्तसाक्षिणी ।  
चित्रा चित्रविचित्राङ्गी चित्रगुप्तप्रसादिनी ॥ १४२॥  
  
चलना चक्रसंस्था च चाम्पेयी चलचित्रिणी ।  
चन्द्रमण्डलमध्यस्था चन्द्रकोटिसुशीतला ॥ १४३॥  
  
चन्द्रानुजसमाराध्या चन्द्रा चण्डमहोदरी ।  
चर्चितारिश्चन्द्रमाता चन्द्रकान्ता चलेश्वरी ॥ १४४॥  
  
चराचरनिवासी च चक्रपाणिसहोदरी ।  
दकाररूपा दत्तश्रीदारिद्र्यच्छेदकारिणी ॥ १४५॥  
  
दत्तात्रेयस्य वरदा दर्या च दीनवत्सला ।  
दक्षाराध्या दक्षकन्या दक्षयज्ञविनाशिनी ॥ १४६॥  
  
दक्षा दाक्षायणी दीक्षा दृष्टा दक्षवरप्रदा ।  
दक्षिणा दक्षिणाराध्या दक्षिणामूर्तिरूपिणी ॥ १४७॥  
  
दयावती दमस्वान्ता दनुजारिर्दयानिधिः ।  
दन्तशोभनिभा देवी दमना दाडिमस्तना ॥ १४८॥  
  
दण्डा च दमयत्री च दण्डिनी दमनप्रिया ।  
दण्डकारण्यनिलया दण्डकारिविनाशिनी ॥ १४९॥  
  
दंष्ट्राकरालवदना दण्डशोभा दरोदरी ।  
दरिद्रारिष्टशमनी दम्या दमनपूजिता ॥ १५०॥  
  
दानवार्चित पादश्रीर्द्रविणा द्राविणी दया ।  
दामोदरी दानवारिर्दामोदरसहोदरी ॥ १५१॥  
  
दात्री दानप्रिया दाम्नी दानश्रीर्द्विजवन्दिता ।  
दन्तिगा दण्डिनी दूर्वा दधिदुग्धस्वरूपिणी ॥ १५२॥  
  
दाडिमीबीजसन्दोहा दन्तपङ्क्तिविराजिता ।  
दर्पणा दर्पणस्वच्छा द्रुममण्डलवासिनी ॥ १५३॥  
  
दशावतारजननी दशदिग्दैवपूजिता ।  
दमा दशदिशा दृश्या दशदासी दयानिधिः ॥ १५४॥  
  
देशकालपरिज्ञाना देशकालविशोधिनी ।  
दशम्यादिकलाराध्या दशकालविरोधिनी ।  
दशम्यादिकलाराध्य दशग्रीवविरोधिनी ॥ १५५॥  
  
दशापराधशमनी दशवृत्तिफलप्रदा ।  
यात्काररूपिणी याज्ञी यादवी यादवार्चिता ॥ १५६॥  
  
ययातिपूजनप्रीता याज्ञिकी याजकप्रिया ।  
यजमाना यदुप्रीता यामपूजाफलप्रदा ॥ १५७॥  
  
यशस्विनी यमाराध्या यमकन्या यतीश्वरी ।  
यमादियोगसन्तुष्टा योगीन्द्रहृदया यमा ॥ १५८॥  
  
यमोपाधिविनिर्मुक्ता यशस्यविधिसन्नुता ।  
यवीयसी युवप्रीता यात्रानन्दा यतीश्वरी ॥ १५९॥  
  
योगप्रिया योगगम्या योगध्येया यथेच्छगा ।  
योगप्रिया यज्ञसेनी योगरूपा यथेष्टदा ॥ १६०॥  
  
॥ श्रीगायत्री दिव्यसहस्रनामस्तोत्रं सम्पूर्णम् ॥  
  
  
Proofread by Ravin Bhalekar ravibhalekar@hotmail.com  
  
