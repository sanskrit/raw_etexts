---
Acknowledge-Permission: Kapiladeva Dwivedi, Vishvabharati Anusandhan Parishad, Varanasi
Author: Kapiladeva Dwivedi
Category: misc, sanskritgeet
Description/comments: Rashtragitanjali, Kapiladeva Dwivedi (Ed.)
File name: bhAratIyajanatantropalabdhaya.itx
Indexextra: (Text)
Language: Sanskrit
Latest update: May 1, 2020
Location: doc_z_misc_general
Proofread by: Mandar Mali
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: misc
Text title: Bharatiya Janatantra Upalabdhaya
Translated by: Mandar Mali
engtitle: bhAratIya janatantropalabdhaya
itxtitle: bhAratIya janatantropalabdhaya (rAShTragItAnjaliH)
title: भारतीय जनतन्त्रोपलब्धय (राष्ट्रगीताञ्जलिः)

---
  
 भारतीयजनतन्त्रोपलब्धय   
(उपजातिवृत्तम्)  
यल्लोकतन्योद्धरणाय हृद्यं   
     प्रक्रान्तमासीज्जनता हिताय ।  
आयोजनं पञ्च-सुवर्ष मूलं  
     साफल्यमाप्तं सुख-शान्ति-वृद्ध्यैः ॥  
  
कृषैर्विकासाय नवप्रयोगैः  
     यन्त्रैर्नवैः क्रान्ति-समुद्भवोऽभूत् ।  
हरिच्छन्द-क्रान्ति-समुन्नयार्थं  
     विधिर्नूतना लोक मनोहरोऽभूत् ॥  
  
यत्रापि कुत्रापि कृषेस्तु योग्या  
     भूमिर्दृशोर्गोचरतामयासीत् ।  
राज्येन सङ्गृह्य तथाविधा भूः  
     कृषौ प्रयुक्ताः जनता-समृद्ध्यैः ॥  
  
ससेचनार्थं परियोजना या  
     युक्ता प्रयुक्ताश्च विभिन्नभागे ।  
क्रान्ति कृषौ हर्ष-समुद्भवश्च  
     व्यलोकि लोकैर्जन-मानसेषु ॥  
  
उद्योग-क्षेत्रे नव-पारपत्रम् ।  
     प्रदान-कार्यस्य विधि ऋजूकृत् ।  
येनात्म-नैर्भैर्य-समाश्रयेण  
     विकास-कार्यं-प्रगति प्ररुढा ॥  
  
यच्चार्यभट्टो गगने चकासन्  
     भूपग्रहो भाति श्रयन् सुकीर्तिम् ।  
स भारतीयाय-जनस्य लोके  
     वैज्ञानिकीमुन्नतिमातनोति ॥  
  
यद् भारतीयैः परमाणु अस्त्र-  
     परीक्षणे या कृतिता त्वदर्शिः ।  
वैज्ञानिकानां गरिमाणमेतद्  
     लोकत्रयेऽपि प्रथयत्यजस्त्रम् ॥  
  
विद्युद्गृहाणामणु चालितानां  
     संस्थापनं भारत-गौरवाय ।  
फिगेट-नाम्ना जल-पीतकानां  
     निर्माणमिष्टा श्रियमादधाति ॥  
  
औद्योगिकं प्रापयितुं विकासं  
     संयन्त्रकाणीह प्रवर्तितानि ।  
सलौह वृद्ध्यै परिशोधनार्थं  
     तैलस्य, चैवोवरकस्य देशे ॥  
  
या चाप्यपूर्वा समुपागता श्री  
     भव्यं नवं भारतवर्षमेतत् ।  
बङ्गाहवे पाक-चमू दलन्तः  
     स्थले जले व्योम्नि च सर्वतोऽपि ॥  
  
पाकैर्विपाको युधि यश्च लब्धः  
     स्वक्रुर कृत्यस्य नृशंसतायाः ।  
पैशाचिकं चाचरितं जघन्यं  
     कृत्यं फलं तत् तनुतेऽनुरूपम् ॥  
  
वड्गीय-बाला वनिता नराश्च  
     सपीडिता शान्तिलवं न तेषु ।  
अवाप्य ते भारत-भू-सुसख्यं  
     स्वातन्त्र्यमाप्ता विनयावनम्रा ॥  
  
लक्षाधिका पाकचमूचराः ये  
     योधा गृहीताः विवशाः विवर्णाः ।  
लब्धं फल तैर्निज-धृष्टतायाः  
     ते चान्वभूवन् नरकं पृथिव्याम् ॥  
  
यश्चापि सन्धि शिमला-प्रदेशे  
     देशं-द्वयेऽभूद् जनता-हिताय ।  
आश्रित्य तं भारत-पाक-देशैः  
     सबन्ध-सामान्यमुपागतं च ॥  
  
आदृत्य लोकस्य विचार-जातं  
     प्रान्ता नवीना विहिताश्च केचित् ।  
मेघालयश्च अरुणाचलश्च  
     मणे पुरं च त्रिपुराभिधानम् ॥  
  
सञ्चिन्त्य देशैक्यमवेक्ष्य नीतिं  
     राज्यं गृहीतं सिखिमाभिधानम् ।  
सम्प्रेक्ष्य चैव जनता-मतं तु  
     अभूदिदं भारत-भूमि-भागम् ॥  
  
यल्लोकतन्त्रं, निरपक्षिता च  
     धर्मे, व्यवस्था विनियोजिताऽर्थे ।  
सामाजिकी स्यात् प्रगति प्ररूढा  
     सैवाऽऽथिता नीतिरदृप्तभावात् ॥  
  
शान्तिः स्वदेशे, प्रगतिर्विकासे,  
     मैत्री विदेशैः, करुणाऽऽर्तदेशे ।  
निर्भीन्न्ताऽजौ, विमतिर्विरोधे,  
     सर्वोदया नीतिरुपास्यते च ॥  
  
अर्थ-व्यवस्था सुविरूढ-मूला  
     कर्तुं श्रिता नीतिरुदार-भावा ।  
लोकाश्रयोद्योग-परम्पराणां  
     अग्रेसरत्वं प्रतिपादितं च ॥  
  
राष्ट्रीकृता केचन लब्धवर्णाः  
     उद्योगजाता नृहितं समीक्ष्य ।  
समायिता च सुविधा समस्ता  
     राज्ञा समत्वं प्रतिपादनार्थम् ॥  
  
अवर्षणादे कृषि-कार्य-जाते  
     रुद्धो विकासो जन शोषणाय ।  
हरिच्छदं-क्रान्तिमुपास्य सर्वो  
     रोधोष्वरद्धं कृषकार्थ सिद्ध्ये ॥  
  
मुद्रा-गत-स्फीति निवारणार्थं  
     समाश्रिताश्च बहवो ह्युपायाः ।  
साफल्य-लाभाद् जनता-मनःसु  
     विश्वास-भावोदय-वृद्धिरासीत् ॥  
  
उद्योग-कृत्ये कृषि-कार्य-जाते  
     निरन्तरं वृद्धिमुपैति राष्ट्रम् ।  
प्रवर्तिते योजन-कार्य-जाते  
     व्यलोकि लोककैरुदयं समस्तैः ॥  
  
कठोर-दण्डाश्रयणेन राष्ट्रे  
     विलोक्यते संयम-वृद्धिरिष्टा ।  
शान्तिर्व्यवस्था स्वनुशासनं च  
     तापार्त-लोके धृतिमादधाति ॥  
  
उन्मूलितास्ते ऋणजाश्च बन्धाः  
     प्रणांशितं शोषित-शोषणं च ।  
दीनार्त-लोकोद्धरणं समीक्ष्य  
     भूमिं प्रदिष्टा सुख-वास-हेतोः ॥  
  
आक्रामकाः येऽविरतः यतन्ते  
     देशा अशेषा अहितं निरीक्ष्य ।  
तेषां विमर्दार्थमभीष्ट साधनी  
     नृ-वाहिनीं सिंह-सम-क्रमाऽऽस्ते ॥  
  
सञ्चार कार्ये विपुला विवृद्धिः  
     इष्टा विशिष्टा प्रगतिं तनोति ।  
दूरेक्षणे दूर-प्रभाषणे च  
     समुन्नतिं कस्य मुदं न धत्ते ॥  
  
ग्रामेषु पुर्यां नगरेषु चैव  
     चिकित्सकानां भिषजा नियुक्तिः ।  
आरोग्य-हेतोर्नव-यन्त्र-वृद्धिः  
     शय्या-विवृद्धिश्च हितं तनोति ॥  
  
शिक्षा-प्रसाराय प्रवर्तिताश्च  
     राज्येषु नूत्ना विविधा हयुपायाः ।  
शुल्क-प्रमुक्तिः-र्बुक-बैङ्क-युक्तिः  
     प्रोत्साहनार्थं बहु-छात्रवृत्तिः ॥  
  
स्त्रीणा च यूनां च हिताय प्रेष्ठा  
     कार्यक्रमाः शासन-दिष्ट-रुपा ।  
एवं प्रदृष्टा नव-योजनान्ते  
     समुन्नतिं सर्व दिगाश्रयाः सा ॥  
  
  
Proofread by Mandar Mali   
  
