+++
"Text title" = "tyAgabrahmasahasrakam"
"File name" = "tyAgabrahmasahasrakam.itx"
itxtitle = "tyAgabrahmasahasrakam (puShpA shrIvatsena virachitam)"
engtitle = "tyAgabrahmasahasrakam Prayers to Sadguru Tyagaraja"
Category = "deities_misc, gurudev, puShpAshrIvatsan"
Location = "doc_deities_misc"
Sublocation = "deities_misc"
SubDeity = "gurudev"
Texttype = "svara"
Author = "Pushpa Shrivatsan"
Language = "Sanskrit"
Subject = "philosophy/hinduism/religion"
"Transliterated by" = "N V Vathsan  nvvathsan at gmail.com"
"Proofread by" = "N V Vathsan  nvvathsan at gmail.com"
Indexextra = "(Collection)"
"Latest update" = "August 13, 2019"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "त्यागब्रह्मसहस्रकम् (पुष्पा श्रीवत्सेन विरचितम्)"

+++
  
 सद्गुरुश्रीत्यागब्रह्मसहस्रकम्   
ॐ श्रीरामजयम् ।  
ॐ सद्गुरुश्रीत्यागराजस्वामिने नमो नमः ।  
  
॥ सद्गुरुश्रीत्यागब्रह्मसहस्रकम् ॥  
  
ॐ गानगङ्गाय विद्महे । ज्ञानतीर्थाय धीमहि । तन्नो गुरुः प्रचोदयात् ॥  
  
ध्यानम् -  
नमःश्रीरामचन्द्राय त्यागराजार्चिताय च ।  
नमःसीतावराप्ताय गुरुप्रेष्ठाय ते नमः ॥ १॥  
  
नमःश्रीत्यागराजाय श्लोकपुष्पार्चिताय च ।  
सहस्रनुतिमालाय आचार्याय नमो नमः ॥ २॥  
  
परादिवाक्स्वरूपाय परानन्दप्रकाशिने ।  
परात्मानन्दबोधाय पराचार्याय ते नमः ॥ ३॥  
  
अक्षयत्यागराजाय अक्षयाखण्डगायिने ।  
अक्षयश्लोकधाराय अक्षयाय नमो नमः ॥ ४॥  
  
अक्षय्यनादविद्याय अक्षय्यज्ञानतेजसे ।  
अक्षय्यानन्दकन्दाय अक्षराय नमो नमः ॥ ५॥  
  
भजेहं मदन्तस्सदालीनसत्त्वं भजेहं हृदन्तस्सुपीठे विराजम् ।  
भजेहं गुरुत्यागराजस्य पादं भजेहं सदा सद्गुरुत्यागराजम् ॥ ६॥  
  
अथ सद्गुरुश्रीत्यागब्रह्मसहस्रकम् ॥  
  
त्यागब्रह्मगुरुस्वामी नादब्रह्मशरीरकः ।  
रामभक्तिसदाचारगानसन्मार्गदर्शकः ॥ १॥  
  
श्रीरामसततध्यानसहजागानसद्ऋषिः ।  
श्रीराममयसच्चित्तसुज्ञानभक्तिविग्रहः ॥ २॥  
  
सहस्रनामसङ्गीतः त्यागब्रह्मगुरूत्तमः ।  
स्तुत्यतीतप्रभावश्च सदाध्यानमनोलयः ॥ ३॥  
  
त्यागराजगुरुश्रेष्ठो रामभक्तिमहोन्नतः ।  
श्रीनारदवरांशश्च रागरक्तिलयालयः ॥ ४॥  
  
स्वररागसुधासारो नररूपधराचरः ।  
वररागलयज्ञश्च गुरुरायमहोन्नतः ॥ ५॥  
  
नादोपासितरामश्च नादसुधारसालयः ।  
नादानन्दयतिश्रेष्ठो नादवन्दितसद्गुरुः ॥ ६॥  
  
कमलालयसंजातः क्षेत्रपञ्चनदस्थितः ।  
कमलावरसङ्गीतो दिव्यनामसुकीर्तनः ॥ ७॥  
  
रामब्रह्मसुपुत्रश्च सीताम्बाप्रियवत्सकः ।  
नादब्रह्मावतारश्च त्यागब्रह्मसुनामकः ॥ ८॥  
  
रामब्रह्मसदालीनो 1 रामकृष्णयतिश्रुतः 2 ।  
यतिश्रेष्ठोपदिष्टश्रीराममन्त्रषडक्षरः ॥ ९॥  
  
सदालीनमनोजप्तश्रीरामनामतारकः ।  
शतकोटिजपादृष्टश्रीरामरूपतारकः ॥ १०॥  
  
श्रीरामदर्शनाहर्षझरासारावपातगः ।  
संस्कृताखण्डपाण्डित्यपदलालित्यकीर्तनः ॥ ११॥  
  
रागतालसुनृत्यश्रीरामप्रत्यक्षवर्णकः ।  
प्रासानुप्राससँल्लासवाग्वर्षकृतिरत्नकः ॥ १२॥  
  
सहजासारसत्कीर्तनागीतरामचन्द्रकः ।  
स्वराक्षरलसद्गानगङ्गाभिषिक्तरामकः ॥ १३॥  
  
रामनाममहानिष्ठो ज्ञानमोक्षदकीर्तनः ।  
रामगानमहाप्रेष्ठो ज्ञानसन्मार्गबोधनः ॥ १४॥  
  
उञ्छवृत्तिस्वधर्मश्च वैराग्यशीलपण्डितः ।  
उलूखलनिबद्धस्वगानोलूखलबन्धनः ॥ १५॥  
  
निधितुच्छमहाज्ञानो रामसन्निधिसेवनः ।  
श्रीरामभक्तिसाम्राज्यो निस्सत्यभक्तिखण्डनः ॥ १६॥  
  
आत्मसँय्यमपञ्चेन्द्रियनिग्रहणबोधनः ।  
मनस्तृप्त्यस्पृहाबोधदिव्यकीर्तनमुत्यकः ॥ १७॥  
  
रामगानरसासारो रागसुधारसासरः ।  
नादगङ्गाप्लवाभोग्यः पानरञ्जनकीर्तनः ॥ १८॥  
  
ध्यानगङ्गावरस्नानो नामगङ्गासुपानकः ।  
गानगङ्गामहापुण्यो ज्ञानगङ्गासुकीर्तनः ॥ १९॥  
  
गङ्गापावनसङ्गीतो गङ्गास्नानफलावहः ।  
गङ्गातीर्थसुवागर्थो गङ्गौघवेगकीर्तनः ॥ २०॥  
  
सद्गुरुत्यागराजार्यः शिष्यापुष्पामनस्स्थलः ।  
मनआलयदैवश्च मनोजार्पितपुष्पकः 3 ॥ २१॥  
  
अक्षरस्वरसङ्गीतो अक्षरास्वादुकीर्तनः ।  
अक्षरानन्दसत्कीर्तिप्रदसद्गुरुदैवतः ॥ २२॥  
  
अक्षरस्वरशब्दश्च अक्षरावलिमण्डितः ।  
अक्षरास्वादुगीतश्च अक्षरावलिपूजितः ॥ २३॥  
  
अक्षरस्वररागस्वगानामृताभिनन्दनः ।  
अक्षरानन्ददायस्वकीर्तनामृतसालयः ॥ २४॥  
  
अगराजसुतापुत्रगणनाथाभिवन्दनः ।  
अगराजसुतावेगवाहसत्कृतिनन्दनः ॥ २५॥  
  
आचार्यदेववर्यश्च आनन्दकन्दकीर्तनः ।  
आत्मारामो जितात्मा च आत्मानन्दाभिवर्धनः ॥ २६॥  
  
आत्मानुभूतिसंगाढ आत्मानुभवसत्कृतिः ।  
आत्मज्ञानावबोधश्च आत्मसँल्लीनसद्गुरुः ॥ २७॥  
  
इहागतपरात्मा च इलाधिपसुगायकः ।  
इज्यसद्गुरुदेवश्च इहसिद्धिप्रदायकः ॥ २८॥  
  
ईयसङ्गीतभातिश्च ईड्यसद्गुरुदैवतः ।  
ईशाननुतनूतिश्च ईश्वरानुग्रहावहः ॥ २९॥  
  
उत्तमश्लोकसंपूज्य उत्तमोत्तमगायकः ।  
उत्तमासक्तिसङ्गीत उत्तमानन्ददायकः ॥ ३०॥  
  
उत्तुङ्गनादशृङ्गश्च उषआराधिताच्युतः ।  
उत्तुङ्गनादहैमार्क उड्डीनमधुगायनः ॥ ३१॥  
  
ऊषरागकृतिस्तोत्र ऊषाराधितरामकः ।  
ऊषप्रशान्तिसङ्गीत ऊषस्नानगगङ्गिकः ॥ ३२॥  
  
ऋषिश्रेष्ठगुरुस्वामी ऋग्यजुस्सामसारगः ।  
ऋद्धतालसुरागश्च ऋतव्रतसुगाव्रतः ॥ ३३॥  
  
एकान्तरामसद्भक्त एकान्तजप्ततारकः ।  
एकान्तभक्तिभिक्षश्च एकान्तभक्तिधारणः ॥ ३४॥  
  
एकान्तस्वानुभूतश्च एकान्तभक्तिमानसः ।  
एकाग्रभक्तिगातव्य एकान्तगातृतल्लजः ॥ ३५॥  
  
ऐकाग्र्यभक्तिसङ्गीत ऐक्यमानससेवितः ।  
ऐकान्तिकतपस्वी च ऐकात्म्यावहसद्गुरुः ॥ ३६॥  
  
ओंकारसारसङ्गीत ओंकाराकृतिसुस्वरः ।  
ओंकारध्यानसँल्लीन ओंकाररामरामकः ॥ ३७॥  
  
औषधीयसुसङ्गीत औषधीसारसुस्वरः ।  
औजस्यनादयोगश्च औषसीरागपूजितः ॥ ३८॥  
  
कमलाप्तकुलाप्ताप्तः कमनीयघनस्वनः ।  
कल्याणमोहनाकारराममोहनकीर्तनः ॥ ३९॥  
  
कलिमानवनिस्ताररामभक्तिप्रचोदनः ।  
कलिकल्मषविद्रावरामपूजनचोदनः ॥ ४०॥  
  
कल्याणरामगेयश्च कविसौष्ठवसत्कृतिः ।  
कल्याणदकृतिस्तोमः कलिहारकृतिप्लुतिः ॥ ४१॥  
  
कण्ठस्वरातिमाधुर्यः कण्ठमिष्टस्वरालयः ।  
कष्टवारणसङ्गीतः कलस्वरवरप्रदः ॥ ४२॥  
  
कावेरीतीरसंवासः कावेरीवारिसंप्लवः ।  
कावेरीच्छविसामोदरागवर्णनसत्कविः ॥ ४३॥  
  
कालातीतकविश्रेष्ठः काव्यालापसुकीर्तनः ।  
काकुत्स्थराजदासश्च काकर्लवंशभास्करः ॥ ४४॥  
  
किरणार्काभवक्त्रश्च कीर्तिमत्कीर्तनावलिः ।  
कीर्तिवैशाल्यचक्षुश्च कीर्तितागीतसत्पदः ॥ ४५॥  
  
कुटीरमानसावासः कुलदैवगुरूत्तमः ।  
कुमनोगणदूरश्च कुलकाकर्लदीपकः ॥ ४६॥  
  
कूर्मावतारगायश्च कूलंकषौघकीर्तनः ।  
कूवारशायिगेयश्च कूटशस्तुतिरत्नकः ॥ ४७॥  
  
कृष्णलीलावरानन्दगेयनाटककीर्तनः ।  
कृच्छ्रसंसारतारी च कृपणोद्धारसद्गुरुः ॥ ४८॥  
  
केशवासक्तिसङ्गीतः 4 केदारप्लवकीर्तनः ।  
केवलज्ञानसंदाता केवलानन्दनायकः 5 ॥ ४९॥  
  
कैटभारिस्तुतिस्तोमः कैरवीमोदकीर्तनः ।  
कैलासाराममन्त्रध्यः कैवल्यप्रदकीर्तनः ॥ ५०॥  
  
कोदण्डपाणिसद्रागः कोलाहलस्वराकृतिः ।  
कोदण्डरामरामश्च कोटिशाजप्ततारकः ॥ ५१॥  
  
कौशल्याप्रेष्ठसत्पुत्रनामतारकगायकः ।  
कौशिकाहवसंरक्षरूपतारकदर्शकः ॥ ५२॥  
  
क्रमाराधितरामश्च क्रमाराधितसद्गुरुः ।  
क्रमपूजासमाधिस्थः क्रमगाननुतिस्तुतः ॥ ५३॥  
  
क्रतुदःक्रतुभुक्कर्ता क्रमिकाक्षरमालिकः ।  
क्रान्तभक्तिसमुद्रश्च क्रियाक्रीडनकृष्णगः ॥ ५४॥  
  
क्रूरपापभयापोहः क्रोधादिरिपुहारकः ।  
क्रौञ्चपक्षिक्रतुश्लोककाव्यसन्निभकीर्तनः ॥ ५५॥  
  
क्लमापोहनसङ्गीतः क्लान्तिच्छिद्घनसुस्वनः ।  
क्लिष्टमानससञ्जीवः क्लेशनाशनकीर्तनः ॥ ५६॥  
  
क्वणद्वीणास्वरानन्दः क्वणद्वीणानिभस्वरः ।  
क्वणद्वीणास्वरस्थश्च क्वणद्वीणानदत्कृतिः ॥ ५७॥  
  
क्षमाजाश्रैष्ठ्यगायन्तः क्षमावतररामगः ।  
क्षमाधर्मप्रमाणश्च क्षमितभ्रातृपूर्वजः ॥ ५८॥  
  
क्षान्तसद्गुरुदेवश्च क्षालितासक्तकल्मषः ।  
क्षारपुष्पासवाचारुगानाराधितराघवः ॥ ५९॥  
  
क्षितिद्योतनवंशाब्धिद्योतद्योतनगाखगः ।  
क्षिप्रप्रवाहवाग्वर्षकृतिगङ्गासुगावनः ॥ ६०॥  
  
क्षीरदिव्यान्ननैवेद्यनैत्यपूजाक्रमायुतः ।  
क्षीराब्धिजाकरापूतनैवेद्यमानसार्पणः ॥ ६१॥  
  
क्षीणजन्मौघसम्मज्जत्सिद्धिमण्डलखण्डनः ।  
क्षीणभक्तरुजार्तिश्च क्षीणभक्ताघमण्डलः ॥ ६२॥  
  
क्षुद्रतापोहगीतश्च क्षुब्धमानससान्त्वनः ।  
क्षेत्रपञ्चनदार्कश्च क्षेमंकरसुकीर्तनः ॥ ६३॥  
  
क्षौममार्दवभाषश्च क्षौमसम्मृदुगायनः ।  
क्षौमवाग्रागसङ्गीतक्ष्मापुत्रीपतिसाच्युतः 6 ॥ ६४॥  
  
खगवाहनगेयश्च खाण्डवस्वादुकीर्तनः ।  
खिन्नमानससंश्रायः खेदक्लेशविनाशनः ॥ ६५॥  
  
ख्यातिमद्गानगाङ्गेयो गगनार्णवगाप्लवः ।  
गगनावतरापुण्यगङ्गागानसुधाप्लवः ॥ ६६॥  
  
गदसम्मृदुमाधुर्यो गदिताच्युतमाहिनः ।  
गरदाशनवाहस्वगदमाधुर्यगायनः ॥ ६७॥  
  
गद्यपद्यकविप्राणो गद्यपद्यसुमार्चितः 7 ।  
गद्यपद्यसुवागर्थो गद्यपद्यसुरूपकः ॥ ६८॥  
  
गङ्गाजनकगायन्तो गङ्गारागसुगायनः ।  
गङ्गौघकीर्तनाप्लावो गङ्गास्नातसुगाप्लुतः ॥ ६९॥  
  
गानगङ्गाजलासारो गानरम्यमधुस्वनः ।  
गायत्रीसारगायत्रो गायत्रपूजितानघः ॥ ७०॥  
  
गिरामाधुर्यसङ्गीतगिरिदर्शितरामकः ।  
गिरिदर्शितरामस्वगिरासारनिदर्शकः ॥ ७१॥  
  
गीर्वाणीचिरसंवासगीताराधितरामकः ।  
गीतसत्सारवागर्थश्रीरामनामतारकः ॥ ७२॥  
  
गीतासारसुसङ्गीतो गीतसारसुगीतिकः ।  
गीतार्थानन्दसङ्गीतज्ञातृवातात्मजादरः ॥ ७३॥  
  
गुरुवागमृतासारो गुरुहृद्रोगशामनः ।  
गुरुसत्तत्त्वबोधश्च गुरुदेवदयास्पदः ॥ ७४॥  
  
गुणत्रयातिक्रान्तश्च गुणसत्त्वतपोनिधिः ।  
गुणार्णवश्च गुण्यश्च गुणागीतहरिर्हरिः ॥ ७५॥  
  
गूढात्मशक्तिबोधश्च गूढोत्ममधुगायनः ।  
गृह्यश्च गृहदैवश्च गृहदैवत्यरामकः ॥ ७६॥  
  
गेयराजश्च गेयश्च गेयगाङ्गेयनैत्यकः ।  
गेयनाटकसङ्गीतशरणागतितत्त्वतः 8 ॥ ७७॥  
  
गोविन्दनामसङ्कीर्तनानन्दनर्तनालयः ।  
गोविन्दहरिनारायणासारनामगालयः ॥ ७८॥  
  
गौरीपतिजटासारगङ्गासारसुकीर्तनः ।  
ग्मापुत्रीपतिचारित्रनैत्यपारायणप्रियः ॥ ७९॥  
  
ग्रथिताक्षरमालश्च ग्रन्थनाथगुरुप्रभुः ।  
ग्रन्थितामोदसन्नूतिपुष्पावलिसुवासनः ॥ ८०॥  
  
ग्रहदोषनिवारश्रीहरिकीर्तनचोदनः ।  
ग्राहितास्वादुगायश्चग्लानिच्छेदनगायनः ॥ ८१॥  
  
घण्टारवसुकण्ठश्च घनगानगभीरतः ।  
घनगाननुतानन्तघनाघघनघातनः ॥ ८२॥  
  
घातभक्ताघसङ्घातो घुषितानन्तनामकः ।  
घूर्णचित्तोपशाम्यश्च घृतगानतरामकः ॥ ८३॥  
  
घृणिवंशघृणालुश्रीरामगानघनाघनः ।  
घृणिमाधवसद्गानरागसार्थलयालयः ॥ ८४॥  
  
घोरराक्षससंहाररामतारकनामगः ।  
घोरसंसारघोषार्ताश्रायसङ्गीतवल्लुरः 9 ॥ ८५॥  
  
घ्राणतर्पणसन्नामपुष्पाढ्यगानकुञ्जकः ।  
घ्रातसामोदपुष्पालीनाममाधुर्यवासनः ॥ ८६॥  
  
चन्द्रार्कनेत्रगानार्कः चन्द्रिमारम्यकीर्तनः ।  
चन्दनाचर्चितश्रीपनामचन्दनचर्चितः ॥ ८७॥  
  
चामरच्छत्ररत्नाभपट्टाभिरामगायनः ।  
चारुसत्सारकाव्यश्रीरामगायनचन्दनः ॥ ८८॥  
  
चित्ररङ्गसुगीतश्च चिरकालिककीर्तनः ।  
चित्तशुद्ध्युपदेशश्च चिरजीवनिरामयः ॥ ८९॥  
  
चीर्णवैराग्यशीलश्च चीर्णरागस्वरार्चनः ।  
चीर्णध्यानजपाचारः चीर्णनामस्मराचरः ॥ ९०॥  
  
च्युतविग्रहसंतापजनिताद्भुतकीर्तनः ।  
चेतोजार्चितचैतन्यः चोदितश्लोकपुञ्जकः ॥ ९१॥  
  
छन्दोवृत्तस्तुतिस्तोत्रः छन्दजस्तुतरामकः ।  
छिद्रहृत्तापशीकारः छुरिताक्षरमालिकः ॥ ९२॥  
  
जन्मनक्षत्रपुष्यश्च जप्तश्रीरामतारकः ।  
जयमन्त्रस्वरूपश्रीरमणार्चनकीर्तनः ॥ ९३॥  
  
जलजस्मितनेत्रश्रीराममोहनरागगः ।  
जलजारुणपादध्योजलजापतिरूपगः ॥ ९४॥  
  
जगत्पृणपरात्मस्वमनःपूरणपूरणः ।  
जगदात्मपरब्रह्मस्वानुभूतसुमानसः ॥ ९५॥  
  
जगन्मोहनरामस्वजगन्मोहनगीनुतिः ।  
जगदानन्दकारश्रीरामानन्दनकीर्तनः ॥ ९६॥  
  
जपितायुतनामश्रीरामसीतावराप्तगः ।  
जयरामजयाघोषजन्मवारणकीर्तनः ॥ ९७॥  
  
जानकीनायकाचारुकीर्तनार्पणपूजनः ।  
जानकीख्यातिप्रख्यापनास्वादुकृतिपुष्कलः ॥ ९८॥  
  
जितपुष्पामनःस्वादुपुष्पासवसुकीर्तनः ।  
जितरामजितात्मा च जिज्ञासुश्रायसद्गुरुः ॥ ९९॥  
  
जीवन्मुक्तमहात्मा च जीवशक्तिप्रवर्धनः ।  
जीवाधारकृतिस्तोमो जीवसंत्राणसद्गुरुः ॥ १००॥  
  
जुष्यसद्गुरुदेवश्च ज्योतीरूपहरिस्मरः ।  
ज्योतिस्स्वरूपतेजस्वी ज्योत्स्नानन्दसुकीर्तनः ॥ १०१॥  
  
झङ्कारश्रुतिसन्नादरागतालसुलास्यगः ।  
झल्लकानादसत्तालरागपेत्वरसालयः ॥ १०२॥  
  
झाङ्कृतापातगावर्षसंसिक्तमधुसूदनः ।  
झिल्लीझञ्झनसालास्यकीर्तनाह्लादगालयः ॥ १०३॥  
  
ज्ञानसद्भक्तिसङ्गीतसमष्टिरूपकोत्तमः ।  
ज्ञानवैराग्यबोधश्च ज्ञानपुष्कलकीर्तनः ॥ १०४॥  
  
टङ्कारज्याधुषत्राणरामबाणसुशौर्यगः ।  
टाङ्कारबाणकोदण्डपाणिश्रीरामकीर्तनः ॥ १०५॥  
  
ठक्कुराकृतिसीतापपूजाराधनसत्कृतिः ।  
ठक्कुराकृतिसंपूज्यः ठक्कुराकृतिदर्शितः ॥ १०६॥  
  
तन्त्रीस्वरविलोलश्व तन्त्रीस्वरलयालयः ।  
तन्त्रीनादितसङ्गीतः तन्त्रीस्वररसारमः ॥ १०७॥  
  
तन्त्रीसुस्वररागश्च तन्त्रीनादश्रुतस्वरः ।  
तन्त्रीरागलयारामः तन्त्रीसङ्गीतपूजितः ॥ १०८॥  
  
तारकश्रीपसङ्गीतः तारकाद्भुतकीर्तनः ।  
तापसार्तिनिवारश्रीरामतारकनामगः ॥ १०९॥  
  
तिमिरान्तर्विलासश्च तितीर्षुश्रायकीर्तनः ।  
तीर्थगङ्गासुगानीयः तीर्थीभूतसुमानसः ॥ ११०॥  
  
तुम्बरश्रुतिसागीततुष्टिदामिष्टकीर्तनः ।  
तुम्बरालयसङ्गीतश्रीरामस्वात्मदर्शकः ॥ १११॥  
  
तुम्बुर्वानन्दसङ्गीतलक्ष्मीनारायणाशुगः ।  
तुम्बुरुस्वादुसङ्गीतरागलयरसालयः ॥ ११२॥  
  
तुलसीदलसंतोषपूजितामरपूजितः ।  
तुलसीबिल्वमल्लीनानापुष्पार्चनचोदनः ॥ ११३॥  
  
तुङ्गोर्मिकृतिसिन्धुश्च तुलस्यर्चितरामकः ।  
तुर्यातीतसमाधिस्थः तुष्टिसम्पत्तिबोधकः ॥ ११४॥  
  
तूष्णीकमानसाराध्यः तूष्णींभावसुमानसः ।  
तूष्णींस्थानोत्थनादौघगङ्गोंकारस्वरासरः ॥ ११५॥  
  
तृप्तिसत्कीर्तिकारश्च तृषितामृतकीर्तनः ।  
तृष्णाक्षयघनोंकारनादगङ्गासुधास्रवः ॥ ११६॥  
  
तेजस्करमुखश्रीश्च तेजोमयसुविग्रहः ।  
तेजोरूपाभिवन्द्यश्च तेजस्विरामपूजनः ॥ ११७॥  
  
त्यक्तराजोपहारश्च त्यक्तसर्वतपोनिधिः ।  
त्यागराजयथानामत्यागप्रमाणजीवनः ॥ ११८॥  
  
त्रस्ताश्वासनसत्स्पर्शः त्रातभक्तस्त्रितापहः ।  
त्रैलोक्यातीतसङ्गीतः त्रोटकस्तुतिपुष्पकः १० ॥ ११९॥  
  
दमनाद्भुतगीतश्च दशाननजयिस्तुतिः ।  
दशमस्कन्दनाथश्रीकृष्णलीलारसानुतिः ॥ १२०॥  
  
दशार्तिसन्निवारश्च दमादिशमरूपकः ।  
दशावतारसद्गानदर्शितात्मस्वरूपकः ॥ १२१॥  
  
दाशरथ्यद्भुतालोको दाशरथ्यर्चनाशुगः ।  
दासार्त्यपहसङ्गीतो दासाग्रीयसुगायकः ॥ १२२॥  
  
दिननक्तार्चितागीतदिव्यवंशाद्रिदीपकः ।  
दिव्यवंशाद्रिदीपस्वदिव्यगादीपदीपकः ॥ १२३॥  
  
दिव्यनामकृतिग्रामो दिव्यनामसुगार्चितः ।  
दिव्यसङ्कीर्तनानन्दो दिव्यनामगनन्दितः ॥ १२४॥  
  
दीपज्योतिस्स्फुरद्रूपो दीपाराधितसद्गुरुः ।  
दीप्रसज्ज्ञानज्योतिश्च दीपितात्मस्वरूपकः ॥ १२५॥  
  
दुःखवारणसङ्गीतो दुरितघ्नसुकीर्तनः ।  
दुर्मार्गप्रतिकूलश्च दुर्गाभ्रातृसुगीतकः ॥ १२६॥  
  
दुष्कर्मगणषट्शत्रुविच्छेतृहरिकीर्तनः ।  
दुस्स्थप्रह्लादरक्षश्रीनृसिंहावतरानुतिः ॥ १२७॥  
  
दूरपारगुणौघश्च दूषणातीतसद्गुणः ।  
दूरीकृताश्रिताघश्च दूरपारकृतिप्लवः ॥ १२८॥  
  
दूरप्रसारमाहात्म्यो दूरप्रसरकीर्तनः ।  
दूरदेशप्रसारस्वकीर्तिदाशरथीऋणः ॥ १२९॥  
  
दृष्टश्रीरामसद्रूपो दृश्यमङ्गलविग्रहः ।  
दृष्टिकामवरादाता दृढभक्तिसुगावरः ॥ १३०॥  
  
देवाधिदेवश्रीरामगानाधिदेवदेवगः ।  
देवतासार्वभौमश्रीरामसच्चिन्तनायुतः ॥ १३१॥  
  
दैविकाद्भुतसङ्गीतनित्याराधितराघवः ।  
दैवश्रीरामसम्भाषणास्वादुकीर्तनारमः ॥ १३२॥  
  
दोलोत्सवकृतिस्तोमरामाराधनसँल्लयः ।  
दोलारोपितरामस्वगाननर्तननन्दनः ॥ १३३॥  
  
दौर्बल्यापोहनाजीवनानन्दकृतिगङ्गिकः ।  
दौर्मनस्यौषधीयश्रीरामनामसुगीतिकः ॥ १३४॥  
  
द्युमद्गानसुधास्रावसीतारामाभिषेचनः ।  
द्युम्नवत्कीर्तनामोदपुष्पाराधितसद्गुरुः ॥ १३५॥  
  
द्रवत्पुष्पासवास्वादुगानार्द्रीभूतगायकः ।  
द्राक्षारसस्रवामिष्टगेयार्द्रीकृतरामकः ॥ १३६॥  
  
द्वन्द्वातीतसुखारामरामनामाभिरामकः ।  
द्वारकापयदुश्रेष्ठश्रीकृष्णरासगायकः ॥ १३७॥  
  
धर्मसंवर्धनीनूतिकविताच्छविसत्कृतिः ।  
धनधैर्यसुसन्तानरूपलक्ष्मीनुतिस्तुतिः ॥ १३८॥  
  
धनधान्यस्वरूपश्रीरामदैवकदर्शकः ।  
धनुर्बाणशरासारसारवर्णनगीतकः ॥ १३९॥  
  
धरणीजावरानन्दस्वरानन्दसुकीर्तनः ।  
धराधरधराचारुरम्यकीर्तनमोदनः ॥ १४०॥  
  
धाराजस्रप्रवाहश्रीरामसन्नुतिकीर्तनः ।  
धारापातकृतिस्तोत्रसीतारामसुगायनः ॥ १४१॥  
  
धारासारस्वरासारवर्षिताच्युतकीर्तनः ।  
धार्यश्रीरामसन्नामसारसङ्कीर्तनारमः ॥ १४२॥  
  
धिक्कृताल्पज्ञभक्त्युज्झविषयासक्तगायनः ।  
धिष्ण्यपूजनसङ्गीतसालास्यदिव्यरूपकः ॥ १४३॥  
  
धीरश्रीरामसद्भक्तिमनोधीरगभीरगः ।  
धूनमानससन्तापसान्त्वनारामकीर्तनः ॥ १४४॥  
  
धृतहस्ताश्रितानेता धृतिकारमहाकृतिः ।  
धेयनामावलीधेयो धैर्यविग्रहरामगः ॥ १४५॥  
  
धोरणीनामसङ्कीर्तनालास्यलयरागतः ।  
धौतभक्ताघसर्वश्चधौतात्मप्रेष्ठसद्गुरुः ॥ १४६॥  
  
ध्यानगानसमाधिस्थो ध्यानतत्परसद्ऋषिः ।  
ध्यानश्रैष्ठ्योपदेशश्च ध्यानगोचरसद्गुरुः ॥ १४७॥  
  
ध्रुवप्रह्लादसद्भक्तिविजयालोककीर्तनः ।  
ध्रुवसिद्धिप्रदादत्तसत्कीर्तनसुसंहतिः ॥ १४८॥  
  
नगजासहजाजश्रीरामसेवनकीर्तनः ।  
नवरत्नसुभूषश्रीरामभूषणकीर्तनः ॥ १४९॥  
  
नवनीतसुधागानक्षीरदैननिवेदनः ।  
नवनव्यकृतिस्तोत्रदिनाराधितरामकः ॥ १५०॥  
  
नारायणहरिस्मारनारदस्वामिदर्शकः ।  
नारदश्रीगुरुस्वामिपूर्णानुग्रहपात्रकः ॥ १५१॥  
  
नारदादत्तसद्ग्रन्थस्वरार्णवगभीरगः ।  
नारदस्तुतिसंस्तोत्रकीर्तनस्वादुगायकः ॥ १५२॥  
  
नारायणहरीरामनामसङ्कीर्तनालयः ।  
नादोपासनसन्मार्गी नादब्रह्मनराकृतिः ॥ १५३॥  
  
नादोपासितरामश्च नादोपासनसुप्रियः ।  
नादसन्मार्गबोधश्च नादामृतरसाकृतिः ॥ १५४॥  
  
नामपुष्पार्चितागीतमानसस्थितरामकः ।  
नादस्वरस्फुरन्मानसपीठहरिपूजनः ॥ १५५॥  
  
नानाकुसुमहृत्पुष्पार्चनानन्दितरामकः ।  
नादलोलरमाकान्तपूजाकुसुमनामकः ॥ १५६॥  
  
निगमागमसारार्थनित्यनूतनकीर्तनः ।  
निद्रानिरासप्रत्यूषनादोपासनचोदनः ॥ १५७॥  
  
निजदासस्वरामस्वनिजभक्तिसपूजनः ।  
निष्कामभक्तिरामासक्त्युपदेशनकीर्तनः ॥ १५८॥  
  
नीलाकाशविकाशश्रीराममाहिनमोहितः ।  
नीरदश्यामगात्रश्रीरामगायत्रनीरदः ॥ १५९॥  
  
नीलाकृतिघनश्यामघनगाननिवेदनः ।  
नीलनिर्मलरूपश्रीरामकीर्तननिर्मलः ॥ १६०॥  
  
नीलायताक्षिमाहत्म्यसुप्रासनटसत्कृतिः ।  
नीलवेणीसुपादाब्जसमर्पितमनःस्थितिः ॥ १६१॥  
  
नुतिगीतस्तुतारामरामनामसुतारकः ।  
नुतिश्लोकस्तुतागीतसदाचार्यः सुतारणः ॥ १६२॥  
  
नूतनारम्यसत्सारकीर्तनावर्षनन्दनः ।  
नूतनश्लोकपुष्पालीमोदानुरागनन्दितः ॥ १६३॥  
  
नृत्यालास्यलयच्छन्दरागदैवतनर्तनः ।  
नृसिंहदर्शनाह्लादप्रह्लादगेयनाटकः ॥ १६४॥  
  
नेत्रानन्दातिसौम्यश्रीरामनामातिमोदितः ।  
नेत्रोत्सवसुलावण्यरामरूपातिमोहितः ॥ १६५॥  
  
नैत्यगानाञ्जलिप्रीतो नैत्यपूजार्चनामुदः ।  
नैष्कर्म्यसिद्धिसम्पादो नैस्सङ्ग्याङ्कितसद्गुरुः ॥ १६६॥  
  
नौकाचरित्रसङ्गीतश्रीकृष्णगोपिकारमः ।  
नौकाकथितसानन्यशरणागतिबोधनः ॥ १६७॥  
  
न्युङ्कपुष्पार्चितागीतो न्युङ्कगीतार्चिताच्युतः ।  
न्यूनतापोहनाचार्यो न्यूनत्वपोहसत्कृतिः ॥ १६८॥  
  
पञ्चमीतिथिकैवल्यमुक्तिसंप्राप्तसद्गुरुः ।  
पञ्चमीनामसङ्गीतपुष्पाराधितसद्गुरुः ॥ १६९॥  
  
पानरञ्जनभोग्यश्रीरामनामसुगारसः ।  
पाथोधिमदहारश्रीराममादितसत्कृतिः ॥ १७०॥  
  
पिककण्ठस्वरालापश्रीराममधुगायनः ।  
पिञ्जमानससाश्वासप्रशमावहकीर्तनः ॥ १७१॥  
  
पीतनामामृताह्लादः पीयूषगानपायनः ।  
पीताम्बरहरिस्तोमपीतकीर्तनभूषणः ॥ १७२॥  
  
पुण्यगङ्गासुगानीयः पुराणपुरुषाशुगः ।  
पुष्पार्चितपदाम्भोजः पुष्पावर्षनुतिस्तुतः ॥ १७३॥  
  
पूर्वजातिव्यथाजातमनोगलनकीर्तनः ।  
पूर्णानन्दप्रदापूर्णपूर्णावतारपूर्णगः ॥ १७४॥  
  
पृथुकीर्तनसङ्गीतपृथिवीजरमापतिः ।  
पृथिवीपतिसंदत्तनिधितुच्छनिराकृतिः ॥ १७५॥  
  
पेयपेयूषसङ्कीर्तनानन्दरामगायनः ।  
पेशलामोदपुष्पार्चितानन्तपदपल्लवः ॥ १७६॥  
  
पैतामहससीतश्रीरामविग्रहपूजकः ।  
पैतृकाराधनापूतकृतिमण्डलकारकः ॥ १७७॥  
  
पोतनाचार्यदेवश्च पोतनाचारुकीर्तनः ।  
पौनःपुनिकसङ्गीतनाममाहिनकीर्तनः ॥ १७८॥  
  
प्रह्लादभक्तिचारित्रगेयनाटकसत्कविः ।  
प्रज्ञानपुष्टिसङ्गीतनामवैभवसत्कृतिः ॥ १७९॥  
  
प्रणवागुप्तब्रह्मश्रीरामतारकमन्त्रगः ।  
प्रणवानादमन्त्रश्रीरामतारकलीनतः ॥ १८०॥  
  
प्रागुषस्तुम्बरालीनसत्त्वगाननराकृतिः ।  
प्रागुषस्स्वच्छशुद्धान्तरङ्गगौरवसत्कृतिः ॥ १८१॥  
  
प्रागुषःपूजितागीतसीतारामवराकृतिः ।  
प्रागुषोगानवीणासुनादलीनस्वराकृतिः ॥ १८२॥  
  
प्राणलीनसदाचार्यः प्राणोज्जीवनकीर्तनः ११ ।  
प्राणपुष्पार्चितागीतः प्राणसंस्फूर्तिहेतुकः ॥ १८३॥  
  
प्राणानलसुसंयोगनादप्रणवमर्मगः ।  
प्राणदाश्वासनानन्दनादोपासनसुव्रतः ॥ १८४॥  
  
प्रियभाषितसङ्गीतश्रीसीतारामदैवतः ।  
प्रियसंभाषणोज्जीवितानन्यशरणागतः ॥ १८५॥  
  
प्रीतिस्निग्धकटाक्षस्वभक्तानुग्रहवर्षकः ।  
प्रीतिवात्सल्यसंभाषणाहूतदैवरामकः ॥ १८६॥  
  
प्रुषिताद्भुतसङ्गीततीर्थाभिषिक्तरामकः ।  
प्रेमाढ्यगीतवृन्दश्च प्रेमभक्तिसमन्वितः ॥ १८७॥  
  
प्रैयविग्रहरामस्वप्रैयकस्वादुगार्पणः ।  
प्रैयरूपकश्रीपस्वप्रैयकीर्तनवन्दनः ॥ १८८॥  
  
प्रोक्षितापूतसङ्गीतगङ्गापावितशिष्यकः ।  
प्लवाह्लादस्वरासारगङ्गाकीर्तनपावकः ॥ १८९॥  
  
फणिनाथसुतल्पश्रीनारायणाशुगायकः ।  
फलितश्रीपसद्दर्शः फलनिर्वृत्तिकारकः ॥ १९०॥  
  
फालनेत्रप्रियारामनामतारकजापकः ।  
फुल्लोत्पलसुनेत्रश्रीरामतारकरूपगः ॥ १९१॥  
  
बलरामानुजानन्दलीलाप्रपञ्चकीर्तनः ।  
बलिष्ठमारुतिज्ञातगीतार्थभावसद्रसः ॥ १९२॥  
  
बालप्रायनुतागीतराघवस्तुतिकीर्तनः ।  
बालप्रायानुभूतश्रीरामसख्यसुभाषणः ॥ १९३॥  
  
बालरामस्वमात्रोक्तदिव्यवाणीरसालपः ।  
बालकृष्णमनोरम्यवेणुगानस्वरालपः ॥ १९४॥  
  
बालालापस्तुतिश्लोकपुष्पावलिप्रसाधितः ।  
बालालापप्रसन्नश्च बालालापसुवासितः ॥ १९५॥  
  
बिलहृद्ध्यातदैवश्च बिलहृत्स्थलदीपकः ।  
बिलहृद्दर्शिताचार्यो बिलहृत्स्थलसालयः ॥ १९६॥  
  
बिलहृत्स्थलसंदर्शसीताराममहाद्युतिः ।  
बिल्वादितुलसीमल्लीपूजितश्रीहरिद्युतिः ॥ १९७॥  
  
बीजाक्षरस्वरूपश्रीरामध्यानमनोलयः ।  
बीजमन्त्रोपदेशश्च बीजबुद्ध्युपपादनः ॥ १९८॥  
  
बुधश्रीरामबोधश्च बुधसंत्राणरामगः ।  
बुद्ध्यतीतस्वरूपश्च बुद्धिभिक्षावराभयः ॥ १९९॥  
  
बृहदानन्ददायश्रीरामस्वरूपवर्णकः ।  
बृहत्संतापसंहारनामगानोपदेशकः ॥ २००॥  
  
बृहदाह्लादकारश्रीरामतारकगायकः ।  
बृहदारामगानश्रीरामसद्गुणवर्णकः ॥ २०१॥  
  
बृहद्भाससुगादीपो बृहच्छ्रवस्यसत्कृतिः ।  
बृहन्मतिप्रदाचार्यो बृहच्छ्रेयससद्गुरुः ॥ २०२॥  
  
बृहदासारगावर्षसंसिक्तरामतारकः ।  
बृहदासारसुश्लोकवर्षाभिषिक्तसद्गुरुः ॥ २०३॥  
  
बृहज्ज्योतिस्स्वरूपश्रीरामदर्शनहर्षितः ।  
बृहच्छविलसद्रागरत्नालङ्कृतराघवः ॥ २०४॥  
  
बेकुराध्वनिमाधुर्यो बैजिकाच्युतगायनः ।  
बोधसद्गुरुदेवश्च बोधिताच्युतकीर्तनः ॥ २०५॥  
  
बोधातीतसदाचार्यो बोधवर्धनकीर्तनः ।  
बोधातीतपरब्रह्मज्ञानप्रबोधसद्गुरुः ॥ २०६॥  
  
बोधितश्रीपसद्भक्तिनादोपासनसुक्रमः ।  
बोध्यकीर्तनवृन्दश्च बौद्धदैवतसद्गुरुः ॥ २०७॥  
  
ब्रध्नवंशप्रदीपप्रगेयप्रशान्तसत्कृतिः ।  
ब्रह्माण्डनायकश्रीपब्रह्मानन्दलसत्कृतिः ॥ २०८॥  
  
ब्रह्मजिज्ञासुसंश्रायतत्त्वोपदेशगीतकः ।  
ब्रह्मानन्दप्रदाचारुसारसत्सारकीर्तनः ॥ २०९॥  
  
ब्रह्मज्ञानप्रकाशश्च ब्रह्मस्वरूपसद्गुरुः ।  
ब्रह्मश्रीरामसद्गेयो ब्रह्मनिष्ठिततापसः ॥ २१०॥  
  
ब्राह्मवेलासुधागानश्रीराममञ्जुकूजनः ।  
ब्राह्मवेलामनोरम्यनादोपासनचोदनः ॥ २११॥  
  
भक्ताश्रुप्लुतिसम्मग्नसत्पादाम्बुजसद्गुरुः ।  
भक्तानन्यशरण्यश्च भक्तालम्बनसद्गुरुः ॥ २१२॥  
  
भक्तिमार्गप्रणेता च भक्तिसङ्गीतबोधनः ।  
भवापोहनसद्गानो भवानन्दनकीर्तनः ॥ २१३॥  
  
भवसन्नुतसन्नामतारकध्यानतत्परः ।  
भवशोकनिवारश्रीरामभावनमानसः ॥ २१४॥  
  
भवनीरधितारश्रीराममन्त्रसुखास्पदः ।  
भवानीपतिजापश्रीपमन्त्रतारकास्पदः ॥ २१५॥  
  
भावभावप्रभावश्च भावभावकसद्गुरुः ।  
भावसद्भावभावश्च भावातीतसुमाहिनः ॥ २१६॥  
  
भिन्नहृद्भेषजारामराममन्त्रोपदेशनः ।  
भीतिच्छिद्रामसन्नामतारकोन्नादगायनः ॥ २१७॥  
  
भुक्तिमुक्तिप्रदामोदभद्रकीर्तनकारकः ।  
भुवनाधारमूलश्रीरामसन्नुतिगायकः ॥ २१८॥  
  
भूजापतीष्टदैवश्च भूजापकीर्तनोल्लसः ।  
भूजामनोहरात्यूषमृदुस्वादुस्वरारमः ॥ २१९॥  
  
भृत्यवात्सल्यसन्नेता भृमिमानसशामनः ।  
भेषज्यनामसत्सारपायनासारकीर्तनः ॥ २२०॥  
  
भैरवीमोदनामस्वगानपञ्जरकूजनः ।  
भैरवीनाथशीर्षस्थगङ्गाप्रवाहकीर्तनः ॥ २२१॥  
  
भोगतृष्णापहश्रीपरागगान्धर्वगायनः ।  
भोगमोक्षप्रदारामकीर्तनस्मेरमाधवः ॥ २२२॥  
  
भौलीरागकृतिस्तोत्रप्रातारम्याभिवर्धनः ।  
भौमीरामकृतिस्तोमसर्वकालाभिनन्दनः ॥ २२३॥  
  
भ्रमसान्त्वनसद्गानो भ्रान्त्यपोहनकीर्तनः ।  
भ्राजत्सज्ज्ञानतेजस्वी भ्राजिष्णुविष्णुभाजितः ॥ २२४॥  
  
भ्रूमध्यचित्तसंदर्शतेजस्विरामसात्मकः ।  
भ्रूमध्यचित्तसंदर्शतेजस्स्वरूपसद्गुरुः ॥ २२५॥  
  
मदमत्सरसम्पाटिमहीध्रप्रभुगायनः ।  
महामेरुसमानश्रीरमणाशुगसत्कविः ॥ २२६॥  
  
महामेधाविलासश्च महामन्त्रगसुध्वनिः ।  
मनःपूतप्रशान्तश्च मनोजार्चितसद्गुरुः ॥ २२७॥  
  
माधुर्यपूर्णगानश्च माधुर्यवाक्प्रसादकः ।  
मारमारामसारामो मानसोल्लासरामकः ॥ २२८॥  
  
मायाम्बुदसमीरश्रीरमणेषणकीर्तनः ।  
मायाकान्तारसंभ्रान्तशिष्यान्वेषितसद्गुरुः ॥ २२९॥  
  
मित्रवंशेशसंपूजो मित्रीकृतरघूत्तमः ।  
मिष्टश्लोकसुवागर्थो मितभाषणमिष्टगः ॥ २३०॥  
  
मीनावतारसद्गेयो मीरपारसुगार्णवः ।  
मीनाक्षीभ्रातृसालापो मीरादृश्यस्वरार्णवः ॥ २३१॥  
  
मुदामुदिरगावर्षो मुरारिकृतिमोदनः ।  
मुनिश्रेष्ठाभिवन्द्यश्च मुकुन्दहरिनामगः ॥ २३२॥  
  
मूलाधारोत्थनादौघो मूलाधारोत्थगालयः ।  
मूर्छनास्वरभेदज्ञनादविद्याविशारदः ॥ २३३॥  
  
मृदुसत्त्वसुभाषश्च मृदुमानसगावरः ।  
मृदुभाषणरामस्वमृदुगानसुवन्दनः ॥ २३४॥  
  
मृदुस्वरमदालापो मृदुगानमधुद्रवः ।  
मृदुगानमधुस्वादुस्वरानन्दितरामकः ॥ २३५॥  
  
मेरुतुल्यसुमेधश्च मेधाविलासकीर्तनः ।  
मेघश्यामसुगामेघो मेधानन्दसुगासरः ॥ २३६॥  
  
मैथिलीशसुमैत्रश्च मैत्रीभावसुमानसः ।  
मैथिलीनाथगेयश्च मैत्रावरुणगाप्रियः ॥ २३७॥  
  
मैथिलीप्राणनाथश्रीराममैत्रीमयाशुगः ।  
मैत्रावरुणगीतश्रीरामायणरसाशुगः ॥ २३८॥  
  
मोक्षसम्प्राप्तिसंपादो मोक्षदानन्दकीर्तनः ।  
मोहापोहोपदेशश्च मोहितश्रीशमोहनः ॥ २३९॥  
  
मौनध्यानसुगावन्द्यो मौनिराजसुपूजितः ।  
मौनध्यानसुगम्यश्च मौनार्चितगुरूत्तमः ॥ २४०॥  
  
मौनमानसनिध्यातो मौनध्याननिदर्शितः ।  
मौनोपदेशबोधश्च मौनसन्नादसुध्वनिः ॥ २४१॥  
  
यतिश्रेष्ठो महाज्ञानी यतमानससात्त्विकः ।  
यदुश्रेष्ठमहाप्रेष्ठो यदुनन्दनवन्दनः ॥ २४२॥  
  
यादवारामसद्गानो यान्तर्निशान्तरामगः ।  
यान्तभान्तनिशान्तश्रीरामभान्तस्सुनादलीः ॥ २४३॥  
  
यावज्जीवनुतागीतयागरक्षणरामकः ।  
यावज्जीवस्मृताध्यातत्यागब्रह्मगुरुप्रभुः ॥ २४४॥  
  
युक्तमानसरामध्यो युतरामजपव्रतः ।  
युक्तगीताभिवन्द्यश्च युक्तसत्सङ्गसद्गुरुः ॥ २४५॥  
  
येष्ठगङ्गाकृतिप्लावो येष्ठनामसुगाप्रियः ।  
योगनिष्ठितगाप्रेष्ठो योगसङ्गीतसद्गुरुः ॥ २४६॥  
  
यौगिकारामसङ्गीतनुतश्रीरामतारकः ।  
यौवनारामरामातिरामनामगरामकः ॥ २४७॥  
  
रघुरामगुणारामो रघुनन्दननन्दनः ।  
रङ्गशायिहृदारामो रमारमणरामणः ॥ २४८॥  
  
रघुनाथसुगानाथो रघूत्तमसुगोत्तमः ।  
रङ्गशायिसुमुत्याभासेवावर्णनकीर्तनः ॥ २४९॥  
  
रससङ्गीतसाहित्यलसरागलयच्छविः ।  
रसनामिष्टसन्नामरसपायनसत्कविः ॥ २५०॥  
  
रागस्वरलयालास्यो रागतालरसालयः ।  
रागार्चितरघुश्रेष्ठो रामरागसुनामगः ॥ २५१॥  
  
रामानुरागरागश्रीरामसीतासुरागगः ।  
रामातिरक्तिलास्यश्रीरागकीर्तनरामगः ॥ २५२॥  
  
रामाभिरामगारामो रामभक्तिरसार्णवः ।  
रामसद्ध्यानसँल्लीनो राममन्त्रजपस्मरः ॥ २५३॥  
  
रामरामजपारामो रामरामसुनामगः ।  
रामरामण्यकारामो रामरामकगीतिकः ॥ २५४॥  
  
रिपुसूदनसद्गीती रीतिगङ्गासुकीर्तनः ।  
रुचिरस्वरसङ्गीतरूपलावण्यरामकः ॥ २५५॥  
  
रेभसुस्वरसङ्गीतरैवतप्रभुरामकः ।  
रोमाञ्चनकराचार्यो रौप्यस्वरसुगायकः ॥ २५६॥  
  
ललिताश्रीप्रवृद्धानुतपस्तीर्थपुराशुगः ।  
ललिताभ्रातृनारायणानुग्रहसुपात्रकः ॥ २५७॥  
  
लघुगीतार्चितानन्तो लक्ष्मीरमणगारमः ।  
लक्ष्मीपगानसानन्दो लयरागस्वरारमः ॥ २५८॥  
  
लावण्यरामरामश्च लालितश्रीपसारमः ।  
लास्यसङ्कीर्तनाह्लाददिव्यनामसुगारमः ॥ २५९॥  
  
लिप्तश्रीपानुरागश्च लिपिसार्चितसद्गुरुः ।  
लिप्यतीतसुगुण्यश्च लिपिरूपनिदर्शितः ॥ २६०॥  
  
लीनसुस्वरसद्रूपो लीनमानससार्चितः ।  
लीलाचतुरकृष्णस्य लीलानाटकगारतः ॥ २६१॥  
  
लुब्धमानससंसान्त्वो लुलितान्तःप्रसादकः ।  
लूनपुष्पाक्षरापूज्यो लूनदोषादिदुष्कृतः ॥ २६२॥  
  
लेख्यसद्गुणवृन्दश्च लेखितस्वचरित्रकः ।  
लेखारूपप्रकाशश्च लेखितश्लोकमालिकः ॥ २६३॥  
  
लोकनाथार्चनायुक्तो लोकत्राणस्वगाहरः ।  
लोकावनसुगानिष्ठो लोकसंतापहारगः ॥ २६४॥  
  
लौक्यातीतस्वभावश्च लौकिकासक्तिखण्डनः ।  
लौकिकालौकिकात्मश्रीरामतारकमण्डनः ॥ २६५॥  
  
वरसप्तस्वरोपास्यो वरसुस्वरगावरः ।  
वरसीतावराप्तश्च वरमिष्टसुगारवः ॥ २६६॥  
  
वरसुस्वरलोलश्च वरगानवरप्रदः ।  
वरसुस्वरवेणुश्च वरगानजितामरः ॥ २६७॥  
  
वराह्लादससंदृष्टवरवीणासनारदः ।  
वरनारदसङ्गीतस्वरार्णवगभीरतः ॥ २६८॥  
  
वरवीणास्वरावासः वरवीणास्वरारतः ।  
वरवीणामृदुस्वादुस्वरकीर्तनपूजितः ॥ २६९॥  
  
वनजाक्षस्वरारामो वररागसुगायनः ।  
वरकीर्तनसत्सङ्घो वरगीतमहोत्सवः ॥ २७०॥  
  
वाक्सम्पत्परिपूर्णश्च वाक्सम्पत्तिवरप्रदः ।  
वाक्चेलावृतरामश्च वाक्चेलावृतसद्गुरुः ॥ २७१॥  
  
विदितात्मस्वरूपश्च विज्ञातस्वरलक्षणः ।  
विमलस्वहृदाभासविनतासुतवाहनः ॥ २७२॥  
  
विषयासक्तिदूरश्च विरागाङ्कितसद्गुरुः ।  
विद्यासम्प्राप्तिसम्पादो विनयार्चितसद्गुरुः ॥ २७३॥  
  
वीणागानप्रसन्नश्च वीणावादितसत्कृतिः ।  
वीणावादनसुप्रीतो वीणामृदुस्वरस्मितः ॥ २७४॥  
  
वीणामिष्टस्वरालीनकण्ठस्वरार्चनप्रियः ।  
वीणासगानपुष्पार्चनामोदनगुरूत्तमः ॥ २७५॥  
  
वृन्दापुष्पार्चितागीतवृन्दाररामचन्द्रकः ।  
वृन्दालोलाभिनन्दस्वगीतवृन्दार्चनारमः ॥ २७६॥  
  
वेणुगानाभिलोलश्रीकृष्णगानस्वरूपगः ।  
वेणुगानस्वरामिष्टसद्गानकृष्णवन्दनः ॥ २७७॥  
  
वेदान्तसत्त्वतत्त्वज्ञो वेदवेदान्तसारगः ।  
वेदशास्त्रोपनैषद्यनिजतत्त्वगकीर्तनः ॥ २७८॥  
  
वेगवाहकृतिप्लावो वेदनादसुकीर्तनः ।  
वेदघोषनिनादस्वरामसन्नुतिगायनः ॥ २७९॥  
  
वैदेहीभाग्यगेयश्च वैभोगरङ्गवर्णकः ।  
वैराग्यत्यागशीलश्च वैकुण्ठनाथवल्लभः ॥ २८०॥  
  
वैभोगरङ्गनाथस्वभावपुष्टिस्वरानुतिः ।  
वैभोगरङ्गमुत्याभावर्णनाशुकविच्छविः ॥ २८१॥  
  
व्यक्तसुस्वरदैवश्च व्याप्तेतच्छ्लोकमण्डलः ।  
व्यथितार्तिप्रशामश्च व्याध्याधिभयहारकः ॥ २८२॥  
  
शतकुम्भगुणश्रेष्ठः शतायुर्मङ्गलप्रदः ।  
शतिरागलसद्रत्नकृतिमालिससीतसः ॥ २८३॥  
  
शब्दब्रह्मस्वरूपश्च शब्दोंकारलयस्वरः ।  
शब्दातिमृदुमाधुर्यः शब्दातीतप्रशान्तिदः ॥ २८४॥  
  
शान्तमानससौख्यश्च शातकुम्भगलस्वनः ।  
शाश्वतीवहगङ्गाकाशाश्वतानन्दगीततः ॥ २८५॥  
  
शिवारामरमारामशिवानन्दसुनामगः ।  
शिवाभ्रातृकृतिस्फूर्तिःशिवरामसुनामगः ॥ २८६॥  
  
शिष्यैकचित्तनिध्यातः शिष्यासक्तिसुपूजितः ।  
शिष्यार्चितगुरुस्वामी शिष्यवत्सलदैवतः ॥ २८७॥  
  
शीलवृत्तसदाचार्यः शीकारदृष्टिदीक्षकः ।  
शीकराप्लावगङ्गाकानिभसत्कृतिविप्लवः ॥ २८८॥  
  
शुचिरूपसदाचार्यः शुभप्रदसुकीर्तनः ।  
शुभ्रभोगीन्द्रशय्यस्य शुभलक्षणवर्णनः ॥ २८९॥  
  
शून्यतापोहनश्रीपशृङ्गारगुणकीर्तनः ।  
शेषशायिगुणोत्तुङ्गगानोत्तुङ्गहिमालयः ॥ २९०॥  
  
शैलोत्तुङ्गसुपुण्यश्च शैलसारदृढव्रतः ।  
शैथिल्यापहसङ्गीतः शैलधारानुकीर्तनः ॥ २९१॥  
  
शोकवारणसद्गाननादोपासनमार्गणीः ।  
शोकोद्भूतसुकाव्यश्रीरामायणरसानुतिः ॥ २९२॥  
  
शोभनस्वरसन्नादचारुकीर्तननर्तनः ।  
शौभश्रीसद्गुरुस्वामी शौर्यवद्रामकीर्तनः ॥ २९३॥  
  
श्यामसुन्दरसद्गानभक्तिमार्गप्रबोधनः ।  
श्रद्धालुशिष्यसुश्लोकपुष्पावलिप्रमोदनः ॥ २९४॥  
  
श्रान्तसंवाहसन्नामकीर्तनानन्दविग्रहः ।  
श्रितसद्भक्तिसङ्गीतसत्सुज्ञानप्रवर्धकः ॥ २९५॥  
  
श्रीनारदगुरुस्वामिगाग्रन्थाशीर्वचास्पदः ।  
श्रीपोपासनसङ्गीतस्वरार्णवपरिप्लुतः ॥ २९६॥  
  
श्रीकान्तश्रीकरारम्यघण्टामधुरगायनः ।  
श्रीरम्यचित्तसञ्चारश्रीधरप्रियकीर्तनः ॥ २९७॥  
  
श्रुतिरागलयालीननामसङ्कीर्तनालयः ।  
श्रुतिमण्डलसंवृत्ततेजोरूपसुगालयः ॥ २९८॥  
  
श्रुतितारस्वराचारुपुष्कलालीनश्रोत्रकः ।  
श्रुतिशास्त्रातिनैपुण्यः श्रुतिशुद्धसुगारवः ॥ २९९॥  
  
श्रेयस्करवराचार्यः श्रैष्ठ्यगीतोपदेशकः ।  
श्रोत्रपेयूषवाग्वर्षः श्रौष्टिसेवितसद्गुरुः ॥ ३००॥  
  
श्लक्ष्णवाग्भाषसङ्गीतः श्लाखितश्लोकपुष्पकः ।  
श्लिष्टसद्भक्तिसारूप्यः श्लोकपुष्पावलीरतः ॥ ३०१॥  
  
श्लोकितस्वसुसत्कीर्तिः श्लोकसंस्फूर्तिहेतुकः ।  
श्लोकपुष्पावलीवासः श्लोकपुष्पाशुगारसः ॥ ३०२॥  
  
श्वासपुष्पार्चिताचार्यः श्वासमिश्रितसद्गुरुः ।  
श्वान्तमानसपीठस्थः श्वोवसीयससद्गुरुः ॥ ३०३॥  
  
षडाननाश्रितापालनुतिस्तोत्रसुमञ्जुलः ।  
षडास्यमातुलस्वान्तर्भक्तिपूर्णबहुकृतिः ॥ ३०४॥  
  
षड्जाधारस्वरानादषाडवौडवसद्ध्वनिः ।  
षोडशोपचरास्वादुगानपूजितरामकः ॥ ३०५॥  
  
सङ्गीतयोगकूटस्थः सत्सङ्गीतरसार्णवः ।  
सप्तस्वरसमुद्रश्च सप्तस्वरशरीरकः ॥ ३०६॥  
  
सङ्गीतावतराचार्यः सप्तस्वरसुधाद्रवः ।  
सङ्गीतरसमाधुर्यः सङ्गीतार्णवसंप्लवः ॥ ३०७॥  
  
सङ्गीतस्वरसाराध्यः सङ्गीतस्वरमिष्टतः ।  
सङ्गीतसुस्वरानन्दः सङ्गीतोपासनामुदः ॥ ३०८॥  
  
सङ्गीतसद्गुरुस्वामी सङ्गीतरससालयः ।  
सङ्गीतरामसीतश्च सङ्गीतरसकीर्तनः ॥ ३०९॥  
  
सङ्गीतज्ञानभक्तिस्वसत्कीर्तनोपदेशकः ।  
सङ्गीतज्ञानभिक्षावरप्रदाचार्यदैवकः ॥ ३१०॥  
  
सद्गङ्गाजनकाप्लावसद्गङ्गाप्लुतिसत्कृतिः ।  
सद्गङ्गासरसङ्गीतः सद्गङ्गाप्रशमाकृतिः ॥ ३११॥  
  
सत्त्वगुण्यमहात्मा च सत्कारुण्यगुणास्पदः ।  
सत्त्वसङ्गीतयोगी च सप्तस्वररसास्पदः ॥ ३१२॥  
  
संसारभीत्यपोहश्रीरामनामसुगाकृतिः ।  
संसारमग्नसंतापसंशीतलसुवाक्सरिः ॥ ३१३॥  
  
सहस्रायुतसत्कीर्तिः सहस्रायुतकीर्तनः ।  
सहस्रनामसङ्गीतः सहस्रपुष्पमालिकः ॥ ३१४॥  
  
सहजागीतरामश्च सहजानन्दसत्कृतिः ।  
सहजस्फुरितश्लोकसहस्रार्चितसद्गुरुः ॥ ३१५॥  
  
सानन्दनन्दसङ्गीतः साह्लादगानसुस्वरः ।  
सागरागुप्तसन्नामसारसारगसागरः ॥ ३१६॥  
  
साकेतवाससंवाससत्कीर्तननिकेतनः ।  
सालङ्कारसुभार्यश्रीरामालङ्कारकीर्तनः ॥ ३१७॥  
  
साक्षीभूताच्युतालोकः सारसारसुगासरः ।  
सामगालोलगालोलः सामादिनिगमार्थगः ॥ ३१८॥  
  
साधुश्रेष्ठः सुगानन्दः सारसद्गाननिष्ठितः ।  
साहित्यातिसुलालित्यः साहित्यलयरागतः ॥ ३१९॥  
  
सिद्धसुज्ञानपुष्टिश्च सिद्धिसंपादसद्गुरुः ।  
सिद्धेतच्छ्लोकसंपुष्टिः सिद्धिदश्रीपकीर्तनः ॥ ३२०॥  
  
सीतारामस्वरारामः सीताराममनोरमः ।  
सीतानुजसमेतश्रीरामविग्रहपूजनः ॥ ३२१॥  
  
सीतारामस्वहृत्पीठसंपूजनमनोलयः ।  
सीताराममधुस्रावनामसङ्कीर्तनालयः ॥ ३२२॥  
  
सीताकल्याणवैभोगगानरागलयाकृतिः ।  
सीतापतिसुसङ्गीतसमाराधनसन्नुतिः ॥ ३२३॥  
  
सीतावरार्चनासारसङ्गीतज्ञानरूपकः ।  
सीमारहितसज्ज्ञानः सीमारहितगावनः ॥ ३२४॥  
  
सीतावराप्तसङ्गीतज्ञानभक्तिसकीर्तनः ।  
सीतामाहात्म्यसोत्कृष्टभव्योत्तमगुणानुतिः ॥ ३२५॥  
  
सीताहृत्पद्मखद्योतश्रीरामगानखद्योतः ।  
सीतापतिस्वहृत्पद्मसामोदगानपूजनः ॥ ३२६॥  
  
सुधासारस्वरासारः सुरारामस्वरारमः ।  
सुमनोजस्वराराध्यः सुमनोजगणारमः ॥ ३२७॥  
  
सूर्यवंशजसंपूजः सूरिसन्नामनामगः ।  
सूत्रधारिसुगासूत्रधारसन्नामकीर्तनः ॥ ३२८॥  
  
सृष्टिस्स्थित्यन्तकारश्रीहरिकीर्तिगकीर्तनः ।  
सृष्टसत्कीर्तनागण्यः सृप्रसुस्वरगायनः ॥ ३२९॥  
  
सेवितापूजिताचार्यः सेवितार्चासुविग्रहः ।  
सेवितश्लोकपुञ्जश्च सेवितस्वसुकीर्तनः ॥ ३३०॥  
  
सोहंभावसमाधिस्थः सोत्कृष्टकृतिपुङ्गकः ।  
सोत्सुकश्लोकसंपूज्यः सोत्कण्ठरसपूरगः ॥ ३३१॥  
  
सौमित्रिभ्रातृसद्गेयः सौभाग्यप्रदसत्कृतिः ।  
सौम्यश्रीरामसद्गुण्यप्रख्यापनाशुकीर्तनः ॥ ३३२॥  
  
स्तुतिपुष्पार्चिताचार्यः स्तुतिपुष्पावलिप्रियः ।  
स्तुतिमण्डलसंवृत्तः स्तुतिरागलयालयः ॥ ३३३॥  
  
स्तुतिस्तोमसुसंस्फूर्तिः स्तुतिबीजगुरूत्तमः ।  
स्तुतिरञ्जितगामूर्तिः स्तुतिसङ्कुलसंरमः ॥ ३३४॥  
  
स्वच्छमानससंदृष्टस्वान्तरात्मरघूत्तमः ।  
स्वच्छमानससंदर्शसान्तरात्मगुरूत्तमः ॥ ३३५॥  
  
स्वच्छशान्तमनस्स्फोटदिव्यनामसुकीर्तनः ।  
स्वशिष्यमनआस्फोटश्लोकसार्चितसद्गुरुः ॥ ३३६॥  
  
स्वररागसुधारामः स्वर्गापवर्गगानिधिः ।  
स्वरार्णवगभीरज्ञः स्वरसागरपारगः ॥ ३३७॥  
  
स्वरसुन्दरमूर्तिश्च स्वरामृतसुपायनः ।  
स्वरशुद्धसुगामोदः स्वरभक्तिप्रसादनः ॥ ३३८॥  
  
स्वरविद्याप्रसादस्थः स्वरशुद्धिप्रसादितः ।  
स्वराक्षरस्वरूपश्च स्वाशुश्लोकाभिमण्डितः ॥ ३३९॥  
  
स्वाशुकीर्तनरत्नाभास्फुरत्श्रीरामविग्रहः ।  
स्वाशुश्लोकानुरागाश्रुबिन्दुस्फुरत्सुविग्रहः ॥ ३४०॥  
  
स्वानुभूतिपरीवाहगानगङ्गाभिषिक्तसः ।  
स्वानुभूतिपरीवाहश्लोकाभिषिक्तसद्गुरुः ॥ ३४१॥  
  
हंसस्सोहँल्लयालीनो हंसगुह्यप्रकीर्तनः ।  
हंसराममहाज्ञानो हंसाराममहामुनिः ॥ ३४२॥  
  
हंसस्सोहँल्लयागीततत्त्वार्थाढ्यसुकीर्तनः ।  
हर्यर्पणसुधासारमुदार्णवसुकीर्तनः ॥ ३४३॥  
  
हरिरामसुसङ्कीर्तनानन्दमयनर्तनः ।  
हरिमाधवगोविन्दनामसङ्कीर्तनालयः ॥ ३४४॥  
  
हरिकृष्णसुगानन्दपूरिताद्भुतकीर्तनः ।  
हरिध्यानमनोलीनो हरिवासनमानसः ॥ ३४५॥  
  
हलभृद्भ्रातृसानन्दलीलासुगेयनाटकः ।  
हनुमत्प्रेष्ठनामश्रीरामनाटकगायकः ॥ ३४६॥  
  
हवरक्षकसंदर्शनाह्लादवर्षकीर्तनः ।  
हस्तिरक्षकसन्नामहरिनारायणालपः ॥ ३४७॥  
  
हास्यपूरितसाहित्यनिन्दास्तुतिरसास्पदः ।  
हासफुल्लमुखाम्भोजश्रीरामचन्द्रहारितः ॥ ३४८॥  
  
हितोपदेशसत्सारकीर्तनायुतमण्डलः ।  
हितकारसदाचार्यो हीनमानसखण्डनः ॥ ३४९॥  
  
हृष्टरोमपरादर्शो हृष्टिकारककीर्तनः ।  
हेमकान्तिरमाकान्तहैमकीर्तनमण्डनः ॥ ३५०॥  
  
हृत्पूरकृतिवागर्थो हृल्लालसासुपूरणः ।  
हृदयङ्गमसत्कामो हृदयङ्गमसद्गुरुः ॥ ३५१॥  
  
हृत्पुष्पालयदैवश्च हृत्पुष्पार्चितसत्पदः ।  
हृत्पुष्पामोदवासश्च हृत्पुष्पासक्तिसारपः ॥ ३५२॥  
  
हेमकुम्भसुहृत्पूर्णभक्तिगङ्गाभिषेचितः ।  
हैमपुष्पानुरागावासितश्लोकसमर्चितः ॥ ३५३॥  
  
अक्षराभाससत्तेजो गुरुदेवाक्षराक्षरः ।  
अक्षरावाससद्भक्तिपुष्पार्चितपदाम्बुजः ॥ ३५४॥  
  
त्यागब्रह्मगुरुस्वामी शिष्यापुष्पाश्रितानुतः ।  
महापुण्यसुचारित्रो मनोव्यापकपूरणः ॥ ३५५॥  
  
मज्जीवनसुजीवश्च मद्धृदालयदैवकः ।  
मज्जीवनाढ्यकर्ता च मत्त्राणकर्तृसद्गुरुः ॥ ३५६॥  
  
ममेष्टदैवकस्वामिन् मच्छ्वासार्चितसद्गुरो ।  
मत्प्राणलीनपूतात्मन् मत्सर्वस्व नमोस्तुते ॥ ३५७॥  
  
॥ रागपुष्पावली ॥  
  
नमःश्रीत्यागराजाय लयरागस्वरूपिणे ।  
रागावलिसुमालाय रागसन्नुतये नमः ॥ ३५८॥  
  
रागपुष्पावलिस्मेररागावतारदैवतः ।  
रागाक्षरसुवासश्च रागोपासितसद्गुरुः ॥ ३५९॥  
  
रागमूर्तिगुरुस्वामी रागसाररसप्रियः ।  
रागरागसुनेत्रश्रीसीतारामवरालयः ॥ ३६०॥  
  
रागसारसरागश्रीरामरागगसारसः ।  
रागसङ्गीतरामस्वहृत्सारसपूजनः ॥ ३६१॥  
  
रागानुरागसन्नूतरागस्वरूपरामकः ।  
रागस्वरविलोलश्च रागपुष्पार्चनामुदः ॥ ३६२॥  
  
अठाणारागगीतश्रीरामप्रहर्षदर्शनः ।  
अठाणाकर्तृरामस्वगानठाणानिबन्धनः ॥ ३६३॥  
  
असावेरीसुरागश्रीरामस्वागतकीर्तनः ।  
अमृतावर्षिणीगङ्गाच्छविलाससुकीर्तनः ॥ ३६४॥  
  
अमृतावाहिनीगीतिस्वरसाररसासरः ।  
अतिलावण्यरामातिलालित्यकृतिलालनः ॥ ३६५॥  
  
आपूर्णललिताप्रीतदिव्यनामसुकीर्तनः ।  
आनन्दभैरवीमोदरघुप्रियसुकीर्तनः ॥ ३६६॥  
  
ईशवामस्थितागौरीप्रियनामसुगायनः ।  
ईशामोदनसन्नामतारकास्पदपावनः ॥ ३६७॥  
  
उमाभरणसद्रागश्रीरामनिजमर्मगः ।  
उपचारक्रमागीतकृतिरत्नसुमञ्जुलः ॥ ३६८॥  
  
ऋषभप्रियवाहेशबहुकीर्तनसंस्तुतिः ।  
ऋषिश्रेष्ठगुरुस्वामी ऋषिपुङ्गवसद्गुरुः ॥ ३६९॥  
  
कनकाङ्गिवरागौरीसुतश्रीगणनाथगः ।  
कलिमानवतीसीताचित्तालङ्काररामगः ॥ ३७०॥  
  
कलकण्ठिरमारामकलिवारणकीर्तनः ।  
कलिपीडितसंश्रायगङ्गाकीर्तनपावनः ॥ ३७१॥  
  
कलानिधिर्विभाकोशः कलिकल्मषहारणः ।  
कमलाप्तकुलाप्तश्च कमलापतिरागगः ॥ ३७२॥  
  
कलावतीशगौर्युक्तस्वरार्णवसुमर्मगः ।  
कमलामनआनन्दहरिनामसुकीर्तनः ॥ ३७३॥  
  
कल्कटाक्षप्रसादश्रीरामदर्शनहर्षितः ।  
कलस्वरप्रसादस्थः कलवीणामृदुस्वरः ॥ ३७४॥  
  
कल्याणीश्रीरमाकान्तकल्याणरूपवर्णनः ।  
कल्याणसुन्दराकाररामचन्द्राभिनन्दनः ॥ ३७५॥  
  
कान्तामणिरमाकान्तस्मेरसन्नामकीर्तनः ।  
काममन्दारिरामप्रतापवरालिकीर्तनः ॥ ३७६॥  
  
कापिरागसुगीतस्वक्षमाधर्मनिदर्शकः ।  
कापिनारायणीरागरामचातुर्यगायकः ॥ ३७७॥  
  
काम्भोजचरणास्रावगङ्गीभूतसुकीर्तनः ।  
कानडारागसङ्गीतश्रीस्वामिगुरुनारदः ॥ ३७८॥  
  
किरणावलिभूषाहिवंशजस्तुतिभूषणः ।  
किङ्किणीघननादस्वहस्ताब्जधृतझल्लकः ॥ ३७९॥  
  
केसरीनामदेशीयगङ्गासारसुकीर्तनः ।  
केशवासङ्गसङ्गीतनामप्रवाहगासरः ॥ ३८०॥  
  
कैकावशीकरस्वादुपुष्कलामृतकीर्तनः १२ ।  
कैरवीलास्यसामोदसमुद्रकृतिजालकः ॥ ३८१॥  
  
कोकिलध्वनिमाधुर्यश्रुतिलीनघनस्वनः ।  
कोदण्डराममाधुर्यभाषणास्वादुगायनः ॥ ३८२॥  
  
कोकिलारवमञ्जिष्ठस्वरगीतरमापतिः ।  
कोकिलारामगानस्वरामजिङ्गलसन्नुतिः ॥ ३८३॥  
  
क्षित्यवतीर्णरामस्वकृतिनित्योत्सवारमः ।  
क्षितिजारमणास्वादुगादेवामृतवर्षणीः ॥ ३८४॥  
  
क्षीराब्धिदेवगांधारी क्षीरान्ननुनिवेदनः ।  
क्षीराब्धिकन्यकारामरागक्षीराब्धिशायनः ॥ ३८५॥  
  
खरहारप्रियारामबहुकीर्तनसंरमः ।  
खंददाच्युतसन्नामसङ्कुलागानसारमः ॥ ३८६॥  
  
गङ्गाहमीरकल्याणीधरावतरनादगः ।  
गम्भीरनाटगीतश्रीरमणीमणिमाधवः ॥ ३८७॥  
  
गमनाश्रमवाहश्रीरामसद्गानगङ्गिकः ।  
गम्भीरवाणिसन्नादस्वररागसुधाकृतिः ॥ ३८८॥  
  
गाकोकिलवरालीननादतन्मयचिन्तनः ।  
गाबिन्दुमालिनीरागदेवतानर्तनालयः ॥ ३८९॥  
  
गाङ्गेयभूषणीसीतासरामस्वगभूषणः ।  
गानगाङ्गेयभूषश्रीरामेष्टदैवशोभनः ॥ ३९०॥  
  
गानमूर्तियदुश्रेष्ठसम्प्लावगानवारिधिः ।  
गान्धर्वगानसंवेगवाहिनीसुरनिम्नगः ॥ ३९१॥  
  
गानागनन्दिनीगौरीप्राणेशनन्दनस्वनः ।  
गाननागवरालीननामतारकमन्त्रतः ॥ ३९२॥  
  
गानगङ्गासुकंनाटरागलासलयच्छविः ।  
गारागनवरसकंनटश्रीरामहारकः ॥ ३९३॥  
  
गावाणीरेवगुप्तिस्वभक्तिप्रवाहसङ्गमः ।  
गानपरस्फुटामोदनामकीर्तनपुष्पकः ॥ ३९४॥  
  
गिरिनन्दिनिसंतोषकीरवाणीसुनामगः ।  
गिरिजारमणप्रीतनामतारकगाव्रतः ॥ ३९५॥  
  
गीतार्थभावपुष्टिज्ञहनुमत्प्रेष्ठगीतिकः ।  
गीतोपनिषदावर्षकृतिगङ्गासुधासरिः ॥ ३९६॥  
  
गुणातीतवरालीनगुरुसत्त्वगुणास्पदः ।  
गुर्जरीकृतिसद्भक्तिवैराग्यघनगायनः ॥ ३९७॥  
  
गूढोत्मध्यानसंस्रावधारासारसुकीर्तनः ।  
गूढनादरहस्योपदेशस्वरागगीतिकः ॥ ३९८॥  
  
गेयगाङ्गेयगङ्गश्च गेयरामनिदर्शकः ।  
गेयगंभीरनाटश्रीरागच्छविलयध्वनिः ॥ ३९९॥  
  
गैरिकीगङ्गिकावाहपूर्णानन्दसुगेयतः ।  
गोविन्दनामसङ्कीर्तनानन्दरागसँल्लयः ॥ ४००॥  
  
गौलसञ्चारनारायणाप्तनामलसत्कृतिः ।  
गौरीनाथशिवारामरामनामलसत्कृतिः ॥ ४०१॥  
  
चन्द्रसूर्यसुनेत्रश्रीरामरक्षणमन्त्रगः ।  
चन्द्रज्योतिर्लसत्सीतातेजोरूपाभिवन्दनः ॥ ४०२॥  
  
चारुकेशीहरिप्रीतासीताश्रीमणिवन्दनः ।  
चारुसङ्गीतनैत्यश्रीसीतारामाभिनन्दनः ॥ ४०३॥  
  
छायातरङ्गिणीगङ्गारागलास्यसुकीर्तनः ।  
छायागङ्गासुनामस्वशिष्यागृहातिदैवतः ॥ ४०४॥  
  
छायानाटसुकन्नाटच्छविगङ्गासुकीर्तनः ।  
छायावृतशुभाकाररामदर्शनभाषणः ॥ ४०५॥  
  
जयनारायणीरामरामनामसुकूजनः ।  
जयामनोहरीसीताजानीसुप्राणवल्लभः ॥ ४०६॥  
  
जयरामजयागेयजनरञ्जनिरञ्जनः ।  
जयन्तश्रीवरारम्यकीर्तनोपासनायुतः ॥ ४०७॥  
  
जीवन्तिनीसुरागश्रीरामदैवपरत्वगः ।  
जीवहेमवतीगङ्गासमानशुभकीर्तनः ॥ ४०८॥  
  
झङ्कारध्वनिगाम्भीर्यरामबाणप्रशंसकः ।  
झञ्जूतिप्रवहानादसारासारसुकीर्तनः ॥ ४०९॥  
  
ज्ञानारिबहुदारिश्रीरामभक्तिप्रचोदनः ।  
ज्ञानसद्भक्तिसङ्गीतसन्मार्गदर्शकोत्तमः ॥ ४१०॥  
  
ज्ञानसद्बोधश्रीकृष्णगीतासारसुकीर्तनः ।  
ज्ञानकेदारसंस्रावभक्तिसङ्गीतगङ्गिकः ॥ ४११॥  
  
तोडीरागसुसङ्गीतप्रागुषोगानसद्विधिः ।  
तोडीकीर्तनसालापहरिपूजनसत्कृतिः ॥ ४१२॥  
  
दर्भारिसूदनास्त्रश्रीरामशौर्यगविस्मयः ।  
दमनाद्भुतशौर्यश्रीरामसद्गुणगायनः ॥ ४१३॥  
  
दीपकारतिसद्गानसुरतिश्यामनन्दनः ।  
दीप्रसुज्ञानतेजस्वी दीपज्योतिस्स्फुरत्स्मितः ॥ ४१४॥  
  
दुन्दुभीतरवाद्यौघसन्नादवेदसद्घोष-  
-सप्तस्थानोत्सवामिष्टपृथुकीर्तनवर्णनः ॥ ४१५॥  
  
देवगान्धारिरागश्रीक्षीरसागरशायनः ।  
देवगान्धर्वसङ्गीतसर्वलोकवशीकरः ॥ ४१६॥  
  
धनुर्जयन्तसेनापश्रीरामचन्द्रमोहितः ।  
धरागतनरोद्धाररामचारित्रगाव्रतः ॥ ४१७॥  
  
धन्यासीताकलत्रश्रीरामनामसहस्रगः ।  
धन्यभङ्गालरामस्वनादोपासनपूजनः ॥ ४१८॥  
  
धेनुकागीतिसंखण्डितानैजभक्तिमार्गगः ।  
धेयनामसहस्रश्रीरामपादाभिषेचनः ॥ ४१९॥  
  
नरदेवक्रियायोगवरिवस्यितरामगः ।  
नरदेवमनोहारिसुरगङ्गासुगाक्रमः ॥ ४२०॥  
  
नरदेवमनोहारिश्रीरामशौर्यवर्णनः ।  
नव्यसत्कृतिसन्नूतसीतामङ्गलकैशिकी ॥ ४२१॥  
  
नाटसत्कीर्तनागीतजगदानन्दकारकः ।  
नाटरागलयालास्यकीर्तनोत्सवहारकः ॥ ४२२॥  
  
नादचिन्तामणिस्वामी नामसद्गानवारिधिः ।  
नारायणीप्रियभ्रातृश्रीरामनामसत्कृतिः ॥ ४२३॥  
  
नादनामक्रियायोगवरिवस्यादिनाचरः ।  
नादस्वरलयालीनरामतन्मयचिन्तनः ॥ ४२४॥  
  
नादप्रणवगुप्तार्थचेञ्चुकाम्भोजिसूचनः ।  
नादलोलहरिस्वादुनामकीर्तननन्दनः ॥ ४२५॥  
  
नादरहस्यमर्मस्वचेञ्चुकाम्भोजिगीतिगः ।  
नादसुस्वरसानन्दनवनीतनिवेदनः ॥ ४२६॥  
  
नादतृष्णापहश्रीशनामसङ्कीर्तनालयः ।  
नादतनूशिवानूतिचित्तरञ्जनिकीर्तनः ॥ ४२७॥  
  
नादवराङ्गिणीगौरीमनोहरीष्टनामगः ।  
नादनाटकुरञ्जीशमनोहारिसुगीतिकः ॥ ४२८॥  
  
नादाद्रिसुप्रदीपश्च नामदिव्यमणिस्फुरः ।  
नामगामार्गहिन्दोललालिताहीशशायनः ॥ ४२९॥  
  
नानारागसुकृत्यौघसुज्ञानफलमञ्जरिः ।  
नारायणसुनामौघसद्गानरसमञ्जरिः ॥ ४३०॥  
  
नारायणीशसामोदजप्ततारकनामगः ।  
नागस्वरावलीभूषसालङ्कृतरमापतिः ॥ ४३१॥  
  
नासिकाभूषणीगौरीधर्मसंवर्धनीस्तुतिः ।  
नामनारायणीगौरीमञ्जुलस्वरगाकृतिः ॥ ४३२॥  
  
निगृहीतग्रहबलरामानुग्रहबलगः ।  
निजभक्तिहरिध्यानरेवगुप्तिसुरागगः ॥ ४३३॥  
  
नित्याचारसुसङ्गीतपूज्यजयमनोहरिः ।  
नित्यानन्दप्रदश्रीपहुसेनीरागगारतिः ॥ ४३४॥  
  
नीलाम्बरीसुगालापस्वापितश्रीरघूत्तमः ।  
नीरदश्यामगात्रश्रीरामलालनगारमः ॥ ४३५॥  
  
पदलालित्यसन्नाटकुरञ्जितसुधाकृतिः ।  
परनाटकश्रीरामकथासारगसत्कृतिः ॥ ४३६॥  
  
परमात्मलयोन्नादहंसभ्रमरिपावनः ।  
पररामसुधागानमञ्जुगुञ्जनगङ्गिकः ॥ ४३७॥  
  
पुष्पावर्षितरामस्वाहिरीकीर्तनवर्णनः ।  
पुराणपुरुषश्रीपस्वरावलिसुभूषणः ॥ ४३८॥  
  
पूर्णषड्जक्रमाधारश्रुतिलीनसुनादगः ।  
पूषवंशसुभूषस्वकृतिभूषणनन्दनः ॥ ४३९॥  
  
प्रयागयमुनाकल्याणीगङ्गासङ्गमालय- ।  
-रागसद्भक्तिसङ्गीतज्ञानवाणीसुकीर्तनः ॥ ४४०॥  
  
प्रागुषोरामसीतास्वभौलीगीतप्रबोधनः ।  
प्रागुषोनित्यवीणासगीतोपासितसद्गुरुः ॥ ४४१॥  
  
प्रासानुप्राससंभासडक्करागसुकीर्तनः ।  
प्राञ्जलिप्रार्थितश्रीपभक्तिभिक्षावरस्वगः ॥ ४४२॥  
  
फणितल्परमाराममाधुर्यतमगायनः ।  
फेनद्युतिसुनामोर्मिदिव्यकीर्तनसागरः ॥ ४४३॥  
  
ब्रह्मैक्यतत्त्वसद्दर्शगरुडध्वनिगीतिकः ।  
ब्रह्माशङ्करसन्नूततारकारामनामगः ॥ ४४४॥  
  
भवप्रियाप्रियारामरामनामसुकीर्तनः ।  
भजनारामहिन्दोलवसन्तारम्यकीर्तनः ॥ ४४५॥  
  
भिन्नषड्जकृतिस्फोटभिन्नमानसवेदनः ।  
भिषज्यसुस्वरारोग्यदायसङ्गीतयोगगः ॥ ४४६॥  
  
भूजापनामप्रत्यूषभूपालरागकूजनः ।  
भूपालवन्द्यरामस्वस्वादुगानाभिवन्दनः ॥ ४४७॥  
  
भैरवीरागसत्कीर्तनानन्दसारवर्णकः १३ ।  
भैरवीकीर्तनामोदरामशृङ्गारगायकः १४ ॥ ४४८॥  
  
भैरवारामसामोदनामपुष्पार्चिताच्युतः ।  
भैषज्यनामसङ्कीर्तनोपदेशनसद्गुरुः ॥ ४४९॥  
  
भौलीप्रत्यूषगानश्रीरामजागरघाण्टिकः ।  
भौलीरागनुतागीतदशावताररामकः ॥ ४५०॥  
  
मदमात्सर्यविच्छेतृगगौलीपन्तुकीर्तनः ।  
मनस्स्वाधीनसुज्ञानतत्त्वावबोधगानखः ॥ ४५१॥  
  
मनोबिलहरिस्वादुनामगानार्चनारतः ।  
मनोनभोमणिज्योतिःश्रीरामचन्द्रवन्दनः ॥ ४५२॥  
  
मालवश्रीवरालापपञ्चापगेशगायनः ।  
मायामालवगौलश्रीरामधीरप्रकीर्तनः ॥ ४५३॥  
  
मातृश्रीरञ्जनीसिंहवाहिनीरतगानतः ।  
मानवेन्द्रावतारश्रीमणिलोलसुनामगः ॥ ४५४॥  
  
माररञ्जनिगीतस्वमनःपक्वनिदर्शनः ।  
मागङ्गातीव्रवाहिनीपूर्णप्रवाहकीर्तनः ॥ ४५५॥  
  
मोहनद्युतिशोभश्रीराममोहनमोहितः ।  
मोहनालास्यरागश्रीराममोहनकीर्तनः ॥ ४५६॥  
  
रमामनोहरीसीतासुगुणानन्दगायनः ।  
रघुरामगुणारामचक्रवाकसुकीर्तनः ॥ ४५७॥  
  
रसालीकविमाधुर्यभक्तिकीर्तनपुष्पकः ।  
रञ्जनीरागसत्कीर्तनान्तर्गलनमार्दवः ॥ ४५८॥  
  
रागरत्नसुमालश्रीरामकीर्तनलालनः ।  
रामनामरसापानमत्ताह्लादसुकीर्तनः ॥ ४५९॥  
  
रागसारमतिद्योतमोक्षदामृतकीर्तनः ।  
रागबेगडसङ्गीतनादोपासनमाहिनः ॥ ४६०॥  
  
रागानुरागसङ्गीतरामास्यपूर्णचन्द्रिकः ।  
रागस्वरयुतश्रीपरागस्वरार्चनायुतः ॥ ४६१॥  
  
रामकीर्तनमाधुर्यजनरञ्जनिरञ्जनः ।  
रामनामरसालीनसमाधिस्थमहामुनिः ॥ ४६२॥  
  
रामचन्द्रकलत्रश्रीरत्नाङ्गिभूषसुस्वरः ।  
रामसद्भक्तिदुग्धार्णोनवनीतसुगाऽमृतः ॥ ४६३॥  
  
रागताललयारामनामपुष्कलसङ्गतिः ।  
रागपञ्जरकीरश्चकीरवाणीसुखश्रुतिः ॥ ४६४॥  
  
रामसर्वस्वपूर्वीकल्याणीकीर्तनरागगः ।  
रागसर्वस्वकृत्यौघसारङ्गमञ्जुचित्रकः ॥ ४६५॥  
  
लताङ्गिपृथिवीपुत्रीजानकीपृथुगायनः ।  
ललिताभैरवारामरामनामरसालयः ॥ ४६६॥  
  
वकुलाभरणापुण्यगङ्गाकीर्तनपावनः ।  
वनजाक्षकटाक्षस्वपुण्यसत्फलगायनः ॥ ४६७॥  
  
वनमालिस्वनैजानुरागान्दालीगसत्कृतिः ।  
वरनारायणागौललीलावैचित्र्यसन्नुतिः ॥ ४६८॥  
  
वनस्पतिहरिस्मेरवनदिव्यसुकीर्तनः ।  
वरवीणास्वरामिष्टमृदुसुस्वरगायनः ॥ ४६९॥  
  
वरमारुवधन्यासीकीर्तितामृदुभाषणः ।  
वरमावरसद्गानजूजाहूलीसुकीर्तनः ॥ ४७०॥  
  
वसन्तभैरवीमिष्टाभिरोरुदसुकीर्तनः ।  
वसन्तकैरवीलास्यसामोदनामकीर्तनः ॥ ४७१॥  
  
वाचस्पतिस्वराराममधुगानाभिवर्षणः ।  
वाचामगोचरश्रीपस्ववागमृतसिञ्चनः ॥ ४७२॥  
  
वाणीगम्भीरनाटश्रीपनानारागगायनः ।  
वाचामगोचरानन्दगोविन्दनामकीर्तनः ॥ ४७३॥  
  
विजयश्रीवरानन्दवरनारदकीर्तनः ।  
विनतासुतवाहश्रीरमणार्चनकीर्तनः ॥ ४७४॥  
  
वीणाभेरीसुनादश्रीसप्तस्थानोत्सवाशुगः ।  
वीराभोगीन्द्रशायिश्रीरमाकान्तसुनामगः ॥ ४७५॥  
  
शङ्कराभरणापूतगङ्गासारसुकीर्तनः ।  
शङ्करप्रियसन्नाममाहात्म्यस्वादुगायनः ॥ ४७६॥  
  
शान्तसौख्यमनःपक्वसामरागसुगीतगः ।  
शान्तसन्ध्यासुवेलाभागुञ्जरीमञ्जुगीतिगः ॥ ४७७॥  
  
शुद्धभङ्गालरागस्वभक्तिसङ्गीतज्ञानगः ।  
शुद्धदेशीयखापोगङ्गीभूतपूतकीर्तनः ॥ ४७८॥  
  
शुभपन्तुवरालीगनुतश्रीरामसद्गुणः ।  
शुद्धसत्त्वप्रकाशश्रीरामनीराजनारतः ॥ ४७९॥  
  
शुद्धसीमन्तिनीसीतासराममोददर्शनः ।  
शुद्धस्वरावलीभूषरामसङ्गीतवर्णनः ॥ ४८०॥  
  
श्रीकान्तस्वान्तसिद्धान्तशुद्धधन्यासिगायनः ।  
श्रीरामलक्षणागानशुद्धसावेरिकीर्तनः ॥ ४८१॥  
  
श्रीगौरीशमनोहारितारकास्पदकीर्तनः ।  
श्रीराघवमनोहारिदिव्यनामगपावनः ॥ ४८२॥  
  
श्रीदवीरवसन्ताभश्रीरामरूपमोदितः ।  
श्रीरामसोदरीगौरीप्रियनामसहस्रगः ॥ ४८३॥  
  
श्रीपतिस्वमनोगानकृतिनागस्वरावलिः ।  
श्रीपप्रियस्वसङ्गीतस्वरोपासनसन्मतिः ॥ ४८४॥  
  
श्रीरागगानसानन्दलक्ष्मीरमणकीर्तनः ।  
श्रीपगामञ्जरीफुल्लनामपुष्पमधुद्रवः ॥ ४८५॥  
  
श्रीपराघवसिंहेन्द्रमध्यमाशुकृतिस्तवः ।  
श्रीरामनवरोचस्वभक्तिभावसुलालनः ॥ ४८६॥  
  
श्रीरामबलहंसस्वादुपेयूषगपायनः ।  
श्रीशसानन्दसङ्गीतसद्गङ्गास्नानपायनः ॥ ४८७॥  
  
श्रीरामपादसंसेचनामृतावाहिनीकृतिः ।  
श्रीराघवसुपुन्नागवरालीकृतिवन्दनः ॥ ४८८॥  
  
श्रीरामरम्यवासस्वक्षेत्रमञ्जुलवर्णनः ।  
श्रीवाणीनर्तनाह्लादमुखारीरागकीर्तनः १५ ॥ ४८९॥  
  
श्रीरामसहजागानघुण्टक्रियसुकीर्तनः ।  
श्रीरामभजनारम्यसद्गामलयमारुतः ॥ ४९०॥  
  
श्रीरामान्दोलिकागानसुधारागरसाकृतिः ।  
श्रीपदोलोत्सवागीतहिन्दोललालनाशुगः ॥ ४९१॥  
  
श्रीवृन्दावनसारङ्गकृष्णलीलारसामुदः ।  
श्रीगङ्गारीतिगौलश्रीनारायणनुकीर्तनः ॥ ४९२॥  
  
श्रीरामनादसुधाकृत्यभिषेचनकीर्तनः ।  
श्रीवरालीनसद्भक्तिसङ्गीतालीनशिष्यकः ॥ ४९३॥  
  
षड्विधमार्गिणीशानस्वकृत्यमृतगायनः ।  
षड्जाधारश्रुतिस्वादुनामकीर्तनसारमः ॥ ४९४॥  
  
षण्मुखप्रियसङ्गीतषड्जाधारश्रुतिसृतिः ।  
षड्जाधारसुसङ्गीतसुनेत्ररविचन्द्रिकः ॥ ४९५॥  
  
सङ्गीतनायकीपूर्णवाससत्कृतिमण्डलः ।  
सङ्गीतसुस्वरालीनतेजोरूपसुविग्रहः ॥ ४९६॥  
  
संसारभीतिसंवाहसद्गङ्गाप्लुतिकीर्तनः ।  
सङ्गीतयदुकुलकाम्भोजपादाब्जमाहिनः ॥ ४९७॥  
  
सच्चित्तशायिपादाब्जसद्गङ्गापूतकीर्तनः ।  
सच्चितरञ्जनीगङ्गापावित्र्यकृतिरञ्जनः ॥ ४९८॥  
  
सत्कामवर्धनीगङ्गास्नानपानसुकीर्तनः ।  
सज्ज्ञानवर्धनीगङ्गाभक्तिप्रवाहकीर्तनः ॥ ४९९॥  
  
सद्भक्तितत्त्वसद्गानरागसालगभैरविः ।  
सत्त्वसङ्गीतलोलश्रीरामसद्भक्तिसत्कृतिः ॥ ५००॥  
  
सत्त्वकीर्तनसत्सारकमलाश्रीमनोहरिः ।  
सत्त्वगुण्यगुरुस्वामी सत्त्वगङ्गासुगासरिः ॥ ५०१॥  
  
सद्भक्तिभजनानन्दविवर्धनीसुसत्कृतिः ।  
सद्भक्तजनमन्दारिश्रीरामभालसत्कृतिः ॥ ५०२॥  
  
सप्रतापवरालीनस्वानुभूतिपरीवहः ।  
सङ्गीतयमुनाकल्याणीगङ्गाभक्तिसङ्गमः ॥ ५०३॥  
  
सप्तस्वरजगन्मोहिनीरागगानशोभनः ।  
सरामशरनैपुण्यनुकुन्तलवरालिगः ॥ ५०४॥  
  
सरसङ्गतिवाग्वर्षः सरस्वतीकृपालयः ।  
सरस्वतीसुनृत्यस्वसंस्कृताद्भुतकीर्तनः ॥ ५०५॥  
  
सरस्वतीमनोहारिसरसामृतवाहगः ।  
सरसामृतवर्षस्वगानराममनोहरः ॥ ५०६॥  
  
सरस्वतीमनोहरिसनातननुतिस्तुतिः ।  
सत्त्वसुज्ञानसंपुष्टिवाग्रागरससत्कृतिः ॥ ५०७॥  
  
सहानारायणीरामदिव्यनामसुकीर्तनः ।  
सहानारागसङ्गीतगिरिदर्शितरामकः ॥ ५०८॥  
  
सानन्दनटभैरवीशिवारामसुनामगः ।  
सामादिनिगमाचाररामब्रह्मसुकीर्तनः ॥ ५०९॥  
  
सावेरीरागसन्नूतकावेरीतीरदैवतः ।  
सारामराममारामनामसारसुगारतः ॥ ५१०॥  
  
सारङ्गस्वरसद्गेयस्सारङ्गरागरञ्जनः ।  
सारङ्गरागगावीचिसुस्वरानन्दसागरः ॥ ५११॥  
  
सिद्धसेनावृतश्रीपगानमूर्तिसुपूजनः ।  
सिन्धुरामक्रियापूजसदाशिववरानुतिः ॥ ५१२॥  
  
सिंहवाहिनिसत्सङ्गशिवारामसुनामगः ।  
सिंहेन्द्रमध्यमस्वैकशरणागतिगायकः ॥ ५१३॥  
  
सीतानलिनकान्तिश्रीरामलावण्यदर्शकः ।  
सीतानुजसमेतश्रीरामपट्टाभिषेकगः ॥ ५१४॥  
  
सीतामनोहरीलक्ष्मीचित्तारामसुगायनः ।  
सीतावराप्तसङ्गीतनामपुष्पार्चनायुतः ॥ ५१५॥  
  
सीतारामकमास्मेरदिव्यनामसुकीर्तनः ।  
सीतारामप्रियामोदभजनानन्दकीर्तनः ॥ ५१६॥  
  
सीताश्रीमणिरङ्गस्फुरत्पार्श्वहरिकीर्तनः ।  
सीतासुमुखचन्द्रज्योतीरसापहरिस्मरः ॥ ५१७॥  
  
सुकल्याणवसन्ताभास्मेरसद्रससत्कृतिः ।  
सुरापगावसन्ताभास्मितकीर्तनसच्छविः ॥ ५१८॥  
  
सुचारुकेशिनीसीतासरामगापरायणः ।  
सुस्वरालङ्कृतश्रीपस्सुरागस्वरसालयः ॥ ५१९॥  
  
सुमनोरञ्जनीसीतामाप्ताप्तस्वादुकीर्तनः ।  
सुरवन्दितरामस्वस्वररागसुपूजनः ॥ ५२०॥  
  
सुरागनवरसकंनटलालित्यकीर्तनः ।  
सुजनाजीवनारामरामगङ्गासुगुर्जरिः ॥ ५२१॥  
  
सुपुन्नागवरालीगारामानुरागरागगः ।  
सुगीतनागगांधारिरामरामसुनामगः ॥ ५२२॥  
  
सुवागधीश्वरीवाणीपूर्णप्रसन्नकीर्तनः ।  
सुपोषिणीनभस्तीर्थगङ्गाशैलीसुकीर्तनः ॥ ५२३॥  
  
सुस्वराभूषणीसीतारामस्वस्वरभूषणः ।  
सुस्वरानन्ददायश्रीरामभाषणमिष्टगः ॥ ५२४॥  
  
सूर्यकान्तसुवंशश्रीरामनाटकगायकः ।  
सूर्यचन्द्रसुनेत्रश्रीरामनामरसार्णवः ॥ ५२५॥  
  
सौन्दर्यनायकीसीतारामस्वगानरञ्जनः ।  
सौभाग्यधेनुकाभूतसारम्यकृतिरत्नकः ॥ ५२६॥  
  
सौराष्ट्रधनसद्गीतिः सौमङ्गलावहानुतिः ।  
सौवीररामभक्त्युत्थज्ञानवैराग्यसत्कृतिः ॥ ५२७॥  
  
स्वरभूषावलीमण्डितस्वेष्टदैवरामकः ।  
स्वरसप्तसुखालापरागस्वरूपतन्मयः ॥ ५२८॥  
  
स्वरकोलाहलारावध्वनिकीर्तनसङ्गतिः ।  
स्वरसागरशायिश्रीमालविकाशसत्कृतिः ॥ ५२९॥  
  
हंसध्वनिसुरागश्रीरामपट्टाभिषेकगः ।  
हंसरामसुपादस्वशरणागतितत्त्वगः १६ ॥ ५३०॥  
  
हंसानन्दियतिश्रेष्ठो हंसात्मानुभवालयः ।  
हंसनादसुरागस्वरामसेवाप्रकीर्तनः ॥ ५३१॥  
  
हंसभ्रमरिकावेलहंसरामसुगानतः ।  
हंसतूलिकशायिश्रीरामस्वगानलालनः ॥ ५३२॥  
  
हरिकाम्भोजसत्पादसद्भक्तिरसकीर्तनः ।  
हरिकाम्भोजपादस्वगानगङ्गाभिषेचनः ॥ ५३३॥  
  
हरिकेदारगौलश्रीलक्ष्मीनारायणस्तुतिः ।  
हरिनामसुतीर्थाभिषिक्तश्रीपवराकृतिः ॥ ५३४॥  
  
हाटकाम्बरिलक्ष्मीसनारायणनमस्कृतिः ।  
हास्यरसानुविद्धश्रीसीतानायकसंस्तुतिः ॥ ५३५॥  
  
हिन्दोलसुवसन्ताभाकृष्णलीलारसानुतिः ।  
हिन्दोलकवितालालितश्रीकृष्णस्वराकृतिः ॥ ५३६॥  
  
सुमध्यमावतीसीतागुणसात्त्विकवर्णनः ।  
सुमङ्गलप्रदानन्दरामसीतासुगायनः ॥ ५३७॥  
  
सुमध्यमावतीरागरामगानप्रचोदनः ।  
सुमङ्गलप्रदानन्दरामसेवनचोदनः ॥ ५३८॥  
  
मङ्गलं त्यागराजाय रागराजाय मङ्गलम् ।  
मङ्गलं रागदैवाय गुरुनाथाय मङ्गलम् ॥ ५३९॥  
  
रागमूर्ते गुरुस्वामिन् रागावलि तवार्पणम् ।  
बालालापमिदं स्तोत्रं स्वीकुरुष्व दयानिधे ॥ ५४०॥  
  
त्यागराजगुरुस्वामी सहस्रश्लोकमण्डितः ।  
शिष्यापुष्पासुरागेण कृतस्तोत्राभिपूजितः ॥ ५४१॥  
  
एतत्स्तोत्रं सुसम्पूर्णं त्यागब्रह्मसहस्रकम् ।  
पञ्चमीपुष्यबाहुल्यकृतारम्भं गुरुप्रियम् ॥ ५४२॥  
  
गुरुदेवसुचारित्रदिव्यसङ्गीतवर्णनम् ।  
गुरुप्रेरणसङ्गीतं गुरुदेवपदार्पणम् ॥ ५४३॥  
  
कृताञ्जल्यश्रुपूर्णाक्षशिष्यापुष्पासमर्पितम् ।  
त्यागराजगुरुस्वामिपूर्णानुग्रहकारकम् ॥ ५४४॥  
  
गुरुस्फूर्तिस्फुटस्तोत्रं गुरुसम्पूर्णवासनम् ।  
मननं गायनं भक्त्या शुभधेयं सुमङ्गलम् ॥ ५४५॥  
  
मयेति कीर्तितस्वामिन् तवास्त्येतत्सहस्रकम् ।  
न जानामि क्वचिल्लेखां त्वयैव रचितं शुभम् ॥ ५४६॥  
  
मदाश्रयसदाचार्य देहि मे तव दर्शनम् ।  
मदन्तःसततावास अग्रयागच्छ मद्गुरो ॥ ५४७॥  
  
देवगान्धर्वगानं ते श्रोतुमिच्छामि मत्प्रभो ।  
रागभक्तिलयज्ञानभिक्षां देहि मम प्रभो ॥ ५४८॥  
  
रागानुरागसद्गानपूजावरं प्रदेहि मे ।  
नादोपासनभाग्यं च कुरु मे कर्ममोचनम् ॥ ५४९॥  
  
त्वां विना मे गतिर्नास्ति रक्ष माम् शरणागताम् ।  
ममापराधसञ्चायं सर्वं क्षमस्व मद्गुरो ॥ ५५०॥  
  
मत्सर्वस्व गुरुस्वामिन् तवास्म्यहं तवास्म्यहम् ।  
सदाध्यातमदाचार्य त्वयि लीनं कुरु प्रभो ॥ ५५१॥  
  
मङ्गलं ते मदाचार्य मङ्गलं मार्गदर्शक ।  
मङ्गलं मम सर्वस्व मङ्गलं मङ्गलप्रभो ॥ ५५२॥  
  
मङ्गलं त्यागराजाय मङ्गलं नादयोगिने ।  
मङ्गलं रामगेयाय मङ्गलं सर्वसिद्धये ॥ ५५३॥  
  
शरणागतरक्षाय सर्वमङ्गलदायिने ।  
अनन्यभाक्सवासाय सीतारामाय मङ्गलम् ॥ ५५४॥  
  
मङ्गलं रागरूपाय त्यागराजार्चिताय च ।  
मङ्गलं नादलोलाय सीतारामाय मङ्गलम् ॥ ५५५॥  
  
इति सद्गुरुश्रीत्यागराजस्वामिनः शिष्यया भक्तया पुष्पया कृतं  
सद्गुरुश्रीत्यागब्रह्मसहस्रकं गुरुचरणयुगले समर्पितम् ।  
  
ॐ शुभमस्तु ।  
  
footnotes with (shloka number)    
 1  (८) सदालीनो सत् + आलीनो  always one with Rama Brahmam  
 2  (८) रामकृष्णानन्दा  who gave Him Ramamantropadesam  
 3  (२१)  The One for whom these thoughts are the offerred flowers  
 4  (४९)  the Himalayan Ganga  
 5  (४९)  leading to singular Bliss  
 6  (६४)  BahuvrihiH  सः अच्युत  
 7  (६८)  Bahuvrihi  
 8  (७७)  ref. to  नौकाचरित्रम्  
 9  (८५) यस्य सङ्गीतं वल्लुरम् सः  
 10  (११९) ref. to Sadguru Saranagati Stotram and  
     Gurvashtakam in Trotaka meter by author  
 11  (१८३) नाजीवाधार  
 12  (३८१) कः + एकः आसमन्तात् शीकरः  or  कः एका  His one consort   
 13  (४४८) आनन्दमानन्द  
 14  (४४८) चेतुलार  
 15  (४८९) मुरिपेमु  
 16  (५३०) रघुनायक  
  
  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
