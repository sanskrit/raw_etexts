+++
"Text title" = "vallabhanAmAvalI"
"File name" = "vallabhanAmAvalI.itx"
itxtitle = "vallabhanAmAvaliH (ramaNalAlajIvirachitA)"
engtitle = "vallabhanAmAvalI"
Category = "deities_misc, gurudev, puShTimArgIya, nAmAvalI, trishatI"
Location = "doc_deities_misc"
Sublocation = "deities_misc"
SubDeity = "gurudev"
Author = "ramaNalAlajI"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
"Description/comments" = "puShTimArgIya stotraratnAkara"
Indexextra = "(pushti margiya stotraratnAkara)"
"Latest update" = "February 28, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "वल्लभनामावलिः (रमणलालजीविरचिता)"

+++
  
 श्रीवल्लभनामावली   
  
अविर्भाव-प्रकरणम्  
१। श्रीवल्लभाय नमः ।  
२। सदानन्दाय नमः ।  
३। सच्चिदानन्दविग्रहाय नमः ।  
४। दैवोद्धारप्रयत्नात्मने नमः ।  
५। प्राकट्यानन्ददायकाय नमः ।  
६। देवश्रीलक्ष्मणसुताय नमः ।  
७। परमानन्दवर्द्धनाय नमः ।  
८। श्रीमदिल्लमगारुप्राक्पुष्कलेन्दवे नमः ।  
९। अखण्डिताय नमः ।  
१०। चम्पारण्यवनस्थानाविर्भावानन्दकारकाय नमः ।  
११। अग्नये नमः ।  
१२। लीलाब्धिजनकाय नमः ।  
१३। श्रीकृष्णास्याय नमः ।  
१४। कृपानिधये नमः ।  
१५। अद्भुतस्वीयशिशुताजनन्यानन्दकारकाय नमः ।  
१६। बाललीलातिसुखदाय नमः ।  
१७। जनन्युत्सङ्गलालिताय नमः ।  
१८। परमोदारचरिताय नमः ।  
१९। जनतारतिवर्द्धनाय नमः ।  
२०। स्वलीलाश्रवणात्यन्तशुद्धाश्यायवशंवदाय नमः ।  
२१। स्वयशोगानसंहृष्टहृदयाम्भोजविष्टराय नमः ।  
२२। अतिसौन्दर्यनिकरप्राप्तकौमारशोभनाय नमः ।  
२३। पञ्चमाब्दोपनयनाय नमः ।  
२४। गायत्रीव्रतधारकाय नमः ।  
२५। गुरुब्रह्मकुलावासंज्ञापिताखिलसत्क्रियाय नमः ।  
२६। सकृन्निगदसम्प्राप्तसर्वविद्याविशारदाय नमः ।  
२७। महातेजःप्रकटनाय नमः ।  
२८। महामाहात्म्यदर्शकाय नमः ।  
२९। सर्वरम्याय नमः ।  
३०। भावगम्याय नमः ।  
३१। पितृकीर्तिविवर्द्धनाय नमः ।  
३२। ब्रह्मानन्दरसासक्ततातभक्तिपरायणाय नमः ।  
विजय-प्रकरणम् ।  
३३। भक्तिमार्गप्रचारार्थविद्यानगरपावनाय नमः ।  
३४। कृष्णदेवाख्यसद्राजसमाचरणधारकाय नमः ।  
३५। स्वरूपानन्तशोभाढ्याय नमः ।  
३६। सर्वलोकैकपावनाय नमः ।  
३७। स्वदर्शनसुधासिक्तराजसौभाग्यवर्द्धनाय नमः ।  
३८। अत्युत्तममणिव्रातहेमसिंहासनस्थिताय नमः ।  
३९। उग्रप्रतापाय नमः ।  
४०। सर्वेशाय नमः ।  
४१। नमन्नृपतिमण्डलाय नमः ।  
४२। अनेकभूतिशोभाढ्याय नमः ।  
४३। चराचरनमस्कृताय नमः ।  
४४। विद्वज्जनपरीवारमण्डिताय नमः ।  
४५। अखिलमण्डिताय नमः ।  
४६- अनल्पसङ्कल्पजल्पवादश्रवणसादराय नमः ।  
४७। अनेकमतसन्देहनिराकर्त्रे नमः ।  
४८। निराकुलाय नमः ।  
४९। नवनीरदगम्भीरध्वनये नमः ।  
५०। उल्लसिताखिलाय नमः ।  
५१। अखण्डपण्डितव्रातप्रोद्यत्पाखण्डनाय नमः ।  
५२। निवारिततमःपुञ्जजगदान्ध्यनिवर्तकाय नमः ।  
५३। मायावादनिराकर्त्रे नमः ।  
५४। सर्ववादनिरासकृते नमः ।  
५५। साकारब्रह्मवादैकस्थापकाय नमः ।  
५६। वेदपारगाय नमः ।  
५७। सर्वस्तुत्याय नमः ।  
५८। अभिसङ्गम्याय नमः ।  
५९। वेदमूर्तये नमः ।  
६०। शिवङ्कराय नमः ।  
६१। विजयोत्सवसाद्यन्तदेवराजप्रसादकृते नमः ।  
६२। अत्यादरसमानीतकनकस्थानशोभिताय नमः ।  
६३। जयादिमङ्गलोद्घोषविद्वज्जनसमादृताय नमः ।  
६४। अदेयदानदक्षाय नमः ।  
६५। महोदारचरित्रवते नमः ।  
 ।  
भक्तिप्रस्तावप्रकरणम् ।  
६६। पुण्डरीकवरेण्यश्रीविठ्ठलप्रेक्षणोत्सुकाय नमः ।  
६७। तद्दर्शनमहानन्दाय नमः ।  
६८। प्राप्तान्योन्यमनोरथाय नमः ।  
६९। चन्द्रभागोपकण्ठस्वस्थितितत्कीर्तिवर्द्धनाय नमः ।  
७०। पाण्डुरङ्गेशपरमोदारेक्षण कृतक्षणाय नमः ।  
७१। स्वानन्दतुन्दिलाय नमः ।  
७२। पद्मदलायतविलोचनाय नमः ।  
७३। अचिन्त्यानन्तरूपाय नमः ।  
७४। सन्मनुष्याकृतये नमः ।  
७५। अच्युताय नमः ।  
७६। भक्तेच्छापूरकाय नमः ।  
७७। सर्वाज्ञातलीलाय नमः ।  
७८। अतिमोहनाय नमः ।  
७९। स्वार्थोज्झिताखिलप्राणप्रियाय नमः ।  
८०। तादृशवेष्टिताय नमः ।  
८१। अनेकदेशसञ्चारपवित्रीकतभूतलाय नमः ।  
८२। ध्वजवज्राङ्कुशादिश्रीकृतभूमिमहोत्सवाय नमः ।  
८३। त्रिलोकीभूषणाय नमः ।  
८४। भूमिभाग्याय नमः ।  
८५। सहजसुन्दराय नमः ।  
८६। भक्तिमार्गाङ्गशरणमन्त्रतत्त्वोपदेशकाय नमः ।  
८७। अन्याश्रयनिराकर्त्रे नमः ।  
८८। भक्तिक्षेत्रविशुद्धिकृते नमः ।  
८९। ब्रह्मसम्बन्धकृज्जीवसर्वदोषनिवारकाय नमः ।  
९०। पञ्चाक्षरमहामन्त्रविरहात्मफलप्रदाय नमः ।  
९१। पृथक्शरणमार्गोपदेष्ट्रे नमः ।  
९२। श्रीकृष्णहार्दविदे नमः ।  
९३। दिङ्मूढजनताभीतिनिवारणपराय नमः ।  
९४। गुरुवे नमः ।  
९५। निजशिक्षार्थश्रीकृष्णभक्तिकृते नमः ।  
९६। निखिलेष्टदाय नमः ।  
९७। स्वसिद्धान्तप्रबोधार्थानेकग्रन्थप्रवर्तकाय नमः ।  
९८। व्याससूत्राणुभाष्योक्तिवेदान्तार्थप्रकाशकाय नमः ।  
९९। भक्तिमार्गाविरुद्धैकसिद्धान्तपरिशोधकाय नमः ।  
१००। जैमिनीयसूत्रभाष्यवक्त्रे नमः ।  
१०१। वेदार्थदर्शकाय नमः ।  
१०२। वैयासजैमिनीयोक्तप्रमेयैकार्थ्यवित्तमाय नमः ।  
वादग्रन्धः ।  
१०३। पत्रावलम्बनकृतये नमः ।  
१०४। वादिसन्देहवारकाय नमः ।  
१०५। काशीस्थलालङ्करणाय नमः ।  
श्रीभागवतविषयकसाहित्यम् ।  
१०६। विश्वेशप्रीतिकारकाय नमः ।  
१०७। श्रीभागवततत्त्वार्थदीपप्राकट्यकारकाय नमः ।  
१०८। स्वान्तध्वान्तनिराकर्त्रे नमः ।  
१०९। प्रकाशसुखदायकाय नमः ।  
११०। सच्चिदानन्दसन्दोह-शास्त्रार्थविनिरूपकाय नमः ।  
१११। मनोवाक्कायकर्तव्यसेवातत्त्वप्रकाशकाय नमःन् ।  
११२। मुख्यसिद्धान्तशुद्ध्यर्थसर्वनिर्णयदर्शकाय नमः ।  
११३। प्रमाणादितत्त्वरूपपदार्थपरिशोधकाय नमः ।  
११४। भक्तिमार्गीयभगवत्सेवारीतिप्रकाशकाय नमः ।  
११५। श्रीभागवतरूपाख्यप्रक्रियाविनिरूपाकय नमः ।  
११६। शास्त्रस्कन्धप्रकरणाध्यायार्थपरिशोधकाय नमः ।  
११७। श्रीभागवतसारार्थनामसाहस्रदर्शकाय नमः ।  
११८। त्रिधालीलाप्रकाशश्रीकृष्णनामावलीप्रियाय नमः ।  
११९। निरोधार्थानुसन्धानकृतेऽनुक्रमदर्शकाय नमः ।  
षोडशग्रन्थाः ।  
१२०। कलिदोषाप्रवेशार्थकृष्णाश्रयनिरूपकाय नमः ।  
१२१। प्रतिबन्धनिरासार्थयमुनाष्टकदर्शकाय नमः ।  
१२२। समस्तसिद्धान्तमुक्तावलीग्रन्धनिरूपकाय नमः ।  
१२३। सेवोपयिकसिद्धान्तरहस्यप्रतिपादकाय नमः ।  
१२४। भक्तचिन्तानिरासार्थनवरत्नप्रकाशकाय नमः ।  
१२५। अन्तःकरणबोधोक्तिस्वीयशिक्षाप्रदर्शकाय नमः ।  
१२६। कृष्णाङ्गीकारविषयोत्कटसन्देहवारकाय नमः ।  
१२७। सेवोत्कर्षप्रकाशार्थसेवाफलनिरूपकाय नमः ।  
१२८। सेव्यनिर्द्धारसिद्ध्यर्थबालबोधप्रकाशकाय नमः ।  
१२९। सेव्यस्वरूपोत्कर्षार्थमधुराष्टकदर्शकाय नमः ।  
१३०। पुष्टिप्रवाहमर्यादामार्गत्रयविवेचकाय नमः ।  
१३१। सर्वेन्द्रियनिरोधार्थतल्लक्षणनिरूपकाय नमः ।  
१३२। बीजदार्ढ्यप्रकारेण भक्तिवर्द्धिन्युपायकृते नमः ।  
१३३। विवेकधैर्याश्रयकृते नमः ।  
१३४। बाहिर्मुख्यनिवारकाय नमः ।  
१३५। सदसद्भवबोधार्थजलभेदनिरूपकाय नमः ।  
१३६। दुःसङ्गाभावसत्सङ्गकारकाय नमः ।  
१३७। करुणालयाय नमः ।  
१३८। विरहानुभवार्थैकसन्न्यासाचारदर्शकाय नमः ।  
१३९। भजनावश्यकत्वार्थचतुःश्लोकीप्रकाशकाय नमः ।  
१४०। यशोदोत्सङ्गललितप्रभुसेवैकतत्पराय नमः ।  
१४१। विस्कद्भर्जद्रासलीलादिरसामृतमहर्ष्णवाय नमः ।  
१४२। निर्दोषगुणरत्नाढ्याय नमः ।  
१४३। भावनान्तमहोर्मिमते नमः ।  
१४४। कृष्णेन्दुविशदालोकपरमानन्दवर्द्धनाय नमः ।  
१४५। स्वदासार्थकृताशेषसाधनाय नमः ।  
१४६। सर्वशक्तिधृते नमः ।  
फलप्रदर्शकप्रकरणम् ।  
१४७। नित्यं प्रियव्रजस्थितये नमः ।  
१४८ व्रजनाथाय नमः ।  
१४९। व्रजार्तिभिदे नमः ।  
१५०। व्रजीयजनजीवातवे नमः ।  
१५१। व्रजमाहत्म्यदर्शकाय नमः ।  
१५२। व्रजलीलाभावनात्मने नमः ।  
१५३। श्रीगोपीजनवल्लभाय नमः ।  
१५४। गो-गोप-गोपीषु प्रीताय नमः ।  
१५५। गोकुलोत्सवाय नमः ।  
१५६। उद्धवाय नमः ।  
१५७। गोवर्द्धनाद्रिप्रवरप्रेक्षणातिमहोत्सवाय नमः ।  
१५८। गोवर्द्धनस्थित्युत्साहाय नमः ।  
१५९। तल्लीलाप्रेमपूरिताय नमः ।  
१६०। शृङ्गद्रोणीकन्दरादिकेलीस्थानप्रकाशकाय नमः ।  
१६१। द्रुमपुष्पलतागुल्मदर्शनप्रीतमानसाय नमः ।  
१६२। गह्वरप्रायदेशाढ्यगिरिकेलिकलोत्सवाय नमः ।  
१६३। गोवर्द्धनाचलसखाय नमः ।  
१६४। अनेकधा प्रीतिकारकाय नमः ।  
१६५। हरिदाससर्वसेवासादराय नमः ।  
१६६। हार्दवित्तमाय नमः ।  
१६७। गोवर्द्धनाचलारूढाय नमः ।  
१६८। स्मृताचलशिरोमणये नमः ।  
१६९। सन्मुखस्वागतश्रीमद्गोवर्द्धनधराय नमः ।  
१७०। प्रियाय नमः ।  
१७१। अन्योन्ययोजितकराय नमः ।  
१७२। हसद्वदनपङ्कजाय नमः ।  
१७३। सूक्तिसारसुधावृष्टिस्वानन्दितव्रजाधिपाय नमः ।  
१७४। श्रीगोवर्द्धनानुमतोत्तमाधिष्ठानकारकाय नमः ।  
१७५। प्रसन्नाम्बुजसङ्काशकलशानन्दिताखिलाय नमः ।  
१७६। कुङ्कुम्मारुणरागातिविलक्षणरसप्रदाय नमः ।  
१७७। चतुर्दिग्दृष्टिमृगराड् बद्धस्थापनतत्त्वविदे नमः ।  
१७८। सुदर्शननिरस्तार्तिप्रतिपक्षमहासुराय नमः ।  
१७९। समुल्लसत्प्रेमपूरनानाध्वजवरप्रियाय नमः ।  
१८०। निगूढनिजकुञ्जस्थमन्दिरस्थापितप्रभवे नमः ।  
१८१। वृन्दावनप्रियतमाय नमः ।  
१८२। वृन्दारण्यपुरन्दराय नमः ।  
१८३। वृन्दावनेन्दुसेवैकप्रकारसुखदायकाय नमः ।  
१८४। कृष्णकुम्भनदासादिलीलापरिकरावृताय नमः ।  
१८५। गानस्वानन्दितश्रीमन्नन्दराजकुमारकाय नमः ।  
१८६। सप्रेमनवधाभक्तिप्रचाराचरणक्षमाय नमः ।  
१८७। देवाधिदेवस्वप्रेष्ठप्रियवस्तूपनायकाय नमः ।  
१८८। बाल्यकौमारपौगण्डकैशोरचरितप्रियाय नमः ।  
१८९। वशीकृतनिजस्वामिने नमः ।  
१९०। प्रेमपूरपयोनिधये नमः ।  
१९१। मथुरास्थितिसानन्दाय नमः ।  
१९२। विश्रान्तस्वाश्रमप्रियाय नमः ।  
१९३। यमुनादर्शनानन्दाय नमः ।  
१९४। यमुनानन्दवर्द्धनाय नमः ।  
१९५। यमुनातीरसंवासरुचये नमः ।  
१९६। तद्रूपवित्तमाय नमः ।  
१९७। यमुनानन्तभावात्मने नमः ।  
१९८। तन्माहात्म्यप्रदर्शकाय नमः ।  
१९९। अनन्यसेवितपदाय नमः ।  
२००। स्वानन्यजनवत्सलाय नमः ।  
२०१। सेवकानन्तसुखदाय नमः ।  
२०२। अनन्यभक्तिप्रदायकाय नमः ।  
जीवनप्रपत्तिः ।  
२०३। कृष्णाज्ञापालनार्थस्वगृहस्थाश्रमदर्शकाय नमः ।  
२०४। महालक्ष्मीप्राणपतये नमः ।  
२०५। सर्वसौभाग्यवर्द्धनाय नमः ।  
२०६। श्रुतिस्मृतिसदाचारपालनैकपरायणाय नमः ।  
२०७। मर्यादास्थापनपराय नमः ।  
२०८। कर्ममार्गप्रवर्तकाय नमः ।  
२०९ कर्मस्वरूपवक्त्रे नमः ।  
२१०। अनुष्ठानकृते नमः ।  
२११। जनशिक्षकाय नमः ।  
२१२। आधिदैविकसर्वाङ्गयज्ञकृते नमः ।  
२१३। यज्ञपूरुषाय नमः ।  
२१४। मूलमाहात्म्यबोधार्थविभूत्युत्कर्षपोषकाय नमः ।  
२१५। ब्रह्मण्यदेवाय नमः ।  
२१६। धर्मात्मने नमः ।  
२१७। सर्वधर्मप्रवर्तकाय नमः ।  
२१८। स्वाविर्भावितसन्मार्गप्रचारार्थस्ववंशकृते नमः ।  
२१९। श्रीगोपीनाथजनकाय नमः ।  
२२०। विश्वमङ्गलकारकाय नमः ।  
२२१। दयानिधिविभुश्रीमद्विठ्ठलप्रियपुत्रवते नमः ।  
२२२। जन्मोत्सवमहोत्साहाय नमः ।  
२२३। स्मार्तसंस्कारसादराय नमः ।  
२२४। प्रदर्शितनिजाचाराय नमः ।  
२२५। सर्वधर्मैकपालकाय नमः ।  
श्रीगोसाईजी-ग्रन्थप्रवृत्तिः ।  
२२६। स्वकीयापरमूर्तिश्रीविठ्ठलेशकृतिप्रियाय नमः ।  
२२७। भाष्यादिशेषसम्पूर्तिपरमोत्कर्षमोदकाय नमः ।  
२२८। सुबोधिनीदुरूहोक्तिव्याख्यानप्रीतमानसाय नमः ।  
२२९। निगूढस्वाशयगतस्वतन्त्रार्थप्रियप्रियाय नमः ।  
२३०। स्वरूपगुणनामोक्तिस्वीयसौभाग्यवर्द्धनाय नमः ।  
२३१। विद्वन्मण्डनवादोक्तिपरपक्षनिरासकृते नमः ।  
ब्रह्मस्वरूपनिर्णयः ।  
२३२। सोपाधिब्रह्मवादार्थनिराकरणपण्डिताय नमः ।  
२३३। अप्राकृतानन्तगुणाधारब्रह्यस्वरूपविदे नमः ।  
२३४। सामान्यप्राकृतगुणानाश्रयत्वप्रकाशकाय नमः ।  
२३५। विरुद्धधर्माधारत्वस्थापनैकप्रयत्नकृते नमः ।  
२३६। असम्भवनिरासार्थानन्तानिर्वाच्यशक्तिविदे नमः ।  
२३७। प्राकृतेन्द्रियसामर्थ्यसुखवेद्यत्ववित्तमाय नमः ।  
२३८। भगवद्दत्तसामर्थ्यसुखवेद्यत्ववित्तमाय नमः ।  
२३९। तर्कशास्त्रोक्तसिद्धान्तनिरासवरयुक्तिमते नमः ।  
जीवनस्वरूपनिर्णयः ।  
२४०। सोपाधिजीववादैकनिराकर्त्रे नमः ।  
२४१। महाशयाय नमः ।  
२४२। आत्मव्यापकतातर्कपराहतविचक्षणाय नमः ।  
२४३। श्रुतिसूत्रादिसंसिद्धजीवाणुत्वप्रदर्शकाय नमः ।  
२४४। चिद्रूपब्रह्मधर्मात्मजीवनित्यत्वदर्शकाय नमः ।  
२४५। भेदवादनिराकर्त्रे नमः ।  
२४६। ब्रह्मांशत्वनिरूपकाय नमः ।  
२४७। नित्यानन्दब्रह्मधर्मधर्म्यभेदप्रकाशकाय नमः ।  
जगत्स्वरूपनिर्णयः ।  
२४८। सद्रूपब्रह्मधर्मात्मजगन्नित्यत्वदर्शकाय नमः ।  
२४९। मिथ्यात्वजन्यतावादाऽवैदिकत्वप्रकाशकाय नमः ।  
२५०। अविद्याकार्यसंसारमिथ्यात्वपरिदर्शकाय नमः ।  
२५१। प्रपञ्चसंसारभिदाप्रदर्शनसुयुक्तिमते नमः ।  
२५२। आविर्भावतिरोभावसिद्धान्तपरिशोधकाय नमः ।  
२५३। मूलेच्छाशक्तिसर्वार्थसामञ्जस्य प्रदर्शकाय नमः ।  
२५४। कार्यप्रपञ्चभगवद्विभूत्यात्मत्वदर्शकाय नमः ।  
लीलासृष्टिनिरूपणम् ।  
२५५। लीलाप्रपञ्चभगवत्स्वरूपात्मवित्तमाय नमः ।  
२५६। द्वारिकामथुरागोष्ठलीलानित्यत्वदर्शकाय नमः ।  
२५७। वृन्दावनगोवर्द्धनकालिन्दीकेलिकौतुकाय नमः ।  
२५८। अन्यथाभानसञ्जातसन्देहविनिवारकाय नमः ।  
२५९। श्रुतिदृष्टान्तरचनाविस्पष्टार्थनिरूपकाय नमः ।  
२६०। श्रुतिस्मृतिवरप्राप्तिप्रकारपरिदर्शकाय नमः ।  
२६१। शृङ्गाररसरूपत्वस्थापनातिविशारदाय नमः ।  
२६२। अनेकनित्यनामात्मक्रियावद्ब्रह्मदर्शकाय नमः ।  
२६३। अत्यनुग्रहवद्भक्तनित्यलीलाप्रवेशविदे नमः ।  
२६४। आसुरव्यामोहलीलावश्यकत्वनिदानविदे नमः ।  
२६५। मायैकमूलभगवद्विमोहकचरित्रविदे नमः ।  
२६६ निर्दोषानन्दरूपैककृष्णतत्त्वप्रकाशकाय नमः ।  
२६७। स्फुरद्विहृतिनित्यत्वभावनानन्ददायकाय नमः ।  
भक्तिहंसोक्त-सिद्धान्त-निरूपणम् ।  
२६८। भक्त्युपास्तिविवेकार्थभक्तिहंसप्रकाशकाय नमः ।  
२६९। मन्त्राद्यगम्यभक्त्येकगम्यश्रीकृष्णरूपविदे नमः ।  
भक्तिहेतुग्रन्थ-निरूपणम् ।  
२७०। अनुग्रहविमर्शार्थभक्तिहेतुप्रकाशकाय नमः ।  
२७१। कृष्णानुग्रहलभ्यैकभक्तितत्त्वप्रकाशकाय नमः ।  
२७२। मर्यादानुगृहीतात्मभक्त्यर्थाचारदर्शकाय नमः ।  
२७३। पुष्ट्यनुग्रहवद्भक्तधर्मान्तरनिषेधविदे नमः ।  
पुरुषोत्तमप्रतिष्ठाप्रकारादिग्रन्थनिरूपणम्- ।  
२७४। भक्तिमार्गीयभगवत्प्रतिष्ठारीतिबोधकाय नमः ।  
२७५। कृष्णजन्माष्टमीरामनवमीव्रतशोधकाय नमः ।  
२७६। मुक्तावलीप्रकाशोक्तिसिद्धान्तपरिशोधकाय नमः ।  
२७७। नवरत्नप्रकाशोक्तिचिन्तासन्ताननाशकायन मः ।  
२७८। न्यासादेशीयविवृतिधर्मत्यागोक्तिचिन्तकाय नमः ।  
२७९। जीवन्मुक्तितारतम्यसिद्धान्तपरिशोधकाय नमः ।  
२८०। गीतातात्पर्यसद्वक्त्रे नमः ।  
२८१। गायत्र्यर्थप्रकाशकाय नमः ।  
२८२। मुख्यश्रीस्वामिनीकेलीशृङ्गारोल्लासदर्शकाय नमः ।  
२८३। स्वामिनीप्रार्थनास्तोत्रनानाभावविभावकाय नमः ।  
२८४। स्वामिन्यष्टकगूढोक्तिमार्गतत्त्वप्रकाशकाय नमः ।  
२८५। प्रेमामृतरसास्वादानुपानपरिदर्शकाय नमः ।  
२८६। उक्तान्यपूर्वशृङ्गारदानलीलाप्रकाशकाय नमः ।  
२८७। कुमारिकानन्यसिद्धव्रतचर्यानिरूपकाय नमःन् ।  
२८८। तदेकरससर्वस्वनिभृतात्मने नमः ।  
२८९। रसार्णवाय नमः ।  
२९०। यमुनास्तोत्रविवृतितुर्यशक्तिप्रकाशकाय नमः ।  
२९१। सकृष्णयमुनाभाववर्द्धिन्यष्टपदीप्रियाय नमः ।  
२९२। चौरचर्यागुप्तरसानन्दभावनिरूपकाय नमः ।  
२९३। रूपामृतैकचषकत्रिभङ्गललितप्रियाय नमः ।  
२९४। दशावताराष्टपदीशृङ्गारार्थत्वदर्शकाय नमः ।  
२९५। शृङ्गाररससन्दर्भासङ्गतत्त्वनिरासकाय नमः ।  
२९६। प्रबोधगद्यरचनाप्रत्यहश्रवणोत्सुकाय नमः ।  
२९७। मङ्गलाखिललीलाब्धिकृष्णगानरसप्रदाय नमः ।  
२९८। प्रेङ्खपर्यङ्कशयनगीतनृत्यप्रियङ्कराय नमः ।  
२९९। सदारप्रेष्ठरतिकृत्प्रार्थनागीतभावविदे नमः ।  
३००। असकृद्गोविन्ददासप्रभृत्यार्यसमन्विताय नमः ।  
३०१। गोपीपरिवृढस्तोत्रव्रजाधीशरतिप्रदाय नमः ।  
३०२। व्रजराजार्यतनयप्रीतिकृत्स्तोत्रकीर्तनाय नमः ।  
३०३। गोकुलोत्कर्षबोधार्थगोकुलाष्टकदर्शकाय नमः ।  
३०४। श्रीगोकुलसुखावासस्वकीयानन्दवर्द्धनाय नमः ।  
३०५। श्रीमन्नन्द्रालयक्रीडत्कृष्णलीलाप्रकाशकाय नमः ।  
३०६। पुत्रपौत्रादिसौभाग्यसेवर्द्धिपरिदर्शकाय नमः ।  
३०७। श्रीकृष्णसेवाचातुर्यसीम्ने नमः ।  
३०८। सर्वशिरोमणये नमः ।  
३०९। संसारसागरोत्तारनौकासत्कर्णधारकाय नमः ।  
३१०। शरणस्थानन्तजीवापराधदलनक्षमाय नमः ।  
३११। कृष्णसेवाशिक्षणार्थभक्तिमार्गप्रदर्शकाय नमः ।  
३१२। मर्यादामार्गविधिना गृहस्थाश्रममास्थिताय नमः ।  
३१३। दारागारसुताप्तादिसर्वस्वात्मनिवेदकाय नमः ।  
३१४। वैदिकाचारनिपुणाय नमः ।  
३१५। दीक्षिताख्याप्रसिद्धिमते नमः ।  
३१६। षड्गुणैश्वर्यसम्पत्तिराजमानाय नमः ।  
३१७। सतां पतये नमः ।  
स्वतन्त्रनामानि ।  
३१८। विठ्ठलेशप्रभावज्ञाय नमः ।  
३१९। कृतकृत्यतमाय नमः ।  
३२०। हरये नमः ।  
३२१। निवृत्तिधर्माभिरताय नमः ।  
३२२। निजशिक्षापरायणाय नमः ।  
३२३। भगवद्भक्त्यनुगुणसन्न्यासाचारदर्शकाय नमः ।  
३२४। अलौकिकमहातेजःपुञ्जरूपप्रकाशकाय नमः ।  
३२५। नित्यलीलाविहरणाय नमः ।  
३२६। नित्यरूपप्रकाशवते नमः ।  
३२७। अदभ्रसौहार्दनिधये नमः ।  
३२८। सर्वोद्धारविचारकाय नमः ।  
३२९। शुकवाक्सिन्धुलहरीसारोद्धारविशारदाय नमः ।  
३३०। श्रीभागवतपीयूषसमुद्रमथनक्षमाय नमः ।  
३३१। श्रीभागवतप्रत्यर्थमणिप्रवरभूषिताय नमः ।  
३३२। अशेषभक्तसम्प्रार्थ्यचरणाब्जरजोधनाय नमः ।  
३३३। शरणस्थसमुद्धाराय नमः ।  
३३४। कृपालवे नमः ।  
३३५। तत्कथाप्रदाय नमः ।  
  
इति मथुरावासिगोस्वामिश्रीरमणलालजीमहाराजविरचिता  
        श्रीवल्लभनामावली समाप्ता ।  
  
  
Proofread by PSA Easwaran psaeaswaran at gmail.com  
  
