---
Category: sahasranAma, deities_misc, dattatreya, stotra
Description-comments: dattAtreyastutimanjari p.128
File name: dattasahasranAmastotram2.itx
Language: Sanskrit
Latest update: May 30, 2016
Location: doc_deities_misc
Proofread by: NA
Send corrections to: Sanskrit@cheerful.com
Site access: https://sanskritdocuments.org
SubDeity: dattatreya
Subject: philosophy/hinduism/religion
Sublocation: deities_misc
Text title: dattasahasranAmastotram 2
Texttype: stotra
engtitle: dattasahasranAmastotram 2
itxtitle: dattasahasranAmastotram 2
title: दत्तसहस्रनामस्तोत्रम् २

---
  
 श्रीदत्तात्रेयसहस्रनामस्तोत्रम् २   
  
निखिलागमतत्त्वज्ञ ब्रह्मज्ञानपरायण ।  
वदास्माकं मुक्त्युपायं सूत सर्वोपकारकम् ॥ १॥  
  
सर्वदेवेषु को देवः सद्यो मोक्षप्रदो भवेत् ।  
को मनुर्वा भवेत्तस्य सद्यः प्रीतिकरो ध्रुवम् ॥ २॥  
  
सूत उवाच -  
निगमागमतत्त्वज्ञो ह्यवधूतश्चिदम्बरः ।  
भक्तवात्सल्यप्रवणो दत्त एव हि केवलः ॥ ३॥  
  
सदा प्रसन्नवदनो भक्तचिन्तैकतत्परः ।  
तस्य नामान्यनन्तानि वर्तन्तेऽथाप्यदः परम् ॥ ४॥  
  
दत्तस्य नामसाहस्रं तस्य प्रीतिविवर्धनम् ।  
यस्त्विदं पठते नित्यं दत्तात्रेयैकमानसः ॥ ५॥  
  
मुच्यते सर्वपापेभ्यः स सस्द्यो नात्र संशयः ।  
अन्ते तद्धाम संयाति पुनरावृत्तिदुर्लभम् ॥ ६॥  
  
(अस्य श्रीमद्दत्तात्रेयसहस्रनामकस्य तु ।  
ऋषिर्ब्रह्म विनिरिर्दिष्टोनुष्टुप्छन्दं प्रकीर्तिम् ॥  
  
दत्तात्रेयोऽस्यदेवता दत्तात्रेयात्मतारकम् ।  
दाकारंरेफसंयुक्तं दत्तबीजमुदाहृतम् ॥  
  
द्रामित्यादि त्रिभिः प्रोक्तं बीजं शक्तिश्च कीलकम् ।  
षाअॅऊघर्फु? बीजसंयुक्तैं षडङ्गन्यास ईरितः ॥ ??  
पीताम्बरालङ्कृत पृष्ठभागं भस्मावगुण्ठामलरुक्मदेहम् ।  
विद्युत्रभापिङ्गजटाभिरामं श्रीदत्तयोगीशमहं भजामि ॥)  
  
अस्य श्रीमद्दत्तात्रेयसहस्रनामस्तोत्रमन्त्रस्य अवधूत ऋषिः ।  
अनुष्टुप्छन्दः । दिगम्बरो देवता । ॐ बीजम् । ह्रीं शक्तिः ।  
क्रौं कीलकम् । श्रीदत्तात्रेयप्रीत्यर्थे जपे विनियोगः ॥  
  
अथ ध्यानम् -  
दिगम्बरं भस्मविलेपिताङ्गं बोधात्मकं मुक्तिकरं पर्सन्नम् ।  
निर्मानसं श्यामतनुं भजेऽहं दत्तात्रेयं ब्रह्मसमाधियुक्तम् ॥  
  
अथ सहस्रनामस्तोत्रम् ।  
दत्तात्रेयो महोयोगी योगेशश्चामरप्रभुम् ।  
मुनिर्दिगम्बरो बालो मायामुक्तो मदापहः ॥ १॥  
  
अवधूतो महानाथः शङ्करोऽमरवल्लभः ।  
महादेवश्चादिदेवः पुराणप्रभुरीश्वरः ॥ २॥  
  
सत्त्वकृत्सत्त्वभृद्भावः सत्त्वात्मा सत्त्वसागरः ।  
सत्त्ववित्सत्त्वसाक्षी च सत्त्वसाध्योऽमराधिपः ॥ ३॥  
  
भूतकृद्भूतभृच्चैव भूतात्मा भूतसम्भवः ।  
भूतभावो भवो भूतवित्तथा भूतकारणः ॥ ४॥  
  
भूतसाक्षी प्रभूतिश्च भूतानां परमा गतिः ।  
भूतसङ्गविहीनात्मा भूतात्मा भूतशङ्करः ॥ ५॥  
  
भूतनाथो महानाथश्चादिनाथो महेश्वरः ।  
सर्वभूतनिवासात्मा भूतसन्तापनाशनः ॥ ६॥  
  
सर्वात्मा सर्वभृत्सर्वः सर्वज्ञः सर्वनिर्णयः ।  
सर्वसाक्षी बृहद्भानुः सर्ववित्सर्वमङ्गलः ॥ ७॥  
  
शान्तः सत्यः समः पूर्णो ह्येकाकी कमलापतिः ।  
रामो रामप्रियश्चैव विरामो रामकारणम् ॥ ८॥  
  
शुद्धात्मा पावनोऽनन्तः प्रतीतः परमार्थभृत् ।  
हंससाक्षी विभुश्चैव प्रभुः प्रलय इत्यपि ॥ ९॥  
  
सिद्धात्मा परमात्मा च सिद्धानां परमा गतिः ॥  
  
सिद्धिसिद्धस्तथा साध्यः साधनो ह्युत्तमस्तथा ॥ १०॥  
  
सुलक्षणः सुमेधावी विद्यावान्विगतान्तरः ।  
विज्वरश्च महाबाहुर्बहुलानन्दवर्धनः ॥ ११॥  
  
अव्यक्तपुरुषः प्राज्ञः परज्ञः परमार्थदृक् ।  
परापरविनिर्मुक्तो युक्तस्तत्त्वप्रकाशवान् ॥ १२॥  
  
दयावान्भगवान्भावी भावात्मा भावकारणः ।  
भवसन्तापनाशश्च पुष्पवान्पण्डितो बुधः ॥ १३॥  
  
प्रत्यक्षवस्तुर्विश्वात्मा प्रत्यग्ब्रह्म सनातनः ।  
प्रमाणविगतश्चैव प्रत्याहारनियोजकः ॥ १४॥  
  
प्रणवः प्रणवातीतः प्रमुखः प्रलयात्मकः ।  
मृत्युञ्जयो विविक्तात्मा शङ्करात्मा परो वपुः ॥ १५॥  
  
परमस्तनुविज्ञेयः परमात्मनि संस्थितः ।  
प्रबोधकलनाधारः प्रभावप्रवरोत्तमः ॥ १६॥  
  
चिदम्बरश्चिद्विलासश्चिदाकाशश्चिदुत्तमः ।  
चित्तचैतन्यचित्तात्मा देवानां परमा गतिः ॥ १७॥  
  
अचेत्यश्चेतनाधारश्चेतनाचित्तविक्रमः ।  
चित्तात्मा चेतनारूपो लसत्पङ्कजलोचनः ॥ १८॥  
  
परब्रह्म परं ज्योतिः परं धाम परन्तपः ।  
परं सूत्रं परं तन्त्रं पवित्रं परमोहवान् ॥ १९॥  
  
क्षेत्रज्ञः क्षेत्रगः क्षेत्रः क्षेत्राधारः पुरञ्जनः ।  
क्षेत्रशून्यो लोकसाक्षी क्षेत्रवान्बहुनायकः ॥ २०॥  
  
योगेन्दो योगपूज्यश्च योग आत्मविदां शुचिः ।  
योगमायाधरः स्थाणुरचलः कमलापतिः ॥ २१॥  
  
योगेशो योगनिर्माता योगज्ञानप्रकाशनः ।  
योगपालो लोकपालः संसारतमनाशनः ॥ २२॥  
  
गुह्यो गुह्यतमो गुप्तो मुक्तो युक्तः सनातनः ।  
गहनो गगनाकारो गम्भीरो गणनायकः ॥ २३॥  
  
गोविन्दो गोपतिर्गोप्ता गोभागो भावसंस्थितः ।  
गोसाक्षी गोतमारिश्च गान्धारो गगनाकृतिः ॥ २४॥  
  
योगयुक्तो भोगयुक्तः शङ्कामुक्तसमाधिमान् ।  
सहजः सकलेशानः कार्तवीर्यवरप्रदः ॥ २५॥  
  
सरजा विरजाः पुंसो पावनः पापनाशनः । पुमान्  
परावरविनिर्मुक्तः परञ्ज्योतिः पुरातनः ॥ २६॥  
  
नानाज्योतिरनेकात्मा स्वयञ्ज्योतिः सदाशिवः ।  
दिव्यज्योतिर्मयश्चैव सत्यविज्ञानभास्करः ॥ २७॥  
  
नित्यशुद्धः परः पूर्णः प्रकाशः प्रकटोद्भवः ।  
प्रमादविगतश्चैव परेशः परविक्रमः ॥ २८॥  
  
योगी योगो योगपश्च योगाभ्यासप्रकाशनः ।  
योक्ता मोक्ता विधाता च त्राता पाता निरायुध्यः ॥ २९॥  
  
नित्यमुक्तो नित्ययुक्तः सत्यः सत्यपराक्रमः ।  
सत्त्वशुद्धिकरः सत्त्वस्तथा सत्त्वम्भृतां गतिः ॥ ३०॥  
  
श्रीधरः श्रीवपुः श्रीमान् श्रीनिवासोऽमरार्चितः ।  
श्रीनिधिः श्रीपतिः श्रेष्ठः श्रेयस्कश्चरमाश्रयः ॥ ३१॥  
  
त्यागी त्यागार्थसम्पन्नस्त्यागात्मा त्यागविग्रहः ।  
त्यागलक्षणसिद्धात्मा त्यागज्ञस्त्यागकारणः ॥ ३२॥  
  
भोगो भोक्ता तथा भोग्यो भोगसाधनकारणः ।  
भोगी भोगार्थसम्पन्नो भोगज्ञानप्रकाशनः ॥ ३३॥  
  
केवलः केशवः कृष्णः कंवासाः कमलालयः ।  
कमलासनपूज्यश्च हरिरज्ञानखण्डनः ॥ ३४॥  
  
महात्मा महदादिश्च महेशोत्तमवन्दितः ।  
मनोबुद्धिविहीनात्मा मानात्मा मानवाधिपः ॥ ३५॥  
  
भुवनेशो विभूतिश्च धृतिर्मेधा स्मृतिर्दया ।  
दुःखदावानलो बुद्धः प्रबुद्धः परमेश्वरः ॥ ३६॥  
  
कामहा क्रोधहा चैव दम्भदर्पमदापहः ।  
अज्ञानपतिमिरारिश्च भवारिर्भुवनेश्वरः ॥ ३७॥  
  
रूपकुद्रूपभृद्रूपी रूपात्मा रूपकारणः ।  
रूपज्ञो रूपसाक्षी च नामरूपो गुणान्तकः ॥ ३८॥  
  
अप्रमेयः प्रमेयश्च प्रमाणं प्रणवाश्रयः ।  
प्रमाणरहितोऽचिन्त्यश्चेतनाविगतोऽजरः ॥ ३९॥  
  
अक्षरोऽक्षरमुक्तश्च विज्वरो ज्वरनाशनः ।  
विशिष्टो वित्तशास्त्री च दृष्टो दृष्टान्तवर्जितः ॥ ४०॥  
  
गुणेशो गुणकायश्च गुणात्मा गणभावनः ।  
अनन्तगुणसम्पन्नो गुणगर्भो गुणाधिपः ॥ ४१॥  
  
गणेशो गुणनाथश्च गुणात्मा गणभावनः ।  
गणबन्धुर्विवेकात्मा गुणयुक्तः पराक्रमी ॥ ४२॥  
  
अतर्क्यः क्रतुरग्निश्च कृतज्ञः सफलाश्रयः ।  
यज्ञश्च यज्ञफल्दो यज्ञ इज्योऽमरोत्तमः ॥ ४३॥  
  
हिरण्यगर्भः श्रीगर्भः खगर्भः कुणपेश्वरः ।  
मायागर्भो लोकगर्भः स्वयम्भूर्भुवनान्तकः ॥ ४४॥  
  
निष्पापो निबिडो नन्दी बोधी बोधसमाश्रयः ।  
बोधात्मा बोधनात्मा च भेदवैतण्डखण्डनः ॥ ४५॥  
  
स्वाभाव्यो भावनिर्मुक्तो व्यक्तोऽव्यक्तसमाश्रयः ।  
नित्यतृप्तो निराभासो निर्वाणः शरणः सुहृत् ॥ ४६॥  
  
गुह्येशो गुणगम्भीरो गुणदोषनिवारणः ।  
गुणसङ्गविहीनश्च योगारेर्दर्पनाशनः ॥ ४७॥  
  
आनन्दः परमानन्दः स्वानन्दसुखवर्धनः ।  
सत्यानन्दश्चिदानन्दः सर्वानन्दपरायणः ॥ ४८॥  
  
सद्रूपः सहजः सत्यः स्वानन्दः सुमनोहरः ।  
सर्वः सर्वान्तरश्चैव पूर्वात्पूर्वतरस्तथा ॥ ४९॥  
  
खमयः खपरः खादिः खम्ब्रह्म खतनुः खगः ।  
खवासाः खविहीनश्च खनिधिः खपराश्रयः ॥ ५०॥  
  
अनन्तश्चादिरूपश्च सूर्यमण्डलमध्यगः ।  
अमोघः परमामोघः परोक्षः वरदः कविः ॥ ५१॥  
  
विश्वचक्षुर्विश्वसाक्षी विश्वबाहुर्धनेश्वरः ।  
धनञ्जयो महातेजास्तेजिष्ठस्तैजसः सुखी ॥ ५२॥  
  
ज्योतिर्ज्योतिर्मयो जेता ज्योतिषां ज्योतिरात्मकः ।  
ज्योतिषामपि ज्योतिश्च जनको जनमोहनः ॥ ५३॥  
  
जितेन्द्रियो जितक्रोधो जितात्मा जितमानसः ।  
जितसङ्गो जितप्राणो जितसंसारवासनः ॥ ५४॥  
  
निर्वासनो निरालम्बो निर्योगक्षेमवर्जितः ।  
निरीहो निरहङ्कारो निराशीर्निरुपाधिकः ॥ ५५॥  
  
नित्यबोधो विविक्तात्मा विशुद्धोत्तमगौरवः ।  
विद्यार्थी परमार्थी च श्रद्धार्थी साधनात्मकः ॥ ५६॥  
  
प्रत्याहारी निराहारी सर्वाहारपरायणः ।  
नित्यशुद्धो निराकाङ्क्षी पारायणपरायणः ॥ ५७॥  
  
अणोरणुतरः सूक्ष्मः स्थूलः स्थूलतरस्तथा ।  
एकस्तथाऽनेकरूपो विश्वरूपः सनातनः ॥ ५८॥  
  
नैकरूपो विरूपात्मा नैकबोधमयोऽपि च ।  
नैकनाममयश्चैव नैकविद्याविवर्धनः ॥ ५९॥  
  
एकश्चैकान्तिकश्चैव नानाभावविवर्जितः ।  
एकाक्षरस्तथा बीजः पूर्णबिम्बः सनातनः ॥ ६०॥  
  
मन्त्रवीर्यो मन्त्रबीजः शास्त्रवीर्यो जगत्पतिः ।  
नानावीर्यधरश्चैव शक्रेशः पृथिवीपतिः ॥ ६१॥  
  
प्राणेशः प्राणदः प्राणः प्राणायामपरायणः ।  
प्राणपञ्चकनिर्मुक्तः कोशपञ्चकवर्जितः ॥ ६२॥  
  
निश्चलो निष्कलोऽसङ्गो निष्प्रपञ्चो निरामयः ।  
निराधारो निराकारो निर्विकारो निरञ्जनः ॥ ६३॥  
  
निष्प्रतीतो निराभासो निरासक्तो निराकुलः ।  
निष्ठासर्वगतश्चैव निरारम्भो निराश्रयः ॥ ६४॥  
  
निरन्तरः सत्त्वगोप्ता शान्तो दान्तो महामुनिः ।  
निःशब्दः सुकृतः स्वस्थः सत्यवादी सुरेश्वरः ॥ ६५॥  
  
ज्ञानदो ज्ञानविज्ञानी ज्ञानात्माऽऽनन्दपूरितः ।  
ज्ञानयज्ञविदां दक्षो ज्ञानाग्निर्ज्वलनो बुधः ॥ ६६॥  
  
दयावान्भवरोगारिश्चिकित्साचरमागतिः ।  
चन्द्रमण्डलमध्यस्थश्चन्द्रकोटिसुशीतलः ॥ ६७॥  
  
यन्तकृत्परमो यन्त्री यन्त्रारूढपराजितः ।  
यन्त्रविद्यन्त्रवासश्च यन्त्राधारो धराधरः ॥ ६८॥  
  
तत्त्वज्ञस्तत्त्वभूतात्मा महत्तत्त्वप्रकाशनः ।  
तत्त्वसङ्ख्यानयोगज्ञः साङ्ख्यशास्त्रप्रवर्तकः ॥ ६९॥  
  
अनन्तविक्रमो देवो माधवश्च धनेश्वरः ।  
साधुः साधुवरिष्ठात्मा सावधानोऽमरोत्तमः ॥ ७०॥  
  
निःसङ्कल्पो निराधारो दुर्धरो ह्यात्मवित्पतिः ।  
आरोग्यसुखदश्चैव प्रवरो वासवस्तथा ॥ ७१॥  
  
परेशः परमोदारः प्रत्यक्चैतन्यदुर्गमः ।  
दुराधर्षो दुरावासो दूरत्वपरिनाशनः ॥ ७२॥  
  
वेदविद्वेदकृद्वेदो वेदात्मा विमलाशयः ।  
विविक्तसेवी च संसारश्रमनाशनस्तथा ॥ ७३॥  
  
ब्रह्मयोनिर्बृहद्योनिर्विश्वयोनिर्विदेहवान् ।  
विशालाक्षो विश्वनाथो हाटकाङ्गदभूषणः ॥ ७४॥  
  
अबाध्यो जगदाराध्यो जगदार्जवपालनः ।  
जनवान्धनवान्धर्मी धर्मगो धर्मवर्धनः ॥ ७५॥  
  
अमृतः शाश्वतः साद्यः सिद्धिदः सुमनोहरः ।  
खलुब्रह्मखलुस्थानो मुनीनां परमा गतिः ॥ ७६॥  
  
उपद्रष्टा तथा श्रेष्ठः शुचिर्भूतो ह्यनामयः ।  
वेदसिद्धान्तवेद्यश्च मानसाह्लादवर्धनः ॥ ७७॥  
  
देहदन्यो गुणादन्यो लोकादन्यो विवेकवित् ।  
दुष्टस्वप्नहरश्चैव गुरुर्गुरुवरोत्तमः ॥ ७८॥  
  
कर्मी कर्मविनिर्मुक्तः सन्न्यासी साधकेश्वरः ।  
सर्वभावविहीनश्च तृष्णासङ्गनिवारकः ॥ ७९॥  
  
त्यागी त्यागवपुस्त्यागस्त्यागदानविवर्जितः ।  
त्यागकारणत्यागात्मा सद्गुरुः सुखदायकः ॥ ८०॥  
  
दक्षो दक्षादिवन्द्यश्च ज्ञानवादप्रवर्तकः  ।  
शब्दब्रह्ममयात्मा च शब्दब्रह्मप्रकाशवान् ॥ ८१॥  
  
ग्रसिष्णुः प्रभविष्णुश्च सहिष्णुर्विगतान्तरः  ।  
विद्वत्तमो महावन्द्यो विशालोत्तमवाङ्मुनिः ॥ ८२॥  
  
ब्रह्मविद्ब्रह्मभावश्च ब्रह्मर्षिर्बाह्मणप्रियः  ।  
ब्रह्म ब्रह्मप्रकाशात्मा ब्रह्मविद्याप्रकाशनः ॥ ८३॥  
  
अत्रिवंशप्रभूतात्मा तापसोत्तमवन्दितः  ।  
आत्मवासी विधेयात्मा ह्यत्रिवंशविवर्धनः ॥ ८४॥  
  
प्रवर्तनो निवृत्तात्मा प्रलयोदकसन्निभः  ।  
नारायणो महागर्भो भार्गवप्रियकृत्तमः ॥ ८५॥  
  
सङ्कल्पदुःखदलनः संसारतमनाशनः  ।  
त्रिविक्रमस्त्रिधाकारस्त्रिमूर्तिस्त्रिगुणात्मकः ॥ ८६॥  
  
भेदत्रयहरश्चैव तापत्रयनिवारकः  ।  
दोषत्रयविभेदी च संशयार्णवखण्डनः ॥ ८७॥  
  
असंशयस्त्वसम्मूढो ह्यवादी राजनन्दितः  ।  
राजयोगी महायोगी स्वभावगलितस्तथा ॥ ८८॥  
  
पुण्यश्लोकः पवित्राङ्घ्रिर्ध्यानयोगपरायणः  ।  
ध्यानस्थो ध्यानगम्यश्च विधेयात्मा पुरातनः ॥ ८९॥  
  
अविज्ञेयो ह्यन्तरात्मा मुख्यबिम्बसनातनः  ।  
जीवसञ्जीवनो जीवश्चिद्विलासश्चिदाश्रयः ॥ ९०॥  
  
महेन्द्रोऽमरमान्यश्च योगेन्द्रो योगवित्तमः  ।  
योगधर्मस्तथा योगस्तत्त्वस्तत्त्वविनिश्चयः ॥ ९१॥  
  
नैकबाहुरनन्तात्मा नैकनामपराक्रमः  ।  
नैकाक्षी नैकपादश्च नाथनाथोत्तमोत्तमः ॥ ९२॥  
  
सहस्रशीर्षा पुरुषः सहस्राक्षः सहस्रपात्  ।  
सहस्ररूपदृक्चैव सहस्रारमयोद्धवः ॥ ९३॥  
  
त्रिपादपुरुषश्चैव त्रिपादूर्ध्वस्तथैव च  ।  
त्र्यम्बकश्च महावीर्यो योगवीर्यविशारदः ॥ ९४॥  
  
विजयी विनयी जेता वीतरागी विराजितः  ।  
रुद्रो रौद्रो महाभीमः प्राज्ञमुख्यः सदाशुचिः ॥ ९५॥  
  
अन्तर्ज्योतिरनन्तात्मा प्रत्यगात्मा निरन्तरः ।  
अरूपश्चात्मरूपश्च सर्वभावविनिर्वृतः ॥ ९६॥  
  
अन्तः शून्यो बहिः शून्यः शून्यात्मा शून्यभावनः  ।  
अन्तःपूर्णो बहिःपूर्णः पूर्णात्मा पूर्णभावनः ॥ ९७॥  
  
अन्तस्त्यागी बहिस्त्यागी त्यागात्मा सर्वयोगवान्  ।  
अन्तर्यागी बहिर्यागी सर्वयोगपरायणः ॥ ९८॥  
  
अन्तर्भोगी बहिर्भोगी सर्वभोगविदुत्तमः  ।  
अन्तर्निष्ठो बहिर्निष्ठः सर्वनिष्ठामयस्तथा ॥ ९९॥  
  
बाह्यान्तरविमुक्तश्च बाह्यान्तरविवर्जितः  ।  
शान्तः शुद्धो विशुद्धश्च निर्वाणः प्रकृतेः परः ॥ १००॥  
  
अकालः कालनेमी च कालकालो जनेश्वरः  ।  
कालात्मा कालकर्ता च कालज्ञः कालनाशनः ॥ १०१॥  
  
कैवल्यपददाता च कैवल्यसुखदायकः  ।  
कैवल्यकलनाधारो निर्भरो हर्षवर्धनः ॥ १०२॥  
  
हृदयस्थो हृषीकेशो गोविन्दो गर्भवर्जितः  ।  
सकलागमपूज्यश्च निगमो निगमाश्रयः ॥ १०३॥  
  
पराशक्तिः पराकीर्तिः परावृत्तिर्निधिस्मृतिः  ।  
पराविद्या पराक्षान्तिर्विभक्तिर्युक्तसद्गतिः ॥ १०४॥  
  
स्वप्रकाशः प्रकाशात्मा परसंवेदनात्मकः  ।  
स्वसेव्यः स्वविदां स्वात्मा स्वसंवेद्योऽनघः क्षमी ॥ १०५॥  
  
स्वानुसन्धानशीलात्मा स्वानुसन्धानगोचरः  ।  
स्वानुसन्धानशून्यात्मा स्वानुसन्धानाश्रयस्तथा ॥ १०६॥  
  
स्वबोधदर्पणोऽभङ्गः कन्दर्पकुलनाशनः  ।  
ब्रह्मचारी ब्रह्मवेत्ता ब्राह्मणो ब्रह्मवित्तमः ॥ १०७॥  
  
तत्त्वबोधः सुधावर्षः पावनः पापपावकः  ।  
ब्रह्मसूत्रविधेयात्मा ब्रह्मसूत्रार्धनिर्णयः ॥ १०८॥  
  
आत्यन्तिको महाकल्पः सङ्कल्पावर्तनाशनः  ।  
आधिव्याधिहरश्चैव संशयार्णवशोषकः ॥ १०९॥  
  
तत्त्वात्मज्ञानसन्देशो महानुभवभावितः  ।  
आत्मानुभवसम्पन्नः स्वानुभावसुखाश्रयः ॥ ११०॥  
  
अचिन्त्यश्च बृहद्भानुः प्रमदोत्कर्षनाशनः  ।  
अनिकेतप्रशान्तात्मा शून्यवासो जगद्वपुः ॥ १११॥  
  
चिद्गतिश्चिन्मयश्चक्री मायाचक्रप्रवर्तकः  ।  
सर्ववर्णविदारम्भी सर्वारम्भपरायणः ॥ ११२॥  
  
पुराणः प्रवरो दाता सुन्दरः कनकाङ्गदी  ।  
अनिसूयात्मजो दत्तः सर्वज्ञः सर्वकामदः ॥ ११३॥  
  
कामजित्कामपालश्च कामी कामप्रदागमः  ।  
कामवान्कामपोषश्च सर्वकामनिवर्तकः ॥ ११४॥  
  
सर्वकर्मफलोत्पत्तिः सर्वकामफलप्रदः  ।  
सर्वकर्मफलैः पूज्यः सर्वकर्मफलाश्रयः ॥ ११५॥  
  
विश्वकर्मा कृतात्मा च कृतज्ञः सर्वसाक्षिकः  ।  
सर्वारम्भपरित्यागी जडोन्मत्तपिशाचवान् ॥ ११६॥  
  
भिक्षुर्भिक्षाकरश्चैव भैक्षाहारी निराश्रमी  ।  
अकूलश्चानुकूलश्च विकलो ह्यकलस्तथा ॥ ११७॥  
  
जटिलो वनचारी च दण्डी मुण्डी च गण्डवान्  ।  
देहधर्मविहीनात्मा ह्येकाकी सङ्गवर्जितः ॥ ११८॥  
  
आश्रम्यनाश्रमारम्भोऽनाचारी कर्मवर्जितः  ।  
असन्देही च सन्देही न किञ्चिन्न च किञ्चनः ॥ ११९॥  
  
नृदेही देहशून्यश्च नाभावी भावनिर्गतः  ।  
नाब्रह्मच परब्रह्म स्वयमेव निराकुलः ॥ १२०॥  
  
अनघश्चागुरुश्चैव नाथनाथोत्तमो गुरुः  ।  
द्विभुजः प्राकृतश्चैव जनकश्च पितामहः ॥ १२१॥  
  
अनात्मा न च नानात्मा नीतिर्नीतिमतां वरः  ।  
सहजः सदृशः सिद्धश्चैकश्चिन्मात्र एव च ॥ १२२॥  
  
न कर्तापि च कर्ता च भोक्ता भोगविवर्जितः  ।  
तुरीयस्तुरीयातीतः स्वच्छः सर्वमयस्तथा ॥ १२३॥  
  
सर्वाधिष्ठानरूपश्च सर्वध्येयविवर्जितः  ।  
सर्वलोकनिवासात्मा सकलोत्तमवन्दितः ॥ १२४॥  
  
देहभृद्देहकृच्चैव देहात्मा देहभावनः  ।  
देही देहविभक्तश्च देहभावप्रकाशनः ॥ १२५॥  
  
लयस्थो लयविच्चैव लयाभावश्च बोधवान्  ।  
लयातीतो लयस्यान्तो लयभावनिवारणः ॥ १२६॥  
  
विमुखः प्रमुखश्चैव प्रत्यङ्मुखवदाचरी  ।  
विश्वभुग्विश्वधृग्विश्वो विश्वक्षेमकरस्तत्जा ॥ १२७॥  
  
अविक्षिप्तोऽप्रमादी च परर्द्धिः परमार्थदृक्  ।  
स्वानुभावविहीनश्च स्वानुभावप्रकाशनः ॥ १२८॥  
  
निरिन्द्रियश्च निर्बुद्धिर्निराभासो निराकृतः  ।  
निरहङ्कारश्चरूपात्मा निर्वपुः सकलाश्रयः ॥ १२९॥  
  
शोकदुःखहरश्चैव भोगमोक्षफलप्रदः  ।  
सुप्रसन्नस्तथा सूक्ष्मः शब्दब्रह्मार्थसङ्ग्रहः ॥ १३०॥  
  
आगमापायशून्यश्च स्थानदश्च सताङ्गतिः  ।  
अकृतः सुकृतश्चैव कृतकर्मा विनिर्वृतः ॥ १३१॥  
  
भेदत्रयवरश्चैव देहत्रयविनिर्गतः  ।  
सर्वकाममयश्चैव सर्वकामनिवर्तकः ॥ १३२॥  
  
सिद्धेश्वरोऽजरः पञ्चबाणदर्पहुताशनः  ।  
चतुरक्षरबीजात्मा स्वभूश्चित्कीर्तिभूषणः ॥ १३३॥  
  
अगाधबुद्धिरक्षुब्धश्चन्द्रसूर्याग्निलोचनः  ।  
यमदंष्ट्रोऽतिसंहर्ता परमानन्दसागरः ॥ १३४॥  
  
लीलाविश्वम्भरो भानुर्भैरवो भीमलोचनः  ।  
ब्रह्मचर्याम्बरः कालस्त्वचलश्चलनान्तकः ॥ १३५॥  
  
आदिदेवो जगद्योनिर्वासवारिविमर्दनः  ।  
विकर्मकर्मकर्मज्ञोऽनन्यगमकोऽगमः ॥ १३६॥  
  
अबद्धकर्मशून्यश्च कामरागकुलक्षयः  ।  
योगान्धकारमथनः पद्मजन्मादिवन्दितः ॥ १३७॥  
  
भक्तकामोऽग्रजश्चक्री भावनिर्भावभावकः  ।  
भेदान्तको महानग्र्यो निगूहो गोचरान्तकः ॥ १३८॥  
  
कालाग्निशमनः शङ्खचक्रपद्मगदाधरः  ।  
दीप्तो दीनपतिः शास्ता स्वच्छन्दो मुक्तिदायकः ॥ १३९॥  
  
व्योमधर्माम्बरो भेत्ता भस्मधारी धराधरः  ।  
धर्मगुप्तोऽन्वयात्मा च व्यतिरेकार्थनिर्णयः ॥ १४०॥  
  
एकानेकगुणाभासाभासनिर्भासवर्जितः  ।  
भावाभावस्वभावात्मा भावाभावविभाववित् ॥ १४१॥  
  
योगिहृदयविश्रामोऽनन्तविद्याविवर्धनः ।  
विघ्नान्तकस्त्रिकालज्ञस्तत्त्वात्मा ज्ञानसागरः ॥ १४२॥  
  
इतीदं दत्तसाहस्रं सायं प्रातः पठेत्तु यः  ।  
स इहामुत्र लभते निर्वाणं परमं सुखम् ॥ १४३॥  
  
गुरुवारे दत्तभक्तो भक्तिभावसमन्वितः  ।  
पठेत्सदैव तो ह्येतत्स लभेच्चिन्तितं ध्रुवम् ॥ १४४॥  
  
इति श्रीमद्दत्तात्रेयपुराणोक्तं  
श्रीमद्दत्तात्रेयसहस्रनामस्तोत्रं सम्पूर्णम् ॥  
  
  
Proforead by NA  
  
