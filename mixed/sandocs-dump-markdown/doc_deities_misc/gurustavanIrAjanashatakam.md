---
Author: Smt. Rajeshwari Govindaraj
Category: deities_misc, gurudev, shataka, kRitI
File name: gurustavanIrAjanashatakam.itx
Language: Sanskrit
Latest update: September 24, 2019
Location: doc_deities_misc
Proofread by: Smt. Rajeshwari Govindaraj
Send corrections to: sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: Guru Stava Nirajana ShatakaM 100 Songs for Guru
Transliterated by: Smt. Rajeshwari Govindaraj
engtitle: gurustavanIrAjanashatakam
itxtitle: gurustavanIrAjanashatakam
title: गुरुस्तवनीराजनशतकम्

---
  
 गुरुस्तवनीराजनशतकं   
१ गुरुरेव सद्गुरुः गुरुरेव जगद्गुरुः  
गुरुरेव सद्गुरुः गुरुरेव जगद्गुरुः ।  
गुरुरेव विरिञ्चिविष्णुविषकण्ठः ॥ पल्लवि॥  
  
अध्यात्मयोगनिष्ठो विशिष्टः  
अनुभवतत्परः परमविशिष्टः  
अपरविद्यातटदर्शकः  
अक्षरविद्याप्रदायकः ॥ १॥  
  
आर्षसम्प्रदाय रक्षकः  
आत्मश्रद्धासंवर्धकः  
अन्तःकरणवैकल्यनाशकः  
आत्मतृप्तः गीतसुधास्वादकः ॥ २॥  
  
२ गुरुवरं वन्दे दिव्यनेत्रम्  
गुरुवरं वन्दे दिव्यनेत्रम् ।  
गुणसागरं सच्चरित्रम् ॥ पल्लवि॥  
  
शान्तं दान्तं विपश्चितं  
पञ्चविषयस्पन्दनरहितं  
गुणातीतं द्वन्द्वातीतं  
गहनतत्त्ववेत्तं रञ्जितम् ॥ १॥  
  
अनुभवरहित संवाददूरं  
अन्धश्रद्धाहरणचतुरं  
कृतनिश्चयं अप्रतीकारं  
कृतकृत्यं गीतसुधाकरम् ॥ २॥  
  
३ गुरुपादवारिजाभ्यां नमस्ते  
गुरुपादवारिजाभ्यां नमस्ते ।  
गुरुहस्तनीरजाभ्यां नमस्ते ॥ पल्लवि॥  
  
लोकसेवापरायणाय  
लोकसम्पर्क विधिपावनाय  
सहज सात्त्विकभावपूर्णाय  
नमस्ते ज्ञानविज्ञानपूर्णाय ॥ १॥  
  
समस्त जीवहितचिन्तकाय  
समस्त शिष्यगणपरिरक्षकाय  
स्वावलम्बनसुखदायकाय  
नमस्ते गीतसुधास्तुताय ॥ २॥  
  
४ गोचरागोचरतत्त्वकोविद  
गोचरागोचरतत्त्वकोविद ।  
गम्यं गच्छामि तव कारुण्येन ॥ पल्लवि॥  
  
लोकव्यवहारनिरतोऽहं  
राजसिकगुणग्राम सदनोऽहं  
साधकगुणदोषमर्मज्ञ त्वया  
ध्येयं पशयामि गीतसुधाश्रय ॥ १॥  
  
वासनाबद्धोहं कामनावृतोऽहं  
विवेकज्योतिं कथं पश्यामि  
वैराग्यपूर्णेन बुद्धिबलपूर्णेन  
तव कारुण्येन गम्यं गच्छामि ॥ २॥  
  
५ गुरुदेव तव वचनसुधावाहिनी  
गुरुदेव तव वचनसुधावाहिनी ।  
गूढतत्त्वबोधिनी जीवभावकर्षिणि ॥ पल्लवि॥  
  
साधकसंस्तुत ज्ञानवैभव  
स्वाधीनकृत प्राणवैभव  
सहज मधुर हितकरस्वभाव  
सन्तृप्तिसदन सदा मामव ॥ १॥  
  
स्वलाभ योजन दर्शन दूर  
स्वजन व्यामोहभ्रान्तिहर  
स्थूलसूक्ष्मविवेकपर  
शिष्यगण कृतपुण्य सुरूपधर ॥ २॥  
  
६ गुरोर्शान्ति निलये त्वं चर  
गुरोर्शान्ति निलये त्वं चर ।  
गुरोर्कान्ति वलये सञ्चर ॥ पल्लवि॥  
  
सर्वतीर्थमयस्य ज्ञानधनस्य  
सर्वकाल मन्दस्मितवदनस्य  
सर्वस्वतन्त्रस्य प्रमोदस्य  
सर्वसाधक स्तोम सम्भावितस्य ॥ १॥  
  
शुभाशुभातीतस्य शान्तस्य  
श्रवणमनन निधिध्यासनवेत्तस्य  
पञ्चक्लेशरहितस्य भीतिहरस्य  
पाञ्चभौतिक देह मोहहरस्य ॥ २॥  
  
७ गुरुमूर्तिस्थापित ज्ञानालये  
गुरुमूर्तिस्थापित ज्ञानालये ।  
गुरुविश्वविद्यालये समुद्धर ॥ पल्लवि॥  
  
गुरुरेव निर्मलः गुरुरेव केवलः  
गुरुरेव ध्यानसमाधिमूलः  
क्षराक्षरविवेचनविशारदः  
पुरुषोत्तम धामारूढः ॥ १॥  
  
सनातनधर्म परिरक्षकः  
निरुपद्रवकर कर्मकुशलः  
ईषणत्रय पाशमुक्तः  
ईप्सितदायकः गीतसुधासक्तः ॥ २॥  
  
८ गुरुवचनपीयूष सरसि निमग्न  
गुरुवचनपीयूष सरसि निमग्न ।  
गुरुचरण रजस्पर्शे संलग्न ॥ पल्लवि॥  
  
वाक्कायमानस सामरस्ये आरोह  
वाग्वादभेद तरुशाखाभ्याम् अवरोह  
जपतप ध्यानादि योगे अनुगच्छ  
सत्प्रवर्तने सर्वदा त्वं गच्छ ॥ १॥  
  
वेदसारवर्षिणी गुरुबोधतरङ्गिणी  
इत्यस्तु गुरुस्म्रृतिः चित्तवृत्तिपावनी  
निजानन्दनिधि संशोधया त्वरया  
निस्त्रैगुण्यो भव गीतसुधामय ॥ २॥  
  
९ गुरुदेव त्वमेव निस्त्रैगुण्यः  
गुरुदेव त्वमेव निस्त्रैगुण्यः ।  
गुणमय प्रकृतिलीलाविलासे ॥ पल्लवि॥  
  
सत्यमिथ्यदर्शन स्पर्शमणीश  
दृग्दृश्यविवेक चिन्तामणीश  
चतुरन्तःकरण नागमणीश  
सम्भाव्य संसेव्य स्वयम्प्रकाश ॥ १॥  
  
नूतन समाज सत्यनिर्मापक  
नव नव यौगिक विधाननिर्देशक ।  
परम्परासम्प्राप्त ज्ञानरक्षकः  
परस्परं भावयितुं शिक्षकः ॥ २॥  
  
१० गुरोरङ्घ्रि वारिजद्वये  
गुरोरङ्घ्रि वारिजद्वये ।  
गहनविषयं सुग्राह्यम् ॥ पल्लवि॥  
  
घटनावलि मध्ये सत्यमावृतं  
घोषित सुभाषित सारमज्ञातं  
यशापयशसम जीवितमस्तु  
एतानि विषयाः प्रतिदिनं विदिताः ॥ १॥  
  
कृतकर्मफलानि समर्पिताः  
विकृतभावाः परिवर्तिताः  
शान्ताः वचनाः संवर्धिताः  
गीतसुधामय गीतास्सुगीताः ॥ २॥  
  
११ गुरुसेवाकार्ये दीक्षां वह  
गुरुसेवाकार्ये दीक्षां वह ।  
गुरुकृपावर्षे दोषान् दह ॥ पल्लवि॥  
  
सच्चिन्तनसमयः शुक्लपक्षः  
विषयचिन्तनायां कृष्णपक्षः  
एतत् बुद्ध्वा भव योगस्थः  
गीतसुधानुत भवाशुस्वस्थः ॥ १॥  
  
लौकिकजनमध्ये मूकवद्भव  
विकारग्रीष्मे अन्धवद्भव  
शमदमयुक्तो भव प्रतिदिनं  
रजस्तमो रहितो भव प्रतिक्षणम् ॥ २॥  
  
१२ गुरुनयन शशिभानु तेजोदर्शने  
गुरुनयन शशिभानु तेजोदर्शने ।  
गीर्वाणि कृपा ज्योतिं स्थापय ॥ पल्लवि॥  
  
उपवास गिरिवास महत्वमल्पं  
दानहवनयात्रा साफल्यमल्पं  
लोकप्रदक्षिणे आद्यन्तमस्ति  
आत्मप्रदक्षिणे सोऽहम्भावमस्ति ॥ १॥  
  
सहस्रसहस्रकर्माणि करोषि  
सहस्रसहस्रालोचनान् करोषि  
उदात्तभागे तव प्राप्तिरस्ति  
लौकिकभागे अल्पप्राप्तिरस्ति ॥ २॥  
  
१३ गुरवर धीवर तवाराधने  
गुरवर धीवर तवाराधने ।  
विकसित मम प्रज्ञा प्रज्वलितः ॥ पल्लवि॥  
  
दैवीभावोद्दीपितोऽहं  
धृत्युत्साह पूरितोऽहं  
सहज समर्पणभावार्चने  
सुनिश्चित सुमतिर्जागृतं मम ॥ १॥  
  
शरणागतं मां कृपया दृष्ट्वा  
सच्छिष्य गुणान् नवरत्नान् दत्वा  
सृजनशील प्रवृत्तिं सर्वदा यच्छ  
जन्म मे सफलमस्तु गीतसुधाश्रित ॥ २॥  
  
१४ गुरुदेव प्रसरसि ज्ञानकिरणान्  
गुरुदेव प्रसरसि ज्ञानकिरणान्  
गगनमणीव मम भाग्यमिदम् ॥ १॥  
  
गद्य पद्य शिक्षाप्रदानेन  
बुद्धिव्यवसाय विधानेन  
अनूह्य विधिनेम प्रेमबलेन  
आनयसि मां हे दिव्यचेतन ॥ १॥  
  
विमृश्य लौकिकं किं मम लाभम् ?  
विमृश्य तात्त्विकं कुत्र मम शोकम् ?  
प्रज्ञाप्रबोधक योगपथदर्शक  
गीतसुधानुत जीवशुभचिन्तक ॥ २॥  
  
१५ गुरुपदपङ्केरुहौ ध्यायामि  
गुरुपदपङ्केरुहौ ध्यायामि ।  
गुरुपदरजेन भवपङ्कं त्यजामि ॥ पल्लवि॥  
  
मम गुरुः परमगुरुरिति हृष्यामि  
मम गुरुसान्निध्य भाग्यं स्मरामि  
अमलं छलं ममाभूषणमिति  
अहं तु तृप्तः गुरुध्यानेन ॥ १॥  
  
उद्विग्न जनमध्ये मौनरतो भूत्वा  
सद्भावमय भक्तिगानरतो भूत्वा  
अद्वैतसुधा स्वातिवृष्टि कातरे  
चातकोऽहमस्मि करिष्यतु मां मौक्तिकम् ॥ २॥  
  
१६ गुरुर्श्रेष्ठ हृदयगुहान्तर्गामी  
गुरुर्श्रेष्ठ हृदयगुहान्तर्गामी  
गुरुवर ममाभ्यासे भवतु क्षमी ॥ पल्लवि॥  
  
ऋषिसन्देशामृत प्रचारकः  
ऋषिरचित सद्ग्रन्थमर्म बोधकः  
शरणागत धीयन्त्रचालकः  
लोकसङ्ग्रहानन्ददायकः ॥ १॥  
  
सच्छिष्यजित योगपथ परिपालकः  
जीवेश्वराभेद सद्दर्शकः  
ज्ञानखड्गधरः मोहभ्रान्तिदूरः  
ज्ञानधरः भवतु गीतसुधाकरः ॥ २॥  
  
१७ गहनतम परम तत्त्वदर्शि  
गहनतम परम तत्त्वदर्शि ।  
गुहोपम हृदये हे प्राणस्पर्शि ॥ पल्लवि॥  
  
कारुण्य मेरुश्रृङ्गारोहि  
औदार्यगुणनिधि त्वमेव सम्भाव्य  
विरुद्ध संस्कार घर्षणेऽहं  
निरुद्धसंस्कारः कथं भवामि ॥ १॥  
  
जीवनसमर समये हृद्दौर्बल्ये  
साधनायात्रापथे विचलितोऽहं  
सर्वाक्षराः तव मन्त्राः तन्त्त्राः  
स्तुतिबले पाहि मां गीतसुधाश्रित ॥ २॥  
  
१८ गुरुवर सुधीवर परमाश्रय  
गुरुवर सुधीवर परमाश्रय ।  
गुरुभास्कर मां पालय ॥ पल्लवि॥  
  
जन्मतः पुण्यगृहे पुण्यपुरे  
गान काव्य कला मुदितोहं  
लघुचेतसां बहुपरुषवादान्  
श्रुत्वा मम मनोबलमस्ति विचलितम् ॥ १॥  
  
सर्वविरक्त हे प्रशान्तहृदय  
अनभिषिक्त निज विश्वाचार्य  
तव सन्निधिफलम् मम धीचोदनं  
रक्ष गीतसुधा धनम् ॥ २॥  
  
१९ गुरुकुलवासे त्वमेव प्रेरकः  
गुरुकुलवासे त्वमेव प्रेरकः ।  
त्वमेव कारकः त्वमेव तारकः ॥ पल्लवि॥  
  
अनुपमवात्सल्य सागरो त्वं  
असीम दयानिधीश्वरो त्वं  
क्षण क्षण संस्मरण स्पर्शपुलकेन  
अश्रृ कम्पनभावे मूकोऽस्मि ॥ १॥  
  
नाहमेकाकी न चिन्तावृतः  
तव स्मृतिदीपः नित्य स्थापितः  
नाहन्निरतोऽपि विषयानन्दे  
मुदितं कुरु मां गीतसुधानन्दे ॥ २॥  
  
२० गुरुवरं वन्दे ज्ञानाधिपतिम्  
गुरुवरं वन्दे ज्ञानाधिपतिम् ।  
गुणशेखरं राजयोगाधिपतिम् ॥ पल्लवि॥  
  
ब्रह्मकमलोपम दिव्यचरणं  
ब्रह्मतत्त्वासनं सुप्रसन्नवदनं  
मृदु पल्लव सदृश वराभयकरं  
मुक्तिमोददायकं गीतसुधाकरम् ॥ १॥  
  
चरितार्थं सच्चरितार्थं शुभचरितार्थं  
महा शुभचरितार्थं शिष्यगण वेष्टितं  
शुद्धोऽसि बुद्धोऽसि प्रबुद्धोऽसि  
सिद्धोऽसि प्रसिद्धोऽसि गीतसुधाप्रियोऽसि ॥ २॥  
  
२१ गुरुमूर्ति त्वमेव परब्रह्म दूतोऽसि  
गुरुमूर्ति त्वमेव परब्रह्मर्षि दूतोऽसि  
गुरुतर कार्ये मां किं नियोजयसि ॥ पल्लवि॥  
  
सारस्वतनिधि संरक्षकोऽसि  
प्रतिभाज्योतिरुद्दीपकोऽसि  
आत्मयात्रार्थं त्वामाश्रयामि  
अनुदिनं तव महिमान् कीर्तयामि ॥ १॥  
  
धर्मक्षेत्रप्रभो नास्ति तव कामना  
तपोयज्ञव्रत नास्ति तव वेदना  
किन्तु सन्तुष्यसि साधकवृन्देन दृष्ट्वा  
सम्भाषितोऽसि गीतसुधामथनेन ॥ २॥  
  
२२ गगनोपम साधनमण्डले  
गगनोपम साधनमण्डले  
गुरुरेव विहरति विहगो भूत्वा ॥ पल्लवि॥  
  
लौकिकस्पर्शान् क्षणमात्रे त्यजति  
ज्ञानतपसा सर्वदा खेलति  
दहराकाशे निरालम्ब सुखे  
पूर्णो भवति परमात्मसम्मुखे ॥ १॥  
  
पराविद्यालयं स्थापयित्वा  
परमपद निर्देशनं कृत्वा  
परमाप्तशिष्य हृदिप्रविष्ठः  
परमहंसः सुगीतसुधानिष्ठः ॥ २॥  
  
२३ गुरुं सद्गुरुं परमगुरुं वन्दे  
गुरुं सद्गुरुं परमगुरुं वन्दे  
गुरुवरं हितकरं भयहरं वन्दे ॥ पल्लवि॥  
  
उत्तिष्ठत जाग्रत प्राप्य वरान्नि-  
बोधतेति श्रुतिघोषं तु सुशृतं  
उत्तिष्ठत एव मया श्रुतं  
जाग्रत इत्यपि मयाश्रितम् ॥ १॥  
  
प्राप्य वरान्निबोधतेति ध्वनि मात्रं  
मन्दं शृतं तु अग्राह्यं मया  
योगप्रशिक्षकः मां मा विस्मरतु  
गीतसुधाकरः मम दोषान् दहतु ॥ २॥  
  
२४ गुरुवर्य मयि स्थैर्यं प्रवर्धय  
गुरुवर्य मयि स्थैर्यं प्रवर्धय  
गुरुवर कार्पण्यदोषं निवारय ॥ पल्लवि॥  
  
श्रद्धान्वितः बन्धात् प्रमुच्यते  
द्वन्द्वमय जीवने त्वामुपसेवते  
अहं तु खिन्नमनस्कः भावशुष्कः  
भोगेपि वञ्चितः योगेपि वञ्चितः ॥ १॥  
  
ध्येयराहित्यं कदापि न प्रियः  
ज्ञेयशून्यत्त्वं सदा मे अप्रियः  
अतो त्वामाश्रयामि गीतसुधाश्रय  
आर्जव गुणं दत्वा मां पालय ॥ २॥  
  
२५ गुरुदेव तव तपोबलं प्रसादय  
गुरुदेव तव तपोबलं प्रसादय  
गुरुभक्तिपुष्पं स्वीकुरु कृपालय ॥ पल्लवि॥  
  
मोद प्रमोद प्रमाद विषादादि  
भावावेशेभ्यो अप्रबुद्धोऽस्मि  
जीवसंस्करण शास्त्रज्ञोऽसि त्वं  
अद्वितीय समुदाय हितरतोऽसि त्वम् ॥ १॥  
  
स्वयङ्कृतापराधाः ममैव  
सुज्ञानभिक्षां देहि गुरुदेव  
संश्रितवत्सल शिष्यगण परिपाल  
संशय निवारक गीतसुधालोल ॥ २॥  
  
२६ गुरु तव ध्यानं सर्वकलुषहरम्  
गुरु तव ध्यानं सर्वकलुषहरं  
गुरुगुण गानं मधुरातिमधुरम् ॥ पल्लवि॥  
  
ऋषिसम्प्रदाय परम्परावन  
ऋषिवेषनाटकदूर निर्गुण  
निर्भय निर्भव करुणान्तरङ्ग  
निर्मम निरञ्जन हे मुक्तसङ्ग ॥ १॥  
  
परन्धामसदन परतत्त्वासन  
परब्रह्मरूप परम पवित्र  
परामानस शास्त्रवेत्त तृप्त  
पराभक्तवरेण्य गीतसुधाशरण्य ॥ २॥  
  
२७ गुणगम्भीर योगधुरन्धर  
गुणगम्भीर योगधुरन्धर  
गुरुवर कारुण्यसागर ॥ पल्लवि॥  
  
प्रणव नादानुसन्धान निरत  
प्रमाणादि पञ्चवृत्ति रहित  
सर्वात्मभावन साधकपरीक्षण  
शरणागत प्रलोभन निवारण ॥ १॥  
  
सर्व देशकाल प्रेमपूर्ण  
सर्व पुरुषार्थ साफल्य कारण  
महाशक्त हे महाविरक्त  
महाभक्त गीतसुधारक्त ॥ २॥  
  
२८ गुरुदेव त्वया कथं सम्प्राप्तम्  
गुरुदेव त्वया कथं सम्प्राप्तं  
गहनतम चिद्रूपं परतत्त्वम् ॥ पल्लवि॥  
  
जन्मजन्मान्तरे परिपक्वोऽसि  
लोकसङ्ग्रहार्थं जन्ममिदं तवैव  
साधनारम्भं ममेदानीं  
किं तु तव जन्म ममोद्धारकम् ॥ १॥  
  
तव दिव्य कर्ममिदं साधकप्रेरकं  
तव तपोफलं आत्मबलवर्धकं  
धनिक पिता स्वयार्जित सम्पद्दत्वा  
पुत्रं धनिकं पश्यतीव गीतसुधाकर ॥ २॥  
  
२९ गुरुपीठ दीप्तिं प्रसारय  
गुरुपीठ दीप्तिं प्रसारय  
गुरुशक्ति वित्तं प्रयच्छ कृपया ॥ पल्लवि॥  
  
हे जीवन्मुक्त सफलजन्मार्थं  
ध्यानयोगे मां गमय त्वरया  
हे समचित्त सदृढगात्र  
अमनस्क योगे गमय चिन्मय ॥ १॥  
  
गुणातीतोऽसि न निष्क्रियः  
द्वन्द्वातीतोऽसि दयापूर्णः  
अकर्तारोऽपि लोकसङ्ग्रहकर्ता  
अभोक्तारोऽपि सेवातृप्त ॥ २॥  
  
३० गुरुनाथ त्वया विना को दाता  
गुरुनाथ त्वया विना को दाता  
गुणनाथ त्वया विना को त्राता ॥ पल्लवि॥  
  
ज्ञानाम्बुधि तलस्थित रत्नाः  
श्रेयो पथे त्वया विनियुक्ताः  
सर्वकाल गेय शिष्योत्तम ध्येय  
प्रातःस्मरणीय अविस्मरणीय ॥ १॥  
  
किमस्ति गुरो गोप्तं हे परिपूर्ण  
अदृश्यं दृश्यं अग्राह्यं ग्राह्यं  
अप्राप्तं प्राप्तं हे सिद्धिपूर्ण  
सर्वदरणीय गीतसुधाप्रिय ॥ २॥  
  
३१ गुरुदेव वरयोगानुशासक  
गुरुदेव वरयोगानुशासक  
गुरुवर्य पाहि मां शिष्योद्धारक ॥ पल्लवि॥  
  
नित्यप्रवर्तित कर्मचक्रे  
निकेतनरहित कालचक्रे  
अनुवर्तयेति प्रबोधसि  
अनुभव गम्ये मां नियोजयसि ॥ १॥  
  
प्रतिदिनमहं अवस्थाचक्रे वशः  
आजीवपर्यन्तं विकारचक्रे वशः  
त्वद्दर्शित राजयोगे तिष्ठामि  
गीतसुधाप्रेरक नतोऽस्मि श्रितोऽस्मि ॥ २॥  
  
३२ गुरुरक्षितोऽस्मि जन्मान्तरपुण्येन  
गुरुरक्षितोऽस्मि जन्मान्तरपुण्येन  
गुरुशिक्षितोऽस्मि योगिवरेण्येन ॥ पल्लवि॥  
  
शतशतानुभव कटुविषयवलये  
साधनोल्लासं प्राप्तं गुरुकृपालये  
सुदुष्कर मनो निग्रहमर्मं  
सम्प्रीत गुरुणा बोधितमनुक्षणम् ॥ १॥  
  
प्रारब्ध कर्माणी आवर्तिनीव  
तिर्यग्गमने तु मम श्वासबन्धः  
शिष्यवात्सल्यमहापूरेण  
गुरुणा पोषितोऽस्मि गीतसुधानुतेन ॥ २॥  
  
३३ गुणमणिधर त्वं तत्त्वभास्कर  
गुणमणिधर त्वं तत्त्वभास्कर  
गुरुदेव धीवर ज्ञानमकुटधर ॥ पल्लवि॥  
  
सङ्कल्पमात्रेण इच्छाशक्तिघन  
निश्चयमात्रेण ज्ञानशक्तिघन  
चलनमात्रेण क्रियाशक्तिघन  
अप्रतिम महातेज योगशक्तिधन ॥ १॥  
  
तपोव्रत धर्मव्रत सत्यपथगामी  
योगव्रत सुश्रुत त्वं संयमी  
लोकहितकार्यं विश्वे प्रसिद्धः  
गीतसुधावन गुरुकुलबद्धः ॥ २॥  
  
३४ गुरुदेव पञ्चविषयपराङ्मुख  
गुरुदेव पञ्चविषयपराङ्मुख  
गुरुनाथ पञ्चशरापराजित ॥ पल्लवि॥  
  
सर्व नराणां चित्ते संस्काराः  
सर्व वयावस्थे सुप्रकटिताः  
अविद्यापह सात्त्विक कर्ता  
असीम प्रभाव शुद्धसत्त्वस्थ ॥ १॥  
  
व्यष्टिभावरहित हे शान्तिदूत  
विश्वसम्पूजित पावनचरित  
साधकहृदय सन्निहित  
सर्वाश्रित गीतसुधानुत ॥ २॥  
  
३५ गुरुवर तव प्राप्तिरप्राप्त प्राप्तिः  
गुरुवर तव प्राप्तिरप्राप्त प्राप्तिः  
गुरुदेव मम तु कर्मणा प्राप्तिः ॥ पल्लवि॥  
  
अन्तरतम शोधनं कृत्वा  
त्वं तेजस्वी त्वं ओजस्वी  
शमदमोपरति साधने नय  
श्रेयोप्रियं मामजेयाभय ॥ १॥  
  
जन्मजन्मान्तरे अनुत्तीर्णोऽहं  
जरा व्यधिपीडे पुनरपि धृतिहीनः  
अन्यथा शरणं नास्तीति प्रार्थना  
मामव कृपया गीतसुधावन ॥ २॥  
  
३६ गुरुवरेण विना कोऽस्ति सुचरितः  
गुरुवरेण विना कोऽस्ति सुचरितः  
गुरुकुलवासेन विना को सुशिक्षितः ॥ पल्लवि॥  
  
नभःस्पृशं तस्य वात्सल्यशिखरः  
नीरजदलमम्बुवत् निर्लिप्तः  
देवप्रीत्यर्थं कर्मक्षेत्रस्थः  
कर्तुं भोक्तुं सिद्धः न निबद्धः ॥ १॥  
  
बहुमुख धर्म प्रवर्तकोऽपि  
स्वधर्मगामी संरक्षकः  
साधनाशैलिरञ्जनः निरञ्जनः  
सद्दर्शनपरः गीतसुधावनः ॥  
  
३७ गुरुवर एकदा ममाभिमुखो भव  
गुरुवर एकदा ममाभिमुखो भव  
गुरुभक्तिसागर पतितपावनो भव ॥ पल्लवि॥  
  
साधकलोक साक्षिस्वरूप  
सर्वभूत कारुण्यरूप  
यज्ञ तपो दान कर्मप्रेरक  
सद्भक्ति सच्छक्तिदायको भव ॥ १॥  
  
ज्ञानघन लङ्घयसि पङ्गुं शैलं  
तपोधन करोषि मूकं वाचालं  
जिज्ञासु पोषक विज्ञानदर्शक  
सुज्ञानदायक गीतसुधाभिमुख ॥ २॥  
  
३८ गुरुसामीप्ये चक्षुरुन्मीलनम्  
गुरुसामीप्ये चक्षुरुन्मीलनं  
गुरुमार्गगमने सत्यदर्शनम् ॥ पल्लवि॥  
  
निस्त्रैगुण्यः योगीशगण्यः  
निन्दास्तुतिसमः ज्ञानिवरेण्यः  
निर्लेपयोगे कर्मविमुक्तः  
निर्भवः गुरुः जलजपत्रमिवजले ॥ १॥  
  
गीतसुधारतः स्वार्थरहितः  
निर्धूतकलुषः देवदूतः  
भावविश्लेषण विशारदः  
शास्त्रार्थकोविदः गुरुवर वरदः ॥ २॥  
  
३९ गुरुवर्य हितकर तव शिष्योऽहम्  
गुरुवर्य हितकर तव शिष्योऽहं  
गुरुवरिष्ट तव प्रशिष्योऽहम् ॥ पल्लवि॥  
  
त्वमेव सर्वस्वं ममाराध्य  
त्वय्यैव सोऽहं विश्ववेद्य  
अप्रबुद्ध प्रलाप विलाप मध्ये  
मौनव्रत दीक्षां दत्वा पालय ॥ १॥  
  
सम्पूजित भक्त समाश्रित  
सम्भावित नित्यजागरित  
जितकाम जितक्रोध जितान्तःकरण  
जितनिद्र जितेन्द्रिय गीतसुधावन ॥ २॥  
  
४० गुरुदेव तव सत्य ज्ञानयज्ञे  
गुरुदेव तव सत्य ज्ञानयज्ञे  
गुरुवर तव तत्त्वदर्शनमनुपमम् ॥ पल्लवि॥  
  
द्रव्ययज्ञं तु बहुजनाश्रितं  
बहुक्रिया कलाप पूरितं  
बहुलायासं बहुवस्तुमयं  
बहुमुख सामर्थ्य बलमयम् ॥ १॥  
  
गुरुब्रह्म तवैव अन्तर्मुखयज्ञे ।  
अक्लिष्टसाधनं सुलभसुयोजनं  
अधिकतरशान्तिः विनष्टभ्रान्तिः  
गीतसुधाज्योतिः योगतन्त्र क्रान्तिः ॥ २॥  
  
४१ गुरुर्नारायणः नारायणो गुरुः  
गुरुर्नारायणः नारायणो गुरुः  
गुरुर्तत्परायणः गुरुर्कल्पतरुः ॥ पल्लवि॥  
  
विष्णुहृदय स्थित विश्वगुरुपीठे  
विराजति मद्गुरुः त्रिपुण्ड्रललाटः  
मम विष्णुस्मरणे गुरुस्मरणं  
मम गुरुस्मरणे महाविष्णु ध्यानम् ॥ १॥  
  
सुज्ञानसिंहासनारूढः  
विज्ञानतत्परः स्वानुभवे गाढः  
नवविध भक्ति रसपाने मत्तः  
गीतसुधासक्तः मन्त्रशक्तिवेत्तः ॥ २॥  
  
४२ गुरुसन्निधानः कृपासागरः  
गुरुसन्निधानः कृपासागरः  
गुरुयोगदानः कार्यागारः ॥ पल्लवि॥  
  
सञ्चर मानस स्वाध्याय गगने  
सार्वभौम गुरोर्वचनं शृणु  
सत्यार्थ तत्त्वार्थ ग्रहणार्थं  
मनन चिन्तनाभ्यासं कुरु ॥ १॥  
  
विमृश्य लौकिकं नास्त्यात्मलाभं  
विमृशय तार्किकं नास्ति परमलाभं  
गुरुवचन भावार्थसुधापानेन  
दिव्यचक्षून्मीलनं गीतसुधावन ॥ २॥  
  
४३ गूरुमूर्ति त्वमेव करुणानिधिः  
गूरुमूर्ति त्वमेव करुणानिधिः  
गुरुवर त्वं स्वानुभवनिधिः ॥ पल्लवि॥  
  
मम मानस सरसि सन्दृश्य  
भीकर रागद्वेष मकरौ  
भीतिनिवारणं कथं न वेद्यं  
मानसलयं कथं सुसाद्यम् ॥ १॥  
  
जीवनक्षेत्रे तापत्रयसमरे  
पुनीत विजेत त्वं गीतसुधाकर  
ज्ञानेश्वर सर्वशत्रुभञ्जन  
योगेश्वर धीशक्तिप्रेरण ॥ २॥  
  
४४ गुरुसूर्य प्रकाशे जीवितं दृष्ट्वा  
गुरुसूर्य प्रकाशे जीवितं दृष्ट्वा  
गुरुकार्ये जह तव मनोगतान् ॥ पल्लवि॥  
  
अव्यक्त भावाः सुप्रकटिताः  
अग्राह्य विचाराः संस्फुरिताः  
अनूह्य शक्तयः आशु जाग्रताः  
अप्राप्त लाभाः सुखेन लब्धाः ॥ १॥  
  
समस्त प्रपञ्चे नास्ति गुरोरधिकं  
समस्त जीवव्यूहे नास्ति गुरोरधिकं  
समस्त नृपेषु नास्ति गुरोरधिकम् ।  
गीतसुधाप्रियानां गुरोरधिकम् ॥ २॥  
  
४५ गुरुवर त्वयाध्यक्षेण कलाक्षेत्रम्  
गुरुवर त्वयाध्यक्षेण कलाक्षेत्रं  
गुरुवर्य भवति मधुर क्षेत्रम् ॥ पल्लवि॥  
  
प्रत्येक जीवस्य चित्ते निवसितं  
प्रमोद प्रिय ललित कलानन्दनं  
अनुपम कला रथोत्सवकारक  
अपूर्व कलाकृति निर्देशक ॥ १॥  
  
लोकसङ्ग्रहार्थं जनस्तोमप्रेरक  
आत्मविद्या लाभार्थं एकान्तवास  
अवाङ्मानस गोचर तत्त्वलीन  
आत्मबलं देहि गीतसुधारञ्जन ॥ २॥  
  
४६ गुरुदेव नमामि स्वाराज्यपाल  
गुरुदेव नमामि स्वाराज्यपाल  
गुरुवर श्रितोहं गीतसुधालोल ॥ पल्लवि॥  
  
यथा पुरे चरति नेत्ररहितः  
पुनर्पुनर्पतति अन्धकूपे  
तथैवान्ध साधकः गच्छति पतति  
कृपया त्वमेव ज्योतिं दर्शय ॥ १॥  
  
सकल विषयवश विचलितो  
वक्रगामी चरति व्यर्थं जीवति  
कृपया माममृतं गमय  
सर्वदा संरक्ष गीतसुधामय ॥ २॥  
  
४७ गुरुवरिष्ठ तव वर्णनमशक्यम्  
गुरुवरिष्ठ तव वर्णनमशक्यं  
गुरुवर तव कीर्तनमपूर्णम् ॥ पल्लवि॥  
  
तव महिमान् कथं जानामि  
तव सङ्कल्पान् कथं जानामि  
अमित गुणशक्तिसाधननिधि  
अमितान्तर्शोधन निधि ॥ १॥  
  
तव स्मरणार्थं काव्यरक्तोऽस्मि  
तव स्मरणार्थं गानरक्तोऽस्मि  
तव ध्यानार्थं ज्ञानसक्तोऽस्मि  
तव कृपार्थं गीतसुधारतोऽस्मि ॥ २॥  
  
४८ गुरुपूजाराधन व्रतोऽसि  
गुरुपूजाराधन व्रतोऽसि  
गुरुदेव श्रुतिघोषं करोषि ॥ पल्लवि॥  
  
अन्तर्बहिर्वृत्ति नद्याः तव  
आत्मजलधिं प्रविशन्ति ब्रह्मभाव  
आत्यन्तिकं सुखमाप्नोषि धीवर  
अध्यात्म राज्याधिप काव्यसुधापर ॥ १॥  
  
सत्य ज्ञानानन्द शरीरम् ।  
सच्चिद्रूपं पापहरं परात्परं  
असंशयं ज्ञात्वा गीतसुधाकर  
अपरोक्ष ज्ञानं प्रद हे शुभकर ॥ २॥  
  
४९ गुरुदेव नश्वर प्रपञ्चे त्वम्  
गुरुदेव नश्वर प्रपञ्चे त्वं  
गुरुवर तत्त्ववेत्तासि कथम् ॥ पल्लवि॥  
  
भावविश्लेषण वेत्ताघहर  
भावमैत्रिवर्धन श्वेतवस्त्रधर  
करण सामरस्ये दक्ष रक्षक  
करण निग्रहतन्त्रे गीतसुधा पोषक ॥ १॥  
  
निरतिशय सुखनिर्मग्न चेतन  
निरुपाधिकात्म चिन्तनलीन  
निरुपद्रव जीवन मर्मबोधक  
निरुपम भक्तिशक्ति संवर्धक ॥ २॥  
  
५० गुरुपदसरोरुहे तव मकुटोऽस्ति  
गुरुपदसरोरुहे तव मकुटोऽस्ति  
गुरुहृदयाम्बुरुहे मोदसदनमस्ति ॥ पल्लवि॥  
  
पञ्चविषय मण्डले पुष्पबाणः  
पञ्चशरसन्धाने महाशनः  
अनङ्गरूपेण सदास्ति सफलः  
अनुत्तीर्णः त्वं त्वमसि विफलः ॥ १॥  
  
सुजनस्य हृदये रमति रामः  
कुजनस्य मनसि क्रीडति कामः  
रामनामजपेन विजितोऽसि शृणु  
कामः पराजितः गीतसुधारक्तः ॥ २॥  
  
५१ गुरुवचन स्मृतिः तव जन्मसम्पदः  
गुरुवचन स्मृतिः तव जन्मसम्पदः  
गुरुदर्शित पथे सुगोचरो चिद्पदः ॥ पल्लवि॥  
  
ज्ञानसाम्रट् शिष्योद्धारकः  
विज्ञानविराट् लोकोद्धारकः  
वर्णनमशक्यं सद्गुरुमहिमा  
गुरुसिद्धिगरिमा गीतसुधाधाम ॥ १॥  
  
निरुत्साह समये चैतन्याभावे  
निस्सार साधने तन्मयताभावे  
भक्तिसहितं कुरु गुरुवाक्य मननं  
धृतिपूर्वकमस्ति कुरु कर्माचरणम् ॥ २॥  
  
५२ गुरुदेव कथमस्ति विश्वप्रभुरेकः  
गुरुदेव कथमस्ति विश्वप्रभुरेकः  
गुरुवर कुत्रास्ति तत् अद्वितीयः ॥ पल्लवि॥  
  
पञ्चभूत व्यापकः कथं प्राणदायकः  
त्रिगुण प्रेरकः सुखदुःख प्रेक्षकः  
धर्मरक्षकः कर्मनिर्वाहकः  
देहवाहनचालकः किमर्थम् ॥ १॥  
  
जनन मरण चक्रप्रवर्तकः कथं  
कालचक्र नियन्त्रकः कथं  
पापपुण्य नियामकः कथं  
गीतसुधास्वादकः शक्यमेतत् कथम् ॥ २॥  
  
५३ गुरु दिवाकर नमस्तुभ्यम्  
गुरु दिवाकर नमस्तुभ्यं  
गुरुदेव धीवर नमस्तुभ्यम् ॥ पल्लवि॥  
  
कर्षति सौन्दर्यं विकर्षति वैकल्यं  
कर्षति माधुर्यं विकर्षति पारुष्यं  
समत्वयोगं मे प्रबोधय  
द्वन्द्वातीत हे गुणातीत ॥ १॥  
  
भावातीत तत्त्वदर्शि नमस्ते  
देहातीतानुभवस्थ नमस्ते  
देहयात्राविधानबोधक  
गीतसुधाश्रित नमो नमस्ते ॥ २॥  
  
५४ गुरुदेव सुधाकर ब्रह्मज्ञ  
गुरुदेव सुधाकर ब्रह्मज्ञ  
गुरुवर दिनकर हे तत्त्वज्ञ ॥ पल्लवि॥  
  
स्वयार्जितं मम किञ्चित् नास्ति  
त्वत्प्रसादं मम सर्वस्वं  
अक्षरमक्षरं दत्तं त्वया  
अध्यात्म गणितमपि बोध्यं त्वया ॥ १॥  
  
सद्भाव सत्स्पन्दनाः त्वया वृद्धाः  
सदाचार सुविचाराः शिक्षिताः  
नाहं कविः नाहं वाक्पटुः  
तव शिष्य मात्रोहं गीतसुधामय ॥ २॥  
  
५५ गुरुवर्यं नमामि योगाधीशम्  
गुरुवर्यं नमामि योगाधीशं  
गुणसागरं ज्ञानाधीशम् ॥ पल्लवि॥  
  
सुविचार रत्नाकरं वरगुरुं  
सत्कर्म प्रेरक पारिजात तरुं  
सुरगुरुसम गुरुं शिक्षकगुरुं  
सद्गुरुं वन्दे जगद्गुरुम् ॥ १॥  
  
नित्यसम्पूज्यं सद्भाववेद्यं  
नित्यभक्तवेष्टितं सच्छिष्यसेव्यं  
गीतसुधापोषकं आश्रितपालकं  
ध्येयनिरूपकं ज्ञेयधाम निर्देशकम् ॥ २॥  
  
५६ गुरु चरणाम्बुरुह द्वये  
गुरु चरणाम्बुरुह द्वये  
गहनविषयमपि सुग्राह्यम् ॥ पल्लवि॥  
  
अभिमानमावृतं शतृषट्क मध्ये  
सत्यमावृतं घटनावलि मध्ये  
गुरुसन्निधाने जीवो पराजितः  
गुरुपथगमने तत्त्वैव दर्शितः ॥ १॥  
  
सुज्ञान नावे प्रमोदानुभवे  
सुलभ विधाने तरसि संसारं  
नेति नेति भावे हृदय गुहं प्रविश्य  
इति इत्यनुभवे गीतसुधार्चको भव ॥ २॥  
  
५७ गुरुमूर्ति त्वमेव सत्यवादी  
गुरुमूर्ति त्वमेव सत्यवादी  
गुरुवर हे अक्षय सुखनिधि ॥ पल्लवि॥  
  
दुर्गम भवाद्रितारण श्रुतिपाल  
दुरितमय चित्त परिवर्तनशील  
ज्ञात्वा मम मानससञ्चारं  
भावोद्वेगे कुरु मां निर्विकारम् ॥ १॥  
  
रक्षक संरक्षक धर्मसंरक्षक  
सद्दर्म सत्कर्म नित्यसंरक्षक  
हे सर्वभूतात्मा ममान्तरात्मा  
हे प्रसन्नात्मा गीतसुधात्मा ॥ २॥  
  
५८ गुरुनाथ धीमन्त सद्गमय माम्  
गुरुनाथ धीमन्त सद्गमय मां  
गुरुदेव ज्योतिर्गमय माम् ॥ पल्लवि॥  
  
लोकसेवारत ज्ञानदाननिरत  
दीनजनाश्रित करुणापूरित  
बुधप्राज्ञ द्विजगुरु रूपादिधर  
भक्तिरत्नाकर गीतसुधाधर ॥ १॥  
  
निर्मल समचित्त द्वन्द्वातीत  
नृपगण कुलाश्रित धर्मवीरसेवित  
सौजन्यभरित आर्तोपासित  
सौमनस्यपूरित शिष्यपरिवेष्टित ॥ २॥  
  
५९ संस्मर मानस परब्रह्मदूतम्  
संस्मर मानस परब्रह्मदूतं  
परिप्रश्नेन विद्धि स्वानुभव स्रोतम् ॥ पल्लवि॥  
  
विषयकामने ज्ञातुं अशक्तोऽसि  
तत्त्वकामने द्रष्टुं समर्थोऽसि  
आदिमध्यान्तरहिते कर्मचक्रे  
अन्तर्मुखी भव आत्मसुखी भव ॥ १॥  
  
अवस्थाचक्रे दिनदिनं अतीतं  
ऋतुचक्रे मासं मासं व्यतीतं  
कायवाङ्मन बुद्ध्या भज हे गुरुभक्त  
करणेभ्योऽपि भज गीतसुधासक्त ॥ २॥  
  
६० गुरुमूर्ति श्रुतकीर्ति पालय माम्  
गुरुमूर्ति श्रुतकीर्ति पालय मां  
गुरुचन्द्र गुणसान्द्र परिपालय माम् ॥ पल्लवि॥  
  
हे मेरुपुरुष गतिस्त्वं मम  
हे विज्ञानेश गतिस्त्वं मम  
कर्मचक्रव्यूहे न ताडितोऽसि  
धर्मज्योतिगगने इन्दुरूपोऽसि ॥ १॥  
  
हे विश्वरूप विश्वप्रेमरूप  
हे बुद्धरूप निस्सन्ताप  
गीतसुधाधिप तारय मां  
गुरुगीतरसप्रिय पोषय माम् ॥ २॥  
  
६१ गुरुब्रह्म त्वदीय ब्रह्म तेजोवलये  
गुरुब्रह्म त्वदीय ब्रह्म तेजोवलये  
गुरुहरि वर्धति मम सृजनबलम् ॥ पल्लवि॥  
  
भक्तवृन्दाराध्य नव विश्वरूप  
ब्रह्मनिर्वाणस्थित ज्ञानदीप  
लीनोऽसि अन्तर्सौन्दर्य दर्शने  
तन्मयोऽसि माधुर्यास्वादने ॥ १॥  
  
नित्यनूतनास्मिन् दृश्यप्रपञ्चे  
नित्यवन्दनीयोऽसि निरञ्जन  
नित्यस्मरणीयोऽसि ज्ञानघन  
नित्य सत्यमय गीतसुधावन ॥ २॥  
  
६२ गुरुवर कृपया आरक्षणं कुरु  
गुरुवर कृपया आरक्षणं कुरु  
गूरो ममान्तर् ध्यानपीठीकाम् ॥ पल्लवि॥  
  
पञ्चविषय वृक्षनिलयोऽहं  
वाञ्छामूलं तु मया न दृश्यं  
प्रसृत शाखोपशाखासहितोऽहं  
दृढमूल सन्ततिः अच्छेद्यम् ॥ १॥  
  
न जानामि ज्ञानास्त्र प्रयोगं  
न जानामि भक्तिशस्त्र प्रयोगं  
कथं ध्यायामि तत्परो भूत्वा  
गीतसुधाश्रित मां रक्ष ॥ २॥  
  
६३ गुरु तव प्रशिक्षण वसन्ते गायति  
गुरु तव प्रशिक्षण वसन्ते गायति  
गुरुदेव मम मानस कोकिलः ॥ पल्लवि ।  
जितकाम जितक्रोध वात्सल्यसुधाकर  
विजितलोभ जितमोह निर्मत्सर  
निर्मम निर्मद सौम्यदिनकर  
अमोघ कल्याणकर शुभ्राम्बर ॥ १॥  
  
नानावृत्तिमय देहयात्रे  
नान्यगामी चित्तं प्रसादय ।  
हे शान्तिमय अवर्णनीय  
हे गीतसुधामय सदा ध्यानप्रिय ॥ २॥  
  
६४ गुरुवरिष्ठ योगिजनविशिष्ठ  
गुरुवरिष्ठ योगिजनविशिष्ठ  
गुरुदेव ज्येष्ठ ब्रह्मनिष्ठ ॥ पल्लवि॥  
  
विद्वत्सुमेरु शिखराधिवास  
विद्या विन्द्यद्रि क्रीडाविलास  
अपर बृहस्पति जगद्गुरुरूप  
दहराकाशे चिन्मयरूप ॥ १॥  
  
पञ्चक्लेश निवारणनिष्ठ  
पञ्चकोश नगरे सन्तुष्ट  
तव विद्यादान विधानमसीमः  
निजभक्तिरेव गीतसुधासुमः ॥ २॥  
  
६५ गुरुस्मरणे त्यज अभिमान किल्बिषम्  
गुरुस्मरणे त्यज अभिमान किल्बिषं  
गुरुपदतले त्यज अनुमानकलुषम् ॥ पल्लवि॥  
  
प्रकृति संस्कृति सोपानवेत्तः  
प्रणव नादानुसन्धान रक्तः  
नवनव परीक्षणे नवनव निरीक्षणे  
अस्ति सुगतिप्रद मार्गे चालकः ॥ १॥  
  
धर्मार्थ काम मोक्ष चतुर्विध  
पुरुषार्थ सिद्धि साधन दर्शकः  
शुभचिन्तन शुभयोजन सहितः  
शुभनाम सुखधाम गीतसुधाश्रितः  
६६ गुरुपुङ्गवः मां परिवर्तयतु  
गुरुपुङ्गवः मां परिवर्तयतु  
गुरुवरः मे कमलगुणं ददातु ॥ पल्लवि॥  
  
निर्लेपगुणेन निस्सङ्गत्वेन  
नीरज कुसुमः सर्वदेवप्रियः  
सरसिजनाभेति माधवः प्रसिद्धः  
सरसिजासनेति सरस्वतीपतिः ॥ १॥  
  
सरसिजनाभ भगिनीति शिवसती  
सरसिजालयेति केशवसती  
वारिजहृदयः गीतसुधाप्रियः  
वारिजचरणः गुरुर्मामवतु ॥ २॥  
  
६७ गुरुगङ्गाधर शृणु मम वाञ्छाम्  
गुरुगङ्गाधर शृणु मम वाञ्छां  
गुरुवर भव नवमणिहारधर ॥ पल्लवि॥  
  
कमलपुष्पमाला मर्पयामि  
सूर्यकान्ति कुसुमार्चित चरणो भव  
शिष्योद्धरणार्थं श्रुतिप्रवचने  
तव कण्ठघोशं श्रुत्वा मोदयामि ॥ १॥  
  
मम प्रति पद भाव योचनकर्मान्  
शुद्धीकृत्य सृष्टीकृत्य  
परिश्रान्तोऽसि विश्वशुभङ्कर  
परिवर्तयसि मां गीतसुधाकर ॥ २॥  
  
६८ गुरुवर तव कमलचरणौ शोभितौ  
गुरुवर तव कमलचरणौ शोभितौ  
गुरुदेव मयार्पित जलजौ राजितौ ॥ पल्लवि॥  
  
नलिनपद नलिनसुम सख्यमतिशयं  
नलिनहस्त नलिनगुण स्नेहमपूर्वं  
नलिनहृदय नलिनकान्तिरनुपमं  
नलिनषट्चक्रविकासं योगबलम् ॥ १॥  
  
श्वेत नलिनकान्तिः सात्त्विकं  
अरुण नलिनकान्तिः प्रेमात्मकं निजं  
केसरीनलिनकान्तिः त्यागात्मकं  
काञ्चन नलिनकान्तिः गीतसुधात्मकम् ॥ २॥  
  
६९ गुरुदेव विश्वनेत्र सच्चरित्र  
गुरुदेव विश्वनेत्र सच्चरित्र  
गुरुनाथ नमामि चिन्मयगात्र ॥ पल्लवि॥  
  
तव पात्रमहत्वं सुज्ञातव्यं  
तव निरुपमात्मबलं सुविज्ञेयं  
तव वात्सल्यधूपं लोकपूजनीयं  
तव तपोनिष्ठा गीतसुधाश्रयम् ॥ १॥  
  
सत्यान्वेषक गुणं मयि सृष्ट्वा  
सत्यमार्ग गमने धीबलं यच्छसि  
अन्तर्यामि त्वां ध्यायामि हे  
चतुरास्य हरिहराधिक त्वां स्मरामि ॥ २॥  
  
७० गुरुदेव मे स्थापय शिशुहृदयम्  
गुरुदेव मे स्थापय शिशुहृदयं  
गुरुदयाकर प्रेरय शिशुमन्दहासम् ॥ पल्लवि ।  
शिशुहृदय सदृशं ऋषिहृदयं  
ऋषिहृदयमेव आत्महृदयं  
आत्महृदयमेव लोकहृदयं  
लोकहृदयमेव विराट् हृदयम् ॥ १॥  
  
शिशुहृदयं रागद्वेषरहितं  
मृदुमधुरं वाञ्छा मोहसुदूरं  
निर्दोषं निर्लिप्तं सन्तृप्तं  
गीतसुधानुत कुरु मां सन्दीप्तम् ॥ २॥  
  
७१ गुरुवर प्रज्ञारविः मयि भासयते  
गुरुवर प्रज्ञारविः मयि भासयते  
गुरुदेव त्वयि लग्न मनसैव रमते ॥ पल्लवि॥  
  
नव नव सुविचार संस्फुरणे  
अन्तर्गङ्गा वहति मम हृदये  
नव नव सद्भावोद्दीपने  
अव्याहृत सृजनधारा स्रवति ॥ १॥  
  
नव नव सद्भक्ति गीतसङ्कीर्तने  
नित्यनूतन कृतयः विरचिताः  
नाहं बुधः नाहं कोविदः  
तव चरणरजबलेन गीतसुधामोदः ॥ २॥  
  
७२ गुरुऋषिपुङ्गव हे तत्त्वदर्शि  
गुरुऋषिपुङ्गव हे तत्त्वदर्शि  
गुरुवर यच्छ मे प्रमाणपत्रम् ॥ पल्लवि॥  
  
हृदयराज्ये वसति पुरुषोत्तमः  
त्वया वेद्यः त्वं धीरोत्तमः  
हे ध्यानगम्य हे ज्ञानगम्य  
भूयो भूयो वन्दे गीतसुधालय ॥ १॥  
  
हिरण्मयकोश प्रवेशं तु कठिणं  
प्रज्ञासारथ्ये पुरुषोत्तमैक्यं  
हे दूरदर्शि हे दीर्घदर्शि  
भूयो भूयो आश्रयामि समदर्शि ॥ २॥  
  
७३ गुरुवर पालय हे दक्षिणामूर्ति  
गुरुवर पालय हे दक्षिणामूर्ति  
गुरुमूर्ति कृपया योगचक्रवर्ति ॥ पल्लवि॥  
  
अचल निश्चल हे ध्यानमूर्ति  
विमल क्रियाशील हे धर्ममूर्ति  
अमल तत्त्वज्ञ हे ज्ञानमूर्ति  
निर्मल भावज्ञ गानमूर्ति ॥ १॥  
  
सुनायास साधन मर्मज्ञ  
विज्ञानवेत्त दशनादलग्न  
व्यष्टि समष्टि सम्बन्ध शोधक  
पालय कृपया गीतसुधास्वादकः ॥ २॥  
  
७४ गुरुदेव शुभकर शृणु विद्याधर  
गुरुदेव शुभकर शृणु विद्याधर  
गुरो यच्छ मे भक्तिं प्रेमसागर ॥ पल्लवि॥  
  
बहुपद वाक्यान् वक्त्वाहं न मौनी  
बहुदृश्यान् दृष्ट्वा निमिषोऽहं  
बहुस्वाद बहुगन्ध विषयान् गृहीत्वा  
नाहं तुष्यामि नाहं त्यजामि ॥ १॥  
  
यावद् मम मनः धावत्यन्तर्मुखं  
तावद् प्राप्यामि सत्यान्तः सुखं  
क्षण क्षणेऽहं मृत्युमुखगामी  
गीतसुधाकर कुरु मां मुक्तिगामी ॥ २॥  
  
७५ गुरुनाथ त्रिदेह बन्धविवेचक  
गुरुनाथ त्रिदेह बन्धविवेचक  
गुरुवर त्रिगुणविलास क्रियानियन्त्रक ॥ पल्लवि॥  
  
दृश्य देहमेतत् सर्वजीवप्रियः  
अदृश्य मनोकरणं जीवनकारणं  
गूढतमचित्ते संस्कार राशयः  
अहंसहित जन्मयात्रा सहजः ॥ १॥  
  
कर्माचरणे संस्कार प्रेरणं  
भावाभिव्यक्ते मानस प्रेरणं  
कार्यक्षेत्रे दृश्यति केवलं देहं  
कथं देहमपराधी तनुः गीतसुधाकर ॥ २॥  
  
७६ गुरुदेव प्रणमामि हे सत्यकाम  
गुरुदेव प्रणमामि हे सत्यकाम  
गुरो महानुभाव सत्यसङ्कल्प ॥ पल्लवि॥  
  
ब्रह्माम्बुधि तटे साक्षी भूत्वा  
क्रीडसि मोदसि सद्धर्म सदने  
तव योगबलं वर्णयितुं न शक्नोमि  
ज्ञातुं न शक्नोमि गीतसुधाकाम ॥ १॥  
  
स्थिर गम्भीर सागरं प्रविश्य  
समुद्रैव भवति यथा जलवाहिनि  
तथा कुरु मां आत्मज्ञ्यं समदर्शि  
सङ्गवर्जित प्रणमामि सम्यग्दर्शि ॥ २॥  
  
७७ गुरुकुलपाल शिष्याय प्रतिबोधयसि  
गुरुकुलपाल शिष्याय प्रतिबोधयसि  
गुरुदेव इदमित्थमिति प्रतिपादयसि ॥ पल्लवि॥  
  
अनुभवशून्य विद्वत्तु व्यर्थं  
धनार्जनार्थं ज्ञानसूक्ति व्यर्थं  
शास्त्रसार रहित वाक्चक्ति व्यर्थं  
तव कृपयानुभवं परमार्थम् ॥ १॥  
  
तव दर्शित मार्गे गम्यं सुनिश्चितं  
तवानुभव वचने ध्येयं निस्संशयं  
तव सान्निध्य मुदे लोकसुखमल्पं  
तवानुशासने गीतसुधातानम् ॥ २॥  
  
७८ गुरुवर आचार्याग्रगण्य  
गुरुवर आचार्याग्रगण्य  
गुरुगीताप्रिय गुरुवरेण्य ॥ पल्लवि॥  
  
प्रतिमानवस्य अन्तिमयात्रे  
पाप पुण्यैर्विना गच्छन्ति किं  
अनित्यमसुखं अस्वतन्त्रं लोकं  
प्राप्य कथं भजति किं जानाति ॥ १॥  
  
एकान्ताभ्यासं मोदकरं  
जनसम्पर्कं तु उद्विग्नकरं  
देवमाराध्यं सदा स्मरामि  
ध्याननिष्ठां प्रद गीतसुधाश्रय ॥ २॥  
  
७९ गुरुमूर्तिं भजेऽहं शिष्योद्धरणम्  
गुरुमूर्तिं भजेऽहं शिष्योद्धरणं  
गुरुनाथं वन्दे पतितपावनम् ॥ पल्लवि॥  
  
निराकार विश्वेश साकारं  
निरुपम गुणशक्ति प्रसारकरं  
निरुपाधिक तत्त्वे चिदानन्दलीनं  
नामरूपरहितावस्थालीनम् ॥ १॥  
  
साधकावनं सङ्कटहरणं  
प्रसन्नवदनंं प्रदीप्त चरणं  
भजेऽहं सदा शान्तिकारणं  
गीतसुधावनं सौम्यगुणभूषणम् ॥ २॥  
  
८० गुरुनाथ शृणृ मम नम्र निवेदनम्  
गुरुनाथ शृणृ मम नम्र निवेदनं  
गुरुवर बालानामपि बोधय ॥ पल्लवि॥  
  
धर्मपाठबलं त्वया देयं  
अज्ञोद्धारमपि त्वया साध्यं  
कुटुम्ब जीवने सर्वेषां शुभं भवतु  
सर्वेषां साधने पूर्णं भवतु ॥ १॥  
  
कालधर्माधीन जीवनयात्रे  
पाप पुण्येषु भेदमविदितं  
आबालगोप चिन्तक शुभकर  
आश्रित रक्षक गीतसुधाधर ॥ २॥  
  
८१ गुरुदेव त्वं गरीयसे तुरीय  
गुरुदेव त्वं गरीयसे तुरीय  
गुरुवर देवानामपि पूजनीय ॥ पल्लवि॥  
  
हिमगिरिवत् ममाहङ्कारमस्ति  
ज्ञानाग्नि स्पर्शेन द्रवतु वहतु  
गोचर पञ्चविषयाः कर्षयन्ति  
अगोचर भावाः घर्षयन्ति ॥ १॥  
  
सोहं दासोहं भावाः स्वानुभवे  
घन गिरिवद्वर्धतु परा भक्तियोगे  
सनातन धर्मसारथि त्वं  
सारथ्यं कुरु मे गीतसुधानिधि ॥ २॥  
  
८२ गुरुवर्य समाश्रित जननायक  
गुरुवर्य समाश्रित जननायक  
गुरुवर विनीत शिष्योद्धारक ॥ पल्लवि॥  
  
सर्व जीवसुखोन्नति हितचिन्तक  
सर्व खेद भीति भ्रान्तिनिवारक  
समयासमय ज्ञानदायक  
ध्यानमौनभावदीक्षित ॥ १॥  
  
जिज्ञासा वने दृग्पथं न दृश्यं  
सञ्चरामि अन्धवत् अहर्निशं  
सर्वजीवबन्ध निर्मोचक  
सर्वदोषहर गीतसुधामुख ॥ २॥  
  
८३ गुरुरेव महानुभावः  
गुरुरेव महानुभावः  
गुरुदेवः ब्रह्मानुभावः ॥ पल्लवि॥  
  
सञ्चर मानस स्वाध्यायगगने  
सत्यार्थ तत्त्वार्थ ग्रहणार्थं  
गुरु सार्वभौमः योगारूढः  
वाङ्मनातीत शास्त्रविशारदः ॥ १॥  
  
सञ्चर मानस गुरुभक्तिनन्दने  
सर्व परिग्रह गुणान्त्यजसि  
करुणात्मा युक्तात्मा दिव्यात्मा गुरुः  
गीतसुधाधामे कृपापात्रो भव ॥ २॥  
  
८४ गुरुवर शाश्वत धर्मगोप्ता  
गुरुवर शाश्वत धर्मगोप्ता  
गुरुदेव भवान् योगस्थचित्त ॥ पल्लवि॥  
  
मिथ्या जगमिति त्वं न तटस्थः  
आत्मैव सत्यमिति सदा न ध्यानस्थः  
तवदिग्दर्शने करोमि कर्माणि  
आत्मबलं देहि मे गीतसुधानुत ॥ १॥  
  
स्थूलदेहस्य स्थूलभोगमिति  
सूक्ष्मदेहस्य सूक्ष्मभोगमिति  
ज्ञात्वा हे निर्भव चिदानन्दोऽसि  
भोगातीत सम्यग्ज्ञानि ॥ २॥  
  
८५ गुरुगुणगानं मधुरातिमधुरम्  
गुरुगुणगानं मधुरातिमधुरं  
गुरुशक्तिध्यानं सर्वदौर्बल्यहरम् ॥ पल्लवि॥  
  
ऋषि सम्प्रदाय परम्परावनः  
ऋषि वेष रहितोऽपि परमहंसः  
प्रणवनादानुसन्धान निरतः  
प्रमाणादि पञ्चवृत्तिरहितः ॥ १॥  
  
सद्वर्तनशील वृन्दवेष्टितः  
परिवर्तनशील समुदाय सेवितः  
महाविरक्तः करुणान्तरङ्गः  
मुक्तसङ्गः गीतसुधातरङ्गः ॥ २॥  
  
८६ गुणगम्भीर योगधुरन्धर  
गुणगम्भीर योगधुरन्धर  
गुरुवर कारुण्यकामधेनुः त्वम् ॥ पल्लवि॥  
  
सर्वात्मभावन साधकसंरक्षण  
सर्वदेश विदेश मैत्रिकारण  
सर्वभाषा रत्नगण सूत्रधर  
सर्व पुरुषार्थ सिद्धिकारण ॥ १॥  
  
परन्धामासन परन्धाम सदन  
परब्रह्मरूप परम पवित्र  
परा पश्यन्ती मध्यमा वैखरी  
वाग्विलासरत गीतसुधाधारि ॥ २॥  
  
८७ गुरुवर अघहर कृपासागर  
गुरुवर अघहर कृपासागर  
गुरुप्रभाकर रक्ष मां शुभकर ॥ पल्लवि॥  
  
मनोचाञ्चल्यं निवारय चिन्मय  
चिज्ज्योतिं स्थापय गीतसुधाप्रिय  
जनन मरण चक्रं तु चक्रव्यूहवत्  
निष्क्रमण मार्गं निर्देशय ॥ १॥  
  
दीर्घसूत्रतालस्य जडताः  
कबन्ध बाहुवत् निबध्नन्ति  
मां विमोचय परिवर्तय  
आनन्दमय गीतासारप्रिय ॥ २॥  
  
८८ गुरुनभोमणि मां स्पृश स्पर्शमणि  
गुरुनभोमणि मां स्पृश स्पर्शमणि  
गुरुवर कुरु मां पुनीतं विजेतम् ॥ पल्लवि॥  
  
सुविशेष गुण शक्ति धीयुक्तात्मा  
निर्विशेष धामे रञ्जसि मुक्तात्मा  
समाश्रितानां हे कल्पवृक्ष  
सुधीवर धीरवर गीतसुधात्मा ॥ १॥  
  
अधिदैविक तापे भूतराशि नष्टः  
अधिभौतिक तापे जीवगण त्रस्तः  
आध्यात्मिक तापे जीव्यन्तर्व्यस्तः ।  
त्रितापरहित धामे त्वमेको स्वस्थः ॥ २॥  
  
८९ गुरुदेव सदाचारनिष्ठोऽसि  
गुरुदेव सदाचारनिष्ठोऽसि  
गुरुवर करणनियामकोऽसि ॥ पल्लवि॥  
  
सर्वारम्भाः दोषावृताः  
सर्वमार्गाः व्यापार सहिताः  
कर्महीनस्य नास्ति निजसुखं  
कर्मकृतस्यापि नास्त्यात्मसुखम् ॥ १॥  
  
कर्मणैवहि त्वं शुद्धः सिद्धः  
विशुद्ध बुद्ध्या भवान् बुद्धः  
योगसेवया चित्तं निरोधितुं  
बलं प्रयच्छ गीतसुधानुत ॥ २॥  
  
९० गुरुराज ब्रह्मतेज सर्वं तव महिमा  
गुरुराज ब्रह्मतेज सर्वं तव महिमा  
गुरुशिष्य भावैक्य बलं तव गरिमा ॥ पल्लवि॥  
  
राजयोगयज्ञ दीक्षितोऽसि  
भक्ति पुष्पक याने विहरसि  
निष्काम कर्मचक्र स्थितोऽसि  
ज्ञानदीपोत्सव तुष्टोऽसि ॥ १॥  
  
द्रव्यसञ्चयेन न त्वं मुदितोऽसि  
स्तुति स्तोत्रेण न प्रसन्नोऽसि  
सेवाभावेन परिप्रश्नेन  
प्रहसन्नोऽसि गीतसुधावन ॥ २॥  
  
९१ गुरुवर्य हे कृतकृत्य  
गुरुवर्य हे कृतकृत्य  
गुरुसूर्य प्रणमामि सम्पूज्य ॥ पल्लवि॥  
  
जनाः पश्यन्ति देहे आत्मानं  
त्वमेव पश्यसि आत्मनि देहं  
सर्वत्र सञ्चरसि आत्मौपम्येन  
सर्वदा त्वं सुखी भेदराहित्येन ॥ १॥  
  
सर्वकार्य कलापे अविरतोहं  
लोकाभिमुखोऽपि तव दासोहं  
अद्यैव जानामि ध्यानयोगलाभं  
गीतसुधा स्वादं सुलभातिसुलभम् ॥ २॥  
  
९२ गुरुवर्य प्रबोध समदर्शि  
गुरुवर्य प्रबोध समदर्शि  
गुरुवर प्रसीद सम्यग्दर्शि ॥ पल्लवि॥  
  
राजविद्या सागर योगेश्वर  
राजीवदलनेत्र ज्ञानेश्वर  
महोदारचरित जितपञ्चशर  
महाराजोपम गीतसुधाकर ॥ १॥  
  
त्वयैव मात्रं ज्ञानविज्ञानं  
त्वरितं मे दातव्यं सुज्ञानं  
सद्धर्मप्रदीपः प्रज्वालितः  
सत्कर्म पथमेव निर्देशितः ॥ २॥  
  
९३ गुरुचरण रजं पावनात्मकम्  
गुरुचरण रजं पावनात्मकं  
गुरुकिरण प्रसारं ज्ञानात्मकम् ॥ पल्लवि॥  
  
प्रकृतिसहज रजस्तमो गुणाः  
ज्ञानाग्निदग्धाः पदरजरूपाः  
भक्त्या नित्यं विभूतिवत् धारय  
त्यक्त्वा शोकं गीतसुधाप्रिय ॥ १॥  
  
शुद्धमानसो भूत्वा इहे रञ्जय  
आत्मशिक्षणार्थं प्रवर्तय  
कुरु सर्वकर्माणि गुरुसमर्पणं  
कुरु सदात्मगानं मौनं ध्यानम् ॥ २॥  
  
९४ गुरुबान्धवाः सन्तु निरामयाः  
गुरुबान्धवाः सन्तु निरामयाः  
गुरुशिष्याः भवन्तु सुखिनः ॥ पल्लवि॥  
  
अपारप्रेम सुज्ञानधाम  
आत्माराम पूर्णकाम ।  
योगस्थः भूत्वाहं कर्माणि करोतुं  
रागद्वेषरहितं मां कुरु ॥ १॥  
  
केनचिदपि सहचर्ये न सुखं  
अग्रे मुदकरं अन्त्ये तु दुःखं  
भगवद्ध्यानेन मात्रं निजसुखं  
इत्यहं जानामि गितसुधासुखम् ॥ २॥  
  
९५ गुरुज्ञानरङ्गे दासानुदासोऽस्मि  
गुरुज्ञानरङ्गे दासानुदासोऽस्मि  
गुरुध्यान गङ्गे सुपुनीतोऽस्मि ॥ पल्लवि॥  
  
श्रीपद्मचरण शमदमनिधान  
निरवधिसुख शोध निरञ्जन  
निरुपम सुखसदन सदयानयन  
समाधान मानस स्मितवदन ॥ १॥  
  
निगमागमसार सर्वस्वनिरत  
स्वस्वरूपे निरतिशयप्रमोद  
मार शर हर साम दान चतुर  
समदर्शि गुरुवर गीतसुधाधर ॥ २॥  
  
९६ गुरुवर ज्ञानसिंहासनाधीश  
गुरुवर ज्ञानसिंहासनाधीश  
गुरुहर हितकरं वद योगेश ॥ पल्लवि॥  
  
कस्यचित् स्नेहे ऐक्यता नास्ति  
केनचिदपि मम शुभकरं नास्ति  
निरालम्ब सुखमेव मम परध्येयं  
गीतसुधाश्रित किं मम श्रेयम् ॥ १॥  
  
वचनेन प्रचनेन श्रवणेन  
लोकसञ्चारेण लब्धं विषयसुखं  
भक्तिगानेन ध्यानेन जपेन  
लब्धं तल्लीनता शान्तिसुखम् ।  
९७ गुरुदेव प्रारब्धं भोक्तव्यमित्युक्तम्  
गुरुदेव प्रारब्धं भोक्तव्यमित्युक्तं  
गुरुनाथ कर्मगतिं कथं वेद्यम् ॥ पल्लवि॥  
  
तव मार्गदर्शने प्रतिवादी  
अविद्या शृङ्खलया बद्धोऽस्ति  
अन्धकूपे पतति अविधेय दुष्कर्मी  
भ्रान्ति पङ्के निमग्नति निष्कर्मी ॥ १॥  
  
नास्ति मम सदृशो इति गर्वितः  
शम दम रहितोऽस्ति ज्ञानवञ्चितः  
अहम्भाव त्यागमेव जन्मसाफल्यं  
इति घोषय मे हृदि गीतसुधाराध्य ॥ २॥  
  
९८ गुरुः साक्षात् चतुर्मुख ब्रह्म  
गुरुः साक्षात् चतुर्मुख ब्रह्म  
गुरुरेव हरिहररूपः परब्रह्म ॥ पल्लवि॥  
  
शतकृति रचने सरस्वती सदने  
प्रतिशब्द प्रतिवस्तु प्रतिक्षणानि  
विद्यामयं दिव्य ज्योतिर्मयं  
भावान्तर्वीणा वादनमयम् ॥ १॥  
  
ब्रह्माण्ड वलये अगणित मुक्ताः  
लोक सङ्ग्रहार्थं ध्यायन्ति सर्वदा  
गुरुशक्तिपुञ्जं सर्वत्र प्रसरति  
एतन्महाभाग्यं गीतसुधा प्रिय ॥ २॥  
  
९९ गुरुभक्ति गीतमालिका रत्नमालिका  
गुरुभक्ति गीतमालिका रत्नमालिका  
गुरुशक्तियुत साधना चन्द्रिका ॥ पल्लवि॥  
  
प्रातः साधने तेजोमय मतिः  
न सन्ति कस्यामन्त्रण विघ्नाः  
सायं साधने शान्त चित्तमस्ति  
दिव्य तेजोवदन गीतसुधावन ॥ १॥  
  
सात्त्विक गुणस्थितिरस्तु मे सर्वदा  
तामसिक जडस्थिति वियोगमस्तु  
धारणध्याने रजस् शान्तमस्तु  
तव कृपावर्षे मम धीः स्थिरमस्तु ॥ २॥  
  
१०० गुरुगीत शतकृतिरचने मथने  
गुरुगीत शतकृतिरचने मथने  
गुरुदिनकर मे प्राप्तं नवनीतम् ॥ पल्लवि॥  
  
ध्यानासक्तीति नवनवनीतं  
ध्याने सृजनमिति मधुरनवनीतं  
ध्यानं गानमिति शान्तिनवनीतं  
ध्यानप्रसादमिति कृष्णनवनीतम् ॥ १॥  
  
शब्द गगनयाने प्रणवोपासक  
प्राणवाहनगामि हे चित्तस्पर्शक  
ज्योतिर्नौकायाने सर्वतत्त्वदर्शक  
हे सगुण निर्गुणसम आराधक ॥ २॥  
  
बहुविध समाधि योगान्तर्वीक्षक  
व्यष्टि समष्टि विश्लेषण तिलक  
अदृश्य तन्मात्रा विज्ञानशोधक  
सर्वानुभव साम्राज्यपालक ॥ ३॥  
  
नवरत्नमय ज्ञानदीपनीराजनं  
नवरसमय भक्तिताननीराजनं  
विज्ञानमय योगनीराजनं  
सोऽहं दासोऽहं स्वानुभवनीराजनम् ॥ ४॥  
  
विश्वस्पन्दनमय प्रणवनीराजनं  
सृष्टिचक्र सञ्चलननीराजनं  
गीतसुधावर्षनीराजनं  
सर्वत्र परञ्ज्योति दीप्तिनीराजनम् ॥ ५॥  
  
इति गुरुस्तवनीराजनशतकं सम्पूर्णम् ।  
  
Composed, encoded, and proofread by  
Smt. Rajeshwari Govindaraj  
  
