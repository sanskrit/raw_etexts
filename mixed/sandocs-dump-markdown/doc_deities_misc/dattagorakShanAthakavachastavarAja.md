---
Category: deities_misc, gurudev, kavacha, stavarAja
File name: dattagorakShanAthakavachastavarAja.itx
Language: Sanskrit
Latest update: July 30, 2017
Location: doc_deities_misc
Proofread by: Jonathan Wiener, NA, PSA Easwaran
Send corrections to: Sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: dattagorakShanAthakavachastavarAja
Transliterated by: Jonathan Wiener wiener78 at sbcglobal.net
engtitle: dattagorakShanAthakavachastavarAja
itxtitle: dattagorakShanAthakavachastavarAja
title: दत्तगोरक्षनाथकवचस्तवराज

---
  
 श्रीदत्तगोरक्षनाथकवचस्तवराजः   
  
श्रीगणेशाय नमः ।  
श्रीदत्तात्रेयाय नमः ।  
ॐ नमो दत्तगोरक्षनाथाय नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
पूर्वायै इन्द्राय नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
आग्नेय्यै अग्नेदेवतायै नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
दक्षिणायै यमाय नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
नैरृत्यै निरृतिनाथाय नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
पश्चिमे वरुणाय नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
वायव्यां वायवे नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
उत्तराशायां कुबेराय नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
ईशान्यां ईश्वराय नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
ऊर्ध्वायां अर्थश्वेदपाय नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
अधो दिशि भूमिदेवतायै नमः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ।  
मध्ये प्रकाशा ज्योतिदेवतायै नमः ॥  
  
पार्वत्युवाच -  
नमस्ते देवदेवेश विश्वव्यापिन्महेश्वर ।  
श्रीदत्तगोरक्षकवचं स्तवराजं वद प्रभो ॥ १॥  
  
श्री ईश्वर उवाच -  
शृणु शैलसुते सत्यसिद्धमार्गमयोदितम् ।  
ज्ञानविज्ञानमार्गेण जीवन्मुक्तो भवेन्नरः ॥ २॥  
  
सर्वज्ञत्वं कार्यसिद्धिं लभते वरमुत्तमम् ।  
वाक्सिद्धिं योगसिद्धिं च लभते चिन्तितार्थकम् ॥ ३॥  
  
न दुष्टेभ्यः प्रदातव्यं न दातव्यं कुलेश्वरि ।  
निष्प्रपञ्चाय शिष्याय दद्यात्सविधिपूर्वकम् ॥ ४॥  
  
रहस्यातिरहस्यं च मम वक्त्राद्विनिर्गतम् ।  
एकान्ते निर्जले रम्ये सरित्सिन्धुतटे नगे ॥ ५॥  
  
बिल्वस्थलालये जप्त्वा कुलमार्गे शुभस्थले ।  
सर्वसिद्धेश्वरो साक्षात्प्राप्यते नात्र संशयः ॥ ६॥  
  
पार्वत्युवाच -  
अल्पायासेन देवेश पठेन्नित्यं स लभ्यते ।  
दत्तगोरक्षकवचं स्तवराजं मयोदितम् ॥ ७॥  
  
न्यासं ध्यानं च संयुक्तो जपपूजा विशेषतः ।  
सर्वसिद्धिप्रदो नित्यं मयानुग्रहकारकम् ॥ ८॥  
  
श्री ईश्वर उवाच -  
तव भक्ताय शान्ताय पठनाच्चिन्तितं लभेत् ।  
सुरासुरजनाग्रे च न मया कथितं प्रिये ॥ ९॥  
  
ॐ अस्य श्रीदत्तगोरक्षकवचमन्त्रस्य सदाशिव ऋषिः ।  
अनुष्टुप्छन्दः । श्रीदत्तात्रेयगोरक्षपरमात्मा देवता ।  
ॐ बीजम् । अनुभव शक्तिः ।  
श्रीदत्तगोरक्षप्रसादसिद्धर्थे जपे विनियोगः ॥ १०॥  
  
अथ करन्यासः ।  
ॐ द्रां घ्रां अङ्गुष्ठाभ्यां नमः ॥  
  
ॐ तं रं तर्जनीभ्यां नमः ॥  
  
ॐ त्रं क्षं मध्यमाभ्यां नमः ॥  
  
ॐ अं नं अनामिकाभ्यां नमः ॥  
  
ॐ बं थं कनिष्ठिकाभ्यां नमः ॥  
  
ॐ द्रां ह्रीं करतलकरपृष्ठाभ्यां नमः ॥ ११॥  
  
अथ हृदयादिन्यासः ।  
ॐ द्रां घ्रां हृदयाय नमः ।  
ॐ तं रं शिरसे स्वाहा ।  
ॐ त्रं क्षं शिखायै वषट् ।  
ॐ अं नं कवचाय हुम् ।  
ॐ बं थं नेत्रत्रयाय वौषट् ।  
ॐ द्रां ह्रीं अस्राय फट् ॥ इति दिग्बन्धः ॥  
  
सर्वरक्षणार्थे सर्वसिद्ध्यर्थे जपे विनियोगः ॥ १२॥  
  
॥ अथ गायत्री ॥  
  
ॐ आदिरूपाय विद्महे ॐ अनादिरूपाय धीमहि ।  
तन्नो दत्तगोरक्षप्रचोदयात् ॥ १३॥  
  
॥ अथ मन्त्रः ॥  
  
ॐ ॐ दं वं तं ॐ ॐ ॐ दत्तगोरक्षसिद्धाय नमः ॥  
  
इति जप्त्वा शतत्रयम् ॥ १४॥  
  
॥ अथ ध्यानम् ॥  
  
दिगम्बरं त्रिगुणात्मकं नारायणं निरञ्जनं योगेश्वरम् ॥  
  
ॐ अनादिनाथं सर्वव्यापियोगिं सकलेश्वरम् ॥  
  
चिन्मयं ज्योतिरूपं निराधारं सोऽहं ब्रह्मसनातनम् ॥  
  
घोररूपं महाघोरं अष्टाङ्गयोगसिद्धिसिद्धेश्वरम् ॥ १५॥  
  
ॐ नमो भगवते दत्तात्रेयाय विष्णवे ।  
गुरुपरमात्मने वासुदेवाय नमोऽस्तुते ।  
ॐ नमो गोरक्षनाथाय रुद्राय त्रैलोक्याधिपतये ।  
जितेन्द्रियाय सनातनाय नमोऽस्तुते ॥ १६॥  
  
शिखायां पातु गोरक्षं ब्रह्मरन्ध्रेच दत्तकम् ।  
भाले गोरक्षनाथश्च दत्तात्रेयो भुवस्थले ॥ १७॥  
  
चक्षुभ्यां घोरयोगीन्द्र गर्भयोगीन्द्र कर्णकौ ।  
पाहि मां दत्तगोरक्ष वामदक्षिणनासिकाम् ॥ १८॥  
  
मुखे गोरक्षनाथं च  दत्तं चैवाधरोष्ठके ।  
जिह्वाया पातु गोरक्षं दन्तान्पातु चिबुत्रकम् ॥ १९॥  
  
अनसूयासुतं कण्ठे गोरक्षं कण्ठपृष्ठके ।  
वामदक्षिणहस्तौ च दत्तगोरक्ष पाहि माम् ॥ २०॥  
  
सत्सेना हृदये पातु दत्तगोरक्षदैवतम् ।  
कट्या नाभिं च मां पातु दत्तगोरक्ष योगिनाम् ॥ २१॥  
  
ऊरौ जङ्घादिलिङ्गातं पातु गोरक्षदत्तकम् ।  
पादौ पादतलान्तं च दत्तगोरक्ष पाहिमाम् ॥ २२॥  
  
मस्तकापादपर्यन्तं आपादतलमस्तकम् ।  
दत्तात्रेयं च गोरक्षं पातु मां सर्वतस्तनुः ॥ २३॥  
  
दिशाष्टौ च तथाऽऽकाशं पाताले विदिशाष्टके ।  
दिवारात्रौ त्रिवेलायां दत्तगोरक्ष पाहि माम् ॥ २४॥  
  
जलाग्निघोरयुद्धे च शस्त्रघाते विषत्तके ।  
रक्ष रक्ष सदा देव दत्तगोरक्षदैवतम् ॥ २५॥  
  
मन्त्रादि यन्त्रतन्त्राणां कल्पकोटिन्यकृत्तिमम् ।  
रक्ष रक्ष सदा देव दत्तगोरक्षदैवतम् ॥ २६॥  
  
अग्निपार्थे चौरसर्पे व्याघ्रदुष्टभये वने ।  
रक्ष रक्ष सदा देव दत्तगोरक्षदैवतम् ॥ २७॥  
  
भूतप्रेतपिशाचोग्रकूष्माण्डा भैरवादयः ।  
डाकिनीशाकिनीकृत्या पादगोरक्षदत्तकम् ॥ २८॥  
  
स्वर्गपातालभूलोके यत्र यत्र भवेत्शिवम् ।  
तत्र रक्षतु गोरक्षं दत्तात्रेयश्च पातु माम् ॥ २९॥  
  
ॐ नमो देवदेवेश नमो देवाधिनायक ।  
नमो गोरक्षनाथाय दत्तात्रेय नमो नमः ॥ ३०॥  
  
नमो ऋग्वेदरूपाय नमो यजुस्वरूपिणे ।  
नमो गोरक्षनाथाय दत्तात्रेय नमो नमः ॥ ३१॥  
  
नमो सामस्वरूपाय नमोऽथर्वणरूपिणे ।  
नमोऽस्तु नवनाथाय नमो षोडशसिद्धये ॥ ३२॥  
  
नमो अनादिदेवाय नमो आदिस्वरूपिणे ।  
नमो वेदस्वरूपाय नमो सिद्धान्तरूपिणे ॥ ३३॥  
  
नमो निर्मलरूपाय नमो चिन्मयव्यापिने ।  
नमो विद्युत्स्वरूपाय नमो ज्योतिस्वरूपिणे ॥ ३४॥  
  
नमो अघोररूपाय नमो निष्कर्मरूपिणे ।  
नमो विश्वस्वरूपाय नमो सर्वस्वरूपिणे ॥ ३५॥  
  
नमो अनन्तरूपाय नमो बोधस्वरूपिणे ।  
नमो सकलस्वरूपाय नमो वज्रस्वरूपिणे ॥ ३६॥  
  
नमो कल्मषनाशाय नमो पापप्रणाशिने ।  
नमो चारुस्वरूपाय नमो दिव्यस्वरूपिणे ॥ ३७॥  
  
नमो दुष्टप्रणाशाय नमो दैत्यान्तकाय च ।  
नमो अधर्मनाशाय नमो धर्मस्वरूपिणे ॥ ३८॥  
  
नमो निष्कर्मरूपाय नमो कर्मान्तकाय च ।  
नमो भस्माङ्गरागाय नमो दिगम्बराय च ॥ ३९॥  
  
नमो सुस्मितवक्त्राय नमो सुस्मितलोचन ।  
नमो द्वेषविनाशाय नमो क्रोधान्तकाय च ॥ ४०॥  
  
नमो निःशङ्करूपाय नमो वैराग्यरूपिणे ।  
नमो मङ्गलरूपाय नमो कल्याणरूपिणे ॥ ४१॥  
  
ऋद्धिसिद्धिफलं दाता भुक्तिमुक्तिप्रदायकम् ।  
नमोऽस्तु दत्तगोरक्षं संसारार्णवतारणम् ॥ ४२॥  
  
इति दत्तस्तवं दिव्यं दत्तगोरक्षकं शुभम् ।  
पठनाल्लभते शैवं वाक्सिद्धिर्देहसिद्धिदम् ॥ ४३॥  
  
योगसिद्धिः सर्वसिद्धिः इष्टसिद्धिर्लभन्ति च ।  
दुष्टदानवसंहर्ता निर्भयो जायते नरः ॥ ४४॥  
  
न मृत्युर्न जरा रोगं निर्भयो जायते नरः ।  
तत्रैव विजयो लाभो यत्र तिष्ठति साधकः ॥ ४५॥  
  
स्वशक्तिसहितादेव नवनाथेषु बोधना ।  
सगणशक्तिसहिता देव प्रसन्नसङ्क्रमात् ॥ ४६॥  
  
ॐ नमो दत्तात्रेयाय नमो नमोऽस्तु  
ॐ विष्णुस्वरूपाय नमो नमोऽस्तु ।  
ॐ नमो गोरक्षनाथाय नमो नमस्ते  
ॐ शिवस्वरूपाय नमो नमस्ते ॥ ४७॥  
  
इति श्रीरुद्रयामले श्रीईश्वरपार्वतीसंवादे  
दत्तगोरक्षनाथकवचस्तवराजं सम्पूर्णम् ।  
  
श्रीदत्तात्रेयार्पणमस्तु । शुभमस्तु । श्रीरस्तु ॥  
  
ॐ शान्तिः शान्तिः शान्तिः ॥  
  
  
Encoded by Jonathan Wiener  
Proofread by Jonathan Wiener, NA, PSA Easwaran  
  
