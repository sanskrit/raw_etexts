+++
"Text title" = "shabarigiriishaaShTakam"
"File name" = "shabarigiri8.itx"
itxtitle = "shabarigirIshAShTakam"
engtitle = "shabarigirIshAShTakam"
Category = "aShTaka, deities_misc, ayyappa"
Location = "doc_deities_misc"
Sublocation = "deities_misc"
SubDeity = "ayyappa"
Language = "Sanskrit"
Subject = "Hinduism/religion/traditional"
"Transliterated by" = "Antaratma antaratma at Safe-mail.net"
"Proofread by" = "Antaratma antaratma at Safe-mail.net"
"Latest update" = "April 17, 2007"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "शबरिगिरीशाष्टकम्"

+++
  
 श्रीशबरिगिरीशाष्टकम्   
  
यजन सुपूजित योगिवरार्चित यादुविनाशक योगतनो  
यतिवर कल्पित यन्त्रकृतासन यक्षवरार्पित पुष्पतनो  
यमनियमासन योगिहृदासन पाप निवारण कालतनो  
जय जय हे शबरीगिरि मन्दिर सुन्दर पालय मामनिशं ॥ १  
  
मकर महोत्सव मङ्गलदायक भूतगणावृत देवतनो  
मधुरिपु मन्मथ मारकमानित दीक्षितमानस मान्यतनो  
मदगज सेवित मञ्जुल नादक वाद्य सुघोषित मोदतनो  
जय जय हे शबरीगिरि मन्दिर सुन्दर पालय मामनिशं ॥ २  
  
जय जय हे शबरीगिरि नायक साधय चिन्तितमिष्टतनो  
कलिवरदोत्तम कोमल कुन्तल कञ्जसुमावलिकान्त तनो  
कलिवरसंस्थित कालभयार्दित भक्तजनावनतुष्टमते  
जय जय हे शबरीगिरि मन्दिर सुन्दर पालय मामनिशं ॥ ३  
  
निशिसुर पूजन मङ्गलवादन माल्यविभूषण मोदमते  
सुरयुवतीकृत वन्दन नर्तन नन्दित मानस मञ्जुतनो  
कलिमनुजाद्भुत कल्पित कोमल नाम सुकीर्तन मोदतनो  
जय जय हे शबरीगिरि मन्दिर सुन्दर पालय मामनिशं ॥ ४  
  
अपरिमिताद्भुत लील जगत्परिपाल निजालय चारुतनो  
कलिजनपालन सङ्कटवारण पापजनावनलब्धतनो  
प्रतिदिवसागत देववरार्चित साधुमुखागत कीर्तितनो  
जय जय हे शबरीगिरि मन्दिर सुन्दर पालय मामनिशं ॥ ५  
  
कलिमल कालन कञ्जविलोचन कुन्दसुमानन कान्ततनो  
बहुजनमानस कामसुपूरण नामजपोत्तम मन्त्रतनो  
निजगिरिदर्शन यातुजनार्पित पुत्रधनादिक धर्मतनो  
जय जय हे शबरीगिरि मन्दिर सुन्दर पालय मामनिशं ॥ ६  
  
शतमुखपालक शान्तिविदायक शत्रुविनाशक शुद्धतनो  
तरुनिकरालय दीनकृपालय तापसमानस दीप्ततनो  
हरिहरसंभव पद्मसमुद्भव वासव शम्बव सेव्यतनो  
जय जय हे शबरीगिरि मन्दिर सुन्दर पालय मामनिशं ॥ ७  
  
ममकुलदैवत मत्पितृपूजित माधव लालित मञ्जुमते  
मुनिजनसंस्तुत मुक्तिविदायक शङ्कर पालित शान्तमते  
जगदभयङ्कर जन्मफलप्रद चन्दनचर्चित चन्द्ररुचे  
जय जय हे शबरीगिरि मन्दिर सुन्दर पालय मामनिशं ॥ ८  
  
अमलमनन्त पदान्वित राम सुदीक्षित सत्कविपद्यमिदं  
शिव शबरीगिरि मन्दिर संस्थित तोषदमिष्टदं आर्तिहरं  
पठति शृणोति च भक्तियुतो यदि भाग्यसमृद्धिमथो लभते  
जय जय हे शबरीगिरि मन्दिर सुन्दर पालय मामनिशं ॥ ९  
  
इति श्री शबरीगिरिशाष्टकं सम्पूर्णं ॥  
  
  
Encoded and proofread by Antaratma antaratma at Safe-mail.net  
  
