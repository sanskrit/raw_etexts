+++
"Text title" = "Shakrastava"
"File name" = "shakrastava.itx"
itxtitle = "shakrastavaH (siddhasenadivAkarasUrivirachitaH)"
engtitle = "Shakrastava"
Category = "deities_misc, jaina"
Location = "doc_deities_misc"
Sublocation = "deities_misc"
Author = "Siddhasenadivakarasuri"
Language = "Sanskrit"
Subject = "philosophy/hinduism/religion"
"Transliterated by" = "DPD"
"Proofread by" = "DPD"
Indexextra = "(Video 1, 2)"
"Latest update" = "March 14, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "शक्रस्तवः (सिद्धसेनदिवाकरसूरिविरचितः)"

+++
  
 शक्रस्तवः   
सिद्धसेनदिवाकरसूरिविरचितः शक्रस्तवः ।  
  
ध्यानम् ।  
सर्वे जीवा उपादेया शक्तिरूपाः शिवात्मकाः ।  
व्यक्तिरूपोल्लसन् मोक्षाः पञ्चभिः परमेष्ठिनः ॥  
  
अथ शक्रस्तवः ।  
  
ॐ नमोऽर्हते भगवते परमात्मने परमज्योतिषे परमपरमेष्ठिने  
परमवेधसे परमयोगिने परमेश्वराय तमसःपरस्तात् सदोदितादित्यवर्णाय  
समूलोन्मूलिता-नादि-सकल-क्लेशाय ॥ १॥  
  
ॐ नमोऽर्हते भूभुर्वःस्वस्त्रयीनाथ-मौलि-मन्दारमालार्चित-क्रमाय  
सकल-पुरुषार्थ-योनि निरवद्य-विद्याप्रवर्तनैक-वीरायनमः  
स्वस्ति-स्वधास्वाहा-वषऽर्थै-कान्त-शान्त-मूर्त्तये भवद् भावि-  
भूत-भावावभासिने कालपाश-नाशिने सत्त्व-रजस्तमो-गुणातीताय  
अनन्तगुणाय वाङमनोऽगोचर-चरित्राय पवित्राय  
करण-कारणाय तरणतारणाय सात्त्विक-दैवताय तात्त्विक-जीविताय  
निर्ग्रन्थ-परम-ब्रह्म-हृदयाय योगीन्द्र प्राणनाथाय त्रिभुवन-  
भव्य-कुलनित्योत्सवाय विज्ञाना-नन्द-परब्रह्मै-कात्म्यसात्म्य-समाधये  
हरि-हर-हिरण्यगर्भादि-देवतापरिकलित-स्वरूपाय सम्यक्-श्रद्धेयाय  
सम्यक्-श्रद्धेयाय सम्यक् शरण्याय सुसमाहित-सम्यक् स्पृहणीयाय ॥ २॥  
  
ॐ नमोऽर्हते भगवते आदिकराय तीर्थङ्कराय स्वयंसम्बुद्धाय  
पुरुषोत्तमाय पुरुषसिंहाय पुरुषवरपुण्डरीकाय पुरुषवर-गन्धहस्तिने  
लोकोत्तमाय लोकनाथाय लोकहिताय लोक प्रदीपाय लोकप्रद्योतकारिणे  
अभयदाय दृष्टिदाय मुक्तिदाय मार्गदाय बोधिदाय जीवदाय  
शरणदाय धर्मदाय धर्मदेशकाय धर्मनायकाय धर्मसारथये  
धर्म-वर-चातुरन्तचक्रवर्तिने व्यावृत्त-च्छद्मने  
अप्रतिहत-सम्यग्ज्ञान-दर्शन-सद्मने ॥ ३॥  
  
ॐ नमोऽर्हते जिनाय जापकाय तीर्णाय तारकाय बुद्धाय बोधकाय मुक्ताय  
मोचकाय त्रिकालविदे पारङ्गताय कर्माष्टक-निषूदनाय अधीश्वराय  
शम्भवे जगत्प्रभवे स्वयम्भुवे जिनेश्वराय स्याद्वादवादिने सार्वाय  
सर्वज्ञाय सर्वदर्शिने सर्वतीर्थो-पनिषदे सर्वपाषण्डमोचिने  
सर्वयज्ञफलात्मने सर्वज्ञकलात्मने सर्वयोगरहस्याय केवलिने  
देवादिदेवाय वीतरागाय ॥ ४॥  
  
ॐ नमोऽर्हते परमात्मने परमाप्ताय परमकारुणिकाय सुगताय तथागताय  
महाहंसाय हंसराजाय महासत्त्वाय महाशिवाय महाबोधाय महामैत्राय  
सुनिश्चिताय विगत-द्वन्द्वाय गुणाब्धये लोकनाथाय जित-मार-बलाय ॥ ५॥  
  
ॐ नमोऽर्हते सनातनाय उत्तम-श्लोकाय मुकुन्दाय गोविन्दाय विष्णवे  
जिष्णवे अनन्ताय अच्युताय श्रीपतये विश्वरूपाय हृषीकेशाय  
जगन्नाथाय भूर्भुवः -स्वः समुत्ताराय मानञ्जराय कालञ्जराय ध्रुवाय  
अजाय अजेयाय अजराय अचलाय अव्ययाय विभवे अचिन्त्याय असङ्ख्येयाय  
आदि-सङ्ख्याय आदि-केशवाय आदि-शिवाय महाब्रह्मणे परमशिवाय  
एका-नेकानन्त-स्वरूपिणे भावा-भाव-विवर्जिताय अस्ति-नास्ति-द्वयातीताय  
पुण्य-पाप-विरहिताय सुख-दुःख-विविक्ताय व्यक्ता-व्यक्त-स्वरूपाय  
अनादि-मध्य-निधनाय नमोऽस्तु मुक्तीश्वराय मुक्ति-स्वरूपाय ॥ ६॥  
  
ॐ नमोऽर्हते निरातङ्काय निःसङ्गाय निःशङ्काय निर्मलाय निर्द्वन्द्वाय  
निस्तरङ्गाय निरुर्मये निरामयाय निष्कलङ्काय परमदैवताय सदाशिवाय  
महादेवाय शङ्कराय महेश्वराय महाव्रतिने महायोगिने महात्मने  
पञ्चमुखाय मृत्युञ्जयाय अष्टमूर्तये भूतनाथाय जगदानन्दाय  
जगत्पितामहाय जगत्देवाधिदेवाय जगदीश्वराय जगदादिकन्दाय जगद्भास्वते  
जगत्-कर्मसाक्षिणे जगच्चक्षुषे त्रयीतनवे अमृतकराय शीतकराय  
ज्योतिश्चक्र-चक्रिणे महाज्योति-र्द्योतिताय महातमः पारेसुप्रतिष्ठिताय  
स्वयङ्कर्त्रे स्वयंहर्त्रे स्वयम्पालकाय आत्मेश्वराय नमो विश्वात्मने ॥ ७॥  
  
ॐ नमोऽर्हते सर्वदेवमयाय सर्व ध्यानमयाय सर्वज्ञानमयाय  
सर्वतेजोमयाय सर्वमन्त्रमयाय सर्वरहस्यमयाय  
सर्व-भावाभाव-जीवाजीवेश्वराय अरहस्य-रहस्याय  
अस्पृह-स्पृहणीयाय अचिन्त्य-चिन्तनीयाय अकामकामधेनवे  
असङ्कल्पित-कल्पद्रुमाय अचिन्त्य-चिन्तामणये चतुर्दश-रज्ज्वात्मक  
जीवलोक-चूडामणये चतुरशीति-लक्ष-जीवयोनि-प्राणिनाथाय  
पुरुषार्थ नाथाय परमार्थनाथाय। अनाथनाथाय जीवनाथाय  
देव-दानव-मानव-सिद्धसेनाधि-नाथाय ॥ ८॥  
  
ॐ नमोऽर्हते निरञ्जनाय अनन्त-कल्याण निकेतन-कीर्तनाय  
सुगृहीत-नामधेयाय महिमामयाय धीरोदात्त-धीरोद्धत-धीरशान्त-  
धीरललित-पुरुषोत्तम-पुण्यश्लोक-शत-सहस्र-लक्ष-कोटि-  
वन्दितपादार-विन्दाय सर्वगताय ॥ ९॥  
  
ॐ नमोऽर्हते सर्वसमर्थाय सर्वप्रदाय सर्वहिताय  
सर्वाधिनाथाय कस्मैचन क्षेत्राय पात्राय तीर्थाय पावनाय  
पवित्राय अनुत्तराय उत्तराय योगाचार्याय संप्रक्षालनाय  
प्रवराय आग्नेयाय वाचस्पतये माङ्गल्याय सर्वात्मनीनाय सर्वार्थाय  
अमृताय सदोदिताय ब्रह्मचारिणे तायिने दक्षिणीयाय निर्विकाराय  
वजर्षभ-नाराच-मूर्त्तये तत्त्वदर्शिने पारदर्शिने परमदर्शिने  
निरुपमज्ञान-बल-वीर्यतेजः-शक्त्यैश्वर्य मयाय आदिपुरुषाय  
आदि-परमेष्ठिने आदिमहेशाय महाज्योतिःसत्त्वाय महार्चिर्धनेश्वराय  
महा-मोह-संहारिणे महासत्त्वाय महाज्ञामहेन्द्राय महालयाय महाशान्ताय  
महायोगीन्द्राय अयोगिने महामहीयसे महाहंसाय हंसराजाय महासिद्धाय  
शिव-मचल-मरुज-मनन्त-मक्षय-मव्याबाध-मपुनरावृत्ति-  
महानन्दं महोदयं सर्वदुःखक्षयं कैवल्यममृतं  
निर्वाणमक्षरं परब्रह्म निः श्रेयसमपुनर्भवं  
सिद्धिगति-नामधेयं-स्थानसंप्रान्तवते चराचर-मवते नमोऽस्तु  
श्रीमहावीराय त्रिजगत्स्वामिने श्रीवर्धमानाय ॥ १०॥  
  
ॐ नमोऽर्हते केवलिने परमयोगिने (भक्तिमार्गयोगिने) विशाल-शासनाय  
सर्वलब्धि सम्पन्नाय निर्विकल्पाय कल्पनातीताय कला कलाप-कलिताय  
विस्फुर-दुरु-शज्ज-ध्यानाग्नि-निर्दग्धकर्मबीजाय  
प्राजानन्त-चतुलयाय सौम्याय शान्ताय मङ्गल-वरदाय  
अष्टादशदोष-रहिताय संसृत-विश्व-समीहिताय स्वाहा ॥ ११॥  
  
॥ ॐ ह्रीँ श्रीँ अर्हँ नमः ॥  
  
लोकोत्तमो वन्दना -  
  
लोकोत्तमो निष्पतिमस्त्वमेव, त्वं शाश्वतं मङ्गलमप्यधीश  
त्वामेकमर्हन् ! शरणप्रपद्ये, सिद्धर्षिसद्धर्ममयस्त्वमेव ॥ १॥  
  
त्वं मे माता पिता नेता देवो धर्मो गुरुः परः  
प्राणाः स्वर्गोऽपवर्गश्च सत्त्वं तत्त्वं गतिर्मतिः ॥ २॥  
  
जिनो दाता जिनो भोक्ता, जिनः सर्वमिदं जगत् ।  
जिनोजयतिसर्वत्र, योजिनःसोऽहमेव च ॥ ३॥  
  
यत्किश्चित्कुर्महे देवः सदासुकृतदुकृतम् ।  
तन्मे निजपदस्थस्य, हुं क्षः क्षपय त्वं जिन ! ॥ ४॥  
  
गुह्यातिगुह्य गोप्ता त्वं, गहाणास्मत्कुतं जपम् ।  
सिद्धिः श्रयति मां येन, त्वत्प्रसादात्त्वयि स्थितम् ॥ ५॥  
  
फलश्रुति  
  
इतीमं पूर्वोक्तमिन्द्रस्तवैकादश मन्त्रराजोपनिषद्गर्भ,  
अष्टमहासिद्धिप्रदं, सर्वपापनिवारणं,  सर्वपुण्यकारणं,  
सर्वदोषहरं, सर्वगुणाकरं, महाप्रभावं, अनेक-सम्यग्  
दृष्टि-भद्रक-देवता-शत-सहस्र-शुश्रूषितं  
भवान्तरकृता-ऽसङ्ख्य पुण्य प्राप्यं सम्यग् जपतां, पठतां, गुणयतां,  
शृण्वतां, समनुप्रेक्षमाणानां, भव्यजीवानां, चराचरेऽपि जीवलोके  
सद्वस्तु तन्नास्ति यत्करतलप्रणयि न च भवतीति । किं च ॥ १॥  
  
इतीमं पूर्वोक्तमिन्द्रस्तवैकादश मन्त्रराजोपनिषद्गर्भ,  
अष्टमहासिद्धिप्रदं, सर्वपापनिवारणं,  सर्वपुण्यकारणं,  
सर्वदोषहरं, सर्वगुणाकरं, महाप्रभावं, अनेक-सम्यग्  
दृष्टि-भद्रक-देवता-शत-सहस्र-शुश्रूषितं  
भवान्तरकृता-ऽसङ्ख्य पुण्य प्राप्यं सम्यग् जपतां, पठतां,  
गुणयतां, शृण्वतां, समनुप्रेक्षमाणानां, भव्यजीवानां,  
भवनपति-व्यन्तर-ज्योतिष्क-वैमानिकवासिनो देवाः सदा प्रसीदन्ति  
व्याधयो विलीयन्ते ॥ २॥  
  
इतीमं पूर्वोक्तमिन्द्रस्तवैकादशमन्त्रराजोपनिषद्गर्भं,  
अष्टमहासिद्धिप्रदं, सर्वपापनिवारणं, सर्वपुण्यकारणं,  
सर्वदोषहरं, सर्वगुणाकरं, महाप्रभावं,  
अनेक-सम्यगदृष्टि-भद्रक-देवता-शत-सहस्र-शुश्रूषितं,  
भवान्तरकृता-ऽसङ्ख्य-पुण्य-प्राप्यं सम्यग् जपतां, पठतां,  
गुणयतां,  शृण्वतां,  समनुप्रेक्षमाणानां,  भव्यजीवानां,  
पृथिव्यप्-तेजोवायु-गगनानि भवन्त्यनुकुलानि ॥ ३॥  
  
इतीमं पूर्वोक्तमिन्द्रस्तवैकादशमन्त्रराजोपनिषद्गर्भं,  
अष्टमहासिद्धिप्रदं, सर्वपापनिवारणं,  सर्वपुण्यकारणं,  
सर्वदोषहरं,  सर्वगुणाकरं, महाप्रभावं,  
अनेक-सम्यक्-दृष्टि-भद्रक-देवता-शत-सहस्र-शुश्रूषितं,  
भवान्तरकृता-ऽसङ्ख्य पुण्यप्यसम्यगजपतां, पठतां, गुणयतां,  
शृण्वतां, समनुप्रेक्षमाणानां, भव्यजीवानां, सर्वसम्पदा मूलं जायते  
जिनानुरागः ॥ ४॥  
  
इतीमं पूर्वोक्तमिन्द्रस्तवैकादश मत्रराजोपनिषद्गर्भं,  
अष्टमहासिद्धिप्रद,  सर्वपापनिवारणं,  सर्वपुण्यकारणं,  
सर्वदोषहरं, सर्वगुणाकरं,  महाप्रभावं,  
अनेक-सम्यगदृष्टि-भद्रक-देवताशत-सहस्र-शुश्रूषितं,  
भवान्तरकृताऽसङ्ख्य पुण्य प्राप्यं सम्यग् जपतां, पठतां,  
गुणयतां, शृण्वतां,  समनुप्रेक्षमाणानां,  भव्यजीवानां, साधवः  
सौमनस्येनानुग्रहपरां जायन्ते ॥ ५॥  
  
इतीमं पूर्वोक्तमिन्द्रस्तवैकादश मत्रराजोपनिषद्गर्भं,  
अष्ट्यहासिद्धिप्रदं,  सर्वपापनिवारणं,  सर्वपुण्यकारणं,  
सर्वदोषहरं,  सर्वगुणाकरं,  महाप्रभावं,  
अनेकन्मम्यगदृतिभद्रक-देवतान्यात-सस्म-शुमूवितं,  
भवान्तरकृतह्णऽसङ्ख्यपुण्यप्राप्यसम्यत्जपतां, पठतां,  गुणयतां,  
शृण्वतां,  समनुप्रेक्षमाणानां,  भव्यजीवानां, खलाः क्षीयन्ते ॥ ६॥  
  
इतीमं पूर्वोक्तमिन्द्रस्तयैकादश मन्त्रराजोपनिषद्गर्भं,  
अष्टमहासिद्धिप्रदं,  सर्वपापनिवारणंः सर्वपुण्यकारणं,  
सर्वक्षेषह्म,  सर्वगुणाकरं,  महाप्रभावं,  
अनेकन्मम्ययष्टिःभद्रक-देवतक्ष्यशत-सहस्रन्दामूषितं,  
भवान्तरकृता-ऽसङ्ख्यपुण्यप्राप्यसम्यगजपतां, पठतां,  गुणयतां,  
शृण्वतां,  समनुप्रेक्षमाणानां,  भव्यजीवानां, जल-स्थल-गगनचराः  
क्रूरजन्तवोऽपि मैत्रीमया जायन्ते ॥ ७॥  
  
इतीमं पूर्वोक्तमिन्द्रस्तवैकादश मत्रराजोपनिषदार्भ,  
अष्टमहासिद्धिप्रदं,  सर्वपापनिवारणं,  सर्वपुण्यकारणं,  
सर्वदोषहरं, सर्वगुणाकरं,  महाप्रभावं,  
नेकन्मम्यणतिभद्रकब्देवतक्ष्यशत-सहस्र-शुभूवितं)  
भवान्तरकृता-ऽसङ्ख्यपुण्यप्राप्यसम्यगजपतां, पठतां,  गुणयतां,  
शृण्वतां,  समनुप्रेक्षमाणानां,  भव्यजीवानां, अधमवस्तून्यपि  
उत्तमवस्तुभाव प्रपद्यन्ते ॥ ८॥  
  
इतीमं पूर्वोक्तमिन्द्रस्तवैकादश मन्त्रराजोपनिषद्गर्भ,  
अष्टमहासिद्धिप्रदं, सर्वपापनिवारणं,  सर्वपुण्यकारणं,  
सर्वदोषहरं, सर्वगुणाकरं, महाप्रभावं, अनेक-सम्यग्  
दृष्टि-भद्रक-देवता-शत-सहस्र-शुश्रूषितं  
भवान्तरकृता-ऽसङ्ख्य पुण्य प्राप्यं सम्यग् जपतां, पठतां, गुणयतां,  
शृण्वतां, समनुप्रेक्षमाणानां, भव्यजीवानां, धर्मार्थकामा गुणाभिरामा  
जायन्ते ॥ ९॥  
  
इतीमं पूर्वोक्तमिन्द्रस्तवैकादश मन्त्रराजोपनिषद्गर्भ,  
अष्टमहासिद्धिप्रदं, सर्वपापनिवारणं,  सर्वपुण्यकारणं,  
सर्वदोषहरं, सर्वगुणाकरं, महाप्रभावं, अनेक-सम्यग्  
दृष्टि-भद्रक-देवता-शत-सहस्र-शुश्रूषितं  
भवान्तरकृता-ऽसङ्ख्य पुण्य प्राप्यं सम्यग् जपतां,  
पठतां, गुणयतां, शृण्वतां, समनुप्रेक्षमाणानां, भव्यजीवानां,  
ऐहिक्यःसर्वाअपिशुद्धगोत्र-कलत्रत्यव्र-मित्र-थन-थान्य-  
जीवित-यौवन-रूपाऽऽरोग्य-यशः-पुरस्मराः  
सर्वजनानां सम्पदः परभाव-जीवित-शालिन्यः सदुदर्काः सुसम्मुखी  
भवन्ति । किं बहुना? ॥ १०॥  
  
इतीमं पूर्वोक्तमिन्द्रस्तवैकादश मन्त्रराजोपनिषद्गर्भ,  
अष्टमहासिद्धिप्रदं, सर्वपापनिवारणं,  सर्वपुण्यकारणं,  
सर्वदोषहरं, सर्वगुणाकरं, महाप्रभावं, अनेक-सम्यग्  
दृष्टि-भद्रक-देवता-शत-सहस्र-शुश्रूषितं  
भवान्तरकृता-ऽसङ्ख्य पुण्य प्राप्यं सम्यग् जपतां, पठतां,  
गुणयतां, शृण्वतां, समनुप्रेक्षमाणानां, भव्यजीवानां, आमुष्मिक्यः  
सर्वमहिमास्वर्गापवर्गश्रियोऽपि क्रमेण यथेष्ठं (च्छ) स्वयं  
स्वयंवरणोत्सव समुत्सुका भवन्तीति । सिद्धिः ( दः) श्रेयः समुदयः ॥ ११॥  
  
यथेन्द्रेण प्रसन्नेन,  समादिष्टोऽर्हतां स्तवः ।  
तथाज्यं सिद्धसेनेन,  प्रपेदे सम्पदां पदम् ॥ १॥  
  
॥ इति श्रीसिद्धसेनदिवाकरसूरि विरचितः वर्धमान शक्रस्तवः सम्पूर्णः ॥  
  
॥ नमुत्थुणं सूत्र ॥  
  
नमुत्थुणं, अरिहन्ताणं, भगवन्ताणं        १  
  
आइगराणं, तित्थयराणं,  सयंसम्बुद्धाणं    २  
  
पुरिसुत्तमाणं, पुरिस सीहाणं,  पुरिसवर पुण्डरीआणं,  
पुरिसवर गन्धहत्थीणं        ३  
  
लोगुत्तमाणं, लोग नाहाणं, लोग हिआणं,  
लोग पईवाणं, लोग पज्जो अगराणं    ४  
  
अभयदयाणं, चक्खुदयाणं,  
मग्गदयाणं, सरणदयाणं, बोहिदयाणं        ५  
  
धम्मदयाणं, धम्मदेसयाणं, धम्मनायगाणं,  
धम्मसारहीणं, धम्म-वर-चाउरन्त-चक्कवट्टीणं    ६  
  
अप्पडिहय वरनाण दंसणधराणं, वियट्ट छौमाणं    ७  
  
जिणाणं, जावयाणं, तिन्नाणं, तारयाणं, बुद्धाणं,  
बोहयाणं, मुत्ताणं, मोअगाणं        ८  
  
सव्वन्नूणं, सव्व-दरिसीणं, सिव-मयल-मरुअ-मणन्त-  
मक्खय-मव्वाबाह-मपुणरावित्ति सिद्धिगै-नामधेयं ठाणं सम्पत्ताणं,  
नमो जिणाणं, जिअ-भयाणं    ९  
  
जे अ अईया सिद्धा, जे अ भविस्सन्ति-णागए काले सम्पै अ वट्टमाणा,  
सव्वे ति-विहेण वन्दामि    १०  
  
॥ इति नमुत्थुणं सूत्र सम्पूर्ण ॥  
  
  
Encoded and proofread by DPD  
  
