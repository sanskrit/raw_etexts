---
Author: maharShi gargaproktaM
Category: sahasranAma, deities_misc, gurudeva
File name: gorakShasahasranAmastotra.itx
Language: Sanskrit
Latest update: August 5, 2018
Location: doc_deities_misc
Proofread by: DPD, NA
Send corrections to: Sanskrit@cheerful.com
Site access: https://sanskritdocuments.org
Source: shrIkalpadrumatantre mahAsiddhisAre
SubDeity: gurudeva
Subject: philosophy/hinduism/religion
Sublocation: deities_misc
Text title: shrIgorakSha sahasranAmastotra
Texttype: stotra
Transliterated by: DPD
engtitle: gorakShasahasranAmastotram
itxtitle: gorakShasahasranAmastotram (shrIkalpadrumatantrAntargatam gargaproktam)
title: गोरक्षसहस्रनामस्तोत्रम् (श्रीकल्पद्रुमतन्त्रान्तर्गतम् गर्गप्रोक्तम्)

---
  
 श्रीगोरक्षसहस्रनामस्तोत्रम्   
  
श्रीगोरक्ष विधि विधान  
  
ॐ श्री गणेशाय नमः ॥ ॐ गोरक्षनाथाय नमः ॥  
  
योगीन्द्रं योगगम्यं यतिपतिममलं सच्चिदानन्दरूपं  
शून्याधारं निरीहं जगदुदयलयस्थैर्यंहेतुं मुनीन्द्रम् ।  
स्वात्मारामाभिरामं भवभय हरणं भुक्तिमुक्त्योर्निदानं  
पुण्यं वन्दारुवन्द्यं सुविदितयशसं नौमि गोरक्षनाथम् ॥  
  
श्रीकृष्ण उवाच -  
गोरक्षनाथः को देवः को मन्त्रस्तस्य पूजने ।  
सेव्यते केन विधिना तन्मे ब्रूहि महामुने ॥ १॥  
  
गर्ग उवाच -  
देवाश्च मुनयः सर्वे प्रपच्छुर्धर्मवादिनः ।  
देवदेवं महादेवं गोरक्षस्य च कीर्तनम् ॥ २॥  
  
देवाः उवाच -  
काऽसौ गोरक्षनाथो वै तपस्वी जटिलाभिधः ।  
कथं जातो महाबुद्धिरेतद् ब्रूहि सविस्तरम् ॥ ३॥  
  
श्रीमहादेव उवाच -  
स्वयं ज्योतिस्वरूपोऽयं शून्याधारो निरञ्जनः ।  
समुद्भूतो दक्षिणास्यां दिशि गोरक्षसञ्ज्ञकः ॥ ४॥  
  
माता शून्यमयी तस्य व्यवहारमयः पिता ।  
निरञ्जनो महायोगी गोरक्षो जगतो गुरुः ॥ ५॥  
  
अहमेवास्मि गोरक्षो मद्रूपं तन्निबोधत ।  
योगमार्गप्रचाराय मया रूपमिदं धृतम् ॥ ६॥  
  
गोरक्षनाथमन्त्रे तु गृहिते विधिपूर्वकम् ।  
तस्याऽनुष्ठानमात्रेण भवेत् सिद्धिर्ध्रुवं नृणाम् ॥ ७॥  
  
देवाः उवाच -  
देवदेव महादेव गोरक्षस्य च पूजने ।  
को मन्त्रः को विधिश्चास्य तत्सर्वं कथयस्व नः ॥ ८॥  
  
महादेव उवाच्च -  
देवाः ! शृणुत वै सर्वे गोरक्षस्य विधिक्रियाः ।  
गोरक्षा मनसि ध्यात्वा योगीन्द्रो भविता नरः ॥ ९॥  
  
विना गोरक्षमन्त्रेण योगसिद्धिर्न जायते ।  
गोरक्षस्य प्रसादेन सर्वसिद्धिर्न संशयः ॥ १०॥  
  
श्रीकृष्ण उवाच -  
धन्योऽसि मुनिशार्दूल गोरक्षस्य विधिक्रियाः ।  
याःप्रोक्ता भवता श्रोतुं परं कौतूहलं हि मे ॥ ११॥  
  
गर्ग उवाच -  
शृणु त्वं राधिकानाथ विधिपूर्वकजां क्रियाम् ।  
गुह्यातिगृह्यमन्त्रस्य वेदस्यागमनं विधिः ॥ १२॥  
  
गुह्यातिगुह्याः परमाः गोरक्षस्य विधिक्रियाः ।  
वदामि भवतामग्रे शृण्वन्तु खलु तत्त्वतः ॥ १३॥  
  
अङ्गन्यासं करन्यासं दिङ्न्यासं मन्त्रमेव च ।  
ध्यानं नाम्नां सहस्रं च सर्वं व्याख्यायते मया ॥ १४॥  
  
सङ्कल्पं प्रथमं कुर्यात् तत्तो न्यासं समाचरेत् ।  
आदौ न्यासविधिं कृत्वा पश्चात् पूजां समाचरेत् ॥ १५॥  
  
प्रथमं तु अङ्गन्यासं करन्यासं मथापरम् ।  
तृतीयं तु दिशान्यासं ततो ध्यानमुदीरयेत् ॥ १६॥  
  
अथ सङ्कल्पः ।  
ॐ अस्य श्रीगोरक्ष सहस्रनामस्तोत्रमन्त्रस्य बृहदारण्यक ऋषिः ।  
अनुष्टुप् छन्दः । श्रीगोरक्षनाथो देवता । गोम् बीजम् । विमलेति शक्तिः ।  
हँसेति निरञ्जनात्मकम् कीलकम् । अभीष्टसिद्ध्यर्थे जपे विनियोगः ॥  
  
एवं सङ्कल्पं विधायासनशुद्धिं कुर्यात् ।  
तदनन्तरश्च अङ्गन्यासं कुर्यात् ।  
  
अथ अङ्गन्यासः ।  
ॐ ह्रीं श्रीं गों गोरक्षनाथ हृदयाय नमः ।  
ॐ ह्रीं श्रीं गों गोरक्षनाथ शिरसे स्वाहा ।  
ॐ ह्रीं श्रीं गों गोरक्षनाथ शिखायै वषट् ।  
ॐ ह्रीं श्रीं गों गोरक्षनाथ कवचाय हुँ ।  
ॐ ह्रीं श्रीं गों गोरक्षनाथ नेत्रत्रयाय वौषट् ।  
ॐ ह्रीं श्रीं गों गोरक्षनाथ अस्त्राय फट् ।  
ॐ ह्रीं श्रीं गों गोरक्षनाथसर्वविद्यापतये तुभ्यं नमः ॥  
  
अथ करन्यासः ।  
ॐ ह्रीं श्रीं गों गोरक्षनाथ अनुष्ठाभ्यां नमः ।  
ॐ ह्रीं श्रीं गों गोरक्षनाथ तर्जनीभ्यां नमः ।  
ॐ ह्रीं श्रीं गों गोरक्षनाथ मध्यमाभ्यां नमः ।  
ॐ ह्रीं श्रीं गों गोरक्षनाथ अनामिकाभ्यां नमः ।  
ॐ ह्रीं श्रीं गों गोरक्षनाथ कनिष्ठिकाभ्यां नमः ।  
ॐ ह्रीं श्रीं गों गोरक्षनाथ पञ्चाङ्गुलिनखाभ्यां नमः ।  
ॐ ह्रीं श्रीं गों गोरक्षनाथ मूलाभ्यां नमः ।  
ॐ ह्रीं श्रीं गों गोरक्षनाथ मणिबन्धकन्धराभ्यां नमः  
ॐ ह्रीं श्रीं गों गोरक्षनाथ चिबुकजानुभ्यां नमः ।  
ॐ ह्रीं श्रीं गों गोरक्षनाथ बाहुकवचाभ्यां नमः ।  
ॐ ह्रीं श्री गों गोरक्षनाथ करतलकरपृष्ठाभ्यां नमः इति करन्यासः ॥  
  
अथ दिग्बन्ध -  
ॐ ह्रीं श्रीं गो गोरक्षनाथ पुर्वदिक्पालमारभ्य हुँ फट् स्वाहा ।  
ॐ ह्रीं श्रीं गों गोरक्षनाथ आग्नेय दिक्पालमारभ्य हुँ फट् स्वाहा ।  
ॐ ह्रीं श्रीं गों गोरक्षनाथ दक्षिणदिक्पालमारभ्य हुँ फट् स्वाहा ।  
ॐ ह्रीं श्रीं गों गोरक्षनाथ नैऋत्यदिक्पालमारभ्य हुँ फट् स्वाहा ।  
ॐ ह्रीं श्रीं गों गोरक्षनाथ पश्चिमदिक्पालमारभ्य हुँ फट् स्वाहा ।  
ॐ ह्रीं श्रीं गों गोरक्षनाथ वायव्यदिक्पालमारभ्य हुँ फट् स्वाहा ।  
ॐ ह्रीं श्रीं गों गोरक्षनाथ उत्तरदिक्पालमारभ्य हुँ फट् स्वाहा ।  
ॐ ह्रीं श्रीं गों गोरक्षनाथ ईशानदिक्पालमारभ्य हुँ फट् स्वाहा ।  
ॐ ह्रीं श्री गों गोरक्षनाथ अधोदिक्पालमारभ्य हुँ फट् स्वाहा ।  
ॐ ह्रीं श्रीं गों गोरक्षनाथ ऊर्ध्वदिक्पालमारभ्य हुँ फट् स्वाहा ॥  
  
अथ ध्यानम् ।  
जटिलं निर्गुणं शान्तं ब्रह्मविष्णुशिवात्मकं  
कमण्डलुधरं देवं कुण्डलालङ्कृतं गुरुम् ।  
शून्यात्मकं निराकारं योगिध्येयं निरञ्जनं  
विश्वाराध्यमहं वन्दे नाथं गोरक्षनामकम् ॥  
  
वन्दे गोरक्षनाथं सकलगुरुवर योगिभिर्ध्यानगम्यं  
  विश्वाधारं निरीहं निखिलगुणगणालङ्कृतं विश्वरूपम् ।  
योगाभ्यासे विलग्नं मुनिवरभयं चिन्मयं शून्यरूपं  
  आनन्दैकाब्धिमगनं समधिगतशिवं ध्यानगम्यं शुभाङ्गम् ॥  
  
गोरक्षं गुणसागरं यतिपतिं योगीश्वरं गोपतिं  
  शून्याभारमनन्तमव्ययमजं देवदेवाधिदेवं गुरुम् ।  
ब्रह्मारुद्रमहेन्द्र वन्दितपदं भक्तार्तिविद्रावणं  
  योगाभ्यासरतं मृगाजिनधरं वन्दे वदान्यं वरम् ॥  
  
हे गोरक्षगुरो ! दयार्णव विभो ! योगीश दिव्याम्बरम् !  
  भक्तानामभयप्रद ! प्रभुवर ! हे निर्विकारात्मज ! ।  
वन्दे त्वां भगवन् ! कृपां कुरुमयि त्वत्पादपाथोरुहा  
  मन्दानन्दरसैकतत्पर मतौ भृङ्गे भवत्प्रेयसि ॥  
  
इति ध्यानम् ।  
  
एवं ध्यात्वा जपेत् सिद्धिर्गोरक्षस्य प्रसादतः ।  
नियमेन मनुष्याणां भविष्यति न संशय ॥ १७॥  
  
अथ मन्त्र ।  
अत्र मन्त्र प्रवक्ष्यामि शृणु तवं यदुनन्दन ।  
श्री कल्पद्रुमतन्त्रे तु ये मन्त्राः कथिताः पुरा ॥ १८॥  
  
जपन्ति साधका धीरास्तान् मन्त्रान् श्रद्धयान्विताः ।  
शीघ्रं भवति संसिद्धिः साधकानां शिवाज्ञया ॥ १९॥  
  
गोरक्षनाथमन्त्राणां प्रभावो वर्णितः पुरा ।  
कल्पद्रुमादितन्त्रेषु बहुभिर्मुनिभिः कलौः ॥ २०॥  
  
गोरक्ष गायत्री ।  
ॐ ह्रीं श्रीं गों गोरक्षनाथाय विद्महे, शून्यपुत्राय धीमहि ।  
तन्नो गोरक्षनिरञ्जनः प्रचोदयात ।  
  
गोरक्ष मन्त्र ।  
ॐ ह्रीं श्रीं गों हुँ फट् स्वाहा ।  
ॐ ह्रीं श्रीं गों गोरक्ष हुँ फट् स्वाहा ।  
ॐ ह्रीं श्रीं गों गोरक्षनिरञ्जनात्मने हुँ फट् स्वाहा ।  
  
शतलक्षमितं जप्त्वा साधकः शुद्ध मानसः ।  
साधयेत् सर्वकार्याणि नात्र कार्या विचारणा ॥ २१॥  
  
यो धारयेन्नरो नित्यं मन्त्रराजं विशेषतः ।  
स योगसिद्धिमाप्नोति गोरक्षस्य प्रसादतः ॥ २२॥  
  
अथ नाम्नां सहस्रञ्च गोरक्षस्य वदाम्यहम् ।  
स्नेहाद् गुह्यतमं कृष्ण ! महापातकनाशनम् ॥ २३॥  
  
॥ सत्यं शिवं सुन्दरम् ॥  
  
अथ गोरक्षसहस्रनामप्रारम्भः ।  
  
गोसेवी गोरक्षनाथो गायत्रीधरसम्भवः ।  
योगीन्द्रः सिद्धिदो गोप्ता योगिनाथो युगेश्वरः ॥ १॥  
  
यतिश्च धार्मिको धीरो लङ्कानाथो दिगम्बरः ।  
योगानन्दो योगचरो योगवेत्ता यतिप्रियः ॥ २॥  
  
योगराशिर्योगगम्यो योगिराट् योगवित्तमः ।  
योगमार्गयुतो याता ब्रह्मचारी बृहत्तपाः ॥ ३॥  
  
शङ्करैकस्वरूपश्च शङ्करध्यानतत्परः ॥ ४॥  
  
योगानन्दो योगधारी योगमायाप्रसेवकः ।  
योगयुक्तो योगधीरो योगज्ञानसमन्वितः ॥ ५॥  
  
योगचारो योगविद्यो युक्ताहारसमन्वितः ।  
नागहारी नागरूपो नागमालो नगेश्वरः ॥ ६॥  
  
नागधारी नागरूपी नानावर्णविभूषितः ।  
नानावेषो नराकारो नानारूपो निरञ्जनः ॥ ७॥  
  
आदिनाथो सोमनाथो सिद्धिनाथो महेश्वरः ।  
नाथनाथो महानाथो सर्वनाथो नरेश्वरः ॥ ८॥  
  
क्षेत्रनाथोऽजपानाथो बालनाथो गिराम्पतिः ।  
गङ्गाधरः पात्रधरो भस्मभूषितविग्रह ॥ ९॥  
  
मृगाजिनधरो मृगयो मृगाक्षो मृगवेषधृक् ।  
मेघनादो मेघवर्णो महासत्त्वो महामनाः ॥ १०॥  
  
दिगीश्वरो दयाकारी दिव्याभरणभूषितः ।  
दिगम्बरो दूरदर्शी दिव्यो दिव्यतमो  दमः ॥ ११॥  
  
जलनाथो जगन्नाथो गङ्गानाथो जनाधिपः ।  
भूतनाथो विपन्नाथो कुनाथो भुवनेश्वरः ॥ १२॥  
  
ज्ञपतिर्गोपिकाकान्तो गोपी गोपारिमर्दनः ।  
गुप्तो गुरुर्गिरां नाथो प्राणायामपरायणः ॥ १३॥  
  
यज्ञनाथो यज्ञरूपो नित्यानन्दो महायतिः ।  
नियतात्मा महावीर्योद्युतिमान् धृतिमान् वशी ॥ १४॥  
  
सिद्धनाथो वृद्धनाथो वृद्धो वृद्धगतिप्रियः ।  
खेचरः खेचराध्यक्षो विद्यानन्दो गणाधिपः ॥ १५॥  
  
विद्यापतिर्मन्त्रनाथो ध्याननाथो धनाधिपः ।  
सर्वाराध्यः पूर्णनाथो द्युतिनाथो द्युतिप्रियः ॥ १६॥  
  
सृष्टिकर्ता सृष्टिधर्ता जगत्प्रलयकारकः ।  
भैरवो भैरवाकारो भयहर्ता भवापहा ॥ १७॥  
  
सृष्टिनाथः स्थितेर्नाथो विश्वाराध्यो महामतिः ।  
दिव्यनादो दिशानाथो दिव्यभोगसमन्वितः ॥ १८॥  
  
अव्यक्तो वासुदेवश्च शतमूर्तिः सनातनः ।  
पूर्णनाथः कान्तिनाथो सर्वेशं हृदयस्थितः ॥ १९॥  
  
अङ्गनाथो रङ्गनाथो मङ्गलो मङ्गलेश्वरः ।  
अम्बासेवी धैर्यनाथो वपुर्गोप्ता गुहाशयः ॥ २०॥  
  
अकारोऽनिधनोऽमर्त्यो साधुरात्मपरायणः ।  
इकारस्त्विन्द्रनाथश्च यतिर्धन्यो धनेश्वरः ॥ २१॥  
  
उकार ऊकारो नित्यो मायानाथो महातपाः ।  
एकारस्त्वेक ऐकार एकमूर्तिस्त्रिलोचनः ॥ २२॥  
  
ऋकारो लाकृतिर्लोकनाथो ॠसुतमर्दनः ।  
ऌकारो ॡसुतो लाभो ललोप्ता लकरो ललः ॥ २३॥  
  
खवर्णंः खर्वहस्तश्च खखनाथः खगेश्वरः ।  
गौरीनाथो गिरान्नाथो गर्गपूज्यो गणेश्वरः ॥ २४॥  
  
गन्नाथो गणनाथश्च गङ्गासेवी गुरुप्रियः ।  
चकारश्चपतिश्चन्द्रश्चं चं शब्दश्चकृच्चरः ॥ २५॥  
  
चोरनाथो दण्डनाथो देवनाथः शिवाकृतिः ।  
चम्पानाथः सोमनाथो वृद्धिनाथो विभावसुः ॥ २६॥  
  
चिरनाथः  चारुरूपः कवीशः कवितापतिः ।  
ऋद्धिनाथो विभानाथो विश्वव्यापी चराचरः ॥ २७॥  
  
चारुशृङ्गश्चारुनाथश्चित्रनाथश्चिरन्तपाः ।  
शक्तिनाथो बुद्धिनाथश्छेत्ता सर्वगुणाश्रयः ॥ २८॥  
  
जयाधीशो जयाधारो जयादाता सदाजयः ।  
जपाधीशो जपाधारो जपदाता सदाजपः ॥ २९॥  
  
शङ्खनाथः शङ्खनादः शङ्खरूपो जनेश्वरः ।  
सोऽहं रूपश्च संसारी सुस्वरूपः सदासुखी ॥ ३०॥  
  
ओङ्कार इन्द्रनाथश्च इन्द्ररूपः शुभः सुधीः ।  
जकारो जञ्जपकश्च झाकारो मृत्युजिन्मुनिः ॥ ३१॥  
  
टङ्कारः टण्टनाथश्च टोकारो टोपतिष्टरः ।  
ठकारो ठण्ठनाथश्च ठन्नाथः ठमयश्च ठ ॥ ३२॥  
  
डमयो ढमयो नित्यो डवाद्यो डमरुप्रियः ।  
वदप्रदाऽभयो भोगो भवो भीमो भयानकः ॥ ३३॥  
  
दण्डधारी दण्डरूपो दण्डसिद्धो गुणाश्रयः ।  
दण्डो दण्डमयो दम्यो दरूपो दमनो दमः ॥ ३४॥  
  
णकारो नन्दनाथश्च बुधनाथो निरापदः ।  
नन्दीभक्तो नमस्कारो सर्वलोकप्रियो नरः ३५॥  
  
थकारो थकारः स्तुत्यो जुता जिष्णुर्जितो गतिः ।  
थसेवी थन्थशब्दश्च थवासी जित्वरो जयः ॥ ३६॥  
  
दानदो दानसिद्धो दः दयोः दीनप्रियोऽदमः ।  
अदीनो दिव्यरूपश्च दिव्यो दिव्यासनो द्यूतिः ॥ ३७॥  
  
दयालुर्दयितो दान्तोऽदूरो दूरेक्षणो दिनम्  ।  
दिव्यमाल्यो दिव्यभोगो दिव्यवस्त्रो दिवापतिः ॥ ३८॥  
  
धकारो धनदाता च धनदो धर्मदोऽधनः ।  
धनी धर्मधरो धीरो धराधीशो धराधरः ॥ ३९॥  
  
धीमान् श्रीमान् धरधरो ध्वान्तनाथोऽधमोद्धरः ।  
धर्मिष्ठो धार्मिको धुर्योधीरो धीरोगनाशनः ॥ ४०॥  
  
सिद्धान्तकृतच्छुद्धमतिः शुद्ध शुद्धैकरः कृती ।  
अन्धकारहरो हर्षो हर्षवान् हर्षितप्रजः ॥ ४१॥  
  
पाण्डुनाथः पीतवर्णः पाण्डुहा पन्नगासनः ।  
प्रसन्नास्य प्रपन्नार्तिहरः परमपावनः ॥ ४२॥  
  
फङ्कारः फूकारः पाता फणीन्द्रः फलसंस्थितः ।  
फणीराजः फलाध्यक्षो फलदाता फली फलः ॥ ४३॥  
  
बं बं प्रियो बकारश्च बामनो बारुणो वरः ।  
वरदस्तु वराधिशो बालो बालप्रियो बलः ॥ ४४॥  
  
वराहो वारुणीनाथो विद्वान् विद्वत्प्रियो बली ।  
भवानीपूजको भौमो भद्राकारो भवान्तकः ॥ ४५॥  
  
भद्रप्रियोऽर्भकानन्दो भवानीपतिसेवकः ।  
भवप्रियो भवाधीशो भवो भव्यो भयापहा ॥ ४६॥  
  
महादेवप्रियो मान्यो मननीयो महाशयः ।  
महायोगी महाधीरो महासिद्धो महाश्रयः ॥ ४७॥  
  
मनोगम्यो मनस्वी च महामोदमयो महः ।  
मार्गप्रियो मार्गसेवी महात्मा मुदितोऽमलः ॥ ४८॥  
  
मध्यनाथो महाकारो मकारो मखपूजितः ।  
मखो मखकरो मोहो मोहनाशो मरुत्प्रियः ॥ ४९॥  
  
यकारो यज्ञकर्ता च यमो यागो यमप्रियः ।  
यशोधरो यशस्वी च यशोदाता यशःप्रियः ॥ ५०॥  
  
नमस्कारप्रियोनाथो नरनाथो निरामयः ।  
नित्ययोगरतो नित्यो नन्दिनाथो नरोत्तमः ॥ ५१॥  
  
रमणो रामनाथश्च रामभद्रो रमापतिः ।  
रांरांरवो रामरामो रामराधनतत्परः ॥ ५२॥  
  
राजीवलोचनो रम्यो रागवेत्ता रतीश्वरः ।  
राजधर्मप्रियो राजनीतितत्त्वविशारदः ॥ ५३॥  
  
रञ्जको रणमूर्तिश्च राज्यभोगप्रदः प्रभुः ।  
रमाप्रियो रमादाता रमाभाग्यविवर्धनः ॥ ५४॥  
  
रक्तचन्दनलिप्ताङ्गो रक्तगन्घानुलेपनः ।  
रक्तवस्त्रविलासी च रक्तभक्तफलप्रदः ॥ ५५॥  
  
अतीन्द्रियो विश्वयोनिरमेयात्मा पुनर्वसुः ।  
सत्यधर्मो बृहद्रूपो नैकरूपो महीधरः ॥ ५६॥  
  
अदृश्योऽव्यक्तरूपश्च विश्वबाहुः प्रतिष्ठितः ।  
अतुलो वरदस्तार परर्द्धिस्तु शुभेक्षणः ॥ ५७॥  
  
हिरण्यगर्भः प्रणयो धर्मो धर्मविदुत्तमः ।  
वत्सलो वीरहा सिंहः स्ववशो भूरिदक्षिणः ॥ ५८॥  
  
गङ्गाधर गुरुर्गेयो गतरागो गतस्मयः ।  
सिद्धगीतः सिद्धकथो गुणपात्रो गुणाकरः ॥ ५९॥  
  
दृष्टः श्रुतो भवद्भूतः समबुद्धिः समप्रभः ।  
महावायुर्महावीरो महाभूतस्तनुस्थितः ॥ ६०॥  
  
नक्षत्रेशः सुधानाथो धवः कल्पान्त भैरवः ।  
सुधन्वा सर्वदृग् द्रष्टा वाचस्पतिरयोनिजः ॥ ६१॥  
  
शुभाङ्ग श्रीकरः श्रेयः सत्कीर्तिः शाश्वतः स्थिरः ।  
विशोकः शोकहा शान्तः कामपालः कलानिधिः ॥ ६२॥  
  
विशुद्धात्मा महायज्ञा ब्रह्मज्ञो ब्राह्मणप्रियः ।  
पूर्णः पूर्णकरः स्तोता स्तुतिः स्तव्यो मनोजवः ॥ ६३॥  
  
ब्रह्मण्यो ब्राह्मणो ब्रह्म सद्भूतिः सत्पराक्रमः ।  
प्रकृतिः पुरुषो भोक्ता सुखदः शिशिरः शमः ॥ ६४॥  
  
सत्त्वं रजस्तमः सोमो सोमपाः सौम्यदर्शनः ।  
त्रिगुणस्त्रिगुणातीतो त्रयीरूपस्त्रिलोकपः ॥ ६५॥  
  
दक्षिणः पेशलः स्वास्यो दुर्गो दुःस्वप्ननाशनः ।  
जितमन्युर्गम्भीरात्मा प्राणभृत् व्यादिशो दिशः ॥ ६६॥  
  
मुकुटी कुण्डली दण्डी कटकी कनकाङ्गदी ।  
अहः संवत्सरः कालः ज्ञापको व्यापकः कविः ॥ ६७॥  
  
भूर्भुवः स्वः स्वरूपश्च आश्रमः श्रमणः क्षमो ।  
क्षमायुक्तो क्षयः क्षान्तः कृशः स्थूलो निरन्तरः ॥ ६८॥  
  
सर्वगः सर्ववित् सर्वः सुरेशश्च सुरोत्तमः ।  
समात्मा सम्मितः सत्यः सुपर्वा शुचिरच्युतः ॥ ६९॥  
  
सर्वादिः शर्मकृच्छान्तो शरण्यः यशरणार्तिहा ।  
शुभलक्षणयुक्ताङ्गः शुभाङ्गः शुभदर्शनः ॥ ७०॥  
  
पावकः पावनो पूतो महाकालो महापहा ।  
लिङ्गमूर्तिरलिङ्गात्मा लिङ्गालिङ्गात्मविग्रहः ॥ ७१॥  
  
कपालमालाभरणः कपाली विष्णुवल्लभः ।  
कालाधीशः कालकर्ता दुष्टावग्रहकारकः  ॥ ७२॥  
  
नाट्यकर्ता नटवरो नाट्यशास्त्रविशारदः ।  
अतिरागो रागहेतुर्वीतरागो विरागवित् ॥ ७३॥  
  
वसन्तकृद् वसन्तात्मा वसन्तेशो वसन्तदः ।  
जीवाध्यक्षो जीवरूपो जीवो जीवप्रदः सदा ॥ ७४॥  
  
जीवबन्धहरो जीवजीवनम् जीव संश्रयः ।  
वज्रात्मावज्रहस्तश्च सुपर्णः सुप्रतापवान् ॥ ७५॥  
  
रुद्राक्षमालाभरणो भुजङ्गाभरणप्रियः ।  
रुद्राक्षवक्षा रुद्राक्षशिरः रुद्राक्षभक्षकः ॥ ७६॥  
  
भुजङ्गेन्द्रलसत्कण्ठो भुजङ्गवलयावृतः ।  
भुजङ्गेन्द्रलसत्कर्णो भुजङ्गकृतभूषणः ॥ ७७॥  
  
उग्रोऽनुग्रो भीमकर्मा भोगी भीमपराक्रमः ।  
मेध्मोऽवध्योऽमोधशक्तिर्निर्द्वन्दोऽमोधविक्रमः ॥ ७८॥  
  
कल्प्योऽकल्प्यो निराकल्पो विकल्पः कल्पनाशनः ।  
कल्पाकृतिः कल्पकर्ता कल्पान्तः कल्परक्षकः ॥ ७९॥  
  
सुलभोऽसुलभो लभ्योऽलभ्यो लाभप्रवर्धकः ।  
लाभात्मा लाभदो लाभो लोकबन्धुस्त्रयीतनुः ॥ ८०॥  
  
भूशयोऽन्नमयो भूकृन्कमनीयो महीतनुः ।  
विज्ञानमय आनन्दमयः प्राणमयोऽन्नदः ॥ ८१॥  
  
दयासुधार्द्रनयनो निराशीरपरिग्रहः ।  
पदार्थवृत्ति राशास्यो मायावी मूकनाशनः ॥ ८२॥  
  
हितैषी हितकृत् युग्यो परार्थैकप्रयोजनः ।  
कर्पूरगौर परदो जटा मण्डलमण्डितः ॥ ८३॥  
  
निष्प्रपञ्ची निराधारो सत्वेशो सत्त्ववित् सदः ।  
समस्तजगदाधारो स्मस्तानन्दकारणः  ॥ ८४॥  
  
मुनिवन्द्यो वीरभद्रो मुनिवृन्दनिशेवितः ।  
मुनिहृत्पुण्डरीकस्थो मुनिसङ्घैकजीवनः ॥ ८५॥  
  
उच्चैर्घोषो घोषरूपः पत्तीशः पापमोचनः ।  
ओषधीशो गिरिशयः कृत्स्नवीतः शुचिस्मितः ॥ ८६॥  
  
अरण्येशो परिचरो मन्त्रात्मा मन्त्रवित्तमः ।  
प्रलयानलकृत् पुष्टः सोमसूर्याग्निलोचनः ॥ ८७॥  
  
अक्षोभ्यः क्षोभरहितो भस्मोद्धूलितविग्रहः ।  
शार्दूलचर्मवसनः सामगः सामगप्रियः ॥ ८८॥  
  
कैलाशशिखरावासो स्वर्णकेश सुवर्णदृक ।  
स्वतन्त्र सर्वतन्त्रात्मा प्रणतार्तिपभञ्जनः ॥ ८९॥  
  
निकटस्थोऽतिदूरस्थो महोत्साहो महोदयः ।  
ब्रह्मचारी दृढाचारी सदाचारी सनातनः ॥ ९०॥  
  
अपधृष्यः पिङ्गलाक्ष्यः सर्वधर्मफलप्रदः ।  
अविद्या रहितो विद्यासंश्रयः क्षेत्रपालकः ॥ ९१॥  
  
गजारिः करुणासिन्धुः शत्रुघ्नः शत्रुपातनः ।  
कमठो भार्गवः कल्कि ऋर्षभः कपिलो भवः ॥ ९२॥  
  
शून्य शून्यमयः शून्यजन्मा शून्यलयोऽलयः ।  
शून्याकारः शून्यदेवो प्रकाशात्मा निरीश्वरः ॥ ९३॥  
  
गोराजो गोगणोपेतो गोदेवो गोपतिप्रियः ।  
गवीश्वरो गवा दाता गोरक्षकारको गिरिः ॥ ९४॥  
  
चेतनश्चेतनाध्यक्षो महाकाशो निरापदः ।  
जडो जडगतो जाड्यनाशनो जडतापहा ॥ ९५॥  
  
रामप्रियो लक्ष्मणाढ्यो वितस्तानन्ददायकः ।  
काशीवासप्रियो रङ्गो लोकरञ्जनकारकः ॥ ९६॥  
  
निर्वेदकारी निर्विण्णो महनीयो महाधनः ।  
योगिनीवल्लभो भर्ता भक्तकल्पतरूर्ग्रहीः ॥ ९७॥  
  
ऋषभो गौतमः स्त्रग्वी बुद्धो बुद्धिमत्तां गुरुः ।  
नीरूपो निर्ममोऽक्रूरो निराग्रहः ॥ ९८॥  
  
निर्दम्भो नीरसो नीलो नायको नायकोत्तमः ।  
निर्वाणनायको नित्यस्थितो निर्णयकारकः ॥ ९९॥  
  
भाविको भावुको भावो भवात्मा भवमोचनः ।  
भव्यदाता भवत्राता भगवान् भूतिमान भवः ॥ १००॥  
  
प्रेमी प्रियः प्रेमकरः प्रेमात्माः प्रेमवित्तमः ।  
फुल्लारविन्दनयनो नयात्मा नीतिमान् नयी ॥ १०१॥  
  
परन्तेजः परन्धाम परमेष्ठी पुरातनः ।  
पुष्करः पुष्कराध्यक्षः पुष्करक्षेत्रसंस्थितः ॥ १०२॥  
  
प्रत्यगात्माऽप्रतर्क्यस्तु राजमान्यो जगत्पतिः ।  
पुण्यात्मा पुण्यकृत पुण्यप्रियः पुण्यवदाश्रितः ॥ १०३॥  
  
वायुदो वायुसेवी च वाताहारो विमत्सरः ।  
बिल्वप्रियो बिल्वधारी बिल्वमाल्यो लयाश्रयः ॥ १०४॥  
  
बिल्वभक्तो बिल्वनाथो बिल्वभक्तिप्रियो वशी ।  
शम्भुमन्त्रधरः शम्भुयोगः शम्भुप्रियो हरः ॥ १०५ ॥  
  
स्कन्दप्रियो निरास्कन्दो सुखयोगः सुखासनः ।  
क्षमाप्रियः क्षमादाता क्षमाशीलो निरक्षमः ॥ १०६॥  
  
ज्ञानज्ञो ज्ञानदो ज्ञानो ज्ञानगम्यः क्षमापतिः ।  
क्षमाचारस्तत्त्वदर्शी तन्त्रज्ञस्तन्त्रकारकः ॥ १०७॥  
  
तन्त्रसाधन तत्त्वज्ञस्तन्त्रमार्गप्रवर्तकः ।  
तन्त्रात्मा बालतन्त्रज्ञो यन्त्रमन्त्रफलप्रदः ॥ १०८॥  
  
गोरसो गोरसाधीशो गोसिद्धा गोमतीप्रियः ।  
गोरक्षकारको गोमी गोराङ्गोपपिर्गुरुः ॥ १०९॥  
  
सम्पूर्णकामः सर्वेष्ठ दाता सर्वात्मकः शमी ।  
शुद्धोऽरुद्धोऽविरुद्धश्च प्रबुद्धः सिद्धसेवितः ॥ ११०॥  
  
धर्मो धर्मविदां श्रेष्ठो धर्मज्ञो धर्मधारकः ।  
धर्मसेतुर्धर्मराजो धर्ममार्गप्रवर्तकः ॥ १११॥  
  
धर्माचार्यो धर्मकर्ता धर्म्यो धर्मविदग्रणीः ।  
धर्मात्मा धर्ममर्मज्ञो धर्मशास्त्रविशारदः ॥ ११२॥  
  
कर्ता धर्ता जगद्भर्ताऽपहर्तासुर रक्षसाम् ।  
वेत्ता छेत्ता भवापत्तेर्भेन्ता पापस्य पुण्यकृत् ॥ ११३॥  
  
गुणवान् गुणस्मपन्नो गुण्यो गण्यो गुणप्रियः ।  
गुणज्ञो गुणसम्पूज्यो गुणानन्दितमानसः ॥ ११४॥  
  
गुणाधारो गुणाधीशो गुणिगीतो गुणिप्रियः ।  
गुणाकारो गुणश्रेष्ठो गुणदाता गुणोज्वलः ॥ ११५॥  
  
गर्गप्रियो गर्गदेवो गर्गदेवनमस्कृतः ।  
गर्गनन्दकरो गर्ग गीतो गर्गवरप्रदः ॥ ११६॥  
  
वेदवेद्यो वेदविदो वेदवन्द्यो विदाम्पतिः ।  
वेदान्तवेद्यो वेदान्तकर्ता वेदान्तपारगः ॥ ११७॥  
  
हिरण्यरेता हुतभुक् हिमवर्णो हिमालयः । हृतभुक्  
हयग्रीवो हिरण्यस्त्रक् हयनाथो हिरण्यमयः ॥ ११८॥  
  
शक्तिमान् शक्तिदाता च शक्तिनाथः सुशक्तिकः ।  
शक्तिऽशक्तः शक्तिसाध्य शक्तिहृत् शक्तिकारणम् ॥ ११९॥  
  
सर्वाशास्यगुणोपेतः सर्व सौभाग्यदायकः ।  
त्रिपुण्ड्रधारी सन्न्यासी गजचर्मपरिवृतः ॥ १२०॥  
  
गजासुरविमर्दी च भूतवैतालशोभितः ।  
श्मशानारण्यसंवासी कर्परालङ्कृतः शिवः ॥ १२१॥  
  
कर्मसाक्षी कर्मकर्ता कर्मा कर्मफलप्रदः ।  
कर्मण्यः कर्मदः कर्मी कर्महा कर्मकृद् गुरुः ॥ १२२॥  
  
गोसङ्कष्टसन्त्राता गोसन्तापनिवर्तकः ।  
गोवर्धनो गवान्दाता गोसौभाग्यविवर्धनः ॥ १२३॥  
  
गर्ग उवाच -  
इदं गोरक्षनाथस्य स्तोत्रमुक्तम् मया प्रभो ।  
नाम्नां सहस्रमेतद्धि गुह्याद्गुह्यतमं परम् ॥ १२४॥  
  
एतस्य पठनं नित्यं सर्वाभीष्टप्रदं नृणाम् ।  
विद्यार्थी लभते विद्यां धनार्थी लभते धनम् ॥ १२५॥  
  
पुत्रार्थी लभते पुत्रान् मोक्षार्थी मुक्तिमाप्नुयात् ।  
यं यं चिन्तयते कामं तं तं प्राप्नोति निश्चितम् ॥ १२६॥  
  
राज्यार्थी लभते राज्यं योगार्थी योगवान् भवेत् ।  
भोगार्थी लभते भोगान् गोरक्षस्य प्रसादतः ॥ १२७॥  
  
अरण्ये विषमे घेरे शत्रुभिः परिवेष्टितः ।  
सहस्रनाम पठनान्नरो मुच्येत् तत्क्षणम् ॥ १२८॥  
  
राजद्वारे महामारी रोगे च भयदे नृणाम् ।  
सर्वेष्वपि च रोगेषु गोरक्ष स्मरणं हितम् ॥ १२९॥  
  
नाम्नां सहस्रं यत्रस्याद् गृहे गृहवतां शुभम् ।  
धनधान्यादिकं तत्र पुत्रपौत्रादिकं तथा ॥ १३० ॥।  
  
आरोग्यं पशुवृद्धिश्च शुभकर्माणि भूरिशः ।  
न भयं तत्र रोगाणां सत्यं सत्यं वदाम्यहम् ॥ १३१॥  
  
सहस्रनाम श्रवणात् पठनाच्च भवेद् ध्रुवम् ।  
कन्यादान सहस्रस्य वाजपेय शतस्य च ॥ १३२॥  
  
गवां कोटि प्रदानस्य ज्योतिष्टोमस्य यत् फलम् ।  
दशाश्वमेध यज्ञस्य फलं प्राप्नोति मानवः ॥ १३३॥  
  
सहस्रनामस्तोत्रस्य पुस्तकानि ददाति तः ।  
ब्राह्मणेभ्यस्तु सम्पूज्य तस्य लक्ष्मी स्थिरो भवेत् ॥ १३४॥  
  
लभते राजसम्मानं व्यापारस्य फलं लभेत् । राजसन्मानं  
प्राप्नुयाच्च गतां लक्ष्मी सर्वज्ञविजयी भवेत् ॥ १३५॥  
  
चतुर्दश्यां प्रदोषे च शिवं गोरक्ष सञ्ज्ञितम् ।  
पूजयेद्विविधाचारैर्गन्धपूष्पादिभिर्नरः ॥ १३६॥  
  
संस्थाप्य पार्थिवं लिङ्गं गोरक्ष जगद्गुरोः ।  
भक्तया समर्चयेन् नित्यं साधकः शुद्ध मानसः ॥ १३७॥  
  
स्तोत्रपाठं प्रकुर्वीत कारयेद् ब्राह्मणैस्तथा ।  
सर्वसिद्धिमवाप्नोति नात्र कार्या विचारणा ॥ १३८॥  
  
ध्यायेदन्ते महेशानं पूजयित्वा यथाविधि ।  
ब्राह्मणान् पूजयेत्तत्र धनवस्त्रादिभिः शुभैः ॥ १३९॥  
  
ध्यानम् -  
यस्मादुद्भवती दमद्भ त तमं येनैव तत्पाल्यते  
     यस्मिन् विश्वमिदं चराचरमयं संलोयते सर्वथा ।  
ब्रह्माविष्णुशिवादयोऽपि न पर पारं गता यस्य ते  
     गोरक्षप्रभवं परात्परतरं शून्यं परं धीमहि ॥ १४०॥  
  
॥ इति श्रीकल्पद्रुमतन्त्रे महासिद्धिसारे महर्षि गर्गप्रोक्तं  
निरञ्जनात्मकं श्रीगोरक्षसहस्रनामस्तोत्रं सम्पूर्णम् ॥  
  
  
Proofread by DPD, NA  
  
