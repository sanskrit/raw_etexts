+++
"Text title" = "dattasahasranAmastotram 3"
"File name" = "dattasahasranAmastotram3.itx"
itxtitle = "dattasahasranAmastotram 3"
engtitle = "dattasahasranAmastotram 3"
Category = "sahasranAma, deities_misc, dattatreya"
Location = "doc_deities_misc"
Sublocation = "deities_misc"
SubDeity = "dattatreya"
Language = "Sanskrit"
Subject = "philosophy/hinduism/religion"
"Proofread by" = "DPD, Sunder Hattangadi, PSA Easwaran"
Source = "From Dattakosha by P. N. Joshi"
"Latest update" = "June 4, 2016"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "दत्तसहस्रनामस्तोत्रम् ३"

+++
  
 श्रीदत्तसहस्रनामस्तोत्रम् ३   
  
श्रीगणेशाय नमः ।  
  
अथ दत्तसहस्रनामप्रारम्भः ॥  
  
श्रीदत्तात्रेयाय सच्चिदानन्दाय सर्वान्तरात्मने  
सद्गुरवे परब्रह्मणे नमः ।  
कदाचिच्छङ्कराचार्यश्चिन्तयित्वा दिवाकरम् ।  
किं साधितं मया लोके पूजया स्तुतिवन्दनैः ॥ १॥  
  
बहुकाले गते तस्य दत्तात्रेयात्मको मुनिः ।  
स्वप्ने प्रदर्शयामास सूर्यरूपमनुत्तमम् ॥ २॥  
  
उवाच शङ्करं तत्र पतद्रूपमधारयत् ।  
प्राप्यसे त्वं सर्वसिद्धिकारणं स्तोत्रमुत्तमम् ॥ ३॥  
  
उपदेक्ष्ये दत्तनामसहस्रं देवपूजितम् ।  
दातुं वक्तुमशक्यं च रहस्यं मोक्षदायकम् ॥ ४॥  
  
जपेषु पुण्यतीर्थेषु चान्द्रायणशतेषु च ।  
यज्ञव्रतादिदानेषु सर्वपुण्यफलप्रदम् ॥ ५॥  
  
शतवारं जपेन्नित्यं कर्मसिद्धिर्न संशयः ।  
एकेनोच्चारमात्रेण तत्स्वरूपं लभेन्नरः ॥ ६॥  
  
योगत्रयं च लभते सर्वयोगान्न संशयः ।  
मातृपितृगुरूणां च हत्यादोषो विनश्यति ॥ ७॥  
  
अनेन यः किमित्युक्त्वा रौरवं नरकं व्रजेत् ।  
पठितव्यं श्रावितव्यं श्रद्धाभक्तिसमन्वितैः ॥ ८॥  
  
सङ्करीकृतपापैश्च मलिनीकरणैरपि ।  
पापकोटिसहस्रैश्च मुच्यते नात्र संशयः ॥ ९॥  
  
यद्गृहे संस्थितं स्तोत्रं नामदत्तसहस्रकम् ।  
सर्वावश्यादिकर्माणि समुच्चार्य जपेद्ध्रुवम् ॥ १०॥  
  
तत्तत्कार्यं च लभते मोक्षवान् योगवान् भवेत् ॥  
  
ॐ अस्य श्रीदत्तात्रेयसहस्रनामस्तोत्रमन्त्रस्य ब्रह्मऋषिः ।  
अनुष्टुप्छन्दः । श्रीदत्तपुरुषः परमात्मा देवता।  
ॐ हंसहंसाय विद्महे इति बीजम् । सोऽहं सोऽहं च धीमहि इति शक्तिः।  
हंसः सोऽहं च प्रचोदयात् इति कीलकम् ।  
श्रीपरमपुरुषपरमहंसपरमात्मप्रीत्यर्थे जपे विनियोगः ॥  
  
अथः न्यासः ।  
ॐ हंसो गणेशाय अङ्गुष्ठाम्यां नमः ।  
ॐ हंसी प्रजापतये तर्जनीभ्यां नमः ।  
ॐ हंसूं महाविष्णवे मध्यमाभ्यां नमः ।  
ॐ हंसैः शम्भवे अनामिकाभ्यां नमः ।  
ॐ हंसौ जीवात्मने कनिष्ठिकाम्यां नगः ।  
ॐ हंसः परमात्मने करतलकरपृष्ठाभ्यां नमः ।  
एवं हृदयादिषडङ्गन्यासः ।  
ॐ हंसः सोऽहं हंसः इति दिग्बन्धः ॥  
  
अथ ध्यानम् ।  
बालार्कप्रभमिन्द्रनीलजटिलं भस्माङ्गरागोज्ज्वलं  
शान्तं नादविलीनचित्तपवनं शार्दूलचर्माम्बरम् ।  
ब्रह्माद्यैः सनकादिभिः परिवृतं सिद्धैर्महायोगिभि-  
र्दत्तात्रेयमुपास्महे हृदि मुदा ध्येयं सदा योगिनाम् ॥ १॥  
  
ॐ श्रीमान्देवो विरूपाक्षो पुराणपुरुषोत्तमः ।  
ब्रह्मा परो यतीनाथो दीनबन्धुः कृपानिधिः ॥ १॥  
  
सारस्वतो मुनिर्मुख्यस्तेजस्वी भक्तवत्सलः ।  
धर्मो धर्ममयो धर्मी धर्मदो धर्मभावनः ॥ २॥  
  
भाग्यदो भोगदो भोगी भाग्यवान् भानुरञ्जनः ।  
भास्करो भयहा भर्ता भावभूर्भवतारणः ॥ ३॥  
  
कृष्णो लक्ष्मीपतिर्देवः पारिजातापहारकः ।  
सिंहाद्रिनिलयः शम्भुर्व्यङ्कटाचलवासकः ॥ ४॥  
  
कोल्लापुरः श्रीजपवान् माहुरार्जितभिक्षुकः ।  
सेतुतीर्थविशुद्धात्मा रामध्यानपरायणः ॥ ५॥  
  
रामार्चितो रामगुरुः रामात्मा रामदैवतः ॥ ५॥  
  
श्रीरामशिष्यो रामज्ञो रामैकाक्षरतत्परः ॥ ६॥  
  
श्रीराममन्त्रविख्यातो राममन्त्राब्धिपारगः ।  
रामभक्तो रामसखा रामवान् रामहर्षणः ॥ ७॥   
अनसूयात्मजो देवदत्तश्चात्रेयनामकः ।  
सुरूपः सुमतिः प्राज्ञः श्रीदो वैकुण्ठवल्लभः ॥ ८॥  
  
विरजस्थानकः श्रेष्ठः सर्वो नारायणः प्रभुः ।  
कर्मज्ञः कर्मनिरतो नृसिंहो वामनोऽच्युतः ॥ ९॥  
  
कविः काव्यो जगन्नाथो जगन्मूर्तिरनामयः ।  
मत्स्यः कूर्मो वराहश्च हरिः कृष्णो महास्मयः ॥ १०॥  
  
रामो रामो रघुपतिर्बुद्धः कल्की जनार्दनः ।  
गोविन्दो माधवो विष्णुः श्रीधरो देवनायकः ॥ ११॥  
  
त्रिविक्रमः केशवश्च वासुदेवो महेश्वरः ।  
सङ्कर्षणः पद्मनाभो दामोदरपरः शुचिः ॥ १२॥  
  
श्रीशैलवनचारी च भार्गवस्थानकोविदः ।  
शेषाचलनिवासी च स्वामी पुष्करिणीप्रियः ॥ १३॥ अहोबिलनिवासी  
कुम्भकोणनिवासी च काञ्चिवासी रसेश्वरः ।  
रसानुभोक्ता सिद्धेशः सिद्धिमान् सिद्धवत्सलः ॥ १४॥  
  
सिद्धरूपः सिद्धविधिः सिद्धाचारप्रवर्तकः ।  
रसाहारो विषाहारो गन्धकादि प्रसेवकः ॥ १५॥  
  
योगी योगपरो राजा धृतिमान् मतिमान्सुखी ।  
बुद्धिमान्नीतिमान् बालो ह्युन्मत्तो ज्ञानसागरः ॥ १६॥  
  
योगिस्तुतो योगिचन्द्रो योगिवन्द्यो यतीश्वरः ।  
योगादिमान् योगरूपो योगीशो योगिपूजितः ॥ १७॥  
  
काष्ठायोगी दृढप्रज्ञो लम्बिकायोगवान् दृढः ।  
खेचरश्च खगः पूषा रश्मिवान्भूतभावनः ॥ १८॥  
  
ब्रह्मज्ञः सनकादिभ्यः श्रीपतिः कार्यसिद्धिमान् ।  
स्पृष्टास्पृष्टविहीनात्मा योगज्ञो योगमूर्तिमान् ॥ १९॥  
  
मोक्षश्रीर्मोक्षदो मोक्षी मोक्षरूपो विशेषवान् ।  
सुखप्रदः सुखः सौख्यः सुखरूपः सुखात्मकः ॥ २०॥  
  
रात्रिरूपो दिवारूपः सन्ध्याऽऽत्मा कालरूपकः ।  
कालः कालविवर्णश्च बालः प्रभुरतुल्यकः ॥ २१॥  
  
सहस्रशीर्षा पुरुषो वेदात्मा वेदपारगः ।  
सहस्रचरणोऽनन्तः सहस्राक्षो जितेन्द्रियः ॥ २२॥  
  
स्थूलसूक्ष्मो निराकारो निर्मोहो भक्तमोहवान् ।  
महीयान्परमाणुश्च जितक्रोधो भयापहः ॥ २३॥  
  
योगानन्दप्रदाता च योगो योगविशारदः ।  
नित्यो नित्यात्मवान् योगी नित्यपूर्णो निरामयः ॥ २४॥  
  
दत्तात्रेयो देयदत्तो योगी परमभास्करः ।  
अवधूतः सर्वनाथः सत्कर्ता पुरुषोत्तमः ॥ २५॥  
  
ज्ञानी लोकविभुः कान्तः शीतोष्णसमबुद्धकः ।  
विद्वेषी जनसंहर्ता धर्मबुद्धिविचक्षणः ॥ २६॥  
  
नित्यतृप्तो विशोकश्च द्विभुजः कामरूपकः ।  
कल्याणोऽभिजनो धीरो विशिष्टः सुविचक्षणः ॥ २७॥  
  
श्रीमद्भागवतार्थज्ञो रामायणविशेषवान् ।  
अष्टादशपुराणज्ञो षड्दर्शनविजृम्भकः ॥ २८॥  
  
निर्विकल्पः सुरश्रेष्ठो ह्युत्तमो लोकपूजितः ।  
गुणातीतः पूर्णगुणो ब्रह्मण्यो द्विजसंवृतः ॥ २९॥  
  
दिगम्बरो महाज्ञेयो विश्वात्माऽऽत्मपरायणः ।  
वेदान्तश्रवणो वेदी कलावान्निष्कलङ्कवान् ॥ ३०॥ कालावान्निष्कलत्रवान्  
मितभाष्यमितभाषी च सौम्यो रामो जयः शिवः ।  
सर्वजित् सर्वतोभद्रो जयकाङ्क्षी सुखावहः ॥ ३१॥  
  
प्रत्यर्थिकीर्तिसंहर्ता मन्दरार्चितपादुकः ।  
वैकुण्ठवासी देवेशो विरजास्नातमानसः ॥ ३२॥  
  
श्रीमेरुनिलयो योगी बालार्कसमकान्तिमान् ।  
रक्ताङ्गः श्यामलाङ्गश्च बहुवेषो बहुप्रियः ॥ ३३॥  
  
महालक्ष्म्यन्नपूर्णेशः स्वधाकारो यतीश्वरः ।  
स्वर्णरूपः स्वर्णदायी मूलिकायन्त्रकोविदः ॥ ३४॥  
  
आनीतमूलिकायन्त्रो भक्ताभीष्टप्रदो महान् ।  
शान्ताकारो महामायो माहुरस्थो जगन्मयः ॥ ३५॥  
  
बद्धाशनश्च सूक्ष्मांशी मिताहारो निरुद्यमः ।  
ध्यानात्मा ध्यानयोगात्मा ध्यानस्थो ध्यानसत्प्रियः ॥ ३६॥  
  
सत्यध्यानः सत्यमयः सत्यरूपो निजाकृतिः ।  
त्रिलोकगुरुरेकात्मा भस्मोद्धूलितविग्रहः ॥ ३७॥  
  
प्रियाप्रियसमः पूर्णो लाभालाभसमप्रियः ।  
सुखदुःखसमो ह्रीमान् हिताहितसमः परः ॥ ३८॥  
  
गुरुर्ब्रह्मा च विष्णुश्च महाविष्णुः सनातनः ।  
सदाशिवो महेन्द्रश्च गोविन्दो मधुसूदनः ॥ ३९॥  
  
कर्ता कारयिता रुद्रः सर्वचारी तु याचकः ।  
सम्पत्प्रदो वृष्टिरूपो मेघरूपस्तपःप्रियः ॥ ४०॥  
  
तपोमूर्तिस्तपोराशिस्तपस्वी च तपोधनः ।  
तपोमयस्तपःशुद्धो जनको विश्वसृग्विधिः ॥ ४१॥  
  
तपःसिद्धस्तपःसाध्यस्तपःकर्ता तपःक्रतुः ।  
तपःशमस्तपःकीर्तिस्तपोदारस्तपोऽत्ययः ॥ ४२॥  
  
तपोरेतस्तपोज्योतिस्तपात्मा चात्रिनन्दनः ।  
निष्कल्मषो निष्कपटो निर्विघ्नो धर्मभीरुकः ॥ ४३॥  
  
वैद्युतस्तारकः कर्मवैदिको ब्राह्मणो यतिः ।  
नक्षत्रतेजा दीप्तात्मा परिशुद्धो विमत्सरः ॥ ४४॥  
  
जटी कृष्णाजिनपदो व्याघ्रचर्मधरो वशी ।  
जितेन्द्रियश्चीरवासाः शुक्लवस्त्राम्बरो हरिः ॥ ४५॥  
  
चन्द्रानुजश्चन्द्रमुखः शुकयोगी वरप्रदः ।  
दिव्ययोगी पञ्चतपो मासर्तुवत्सराननः ॥ ४६॥  
  
भूतज्ञो वर्तमानज्ञ भाविज्ञो धर्मवत्सलः ।  
(भूत-वर्तमान-भावि)  
प्रजाहितः सर्वहित अनिन्द्यो लोकवन्दितः ॥ ४७॥  
  
आकुञ्चयोगसम्बद्धमलमूत्ररसादिकः ।  
कनकीभूतमलवान् राजयोगविचक्षणः ॥ ४८॥  
  
शकटादिविशेषज्ञो लम्बिकानीतितत्परः ।   
प्रपञ्चरूपी बलवान् एककौपीनवस्त्रकः ॥ ४९॥  
  
दिगम्बरः सोत्तरीयः सजटः सकमण्डलुः ।  
निर्दण्डश्चासिदण्डश्व स्त्रीवेषः पुरुषाकृतिः ॥ ५०॥  
  
तुलसीकाष्ठमाली च रौद्रः स्फटिकमालिकः ।  
निर्मालिकः शुद्धतरः स्वेच्छा अमरवान् परः ॥ ५१॥   
उर्ध्वपुण्ड्रस्त्रिपुण्ड्राङ्को द्वन्द्वहीनः सुनिर्मलः ।  
निर्जटः सुजटो हेयो भस्मशायी सुभोगवान् ॥ ५२॥  
  
मूत्रस्पर्शो मलस्पर्शोजातिहीनः सुजातिकः ।  
अभक्ष्याभक्षो निर्भक्षो जगद्वन्दितदेहवान् ॥ ५३॥  
  
भूषणो दूषणसमः कालाकालो दयानिधिः ।  
बालप्रियो बालरुचिर्बालवानतिबालकः ॥ ५४॥  
  
बालक्रीडो बालरतो बालसङ्घवृतो बली ।  
बाललीलाविनोदश्च कर्णाकर्षणकारकः ॥ ५५॥  
  
क्रयानीतवणिक्पण्यो गुडसूपादिभक्षकः ।  
बालवद्गीतहृष्टश्च मुष्टियुद्धकरश्चलः ॥ ५६॥  
  
अदृश्यो दृश्यमानश्च द्वन्द्वयुद्धप्रवर्तकः ।  
पलायमानो बालाढ्यो बालहासः सुसङ्गतः ॥ ५७॥  
  
प्रत्यागतः पुनर्गच्छच्चक्रवद्गमनाकुलः ।  
चोरवद्धृतसर्वस्वो जनताऽऽर्तिकदेहवान् ॥ ५८॥  
  
प्रहसन्प्रवदन्दत्तो दिव्यमङ्गलविग्रहः ।  
मायाबालश्च मायावी पूर्णलीलो मुनीश्वरः ॥ ५९॥  
  
माहुरेशो विशुद्धात्मा यशस्वी कीर्तिमान् युवा ।  
सविकल्पः सच्चिदाभो गुणवान् सौम्यभावनः ॥ ६०॥  
  
पिनाकी शशिमौली च वासुदेवो दिवस्पतिः ।  
सुशिराः सूर्यतेजश्च श्रीगम्भीरोष्ठ उन्नतिः ॥ ६१॥  
  
दशपद्मा त्रिशीर्षश्च त्रिभिर्व्याप्तो द्विशुक्लवान् ।  
त्रिसमश्च त्रितात्मश्च त्रिलोकश्च त्रयम्बकः ॥ ६२॥  
  
चतुर्द्वन्द्वस्त्रियवनस्त्रिकामो हंसवाहनः ।  
चतुष्कलश्चतुर्दंष्ट्रो गतिः शम्भुः प्रियाननः ॥ ६३॥  
  
चतुर्मतिर्महादंष्ट्रो वेदाङ्गी चतुराननः ।  
पञ्चशुद्धो महायोगी महाद्वादशवानकः ॥ ६४॥  
  
चतुर्मुखो नरतनुरजेयश्चाष्टवंशवान् ।   
चतुर्दशसमद्वन्द्वो मुकुराङ्को दशांशवान् ॥ ६५॥  
  
वृषाङ्को वृषभारूढश्चन्द्रतेजाः सुदर्शनः ।  
सामप्रियो महेशानश्चिदाकारोः नरोत्तमः ॥ ६६॥  
  
दयावान् करुणापूर्णो महेन्द्रो माहुरेश्वरः ।  
वीरासनसमासीनो रामो रामपरायणः ॥ ६७॥  
  
इन्द्रो वह्निर्यमः कालो निरृतिर्वरुणो यमः ।  
वायुश्च रुद्रश्चेशानो लोकपालो महायशाः ॥ ६८॥  
  
यक्षगन्धर्वनागश्च किन्नरः शुद्धरूपकः ।  
विद्याधरश्चाहिपतिश्चारणः पन्नगेश्वरः ॥ ६९॥  
  
चण्डिकेशः प्रचण्डश्च घण्टानादरतः प्रियः ।  
वीणाध्वनिर्वैनतेयो नारदस्तुम्बरुर्हरः ॥ ७०॥   
वीणाप्रचण्डसौन्दर्यो राजीवाक्षश्च मन्मथः ।  
चन्द्रो दिवाकरो गोपः केसरी सोमसोदरः ॥ ७१॥  
  
सनकः शुकयोगी च नन्दी षण्मुखरागकः ।  
गणेशो विघ्नराजश्च चन्द्राभो विजयो जयः ॥ ७२॥  
  
अतीतकालचक्रश्च तामसः कालदण्डवान् ।  
विष्णुचक्रः त्रिशूलेन्द्रो ब्रह्मदण्डो विरुद्धकः ॥ ७३॥  
  
ब्रह्मास्त्ररूपः सत्येन्द्रः कीर्तिमान्गोपतिर्भवः ।  
वसिष्ठो वामदेवश्च जाबाली कण्वरूपकः ॥ ७४॥  
  
संवर्तरूपो मौद्गल्यो मार्कण्डेयश्च कश्यपः ।  
त्रिजटो गार्ग्यरूपी च विषनाथो महोदयः ॥ ७५॥  
  
त्वष्टा निशाकरः कर्मकाश्यपश्च त्रिरूपवान् ।  
जमदग्निः सर्वरूपः सर्वनादो यतीश्वरः ॥ ७६॥  
  
अश्वरूपी वैद्यपतिर्गरकण्ठोऽम्बिकार्चितः ।  
चिन्तामणिः कल्पवृक्षो रत्नाद्रिरुदधिप्रियः ॥ ७७॥  
  
महामण्डूकरूपी च कालाग्निसमविग्रहः ।  
आधारशक्तिरूपी च कूर्मः पञ्चाग्निरूपकः ॥ ७८॥  
  
क्षीरार्णवो महारूपी वराहश्च धृतावनिः ।  
ऐरावतो जनः पद्मो वामनः कुमुदात्मवान् ॥ ७९॥  
  
पुण्डरीकः पुष्पदन्तो मेघच्छन्नोऽभ्रचारकः ।  
सितोत्पलाभो द्युतिमान् दृढोरस्कः सुरार्चितः ॥ ८०॥  
  
पद्मनाभः सुनाभश्च दशशीर्षः शतोदरः ।  
अवाङ्मुखो पञ्चवक्त्रो रक्षाख्यात्मा द्विरूपकः ॥ ८१॥  
  
स्वर्णमण्डलसञ्चारी वेदिस्थः सर्वपूजितः ।  
स्वप्रसन्नः प्रसन्नात्मा स्वभक्ताभिमुखो मृदुः ॥ ८२॥  
  
आवाहितः सन्निहितो वरदो ज्ञानिवत्स्थितः ।  
शालिग्रामात्मको ध्यातो रत्नसिंहासनस्थितः ॥ ८३॥  
  
अर्घ्यप्रियः पाद्यतुष्टश्चाचम्यार्चितपादुकः ।  
पञ्चामृतः स्नानविधिः शुद्धोदकसुसञ्चितः ॥ ८४॥  
  
गन्धाक्षतसुसम्प्रीतः पुष्पालङ्कारभूषणः ।  
अङ्गपूजाप्रियः सर्वो महाकीर्तिर्महाभुजः ॥ ८५॥  
  
नामपूजाविशेषज्ञः सर्वनामस्वरूपकः ।  
धूपितो दिव्यधूपात्मा दीपितो बहुदीपवान् ॥ ८६॥  
  
बहुनैवेद्यसंहृष्टो निराजनविराजितः ।  
सर्वातिरञ्जितानन्दः सौख्यवान् धवलार्जुनः ॥ ८७॥  
  
विरागो निर्विरागश्च यज्ञार्चाङ्गो विभूतिकः ।  
उन्मत्तो भ्रान्तचित्तश्च शुभचित्तः शुभाहुतिः ॥ ८८॥  
  
सुरैरिष्टो लघिष्टश्च बंहिष्ठो बहुदायकः ।  
महिष्ठः सुमहौजाश्च बलिष्ठः सुप्रतिष्ठितः ॥ ८९॥  
  
काशीगङ्गाम्बुमज्जश्च कुलश्रीमन्त्रजापकः ।  
चिकुरान्वितभालश्च सर्वाङ्गालिप्तभूतिकः ॥ ९०॥  
  
अनादिनिधनो ज्योतिभार्गवाद्यः सनातनः ।  
तापत्रयोपशमनो मानवासो महोदयः ॥ ९१॥  
  
ज्येष्ठः श्रेष्ठो महारौद्रः कालमूर्तिः सुनिश्चयः ।  
ऊर्ध्वः समूर्ध्वलिङ्गश्च हिरण्यो हेमलिङ्गवान् ॥ ९२॥  
  
सुवर्णः स्वर्णलिङ्गश्च दिव्यसूतिर्दिवस्पतिः ।  
दिव्यलिङ्गो भवो भव्यः सर्वलिङ्गस्तु सर्वकः ॥ ९३॥  
  
शिवलिङ्गः शिवो मायो ज्वलस्तूज्ज्वललिङ्गवान् ।  
आत्मा चैवात्मलिङ्गश्च परमो लिङ्गपारगः ॥ ९४॥  
  
सोमः सूर्यः सर्वलिङ्गः पाणियन्त्रपवित्रवान् ।  
सद्योजातो तपोरूपो भवोद्भव अनीश्वरः ॥ ९५॥  
  
तत्सविद्रूपसविता वरेण्यश्च प्रचोदयात् ।  
दूरदृष्टिर्दूरगतो दूरश्रवणतर्पितः ॥ ९६॥  
  
योगपीठस्थितो विद्वान् नमस्कारितरासभः ।  
नमत्कृतशुनश्चापि वज्रकष्ट्यातिभीषणः ॥ ९७॥  
  
ज्वलन्मुखः प्रतिवीणा सखड्गो द्रावितप्रजः ।  
पशुघ्नश्च रसोन्मत्तो रसोर्ध्वमुखरञ्जितः ॥ ९८॥  
  
रसप्रियो रसात्मा च रसरूपी रसेश्वरः ।  
रसाधिदैवतो भौमो रसाङ्गो रसभावनः ॥ ९९॥  
  
रसोन्मयो रसकरो रसेन्द्रो रसपूजकः ।  
रससिद्धः सिद्धरसो रसद्रव्यो रसोन्मुखः ॥ १००॥  
  
रसाङ्कितो रसापूर्णो रसदो रसिको रसी ।  
गन्धकादस्तालकादो गौरःस्फटिकसेवनः ॥ १०१॥  
  
कार्यसिद्धः कार्यरुचिर्बहुकार्यो न कार्यवान् ।  
अभेदी जनकर्ता च शङ्खचक्रगदाधरः ॥ १०२॥  
  
कृष्णाजिनकिरीटी च श्रीकृष्णाजिनकञ्चुकः ।  
मृगयायी मृगेन्द्रश्च गजरूपी गजेश्वरः ॥ १०३॥  
  
दृढव्रतः सत्यवादी कृतज्ञो बलवान्बलः ।  
गुणवान् कार्यवान् दान्तः कृतशोभो दुरासदः ॥ १०४॥  
  
सुकालो भूतनिहितः समर्थश्चाण्डनायकः ।  
सम्पूर्णदृष्टिरक्षुब्धो जनैकप्रियदर्शनः ॥ १०५॥  
  
नियतात्मा पद्मधरो ब्रह्मवांश्चानसूयकः ।  
उञ्च्छवृत्तिरनीशश्च राजभोगी सुमालिकः ॥ १०६॥   
सुकुमारो जराहीने चोरघ्नो मञ्जुलक्षणः ।  
सुपदः स्वङ्गुलीकश्च सुजङ्घः शुभजानुकः ॥ १०७॥  
  
शुभोरुः शुभलिङ्गश्च सुनाभो जघनोत्तमः ।  
सुपार्श्वः सुस्तनो नीलः सुवक्षश्च सुजत्रुकः ॥ १०८॥  
  
नीलग्रीवो महास्कन्धः सुभुजो दिव्यजङ्घकः ।  
सुहस्तरेखो लक्ष्मीवान् दीर्घपृष्ठो यतिश्चलः ॥ १०९॥  
  
बिम्बोष्ठः शुभदन्तश्च विद्युज्जिह्वः सुतालुकः ।  
दीर्घनासः सुताम्राक्षः सुकपोलः सुकर्णकः ॥ ११०॥  
  
निमीलितोन्मीलितश्च विशालाक्षश्च शुभ्रकः ।  
शुभमध्यः सुभालश्च सुशिरा नीलरोमकः ॥ १११॥  
  
विशिष्टग्रामणिस्कन्धः शिखिवर्णो विभावसुः ।  
कैलासेशो विचित्रज्ञो वैकुण्ठेन्द्रो विचित्रवान् ॥ ११२॥  
  
मनसेन्द्रश्चक्रवालो महेन्द्रो मन्दारधिपः ।  
मलयो विन्ध्यरूपश्च हिमवान् मेरुरूपकः ॥ ११३॥  
  
सुवेषो नव्यरूपात्मा मैनाको गन्धमादनः ।  
सिंहलश्चैव वेदाद्रिः श्रीशैलः क्रकचात्मकः ॥ ११४॥  
  
नानाचलश्चित्रकूटो दुर्वासाः पर्वतात्मजः ।  
यमुनाकृष्णवेणीशो भद्रेशो गौतमीपतिः ॥ ११५॥  
  
गोदावरीशो गङ्गात्मा शोणकः कौशिकीपतिः ।  
नर्मदेशस्तु कावेरीताम्रपर्णीश्वरो जटी ॥ ११६॥  
  
सरिद्रूपा नदात्मा च समुद्रः सरिदीश्वरः ।  
ह्रादिनीशः पावनीशो नलिनीशः सुचक्षुमान् ॥ ११७॥  
  
सीतानदीपतिः सिन्धूरेवेशो मुरलीपतिः ।  
लवणेक्षुः क्षीरनिधिः सुराब्धिः सर्पिरम्बुधिः ॥ ११८॥  
  
दयाब्धिशुद्धजलधिस्तत्वरोपो धनाधिपः ।  
भूपालमधुरागज्ञो मालतीरागकोविदः ॥ ११९॥   
पौण्ड्रक्रियाज्ञः श्रीरागो नानारागार्णवान्तकः ।  
वेदादिरूपो ह्रीरूपो क्लंरूपः क्लींविकारकः ॥ १२०॥  
  
व्रुम्मयः क्लीम्मयः प्रख्यो हुम्मयः क्रोम्मयो भटः ।  
ध्रीमयो लुङ्ग्मयो गाङ्गो घम्मयो खम्मयो खगः ॥ १२१॥  
  
खम्मयो ज्ञम्मयश्चाङ्गो बीजाङ्गो बीजजम्मयः ।  
झंङ्करष्टङ्करःष्टङ्गो डङ्करी ठङ्करोऽणुकः ॥ १२२॥  
  
तङ्क्ररस्थङ्करस्तुङ्गो द्राम्मुद्रारूपकः सुदः ।  
दक्षो दण्डी दानवघ्नो अप्रतिद्वन्द्ववामदः ॥ १२३॥  
  
धंरूपो नंस्वरूपश्च पङ्कजाक्षश्च फम्मयः ।  
महेन्द्रो मधुभोक्ता च मन्दरेतास्तु भम्मयः ॥ १२४॥  
  
रम्मयो रिङ्करो रङ्गो लङ्करः वम्मयः शरः ।  
रं, लं, वं  
शङ्करःषण्मुखो हंसः शङ्करः शङ्करो क्षयः ॥ १२५॥  
  
शङ्करोऽक्षयः  
ओमित्येकाक्षरात्मा च सर्वबीजस्वरूपकः ।  
श्रीकरः श्रीपदः श्रीशः श्रीनिधिः श्रीनिकेतनः ॥ १२६॥  
  
पुरुषोत्तमः सुखी योगी दत्तात्रेयो हृदिप्रियः ।  
तत्संयुतः सदायोगी धीरतन्त्रसुसाधकः ॥ १२७॥  
  
पुरुषोत्तमो यतिश्रेष्ठो दत्तात्रेयः सखीत्ववान् ।  
वसिष्ठवामदेवाभ्यां दत्तः पुरुषः ईरितः ॥ १२८॥  
  
यावत्तिष्ठते ह्यस्मिन् तावत्तिष्ठति तत्सुखी ।  
य इदं शृणुयान्नित्यं ब्रह्मसायुज्यतां व्रजेत् ॥ १२९॥  
  
भुक्तिमुक्तिकरं तस्य नात्रकार्या विचारणा ।  
आयुष्मत्पुत्रपौत्रांश्च दत्तात्रेयः प्रदर्शयेत् ॥ १३०॥  
  
धन्यं यशस्यमायुष्यं पुत्रभाग्यविवर्धनम् ।  
करोति लेखनादेव परार्थं वा न संशयः ॥ १३१॥  
  
यः करोत्युपदेशं च नामदत्तसहस्रकम् ।  
स च याति च सायुज्यं श्रीमान् श्रीमान् न संशयः ॥ १३२॥  
  
पठनाच्छ्रवणाद्वापि सर्वान्कामानवाप्नुयात् ।  
खेचरत्वं कार्यसिद्धिं योगसिद्धिमवाप्नुयात् ॥ १३६॥  
  
व्रह्मराक्षसवेतालैः पिशाचैः कामिनीमुखैः ।  
पीडाकरैः सुखकरैर्ग्रहैर्दुष्टैर्न बाध्यते ॥ १३४॥  
  
देवैः पिशाचैर्मुच्येत सकृदुच्चारणेन तु ।  
यस्मिन्देशे स्थितं चैतत्पुस्तकं दत्तनामकम् ॥ १३५॥  
  
पञ्चयोजनविस्तारं रक्षणं नात्र संशयः ।  
सर्वबीजसमायुक्तं स्तोत्रं नामसहस्रकम् ॥ १३६॥  
  
सर्वमन्त्रस्वरूपं च दत्तात्रेयस्वरूपकम् ।  
एकवारं पठित्वा तु ताम्रपात्रे जलं स्पृशेत् ॥ १३७॥  
  
पीत्वा चेत्सर्वरोगैश्च मुच्यते नात्र संशयः ।  
स्त्रीवश्यं पुरुषवश्यं राजवश्यं जयावहम् ॥ १३८॥  
  
सम्पत्प्रदं मोक्षकरं पठेन्नित्यमतन्द्रितः ।  
लीयतेऽस्मिन्प्रपञ्चार्थान् वैरिशोकादिकारितः ॥ १३९॥  
  
पठनात्तु प्रसन्नोऽहं शङ्कराचार्य बुद्धिमान् ।  
भविष्यसि न सन्देहः पठितः प्रातरेव माम् ॥ १४०॥  
  
उपदेक्ष्ये सर्वयोगान् लम्बिकादिबहून्वरान् ।  
दत्तात्रेयस्तु चेत्युक्त्वा स्वप्ने चान्तरधीयत ॥ १४१॥  
  
स्वप्नादुत्थाय चाचार्यः शङ्करो विस्मयं गतः ।  
स्वप्नोपदेशितं स्तोत्रं दत्तात्रेयेन योगिना ॥ १४२॥  
  
सहस्रनामकं दिव्यं पठित्वा योगवान्भवेत् ।  
ज्ञानयोगयतित्वं च पराकायप्रवेशनम् ॥ १४३॥  
  
बहुविद्याखेचरत्वं दीर्घायुस्तत्प्रसादतः ।  
तदारभ्य भुवि श्रेष्ठः प्रसिद्धश्चाभवद्यती ॥ १४४॥  
  
इति श्रीशङ्कराचार्यस्वप्नावस्थायां दत्तात्रेयोपदेशितं  
सकलपुराणवेदोक्तप्रपञ्चार्थसारवत्स्तोत्रं सम्पूर्णम् ॥  
  
  
Proofread by DPD, Sunder Hattangadi, PSA Easwaran  
  
