---
Author: harikRiShNa
Category: sahasranAma, deities_misc, gurudev, stotra
Description-comments: bRihajjyotiShArNaDaveShTame-dharmaskandhe-sammohanatantra
File name: gurusahasra.itx
Language: Sanskrit
Latest update: May 2, 2015
Location: doc_deities_misc
Proofread by: Sunder Hattangadi, PSA Easwaran
Send corrections to: Sanskrit@cheerful.com
Site access: https://sanskritdocuments.org
SubDeity: gurudev
Subject: philosophy/hinduism/religion
Sublocation: deities_misc
Text title: shrIgurusahasranAmastotra
Texttype: stotra
Transliterated by: Older webdunia.com
engtitle: gurusahasranAmastotram
itxtitle: gurusahasranAmastotram
title: गुरुसहस्रनामस्तोत्रम्

---
  
 श्रीगुरुसहस्रनामस्तोत्रम्   
॥ ॐ गं गणपतये नमः ॥  
॥ श्रीगुरवे नमः ॥  
॥ श्रीपरमगुरवे नमः ॥  
॥ श्रीपरात्परगुरवे नमः ॥  
॥ श्रीपरमेष्ठिगुरवे नमः ॥  
॥ ॐ श्रीपरमात्मने नमः ॥  
॥ श्रीशिवोक्तं श्रीहरिकृष्णविरचितम् ॥  
  
॥ अथ श्रीगुरुसहस्रनामस्तोत्रम् ॥  
कैलासशिखरासीनं चन्द्रखण्डविराजितम् ।  
पप्रच्छ विनयाद्भक्त्या गौरी नत्वा वृषध्वजम् ॥ १॥  
॥ श्रीदेव्युवाच ॥  
भगवन् सर्वधर्मज्ञ सर्वशास्त्रविशारद ।  
केनोपायेन च कलौ लोकार्तिर्नाशमेष्यति ॥ २॥  
तन्मे वद महादेव यदि तेऽस्ति दया मयि ।  
  
॥ श्रीमहादेव उवाच ॥  
अस्ति गुह्यतमं त्वेकं ज्ञानं देवि सनातनम् ॥ ३॥  
अतीव च सुगोप्यं च कथितुं नैव शक्यते ।  
अतीव मे प्रियासीति कथयामि तथापि ते ॥ ४॥  
सर्वं ब्रह्ममयं ह्येतत्संसारं स्थूलसूक्ष्मकम् ।  
प्रकृत्या तु विना नैव संसारो ह्युपपद्यते ॥ ५॥  
तस्मात्तु प्रकृतिर्मूलकारणं नैव दृश्यते ।  
रूपाणि बहुसङ्ख्यानि प्रकृतेः सन्ति मानिनि ॥ ६॥  
तेषां मध्ये प्रधानं तु गुरुरूपं मनोरमम् ।  
विशेषतः कलियुगे नराणां भुक्तिमुक्तिदम् ॥ ७॥  
तस्योपासकाश्चैव ब्रह्माविष्णुशिवादयः ।  
सूर्यश्चन्द्रश्च वरुणः कुबेरोऽग्निस्तथापराः ॥ ८॥  
दुर्वासाश्च वसिष्ठश्च दत्तात्रेयो बृहस्पतिः ।  
बहुनात्र किमुक्तेन सर्वेदेवा उपासकाः ॥ ९॥  
गुरूणां च प्रसादेन भुक्तिमुक्त्यादिभागिनः ।  
संवित्कल्पं प्रवक्ष्यामि सच्चिदानन्दलक्षणम् ॥ १०॥  
यत्कल्पाराधनेनैव स्वात्मानन्दो विराजते ।  
मेरोरुत्तरदेशे तु शिलाहैमावती पुरी ॥ ११॥  
दशयोजनविस्तीर्णा दीर्घषोडशयोजना ।  
वररत्नैश्च खचिता अमृतं स्रवते सदा ॥ १२॥  
सोत्थिता शब्दनिर्मुक्ता तृणवृक्षविवर्जिता ।  
तस्योपरि वरारोहे संस्थिता सिद्धमूलिका ॥ १३॥  
वेदिकाजननिर्मुक्ता तन्नदीजलसंस्थिता ।  
वेदिकामध्यदेशे तु संस्थितं च शिवालयम् ॥ १४॥  
हस्ताष्टकसुविस्तारं समन्ताच्च तथैव च ।  
तस्योपरि च देवेशि ह्युपविष्टो ह्यहं प्रिये ॥ १५॥  
दिव्याब्दवर्षपञ्चाशत्समाधौ संस्थितो ह्यहम् ।  
महागुरुपदे दृष्टं गूढं कौतुहलं मया ॥ १६॥  
  
विनियोगः-  
ॐ अस्य श्रीगुरुसहस्रनाममालामन्त्रस्य  
श्रीसदाशिवऋषिः  
नानाविधानि छन्दांसि श्रीगुरुर्देवता श्रीगुरुप्रीत्यर्थे  
सकलपुरुषार्थसिद्ध्यर्थे  
श्रीगुरुसहस्रनाम जपे विनियोगः ।  
  
॥ अथाङ्गन्यासः ॥  
श्रीसदाशिवऋषये नमः शिरसि ॥  
श्रीनानाविधछन्देभ्यो नमः मुखे ॥  
श्रीगुरुदेवतायै नमः हृदये ॥  
श्री हं बीजाय नमः गुह्ये ॥  
श्री शं शक्तये नमः पादयोः ॥  
श्री क्रौं कीलकाय नमः सर्वाङ्गे ॥  
  
॥ अथ गुरुगायत्रीमन्त्रः ॥  
ॐ गुरुदेवाय विद्महे परमगुरवे च धीमहि  
तन्नो पुरुषः प्रचोदयात् ॥  
॥ इति गुरुगायत्रीमन्त्रः ॥  
  
॥ अथ करन्यासः ॥  
ॐ सदाशिवगुरवे नमः अङ्गुष्ठाभ्यां नमः ।  
ॐ विष्णुगुरवे नमः तर्जनीभ्यां नमः ।  
ॐ ब्रह्मगुरवे नमः मध्यमाभ्यां नमः ।  
ॐ गुरु इन्द्राय नमः अनामिकाभ्यां नमः ।  
ॐ गुरुसकलदेवरूपिणे नमः कनिष्ठिकाभ्यां नमः ।  
ॐ गुरुपञ्चतत्त्वात्मने नमः करतलकरपृष्ठाभ्यां नमः ।  
  
॥ अथ हृदयादिन्यासः ॥  
ॐ सदाशिवगुरवे नमः हृदयायनमः ।  
ॐ विष्णुगुरवे नमः शिरसे स्वाहा ।  
ॐ ब्रह्मगुरवे नमः शिखायै वषट् ।  
ॐ गुरु इन्द्राय नमः नेत्रत्रयाय वौषट् ।  
ॐ गुरुसकलदेवरूपिणे नमः कवचाय हुम् ।  
ॐ गुरुपञ्चतत्त्वात्मने नमः अस्त्राय फट् ।  
  
॥ अथ ध्यानम् ॥  
हंसाभ्यां परिवृत्तपत्रकमलैर्दिव्यैर्जगत्कारणै-  
र्विश्वोत्कीर्णमनेकदेहनिलयं स्वच्छन्दमात्मेच्छया ।  
तत्तद्योग्यतया स्वदेशिकतनुं भावैकदीपाङ्कुरम् ।  
प्रत्यक्षाक्षरविग्रहं गुरुपदं ध्यायेद्द्विबाहुं गुरुम् ॥ १७॥  
विश्वं व्यापितमादिदेवममलं नित्यं परन्निष्कलम्  
नित्योत्फुल्लसहस्रपत्रकमलैर्नित्याक्षरैर्मण्डपैः ।  
नित्यानन्दमनन्तपूर्णमखिलन्तद्ब्रह्म नित्यं स्मरे-  
दात्मानं स्वमनुप्रविश्य कुहरे स्वच्छन्दतः सर्वगम् ॥ १८॥  
॥ इति ध्यानम् ॥  
  
॥ अथ मन्त्रः ॥  
॥ ॐ ऐं ह्रीं श्रीं गुरवे नमः ॥  
॥ इति मन्त्रः ॥  
  
त्वं हि मामनुसन्धेहि सहस्रशिरसम्प्रभुम् ।  
तदा मुखेषु मे न्यस्तं सहस्रं लक्ष्यते स्तदा ॥ १९॥  
इदं विश्वहितार्थाय रसनारङ्गगोचरम् ।  
प्रकाशयित्वा मेदिन्यां परमागमसम्मताम् ॥ २०॥  
इदं शठाय मूर्खाय नास्तिकाय प्रकीर्तने ।  
असूयोपहतायापि न प्रकाश्यं कदाचन ॥ २१॥  
विवेकिने विशुद्धाय वेदमार्गानुसारिणे ।  
आस्तिकायात्मनिष्ठाय स्वात्मन्यविकृताय च ॥ २२॥  
गुरुनामसहस्रं ते कृतधीरुदिते जये ।  
भक्तिगम्यस्त्रयीमूर्तिर्भासक्तो वसुधाधिपः ॥ २३॥  
देवदेवो दयासिन्धुर्देवदेवशिखामणिः ।  
सुखाभावः सुखाचारः शिवदो मुदिताशयः ॥ २४॥  
अविक्रियः क्रियामूर्तिरध्यात्मा च स्वरूपवान् ।  
सृष्ट्यामलक्ष्यो भूतात्मा धर्मी यात्रार्थचेष्टितः ॥ २५॥  
अन्तर्यामी कालरूपः कालावयविरूपिणः ।  
निर्गुणश्च कृतानन्दो योगी निद्रानियोजकः ॥ २६॥  
महागुणान्तर्निक्षिप्तः पुण्यार्णवपुरात्मवान् ।  
निरवद्यः कृपामूर्तिर्न्यायवाक्यनियामकः ॥ २७॥  
अदृष्टचेष्टः कूटस्थो धृतलौकिकविग्रहः ।  
महर्षिमानसोल्लासो महामङ्गलदायकः ॥ २८॥  
सन्तोषितः सुरव्रातः साधुचित्तप्रसादकः ।  
शिवलोकाय निर्देष्टा जनार्दनश्च वत्सलः ॥ २९॥  
स्वशक्त्युद्धाटिताशेषकपाटः पितृवाहनः ।  
शेषोरगफणञ्छत्रः शोषोक्त्यास्यसहस्रकः ॥ ३०॥  
कृतात्मविद्याविन्यासो योगमायाग्रसम्भवः ।  
अञ्जनस्निग्धनयनः पर्यायाङ्कुरितस्मितः ॥ ३१॥  
लीलाक्षस्तरलालोकस्त्रिपुरासुरभञ्जनः ।  
द्विजोदितस्वस्त्ययनो मन्त्रपूतो जलाप्लुतः ॥ ३२॥  
प्रशस्तनामकरणो जातुचङ्क्रमणोत्सुकः ।  
व्यालविचूलिकारत्नघोषो घोषप्रहर्षणः ॥ ३३॥  
सन्मुखः प्रतिबिम्बार्थी ग्रीवाव्याघ्रनखोज्ज्वलः ।  
पङ्कानुलेपरुचिरो मांसलोरुकटीतलः ॥ ३४॥  
दृष्टजानुकरद्वन्द्वः प्रतिबिम्बानुकारकृत् ।  
अव्यक्तवर्णव्यावृत्तिः स्मितलक्ष्यरदोद्गमः ॥ ३५॥  
धात्रीकरसमालम्बी प्रस्खलच्चित्रचङ्क्रमः ।  ??  
क्षेमणी क्षेमणाप्रीतो वेणुवाद्यविशारदः ॥ ३६॥  
नियुद्धलीलासंहृष्टः कण्ठानुकृतकोकिलः ।  
उपात्तहंसगमनः सर्वसत्त्वरुतानुकृत् ॥ ३७॥  
मनोज्ञः पल्लवोत्तंसः पुष्पस्वेच्छात्मकुण्डलः ।  
मञ्जुसञ्जितमञ्जीरपादः काञ्चनकङ्कणः ॥ ३८॥  
अन्योन्यस्पर्शनक्रीडापटुः परमकेतनः ।  
प्रतिध्वानप्रमुदितः शाखाचतुरचङ्क्रमः ॥ ३९॥  
ब्रह्मत्राणकरो धातृस्तुतः सर्वार्थसाधकः ।  
ब्रह्मब्रह्ममयोऽव्यक्तः तेजास्तव्यः सुखात्मकः ॥ ४०॥  
निरुक्तो व्याकृतो व्यक्तिर्निरालम्बविभावनः ।  
प्रभविष्णुरतन्द्रीको देववृक्षादिरूपधृक् ॥ ४१॥  
आकाशः सर्वदेवादिरणीयस्थूलरूपवान् ।       ??  
व्याप्याव्याप्यकृताकर्ता विचाराचारसम्मतः ॥ ४२॥  
छन्दोमयः प्रधानात्मा मूर्तो मूर्त्तद्वयाकृतिः ।  
अनेकमूर्तिरक्रोधः परात्परपराक्रमः ॥ ४३॥  
सकलावरणातीतः सर्वदेवमहेश्वरः ।  
अनन्यविभवः सत्यरूपः स्वर्गेश्वरार्चितः ॥ ४४॥ ?  
महाप्रभावज्ञानज्ञः पूर्वगः सकलात्मजः ।  
स्मितेक्षाहर्षितो ब्रह्मा भक्तवत्सलवाक्प्रियः ॥ ४५॥  
ब्रह्मानन्दोदधौताङ्घ्रिः लीलावैचित्र्यकोविदः ।  
विलाससकलस्मेरो गर्वलीलाविलोकनः ॥ ४६॥  
अभिव्यक्तदयात्मा च सहजार्धस्तुतो मुनिः ।  
सर्वेश्वरः सर्वगुणः प्रसिद्धः सात्वतर्षभः ॥ ४७॥  
अकुण्ठधामा चन्द्रार्कहृष्टराकाशनिर्मलः ।  
अभयो विश्वतश्चक्षुस्तथोत्तमगुणप्रभुः ॥ ४८॥  
अहमात्मा मरुत्प्राणः परमात्माऽऽद्यशीर्षवान् ।  
दावाग्निभीतस्य गुरोर्गोप्ता दावानिग्ननाशनः ॥ ४९॥ ??  
मुञ्जाटव्यग्निशमनः प्रावृट्कालविनोदवान् । ?  
शिलान्यस्तान्नभुग्जातसौहित्यश्चाङ्गुलाशनः ॥ ५०॥ ??  
गीतास्फीतसरित्पूरो नादनर्तितबर्हिणः ।  
रागपल्लवितस्थाणुर्गीतानमितपादपः ॥ ५१॥  
विस्मारिततृणस्याग्रग्रासीमृगविलोभनः । ??  
व्याघ्रादिहिंस्ररजन्तुवैरहर्ता सुगायनः ॥ ५२॥ ??  
निष्यन्दध्यानब्रह्मादिवीक्षितो विश्ववन्दितः ।  
शाखोत्कीर्णशकुन्तौघछत्रास्थितबलाहकः ॥ ५३॥  
अस्पन्दः परमानन्दचित्रायितचराचरः ।  
मुनिज्ञानप्रदो यज्ञस्तुतो वासिष्ठयोगकृत् ॥ ५४॥ ?  
शत्रुप्रोक्तक्रियारूपः शत्रुयज्ञनिवारणः ।  
हिरण्यगर्भहृदयो मोहवृत्तिनिवर्तकः ॥ ५५॥ ?  
आत्मज्ञाननिधिर्मेधा कीशस्तन्मात्ररूपवान् ।  ?? kesha  
 ?? kIsha = monkey, tanmAtrarUpavAn kIshaH – monkey having assumed a very  
small size as Hanuman in Lanka while searching for Seeta – wild imagination?  
  
इन्द्राग्निवदनः कालनाभः सर्वागमस्तुतः ॥ ५६॥  
तुरीयः सत्त्वधीः साक्षी द्वन्द्वारामात्मदूरगः ।  
अज्ञातपारो विश्वेशः अव्याकृतविहारवान् ॥ ५७॥  
आत्मप्रदीपो विज्ञानमात्रात्मा श्रीनिकेतनः ।  
पृथ्वी स्वतःप्रकाशात्मा हृद्यो यज्ञफलप्रदः ॥ ५८॥  
गुणग्राही गुणद्रष्टा गूढस्वात्मानुभूतिमान् ।  
कविर्जगद्रूपद्रष्टा परमाक्षरविग्रहः ॥ ५९॥  
प्रपन्नपालनो मालामनुर्ब्रह्मविवर्धनः ।  
वाक्यवाचकशक्त्यार्थः सर्वव्यापी सुसिद्धिदः ॥ ६०॥  
स्वयम्प्रभुरनिर्विद्यः स्वप्रकाशश्चिरन्तनः ।  
नादात्मा मन्त्रकोटीशो नानावादानुरोधकः ॥ ६१॥  
कन्दर्पकोटिलावण्यः परार्थैकप्रयोजकः ।  
अभयीकृतदेवौघः कन्यकाबन्धमोचनः ॥ ६२॥  
क्रीडारत्नबलीहर्त्ता वरुणच्छत्रशोभितः ।  
शक्राभिवन्दितः शक्रजननीकुण्डलप्रदः ॥ ६३॥  
यशस्वी नाभिराद्यन्तरहितः सत्कथाप्रियः ।  
अदितिप्रस्तुतस्तोत्रो ब्रह्माद्युत्कृष्टचेष्टितः ॥ ६४॥  
पुराणः संयमी जन्म ह्यधिपः शशकोऽर्थदः ।  
ब्रह्मगर्भपरानन्दः पारिजातापहारकृत् ॥ ६५॥  
पौण्ड्रिकप्राणहरणः काशीराजनिषूदनः ।  
कृत्यागर्वप्रशमनो विचकृत्यागर्वदर्पहा ॥ ६६॥ ???  
कंसविध्वंसनः शान्तजनकोटिभयार्दनः ।  
मुनिगोप्ता पितृवरप्रदः सर्वानुदीक्षितः ॥ ६७॥ ?  
कैलासयात्रासुमुखो बदर्य्याश्रमभूषणः ।  
घण्टाकर्णक्रियादोग्धातोषितो भक्तवत्सलः ॥ ६८॥ ?  
मुनिवृन्दातिथिर्ध्येयो घण्टाकर्णवरप्रदः ।  
तपश्चर्या पश्चिमाद्यो श्वासो पिङ्गजटाधरः ॥ ६९॥  
प्रत्यक्षीकृतभूतेशः शिवस्तोता शिवस्तुतः ।  
गुरुः स्वयं वरालोककौतुकी सर्वसम्मतः ॥ ७०॥  
कलिदोषनिराकर्त्ता दशनामा दृढव्रतः ।  
अमेयात्मा जगत्स्वामी वाग्मी चैद्यशिरोहरः ॥ ७१॥  
गुरुश्च पुण्डरीकाक्षो विष्णुश्च मधुसूदनः ।  
गुरुमाधवलोकेशो गुरुवामनरूपधृक् ॥ ७२॥  
विहितोत्तमसत्कारो वासवाप्तरिपु इष्टदः । ? वासवात्परितुष्टितः  
उत्तङ्कहर्षदात्मा यो दिव्यरूपप्रदर्शकः ॥ ७३॥  
जनकावगतस्तोत्रो भारतः सर्वभावनः ।  
असोढ्ययादवोद्रेको विहितात्परिपूजितः ॥ ७४॥ ??  
soDhya – unable to bear; yAdavodrekaH – excessive predominance of Yadavas  
समुद्रक्षपिताश्चर्यमुसलो वृष्णिपुङ्गवः ।  
मुनिशार्दूलपद्माङ्कः सनादित्रिदशार्दितः ॥ ७५॥ ??  
गुरुप्रत्यवहारोक्तः स्वधामगमनोत्सुकः ।  
प्रभासालोकनोद्युक्तो नानाविधनिमित्तकृत् ॥ ७६॥  
सर्वयादवसंसेव्यः सर्वोत्कृष्टपरिच्छदः ।  
वेलाकाननसञ्चारी वेलानीलहतश्रमः ॥ ७७॥  
कालात्मा यादवानन्तस्तुतिसन्तुष्टमानसः ।  
द्विजालोकनसन्तुष्टः पुण्यतीर्थमहोत्सवः ॥ ७८॥ ??  
सत्काराह्लादिताशेषभूसुरो भूसुरप्रियः ।  
पुण्यतीर्थप्लुतः पुण्यः पुण्यदस्तीर्थपावनः ॥ ७९॥  
विप्रसात्स्वकृतः कोटिशतकोटिसुवर्णदः ।  
स्वमायामोहिताशेषरुद्रवीरो विशेषजित् ॥ ८०॥  
ब्रह्मण्यदेवः श्रुतिमान् गोब्राह्मणहिताय च ।  
वरशीलः शिवारम्भः स्वसंविज्ञातमूर्त्तिमान् ॥ ८१॥  
स्वभावभद्रः सन्मित्रः सुशरण्यः सुलक्षणः ।  
सामगानप्रियो धर्मो धेनुवर्मतमोऽव्ययः ॥ ८२॥ ??  
चतुर्युगक्रियाकर्त्ता विश्वरूपप्रदर्शकः ।  
अकालसन्ध्याघटनः चक्राङ्कितश्च भास्करः ॥ ८३॥  
दुष्टप्रमथनः पार्थप्रतिज्ञाप्रतिपालकः ।  
महाधनो महावीरो वनमालाविभूषणः ॥ ८४॥  
सुरः सूर्यो मृकण्डश्च भास्करो विश्वपूजितः ।  
रविस्तमोहा वह्निश्च वाडवो वडवानलः ॥ ८५॥  
दैत्यदर्पविनाशी च गरुडो गरुडाग्रजः ।  
प्रपञ्ची पञ्चरूपश्च लतागुल्मश्च गोपतिः ॥ ८६॥  
गङ्गा च यमुनारूपी गोदा वेत्रावती तथा ।  
कावेरी नर्मदा तापी गण्डकी सरयू रजः ॥ ८७॥  
राजसस्तामसः सात्त्वी सर्वाङ्गी सर्वलोचनः ।  
मुदामयोऽमृतमयो योगिनीवल्लभः शिवः ॥ ८८॥  
बुद्धो बुद्धिमतां श्रेष्ठो विष्णुर्जिष्णुः शचीपतिः ।  
सृष्टिचक्रधरो लोको विलोको मोहनाशनः ॥ ८९॥  
रवो रावो रवो रावो बलो बालबलाहकः ।  
शिवरुद्रो नलो नीलो लाङ्गली लाङ्गलाश्रयः ॥ ९०॥  
पारकः पारकी सार्वी वटपिप्पलकाकृतीः । ??  
म्लेच्छहा कालहर्ता च यशो ज्ञानं च एव च ॥ ९१॥  
अच्युतः केशवो विष्णुर्हरिः सत्यो जनार्दनः ।  
हंसो नारायणो लीलो नीलो भक्तपरायणः ॥ ९२॥  
मायावी वल्लभगुरुर्विरामो विषनाशनः ।  
सहस्रभानुर्महाभानुर्वीरभानुर्महोदधिः ॥ ९३॥  
समुद्रोऽब्धिरकूपारः पारावारसरित्पतिः ।  
गोकुलानन्दकारी च प्रतिज्ञाप्रतिपालकः ॥ ९४॥  
सदारामः कृपारामो महारामो धनुर्धरः ।  
पर्वतः पर्वताकारो गयो गेयो द्विजप्रियः ॥ ९५॥  
कमलाश्वतरो रामो, भव्यो यज्ञप्रवर्त्तकः ।  
द्यौर्दिवौ दिवओ दिव्यौ भावी भावभयापहा ॥ ९६॥  
पार्वतीभावसहितो भर्त्ता लक्ष्मीविलासवान् ।  
विलासी सहसी सर्वो गुर्वी गर्वितलोचनः ॥ ९७॥  
मायाचारी सुधर्मज्ञो जीवनो जीवनान्तकः ।  
यमो यमारिर्यमनो यामी यामविधायकः ॥ ९८॥  
ललिता चन्द्रिकामाली माली मालाम्बुजाश्रयः ।  
अम्बुजाक्षो महायक्षो दक्षश्चिन्तामणिः प्रभुः ॥ ९९॥  
मेरोश्चैव च केदारबदर्य्याश्रममागतः ।  
बदरीवनसन्तप्तो व्यासः सत्यवती सुतः ॥ १००॥  
भ्रमरारिनिहन्ता च सुधासिन्धुविधूदयः ।  
चन्द्रो रविः शिवः शूली चक्री चैव गदाधरः ॥ १०१॥  
सहस्रनाम च गुरोः पठितव्यं समाहितैः ।  
स्मरणात्पापराशीनां खण्डनं मृत्युनाशनम् ॥ १०२॥  
गुरुभक्तप्रियकरं महादारिद्र्यनाशनम् ।  
ब्रह्महत्या सुरापानं परस्त्रीगमनं तथा ॥ १०३॥  
परद्रव्यापहरणं परदोषसमन्वितम् ।  
मानसं वाचिकं कायं यत्पापं पापसम्भवम् ॥ १०४॥  
सहस्रनामपठनात्सर्वं नश्यति तत्क्षणात् ।  
महादारिद्र्ययुक्तो यो गुरुर्वा गुरुभक्तिमान् ॥ १०५॥  
कार्तिक्यां यः पठेद्रात्रौ शतमष्टोत्तरं पठेत् ।  
सुवर्णाम्बरधारी च सुगन्धपुष्पचन्दनैः ॥ १०६॥  
पुस्तकं पूजयित्वा च नैवेद्यादिभिरेव च ।  
महामायाङ्कितो धीरो पद्ममालाविभूषणः ॥ १०७॥  
प्रातरष्टोत्तरं देवि पठन्नाम सहस्रकम् ।  
चैत्रशुक्ले च कृष्णे च कुहुसङ्क्रान्तिवासरे ॥ १०८॥  
पठितव्यं प्रयत्नेन त्रैलोक्यं मोहयेत्क्षणात् ।  
मुक्तानाम्मालया युक्तो गुरुभक्त्या समन्वितः ॥ १०९॥  
रविवारे च शुक्रे च द्वादश्यां श्राद्धवासरे ।  
ब्राह्मणान्भोजयित्वा च पूजयित्वा विधानतः ॥ ११०॥  
पठन्नामसहस्रं च ततः सिद्धिः प्रजायते ।  
महानिशायां सततं गुरौ वा यः पठेत्सदा ॥ १११॥  
देशान्तरगता लक्ष्मीः समायाति न संशयः ।  
त्रैलोक्ये च महालक्ष्मीं सुन्दर्यः काममोहिताः ॥ ११२॥  
मुग्धाः स्वयं समायान्ति गौरवाच्च भजन्ति ताः ।  
रोगार्त्तो मुच्यते रोगात्बद्धो मुच्येत बन्धनात् ॥ ११३॥  
गुर्विणी विन्दते पुत्रं कन्या विन्दति सत्पतिम् ।  
राजानो वशतां यान्ति किम्पुनः क्षुद्रमानुषाः ॥ ११४॥  
सहस्रनामश्रवणात्पठनात्पूजनात्प्रिये ।  
धारणात्सर्वमाप्नोति गुरवो नात्र संशयः ॥ ११५॥  
यः पठेद्गुरुभक्तः सन् स याति परमं पदम् ।  
कृष्णेनोक्तं समासाद्य मया प्रोक्तं पुरा शिवम् ॥ ११६॥  
नारदाय मया प्रोक्तं नारदेन प्रकाशितम् ।  
मया त्वयि वरारोहे! प्रोक्तमेतत्सुदुर्लभम् ॥ ११७॥  
शठाय पापिने चैव लम्पटाय विशेषतः ।  
न दातव्यं न दातव्यं न दातव्यं कदाचन ॥ ११८॥  
देयं दान्ताय शिष्याय गुरुभक्तिरताय च ।  
गोदानं ब्रह्मयज्ञश्च वाजपेयशतानि च ॥ ११९॥  
अश्वमेधसहस्रस्य पठतश्च फलं लभेत् ।  
मोहनं स्तम्भनं चैव मारणोच्चाटनादिकम् ॥ १२०॥  
यद्यद्वाञ्छति चित्ते तु प्राप्नोति गुरुभक्तितः ।  
एकादश्यां नरः स्नात्वा सुगन्धद्रव्यसंयुतः ॥ १२१॥  
आहारं ब्राह्मणे दत्त्वा दक्षिणां स्वर्णभूषणम् ।  
आरम्भकर्त्तासौ सर्वं सर्वमाप्नोति मानवः ॥ १२२॥  
शतावर्त्तं सहस्रञ्च यः पठेद्गुरवे जनाः ।  
गुरुसहस्रनामस्य प्रसादात्सर्वमाप्नुयात् ॥ १२३॥  
यद्गेहे पुस्तकं देवि पूजितं चैव तिष्ठति ॥  
न मारी न च दुर्भिक्षं नोपसर्गं भयं क्वचित् ॥ १२४॥  
सर्पादिभूतयक्षाद्या नश्यन्ते नात्र संशयः ।  
श्रीगुरुर्वा महादेवि! वसेत्तस्य गृहे तथा ॥ १२५॥  
यत्र गेहे सहस्रं च नाम्नां तिष्ठति पूजितम् ।  
श्रीगुरोः कृपया शिष्यो ब्रह्मसायुज्यमाप्नुयात् ॥ १२६॥  
  
॥ इति श्रीहरिकृष्णविनिर्मिते बृहज्ज्योतिषार्णवेऽष्टमे  
धर्मस्कन्धे सम्मोहनतन्त्रोक्तश्रीगुरुसहस्रनामस्तोत्रम् ॥  
  
Proforead by Sunder Hattangadi sunderh at hotmail.com  
PSA Easwaran psaeaswaran at gmail.com  
  
