+++
"Text title" = "ketu aShTottarashatanAma stotraM"
"File name" = "ketu108nAmastotra.itx"
itxtitle = "ketu aShTottarashatanAmastotram"
engtitle = "ketu aShTottarashatanAma stotram"
Category = "aShTottarashatanAma, navagraha, stotra"
Location = "doc_z_misc_navagraha"
Sublocation = "navagraha"
Texttype = "stotra"
Language = "Sanskrit"
Subject = "philosophy/hinduism/religion"
"Transliterated by" = "Manda Krishna Srikanth mandaksk at gmail.com"
"Proofread by" = "KSR Ramachandran ramachandran_ksr at yahoo.ca"
"Latest update" = "November 19, 2012"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "केतु अष्टोत्तरशतनामस्तोत्रम्"

+++
  
 श्रीकेतु अष्टोत्तरशतनामस्तोत्रम्   
  
केतु बीज मन्त्र - ॐ स्राँ स्रीं स्रौं सः केतवे नमः ॥  
  
शृणु नामानि जप्यानि केतो रथ महामते ।  
केतुः स्थूलशिराश्चैव शिरोमात्रो ध्वजाकृतिः ॥ १॥  
  
नवग्रहयुतः सिंहिकासुरीगर्भसम्भवः ।  
महाभीतिकरश्चित्रवर्णो वै पिंगळाक्षकः ॥ २॥  
  
स फलोधूम्रसंकाषः तीक्ष्णदंष्ट्रो महोरगः ।  
रक्तनेत्रश्चित्रकारी तीव्रकोपो महासुरः ॥ ३॥  
  
क्रूरकण्ठः क्रोधनिधिश्छायाग्रहविशेषकः ।  
अन्त्यग्रहो महाशीर्षो सूर्यारिः पुष्पवद्ग्रही ॥ ४॥  
  
वरहस्तो गदापाणिश्चित्रवस्त्रधरस्तथा ।  
चित्रध्वजपताकश्च घोरश्चित्ररथश्शिखी ॥ ५॥  
  
कुळुत्थभक्षकश्चैव वैडूर्याभरण स्तथा ।  
उत्पातजनकः शुक्रमित्रं मन्दसखस्तथा ॥ ६॥  
  
गदाधरः नाकपतिः अन्तर्वेदीश्वरस्तथा ।  
जैमिनीगोत्रजश्चित्रगुप्तात्मा दक्षिणामुखः ॥ ७॥  
  
मुकुन्दवरपात्रं च महासुरकुलोद्भवः ।  
घनवर्णो लम्बदेहो मृत्युपुत्रस्तथैव च ॥ ८॥  
  
उत्पातरूपधारी चाऽदृश्यः कालाग्निसन्निभः ।  
नृपीडो ग्रहकारी च सर्वोपद्रवकारकः ॥ ९॥  
  
चित्रप्रसूतो ह्यनलः सर्वव्याधिविनाशकः ।  
अपसव्यप्रचारी च नवमे पापदायकः ॥ १०॥  
  
पञ्चमे शोकदश्चोपरागखेचर एव च ।  
अतिपुरुषकर्मा च तुरीये सुखप्रदः ॥ ११॥  
  
तृतीये वैरदः पापग्रहश्च स्फोटककारकः ।  
प्राणनाथः पञ्चमे तु श्रमकारक एव च ॥ १२॥  
  
द्वितीयेऽस्फुटवाग्दाता विषाकुलितवक्त्रकः ।  
कामरूपी सिंहदन्तः सत्येऽप्यनृतवानपि ॥ १३॥  
  
चतुर्थे मातृनाशश्च नवमे पितृनाशकः ।  
अन्त्ये वैरप्रदश्चैव सुतानन्दनबन्धकः ॥ १४॥  
  
सर्पाक्षिजातोऽनंगश्च कर्मराश्युद्भवस्तथा ।  
उपान्ते कीर्तिदश्चैव सप्तमे कलहप्रदः ॥ १५॥  
  
अष्टमे व्याधिकर्ता च धने बहुसुखप्रदः ।  
जनने रोगदश्चोर्ध्वमूर्धजो ग्रहनायकः ॥ १६॥  
  
पापदृष्टिः खेचरश्च शाम्भवोऽशेषपूजितः ।  
शाश्वतश्च नटश्चैव शुभाऽशुभफलप्रदः ॥ १७॥  
  
धूम्रश्चैव सुधापायी ह्यजितो भक्तवत्सलः ।  
सिंहासनः केतुमूर्ती रवीन्दुद्युतिनाशकः ॥ १८॥  
  
अमरः पीडकोऽमर्त्यो विष्णुदृष्टोऽसुरेश्वरः ।  
भक्तरक्षोऽथ वैचित्र्यकपटस्यन्दनस्तथा ॥ १९॥  
  
विचित्रफलदायी च भक्ताभीष्टफलप्रदः ।  
एतत्केतुग्रहस्योक्तं नाम्नामष्टोत्तरं शतम् ॥ २०॥  
  
यो भक्त्येदं जपेत्केतुर्नाम्नामष्टोत्तरं शतम् ।  
स तु केतोः प्रसादेन सर्वाभीष्टं समाप्नुयात् ॥ २१॥  
  
॥ इति केतु अष्टोत्तरशतनामस्तोत्रम् सम्पूर्णम् ॥  
  
  
Provided by Manda Krishna shrikanth mandaksk at gmail.com  
Proofread by KSR Ramachandran ramachandran\_ksr at yahoo.ca  
  
