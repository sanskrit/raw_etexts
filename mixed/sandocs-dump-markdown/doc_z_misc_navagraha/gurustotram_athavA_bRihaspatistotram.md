---
Category: navagraha, stotra
Description-comments: From Grantha/Tamil book Adityadi Navagraha Stotra
File name: gurustotram.itx
Language: Sanskrit
Latest update: June 28, 2012
Location: doc_z_misc_navagraha
Proofread by: KSR Ramachandran ramachandran_ksr at yahoo.ca
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: navagraha
Text title: gurustotram
Texttype: stotra
Transliterated by: KSR Ramachandran ramachandran_ksr at yahoo.ca
engtitle: gurustotram
itxtitle: gurustotram athavA bRihaspatistotram
title: गुरुस्तोत्रम् अथवा बृइहस्पतिस्तोत्रम्

---
  
 गुरुस्तोत्रम् अथवा बृहस्पतिस्तोत्रम्  
  
अथ गुरुस्तोत्रम् ।  
  
बृहस्पतिः सुराचार्यो दयावान् शुभलक्षणः ।  
लोकत्रयगुरुः श्रीमान्सर्वज्ञः सर्वकोविदः ॥ १॥  
  
सर्वेशः सर्वदाऽभीष्टः सर्वजित्सर्वपूजितः ।  
अक्रोधनो मुनिश्रेष्ठो नीतिकर्ता गुरुः पिता ॥ २॥  
  
विश्वात्मा विश्वकर्ता च विश्वयोनिरयोनिजः ।  
भूर्भुवःसुवरों चैव भर्ता चैव महाबलः ॥ ३॥  
  
पञ्चविंशतिनामानि पुण्यानि नियतात्मना ।  
वसता नन्दभवने विष्णुना कीर्तितानि वै ॥ ४॥  
  
यः पठेत् प्रातरुत्थाय प्रयतः सुसमाहितः ।  
विपरीतोऽपि भगवान्प्रीतो भवति वै गुरुः ॥ ५॥  
  
यश्छृणोति गुरुस्तोत्रं चिरं जीवेन्न संशयः ।  
बृहस्पतिकृता पीडा न कदाचिद्भविष्यति ॥ ६॥  
  
 इति गुरुस्तोत्रं सम्पूर्णम् ।  
  
  
Encoded and proofread by KSR Ramachandran ramachandran\_ksr at yahoo.ca  
  
