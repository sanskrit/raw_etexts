---
Author: Swami Harshananda Puri
Category: upanishhat, upanishad
Description-comments: modern inspired upanishat by Swami Harshananda Puri
File name: raamakrishnopanishat.itx
Language: Sanskrit
Latest update: Dec. 26, 1997
Location: doc_upanishhat
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: Religion
Sublocation: upanishhat
Text title: rAmakRiShNa paramaha.nsopaniShadaM
Transliterated by: Sunder Hattangadi sunderh at hotmail.com
engtitle: Shriramakrishna Paramahansopanishadam
itxtitle: rAmakRiShNa paramaha.nsopaniShat
title: रामकृइष्ण परमहंसोपनिषत्

---
  
 श्रीरामकृष्ण परमहंसोपनिषत्   
  
ॐ सह नाववतु ।  
   सह नौ भुनक्तु ।  
   सह वीर्यं करवावहै ।  
   तेजस्वि नावधीतमस्तु मा विद्विषावहै ॥  
  
ॐ शान्तिः शान्तिः शान्तिः ॥  
  
ॐ अथ श्रीरामकृष्ण परमहंसोपनिषदं  
   व्याख्यास्यामः ।  
   सैषाऽपरोक्षानुभवरूढा साधनप्रधाना च ॥ १॥  
  
   निर्गुणं निराकारं च परं ब्रह्म ।  
   तदेव भक्तजनानां शीतल भक्तेः प्रभावात्  
      सगुणः साकारः परमेश्वरो भवति हिममिव  
      जलात् शैत्यात् ।  
   स एव परमेश्वरो निखिलजगदन्तर्यामी च ॥ २॥  
  
   राम-कृष्ण-शिव-विष्णु-गाॅडल्लेत्यादि  
      विविधनामभिर्निर्दिष्टं परन्तत्त्वमपि स एव ।  
   स एव लक्ष्मी-दुर्गा-काली-सरस्वतीत्यादि  
      देवीनामभिरपि निर्दिश्यते ॥ ३॥  
  
   व्यवहारदशायां यत्र पुरुषोऽज्ञो द्वैतमिव  
      पश्यति तदा काल्यादि देव्यः परस्यैव ब्रह्मणः  
      शक्तय इति मन्तव्यम् । दाहिकशक्तिर्यथाग्नेः ।  
   वस्तुतस्तु तयोरत्यन्तमभेदः एव ॥४॥  
  
   परमेश्वरदर्शनमेव मानव जीवनस्य चरमोद्देशः ।  
      तथैव मुक्तेः साध्यत्वात् ।  
   परमेश्वरस्तु द्रष्टुं स्प्रष्टुं च शक्यः ।  
      तेन सहालापोऽपि साध्यः ।  
      सर्वे धर्माः समानास्तमेव गमयन्ति च ॥ ५॥  
  
   अपि तु मायाजवनिकाच्छन्नः स सुखेन द्रष्टुं  
      न लभ्यः ।  
      कामकाञ्चन कामनैव माया ।  
      तदपगमे सः स्वयमेवाविर्भवति मेघापायेंऽशुमानिव ।  
   ज्ञानमिश्रित भक्तिश्च मायानाशोपायः ।  
      स एव सर्वमित्यतो दीनदरिद्ररोग्यज्ञादीनां  
      नारायणदृष्ट्या सेवाऽप्यद्यतनकालेऽ-  
      अनुत्तमोपायश्चित्तशुद्धिद्वारा तं  
      साक्षात्कर्तुम् ॥ ६॥  
  
   कथञ्चित्तं ज्ञात्वा दृष्ट्वा स्पृष्ट्वा  
      भवबन्धनाद्विमुक्ता भवत ।  
      विमुक्ता भवतेत्युपनिषत् ॥ ७॥  
  
ॐ शान्तिः शान्तिः शान्तिः ॥  
  
  ॥ इति स्वामी हर्षानन्दकृत उपनिशत्समाप्ता ॥  
  
  
Encoded and proofread by Sunder Hattangadi sunderh at hotmail.com  
  
