---
Category: upanishhat, devii, devI, upanishad
Description-comments: aprakAshitA upaniShadaH
File name: kAmarAjakIlitoddhAropaniShat.itx
Indexextra: (Scanned Book)
Language: Sanskrit
Latest update: March 20, 2020
Location: doc_upanishhat
Proofread by: Kasturi navya sahiti kasturinsahiti at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: upanishhat
Text title: kAmarAjakIlitoddhAropaniShat
engtitle: kAmarAjakIlitoddhAropaniShat
itxtitle: kAmarAjakIlitoddhAropaniShat (shAkta)
title: कामराजकीलितोद्धारोपनिषत् (शाक्त)

---
  
 कामराजकीलितोद्धारोपनिषत्   
अथोवाच कामराजम् । तदुपासनात् कुशलं लभेत् । श्रियं लभेत् ।  
गुर्वीं वाणीं लभेत् । सर्वयुवतीनां प्रियो भवेत् । प्रथमं कामस्ततः  
शक्तिस्तदनु तुरीयं द्वावेतौ परैतानि पञ्चाक्षराणि भवन्ति ।  
ततः शून्यं च द्वौ दिवाकरहरौ । तदनु गोत्रभृन्माया ।  
एतानि षडक्षराणि भवन्ति । ततश्चन्द्रः प्रजापतिशक्रौ ।  
ततो माया । एतानि चतुरक्षराणि भवन्ति । आद्यं वाग्भवं द्वितीयं  
कामराजं तृतीयं शक्तिबीजं शुक्लं तरुगदिवाकराभं शशिकान्तं  
क्रमेण स्मरेत् । कफारादित्वात्कीलिता । कोटिजपात् सिद्धिर्न जायते ।  
यदा मन्मथकलादिर्भवति तदा निष्कीलिता भवेत् । सिद्धिदा भवेत् ।  
सा वीर्यवती भवेत् । त्रैलोक्यं वशमानयेत् । पूजनाद्दौर्भाग्यनाशो  
भवेत् । जपात् सिद्धीश्वरो भवेत् । इति शिवम् ॥ १॥  
  
अथाद्यं शाम्भवं द्वितायं शाक्तं चेति गुरुमुखात् ज्ञातव्यम् ।  
अन्यथा शापमाप्नुयात् । उपासना द्विविधा । शाम्भवं शाक्तं चेति । एवं  
लोपनाल्लोपा । प्रथमं शम्भुचन्द्रौ । तदनु दिवाकरेन्द्रौ । ततः  
पराबीजं वाग्भवम् । ततः कामराजं शिवचन्द्रकामशम्भुहरयः ।  
पराबीजं शक्तिः । कामपरामध्ये देवराजमेतच्छक्तिकूटम् ।  
एतेन पञ्चादशाक्षराणि भवन्ति । शम्भुप्रधानत्वाच्छाम्भवम् ।  
पूर्णोहं शिवोऽहमद्वैतरूपोऽहं नित्यानन्दरूपोऽहं इति स्मरेत् । नापि  
पूजायां व्रतनियमः । सर्वदा जपं चरेत् । विनोदतः कामिनीमध्ये  
कामि नीर्दृष्ट्वा च सदानन्दरूपो भवेत् । दिव्याङ्गरागौर्देहं  
भृषयेत् सुगन्धमाल्याम्बरालङ्काराद्यैः । मांसाद्यैः शुद्धैः  
सुमधुरैर्भोजयेत् । भपञ्चकेन पूजा कार्या । सदा कौलिको भवेत् ।  
कुलाचागत् सर्वसिद्धीश्वरो भवेत् । एकाकी शक्तियुक्तो भवेत् ।  
मादनं भुक्त्वा शक्तिभुग्भवेत् । शक्तिचक्रं पूजयेत् । भोगेन शिवं  
मोक्षमाप्नुयात् । शक्तिहर्षोत्पादनाच्छक्तिः प्रीता भवति । इति शिवम् ॥ २॥  
  
अथ वकुलैरर्चयेत् । रक्तपुष्पैरर्चयेत् । तदभावे जलैस्तदभाबे  
मानसीं भक्तिमाचरेत् । इति शिवम् ॥ ३॥  
  
(शाक्त-उपनिषदः)  
  
इत्याथर्वणशाखायां कामराजकीलितोद्धारोपनिषत् समाप्ता ।  
  
  
Proofread by Kasturi navya sahiti  
  
