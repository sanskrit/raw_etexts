---
Category: upanishhat, devii, devI, upanishad, dashamahAvidyA
Description-comments: aprakAshitA upaniShadaH
File name: kAlImedhAdIkShitopaniShat.itx
Indexextra: (Scanned Book)
Language: Sanskrit
Latest update: March 20, 2020
Location: doc_upanishhat
Proofread by: Kasturi navya sahiti kasturinsahiti at gmail.com
Send corrections to: Sanskrit@cheerful.com
Site access: https://sanskritdocuments.org
SubDeity: dashamahAvidyA
Subject: philosophy/hinduism/religion
Sublocation: upanishhat
Text title: kAlImedhAdIkShitopaniShat
engtitle: kAlImedhAdIkShitopaniShat
itxtitle: kAlImedhAdIkShitopaniShat (shAkta)
title: कालीमेधादीक्षितोपनिषत् (शाक्त)

---
  
 कालीमेधादीक्षितोपनिषत्   
अथाह वै देवानां पत्नीं भजते । तस्योपासकोऽन्यां गच्छन् ॐ  
अथैनां मेधादीक्षितरूपिणीं भावयेत् । स शिवो भवेत् । स कालीरूपो  
भवेत् । सोऽयं मेधास्पर्शमणिकालीं दीक्षयेत् । ततश्चिन्तामणिकालीं  
दीक्षयेत् । ततः सिद्धकाल्यधिकारी भवेत् । ततो विद्याराज्ञीं जपेत् ।  
ततः कामकलाकालीं परारूपिणीं जपेत् । ततश्चरणदीक्षारूपिणीं  
हंसकालीं यजेत् । रक्तशुक्लमिश्रनिर्वाणरूपिणीं यजेत् ।  
सर्वनिर्वाणदीक्षितो भवेत् । ततः शाम्भवादीक्षितो भवेत् ।  
गुह्यकाल्यधिष्ठितो भवेत् । शिवो भवेत् । स परारूपो भवेत् ।  
परात् पररूपो भवेत् । परात् परातीतरूपो भवेत् । चित्परारूपो  
भवेत् । चित्परात् परारूपो भवेत् । चित्परात् परातीतरूपो भवेत् ।  
ब्रह्मविष्णुरुद्रेश्वरसदाशिवमहाकालचित्पराम्बारूपो भवेत् ।  
स ब्रह्मत्वं गच्छति । मेधादीक्षां लभेत् । मेधादीक्षातः परा दीक्षा  
न विद्यत इत्याह भगवान् शिवः । स्पर्शविद्यया देहशुद्धिर्भवेत् ।  
ततश्चिन्तामाणिविद्याधिकारी विद्याराज्ञीं लभेत् । विद्याराज्यधिकारी तु  
षोढां जपेत् । तुर्याषोढाधिकारी कामकलां जपेत् । कामकलाधिकारी  
चरणरूपिणीं जपेत् । हंसदीक्षितो भवेत् । चरणाधिकारी  
षट्छाम्भवसम्पन्नो भवेत् । गुह्यकाल्यधिष्ठितो भवेत् । ततो  
मेधां चरेत् । जीवको हि भूङ्गत्वं गच्छति । भूरङ्गीभूत्वा षट्  
चक्राणि निर्भिन्द्यात् । ततः परागभुग्भवेत् । परकायप्रवेशवान  
वयस्स्थैर्यं चरेत् । कामरूपत्वं गच्छति । षष्टिसिद्धीश्वरो  
भवेदिति शिवप्रोक्तं वेद ॥  
  
(शाक्त-उपनिषदः)  
  
इत्याथर्वणे सौभाग्यकाण्डे कालीमेधादीक्षितोपनिषत् समाप्ता ।  
  
  
Proofread by Kasturi navya sahiti  
  
