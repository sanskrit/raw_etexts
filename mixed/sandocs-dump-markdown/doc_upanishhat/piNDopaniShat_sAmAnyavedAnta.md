---
Category: upanishhat, vedanta, upanishad
Description/comments: Atharva Veda upanishad
File name: piNDopaniShat.itx
Language: Sanskrit
Latest update: March 21, 2015
Location: doc_upanishhat
Proofread by: Sunder Hattangadi sunderh at hotmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: upanishhat
Text title: Pinda Upanishad
Transliterated by: Sunder Hattangadi sunderh at hotmail.com
engtitle: piNDopaniShat
itxtitle: piNDopaniShat (sAmAnyavedAnta)
title: पिण्डोपनिषत् (सामान्यवेदान्त)

---
  
 पिण्डोपनिषत्   
पितॄणां हंसरूपाणां यन्ता श्रीमज्जनार्दन ।  
भवतापप्रणुत्यर्थं सततं तमहं श्रये ॥ १॥  
  
ॐ पूर्णमदः पूर्णमिदं पूर्णात्पूर्णमुदच्यते ।  
पूर्णस्य पूर्णमादाय पूर्णामेवाशिष्यते ॥  
ॐ शान्तिः शान्तिः शान्तिः ॥  
  
ॐ ॥  
देवता ऋषयः सर्वे ब्रह्माणमिदमब्रुवन् ।  
मृतस्य दीयते पिण्डः कथं गृह्णन्त्य्चेतसः ॥ १॥  
भिन्ने पञ्चात्मके देहे गते पञ्चसु पञ्चधा ।  
हंसस्त्यक्त्वा गतो देहं कस्मिँस्थाने व्यवस्थितः ॥ २॥  
त्र्यहं वसति तोयेषु त्र्यहं वसति चाग्निषु ।  
त्र्यहमाकाशगो भूत्वा दिनमेकं तु वायुगः ॥ ३॥  
प्रथमेन तु पिण्डेन कलनं तस्य सम्भवः ।  
द्वितीयेन तु पिण्डेन मांसत्वक्षोणितोद्भवः ॥ ४॥  
तृतीयेन तु पिण्डेन मतिस्तस्याभिजायते ।  
चतुर्थेन तु पिण्डेन अस्थि मज्जा प्रजायते ॥ ५॥  
पञ्चमेन तु पिण्डेन हस्ताङ्गुल्यः शिरो मुखम् ।  
षष्ठेन कृतपिण्डेन हृत्कण्ठं तालु जायते ॥ ६॥  
सप्तमेन तु पिण्डेन दीर्घमायुः प्रजायते ।  
अष्टमेन तु पिण्डेन वाचं पुष्यति वीर्यवान् ॥ ७॥  
नवमेन तु पिण्डेन सर्वेन्द्रियसमाहृतिः ।  
दशमेन तु पिण्डेन भावानां प्लवनं तथा ।  
पिण्डे पिण्डशरीरस्य पिण्डदानेन सम्भवः ॥ ८॥  
हरिः ॐ तत्सदित्युपनिषत् ॥  
  
ॐ पूर्णमदः पूर्णमिदं पूर्णात्पूर्णमुदच्यते ।  
पूर्णस्य पूर्णमादाय पूर्णामेवाशिष्यते ॥  
ॐ शान्तिः शान्तिः शान्तिः ॥  
  
इत्याथर्वणीया पिण्डोपनिषत्समाप्ता ॥  
  
  
Encoded and proofread by Sunder Hattangadi sunderh at hotmail.com  
  
