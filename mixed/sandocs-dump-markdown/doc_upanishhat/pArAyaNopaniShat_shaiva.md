---
Category: upanishhat, shiva, upanishad
Description-comments: aprakAshitA upaniShadaH
File name: pArAyaNopaniShat.itx
Indexextra: (Scanned Book)
Language: Sanskrit
Latest update: March 20, 2020
Location: doc_upanishhat
Proofread by: Kasturi navya sahiti kasturinsahiti at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: upanishhat
Text title: pArAyaNopaniShat
engtitle: pArAyaNopaniShat
itxtitle: pArAyaNopaniShat (shaiva)
title: पारायणोपनिषत् (शैव)

---
  
 पारायणोपनिषत्   
अथाह वै वेदानां वेदत्वमेतेन शाक्ते शक्तित्वमेति न  
वेदमातुर्वेदमातृत्वमेतेन तत्सवितुर्वरेण्यं भर्गो देवस्य  
धीमहि । धियो यो नः प्रचोदयात् । परोरजसे सावदोम् । महाकालाय  
विद्महे श्मशानवासिने धीमहि । तन्नो रुद्रः प्रचोदयात् । रुद्र  
एवाग्निरिति । अथ प्रकाशः ॐ भूर्भुवः स्वः ॐ ऐं क्लीं सौः ।  
ॐ तत्सवितुर्वरेण्यं भर्गो देवस्य धीमहि । धियो यो नः प्रचोदयात् ।  
परोरजसे सावदोम् । सौः क्लीं ऐं ह्रौं क्रीं क्रीं क्रीं ह्रूं ह्रूं  
ह्रीं ह्रीं दक्षिणकालिके क्रीं क्रीं क्रीं ह्रूं ह्रूं ह्रीं ह्रीं स्वाहा ।  
ह्रां ऐं क्लीं श्रीं ॐ ॐ ॐ श्रीं क्लीं ऐं ।  
महाकालाय विद्महे श्मशानवासिने धीमहि । तन्नो रुद्रः प्रचोदयात् ।  
रुद्र एवाग्निरिति सङ्घट्टनाधीशो भवेत् ।  
तदिदम्पारायणवशादानन्दपूर्णो भवेत् ।  
ओघत्रयनामविशिष्टमाकृतिविशिष्टं नवनाथनामविशिष्टं वा  
नाममयीमाज्ञां दद्यात् । घटिकापारायणं चरेत् । दिनाक्षरयुगाक्षरे  
तद्दिननित्याहंसस्तदनु मातृकां जपेत् । कालनित्यां जपेत् ।  
द्विशतसाहस्रशीर्षं तरसाग्निजापी भवेत् । मन्त्रपारायणी भवेत् ।  
नामपारायणीभवेत् । चक्रपारायणी भवेत् । स सर्वं पश्यति ।  
स सर्वं जलमयो भवेत् । वह्नौ वह्निमयो भवेत् । चराचरगतिर्भवेत् ।  
पराशतषष्टिवाणीज्ञो भवेत् । षोढान्यासाधिकारी भवेत् । मासतः  
पक्षतो वारतः पारायणी भवेत् । सर्वाधिकारी भवेत् । दृष्टाकं  
चरेत् । तदाचरणी अमृतत्वं गच्छति । ब्रह्मत्वं गच्छति ।  
साक्षात्सप्तमीरूपो भवेदिति प्रोतं वेद ॥  
  
(शैव-उपनिषदः)  
  
इत्याथर्वणीये सौभाग्यकाण्डे पारायणोपनिषत् समाप्ता ।  
  
  
Proofread by Kasturi navya sahiti  
  
