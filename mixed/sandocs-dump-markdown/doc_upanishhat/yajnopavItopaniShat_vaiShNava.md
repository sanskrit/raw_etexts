---
Category: upanishhat, vishhnu, upanishad
Description-comments: aprakAshitA upaniShadaH
File name: yajnopavItopaniShat.itx
Indexextra: (Scanned Book)
Language: Sanskrit
Latest update: March 20, 2020
Location: doc_upanishhat
Proofread by: Kasturi navya sahiti kasturinsahiti at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: upanishhat
Text title: yajnopavItopaniShat
engtitle: yajnopavItopaniShat
itxtitle: yajnopavItopaniShat (vaiShNava)
title: यज्ञोपवीतोपनिषत् (वैष्णव)

---
  
 यज्ञोपवीतोपनिषत्   
यज्ञोपवीती धृतचक्रधारी यो ब्रह्मविद्ब्रह्मविदां मनीषी  
हिरण्यमादाय सुदर्शनं कृत्वा वह्निसंयुक्तं स्त्री शूद्रो बाहुभ्यां  
धारयेत् । तस्माद्गर्भेण जायते । ब्राह्मणस्य शरीरं जायते ।  
श्रीविष्णुं सर्वेश्वरं भजन्ति ॥  
  
नासादिकेशपर्यन्तमूर्ध्वपुण्ड्रं तु धारयेत् ।  
उद्धृतासि वराहेण कृष्णेन शतबाहुनाम् ॥  
  
भूमिर्धेनुर्धरणी लोकधारिणी ॥  
  
मृत्तिके हन मे पापं त्वयि सर्वं प्रतिष्ठितम् ॥  
  
तस्माद्द्विरेखं भवति तं देवकीपुत्रं समाश्रये । अग्निना वै होत्रा  
चक्रं पाञ्चजन्यं प्रतप्तं द्वयोर्भुजयोर्धारयेत् । आत्मकृतमाचरेत् ।  
आचार्यस्य सम्मुखं प्रपद्येत । तस्माद्वैकुण्ठं न पुनरागमनं  
सालोक्यसामीप्यसारूप्यसायुज्यं गच्छति । य एवं वेद । इत्युपनिषत् ॥  
  
(वैष्णव-उपनिषदः)  
  
इति यज्ञोपवीतोपनिषत् समाप्ता ।  
  
  
Proofread by Kasturi navya sahiti  
  
