---
Category: aShTottarashatanAmAvalI, raama
Description-comments: shrIvinAyakatantre
File name: naamaraamaayana.itx
Language: Sanskrit
Latest update: October 28, 2008
Location: doc_raama
Proofread by: P. P. Narayanaswami swami at math.mun.ca
Send corrections to: Sanskrit@cheerful.com
Site access: https://sanskritdocuments.org
Subject: Hinduism/religion/traditional
Sublocation: raama
Text title: nAmarAmAyaNam
Transliterated by: P. P. Narayanaswami swami at math.mun.ca
engtitle: nAmarAmAyaNam
itxtitle: nAmarAmAyaNam
title: नामरामायणम्

---
  
 नामरामायण   
॥ बालकाण्डः ॥  
शुद्धब्रह्मपरात्पर राम ।  
कालात्मकपरमेश्वर राम ।  
शेषतल्पसुखनिद्रित राम ।  
ब्रह्माद्यमरप्रार्थित राम ।  
चण्डकिरणकुलमण्डन राम ।  
श्रीमद्दशरथनन्दन राम ।  
कौसल्यासुखवर्धन राम ।  
विश्वामित्रप्रियधन राम ।  
घोरताटकाघातक राम ।  
मारीचादिनिपातक राम ।  
कौशिकमखसंरक्षक राम ।  
श्रीमदहल्योद्धारक राम ।  
गौतममुनिसम्पूजित राम ।  
सुरमुनिवरगणसंस्तुत राम ।  
नाविकधाविकमृदुपद राम ।  
मिथिलापुरजनमोहक राम ।  
विदेहमानसरञ्जक राम ।  
त्र्यम्बककार्मुखभञ्जक राम ।  
सीतार्पितवरमालिक राम ।  
कृतवैवाहिककौतुक राम ।  
भार्गवदर्पविनाशक राम ।  
श्रीमदयोध्यापालक राम ॥  
  
राम राम जय राजा राम ।  
राम राम जय सीता राम ॥  
  
॥ अयोध्याकाण्डः ॥  
अगणितगुणगणभूषित राम ।  
अवनीतनयाकामित राम ।  
राकाचन्द्रसमानन राम ।  
पितृवाक्याश्रितकानन राम ।  
प्रियगुहविनिवेदितपद राम ।  
तत्क्षालितनिजमृदुपद राम ।  
भरद्वाजमुखानन्दक राम ।  
चित्रकूटाद्रिनिकेतन राम ।  
दशरथसन्ततचिन्तित राम ।  
कैकेयीतनयार्पित राम ।  
विरचितनिजपितृकर्मक राम ।  
भरतार्पितनिजपादुक राम ॥  
  
राम राम जय राजा राम ।  
राम राम जय सीता राम ॥  
  
॥  अरण्यकाण्डः ॥  
दण्डकावनजनपावन राम ।  
दुष्टविराधविनाशन राम ।  
शरभङ्गसुतीक्ष्णार्चित राम ।  
अगस्त्यानुग्रहवर्दित राम ।  
गृध्राधिपसंसेवित राम ।  
पञ्चवटीतटसुस्थित राम ।  
शूर्पणखार्त्तिविधायक राम ।  
खरदूषणमुखसूदक राम ।  
सीताप्रियहरिणानुग राम ।  
मारीचार्तिकृताशुग राम ।  
विनष्टसीतान्वेषक राम ।  
गृध्राधिपगतिदायक राम ।  
शबरीदत्तफलाशन राम ।  
कबन्धबाहुच्छेदन राम ॥  
  
राम राम जय राजा राम ।  
राम राम जय सीता राम ॥  
  
॥ किष्किन्धाकाण्डः ॥  
हनुमत्सेवितनिजपद राम ।  
नतसुग्रीवाभीष्टद राम ।  
गर्वितवालिसंहारक राम ।  
वानरदूतप्रेषक राम ।  
हितकरलक्ष्मणसंयुत राम ।  
राम राम जय राजा राम ।  
राम राम जय सीता राम ।  
॥ सुन्दरकाण्डः ॥  
कपिवरसन्ततसंस्मृत राम ।  
तद्गतिविघ्नध्वंसक राम ।  
सीताप्राणाधारक राम ।  
दुष्टदशाननदूषित राम ।  
शिष्टहनूमद्भूषित राम ।  
सीतवेदितकाकावन राम ॥  
  
कृतचूडामणिदर्शन राम ।  
कपिवरवचनाश्वासित राम ॥  
  
राम राम जय राजा राम ।  
राम राम जय सीता राम ॥  
  
॥ युद्धकाण्डः ॥  
रावणनिधनप्रस्थित राम ।  
वानरसैन्यसमावृत राम ।  
शोषितशरदीशार्त्तित राम ।  
विभीष्णाभयदायक राम ।  
पर्वतसेतुनिबन्धक राम ।  
कुम्भकर्णशिरश्छेदन राम ।  
राक्षससङ्घविमर्धक राम ।  
अहिमहिरावणचारण राम ।  
संहृतदशमुखरावण राम ।  
विधिभवमुखसुरसंस्तुत राम ।  
खःस्थितदशरथवीक्षित राम ।  
सीतादर्शनमोदित राम ।  
अभिषिक्तविभीषणनुत राम ।  
पुष्पकयानारोहण राम ।  
भरद्वाजादिनिषेवण राम ।  
भरतप्राणप्रियकर राम ।  
साकेतपुरीभूषण राम ।  
सकलस्वीयसमानस राम ।  
रत्नलसत्पीठास्थित राम ।  
पट्टाभिषेकालङ्कृत राम ।  
पार्थिवकुलसम्मानित राम ।  
विभीषणार्पितरङ्गक राम ।  
कीशकुलानुग्रहकर राम ।  
सकलजीवसंरक्षक राम ।  
समस्तलोकोद्धारक राम ॥  
  
राम राम जय राजा राम ।  
राम राम जय सीता राम ॥  
  
॥ उत्तरकाण्डः ॥  
आगत मुनिगण संस्तुत राम ।  
विश्रुतदशकण्ठोद्भव राम ।  
सितालिङ्गननिर्वृत राम ।  
नीतिसुरक्षितजनपद राम ।  
विपिनत्याजितजनकज राम ।  
कारितलवणासुरवध राम ।  
स्वर्गतचम्बुक संस्तुत राम ।  
स्वतनयकुशलवनन्दित राम ।  
अश्वमेधक्रतुदिक्षित राम ।  
कालावेदितसुरपद राम ।  
आयोध्यकजनमुक्तित राम ।  
विधिमुखविभुदानन्दक राम ।  
तेजोमयनिजरूपक राम ।  
संसृतिबन्धविमोचक राम ।  
धर्मस्थापनतत्पर राम ।  
भक्तिपरायणमुक्तिद राम ।  
सर्वचराचरपालक राम ।  
सर्वभवामयवारक राम ।  
वैकुण्ठालयसंस्तित राम ।  
नित्यनन्दपदस्तित राम ॥  
  
राम राम जय राजा राम ।  
राम राम जय सीता राम ॥  
  
  
Encoded and proofread by P. P. Narayanaswami  
swami@math.mun.ca  
