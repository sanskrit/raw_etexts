+++
"Text title" = "lakShmaNasahasranAmastotram from bhushuNDIrAmAyaNa"
"File name" = "lakShmaNasahasranAmastotrambhushuNDIrAmAyaNa.itx"
itxtitle = "lakShmaNasahasranAmastotram (bhushuNDIrAmAyaNAntargatam)"
engtitle = "lakShmaNasahasranAmastotram from bhushuNDIrAmAyaNa"
Category = "raama, sahasranAma"
Location = "doc_raama"
Sublocation = "raama"
Language = "Sanskrit"
Subject = "philosophy/hinduism/religion"
"Proofread by" = "Pallasena Narayanaswami ppnswami at gmail.com"
Source = "Bhushundi Ramayanam pUrvakhaNDa, adhyAYa 15"
Indexextra = "(Book 1)"
"Latest update" = "February 25, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "लक्ष्मणसहस्रनामस्तोत्रम् (भुशुण्डीरामायणान्तर्गतम्)"

+++
  
 लक्ष्मणसहस्रनामस्तोत्रम् भुषुण्डिरामायणान्तर्गतम्   
पञ्चदशोऽध्यायः  
वसिष्ठ उवाच -  
इदानीं तव पुत्रस्य द्वितीयस्य महात्मनः ।  
नामसाहस्रकं वक्ष्ये सुगोप्यं दैवतैरपि ॥ १॥  
  
एष साक्षाद्धरेरंशो देवदेवस्य शार्ङ्गिणः ।  var  देवरामस्य  
यः शेष इति विख्यातः सहस्रवदनो विभुः ॥ २॥  
  
तस्यैतन्नामसाहस्रं वक्ष्यामि प्रयतः शृणु ।  
लक्ष्मणः शेषगः शेषः सहस्रवदनोऽनलः ॥ ३॥  
  
संकर्षणः कालरूपः सहस्रार्चिर्महानलः ।  
कालरूपो दुराधर्षो बलभद्रः प्रलम्बहा ॥ ४॥  
  
कृतान्तः कालवदनो विद्युज्जिह्वो विभावसुः ।  
कालात्मा कलनात्मा च कलात्मा सकलोऽकलः ॥ ५॥  
  
कुमारब्रह्यचारी च रामभक्तः शुचिव्रतः ।  
निराहारो जिताहारो जितनिद्रो जितासनः ॥ ६॥  
  
महारुद्रो महाक्रोधो इन्द्रजित्प्राणनाशकः ।  
सीताहितप्रदाता च रामसौख्यप्रदायकः ॥ ७॥  
  
यतिवेशो वीतभयः सुकेशः केशवः कृशः ।  
कृष्णांशो विमलाचारः सदाचारः सदाव्रतः ॥ ८॥  var  कृशांशो  
  
बर्हावतंसो विरतिर्गुञ्जाभूषणभूषितः ।  
शेषाचलनिवासो च शेषाद्रिः शेषरूपधृक् ॥ ९॥  
  
अधोहस्तः प्रशान्तात्मा साधूनां गतिदर्शनः ।  
सुदर्शनः सुरूपाङ्गो यज्ञदोषनिवर्तनः ॥ १०॥  
  
अनन्तो वासुकिर्नागो महीभारो महीधरः ।  var  वासुकीनागो  
कृतान्तः शमनत्राता धनुर्ज्याकर्षणोद्भटः ॥ ११॥  
  
महाबलो महावीरो महाकर्मा महाजवः ।  
जटिलस्तापसः प्रह्वः सत्यसन्धः सदात्मकः ॥ १२॥  
  
शुभकर्मा च विजयी नरो नारायणाश्रयः ।  
वनचारी वनाधारो वायुभक्षो महातपाः ॥ १३॥  
  
सुमन्त्रो मन्त्रतत्त्वज्ञः कोविदो राममन्त्रदः ।  
सौमित्रेयः प्रसन्नात्मा रामानुव्रत ईश्वरः ॥ १४॥  
  
रामातपत्रभृद् गौरः सुमुखः सुखवर्द्धनः ।  
रामकेलिविनोदी च रामानुग्रहभाजनः ॥ १५॥  
  
दान्तात्मा दमनो दम्यो दासो दान्तो दयानिधिः ।  
आदिकालो महाकालः क्रूरात्मा क्रूरनिग्रहः ॥ १६॥  
  
वनलीलाविनोदज्ञो विछेत्ता विरहापहः ।  
भस्माङ्गरागधवलो यती कल्याणमन्दिरः ॥ १७॥  
  
अमन्दो मदनोन्मादी महायोगी महासनः ।  
खेचरीसिद्धिदाता च योगविद्योगपारगः ॥ १८॥  
  
विषानलो विषह्यश्च कोटिब्रह्माण्डदाहकृत् ।  var  विषयश्च  
अयोध्याजनसंगीतो रामैकानुचरः सुधीः ॥ १९॥  
  
रामाज्ञापालको रामो रामभद्रः पुनीतपात् ।  
अक्षरात्मा भुवनकृद् विष्णुतुल्यः फणाधरः ॥ २०॥  
  
प्रतापी द्विसहस्राक्षो ज्वलद्रूपो विभाकरः ।  
दिव्यो दाशरथिर्बालो बालानां प्रीतिवर्द्धनः ॥ २१॥  
  
वाणप्रहरणो योद्धा युद्धकर्मविशारदः ।  
निषङ्गी कवची दृप्तो दृढवर्मा दृढव्रतः ॥ २२॥  
  
दृढप्रतिज्ञः प्रणयी जागरूको दिवाप्रियः ।  
तामसी तपनस्तापी गुडाकेशो धनुर्द्धरः ॥ २३॥  
  
शिलाकोटिप्रहरणो नागपाशविमोचकः ।  
त्रैलोक्यहिंसकर्त्ता च कामरूपः किशोरकः ॥ २४॥  
  
कैवर्तकुलविस्तारः कृतप्रीतिः कृतार्थनः ।  var  कुलनिस्तारः  
कौपीनधारी कुशलः श्रद्धावान् वेदवित्तमः ॥ २५॥  
  
व्रजेश्वरोमहासख्यः कुञ्जालयमहासखः ।  
भरतस्याग्रणीर्नेता सेवामुख्यो महामहः ॥ २६॥  
  
मतिमान् प्रीतिमान् दक्षो लक्ष्मणो लक्ष्मणान्वितः ।  
हनुमत्प्रियमित्रश्च सुमित्रासुखवर्द्धनः ॥ २७॥  
  
रामरूपो राममुखो रामश्यामो रमाप्रियः ।  
रमारमणसंकेती लक्ष्मीवाँल्लक्ष्मणाभिधः ॥ २८॥  
  
जानकीवल्लभो वर्यः सहायः शरणप्रदः ।  
वनवासप्रकथनो दक्षिणापथवीतभीः ॥ २९॥  
  
विनीतो विनयी विष्णुवैष्णवो वीतभीः पुमान् ।  
पुराणपुरुषो जैत्रो महापुरुषलक्ष्मणः ॥ ३०॥  var  लक्षणः  
  
महाकारुणिको वर्मी राक्षसौघविनाशनः ।  
आर्तिहा ब्रह्मचर्यस्थः परपीडानिवर्त्तनः ॥ ३१॥  
  
पराशयज्ञः सुतपाः सुवीर्यः सुभगाकृतिः ।  
वन्यभूषणनिर्माता सीतासन्तोषवर्द्धनः ॥ ३२॥  
  
राधवेन्द्रो रामरतिर्गुप्त सर्वपराक्रमः ।  var  रतिर्युक्त  
दुर्द्धर्षणो दुर्विषहः प्रणेता विधिवत्तमः ॥ ३३॥  
  
त्रयीमयोऽग्निमयः त्रेतायुगविलासकृत् ।  
दीर्घदंष्ट्रो महादंष्ट्रो विशालाक्षो विषोल्वणः ॥ ३४॥  
  
सहस्रजिह्वाललनः सुधापानपरायणः ।  
गोदासरित्तरङ्गार्च्यो नर्मदातीर्थपावनः ॥ ३५॥  
  
श्रीरामचरणसेवी सीतारामसुखप्रदः ।  
रामभ्राता रामसमो मार्त्तण्डकुलमण्डितः ॥ ३६॥  
  
गुप्तगात्रो गिराचार्यो मौनव्रतधरः शुचिः ।  
शौचाचारैकनिलयो विश्वगोप्ता विराड् वसुः ॥ ३७॥  
  
क्रुद्धः सन्निहितो हन्ता रामार्चापरिपालकः ।  
जनकप्रेमजामाता सर्वाधिकगुणाकृतिः ॥ ३८॥  
  
सुग्रीवराज्यकाङ्क्षी च सुखरूपी सुखप्रदः ।  
आकाशगामी शक्तीशोऽनन्तशक्तिप्रदेर्शनः ॥ ३९॥  var  शक्तिष्टो  
  
द्रोणाद्रिमुक्तिदोऽचिन्त्यः सोपकारजनप्रियः ।  
कृतोपकारः सुकृती सुसारः सारविग्रहः ॥ ४०॥  
  
सुवंशो वंशहस्तश्च दण्डी चाजिनमेखली ।  
कुण्डो कुन्तलभृत् काण्डः प्रकाण्डः पुरुषोत्तमः ॥ ४१॥  
  
सुबाहुः सुमुखः स्वङ्गः सुनेत्रः सम्भ्रमो क्षमी ।  
वीतभीर्वीतसङ्कल्पो रामप्रणयवारणः ॥ ४२॥  
  
वद्धवर्मा महेश्वासो विरूढः सत्यवाक्तमः ।  
समर्पणी विधेयात्मा विनेतात्मा क्रतुप्रियः ॥ ४३॥  
  
अजिनी ब्रह्मपात्री च कमण्डलुकरो विधिः ।  
नानाकल्पलताकल्पो नानाफलविभूषणः ॥ ४४॥  
  
काकपक्षपरिक्षेपी चन्द्रवक्त्रः स्मिताननः ।  
सुवर्णवेत्रहस्तश्च अजिह्मो जिह्मगापहः ॥ ४५॥  
  
कल्पान्तवारिधिस्थानो बीजरूपो महाङ्कुरः ।  
रेवतीरमणो दक्षो वाभ्रवी प्राणवल्लभः ॥ ४६॥  
  
कामपालः सुगौराङ्गो हलभृत् परमोल्वणः ।  
कृत्स्नदुःखप्रशमनो विरञ्जिप्रियदर्शनः ॥ ४७॥  
  
दर्शनीयो महादर्शो जानकीपरिहासदः ।  
जानकोनर्मसचिवो रामचारित्रवर्द्धनः ॥ ४८॥  
  
लक्ष्मीसहोदरोदारो दारुणः प्रभुरूर्जितः ।  
ऊर्जस्वलो महाकायः कम्पनो दण्डकाश्रयः ॥ ४९॥  
  
द्वीपिचर्मपरीधानो दुष्टकुञ्जरनाशनः ।  
पुरग्राममहारण्यवटीद्रुमविहारवान् ॥ ५०॥  
  
निशाचरो गुप्तचरो दुष्टराक्षसमारणः ।  
रात्रिञ्जरकुलच्छेत्ता धर्ममार्गप्रवर्तकः ॥ ५१॥  
  
शेषावतारो भगवान् छन्दोमूतिर्महोज्ज्वलः ।  
अहृष्टो हृष्टवेदाङ्गो भाष्यकारः प्रभाषणः ॥ ५२॥  
  
भाष्यो भाषणकर्ता च भाषणीयः सुभाषणः ।  
शब्दशास्त्रमयो देवः शब्दशास्त्रप्रवर्त्तकः ॥ ५३॥  
  
शब्दशास्त्रार्थवादी च शब्दज्ञः शब्दसागरः ।  
शब्दपारायणज्ञानः शब्दपारायणप्रियः ॥ ५४॥  
  
प्रातिशाख्यो प्रहरणो गुप्तवेदार्थसूचकः ।  
दृप्तवित्तो दाशरथिः स्वाधीनः केलिसागरः ॥ ५५॥  
  
गैरिकादिमहाधातुमण्डितश्चित्रविग्रहः ।  
चित्रकूटालयस्थायी मायी विपुलविग्रहः ॥ ५६॥  
  
जरातिगो जराहन्ता ऊर्ध्वरेता उदारधीः ।  
मायूरमित्रो मायूरो मनोज्ञः प्रियदर्शनः ॥ ५७॥  
  
मथुरापुरनिर्माता कावेरीतटवासकृत् ।  
कृष्णातीराश्रमस्थानो मुनिवेशो मुनीश्वरः ॥ ५८॥  
  
मुनिगम्यो मुनीशानो भुवनत्रयभूषणेः ।  
आत्मध्यानकरो ध्याता प्रत्यक्सन्ध्याविशारदः ॥ ५९॥  
  
वानप्रस्थाश्रमासेव्यः संहितेषु प्रतापधृक ।  
उष्णीषवान् कञ्चुकी च कटिबन्धविशारदः ॥ ६०॥  
  
मुष्टिकप्राणदहनो द्विविदप्राणशोषणः ।  var  प्रानहननो  
उमापतिरुमानाथ उमासेवनतत्परः ॥ ६१॥  
  
वानरव्रातमध्यस्थो जाम्बुवद्गणसस्तुतः ।  
जाम्बुवद्भक्तसुखदो जाम्बुर्जाम्बुमतीसखः ॥ ६२॥  
  
जाम्बुवद्भक्तिवश्यश्च जाम्बूनदपरिष्कृतः ।  
कोटिकल्पस्मृतिव्यग्रो वरिष्ठो वरणीयभाः ॥ ६३॥  
  
श्रीरामचरणोत्सङ्गमध्यलालितमस्तकः ।  
सीताचरणसंस्पर्शविनीताध्वमहाश्रमः ॥ ६४॥  
  
समुद्रद्वीपचारी च रामकैङ्कर्यसाधकः ।  
केशप्रसाधनामर्षी महाव्रतपरायणः ॥ ६५॥  
  
रजस्वलोऽतिमलिनोऽवधूतो धूतपातकः ।  
पूतनामा पवित्राङ्गो गङ्गाजलसुपावनः ॥ ६६॥  
  
हयशीर्षमहामन्त्रविपश्चिन्मन्त्रिकोत्तमः ।  
विषज्वरनिहन्ता च कालकृत्याविनाशनः ॥ ६७॥  
  
मदोद्धतो महायानो कालिन्दीपातभेदनः ।  
कालिन्दीभयदाता च खट्वाङ्गी मुखरोऽनलः ॥ ६८॥  
  
तालाङ्कः कर्मविख्यातिर्धरित्रीभरधारकः ।  
मणिमान् कृतिमान् दीप्तो बद्धकक्षो महातनुः ॥ ६९॥  
  
उत्तुङ्गो गिरिसंस्थानो राममाहात्म्यवर्द्धनः ।  
कीर्तिमान् श्रुतिकीर्तिश्च लङ्काविजयमन्त्रदः ॥ ७०॥  
  
लङ्काधिनाथविषहो विभीषणगतिप्रदः ।  
मन्दोदरीकृताश्चर्यो राक्षसीशतघातकः ॥ ७१॥  
  
कदलीवननिर्माता दक्षिणापथपावनः ।  
कृतप्रतिज्ञो बलवान् सुश्रीः सन्तोषसागरः ॥ ७२॥  
  
कपर्दी रुद्रदुर्दर्शो विरूपवदनाकृतिः ।  
रणोद्धुरो रणप्रश्नी रणघण्टावलम्बनः ॥ ७३॥  
  
क्षुद्रघण्टानादकटिः कठिनाङ्गो विकस्वरः ।  
वज्रसारः सारधरः शार्ङ्गी वरुणसंस्तुतः ॥ ७४॥  
  
समुद्रलङ्घनोद्योगी रामनामानुभाववित् ।  
धर्मजुष्टो घृणिस्पृष्टो वर्मी वर्मभराकुलः ॥ ७५॥  
  
धर्मयाजो धर्मदक्षो धर्मपाठविधानवित् ।  
रत्नवस्त्रो रत्नधौत्रो रत्नकौपीनधारकः ॥ ७६॥  
  
लक्ष्मणो रामसर्वस्वं रामप्रणयविह्वलः ।  
सबलोऽपि सुदामापि सुसखा मधुमङ्गलः ॥ ७७॥  
  
रामरासविनोदज्ञो रामरासविधानवित् ।  
रामरासकृतोत्साहो रामराससहायान् ॥ ७८॥  
  
वसन्तोत्सवनिर्माता शरत्कालविधायकः ।  
रामकेलीभरानन्दी दूरोत्सारितकण्टकः ॥ ७९॥  
  
इतीदं तव पुत्रस्य द्वितीयस्य महात्मनः ।  
यः पठेन्नामसाहस्रं स याति परमं पदम् ॥ ८०॥  
  
पीडायां वापि सङ्ग्रामे महाभय उपस्थिते ।  
यः पठेन्नामसाहस्रं लक्ष्मणस्य महौ मेधय ।  
स सद्यः शुभमाप्नोति लक्ष्मणस्य प्रसादतः ॥ ८१॥  
  
सर्वान् दुर्गान् तरत्याशु लक्ष्मणेत्येकनामतः ।  
द्वितीयनामोज्वारेण देवं वशयति ध्रुवम् ॥ ८२॥  
  
पठित्वा नामसाहस्रं शतावृत्या समाहितः ।  
प्रतिनामाहुतिं दत्वा कुमारान् भोजयेद्दश ॥ ८३॥  
  
सर्वान् कामानवाप्नोति रामानुजकृपावशात् ।  
लक्ष्मणेति त्रिवर्गस्य महिमा केन वर्ण्यते ॥ ८४॥  
  
यच्छ्रुत्वा जानकीजानेर्हदि मोदो विवर्द्धते ।  
यथा रामस्तथा लक्ष्मीर्यथा श्रीर्लक्ष्मणस्तथा ॥ ८५॥  var  लक्ष्म्या यथा  
  
रामद्वयोर्न भेदोऽस्ति रामलक्ष्मणयोः क्वचित् ।  
एष ते तनयः साक्षाद्वामेण सह सङ्गतः ॥ ८६॥  
  
हरिष्यति भुवो भारं स्थाने स्थाने वने वने ।  
द्रष्टव्यो निधिरेवासौ महाकीर्तिप्रतापयोः ॥ ८७॥  
  
रामेण सहितः क्रीडां बह्वीं विस्तारयिष्यति ।  var  बाह्वीं  
रामस्य कृत्वा साहाय्यं प्रणयं चार्चयिष्यति ॥ ८८॥  
  
इति श्रीमदादिरामायणे ब्रह्मभुशुण्डसंवादे   
लक्ष्मणसहस्रनामकथनं नाम पञ्चदशोऽध्यायः ॥ १५॥  
  
  
Proofread by Pallasena Narayanaswami ppnswami at gmail.com  
  
