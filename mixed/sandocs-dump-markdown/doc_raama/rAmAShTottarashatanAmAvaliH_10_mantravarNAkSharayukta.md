+++
"Text title" = "mantravarNAkSharayuktashrIrAmAShTottarashatanAmAvaliH"
"File name" = "mantravarNAkSharayuktashrIrAmAShTottarashatanAmAvaliH.itx"
itxtitle = "rAmAShTottarashatanAmAvaliH 10 mantravarNAkSharayukta"
engtitle = "Mantravarnaksharayukta Shri Ramashtottarashatanamavalih"
Category = "raama, aShTottarashatanAmAvalI"
Location = "doc_raama"
Sublocation = "raama"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
Indexextra = "(VSM 1)"
"Latest update" = "March 10, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "रामाष्टोत्तरशतनामावलिः १० मन्त्रवर्णाक्षरयुक्त"

+++
  
 मन्त्रवर्णाक्षरयुक्त श्रीरामाष्टोत्तरशतनामावलिः   
श्रीरामाय नमः ।  
ॐ श्रीमत्सूर्यकुलाम्भोधिवर्धनीयकलानिधये नमः ।  
श्रीमद्ब्रह्मेन्द्ररुद्रादिवन्दनीयजगद्गुरवे नमः ।  
श्रीमत्सौभाग्यसौन्द्रयलावण्याम्बुधिपङ्कजाय नमः ।  
श्रीमच्चिन्तामणीपीठमध्यसिंहासनेश्वराय नमः ।  
श्रीमद्राजाधिराजेन्द्रमुकुटाङ्कितपादुकाय नमः ।  
श्रीमद्धिमाद्रिराजेन्द्रकन्याध्येयपदाम्बुजाय नमः ।  
श्रीजगन्मोहनाकारदिव्यलावण्यविग्रहाय नमः ।  
श्रीशृङ्गाररससम्पूर्णमण्डलान्तस्सुधाकराय नमः ।  
श्रीकण्ठकरकोदण्डपरीक्षितपराक्रमाय नमः ।  
श्रीमत्सृष्ट्यादि विविधकार्यकारणमूर्तिमते नमः ।  
श्रीवत्सलाञ्छनात्यन्तमणिभूषणभूषिताय नमः ।  
श्रीभूनीलालिङ्गनोत्थपुलकाङ्कितविग्रहाय नमः ।  
श्रीमदम्लानतुलसीवनमालाविराजिताय नमः ।  
श्रीसाम्बदेवहृत्पद्मविकासनदिवाकराय नमः ।  
श्रीक्षीरवार्धिपर्यङ्कविहारात्यन्तबालकाय नमः ।  
श्रीमत्सुराराध्यपादयुगपद्मविराजिताय नमः ।  
श्रीकराकारकोदण्डकाण्डोपेतकराम्बुजाय नमः ।  
श्रीजानकीमुखाम्भोजमण्डनीयप्रभाकराय नमः ।  
श्रीराजाधिराजराजेन्द्ररमणीयगुणाकराय नमः ।  
रावणादिवधोद्यक्तविजृम्भितपराक्रमाय नमः ॥ २०  
  
राकेन्द्वर्काग्निविमलनेत्रत्रयविभूषिताय नमः ।  
रात्रिञ्चरौघमत्तेभविनिर्भेदमृगेश्वराय नमः ।  
राजत्सौदामिनीतुल्यदिव्यकोदण्डमण्डनाय नमः ।  
रमामनोज्ञवक्षोजदिव्यगन्धसुवासिताय नमः ।  
राक्षसेश्वरसंसेव्यदिव्यश्रीपादपङ्कजाय नमः ।  
राकेन्दुकुलसम्भूतरमणीप्राणनायकाय नमः ।  
रत्ननिर्मितभूषाढ्यचरणाम्बुजशोभिताय नमः ।  
रामाजनमनोहारिदिव्यकन्दर्पविग्रहाय नमः ।  
राघवान्वयसञ्जातनृपश्रेणिशिरोमणये नमः ।  
राकाशशिसमाकारवक्त्रमण्डलमण्डिताय नमः ।  
रावणासुरकासारचण्डभानुशरोत्तमाय नमः ।  
रमावक्षोजकस्तूरिवासनास्वादलोलुपाय नमः ।  
रणत्सङ्गीतसम्पूर्णसहस्रस्तम्भमण्डपाय नमः ।  
रत्नमञ्चस्थसौन्दर्यवनिताजनवेष्टिताय नमः ।  
रणत्किङ्किणिसंशोभिमण्डलीकृतकार्मुकाय नमः ।  
रत्नौघकान्तिविलसड्डोलाखेलनशीलनाय नमः ।  
माणिक्योज्ज्वलसन्दीप्तकुण्डलद्वयमण्डिताय नमः ।  
मन्दस्मिताननाम्भोजमोहितानेकतापसाय नमः ।  
मायामारीचसंहारकारणानन्दविग्रहाय नमः ॥ ४०  
  
मकराक्षादिदुस्साध्यदुष्टदर्पापहारकाय नमः ।  
माद्यन्मधुकरव्रातविलसत्केशसंवृताय नमः ।  
मनोबुद्धीन्द्रियप्राणवागादीनां विलक्षणाय नमः ।  
मनस्सङ्कल्पमात्रेण निर्मिताजाण्डकोटिकाय नमः ।  
मारुतात्मजसंसेव्यदिव्यश्रीचरणाम्बुजाय नमः ।  
मायामानुषवेषेण मायिकासुरखण्डनाय नमः ।  
मार्तण्डकोटिज्वलितमकराकारकुण्डलाय नमः ।  
मालतीतुलसीमाल्यवासिताखिलविग्रहाय नमः ।  
मारकोटिप्रतीकाशमहदद्भुतदेहभृते नमः ।  
महनीयदयावेशकलितापाङ्गलोचनाय नमः ।  
मकरन्दरसास्वादमाधुर्यगुणभूषणाय नमः ।  
महादेवसमाराध्यमणिनिर्मितपादुकाय नमः ।  
महामाणिक्यखचिताखण्डतूणीधनुर्धराय नमः ।  
मन्दरोद्भूतदुग्धाब्धिबिन्दुपुञ्जिविभूषणाय नमः ।  
यक्षकिन्नरगन्धर्वस्तूयमानपराक्रमाय नमः ।  
यत्नपूर्वजनानन्दसन्धानचतुरोद्यमाय नमः ।  
यमाद्यष्टाङ्गशीलादियमिहृत्पद्मगोचराय नमः ।  
यशोदाहृदयानन्दसिन्धुपूर्णसुधाकराय नमः ।  
याज्ञवल्क्यादि ऋषिभिस्संसेवितपदद्वयाय नमः ।  
यमलार्जुनपापौघपरिहारिपदाम्बुजाय नमः ॥ ६०  
  
याकिनीकुलसम्भूतपीडाजालापहारकाय नमः ।  
यादःपतिपयःक्षेभकारिबाणशरासनाय नमः ।  
यामिनीपद्मिनीनाथकृत श्रीकर्णकुण्डलाय नमः ।  
यातुधानाग्रणीभूतविभीषणवरप्रदाय नमः ।  
यागपावकसञ्जातद्रौपदीमानरक्षकाय नमः ।  
यक्षरक्षःशिक्षणार्थमुद्यद्भीषणसायकाय नमः ।  
यामार्धेन दशग्रीवसैन्यनिर्मूलनास्त्रविदे नमः ।  
यजनानन्दसन्दोहमन्दस्मितमुखाम्बुजाय नमः ।  
यामलागमवेदैकस्तूयमानयशोधनाय नमः ।  
याकिनीसाकिनीस्थानषडाधाराम्बुजाश्रयाय नमः ।  
यतीन्द्रवृन्दसंसेव्यमानाखण्डप्रभाकराय नमः ।  
यथोचितान्तर्यागादिपूजनीयमहेश्वराय नमः ।  
नानावेदादिवेदान्तैः प्रशंसितनिजाकृतये नमः ।  
नारदादिमुनिप्रेमानन्दसन्दोहवर्धनाय नमः ।  
नागराजाङ्कपर्यङ्कशायिसुन्दरविग्रहाय नमः ।  
नागारिमणिसङ्काशदेहकान्तिविराजिताय नमः ।  
नागेन्द्रफणिसोपाननृत्यलीलाविशारदाय नमः ।  
नमद्गीर्वाणमुकुटमणिरञ्जितपादुकाय नमः ।  
नागेन्द्रभूषणप्रेमातिशयप्राणवल्लभाय नमः ।  
नानाप्रसूनविलसद्वनमालाविराजिताय नमः ॥ ८०  
  
नवरत्नावलीशोभितापादतलमस्तकाय नमः ।  
नवमल्लीप्रसूनाभिशोभमानशिरोरुहाय नमः ।  
नलिनीशङ्खचक्रासिगदाशार्ङ्गेषुखेटधृते नमः ।  
नादानुसन्धानपरीवलोक्यनिजाकृतये नमः ।  
नरासुरसुरव्रातकृतपूजोपहारकाय नमः ।  
नखकोटिप्रभाजालव्याप्तब्रह्माण्डमण्डपाय नमः ।  
नतश्रीकरसौन्दर्यकरुणापाङ्गवीक्षणाय नमः ।  
नवदूर्वादलश्यामशृङ्गाराकारविग्रहाय नमः ।  
नरकासुरदोर्वंशशौर्यनिर्वापणक्षमाय नमः ।  
नानाप्रपञ्चवैचित्र्यनिर्माणात्यन्तपण्डिताय नमः ।  
माध्याह्न्यार्कप्रभाजालपुञ्जकिञ्जल्कसन्निभाय नमः ।  
मनुवंश्यकिरीटाग्रशोभमानशिरोमणये नमः ।  
मलयाचलसम्भूतदिव्यचन्दनचर्चिताय नमः ।  
मन्दराधारकमठाकारकारणविग्रहाय नमः ।  
महदादिप्रपञ्चान्तर्व्याप्तव्यापारविग्रहाय नमः ।  
महामायासमावेशिताण्डकोटिगणेश्वराय नमः ।  
मरामरेति सञ्जप्यमानमौनीश्वरप्रियाय नमः ।  
महत्सगुणरूपैक्यव्यक्तीकृतनिजाकृतये नमः ।  
मत्स्यकच्छपवाराहनृसिंहाद्यवतारकाय नमः ।  
मन्त्रमन्त्रार्थमन्त्राङ्गमन्त्रशास्त्रविशारदाय नमः ॥ १००  
  
मत्तेभवक्त्रषड्वक्त्रपञ्चवक्त्रैस्सुपूजिताय नमः ।  
मायाकल्पितविध्यण्डमण्डपान्तर्बहिःस्थिताय नमः ।  
मनोन्मण्यचलेन्द्रोर्ध्वशिखरस्थदिवाकराय नमः ।  
महेन्द्रसाम्राज्यफलसन्धानाप्तत्रिविक्रमाय नमः ।  
मातृकामण्डलव्याप्तकृतावरणमध्यगाय नमः ।  
मनोहरमहानीलमेघश्यामवपुर्धराय नमः ।  
मध्यकालान्त्यकालादिकालभेदविवर्जिताय नमः ।  
महासाम्राज्यपट्टाभिषेकोत्सुकहृदम्बुजाय नमः ॥ १०८  
  
श्रीरामाय नमः ।  
  
इति मन्त्रक्षरघटिताद्याक्षराष्टोत्तरशतनामावलिः समाप्ता ।  
  
  
Proofread by PSA Easwaran psaeaswaran at gmail.com  
  
