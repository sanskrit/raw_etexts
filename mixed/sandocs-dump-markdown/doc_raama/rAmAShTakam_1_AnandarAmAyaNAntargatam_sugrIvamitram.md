+++
"Text title" = "rAmAShTakaM"
"File name" = "rama8.itx"
itxtitle = "rAmAShTakam 1 (AnandarAmAyaNAntargatam sugrIvamitram)"
engtitle = "Ramashtakam from Ananda Ramayana"
Category = "aShTaka, raama"
Location = "doc_raama"
Sublocation = "raama"
Language = "Sanskrit"
Subject = "philosophy/hinduism/religion  dvAdashasargAntargatam"
"Transliterated by" = "Girish Beeharry, PSA Easwaran psaeaswaran at gmail"
"Proofread by" = "Girish Beeharry, PSA Easwaran psaeaswaran at gmail"
Description-comments = "from Ananda Ramayana, sArakANDe yuddhacharite"
"Latest update" = "August 24, 2014"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "रामाष्टकम् १ (आनन्दरामायणान्तर्गतम् सुग्रीवमित्रम्)"

+++
  
 रामाष्टकं १ श्रीमदानन्दरामायणे   
  
                     ॥ अथ रामाष्टकम् ॥  
  
श्रीशिव उवाच ।  
सुग्रीवमित्रं परमं पवित्रं सीताकलत्रं नवमेघगात्रम् ।  
कारुण्यपात्रं शतपत्रनेत्रं श्रीरामचन्द्रं सततं नमामि ॥११६॥१॥  
  
संसारसारं निगमप्रचारं धर्मावतारं हृतभूमिभारम् ।  
सदाविकारं सुखसिन्धुसारं श्रीरामचद्रं सततं नमामि ॥११७॥२॥  
  
लक्ष्मीविलासं जगतां निवासं लङ्काविनाशं भुवनप्रकाशम् ।  
भूदेववासं शरदिन्दुहासं श्रीरामचन्द्रं सततं नमामि ॥११८॥३॥  
  
मन्दारमालं वचने रसालं गुणैर्विशालं हतसप्ततालम् ।  
क्रव्यादकालं सुरलोकपालं श्रीरामचन्द्रं सततं नमामि ॥११९॥४॥  
  
वेदान्तगानं सकलैः समानं हृतारिमानं त्रिदशप्रधानम् ।  
गजेन्द्रयानं विगतावसानं श्रीरामचन्द्रं सततं नमामि ॥१२०॥५॥  
  
श्यामाभिरामं नयनाभिरामं गुणाभिरामं वचनाभिरामम् ।  
विश्वप्रणामं कृतभक्तकामं श्रीरामचन्द्रं सततं नमामि ॥१२१॥६॥  
  
लीलाशरीरं रणरङ्गधीरं विश्वैकसारं रघुवंशहारम् ।  
गम्भीरनादं जितसर्ववादं श्रीरामचन्द्रं सततं नमामि ॥१२२॥७॥  
  
खले कृतान्तं स्वजने विनीतं सामोपगीतं मनसा प्रतीतम् ।  
रागेण गीतं वचनादतीतं श्रीरामचन्द्रं सततं नमामि ॥१२३॥८॥  
  
श्रीरामचन्द्रस्य वराष्टकं त्वां मयेरितं देवि मनोहरं ये ।  
पठन्ति शृण्वन्ति गृणन्ति भक्त्या ते स्वीयकामान् प्रलभन्ति नित्यम् ॥१२४॥९॥  
  
इति शतकोटिरामचरितान्तर्गते श्रीमदानन्दरामायणे  
वाल्मीकीये सारकाण्डे युद्धचरिते द्वादशसर्गान्तर्गतं  
             श्रीरामाष्टकं समाप्तम् ॥  
  
  
Encoded and Proofread by  
Girish Beeharry, PSA Easwaran from Ananda Ramayana  
  
  
