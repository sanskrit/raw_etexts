+++
"Text title" = "rAmadvAdashanAmastotram"
"File name" = "rAmadvAdashanAmastotram.itx"
itxtitle = "rAmadvAdashanAmastotram (skandapurANAntargatam)"
engtitle = "rAmadvAdashanAmastotram"
Category = "raama, dvAdasha"
Location = "doc_raama"
Sublocation = "raama"
Language = "Sanskrit"
Subject = "philosophy/hinduism/religion"
"Latest update" = "July 6, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "रामद्वादशनामस्तोत्रम् (स्कन्दपुराणान्तर्गतम्)"

+++
  
 श्रीरामद्वादशनामस्तोत्रम्   
प्रथमं श्रीधरं विद्याद्द्वितीयं रघुनायकम् ।  
तृतीयं रामचन्द्रं च चतुर्थं रावणान्तकम् ॥ १॥  
  
पञ्चमं लोकपूज्यं च षष्ठमं जानकीपतिम् ।  
सप्तमं वासुदेवं च श्रीरामं चाष्टमं तथा ॥ २॥  
  
नवमं जलदश्यामं दशमं लक्ष्मणाग्रजम् ।  
एकादशं च गोविन्दं द्वादशं सेतुबन्धनम् ॥ ३॥  
  
द्वादशैतानि नामानि यः पठेच्छ्रद्धयान्वितः ।  
अर्धरात्रे तु द्वादश्यां कुष्ठदारिद्र्यनाशनम् ॥ ४॥  
  
अरण्ये चैव सङ्ग्रामे अग्नौ भयनिवारणम् ।  
ब्रह्महत्या सुरापानं गोहत्याऽऽदि निवारणम् ॥ ५॥  
  
सप्तवारं पठेन्नित्यं सर्वारिष्टनिवारणम् ।  
ग्रहणे च जले स्थित्वा नदीतीरे विशेषतः ।  
अश्वमेधशतं पुण्यं ब्रह्मलोके गमिष्यति ॥ ६॥  
  
इति श्री स्कन्दपुराणे उत्तरखण्डे श्रीउमामहेश्वरसंवादे  
श्रीरामद्वादशनामस्तोत्रं सम्पूर्णम् ।  
  
  
