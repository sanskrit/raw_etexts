---
Acknowledge-Permission: Copyright Pushpa Srivatsan
Author: Pushpa Srivatsan
Category: raama, puShpAshrIvatsan
File name: rAmasahasranAmAkSharapuShpAvaliH.itx
Indexextra: (Tamil-English Translation)
Language: Sanskrit
Latest update: November 25, 2017
Location: doc_raama
Proofread by: N V Vathsan nvvathsan at gmail.com
Send corrections to: Sanskrit@cheerful.com
Site access: https://sanskritdocuments.org
Source: SriTyagaramaPushpavali 2005
Subject: philosophy/hinduism/religion
Sublocation: raama
Text title: rAmasahasranAmAkSharapuShpAvaliH
Texttype: svara
Transliterated by: N V Vathsan nvvathsan at gmail.com
engtitle: rAmasahasranAmAkSharapuShpAvaliH
itxtitle: rAmasahasranAmAkSharapuShpAvaliH (puShpA shrIvatsena virachitA)
title: रामसहस्रनामाक्षरपुष्पावलिः (पुष्पा श्रीवत्सेन विरचिता)

---
  
 श्रीरामसहस्रनामाक्षरपुष्पावलिः   
           ॐ  
       श्रीरामजयम्  
ॐ सद्गुरुश्रीत्यागराजस्वामिने नमो नमः ।  
  
नमः श्रीत्यागराजाय मदाचार्यवराय च ।  
श्रीसीतारामभक्ताय गुरुदेवाय ते नमः ॥  
  
ॐ सीतावराय विद्महे । त्यागगेयाय धीमहि ।  
तन्नो रामः प्रचोदयात् ॥  
  
अथ श्रीरामसहस्रनामाक्षरपुष्पावलिः ।  
  
अनन्यरामभक्ताय अक्षरावलिशक्तये ।  
अनन्यगुरुदेवाय अक्षराय नमो नमः ॥ १॥  
  
आनन्दनादरूपाय आत्मप्रकाशदीपिने ।  
आदिदेवप्रगेयाय आचार्याय नमो नमः ॥ २॥  
  
श्रीसीतारामगेयाय पुष्पावलिप्रचोदिने ।  
श्रीत्यागब्रह्मसन्नाम्ने सद्गुरुस्वामिने नमः ॥ ३॥  
  
अम्बासीतामहालक्ष्म्यै अक्षरारम्भहूतये ।  
अतिमङ्गलधात्र्यै च अतिभायै नमो नमः ॥ ४॥  
  
अक्षरावलिपूज्याय क्षरान्तस्थाक्षरात्मने ।  
अक्षरावलिवासाय श्रीरामाय नमो नमः ॥ ५॥  
  
अद्वैततत्त्वसाराय अक्षराजान्तरात्मने ।  
अचिन्त्यचिन्त्यरूपाय सीतारामाय ते नमः ॥ ६॥  
  
अयोध्यानृपपुत्राय अवनीजासुजानये ।  
असमानप्रभावाय अभिरामाय ते नमः ॥ ७॥  
  
आनन्दकन्दमूलाय आद्यन्तरहितार्चिषे ।  
आशराभावभावाय आत्मारामाय ते नमः ॥ ८॥  
  
इलाधिपाय इष्टाय इन्दुद्युमणिचक्षुषे ।  
इनवंशाब्धिचन्द्राय इक्ष्वाकुभातवे नमः ॥ ९॥  
  
ईयसत्त्वप्रकाशाय ईरणात्मजवन्दिने ।  
ईशसन्नूतसन्नाम्ने ईश्वराय नमो नमः ॥ १०॥  
  
उत्तमश्लोकपूज्याय उत्तमासक्तिदायिने ।  
उत्तमोत्तमगुण्याय उत्तमाय नमो नमः ॥ ११॥  
  
ऊषप्रशान्तिगेयाय ऊषकध्यातृसेविने ।  
ऊषकस्तुतगीताय ऊषारामाय ते नमः ॥ १२॥  
  
ऋषिपूजितपादाय ऋषिसन्नुतकीर्तये ।  
ऋषिमानसवासाय ऋतधाम्ने नमो नमः ॥ १३॥  
  
एकब्रह्मस्वरूपाय एकवाक्यार्थकाय च ।  
एकान्तस्वानुभूताय एकाक्षराय ते नमः ॥ १४॥  
  
ऐकाग्र्यभक्तिगीताय ऐकान्तिकसुखाय च ।  
ऐकात्म्यैकार्थदात्रे च ऐकान्तिकाय ते नमः ॥ १५॥  
  
ओङ्कारव्यक्तरूपाय ओङ्कारनादशक्तये ।  
ओङ्कारगुप्तसत्त्वाय ओङ्कारब्रह्मणे नमः ॥ १६॥  
  
औजस्यनामसाराय औज्ज्वल्यसत्यतेजसे ।  
औषधीयसुनामप्रभावरामाय ते नमः ॥ १७॥  
  
कल्याणगुणसान्द्राय कल्याणकीर्तिदायिने ।  
कल्याणरामचन्द्राय कल्याणीपतये नमः ॥ १८॥  
  
कारुण्यपूर्णवीक्षाय कामादिरिपुदारिणे ।  
कामितार्थप्रदात्रे च कालातीताय ते नमः ॥ १९॥  
  
किरणावलिमालाय कीशसन्नुततेजसे ।  
कीर्तनौघनिमग्नाय कीर्तिताय नमो नमः ॥ २०॥  
  
कुन्दकुड्मलदन्ताय कुटिलालकशोभिने ।  
कुण्डलीशसुशय्याय कुलदैवाय ते नमः ॥ २१॥  
  
कूर्ममत्स्यावताराय कूवारशयनाय च ।  
कूटशस्तोत्रमालाय कूटस्थाय नमो नमः ॥ २२॥  
  
कृष्णावतारलीलाय कृपणोद्धारणाय च ।  
कृताञ्जलिप्रसादाय कृपालवे नमो नमः ॥ २३॥  
  
केदारनाथनूताय केवलज्ञानदायिने ।  
केदारसन्निवासाय केशवाय नमो नमः ॥ २४॥  
  
कैकेयीसुतपूज्याय कैटभारिसुकीर्तये ।  
कैलासनाथमोदाय कैवल्यदायिने नमः ॥ २५॥  
  
कोटिशाजप्तनाम्ने च कोपतापप्रणाशिने ।  
कोटिसूर्यप्रभासाय कोदण्डपाणये नमः ॥ २६॥  
  
कौशल्याप्रियपुत्राय कौशिकाहवरक्षिणे ।  
कौशेयपीतवासाय कौस्तुभाङ्काय ते नमः । २७॥  
  
क्रमकाक्षरगीताय क्रान्तदर्शिप्रसादिने ।  
क्रियायोगोपदेशाय क्रीडाविनोदिने नमः ॥ २८॥  
  
क्रूरराक्षसहाराय क्रोधमोहविदारिणे ।  
क्रोडीकृताञ्जनेयाय क्लेशापहाय ते नमः ॥ २९॥  
  
क्वणद्वीणास्वरस्थाय क्षणक्षणस्मृताय च ।  
क्षमस्तोतृमनःस्थाय क्षान्तिमते नमो नमः ॥ ३०॥  
  
क्षितिजावरनाथाय क्षीरसागरशायिने ।  
क्षुब्धमानसशाम्याय क्षेमङ्कराय ते नमः ॥ ३१॥  
  
क्षेत्रज्ञायातिदैवाय क्षैत्रज्ञक्षिप्रदाय च ।  
क्षौमसम्मृदुवाचाय क्ष्मापुत्रीपतये नमः ॥ ३२॥  
  
खगराजतुरङ्गाय खरदूषणहारिणे ।  
खाण्डवस्वादुभाषाय ख्यातिदात्रे नमो नमः ॥ ३३॥  
  
गङ्गाप्रभावपादाय गजेन्द्रमोक्षकारिणे ।  
गम्भीरद्युतिशोभाय गरिष्ठाय नमो नमः ॥ ३४॥  
  
गान्धर्वगानपूज्याय गानमाधुर्यवासिने ।  
गानलोलाय गेयाय गायत्रीगीतये नमः ॥ ३५॥  
  
गिरीशप्रियसन्नाम्ने गिरामाधुर्यभाषिणे ।  
गीर्वाणमुनिवन्द्याय गीताचार्याय ते नमः ॥ ३६॥  
  
गीतवाद्याभिनन्दाय गीतसत्कृतिमोदिने ।  
गुरुदेवाभिगीताय गुहारामाय ते नमः ॥ ३७॥  
  
गुप्ताय गुणसान्द्राय गुणातीतस्वरूपिणे ।  
गुप्तहृत्स्थलवन्द्याय गूढोत्मने नमो नमः ॥ ३८॥  
  
गृहदैवाय गेयाय गेयराजस्तुताय च ।  
गैरिकीभवपादाय गोधूलिशान्तये  नमः ॥ ३९॥  
  
गोविन्दाय सुनन्दाय गौरीशमुदितात्मने ।  
गौराननाय गौराय गौरवकृतये नमः ॥ ४०॥  
  
ग्मापुत्रीमनआभाय ग्रथिताक्षरमालिने ।  
ग्रन्थनाथाय ग्रन्थाय ग्लानिच्छिदे नमो नमः ॥ ४१॥  
  
घटनापरिपूर्णाय घनगानप्रसादिने ।  
घण्टारवाभिपूज्याय घनश्यामाय ते नमः ॥ ४२॥  
  
घण्टानादसुगीताय घनीकृतातिशक्तये ।  
घनाघघनघाताय घनस्वराय ते नमः ॥ ४३॥  
  
घुषिताद्भुतसन्नाम्ने घूर्णमानससान्त्विने ।  
घोरसंसारताराय घृणिने ते नमो नमः ॥ ४४॥  
  
घृणापाङ्गसुरक्षाय घृणिवंशातिभातये ।  
घृणाघ्नघृणसान्द्राय घृणालवे नमो नमः ॥ ४५॥  
  
चण्डभास्करतेजाय चन्द्रभास्करचक्षुषे ।  
चण्डमारुतबाणाय चन्द्राननाय ते नमः    ॥ ४६॥  
  
चापालङ्कृतपाणाय चारित्राद्भुतकीर्तये ।  
चायनीयप्रशान्ताय चारुनेत्राय ते नमः ॥ ४७॥  
  
चिरकालसुगीताय चिन्तितार्चितचित्तये ।  
चिरस्थायिचरित्राय चित्स्वरूपाय ते नमः ॥ ४८॥  
  
चिद्विलासाय चित्तागोचराय चिन्तिताय च ।  
चित्तशोधननाम्ने च चिन्मयाय नमो नमः ॥ ४९॥  
  
चेतोहरातितेजाय चेतनाचेतनात्मने ।  
चेतोजार्चितदैवाय चैतन्यब्रह्मणे नमः ॥ ५०॥  
  
चैत्रावतारताराय चोदितानन्यभक्तये ।  
चौक्षव्यक्त्यकलङ्काय च्युतश्रायाय ते नमः ॥ ५१॥  
  
छत्रच्छायाधिराजाय छन्दस्कृतस्तुताय च ।  
छन्दोवृत्तस्तुतिस्थाय छन्द्राय ते नमो नमः ॥ ५२॥  
  
छायामण्डलवृत्ताय छिद्रहृच्छमनाय च ।  
छुरिताक्षरमालाय छन्दकाय नमो नमः ॥ ५३॥  
  
जन्ममृत्युविवर्जाय जराधिव्याधिघातिने ।  
जगन्नाथाय नीथाय जयरामाय ते नमः ॥ ५४॥  
  
जगदानन्दकाराय जानकीजयजानये ।  
जगन्मोहनरामाय जनाधाराय ते नमः ॥ ५५॥  
  
जप्यतारकनाम्ने च जपमन्त्रस्वरूपिणे ।  
जपार्थाक्षररूपाय जप्तनाम्ने नमो नमः ॥ ५६॥  
  
जलजारुणपादाय जगदात्मस्वरूपिणे ।  
जलजाप्तकुलाप्ताय जलेशशायिने नमः ॥ ५७॥  
  
जानकीसुकलत्राय जाजीकुसुमधारिणे ।  
जानकीजापसाराय जागर्तये नमो नमः ॥ ५८॥  
  
जितगौतमशापाय जितेन्द्रियाय जित्वने ।  
जितशङ्करचापाय जितसीताय ते नमः ॥ ५९॥  
  
जितरामाय रामाय जितशङ्करचेतसे ।  
जितात्मने अजित्याय जितकामाय ते नमः ॥ ६०॥  
  
जीवाधाराय जीवाय जीवनाधारभासवे ।  
जीवशक्त्यैकजीवाय जीवनीयाय ते नमः ॥ ६१॥  
  
जीवन्मुक्तप्रगीताय जुष्टसद्गुरुगीतये ।  
जूर्णिश्लोकातिदैवाय जुष्यरामाय ते नमः ॥ ६२॥  
  
जूर्णिगङ्गाप्रभावाय जृम्भपुष्पार्चिताय च ।  
जृम्भिताव्यक्तरूपाय जेन्याय ते नमो नमः ॥ ६३॥  
  
जेत्राय जैवसर्वस्मै जोषिकार्चिततेजसे ।  
जोटिङ्गध्यातसन्नाम्ने ज्ञप्त्यतीताय ते नमः ॥ ६४॥  
  
ज्ञानाय ज्ञानगम्याय  ज्ञानानन्दस्वरूपिणे ।  
ज्ञानवृद्धमनःस्थाय ज्ञानतेजाय ते नमः ॥ ६५॥  
  
ज्ञेयाय ज्ञातसर्वस्मै ज्ञीप्सापूरणचक्षसे ।  
ज्याघोषबाणकोदण्डरामाय ते नमो नमः ॥ ६६॥  
  
झङ्कारश्रुतिगीताय टङ्कारघोषधन्वने ।  
झल्लरीनादमोदाय ठक्कुराकृतये नमः ॥ ६७॥  
  
तन्त्रीसुस्वरलोलाय   तन्त्रीस्वरलयाय च ।  
तन्त्रीसङ्गीतमोदाय तन्त्रीरागाय ते नमः ॥ ६८॥  
  
तालवाद्याभिनन्दाय ताराधिपाननाय च ।  
तारकारामनाम्ने च तारणाय नमो नमः ॥ ६९॥  
  
तिष्याय तिष्यसन्नाम्ने तिष्यकेतुस्तुताय च ।  
तीर्थातितीर्थनाम्ने च तीर्णभावाय ते नमः ॥ ७०॥  
  
तुम्बुर्वानूतगीताय तूष्णींस्थप्रणवाय च ।  
तृष्णाक्षयाय तृष्याय तृप्तकामाय ते नमः ॥ ७१॥  
  
तेजोजितायुतार्काय  तेजस्कराय तेजसे ।  
तोयालयगभीराय तोयात्मने नमो नमः ॥ ७२॥  
  
तौर्यत्रिकाभिवन्द्याय तौर्यत्रिकप्रियाय च ।  
त्यक्तसर्वसुहृत्स्थाय त्यागयुक्ताय ते नमः ॥ ७३॥  
  
त्यागब्रह्मसुयुक्ताय त्यागराजनुताय च ।  
त्यागब्रह्मसुवाक्स्थाय श्रीरामाय नमो नमः ॥ ७४॥  
  
त्यागराजेष्टदैवाय त्यागराजार्चिताय च ।  
त्यागराजनुलोलाय श्रीरामाय नमो नमः ॥ ७५॥  
  
त्यागब्रह्मसुपक्षाय त्यागराजप्रियाय च ।  
त्यागब्रह्मसमक्षाय श्रीरामाय नमो नमः ॥ ७६॥  
  
त्यागराजकृतिस्थाय त्यागसङ्कीर्तितात्मने ।  
त्यागब्रह्मात्मलीनाय श्रीरामाय नमो नमः ॥ ७७॥  
  
त्राणानन्यातिदैवाय त्रिविद्यासारभाससे ।  
त्रिगुणातीतसत्याय श्रीरामाय नमो नमः ॥ ७८॥  
  
त्रिलोकवन्दितेशाय त्रितापार्तिविदारिणे ।  
त्रिलोकातीतदेवाय त्रिविक्रमाय ते नमः ॥ ७९॥  
  
दक्षशिक्षकनूताय दमादिशमदायिने ।  
दहराकाशवासाय दयाकूटाय ते नमः ॥ ८०॥  
  
दशावतारलीलाय दशाशुभकराय च ।  
दशाननविदाराय दाशरथ्यर्किने नमः ॥ ८१॥  
  
दिव्यवंशाद्रिदीपाय दिष्णवे सर्वदिष्णवे ।  
दिनान्वयाब्धिचन्द्राय दिव्याय ते नमो नमः ॥ ८२॥  
  
दिव्यगङ्गासमक्षाय दिव्यगङ्गाभिनन्दिने ।  
दिव्यप्रयागदैवाय रघुनाथाय ते नमः ॥ ८३॥  
  
दीर्घायुष्प्रददैवाय दीनावनव्रताय च ।  
दुःखशोकनिवाराय दुरासदाय ते नमः ॥ ८४॥  
  
दुर्गाभ्रात्रे च दुर्गाय दुर्गहैमाद्रिरूपिणे ।  
दुर्गागङ्गासुमालाय दुर्गाढाय नमो नमः ॥ ८५॥  
  
दूरीकृताघसङ्घाय दृढव्रताभयाय च ।  
देहमानसपोषाय दृशानाय नमो नमः ॥ ८६॥  
  
देवादिमृग्यपादाय देवदेवार्चिताय च ।  
देवकुल्याप्रभावाय देवेशाय नमो नमः ॥ ८७॥  
  
दैवाय दैत्यदाराय दोलारोपितमूर्तये ।  
दोलोत्सवसुगीताय दोषहाय नमो नमः ॥ ८८॥  
  
दौर्बल्यक्लान्त्यपोहाय दौर्ग्यविद्रावणाय च ।  
द्युसरिद्भावभावाय द्युतिधाराय ते नमः ॥ ८९॥  
  
द्युतिमण्डलवृत्ताय द्योतितान्तर्गुहाय च ।  
द्रुतसिद्धिप्रदात्रे च द्रुतबाणाय ते नमः ॥ ९०॥  
  
द्वन्द्वातीताय द्वन्द्वाय द्वन्द्वदुःखनिवारिणे ।  
द्विकरेहपरार्थाय  द्वैताद्वैताय ते नमः ॥ ९१॥  
  
धरणीधरधीराय  धराधिपनुताय च ।  
धरणीतनयापाय धर्मात्मने नमो नमः ॥ ९२॥  
  
धन्याय धर्मपालाय   धाराधरस्वराय च ।  
धाराधराभगात्राय  धात्रे तुभ्यं नमो नमः ॥ ९३॥  
  
धिष्ण्यहृत्स्थलदैवाय धीमन्दिरनिवासिने ।  
धीताय धीतिगीताय धीरोदात्ताय ते नमः ॥ ९४॥  
  
धुनिनाथनिवासाय  धूननात्मजसेविने ।  
धूपदीपादिसेव्याय धुरीणाय नमो नमः ॥ ९५॥  
  
धृतकोदण्डचापाय धृतिकाराय धृत्वने ।  
धृतहस्तसुनीथाय धृतात्मने नमो नमः ॥ ९६॥  
  
धेयनामसुपेयाय धैर्यधैवत्यधाय च ।  
धोरणीनामगेयाय धौतात्मने नमो नमः ॥ ९७॥  
  
ध्येयाय ध्यानगम्याय ध्यानस्थान्तर्विलासिने ।  
ध्यायमानाय रामाय ध्यातोङ्काराय ते नमः ॥ ९८॥  
  
ध्रुवसिद्धिप्रदात्रे च ध्रुवाक्षरान्तरात्मने ।  
ध्वनितोङ्कारनादाय ध्वनिरूपाय ते नमः ॥ ९९॥  
  
नतजीवनजीवाय नतमानससान्त्विने ।  
नमस्कृताय नम्याय नन्दनीयाय ते नमः ॥ १००॥  
  
नतपोषणतोषाय नवनव्यसुगीतये ।  
नतराजाभिनूताय नरोत्तमाय ते नमः ॥ १०१॥  
  
नरवेषधरापाय नवमन्मथरूपिणे ।  
नलिनाक्षविशालाय नरानन्दाय ते नमः ॥ १०२॥  
  
नादसुस्वरपूज्याय नादानन्दलयात्मने ।  
नादोपासनतुष्टाय नादरूपाय ते नमः ॥ १०३॥  
  
नारदानन्दगेयाय नागराजसुशायिने ।  
नारदागीतलोलाय नारायणाय ते नमः ॥ १०४॥  
  
निगमागमसाराय निश्चलानन्दचेतसे ।  
निजदाससुरक्षाय निरामयाय ते नमः ॥ १०५॥  
  
नित्यनूतनरूपाय नित्योत्सवसवाय च ।  
नित्यत्ववरदात्रे च नित्यानन्दाय ते नमः ॥ १०६॥  
  
निद्रालस्यातिदूराय निगमागमचारिणे ।  
निर्वाणफलदात्रे च निरञ्जनाय ते नमः ॥ १०७॥  
  
नीलनिर्मलरूपाय नीरजाह्लादकारिणे ।  
नीरदश्यामशोभाय नीरजाक्षाय ते नमः ॥ १०८॥  
  
नुतिश्रेष्ठसुगीताय नूपुरानादगामिने ।  
नूतनक्षीरभक्षाय नूनङ्गोप्त्रे नमो नमः ॥ १०९॥  
  
नृत्यवाद्यसुगीताय नृसिंहावतराय च ।  
नृपोत्तमाय नेत्रे च नेत्रानन्दाय ते नमः ॥ ११०॥  
  
नेत्रोत्सवसुरूपाय नैत्यसङ्गीतसिद्धये ।  
नैगमागमसत्त्वाय नैःश्रेयसाय ते नमः ॥ १११॥  
  
नैत्यनैर्मल्यरूपाय नैष्ठ्यनैष्कर्म्यसिद्धये ।  
नैकाय एकवाचाय नैकात्मने नमो नमः ॥ ११२॥  
  
नोदिताख्यातधर्माय नोधाभक्तिप्रगीतये ।  
नौकातारकनाम्ने च न्यायरूपाय ते नमः ॥ ११३॥  
  
पट्टाभिरामचन्द्राय पङ्कजाक्षीरताय च ।  
पवमानसुताप्ताय परिपूर्णाय ते नमः ॥ ११४॥  
  
परब्रह्मस्वरूपाय परमानन्दधीधये ।  
पञ्चापगेशगीताय परेशाय नमो नमः ॥ ११५॥  
  
पापाभावाय भावाय पापभावप्रणाशिने ।  
पापसन्धावगङ्गाय पावनाय नमो नमः ॥ ११६॥  
  
पामरौघविदूराय पाशबन्धविदारिणे ।  
पामरासुरभीमाय पार्थिवीपतये नमः ॥ ११७॥  
  
पितृवाक्परिपालाय पीताम्बराब्जमालिने ।  
पीठहृत्सन्निवासाय पीयूषनिधये नमः ॥ ११८॥  
  
पुण्यतीर्थसुनाम्ने च पुनर्जन्मनिवारिणे ।  
पुराणाय सुपुण्याय पुष्पार्चिताय ते नमः ॥ ११९॥  
  
पूर्णावतारपूज्याय पूर्णेन्दुमुखभातये ।  
पूर्णत्वदाय पूर्णाय पुर्णानन्दाय ते नमः ॥ १२०॥  
  
पृथुकीर्तिविराजाय पृथुकीर्तिप्रदायिने ।  
पृषोदरात्मजाप्ताय पृथिवीपतये नमः ॥ १२१॥  
  
पेलवाद्भुतपादाय पेयपेयूषवाणये ।  
पेशलारम्यभाषाय पोतनाय नमो नमः ॥ १२२॥  
  
पोतनोत्तमगेयाय पौरस्यध्यातमूर्तये ।  
पौरस्यधृतपादाय पौलस्त्यहारिणे नमः ॥ १२३॥  
  
प्रकृतिव्यक्तरूपाय प्रकृत्यव्यक्तशक्तये ।  
प्रपन्नैकशरण्याय प्रपञ्चपालिने नमः ॥ १२४॥  
  
प्रणतात्मप्रबोधाय प्रकृष्टाद्भुतकीर्तये ।  
प्रक्षीणनतपापाय प्रशान्ताय नमो नमः ॥ १२५॥  
  
प्राकृताप्राकृताभाय प्रांशुलक्षणबाहवे ।  
प्राचीनकाव्यनाथाय प्राज्ञाय ते नमो नमः ॥ १२६॥  
  
प्राञ्जलिप्राणदात्रे च प्राणिसद्गतिदायिने ।  
प्राक्सन्ध्याचारुगीताय प्राणात्मने नमो नमः ॥ १२७॥  
  
प्राप्तकामाय कामाय प्रार्थितार्थप्रदायिने ।  
प्रार्थनावरदैवाय प्रार्थनीयाय ते नमः ॥ १२८॥  
  
प्रियाभिरामरामाय प्रीतसद्भक्तिगीतये ।  
प्रेष्ठाय प्रेक्षणीयाय प्रौढत्वसिद्धये नमः ॥ १२९॥  
  
फणिनाथसुशय्याय फालनेत्रस्तुताय च ।  
फुल्लारविन्दनेत्राय फुल्लाननाय ते नमः ॥ १३०॥  
  
बदरीकाश्रमस्थाय नरनारायणाय च ।  
बदरीधामदैवाय बदरीपाय ते नमः ॥ १३१॥  
  
बलरामावताराय बलरामानुजाय च ।  
बलारोग्यप्रदात्रे च बलिष्ठाय नमो नमः ॥ १३२॥  
  
बालार्कसत्सुतेजाय बालार्काभसुवासिने ।  
बाललीलाभिनन्दाय बालरामाय ते नमः ॥ १३३॥  
  
बाणत्राणसुशौर्याय बाष्पकण्ठाभिगीतये ।  
बाहुद्विरदतुल्याय बाधान्तकाय ते नमः ॥ १३४॥  
  
बिल्वादिपत्रपूज्याय बिलहृत्स्थलवासिने ।  
बिम्बोष्ठस्मितवक्त्राय बिठवेष्टाय ते नमः ॥ १३५॥  
  
बीजप्रणवनाम्ने च बीजाक्षरनिवासिने ।  
बीजोङ्कारस्थनादाय बीजरूपाय ते नमः ॥ १३६॥  
  
बुद्ध्यतीताय बुद्धाय बुधवृन्दावनाय च ।  
बुद्धावतारलीलाय बुधानाय नमो नमः ॥ १३७॥  
  
बृहन्नाथाय नाथाय  बैजिकोङ्काररूपिणे ।  
बोधसद्गुरुरूपाय ब्रह्मतेजाय ते नमः ॥ १३८॥  
  
ब्रह्मत्वतत्त्वरूपाय ब्रह्मानन्दप्रकाशिने ।  
ब्रह्मैकतथ्यबोधाय ब्रह्मबीजाय ते नमः ॥ १३९॥  
  
भक्ताधीनाय भद्राय भक्तिस्तुतिप्रियाय च ।  
भक्ताभीष्टप्रदात्रे च भक्ताधीताय ते नमः ॥ १४०॥  
  
भगभव्यप्रभावाय भवरोगनिवारिणे ।  
भगिनीरतनाम्ने च भयापहाय ते नमः ॥ १४१॥  
  
भवशोकविरामाय भवभव्यप्रदायिने ।  
भवतारकसन्नाम्ने च भवापहाय ते नमः ॥ १४२॥  
  
भवचापविदाराय भवसन्नुतकीर्तये ।  
भवमानसभावाय  भवप्रियाय ते नमः ॥ १४३॥  
  
भावस्थध्यातदैवाय भावाकूतस्तुताय च ।  
भावस्थिराय भावाय भामण्डलाय ते नमः ॥ १४४॥  
  
भावनावाय भावाय भावशुद्धिप्रियाय च ।  
भावाभावाय भावाय भावभावाय ते नमः ॥ १४५॥  
  
भिषज्यनादसाराय भीतिच्छिदे परौजसे ।  
भीष्मश्लोकितसन्नाम्ने भीमार्चिताय ते नमः ॥ १४६॥  
  
भुवनाधारमूलाय  भुवनत्रयपालिने ।  
भुक्तिमुक्तिप्रदात्रे च भुवनेशाय ते नमः ॥ १४७॥  
  
भूपालार्चितभूपाय भूमिजानन्दवर्धिने ।  
भूजाह्लादनशौर्याय भूरिधाम्ने नमो नमः ॥ १४८॥  
  
भृगुसूनुधनुर्जेत्रे भृगुनन्दनरूपिणे ।  
भृत्यवात्सल्यभाषाय भृत्यसंरक्षिणे नमः ॥ १४९॥  
  
भेषजामोदसन्नाम्ने भैरवीरागरागिणे ।  
भैषज्यरागधाम्ने च भैषजाय नमो नमः ॥ १५०॥  
  
भोगराजविराजाय भोगतृष्णापहाय च ।  
भोगिभोजिसुवाहाय भोगीन्द्रशायिने नमः ॥ १५१॥  
  
भौपालसार्वभौमाय भौलीरागस्तुताय च ।  
भ्रमिमानससान्त्वाय भ्रूमध्यस्थाय ते नमः ॥ १५२॥  
  
मङ्गलानन्दरूपाय मङ्गलानन्ददायिने ।  
मङ्गलानन्दनाम्ने च मङ्गलाय नमो नमः ॥ १५३॥  
  
मानिताङ्कितगुण्याय मामनोरमणाय च ।  
मानिषादाय मान्याय मामनोनिधये नमः ॥ १५४॥  
  
मित्रपुत्रसुमित्राय मित्रवंशप्रभातये ।  
मित्रोदयप्रगीताय मित्ररत्नाय ते नमः ॥ १५५॥  
  
मिष्टवाक्स्तुतगीताय मिष्टसङ्गीततोषिणे ।  
मिष्टसुस्वरभाषाय मिष्टनाम्ने नमो नमः ॥ १५६॥  
  
मिथ्यापारैकसत्याय मीरपारप्रकीर्तये ।  
मुक्तिकारकनाम्ने च मुक्तिधाम्ने नमो नमः ॥ १५७॥  
  
मुक्तसद्गुरुगीताय मुमुक्षुश्रायकीर्तये ।  
मुनिभावितपादाय मुनिवन्द्याय ते नमः ॥ १५८॥  
  
मूकवाक्प्रददैवाय  मूकवाक्संस्तुताय च ।  
मूलाधारोत्थनादाय मूलस्थानाय ते नमः ॥ १५९॥  
  
मृगणात्मप्रबोधाय मृगतृष्णापहाय च ।  
मृत्युलोकभयाहन्त्रे मृतण्डभाससे नमः ॥ १६०॥  
  
मृदुसत्त्वसुभाषाय मृदुमानसवासिने ।  
मृदुसङ्गीततोषाय  मृदुस्वराय ते नमः ॥ १६१॥  
  
मृदुसुस्वरगीताय मृदङ्गलयमोदिने ।  
मृदुपल्लवपादाय मृद्वङ्काय नमो नमः ॥ १६२॥  
  
मेघस्वनगभीराय मेधाशक्तिविलासिने ।  
मेघश्यामाभवीराय मेरुधीराय ते नमः ॥ १६३॥  
  
मैथिलीप्राणनाथाय मैत्रावरुणगीतये ।  
मैत्रीमयाय मैत्राय मैथिलीशाय ते नमः ॥ १६४॥  
  
मोहनाङ्काय मोक्त्रे च मोहकाराय मोहिने ।  
मोहनारामरामाय मोहापोहाय ते नमः ॥ १६५॥  
  
मौनध्येयाय गेयाय मौनिराजस्तुताय च ।  
मौनमानसवासाय मौनार्चिताय ते नमः ॥ १६६॥  
  
यदुश्रेष्ठावताराय यादवाय यशस्विने ।  
यतिश्रेष्ठसुगीताय याधवाय नमो नमः ॥ १६७॥  
  
यतमानससंस्थाय यतिसज्जनसेविने ।  
यान्तभान्तनिशान्ताय यागसंरक्षिणे नमः ॥ १६८॥  
  
युक्तमानसपूज्याय युक्तपूजाभिनन्दिने ।  
युक्तभूजाभिरामाय युक्ताय ते नमो नमः ॥ १६९॥  
  
येष्ठगङ्गासुमूलाय योगक्षेमावहाय च ।  
योगीन्द्रहृन्निवासाय योगारामाय ते नमः ॥ १७०॥  
  
योगिश्रेष्ठाय योग्याय योगसङ्गीतसिद्धये ।  
यौक्तिकस्तुतिगीताय यौवनाय नमो नमः ॥ १७१॥  
  
रघुवंशललामाय रम्यश्रीवासचेतसे ।  
रमणीयाननाभाय रघुरामाय ते नमः ॥ १७२॥  
  
रागरागविवर्जाय रागरागसुरूपिणे ।  
रागविद्यासुपूज्याय रागमूलाय ते नमः ॥ १७३॥  
  
रागतालगतिस्थाय रागस्वरयुताय च ।  
रागसङ्गीतलोलाय रामचन्द्राय ते नमः ॥ १७४॥  
  
राजराजसुनेत्राय राजाधिराजभानिधे ।  
राजराजसुपूज्याय राजश्रेष्ठाय ते नमः ॥ १७५॥  
  
रिपुसूदनशौर्याय रीतिगङ्गासुगीतये ।  
रुद्रप्रियाय रुद्राय रूपहर्षाय ते नमः ॥ १७६॥  
  
रूपवद्भार्यरामाय रेणुकासुतरूपिणे ।  
रैवताजप्तनाम्ने च रोगापहाय ते नमः ॥ १७७॥  
  
रोचमानाय रोचाय रोमाञ्चनकराय च ।  
रोहिणीसुतरूपाय रोदोधिपतये नमः ॥ १७८॥  
  
रौद्रादिशत्रुदाराय रौद्रसंहतशत्रवे ।  
रौक्मपत्नीकरामाय रौक्मगुण्याय ते नमः ॥ १७९॥  
  
लक्ष्मीरमणपुण्याय लक्षणाङ्कितरूपिणे ।  
लक्ष्मणानुजसेव्याय लक्षण्याय नमो नमः ॥ १८०॥  
  
लक्ष्याय लगनीयाय लङ्केशसंहराय च ।  
ललितामोदगुण्याय लघुगीताय ते नमः ॥ १८१॥  
  
लालसापूर्णरामाय लावण्यराममूर्तये ।  
लालितानन्दरामाय लास्यगीताय ते नमः ॥ १८२॥  
  
लिपिरूपविलासाय लिङ्गरूपिप्रियाय च ।  
लिप्तानुरागसाराय लिप्यर्चिताय ते नमः ॥ १८३॥  
  
लीनमानसलीनाय लीनसुस्वरगीतये ।  
लीलाचतुररामाय लीलावतारिणे नमः ॥ १८४॥  
  
लुप्तलोभादिदोषाय लुब्धार्थपरदायिने ।  
लुलितान्तःप्रशान्ताय लुब्धार्थाय नमो नमः ॥ १८५॥  
  
लूनभक्ताघसङ्घाय लूनपुष्पार्चिताय च ।  
लूषश्लोकाक्षराभाय लूषार्कमालिने नमः ॥ १८६॥  
  
लेखितश्लोकधाराय लेखनीयाय लेखिने ।  
लेखनाय च लेख्याय लेखसंस्थाय ते नमः ॥ १८७॥  
  
लोकावनाय लोक्याय लोकत्राणावतारिणे ।  
लोलुपापरिपूर्णाय लोकनाथाय ते नमः ॥ १८८॥  
  
लौक्यातीतप्रभावाय लौकिकालौकिकात्मने ।  
लौकिकार्तिनिवाराय लोकम्पृणाय ते नमः ॥ १८९॥  
  
वंशीसङ्गीतलोलाय वंशीधरावतारिणे ।  
वंशप्रकाशदीपाय वंशोद्धाराय ते नमः ॥ १९०॥  
  
वनवासातितोषाय वन्दारुगणवन्दिने ।  
वन्द्रगेयाय वन्द्याय वनजाक्षाय ते नमः ॥ १९१॥  
  
वटपत्रसुशय्याय वराहावतराय च ।  
वरदाय वरिष्ठाय वरानन्दाय ते नमः ॥ १९२॥  
  
वाक्पत्रामोदशय्याय वाचामगोचराय च ।  
वाक्सम्पत्तिविधात्रे च वागम्बराय ते नमः ॥ १९३॥  
  
वासवाद्यभिपूज्याय वामनावतराय च ।  
वासनापरिधावाय वासुदेवाय ते नमः ॥ १९४॥  
  
वायुभोजिसुशय्याय वायुपुत्रनुताय च ।  
वातरायणवीराय वातालयाय ते नमः ॥ १९५॥  
  
विराजराजपूज्याय विजितात्मकृपालवे ।  
विभीषणशरण्याय विश्रामाय नमो नमः ॥ १९६॥  
  
विनतासुतवाहाय विश्वरूपाय विष्णवे ।  
विषयासक्तिदूराय विश्वनाथाय ते नमः ॥ १९७॥  
  
वीतरागविरोधाय विमलाय विभाय च ।  
वीतरागैकरागाय वीतशोकाय ते नमः ॥ १९८॥  
  
वेदवेदान्तसाराय वेदवेद्याय वेधसे ।  
वेङ्कटाद्रिनिवासाय वेङ्कटेशाय ते नमः ॥ १९९॥  
  
वैदेहीभाग्यभोग्याय वैभोगरङ्गशायिने ।  
वैराग्यत्यागरूपाय वैकुण्ठपतये नमः ॥ २००॥  
  
व्यक्ताव्यक्तसुरूपाय व्याध्याध्यार्त्यपहारिणे ।  
व्याप्तसर्वस्वरूपाय व्यासस्तुताय ते नमः ॥ २०१॥  
  
शङ्करालीनसन्नाम्ने शङ्खचक्रादिधारिणे ।  
शस्ततारकनाम्ने च शरदाभाय ते नमः ॥ २०२॥  
  
शरजाननशोभाय शरनैपुण्यकीर्तये ।  
शरणागतरक्षाय शरण्याय नमो नमः ॥ २०३॥  
  
शापमोचनपादाय शान्तसौख्यावहाय च ।  
शाम्भवीरतसन्नाम्ने शान्तिभूषाय ते नमः ॥ २०४॥  
  
शिवारामसुनाम्ने च शिवप्रियशिवाय च ।  
शिवरामाभिरामाय शिवङ्कराय ते नमः ॥ २०५॥  
  
शीकागङ्गाभिषिक्ताय शीकरस्पर्शशान्त्विने ।  
शीकारदृष्टिदीक्षाय शीलवृत्ताय ते नमः ॥ २०६॥  
  
शुभाकराय शुभ्राय शुभाङ्कितसुरूपिणे ।  
शुक्तिबीजस्मिताभाय शुचिव्रताय ते नमः ॥ २०७॥  
  
शून्यापहाय शूराय शृङ्गारशेखराय च ।  
शृङ्गारगुणधाम्ने च शृङ्गारहरये नमः ॥ २०८॥  
  
शेषतुल्यसुपाणाय शेषश्वासार्चिताय च ।  
शेषतल्पसुशय्याय शेषाचलाय ते नमः ॥ २०९॥  
  
शैलोत्तुङ्गसुपुण्याय शैलसारसुधर्मिणे ।  
शैलोत्सङ्गगभीराय शैथिल्यहाय ते नमः ॥ २१०॥  
  
शोकतौषारसूर्याय श्लोकितस्वसुकीर्तये ।  
शोकोद्भूतसुकाव्याय श्लोकप्रियाय ते नमः ॥ २११॥  
  
शौभाय शौर्यगुण्याय श्याममेघस्वनाय च ।  
श्यामसुन्दरगात्राय श्यामाभाय नमो नमः ॥ २१२॥  
  
श्रद्धालुसिद्धिदात्रे च श्रान्तसंवाहनाय च ।  
श्रावितस्वचरित्राय श्रितावनाय ते नमः ॥ २१३॥  
  
श्रीहयग्रीवरूपाय श्रीमानसविलासिने ।  
श्रीरङ्गपुरिवासाय श्रीलक्ष्मीपतये नमः ॥ २१४॥  
  
श्रीरम्यचित्तरम्याय श्रीशसानन्दवाग्मिने ।  
श्रीमण्यङ्कितवक्षाय श्रीनिवासाय ते नमः ॥ २१५॥  
  
श्रुतितालस्वरूपाय श्रुतिसङ्कुलवासिने ।  
श्रुतिशुद्धसुगीताय श्रुत्याधाराय ते नमः ॥ २१६॥  
  
श्रेष्ठाय श्रेष्ठनाम्ने च श्रेष्ठसङ्गीतकीर्तये ।  
श्रेष्ठचारित्रपुण्याय श्रेष्ठोत्कृष्टाय ते नमः ॥ २१७॥  
  
श्रैष्ठ्यदैवत्यपूर्णाय श्रोत्राभिरामकण्ठिने ।  
श्रोत्रपेयूषभाषाय श्रीरामाय नमो नमः ॥ २१८॥  
  
षट्चक्रशक्तिमूलाय षट्शत्रुसूदनाय च ।  
षड्जाधारश्रुतिस्थाय श्रीरामाय नमो नमः ॥ २१९॥  
  
षाडवौडवरागाय षोडशोपचराय च ।  
षोडशार्चितदैवाय श्रीरामाय नमो नमः ॥ २२०॥  
  
सकलागमसाराय सकलार्थप्रदायिने ।  
सकलाधारमूलाय सकलार्थाय ते नमः ॥ २२१॥  
  
सकलावनदैवाय सनकादिनुताय च ।  
सकलार्तिनिवाराय सकलाप्ताय ते नमः ॥ २२२॥  
  
सत्कारुण्याय सद्भाय सद्गङ्गाजनकाय च ।  
सद्भक्तार्णवसोमाय सनातनाय ते नमः ॥ २२३॥  
  
सदागतिजदासाय सदानन्दस्वरूपिणे ।  
सदात्मानन्दभासाय सदारामाय ते नमः ॥ २२४॥  
  
सप्तस्वरसुभूषाय सप्तस्वरसमष्टये ।  
सप्तस्वरसुभाषाय सप्तस्वरधये नमः ॥ २२५॥  
  
सङ्गीतस्वरनन्दाय सङ्गीतप्राप्तिदायिने ।  
सङ्गीतस्वरमिष्टाय सङ्गीताय नमो नमः ॥ २२६॥  
  
सत्यसन्धाय सत्याय सत्यप्रकाशभासिने ।  
सत्यवाक्सत्यरूपाय सत्यकामाय ते नमः ॥ २२७॥  
  
सत्त्वाय सत्त्वरूपाय सत्त्वतत्त्वप्रकाशिने ।  
सत्त्वारिदैत्यदाराय  सत्त्वातीताय ते नमः ॥ २२८॥  
  
सर्वस्मै सर्वसाराय सर्वमन्त्रस्वरूपिणे ।  
सर्वाभीष्टप्रदात्रे च सर्वोन्नताय ते नमः ॥ २२९॥  
  
सहस्रातीतनाम्ने च सहस्रश्लोककीर्तये ।  
सहस्रियकृतिस्थाय  सहस्राकृतये नमः ॥ २३०॥  
  
साधुमानसगेहाय साकेतपुरिवासिने ।  
सारसाक्षमुखाभाय सारसाराय ते नमः ॥ २३१॥  
  
साधुरूपवनस्थाय सालसम्पाटनाय च ।  
साधुसज्जनजीवाय सानन्दाय नमो नमः ॥ २३२॥  
  
सामादिनिगमार्थाय सामगानप्रियाय च ।  
सामानसार्णवाब्जाय सारामाय नमो नमः ॥ २३३॥  
  
सिद्धप्रियाय सिद्धाय सिद्धिसद्भुक्तिदायिने ।  
सिद्धसद्गुरुगेयाय सिद्धारामाय ते नमः ॥ २३४॥  
  
सीताहृत्सारसार्काय सीतामनोहराय च ।  
सीतासाध्वीसुदाराय सीतारामाय ते नमः ॥ २३५॥  
  
सुमनोजनमित्राय सुधासारसुभाषिणे ।  
सुस्वराजितकन्दाय सुरारामाय ते नमः ॥ २३६॥  
  
सूर्यवंशाद्रिदीपाय सूर्यचन्द्रप्रभाससे ।  
सूत्रधाराय सूराय सूरिनाम्ने नमो नमः ॥ २३७॥  
  
सृष्टिस्थित्यन्तकाराय  सेवितस्तुतिमालिने ।  
सेविकानन्ददात्रे च सेवारामाय ते नमः ॥ २३८॥  
  
सोत्कण्ठेष्टवराधात्रे सोत्कृष्टशक्तिदायिने ।  
सोहँल्लयात्मलीनाय सोहम्भावाय ते नमः ॥ २३९॥  
  
सौमित्रिसुप्रियाप्ताय सौदामनीयभाससे ।  
सौमङ्गलप्रदात्रे च सौम्याय ते नमो नमः ॥ २४०॥  
  
स्नातगङ्गासुखादात्रे स्थावरास्थावरात्मने ।  
स्वीकृतानन्यभक्ताय स्वरानन्दाय ते नमः ॥ २४१॥  
  
स्वरान्तस्थस्वराभाय स्वरमाधुर्यसेविने ।  
स्वराकाशप्रदीपाय स्वरारामाय ते नमः ॥ २४२॥  
  
स्फुरत्सहस्रनाम्ने च स्वप्रकाशजिताग्नये ।  
स्वतन्त्राय स्वमन्त्राय स्वात्मारामाय ते नमः ॥ २४३॥  
  
हरिरामावताराय हरिनारायणाय च ।  
हरिगोविन्दकृष्णाय हरये ब्रह्मणे नमः ॥ २४४॥  
  
हंसाय हंसगुह्याय हर्षोत्कर्षप्रभाविने ।  
हंसानन्दप्रकाशाय हंसारामाय ते नमः ॥ २४५॥  
  
हिमालयप्रशान्ताय हिमगङ्गाप्रभूतये ।  
हिमालयगभीराय हिमालयाय ते नमः ॥ २४६॥  
  
हृज्जगङ्गाभिषिक्ताय हृद्गभीरार्चिताय च ।  
हृल्लसत्सत्सुदीपाय हृत्सेविताय ते नमः ॥ २४७॥  
  
हृद्गुहासन्निवासाय हृद्गुहादीपनाय च ।  
हृदन्तरङ्गदैवाय हृदारामाय ते नमः ॥ २४८॥  
  
हृदयालयपूज्याय हृदयालयवासिने ।  
हृदयालयदीपाय हृदालयाय ते नमः ॥ २४९॥  
  
हृत्स्थसद्गुरुरूपाय हृत्सारसार्चिताय च ।  
हृत्पुष्पामोदवासाय हृद्गताय नमो नमः ॥ २५०॥  
  
पुष्पावलिसुरागाय पुष्पामोदस्तुताय च ।  
पुष्पार्चितपदाब्जाय सीतारामाय मङ्गलम् ॥ २५१॥  
  
मङ्गलम् अवनीजायै मङ्गलं राममूर्तये ।  
मात्रे सुमङ्गलं पित्रे  सीतारामाय मङ्गलम् ॥ २५२॥  
  
मङ्गलं रामभद्राय मङ्गलश्लोककीर्तये ।  
मङ्गलश्रीनिवासाय सीतारामाय मङ्गलम् ॥ २५३॥  
  
मङ्गलं भूमिजापाय मङ्गलं भूसुपालिने ।  
मङ्गलं दिव्यगङ्गाय विष्णवे शुभमङ्गलम् ॥ २५४॥  
  
सीतारामात्मलीनाय पुष्पावलिप्रमोदिने ।  
त्यागब्रह्मगुरुस्वामिपादपुष्पाय मङ्गलम् ॥ २५५॥  
  
श्रीरामनामसत्कीर्तिरक्षरावलिसंस्तुतिः ।  
नामपुष्पार्चनप्राप्तिर्भगभव्यसुमङ्गलम् ॥ २५६॥  
  
इति सद्गुरुश्रीत्यागराजस्वामिनः शिष्यया भक्तया पुष्पया  
अनुरागेण कृता श्रीरामसहस्रनामाक्षरपुष्पावलिः गुरौ समर्पिता ।  
                   ॐ  
              शुभमस्तु ।  
  
Source: Shri Tyagarama Pushpavali 2005  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
