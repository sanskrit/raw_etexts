+++
"Text title" = "ananyatAAvedanam"
"File name" = "ananyatAAvedanam.itx"
itxtitle = "sItApati ananyatA.a.aAvedanam"
engtitle = "ananyatAAvedanam"
Category = "raama"
Location = "doc_raama"
Sublocation = "raama"
Language = "Sanskrit"
Subject = "philosophy/hinduism/religion"
Indexextra = "(booklet)"
"Latest update" = "September 22, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "सीतापति अनन्यताऽऽआवेदनम्"

+++
  
 सीतापति अनन्यताऽऽवेदनम्   
  
शृणोमि सीतापति चित्रसत्कथां  
वदामि सीतापति कीर्तिमक्षयाम् ।  
स्मारामि सीतापति दिव्यविग्रहं  
वृणोमि सीतापति भक्तिमुत्तमाम् ॥ १॥  
  
व्रजामि सीतापतिदिव्यमन्दिरं  
तथा च सीतापतिसत्प्रपन्नताम् ।  
युनज्मि सीतापति चिन्तने मनः  
तनोमि सीतापतिदाससङ्गतिम् ॥ २॥  
  
अवैमि सीतापतिमञ्जुबन्धुतां  
तथा च सीतापतिदिष्टभोग्यताम् ।  
ततश्च सीतापति नित्यधामदां  
करोमि सीतापति भक्तिमुत्तमाम् ॥ ३॥  
  
करोमि सीतापतिपाददासतां  
नमामि सीतापति पादपङ्कजम् ।  
पठामि सीतापतिकाव्यसंहतिं  
जपामि सीतापतिमन्त्रभूषितम् ॥ ४॥  
  
करोमि सीतापतिविग्रहार्चनं  
तथा च सीतापतिमूर्तिदर्शनम् ।  
गुणाब्धि सीतापति नाम कीर्तनं  
परेश सीतापतिपादवन्दनम् ॥ ५॥  
  
भजामि सीतापतिमेव केवलं  
रटामि सीतापतिमेव केवलम् ।  
श्रयामि सीतापतिमेव केवलं  
प्रयामि सीतापतिमेवकेवलम् ॥ ६॥  
  
॥ इति श्रीराम अनन्यताऽऽवेदनम् ॥  
  
  
  
