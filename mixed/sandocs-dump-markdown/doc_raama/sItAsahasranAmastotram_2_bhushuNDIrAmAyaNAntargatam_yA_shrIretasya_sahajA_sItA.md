---
Category: raama, sahasranAma, devii, sItA, devI
File name: sItAsahasranAmastotrambhushuNDIrAmAyaNa.itx
Indexextra: (Book 1)
Language: Sanskrit
Latest update: February 25, 2018
Location: doc_raama
Proofread by: Pallasena Narayanaswami ppnswami at gmail.com
Send corrections to: Sanskrit@cheerful.com
Site access: https://sanskritdocuments.org
Source: Bhushundi Ramayanam pUrvakhaNDa, adhyAYa 14
SubDeity: sItA
Subject: philosophy/hinduism/religion
Sublocation: raama
Text title: sItAsahasranAmastotram 2 from bhushuNDIrAmAyaNa
engtitle: sItAsahasranAmastotram 2 from bhushuNDIrAmAyaNa
itxtitle: sItAsahasranAmastotram 2 (bhushuNDIrAmAyaNAntargatam yA shrIretasya sahajA
  sItA)
title: सीतासहस्रनामस्तोत्रम् २ (भुशुण्डीरामायणान्तर्गतम् या श्रीरेतस्य सहजा सीता)

---
  
 सीतासहस्रनामस्तोत्रम् भुषुण्डिरामायणान्तर्गतम्   
चतर्दशोऽध्यायः ।  
वसिष्ठ उवाच -  
या श्रीरेतस्य सहजा सीता नित्याङ्गसङ्गिनो ।  
भवित्री जनकस्यैव कुले सर्वाङ्गसुन्दरी ॥ १॥  
  
तस्याश्च नामसाहस्रं कथयिष्यामि भूपते ।  
यथा रामस्तथैवेयं महालक्ष्मीः सनातनी ॥ २॥  
  
नानयोः सम्मतो भेदः शास्त्रकोटिशतैरपि ।  
अस्यैव नित्यरमणो बहुनामस्वरूपतः ॥ ३॥  
  
तस्यास्तु नामसाहस्रं यथावदुपधारय ।  
अं सहजानन्दिनी सीता जानकी राधिका रतिः ॥ ४॥  
  
रुक्मिणी कमला कान्ता कान्तिः कमललोचना ।  
किशोरी रामललना कामुकी करुणानिधिः ॥ ५॥  
  
कन्दर्पवद्धिनी वीरा वरुणालयवासिनो ।  
अशोकवनमध्यस्था महाशोकविनाशिनी ॥ ६॥  
  
चम्पकाङ्गी तडित्कान्तिर्जाह्नवी जनकात्मजा ।  
जानकी जयदा जप्या जयिनी जैत्रपालिका ॥ ७॥  
  
परमा परमानन्दा पूणिमामृतसागरा ।  
सूधासूतिः सुधारश्मिः सुधादीपितविग्रहा ॥ ८॥  
  
सुस्मिता सुस्मितमुखी तारका सुखदेक्षणा ।  
रक्षणी चित्रकूटस्था वृन्दावनमहेश्वरी ॥ ९॥  
  
कन्दर्पकोटिजननी कोटिब्रह्माण्डनायिका ।  
शरण्या शारदा श्रीश्च शरत्कालविनोदिनी ॥ १०॥  
  
हंसी क्षीराब्धिवसतिर्वासुकी स्थावराङ्गना ।  
वराङ्गासनसंस्थाना प्रियभोगविशारदा ॥ ११॥  
  
वसिष्ठविश्ववसिनी विश्वपत्नी गुणोदया ।  
गौरी चम्पकगात्रा च दीपद्योता प्रभावती ॥ १२॥  
  
रत्नमालाविभूषा च दिव्यगोपालकन्यका ।  
सत्यभामारतिः प्रीता मित्रा चित्तविनोदिनी ॥ १३॥  
  
सुमित्रा चैव कौशल्या कैकेयीकुलवर्द्धिनी ।  
कुलीना केलिनी दक्षा दक्षकन्या दयावती ॥ १४॥  
  
पार्वती शैलकुलजा वंशध्वजपटीरुचिः ।  
रुचिरा रुचिरापाङ्गा पूर्णरूपा कलावती ॥ १५॥  
  
कोटिब्रह्माण्डलक्ष्मीशा स्थानदात्री स्थितिः सती ।  
अमृता मोदिनी मोदा रत्नाचलविहारिणी ॥ १६॥  
  
नन्दभानुसुता धीरा वंशीरवविनोदिनी ।  
विजया वीजिनी विद्या विद्यादानपरायणा ॥ १७॥  
  
मन्दस्मिता मन्दगतिर्मदना मदनातुरा ।  
वृंहिणी वृहती वर्या वरणीया वराङ्गना ॥ १८॥  
  
रामप्रिया रमारूपा रासनृत्यविशारदा ।  
गान्धर्विका गीतरम्या सङ्गीतरसवर्द्धिनी ॥ १९॥  
  
तालदा तालवक्षोजा तालभेदनसुन्दरी ।  
सरयूतीरसन्तुष्टा यमुनातटसंस्थिता ॥ २०॥  
  
स्वामिनी स्वामिनिरता कौसुम्भवसनावृता ।  
मालिनी तुङ्गवक्षोजा फलिनी फलमालिनी ॥ २१॥  
  
वैडूर्यहारसुभगा मुक्ताहारमनोहरा ।  
किरातीवेशसंस्थाना गुञ्जामणिविभूषणा ॥ २२॥  
  
विभूतिदा विभा वीणा वीणानादविनोदिनी ।  
प्रियङ्गुकलिकापाङ्गा कटाक्षा गतितोषिता ॥ २३॥  
  
रामानुरागनिलया रत्नपङ्कजमालिनी ।  
विभावा विनयस्था च मधुरा पतिसेविता ॥ २४॥  
  
शत्रुघ्नवरदात्री च रावणप्राणमोचिनी ।  var  मोक्षिणी  
दण्डकावनमध्यस्था बहुलीला विलासिनी ॥ २५॥  
  
शुक्लपक्षप्रिया शुक्ला शुक्लापाङ्गस्वरोन्मुखी ।  
कोकिलस्वरकण्ठी च कोकिलस्वरगायिनी ॥ २६॥  
  
पञ्चमस्वरसन्तुष्टा पञ्चवक्त्रप्रपूजिता ।  
आद्या गुणमयी लक्ष्मीः पद्महस्ता हरिप्रिया ॥ २७॥  
  
हरिणी हरिणाक्षी च चकोराक्षी किशोरिका ।  
गुणहृष्टा शरज्ज्योत्स्ना स्मितस्नपितविग्रहा ॥ २८॥  
  
विरजा सिन्धुगमनी गङ्गासागरयोगिनी ।  
कपिलाश्रमसंस्थाना योगिनी परमाकला ॥ २९॥  
  
खेचरो भूचरी सिद्धा वैष्णवी वैष्णवप्रिया ।  
ब्राह्मी माहेश्वरी तिग्मा दुर्वारबलविभ्रमा ॥ ३०॥  
  
रक्तांशुकप्रिया रक्ता नवविद्रुमहारिणी ।  
हरिप्रिया ह्रीस्वरूपा हीनभक्तविवर्द्धिनी ॥ ३१॥  
  
हिताहितगतिज्ञा च माधवी माधवप्रिया ।  
मनोज्ञा मदनोन्मत्ता मदमात्सर्यनाशिनी ॥ ३२॥  
  
निःसपत्नो निरुपमा स्वाधीनपतिका परा ।  
प्रेमपूर्णा सप्रणया जनकोत्सवदायिनी ॥ ३३॥  
  
वेदिमध्या वेदिजाता त्रिवेदी वेदभारतो ।  
गीर्वाणगुरुपत्नी च नक्षत्रकुलमालिनी ॥ ३४॥  
  
मन्दारपुष्पस्तवका मन्दाक्षनयवर्द्धिनी ।  
सुभगा शुभरूपा च सुभाग्या भाग्यवर्द्धिनी ॥ ३५॥  
  
सिन्दूराङ्कितमाला च मल्लिकादामभूषिता ।  
तुङ्गस्तनी तुङ्गनासा विशालाक्षी विशल्यका ॥ ३६॥  
  
कल्याणिनी कल्मषहा कृपापूर्णा कृपानदी ।  
क्रियावती वेधवती मन्त्रणी मन्त्रनायिका ॥ ३७॥  
  
कैशोरवेशसुभगा रघुवंशविवद्धिनी ।  
राघवेन्द्रप्रणयिनी राघवेन्द्रविलासिनी ॥ ३८॥  
  
तरुणी तिग्मदा तन्वी त्राणा तारुण्यवर्द्धिनी ।  
मनस्विनी महामोदा मीनाक्षी मानिनी मनुः ॥ ३९॥  
  
आग्नेयीन्द्राणिका रौद्री वारुणी वशवर्तिनी ।  var  अग्राह्यी वारुणी  
वीतरागा वीतरतिर्वोतशोका वरोरुका ॥ ४०॥  
  
वरदा वरसंसेव्या वरज्ञा वरकाङ्क्षिणी ।  
फुल्लेन्दीवरदामा च वृन्दा वृन्दावती प्रिया ॥ ४१॥  
  
तुलसीपुष्पसङ्काशा तुलसीमाल्यभूषिता ।  
तुलसीवनसंस्थाना तुलसीवनमन्दिरा ॥ ४२॥  
  
सर्वाकारा निराकारा रूपलावण्यवर्द्धिनी ।  var  नित्याकारा  
रूपिणी रूपिका रम्या रमणीया रमात्मिका ॥ ४३॥  
  
वैकुप्यपतिपत्नी च वैकुण्ठप्रियवासिनी ।  
वद्रिकाश्रभसंस्था च सर्वसौभाग्यमण्डिता ॥ ४४॥  
  
सर्ववेदान्तगम्या च निष्कला परमाकला ।  
कलाभासा तुरीया च तुरीयाश्रममण्डिता ॥ ४५॥  
  
रक्तोष्ठी च प्रिया रामा रागिनी रागवर्द्धिनी ।  
नीलांशुकपरीधाना सुवर्णकलिकाकृतिः ॥ ४६॥  
  
कामकेलिविनोदा च सुरतानन्दवर्द्धिनी ।  
सावित्री व्रतधर्त्री च करामलकनायका ॥ ४७॥  var  व्रतधात्री  
  
मराला मोदिनी प्राज्ञा प्रभा प्राणप्रिया परा ।  
पुनाना पुण्यरूपा च पुण्यदा पूर्णिमात्मिका ॥ ४८॥  
  
पूर्णाकारा व्रजानन्दा व्रजवासा व्रजेश्वरी ।  
व्रजराजसुताधारा धारापीयूषवर्षिणी ॥ ४९॥  
  
राकापतिभुखी मग्ना मधुसूदनवल्लभा ।  
वीरिणी वीरपत्नी च वीरचारित्रवर्द्धिनी ॥ ५०॥  
  
धम्मिल्लमल्लिकाषुष्पा माधुरी ललितालया ।  
वासन्ती वर्हभूषा च वर्होत्तंसा विलासिनी ॥ ५१॥  
  
बर्हिणी बहुदा बह्वी बाहुवल्ली मृणालिका ।  
शुकनासा शुद्धरूपा गिरीशवरवर्द्धिता ॥ ५१॥  
  
नन्दिनी च सुदन्ता च वसुधा चित्तनन्दिनी ।  
हेमसिहासनस्थाना चामरद्वयवीजिता ॥ ५२॥  
  
छत्रिणी छत्ररम्या च महासाम्राज्यसर्वदा ।  
सम्पन्नदा भवानी च भवभीतिविनाशिनी ॥ ५४॥  
  
द्राविडी द्रविडस्थाना आन्ध्री कार्णाटनागरी ।  
महाराष्ट्रैकविषया उदग्देशनिवासिनी ॥ ५५॥  
  
सुजङ्घा पङ्कजपदा गुप्तगुल्फा गुरुप्रिया ।  
रक्तकाञ्चीगुणकटिः सुरूपा बहुरूपिणी ॥ ५६॥  
  
सुमध्या तरुणश्रीश्च वलित्रयविभूषिता ।  
गर्विणी गुर्विणी सीता सीतापाङ्गविभोचनी ॥ ५७॥  
  
ताटङ्किनी कुन्तलिनी हारिणी हीरकान्विता ।  
शैवालमञ्जरीहस्ता मञ्जुला मञ्जुलापिनी ॥। ५८॥  
  
कवरीकेशविन्यासा मन्दहासमनोरथा ।  
मधुरालापसन्तोषा कौबेरी दुर्गमालिका ॥ ५९॥  
  
इन्दिरा परमश्रीका सुश्रीः शैशवशोभिता ।  
शमीवृक्षाश्रया श्रेणी शमिनो शान्तिदा शमा ॥ ६०॥  
  
कुञ्जेश्वरी कुञ्जगेहा कुञ्जगा कुञ्जदेवता ।  
कलविङ्ककुलप्रीता पादाङ्गुलिविभूषिता ॥ ६१॥  
  
वसुदा वसुपत्नी च वीरसूर्वीरवर्द्धिनी ।  
सप्तशृङ्गकृतस्थाना कृष्णा कृष्णप्रिया प्रिया ॥ ६२॥  
  
गोपीजनगणोत्साहा गोपगोपालमण्डिता ।  
गोवर्द्धनधरा गोपी गोधनप्रणयाश्रया ॥ ६३॥  
  
दधिविक्रयकर्त्रो च दानलीलाविशारदा ।  
विजना विजनप्रीता विधिजा विधुजा विधा ॥ ६४॥  
  
अद्वैता द्वैतविच्छिन्ना रामतादाम्यरूपिणी ।  
कृपारूपा निष्कलङ्का काञ्चनासनसंस्थिता ॥ ६५॥  
  
महार्हरत्नपीठस्था राज्यलक्ष्मी रजोगुणा ।  
रक्तिका रक्तपुष्पा च ताम्बूलीदलचर्विणी ॥ ६६॥  
  
बिम्बोष्ठी व्रीडिता व्रीडा वनमालाविभूषणा ।  
वनमालैकमध्यस्था रामदोर्दण्डसङ्गिनी ॥ ६७॥  
  
खण्डिता विजितक्रोधा विप्रलब्धा समुत्सुका ।  
अशोकवाटिकादेवी कुञ्जकान्तिविहारिणी ॥ ६८॥  var  कुन्तकान्ति  
  
मैथिली मिथिलाकारा मैथिलैकहितप्रदा ।  
वाग्वती शैलजा शिप्रा महाकालवनप्रिया ॥ ६९॥  
  
रेवा कल्लोलसुरता सत्यरूपा सदाचिता ।  
सभ्या सभावती सुभ्रूः कुरङ्गाक्षी शुभानना ॥ ७०॥  
  
मायापुरी तथायोध्या रङ्गधामनिवासिनी ।  
मुग्धा मुग्धगतिर्मोवा प्रमोदा परमोन्नता ॥ ७१॥  
  
कामधेनुः कल्पवल्ली चिन्तामणिगृहाङ्गणा ।  
हिन्दोलिनी महाकेलिः सखीगणविभूषिता ॥ ७२॥  
  
सुन्दरी परमोदारा रामसान्निध्यकारिणी ।  
रामार्द्धाङ्गा महालक्ष्मीः प्रमोदवनवसिनी ॥ ७३॥  
  
विकुण्ठापत्यमुदिता परदारप्रियाप्रिया ।  var  सहजावरदाप्रिया  
रामकैङ्कर्यनिरता जम्भजित्करवीजिता ॥ ७४॥  
  
कदम्बकाननस्था च कादम्बकुलवासिनी ।  
कलहंसकुलारावा राजहंसगतिप्रिया ॥ ७५॥  
  
कारण्डवकुलोत्साहा ब्रह्मादिसुरसंस्थिता ।  
सरसी सरसीकेलिः पम्पाजलविनोदिनो ॥ ७६॥  
  
करिणीयूथमध्यस्था महाकेलिविधायिनी ।  
जनस्थानकृतोत्साहा काञ्चनन्यङ्कुवञ्चिता ॥ ७७॥  
  
कावेरीजलसुस्नाता तीर्थस्नानकृताश्रया ।  
गुप्तमन्त्रा गुप्तगतिर्गोप्या गोपतिगोपिता ॥ ७८॥  
  
गम्भीरावर्तनाभिश्च नानारसबिलम्बिनी ।  
शृङ्गाररससालम्बा कादम्बामोदमादिनो ।  
कादम्बिनी पानमत्ता घूर्णिताक्षी स्खलद्गतिः ॥ ८०॥  
  
सुसाध्या दुःखसाध्या च दम्भिनी दम्भवर्जिता ।  
गुणाश्रया गुणाकारा कल्याणगुणयोगिनी ॥ ८१॥  
  
सर्वमाङ्गल्यसम्पन्ना माङ्गल्या मतवल्लभा ।  
सुखितात्मजनिप्राणा प्राणेशी सर्वचेतना ॥ ८२॥  
  
चैतन्यरूपिणो ब्रह्मरूपिणी मोदवर्द्धिनी ।  
एकान्तभक्तसुलभा जयदुर्गा जयप्रिया ॥ ८३॥  
  
हरचापकृतक्रोधा भङ्गुरोक्षणदायिनी ।  
स्थिरा स्थिरगतिः स्थात्री स्थावरस्था वराश्रया ॥ ८४॥  
  
स्थावरेन्द्रसुता धन्या धनिनी धनदार्चिता ।  
महालक्ष्यीर्लोकमाता लोकेशी लोकनायिका ॥ ८५॥  
  
प्रपञ्चातीतगुणनी प्रपञ्चातीतविग्रहा ।  
परब्रह्मस्वरूपा च नित्या भक्तिस्वरूपिणी ॥ ८६॥  
  
ज्ञानभक्तिस्वरूपा च ज्ञानभक्तिविवर्द्धिनी ।  
ब्रह्मसायुज्यसाधुश्च रामसायुज्यसाधना ॥ ८७॥  
  
ब्रह्माकारा ब्रह्ममयी ब्रह्मविष्णुस्वरूपिणो ।  
महाधम्मिल्लशोभा च कवरीकेशपाशिनी ॥ ८८॥  
  
चिन्मयानन्दरूपा च चिन्मयानन्दविग्रहा ।  
कैवर्तकुलसम्पत्तिः शबरीपरिवारिणी ॥ ८९॥  
  
कनकाचलसंस्थाना गङ्गा त्रिपथगामिनी ।  
त्रिपुटा त्रिवृता विद्या प्रणवाक्षररूपिणी ॥ ९०॥  
  
गायत्री मुनिविद्या च सन्ध्या पातकनाशिनी ।  
सर्वदोषप्रशमनी सर्वकल्याणदायिनी ॥ ९१॥  
  
रामरामामनोरम्या स्वयलक्ष्म्या स्वसाक्षिणी ।  var  स्वयलक्ष्या  
अनन्तकोटिनामा च अनन्तकोटिरूपिणी ॥ ९२॥  
  
भूलीला रुक्मिणी राधा रामकेलिविबोधिनी ।  
वीरा वृन्दा पौर्णमासी विशाखा ललिता लता ॥ ९३॥  
  
लावण्यदा लयाकारा लक्ष्मीर्लोकानुबन्धिनी ।  
सृष्टिस्थितिलयाकारा तुर्यातुर्यातिगावधिः ॥ ९४॥  
  
दुर्वासावरलभ्या च विचित्रबलवद्धिनी ।  
रमणी रामरमणी सारात्सारा परात्परा ॥ ९५॥  
  
इति श्रीजानकीदेव्याः नामसाहस्रकं स्तवम् ।  
नामकर्मप्रसङ्गेन मया तुभ्यं प्रकाशितम् ॥ ९६॥  
  
गोपनीयं प्रयत्नेन त्रैलोक्येऽप्यतिदुर्लभम् ।  
सीतायाः श्रोमहालक्ष्भ्याः सद्यः सन्तोषदायकम् ॥ ९७॥  
  
यः पठेत्प्रयतो नित्यं स साक्षाद्वैष्णवोत्तमः ।  
नित्यं गुरुमुखाल्लब्ध्वा पठनीयं प्रयत्नतः ॥ ९८॥  
  
सर्वसम्पत्करं पुण्यं वैष्णवानां सुखप्रदम् ।  
कीतिदं कान्तिदं चैव धनदं सौभगप्रदम् ॥ ९९॥  
  
प्रमुद्वनविहारिण्याः सीतायाः सुखवर्द्धनम् ।  
रामप्रियाया जानक्या नामसाहस्रकं परम् ॥ १००॥  
  
इति श्रीमदादिरामायणे ब्रह्मभुशुण्डसंवादे  
सीतानामसाहस्रकं नाम चतुर्दशोऽध्यायः ॥ १४॥  
  
  
Proofread by Pallasena Narayanaswami ppnswami at gmail.com  
  
