+++
"Text title" = "Shri Mahakala Sahasranama Stotram 2"
"File name" = "mahAkAlasahasranAmastotram2.itx"
itxtitle = "mahAkAlasahasranAmastotram 2 (vishvasAratantrAntargatam mahAkAlo bhairavesho)"
engtitle = "mahAkAlasahasranAmastotram 2"
Category = "shiva, sahasranAma"
Location = "doc_shiva"
Sublocation = "shiva"
Language = "Sanskrit"
Subject = "philosophy/hinduism/religion"
"Transliterated by" = "Sivakumar Thyagarajan shivakumar24 at gmail"
"Proofread by" = "Sivakumar Thyagarajan, PSA Easwaran"
Description-comments = "vishvasAre kAlIsarvasve. See corresponding Namavali"
Indexextra = "(Manuscript, nAmAvalI)"
"Latest update" = "April 4, 2020"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "महाकालसहस्रनामस्तोत्रम् २ (विश्वसारतन्त्रान्तर्गतम् महाकालो भैरवेशो)"

+++
  
 श्रीमहाकालसहस्रनामस्तोत्रम् २   
ॐ श्रीगणेशाय नमः ।  
  
श्रीः ।  
ॐ नमश्चण्डिकायै ।  
अथ महाकालसहस्रनाम लिख्यतेऽधुना ।  
ॐ ईश्वर उवाच -  
अधुना देवि वक्ष्यामि सहस्रनाममुत्तमम् ।  
महाकालस्य देवेशि स्तोत्रं परमदुर्लभम् ॥ १॥  
  
सारासारतरं देवि पवित्राणां च पावनम् ।  
गुह्यानामपि गुप्तं च सर्वश्रेयस्करं परम् ॥ २॥  
  
सारस्वतप्रदं चैव शत्रुनाशकरं परम् ।  
सर्वसम्पत्प्रदं चैव महारोगनिबर्हणम् ।  
महोत्पातप्रशमनं मूलविद्यामनोहरम् ॥ ३॥  
  
अस्य श्रीमहाकालसहस्रनामस्तोत्रमहामन्त्रस्य दक्षिणाक ऋषिः ।  
विराट्छन्दः । श्रीकाळीसहितो महाकालो देवता ।  
ह्रीं बीजं, ड्रीं शक्तिः, स्वाहा कीलकं,  
धर्मार्थकाममोक्षार्थे जपे पाठे विनियोगः ।  
  
अथ ध्यानम् ।  
श्मशानस्थो महारुद्रो महाकालो दिगम्बरः ।  
कपालकर्त्तृका वामे शूलं खट्वाङ्गदक्षिणे ॥ १॥  
  
भुजङ्गभूषिताङ्गोऽपि भस्मास्थिमणिमण्डितः ।  
ज्वलत्पावकमध्यस्थो भस्मशय्याव्यवस्थितः ॥ २॥  
  
विपरीतरतां तत्र कालिकां हृदयोपरि ।  
पेयं खाद्यं च चोष्यं च तौ कृत्वा तु परस्परम् ॥ ३॥  
  
एवं भक्त्या जपेद्देवि सर्वसिद्धिः प्रजायते ।  
इति ध्यानम् ।  
  
ॐ महाकालो भैरवेशो भैरवो भीमविक्रमः ।  
श्मशानशायी मांसाशी भस्मोद्धूलितविग्रहः ॥ १॥  
  
कपालधारी मुण्डेशी शूलधारी त्रिलोचनः ।  
एकनेत्रो विरूपाक्षो स्वरूपाक्षो जितेन्द्रियः ॥ २॥  
  
विकरालः कालरूपो नागरूपधरो शिवः ।  
कालीप्रियो करालाक्षो विश्वरूपश्च शत्रुजित् ॥ ३॥  
  
रुद्रेश्वरो विघ्ननाशो भयनाशः प्रभाकरः ।  
त्रिलोकेशो दक्षरूपो शान्तो शान्तजनप्रियः ॥ ४॥  
  
उग्रः कपाली कौमारी शत्रुनाशकरो मृडः ।  
शिपिविष्टो विश्वनथो स्वामीशो नीललोहितः ॥ ५॥  
  
गङ्गाधरो ललटाक्षः कालकालः कृपानिधिः ।  
भीमः परशुहस्तश्च मृगपाणिर्जटाधरः ॥ ६॥  
  
मृडो पशुपतिर्देवो महादेवोऽव्ययो हरिः ।  
पुष्पदन्तो भिदव्यग्रो दक्षाध्वरहरो हरः ॥ ७॥  
  
भगनेत्रभिदव्यक्षः सहस्राक्षः सहस्रपात् ।  
अपवर्गप्रदोऽनन्तस्तारकः परमेश्वरः ॥ ८॥  
  
वमदेवो महदेवः महापरिवृढो दृढः ।  
विश्वरूपो विरूपाक्षो वागीशस्तुतिमन्थरः ॥ ९॥  
  
दर्शः पिनाकी खट्वाङ्गी चित्रवेशश्चिरन्तनः ।  
मनोहरो महत्यागी शिरो बृह्मोङ्ग?धूर्जटिः ॥ १०॥  
  
कालकालः कृत्तिवासाः सुभगो प्राणवात्मनः? ।  
नागचूडो सुचक्षुषो दुर्वासाः स्मरशासनः ॥ ११॥  
  
दृढायुधः स्कन्दगुरुः परमेष्ठी परायणः ।  
त्रिलोचनो ज्वलन्नेत्रो त्रिशिखी च त्रिलोकपात् ॥ १२॥  
  
विशलाक्षो मृगीन्द्रास्यः सुरथः सूर्यतापनः ।  
धर्मधाम क्षमाक्षेत्रो भगवान् भगहा तथा ॥ १३॥  
  
उग्रः पशुपतिस्तार्क्ष्यः प्रियभर्ता प्रियम्वदः ।  
दाता दयाकरो दक्षः कपर्दी काममर्दनः ॥ १४॥  
  
लोककर्ता भूतपतिः महाकर्मा महोषधिः ।  
उत्तरो गोपतिर्गोप्ता ज्ञानगम्यः पुरातनः ॥ १५॥  
  
नीतिः सुनीतिः शुद्धात्मा सोमः सोमरतः सुधीः ।  
सोमपोऽमृतपसौम्यो मोहहारी महाद्युतिः ॥ १६॥  
  
लोककारो वेदकारः सूत्रकारः सनातनः ।  
महर्षिः कपिलाचार्यः विश्वदीप्तिर्विलोचनः ॥ १७॥  
  
पिनाकपाणिर्भूदेवः स्वस्तिकृत्स्वस्तिदायकः ।  
धात्री दामकरः सर्वः सर्वज्ञः सर्वगोचरः ॥ १८॥  
  
शाखो विशाखो गोशाखःः शिवानेकः क्रतूत्तमः ।  
गङ्गोद्भवोदको भव्यः पुष्कलः स्थपतिप्रियः ॥ १९॥  
  
विजितात्मा विधेयात्मा भूतभावनसरथिः ॥ २०॥  
  
भस्मप्रियो भस्मशायी कामी कान्तः कृतागमः ।  
क्षमायुक्तो निर्वृतात्मा धर्मयुक्तः सदाशिवः ॥ २१॥  
  
चतुर्मुखश्चतुर्बाहुः सर्वावासो दुरासदः ।  
दुर्लभो दुर्गमो दुर्गः सर्वायुधविशारदः ॥ २२॥  
  
शुभाङ्गो योगसारङ्गो जगदीशो जनार्दनः ।  
भस्मशुद्धिकरो मेरुरोलम्बी? शुद्धविग्रहः ॥ २३॥  
  
हिरण्यरेतास्तरणिर्भस्माङ्गो भस्मरूपधृक् ।  
महाहृदो महागर्त्तः सिद्धवृन्दारवन्दितः ॥ २४॥  
  
अमृतेशोऽमृतवपुः दण्डो दमयिता दमः ।  
तपस्वी तारको धीमान् प्रधानप्रभवोऽव्ययः ॥ २५॥  
  
राहुः सुर्यः शनिः केतुः विरामो विद्रुमः छविः ।  
भक्तिगम्यः परम्ब्रह्म परमात्मा जगत्प्रभुः ॥ २६॥  
  
सर्वकामावलम्बश्च मङ्गल्यो मङ्गलावृतः ।  
महातपा दीर्घतपाः स्थविष्ठः स्थविरो ध्रुवः ॥ २७॥  
  
अहः संवत्सरो व्याप्तिः प्रणामः परमस्तपः ।  
संवत्सकरो मन्त्रः प्रत्ययः सर्वदर्शनः ॥ २८॥  
  
अजः सर्वेश्वरस्सिद्धो महारेता महाबलः ।  
योगयोग्यो महादेवः सर्वादिसिद्धिरग्निदः ॥ २९॥  
  
वसुर्वसुमनास्सत्यः सर्वपापहरो मृडः ।  
अमृतश्शाश्वतश्शान्तो वीणाहस्तः प्रतापवान् ॥ ३०॥  
  
कमण्डलुधरो दर्वी वेदाङ्गो वेदविन्मुनिः ।  
भ्राजिष्णुर्भोजनं भोक्ता लोकनेत्रः पुरन्दरः ॥ ३१॥  
  
अतीन्द्रियो महामयः सर्वावस्थाश्चतुष्पथः ।  
कालयोगी महायोगी महोत्साहो महावलः ॥ ३२॥  
  
महाबुद्धिर्महावीर्यो भूतचारी पुरन्दरः ।  
निशाचरः प्रेतचारी भूतपो योगिनीपतिः ॥ ३३॥  
  
दैत्यप्रियो नृत्तचित्तः दैत्यानाशकरो परः ।  
दुर्लभो दुर्जयशशत्रुबलजिद्बलवत्सखः ॥ ३४॥  
  
प्रेजश्वरः कलानाथो शेषशायी विलोचनः ।  
उन्मत्तनेत्रः कपिलो धूसरो धूम्रलोचनः ॥ ३५॥  
  
रक्तप्रियो रक्तनेत्रः वक्रतुण्डपिता वशी ।  
भूतेशो भूतनाथश्च भूतभैरवपालकः ॥ ३६॥  
  
प्रेतालयः प्रेतभूमिपालको रक्षकप्रियः ।  
रावस्थो? वा चितास्थो वा चिताधूम्रप्रपालकः ॥ ३७॥  
  
यक्षेशो यक्षराट् गुह्यो यक्षभैरवसेवितः ।  
यज्ञकर्ता च यज्ञेशो यज्ञसुन्दरपालकः ॥ ३८॥  
  
देवदत्तस्वरूपात्मा देवानां प्रियकारकः ।  
भूतेश्वरो भूतदेहो भूतनाथसुखाश्रयः ॥ ३९॥  
  
आकाशगामी भ्राजिष्णुर्देवो मानुषभक्षकः ।  
इष्टो विशिष्टः शिष्टेष्टः शरभः शलभो धनुः ॥ ४०॥  
  
अपां निधिरधिष्ठानो विजयो जयकालवित् ।  
प्रतिष्ठितः प्रमाणज्ञो हिरण्यकवचो हरिः ॥ ४१॥  
  
विमोचितासुरगणः विद्येशो विद्युताश्रितः ।  
बलरूपो बलोन्माथी विहितं गुहरो? गुहः ॥ ४२॥  
  
करणं कारणं कर्ता सर्वबन्धविमोचितः ।  
व्यवसायो व्यवस्थानः स्वानन्दो जगदादृतः ॥ ४३॥  
  
दुर्लभो ललितो विश्वो भावात्माऽऽत्मनि संस्थितः ।  
वीरेश्वरो वीरभद्रः वीरासनविधिर्विराट् ॥ ४४॥  
  
वीरचूडामणिर्वेत्ता तीव्रानन्दो नटीश्वरः ।  
मज्जाधरः त्रिशूलाङ्कः शिपिविष्टः शिवाश्रयः ॥ ४५॥  
  
वालखिल्यो माहश्चर्यो तिग्मांशुर्बलिभित्खगः ।  
अभिरामश्शरण्यश्च ब्रह्मण्यश्च सुधामराट् ॥ ४६॥  
  
मघवा कौशिको धीमान्विरामः सर्वशासनः ।  
ललाटाक्षः पिङ्गदेहः सर्वसंसारचक्रभृत् ॥ ४७॥  
  
अमोघदण्डमध्यस्थो हिरण्यब्रह्मवर्चसी ।  
परमार्थः परपदः शम्भरो व्यग्रको? परः ॥ ४८॥  
  
रविर्विरोचनः स्कन्धः शास्ता वैवस्वतो यमः ।  
भक्तिरुन्नतकीर्तिश्च शान्तरागः पराजयः ॥ ४९॥  
  
कैलसपतिकावर्णः सविता रविलोचनः ।  
सूर्यः तपः शशीनाथो दिननाथः प्रतापवान् ॥ ५०॥  
  
भीषणो भारक्रान्तश्च महोग्रो विश्वरूपधृक् ।  
अक्रूरः क्रूररूपश्व कमनीयः कलानिधिः ॥ ५१॥  
  
नित्यं नियतकल्याणः पुण्यश्रवणकीर्त्तनः ।  
दुरामेध्यो? विश्वसहो ध्येयो दुस्स्वप्ननाशनः ॥ ५२॥  
  
उत्तारको दुष्कृतहा दुर्विषो विहरोदयः? ।  
मतादिभूर्भुवो लक्ष्मीः किरीटी त्रिदशाधिपः ॥ ५३॥  
  
विश्वगोप्ता विश्वकर्ता सुवीरो रुचिराङ्गदः ।  
पद्ममेरुः पद्मगर्भः विश्वगर्भो विचक्षणः ॥ ५४॥  
  
परावरज्ञो वीरेशः सुमुखः सुमुखास्वतः? ।  
देवासुरगुरुर्देवो देवासुरनमस्कृतः ॥ ५५॥  
  
देवादिदेवो देवेशो देवासुरमहेश्वरः ।  
सर्वदेवमयोऽचिन्त्यो देवतान्तस्समुद्भवः ॥ ५६॥  
  
ईड्योऽनीशः सुव्यग्रो देवसिंहो दयाकरः ।  
नन्दी नन्दीश्वरो नग्नो नम्रो व्रतधरश्शुचिः ॥ ५७॥  
  
लिङ्गाध्यक्षः सुराध्यक्षो युगरूपो युगावहः ।  
स्ववशः स्वर्गतास्वर्यः सारस्वतमहास्वतः ॥ ५८॥  
  
सर्वभूतमहाम्भोधः? सर्वभूतमहेश्वरः ।  
श्मशाननिलयस्त्वष्टा केतुरप्रतिमाकृतिः ॥ ५९॥  
  
लोकोत्तरः स्फुटालोकस्त्र्यम्बको नगभूषणः ।  
अन्धकारसुखद्वेष्टिर्विश्मुको?ऽधर्मपातनः ॥ ६०॥  
  
वीतदोषः त्रयगुणैर्दक्षारिपूतदन्तभिद् ।  
धूर्जटिः खण्डपरशुः रागाङ्गो विमृडो नरः ॥ ६१॥  
  
पूर्णः पूरयिता पुण्यः सुकुमारः सुलोचनः ।  
बान्धवो बन्धुकर्मा च स्वबन्धनविमोचकः ॥ ६२॥  
  
स यज्ञारिः स कामारिः महादंष्ट्रः स सायुधः ।  
बहु?स्त्वनिन्दितः शर्वः शङ्करश्शम्बरो धरः ॥ ६३॥  
  
अमरेशो महादेवो विश्वरूपः सुरारिहा ।  
निवृत्तिश्चाहिर्बुध्न्यश्चेकितानो हरिस्तथा ॥ ६४॥  
  
प्रजैकपार्श्वः कापाली त्रिरङ्कुरं जिताशिषः ।  
धन्वन्तरिर्धूम्रकेतुः स्कन्दो वैश्रवणस्तथा ॥ ६५॥  
  
दाता शक्तश्व विष्णुश्च मित्रस्त्वष्टा ध्रुवो वसुः ।  
प्रभोग्रः? सर्वगो वयुरनामसहितो रविः ॥ ६६॥  
  
उदयश्च विधाता च मान्धाता भूतभावनः ।  
अतितीक्ष्णश्च वागीशः सर्वकामगुणावहः ॥ ६७॥  
  
पद्मवक्त्रो महाचक्त्रः चन्द्रवक्त्रो मनोरमः ।  
वलवान् चैव शान्तश्च पुराणः पुण्यचञ्चुरी ॥ ६८॥  
  
कुरुकर्ता कालरूपी कुरुभूतो महेश्वरः ।  
सर्वेशानो दर्भशायी सर्वेषां प्राणिनां पतिः ॥ ६९॥  
  
देवदेवमुखासक्तः सदसत्सर्वरत्नजित् ।  
कैलासशिखरारूठः हिमवद्गिरिसंश्रयः ॥ ७०॥  
  
कुलाहरी? कुलोकर्ता? बहुबीजो बहुप्रदः ।  
वाणिज्यवर्धनो वृद्धो नकुलश्च दरच्छदः ॥ ७१॥  
  
सारग्रीवो महाराजरलोलश्च? महौषधः ।  
सिद्धार्थकारी सिद्धार्थः छन्दो व्याकरणस्तथा ॥ ७२॥  
  
सिंहनादः सिंहदंष्ट्रः सिंहगस्सिंहवाहनः ।  
प्रभावात्मा जगत्कर्ता ताली लोकहितस्तरुः ॥ ७३॥  
  
सारङ्गो नच?वक्त्राङ्गः केतुमली स्वभावनः ।  
भूताशयो भूतपतिरहोरात्रिर्मुनिन्दितः? ॥ ७४॥  
  
वासवस्सर्वभूतानां निलयश्च विभुर्भुवः ।  
अमोघो सङ्गतो ज्याश्वो? योजना प्राणधारणः ॥ ७५॥  
  
धृतिमान् धर्मधृक्दक्षः संस्कृतश्च युगाधिपः ।  
गोपालो गोयुधि ग्राह्यो गोचर्मवसनो हरः ॥ ७६॥  
  
हिरण्यबाहुश्च तथा गुरुपालप्रवेशितः ।  
प्रतिष्ठा यो? महाहर्षो जितकामो जितेन्द्रियः ॥ ७७॥  
  
गान्धारश्च सुरालश्च? तपःकर्मरतिर्वरः ।  
महागीतो महानृत्यो ह्यप्सरोगणसेवितः ॥ ७८॥  
  
महाकेतुर्धनुर्धाता नैकतालश्चराचरः ।  
अवेदनीय आवेशः सर्वगन्धस्सुखावहः ॥ ७९॥  
  
तोरणो स्थूरणो वायुः परिधावति? चैकतः ।  
संयोगो वर्द्धनो वृद्धो महावृद्धो गणाधिपः ॥ ८०॥  
  
वसुरावर्द्धनो वृद्धो नित्यश्रेष्ठो महापथः ।  
शिरोहारी विमर्शी च सर्वलक्षणलक्षितः ॥ ८१॥  
  
अक्षरा चाक्षरो योगी सर्वयोगी महाबलः ।  
समाप्राया समाप्राय?तीर्थदेवो महाद्युतिः ॥ ८२॥  
  
निर्जीवो जीवनो मन्दो निन्दो? वटुककर्कशः ।  
रत्नप्रभूतो रत्नाङ्गो महार्णवनिनादभृत् ॥ ८३॥  
  
मूलो विशाखो ह्यमृतो व्यक्ताव्यक्तस्तपोनिधिः ।  
आरोहणो निरोहश्च शैलहारी महातपाः ॥ ८४॥  
  
मीनकल्पो महाकल्पो युगायुगहरो हरिः ।  
युगरूपो महारूपः पवनो गहनो नगः ॥ ८५॥  
  
न्यायनिर्वापणो पादपरितो? ह्यचलोपमः ।  
बहुमालो महामलः सुमालो बहुलोचनः ॥ ८६॥  
  
विस्तारो लवणसरः कुसुमो सफलोदयः ।  
वृषभः वृषभो वाङ्गो मणिजिह्वो जटाधरः ॥ ८७॥  
  
दण्डो विसर्गस्सुमुखः सदासर्वायुधासहः ।  
निवेशनः सुधन्वा च युगाधारो महाहनुः ॥ ८८॥  
  
गन्धमाली च भगवानुत्पातस्सर्वकर्मणाम् ।  
मन्थानो बहुलो बाहुः सकलस्सर्वलोचनः ॥ ८९॥  
  
नरस्ताली करस्ताली दुष्टसंहननो महान् ।  
छन्नपत्रस्सुविख्यातः सर्वलोकाश्रयो भवान् ॥ ९०॥  
  
मुण्डो विरूपबहुलो चण्डमुण्डो विकर्षणः ।  
हर्यक्षः ककुभो यत्नो दीप्तजिह्वा सहस्रपात् ॥ ९१॥  
  
सहस्रमूर्धा देवेन्द्रः सर्वदेवमयो गुरुः ।  
सहस्रबाहुः सूर्याग्रः स्वाराण्यां? सर्वलोककृत् ॥ ९२॥  
  
त्रिपत्रस्त्रिमधुर्मन्त्रः कनिष्ठा कृष्णपिङ्गलः ।  
ब्रह्मदण्डविनिर्घाता शतघ्नी शतपाशभृत् ॥ ९३॥  
  
पद्मगर्भो महागर्भो वज्रगर्भो जलोद्भवः ।  
गभस्ती ब्रह्मकृद्ब्रह्मा ब्रह्मकृद्ग्राहिणो गतिः ॥ ९४॥  
  
ऊर्द्ध्वगात्मा पशुपतिर्वातरंहा मनोजवः ।  
अनन्तरूपो नैकात्मा तिग्मतेजाऽऽत्मसम्भवः ॥ ९५॥  
  
पद्मजो पद्ममालाग्र्य त्वगन्योऽन्तरगोऽन्तगः ।  
कर्णिकारमहास्त्रग्वी नीलनौमि? पिनाकधृक् ॥ ९६॥  
  
सर्वपार्श्वमुखस्तार्क्ष्यो धर्मसाधारणो धरः ।  
चराचरात्मा सूर्यात्मा स्ववृषो गोवृषेश्वरः ॥ ९७॥  
  
साध्यो क्षोव?सुराध्यक्षो विवस्वान् सविता सृतः ।  
न्यायसर्वस्य सम्क्षेपो विस्तारपरमोदयः ॥ ९८॥  
  
कालीपतिरुमाकान्तो जाह्नवी त्रिदशां वरः ।  
वरो वराहो वरदो वनेशश्च महास्वनः ॥ ९९॥  
  
महाप्रसादस्त्वनघश्शत्रुहा श्वेतपिङ्गलः ।  
प्रीतात्मा च प्रियतात्मा? संयतात्मा प्रधानधृक् ॥ १००॥  
  
ऋतुस्संवत्सरो मासः पक्षस्संस्था ससायकः? ।  
कलाकाष्ठा लवा मात्रा मुहूर्त्ता रक्षपक्षणः? ॥ १०१॥  
  
विश्वक्षेत्रं प्रभा बीजलिङ्गमाद्यस्त्वनिर्मिताः? ।  
सदसद्व्यक्तमव्यक्त्रं पिता माता पितामहः ॥ १०२॥  
  
स्वर्गद्वारं प्रजाद्वारं मोक्षद्वारं त्रिविष्टपम् ।  
निर्वाणं ह्लादनं चैव ब्रह्मलोकपरागतिः ॥ १०३॥  
  
देवासुरविनिर्माता देवासुरपरयणः ।  
देवासुरगुरुर्देवो देवासुरनमस्कृतः ॥ १०४॥  
  
देवासुरमहामात्रो देवासुरमहाश्रयः ।  
देवासुरगणाध्यक्षो देवासुरगणाग्रणीः ॥ १०५॥  
  
देवादिदेवो देवार्षेर्देवासुरसुपूजितः ।  
देवासुरेश्वरो देवो देवासुरमहेश्वरः ॥ १०६॥  
  
सर्वदेवमयोऽचिन्त्यो दैवतश्चात्मसम्भवः ।  
उद्भवो विक्रमो वैद्यो विरजो विरजां वरः ॥ १०७॥  
  
दग्रो हस्ती सुरव्याघ्रो देवसिंहो नरर्षभः ।  
विबुधाग्रचरः श्रेष्ठः सर्वदेवोत्तमोत्तमः ॥ १०८॥  
  
गुरुः कान्तोऽजितस्सर्गः पवित्रस्सर्ववाहनः ।  
प्रयुक्तश्शोभनो वक्त्रो देवेशः प्रभुरव्ययः ॥ १०९॥  
  
शृङ्गो शृङ्गप्रदो बभ्रुः राजराजो निरामयः ।  
अविरामः सुरगणो विरामस्सर्वसाधनः ॥ ११०॥  
  
ललाटाक्षो विश्वदेहो हरणी ब्रह्मवर्चसी ।  
स्थावराणां पतिश्चैव नियमेन्द्रियवर्धनः ॥ १११॥  
  
सिद्धार्थस्सर्वभूतार्थो नित्यस्सत्यव्रतश्शुचिः ।  
व्रतादिपरमं ब्रह्म मुक्तानां परमागतिः ॥ ११२॥  
  
विमुक्तो दीप्ततेजाश्च श्रीमान् श्रीवर्धनोऽग्रजः ।  
श्मशानकालो देवेशो भूतेशः प्रमथाधिपः ॥ ११३॥  
  
भद्ररूपः कालदेवो भूतसंहारकारकः ।  
कालीनाथो भूतनाथः शर्वः पशुपतिर्मृडः ॥ ११४॥  
  
भद्रनाथश्च कालीनस्सर्वभक्षकभक्षकः ।  
सृष्टिस्थितिस्थरूपश्च भूतभृद्भूतभावनः ॥ ११५॥  
  
माम्साशनो बहुरूपः क्रूररूपः कपालभृत् ।  
सर्वेश्वरः सर्वरुद्रः कालीकमलमध्यगः ॥ ११६॥  
  
द्रीं द्रीं हूं हूं कलरूपः चिन्तामण्डलमध्यगः ।  
क्रीं क्रीं हूं हूं मुण्डधारी मुण्डमालाधरश्शिवः ॥ ११७॥  
  
इति नाम्नां सहस्रं ते महाकालस्य भाषितम् ।  
सर्वरोगहरं देवि परमैश्वर्यकारणम् ॥ ११८॥  
  
सर्वागमरहस्योऽयं स्तोत्रं परमदुर्लभम् ।  
सर्वसिद्धिप्रदं साक्षात्सिद्धिदं पापनाशनम् ॥ ११९॥  
  
महाभयहरं देवि भोगमोक्षैककारणम् ।  
समस्तशोकशमनं सर्वविद्याप्रदं शिवे ॥ १२०॥  
  
महापातककोटिघ्नं कलौ सिद्धिप्रदं शिवे ।  
इदं नामसहस्रं तु ब्रह्मलोकेषु दुर्लभम् ॥ १२१॥  
  
तव प्रीत्या मयाऽऽख्यातं गोपनीयं स्वयोनिवत् ।  
तव नाम्नि श्रुते देवि सर्वयज्ञफलं लभेत् ।  
सर्वपापक्षयकरं वाञ्छितं चैव सिध्यति ॥ १२२॥  
  
नश्यन्ति पठनादस्य स्तोत्रमन्त्रस्य भावतः ।  
यं यं करोति सततं तं तं प्राप्नोति नित्यशः ॥ १२३॥  
  
इदं नामसहस्रं तु भक्तिश्रद्धासमन्वितः ।  
शनिवरे श्मशाने तु पूजां कुर्यान्नरोत्तमः ॥ १२४॥  
  
ततो दशांशतो कुर्यात्सुरातर्पणमेव च ।  
पायसेनाज्यहोमेन नखकेशेन पार्वति ॥ १२५॥  
  
न देयमन्यशिष्याय शठाय दुर्जनाय च ।  
देयं शिष्याय शान्ताय कुलीनाय सुपुत्रिणे ॥ १२६॥  
  
भक्तियुक्ताय देवेशगुरुभक्तिपराय च ।  
विना दानं न गृह्लीयान्न दया दक्षिणां विना ॥ १२७॥  
  
दत्वा गृहीत्वा तूभयोः सिद्धिहानिर्भवेद्ध्रुवम् ।  
इदं नामसहस्रं तु परं परमकारणम् ॥ १२८॥  
  
रहस्यानां रहस्यं च पवित्राणां पवित्रकम् ।  
गोप्यं गुह्यतमं गोप्यं गोपनीयं मुमुक्षुभिः ॥ १२९॥  
  
इति श्रीविश्वसारे कालीसर्वस्वे महाकलसहस्रनाम स्तोत्रं सम्पूर्णम् ॥  
  
शुभमस्तु  
  
  
The stotra has been copied from a manuscript.  
There are several names/words which are doubtful and have  
been marked with '?'. Scholars who go through this text are  
requested to send corrections to sanskrit@cheerful.com.  
  
Encoded by Sivakumar Thyagarajan shivakumar24 at gmail  
Proofread by Sivakumar Thyagarajan, PSA Easwaran  
  
