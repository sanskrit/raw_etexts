---
Author: Vrajakishora Tripathi
Category: shiva, dashaka, vrajakishora
File name: shailapatidashakam.itx
Language: Sanskrit
Latest update: February 21, 2020
Location: doc_shiva
Proofread by: Vrajakishora Tripathi
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: Shailapati Dashakam
Transliterated by: Vrajakishora Tripathi
engtitle: shailapati dashakam
itxtitle: shailapatidashakam (vrajakishoravirachitam)
title: शैलपतिदशकम् (व्रजकिशोरविरचितम्)

---
  
 श्रीशैलपतिदशकम्   
जय भस्मविभूषणविग्रह हे  
     अहिबन्धक नग्नक अम्बक हे ।  
जटिमण्डलमण्डित षण्डपते  
     प्रणमामि पदे तव शैलपते ॥ १॥  
  
हर शङ्कर ईश्वर शूलधर  
     तटिनीधर धीधर योगिवर ।  
शशिशेखर शाश्वतकीर्त्तिरते  
     प्रणमामि पदे तव शैलपते ॥ २॥  
  
अनलेक्षण भीषण नीलगल  
     विमलास्थिविराजित कालकल ।  
वरदायक भैरव देवपते  
     प्रणमामि पदे तव शैलपते ॥ ३॥  
  
गिरिराजसुतासुखसाधक हे  
     गणनाथषडाननलालक हे ।  
सुरसुन्दर निन्दितकामपते  
     प्रणमामि पदे तव शैलपते ॥ ४॥  
  
गणपालकधारकनायक हे  
     रिपुशासकशोषकनाशक हे ।  
विषभक्षक रक्षक लोकततेः  
     प्रणमामि पदे तव शैलपते ॥ ५॥  
  
स्मरसुन्दरविग्रहनिग्रह हे  
     त्रिपुरासुरमारक तारक हे ।  
मखपावकनाशक चण्डपते  
     प्रणमामि पदे तव शैलपते ॥ ६॥  
  
करुणावरुणालय शोभन हे  
     जनजीवनतारणकारण हे ।  
दरदण्डितखण्डितभक्तपते  
     प्रणमामि पदे तव शैलपते ॥ ७॥  
  
जनलालनपालनकारक हे  
     सुखदायक पोषक तोषक हे ।  
भववारणवारणदावपते  
     प्रणमामि पदे तव शैलपते ॥ ८॥  
  
मतिवर्द्धक भर्त्तक दर्पक हे  
     भयकर्त्तक सार्थकनर्त्तक हे ।  
मृतिहारक पारक भूतपते  
     प्रणमामि पदे तव शैलपते ॥ ९॥  
  
मनुजासुरनिर्जरपूजित हे  
     भजकाखिलपातकघातक हे ।  
शुभकर्मद धर्मद विश्वपते  
     प्रणमामि पदे तव शैलपते ॥ १०॥  
  
इति व्रजकिशोरविरचितं श्रीशैलपतिदशकं सम्पूर्णम् ।  
  
  
Encoded and proofread by Vrajakishora  
  
