---
Category: sahasranAma, shiva
File name: naTeshasahasranAmastotra.itx
Indexextra: (uttarapIThikA, Audio)
Language: Sanskrit
Latest update: July 19, 2015
Location: doc_shiva
Proofread by: DPD
Send corrections to: sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: naTeshasahasranAmastotram
engtitle: naTeshasahasranAmastotram
itxtitle: naTeshasahasranAmastotram athavA chidambara naTarAja sahasranAmastotram
title: नटेशसहस्रनामस्तोत्रम् अथवा चिदम्बर नटराज सहस्रनामस्तोत्रम्

---
  
 श्रीनटेशसहस्रनामस्तोत्रम्   
  
पूर्वपीठिका  
यस्मात्सर्वं समुत्पन्नं चराचरमिदं जगत् ।  
इदं नमो नटेशाय तस्मै कारुण्यमूर्तये ॥  
  
ॐ कैलासशिखरे रम्ये रत्नसिंहासने स्थितम् ।  
शङ्करं करुणामूर्तिं प्रणम्य परया मुदा ॥ १॥  
  
विनयावनता भूत्वा पप्रच्छ परमेश्वरी ।  
भगवन् भव सर्वज्ञ भवतापहराव्यय ॥ २॥  
  
त्वत्तः श्रुतं मया देव सर्वं नामसहस्रकम् ।  
नटेशस्य तु नामानि न श्रुतानि मया प्रभो ॥ ३॥  
  
असङ्कृत्प्रार्थितोऽपि त्वं न तत्कथितवानसि ।  
इदानीं कृपया शम्भो वद वाञ्छाभिपूर्तये ॥ ४॥  
  
श्री शिव उवाच  
साधु साधु महादेवि पृष्टं सर्वजगद्धितम् ।  
पुरा नारायणः श्रीमान् लोकरक्षापरायणः ॥ ५॥  
  
क्षीराब्धौ सुचिरं कालं साम्बमूर्तिधरं शिवम् ।  
मामेकाग्रेण चित्तेन ध्यायन् न्यवसदच्युतः ॥ ६॥  
  
तपसा तस्य सन्तुष्टः प्रसन्नोऽहं कृपावशात् ।  
ध्यानात्समुत्थितो विष्णुर्लक्ष्म्या मां पर्यपूजयत् ॥ ७॥  
  
तुष्टाव विविधैस्स्तोत्रैर्वेदवेदान्तसम्मितैः ।  
वरं वरय हे वत्स यदिष्टं मनसि स्थितम् ॥ ८॥  
  
तत्ते दास्यामि न चिरादित्युक्तः कमलेक्षणः ।  
प्राह मां परया भक्त्या वरं दास्यसि चेत्प्रभो ॥ ९॥  
  
रक्षार्थं सर्वजगतामसुराणां क्षयाय च ।  
सार्वात्म्ययोगसिद्ध्यर्थं मन्त्रमेकं ममादिश ॥ १०॥  
  
इति सम्प्रार्थितस्तेन माधवेनाहमम्बिके ।  
सञ्चिन्त्यानुत्तमं स्तोत्रं सर्वेषां सर्वसिद्धिदम् ॥ ११॥  
  
नटेशनामसाहस्रमुक्तवानस्मि विष्णवे ।  
तेन जित्वाऽसुरान् सर्वान् ररक्ष सकलं जगत् ॥ १२॥  
  
सार्वात्म्ययोगसिद्धिं च प्राप्तवानम्बुजेक्षणः ।  
तदेव प्रार्थयस्यद्य नामसाहस्रमम्बिके ॥ १३॥  
  
पठनान्मननात्तस्य नृत्तं दर्शयति प्रभुः ।  
सर्वपापहरं पुण्यं सर्वरक्षाकरं नृणाम् ॥ १४॥  
  
सर्वैश्वर्यप्रदं सर्वसिद्धिदं मुक्तिदं परम् ।  
वक्ष्यामि शृणु हे देवि नामसाहस्रमुत्तमम् ॥ १५॥  
  
अथ श्रीनटेशसहस्रनामस्तोत्रम् ।  
  
ॐ अस्य श्रीनटेशसहस्रनामस्तोत्रमालामहामन्त्रस्य  
सदाशिव ऋषिः, महाविराट् छन्दः श्रीमन्नटेशो देवता ।  
बीजं, शक्तिः, कीलकं, अङ्गन्यासकरन्यासौ च चिन्तामणिमन्त्रवत् ।  
  
ध्यानम्  
ध्यायेत्कोटिरविप्रभं त्रिनयनं शीतांशुगङ्गाधरं  
दक्षाङ्घ्रिस्थितवामकुञ्चितपदं शार्दूलचर्माम्बरम् ।  
वह्निं डोलकराभयं डमरुकं वामे शिवां (स्थितां) श्यामलां  
कल्हारं जपसृक्षुकं (दधतीं प्रलम्बितकरा) कटिकरां  
देवीं सभेशं भजे ॥  
  
लं पृथिव्यात्मकम् इत्यादिना पञ्चपूजा ।  
  
श्रीशिव उवाच  
श्रीशिवः श्रीशिवानाथः श्रीमान् श्रीपतिपूजितः ।  
शिवङ्करः शिवतरश्शिष्टहृष्टश्शिवागमः ॥ १॥  
  
अखण्डानन्दचिद्रूपः परमानन्दताण्डवः ।  
अपस्मृतिन्यस्तपादः कृत्तिवासाः कृपाकरः ॥ २॥  
  
कालीवादप्रियः कालः कालातीतः कलाधरः ।  
कालनेता कालहन्ता कालचक्रप्रवर्तकः ॥ ३॥  
  
कालज्ञः कामदः कान्तः कामारिः कामपालकः ।  
कल्याणमूर्तिः कल्याणीरमणः कमलेक्षणः ॥ ४॥  
  
कालकण्ठः कालकालः कालकूटविषाशनः ।  
कृतज्ञः कृतिसारज्ञः कृशानुः कृष्णपिङ्गलः ॥ ५॥  
  
करिचर्माम्बरधरः कपाली कलुषापहः ।  
कपालमालाभरणः कङ्कालः कलिनाशनः ॥ ६॥  
  
कैलासवासी कामेशः कविः कपटवर्जितः ।  
कमनीयः कलानाथशेखरः कम्बुकन्धरः ॥ ७॥  
  
कन्दर्पकोटिसदृशः कपर्दी कमलाननः ।  
कराब्जधृतकालाग्निः कदम्बकुसुमारुणः ॥ ८॥  
  
कमनीयनिजानन्दमुद्राञ्चितकराम्बुजः ।  
स्फुरड्डमरुनिध्वाननिर्जिताम्भोधिनिस्वनः ॥ ९॥  
  
उद्दण्डताण्डवश्चण्ड ऊर्ध्वताण्डवपण्डितः ।  
सव्यताण्डवसम्पन्नो महाताण्डववैभवः ॥ १०॥  
  
ब्रह्माण्डकाण्डविस्फोटमहाप्रलयताण्डवः ।  
महोग्रताण्डवाभिज्ञः परिभ्रमणताण्डवः ॥ ११॥  
  
नन्दिनाट्यप्रियो नन्दी नटेशो नटवेषभृत् ।  
कालिकानाट्यरसिको निशानटननिश्चलः ॥ १२॥  
  
भृङ्गिनाट्यप्रमाणज्ञो भ्रमरायितनाट्यकृत् ।  
वियदादिजगत्स्रष्टा विविधानन्ददायकः ॥ १३॥  
  
विकाररहितो विष्णुर्विराडीशो विराण्मयः ।  
विराढृदयपद्मस्थो विधिर्विश्वाधिको विभुः ॥ १४॥  
  
वीरभद्रो विशालाक्षो विष्णुबाणो विशाम्पतिः ।  
विद्यानिधिर्विरूपाक्षो विश्वयोनिर्वृषध्वजः ॥ १५॥  
  
विरूपो विश्वदिग्व्यापी वीतशोको विरोचनः ।  
व्योमकेशो व्योममूर्तिर्व्योमाकारोऽव्ययाकृतिः ॥ १६॥  
  
व्याघ्रपादप्रियो व्याघ्रचर्मधृद्व्याधिनाशनः ।  
व्याकृतो व्यापृतो व्यापी व्याप्यसाक्षी विशारदः ॥ १७॥  
  
व्यामोहनाशनो व्यासो व्याख्यामुद्रालसत्करः ।  
वरदो वामनो वन्द्यो वरिष्ठो वज्रवर्मभृत् ॥ १८॥  
  
वेदवेद्यो वेदरूपो वेदवेदान्तवित्तमः ।  
वेदार्थविद्वेदयोनिः वेदाङ्गो वेदसंस्तुतः ॥ १९॥  
  
वैकुण्ठवल्लभोऽवर्ष्यो वैश्वानरविलोचनः ।  
समस्तभुवनव्यापी समृद्धस्सततोदितः ॥ २०॥  
  
सूक्ष्मात्सूक्ष्मतरः सूर्यः सूक्ष्मस्थूलत्ववर्जितः ।  
जह्नुकन्याधरो जन्मजरामृत्युनिवारकः ॥ २१॥  
  
शूरसेनः शुभाकारः शुभ्रमूर्तिः शुचिस्मितः ।  
अनर्घरत्नखचितकिरीटो निकटे स्थितः ॥ २२॥  
  
सुधारूपः सुराध्यक्षः सुभ्रूः सुखघनः सुधीः ।  
भद्रो भद्रप्रदो भद्रवाहनो भक्तवत्सलः ॥ २३॥  
  
भगनेत्रहरो भर्गो भवघ्नो भक्तिमन्निधिः ।  
अरुणः शरणः शर्वः शरण्यः शर्मदः शिवः ॥ २४॥  
  
पवित्रः परमोदारः परमापन्निवारकः ।  
सनातनस्समः सत्यः सत्यवादी समृद्धिदः ॥ २५॥  
  
धन्वी धनाधिपो धन्यो धर्मगोप्ता धराधिपः ।  
तरुणस्तारकस्ताम्रस्तरिष्णुस्तत्त्वबोधकः ॥ २६॥  
  
राजराजेश्वरो रम्यो रात्रिञ्चरविनाशनः ।  
गह्वरेष्ठो गणाधीशो गणेशो गतिवर्जितः ॥ २७॥  
  
पतञ्जलिप्राणनाथः परापरविवर्जितः ।  
परमात्मा परज्योतिः परमेष्ठी परात्परः ॥ २८॥  
  
नारसिंहो नगाध्यक्षो नादान्तो नादवर्जितः ।  
नमदानन्ददो नम्यो नगराजनिकेतनः ॥ २९॥  
  
दैव्यो भिषक्प्रमाणज्ञो ब्रह्मण्यो ब्राह्मणात्मकः ।  
कृताकृतः कृशः कृष्णः शान्तिदश्शरभाकृतिः ॥ ३०॥  
  
ब्रह्मविद्याप्रदो ब्रह्मा बृहद्गर्भो बृहस्पतिः ।  
सद्यो जातस्सदाराध्यः सामगस्सामसंस्तुतः ॥ ३१॥  
  
अघोरोऽद्भुतचारित्र आनन्दवपुरग्रणीः ।  
सर्वविद्यानामीशान ईश्वराणामधीश्वरः ॥ ३२॥  
  
सर्वार्थः सर्वदा तुष्टः सर्वशास्त्रार्थसम्मतः ।  
सर्वज्ञः सर्वदः स्थाणुः सर्वेशस्समरप्रियः ॥ ३३॥  
  
जनार्दनो जगत्स्वामी जन्मकर्मनिवारकः ।  
मोचको मोहविच्छेत्ता मोदनीयो महाप्रभुः ॥ ३४॥  
  
व्पुप्तकेशो विविशदो विष्वक्सेनो विशोधकः ।  
सहस्राक्षः सहस्राङ्घ्रिः सहस्रवदनाम्बुजः ॥ ३५॥  
  
सहस्राक्षार्चितः सम्राट् सन्धाता सम्पदालयः ।  
बभ्रुर्बहुविधाकारो बलप्रमथनो बली ॥ ३६॥  
  
मनोभर्ता मनोगम्यो मननैकपरायणः ।  
उदासीन उपद्रष्टा मौनगम्यो मुनीश्वरः ॥ ३७॥  
  
अमानी मदनोऽमन्युरमानो मानदो मनुः ।  
यशस्वी यजमानात्मा यज्ञभुग्यजनप्रियः ॥ ३८॥  
  
मीढुष्टमो मृगधरो मृकण्डुतनयप्रियः ।  
पुरुहूतः पुरद्वेषी पुरत्रयविहारवान् ॥ ३९॥  
  
पुण्यः पुमान्पुरिशयः पूषा पूर्णः पुरातनः ।  
शयनश्शन्तमः शान्त शासकश्श्यामलाप्रियः ॥ ४०॥  
  
भावज्ञो बन्धविच्छेत्ता भावातीतोऽभयङ्करः ।  
मनीषी मनुजाधीशो मिथ्याप्रत्ययनाशनः ॥ ४१॥  
  
निरञ्जनो नित्यशुद्धो नित्यबुद्धो निराश्रयः ।  
निर्विकल्पो निरालम्बो निर्विकारो निरामयः ॥ ४२॥  
  
निरङ्कुशो निराधारो निरपायो निरत्ययः ।  
गुहाशयो गुणातीतो गुरुमूर्तिर्गुहप्रियः ॥ ४३॥  
  
प्रमाणं प्रणवः प्राज्ञः प्राणदः प्राणनायकः ।  
सूत्रात्मा सुलभस्स्वच्छः सूदरस्सुन्दराननः ॥ ४४॥  
  
कपालमालालङ्कारः कालान्तकवपुर्धरः ।  
दुराराध्यो दुराधर्षो दुष्टदूरो दुरासदः ॥ ४५॥  
  
दुर्विज्ञेयो दुराचारनाशनो दुर्मदान्तकः ।  
सर्वेश्वरः सर्वसाक्षी सर्वात्मा साक्षिवर्जितः ॥ ४६॥  
  
सर्वद्वन्द्वक्षयकरः सर्वापद्विनिवारकः ।  
सर्वप्रियतमस्सर्वदारिद्यक्लेशनाशनः ॥ ४७॥  
  
द्रष्टा दर्शयिता दान्तो दक्षिणामूर्तिरूपभृत् ।  
दक्षाध्वरहरो दक्षो दहरस्थो दयानिधिः ॥ ४८॥  
  
समदृष्टिस्सत्यकामः सनकादिमुनिस्तुतः ।  
पतिः पञ्चत्वनिर्मुक्तः पञ्चकृत्यपरायणः ॥  
  
पञ्चयज्ञप्रियः पञ्चप्राणाधिपतिरव्ययः ।  
पञ्चभूतप्रभुः पञ्चपूजासन्तुष्टमानसः ॥ ५०॥  
  
विघ्नेश्वरो विघ्नहन्ता शक्तिपाणिश्शरोद्भवः ।  
गूढो गुह्यतमो गोप्यो गोरक्षी गणसेवितः ॥ ५१॥  
  
सुव्रतस्सत्यसङ्कल्पः स्वसंवेद्यस्सुखावहः ।  
योगगम्यो योगनिष्ठो योगानन्दो युधिष्ठिरः ॥ ५२॥  
  
तत्वावबोधस्तत्वेशः तत्वभावस्तपोनिधिः ।  
अक्षरस्त्र्यक्षरस्त्रयक्षः पक्षपातविवर्जितः ॥ ५३॥  
  
माणिभद्रार्चितो मान्यो मायावी मान्त्रिको महान् ।  
कुठारभृत्कुलाद्रीशः कुञ्चितैकपदाम्बुजः ॥ ५४॥  
  
यक्षराड्यज्ञफलदो यज्ञमूर्तिर्यशस्करः ।  
सिद्धेशस्सिद्धिजनकः सिद्धान्तस्सिद्धवैभवः ॥ ५५॥  
  
रविमण्डलमध्यस्थो रजोगुणविवर्जितः ।  
वह्निमण्डलमध्यस्थो वर्षीयान् वरुणेश्वरः ॥ ५६॥  
  
सोममण्डलमध्यस्थः सोमस्सौम्यस्सुहृद्वरः ।  
दक्षिणाग्निर्गार्हपत्यो दमनो दमनान्तकः (दानवान्तकः) ॥ ५७॥  
  
चतुर्वक्त्रश्चक्रधरः पञ्चवक्त्रः परं तपः ।  
विश्वस्यायतनो वर्यो वन्दारुजनवत्सलः ॥ ५८॥  
  
गायत्रीवल्लभो गार्ग्यो गायकानुग्रहोन्मुखः ।  
अनन्तरूप एकात्मा स्वस्तरुर्व्याहृतिस्स्वधा ॥ ५९॥  
  
स्वाहारूपो वसुमनाः वटुकः क्षेत्रपालकः ।  
श्राव्यश्शत्रुहरश्शूली श्रुतिस्मृतिविधायकः ॥ ६०॥  
  
अप्रमेयोऽप्रतिरथः प्रद्युम्नः प्रमथेश्वरः ।  
अनुत्तमो ह्युदासीनो मुक्तिदो मुदिताननः ॥ ६१॥  
  
ऊर्ध्वरेता ऊर्ध्वपादः प्रौढनर्तनलम्पटः ।  
महामायो महायासो महावीर्यो महाभुजः ॥ ६२॥  
  
महानन्दो महास्कन्दो महेन्द्रो महसान्निधिः ।  
भ्राजिष्णुर्भावनागम्यः भ्रान्तिज्ञानविनाशनः ॥ ६३॥  
  
महर्धिर्महिमाधारो महासेनगुरुर्महः ।  
सर्वदृग्सर्वभूत्सर्गः सर्वहृत्कोशसंस्थितः ॥ ६४॥  
  
दीर्घपिङ्गजटाजूटो दीर्घबाहुर्दिगम्बरः ।  
संयद्वामस्सङ्यमीन्द्रः संशयच्छित्सहस्रदृक् ॥ ६५॥  
  
हेतुदृष्टान्तनिर्मुक्तो हेतुर्हेरम्बजन्मभूः ।  
हेलाविनिर्मितजगद्धेमश्मश्रुर्हिरण्मयः ॥ ६६॥  
  
सकृद्विभातस्संवेत्ता सदसत्को टिवर्जितः ।  
स्वात्मस्थस्स्वायुधः स्वामी स्वानन्यस्स्वांशिताखिलः ॥ ६७॥  
  
रातिर्दातिश्चतुष्पादः स्वात्मरुणहरस्स्वभूः ।  
वशी वरेण्यो विततो वज्रभृद्वरुणात्मजः ॥ ६८॥  
  
चैतन्यश्चिच्छिदद्वैतः चिन्मात्रश्चित्सभाधिपः ।  
भूमा भूतपतिर्भव्यो भृर्भुवो व्याहृतिप्रियः ॥ ६९॥  
  
वाच्यवाचकनिर्मुक्तो वागीशो वागगोचरः ।  
वेदान्तकृत्तुर्यपादो वैद्युतस्सुकृतोद्भवः ॥ ७०॥  
  
अशुभक्षयकृज्ज्योतिः अनाकाशो ह्यलेपकः ।  
आप्तकामोऽनुमन्ताऽऽत्म कामोऽभिन्नोऽनणुर्हरः ॥ ७१॥  
  
अस्नेहस्सङ्गनिर्मुक्तोऽह्रस्वोऽदीर्घोऽविशेषकः ।  
स्वच्छन्दस्स्वच्छसंवित्तिरन्वेष्टव्योऽश्रुतोऽमृतः ॥ ७२॥  
  
अपरोक्षोऽव्रणोऽलिङ्गोऽविद्वेष्टा प्रेमसागरः ।  
ज्ञानलिङ्गो गतिर्ज्ञानी ज्ञानगम्योऽवभासकः ॥ ७३॥  
  
शुद्धस्फटिकसङ्काशः श्रुतिप्रस्तुतवैभवः ।  
हिरण्यबाहुस्सेनानी हरिकेशो दिशां पतिः ॥ ७४॥  
  
सस्पिञ्जरः पशुपतिः त्विषीमानध्वनां पतिः ।  
बभ्लुशो भगवान्भव्यो विव्याधी विगतज्वरः ॥ ७५॥  
  
अन्नानां पतिरत्युग्रो हरिकेशोऽद्वयाकृतिः ।  
पुष्टानां पतिरव्यग्रो भवहेतुर्जगत्पतिः ॥ ७६॥  
  
आततावी महारुद्रः क्षेत्राणामधिपोऽक्षयः ।  
सूतस्सदस्पतिस्सूरिरहन्त्यो वनपो वरः ॥ ७७॥  
  
रोहितस्स्थपतिर्वृक्षपतिर्मन्त्री च वाणिजः ।  
कक्षपश्च भुवन्तिश्च भवाख्यो वारिवस्कृतः ॥ ७८॥  
  
ओषधीशस्सतामीशः उच्चैर्घोषो विभीषणः ।  
पत्तीनामधिपः कृत्स्नवीतो धावन्स सत्वपः ॥ ७९॥  
  
सहमानस्सत्यधर्मा निव्याधी नियमो यमः ।  
आव्याधिपतिरादित्यः ककुभः कालकोविदः ॥ ८०॥  
  
निषङ्गीषुधिमानिन्द्रः तस्कराणामधीश्वरः ।  
निचेरुकः परिचरोऽरण्यानां पतिरद्भुतः ॥ ८१॥  
  
सृकावी मुष्णातां नाथः पञ्चाशद्वर्णरूपभृत् ।  
नक्तञ्चरः प्रकृन्तानां पतिर्गिरिचरो यः ॥ ८२॥  
  
कुलुञ्चानां पतिः कूप्यो धन्वावी धनदाधिपः ।  
आतन्वानश्शतानन्दः गृत्सो गृत्सपतिस्सुरः ॥ ८३॥  
  
व्रातो व्रातपतिर्विप्रो वरीयान् क्षुल्लकः क्षमी ।  
बिल्मी वरूथी दुन्दुभ्य आहनन्यः प्रमर्शकः ॥ ८४॥  
  
धृष्णुर्दूतस्तीक्ष्णदंष्ट्रः सुधन्वा सुलभस्सुखी ।  
स्रुत्यः पथ्यः स्वतन्त्रस्थः काट्यो नीप्यः करोटिभृत् ॥ ८५॥  
  
सूद्यस्सरस्यो वैशन्तो नाद्योऽवट्यः प्रवर्षकः ।  
विद्युत्यो विशदो मेध्यो रेष्मियो वास्तुपो वसुः ॥ ८६॥  
  
अग्रेवधोऽग्रे सम्पूज्यो हन्ता तारो मयोभवः ।  
मयस्करो महातीर्थ्यः कूल्यः पार्यः पदात्मकः ॥ ८७॥  
  
शङ्गः प्रतरणोऽवार्यः फेन्यः शष्प्यः प्रवाहजः ।  
मुनिरातार्य आलाद्य सिकत्यश्चाथ किंशिलः ॥ ८८॥  
  
पुलस्त्यः क्षयणो गृध्यो गोष्ठ्यो गोपरिपालकः ।  
शुष्क्यो हरित्यो लोप्यश्च सूर्म्यः पर्ण्योऽणिमादिभूः ॥ ८९॥  
  
पर्णशद्यः प्रत्यगात्मा प्रसन्नः परमोन्नतः ।  
शीघ्रियश्शीभ्य आनन्द क्षयद्वीरः क्षराऽक्षरः ॥ ९०॥  
  
पाशी पातकसंहर्ता तीक्ष्णेषुस्तिमिरापहः ।  
वराभयप्रदो ब्रह्मपुच्छो ब्रह्मविदां वरः ॥ ९१॥  
  
ब्रह्मविद्यागुरुर्गुह्यो गुह्यकैस्समभिष्टुतः ।  
कृतान्तकृत्क्रियाधारः कृती कृपणरक्षकः ॥ ९२॥  
  
नैष्कर्म्यदो नवरसः त्रिस्थस्त्रिपुरभैरवः ।  
त्रिमात्रकस्त्रिवृदूपः तृतीयस्त्रिगुणातिगः ॥ ९३॥  
  
त्रिधामा त्रिजगद्धेतुः त्रिकर्ता तिर्यगूर्ध्वगः ।  
प्रपञ्चोपशमो नामरूपद्वयविवर्जितः ॥ ९४॥  
  
प्रकृतीशः प्रतिष्ठाता प्रभवः प्रमथः प्रथी ।  
सुनिश्चितार्थो राद्धान्तः तत्वमर्थस्तपोमयः ।  
हितः प्रमाता प्राग्वर्ती सर्वोपनिषदाश्रयः ।  
विशृङ्खलो वियद्धेतुः विषमो विद्रुमप्रभः ॥ ९६॥  
  
अखण्डबोधोऽखण्डात्मा घण्टामण्डलमण्डितः ।  
अनन्तशक्तिराचार्यः पुष्कलस्सर्वपूरणः ॥ ९७॥  
  
पुरजित्पूर्वजः पुष्पहासः पुण्यफलप्रदः ।  
ध्यानगम्यो ध्यातृरूपो ध्येयो धर्मविदां वरः ॥ ९८॥  
  
अवशः स्ववशः स्थाणुरन्तर्यामी शतक्रतुः ।  
कूटस्थः कूर्मपीठस्थः कूष्माण्डग्रहमोचकः ॥ ९९॥  
  
कूलङ्कषः कृपासिन्धुः कुशली कुङ्कुमेश्वरः ।  
गदाधरो गणस्वामी गरिष्ठस्तोमरायुधः ॥ १००॥  
  
जवनो जगदाधारो जमदग्निर्जराहरः ।  
जटाधरोऽमृताधारोऽमृतांशुरमृतोद्भवः ॥ १०१॥  
  
विद्वत्तमो विदूरस्थो विश्रमो वेदनामयः ।  
चतुर्भुजश्शततनुः शमिताखिलकौतुकः ॥ १०२॥  
  
वौषट्कारो वषट्कारो हुङ्कारः फट्करः पटुः ।  
ब्रह्मिष्ठो ब्रह्मसूत्रार्थो ब्रह्मज्ञो ब्रह्मचेतनः ॥ १०३॥  
  
गायको गरुडारूढो गजासुरविमर्दनः ।  
गर्वितो गगनावासो ग्रन्थित्रयविभेदनः ॥ १०४॥  
  
भूतमुक्तावलीतन्तुः भूतपूर्वो भुजङ्गभृत् ।  
अतर्क्यस्सुकरः सूरः सत्तामात्रस्सदाशिवः ॥ १०५॥  
  
शक्तिपातकरश्शक्तः शाश्वतश्श्रेयसा निधिः ।  
अजीर्णस्सुकुमारोऽन्यः पारदर्शी पुरन्दरः ॥ १०६॥  
  
अनावरणविज्ञानो निर्विभागो विभावसुः ।  
विज्ञानमात्रो विरजाः विरामो विबुधाश्रयः ॥ १०७॥  
  
विदग्दमुग्धवेषाढ्यो विश्वातीतो विशोकदः ।  
मायानाट्यविनोदज्ञो मायानटनशिक्षकः ॥ १०८॥  
  
मायानाटककृन्मायी मायायन्त्रविमोचकः ।  
वृद्धिक्षयविनिर्मुक्तो विद्योतो विश्वञ्चकः ॥ १०९॥  
  
कालात्मा कालिकानाथः कार्कोटकविभूषणः ।  
षडूर्मिरहितः स्तव्यः षड्गुणैश्वर्यदायकः ॥ ११०॥  
  
षडाधारगतः साङ्ख्यः षडक्षरसमाश्रयः ।  
अनिर्देश्योऽनिलोऽगम्योऽविक्रियोऽमोघवैभवः ॥ १११॥  
  
हेयादेयविनिर्मुक्तो हेलाकलितताण्डवः ।  
अपर्यन्तीऽपरिच्छेद्योऽगोचरो रुग्विमोचकः ॥ ११२॥  
  
निरंशो निगमानन्दो निरानन्दो निदानभूः ।  
आदिभूतो महाभूतः स्वेच्छाकलितविग्रहः ॥  
  
निस्पन्दः प्रत्यगानन्दो निर्निमेषो निरन्तरः ।  
प्रबुद्धः परमोदारः परमानन्दसागरः ॥ ११४॥  
  
संवत्सरः कलापूर्णः सुरासुरनमस्कृतः ।  
निर्वाणदो निर्वृतिस्थो निर्वैरो निरुपाधिकः ॥  
  
आभास्वरः परं तत्वमादिमः पेशलः पविः ।  
संशान्तसर्वसङ्कल्पः संसदीशस्सदोदितः ॥ ११६॥  
  
भावाभावविनिर्मुक्तो भारूपो भावितो भरः ।  
सर्वातीतस्सारतरः साम्बस्सारस्वतप्रदः ॥ ११७॥  
  
सर्वकृत्सर्वभृत्सर्वमयस्सत्वावलम्बकः ।  
केवलः केशवः केलीकर केवलनायकः ॥ ११८॥  
  
इच्छानिच्छाविरहितो विहारी वीर्यवर्धनः ।  
विजिघत्सो विगतभीः विपिपासो विभावनः ॥ ११९॥  
  
विश्रान्तिभूर्विवसनो विघ्नहर्ता विशोधकः ।  
वीरप्रियो वीतभयो विन्ध्यदर्पविनाशनः ॥ १२०॥  
  
वेतालनटनप्रीतो वेतण्डत्वक्कृताम्बरः ।  
वेलातिलङ्घिकरुणो विलासी विक्रमोन्नतः ॥ १२१॥  
  
वैराग्यशेवधिर्विश्वभोक्ता सर्वोर्ध्वसंस्थितः ।  
महाकर्ता महाभोक्ता महासंविन्मयो मधुः ॥ १२२॥  
  
मनोवचोभिरग्राह्यो महाबिलकृतालयः ।  
अनहङ्कृतिरच्छेद्यः स्वानन्दैकघनाकृतिः ॥ १२३॥  
  
संवर्ताग्न्युदरस्सर्वान्तरस्थस्सर्वदुर्ग्रहः ।  
सम्पन्नस्सङ्क्रमस्सत्री सन्धाता सकलोर्जितः ॥ १२४॥  
  
सम्पन्नस्सन्निकृष्टः संविमृष्टस्समयदृक् ।  
संयमस्थः संहृतिस्थः सम्प्रविष्टस्समुत्सुकः ॥ १२५॥  
  
सम्प्रहृष्टस्सन्निविष्टः संस्पृष्टस्सम्प्रमर्दनः ।  
सूत्रभूतस्स्वप्रकाशः समशीलस्सदादयः ॥ १२६॥  
  
सत्वसंस्थस्सुषुप्तिस्थः सुतल्पस्सत्स्वरूपगः ।  
सङ्कल्पोल्लासनिर्मुक्तः समनीरागचेतनः ॥ १२७॥  
  
आदित्यवर्णस्सञ्ज्योतिः सम्यग्दर्शनतत्परः ।  
महातात्पर्यनिलयः प्रत्ग्ब्रह्यैक्यनिश्चयः ॥ १२८॥  
  
प्रपञ्चोल्लासनिर्मुक्तः प्रत्यक्षः प्रतिभात्मकः ।  
प्रवेगः प्रमदार्धाङ्गः प्रनर्तनपरायणः ॥ १२९॥  
  
योगयोनिर्यथाभूतो यक्षगन्धर्ववन्दितः ।  
जटिलश्चटुलापाङ्गो महानटनलम्पटः ॥ १३०॥  
  
पाटलाशुः पटुतरः पारिजातद्रु मूलगः ।  
पापाटवीबृहद्भानुः भानुमत्कोटिकोटिभः ॥ १३१॥  
  
कोटिकन्दर्पसौभाग्यसुन्दरो मधुरस्मितः ।  
लास्यामृताब्धिलहरीपूर्णेन्दुः पुण्यगोचरः ॥ १३२॥  
  
रुद्राक्षस्रङ्मयाकल्पः कह्लारकिरणद्युतिः ।  
अमूल्यमणिसम्भास्वत्फणीन्द्रकरकङ्कणः ॥ १३३॥  
  
चिच्छक्तिलोचनानन्दकन्दलः कुन्दपाण्डुरः ।  
अगम्यमहिमाम्भोधिरनौपम्ययशोनिधिः ॥ १३४॥  
  
चिदानन्दनटाधीशः चित्केवलवपुर्धरः ।  
चिदेकरससम्पूर्णः श्रीशिव श्रीमहेश्वरः ॥ १३५॥  
  
 ॥ इति श्रीनटेशसहस्रनामस्तोत्रं सम्पूर्णम् ॥  
  
  
Proforead by DPD  
  
The sahasranAmastotram is to be followed by uttarapIThikA  
given separately.  
  
