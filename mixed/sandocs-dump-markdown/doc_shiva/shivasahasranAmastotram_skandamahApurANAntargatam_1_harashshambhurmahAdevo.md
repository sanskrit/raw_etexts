---
Category: sahasranAma, shiva
Description/comments: skandamahApurANe shaNkarasaMhitAyAM shivarahasyakhaNDe upadeshakANDe
File name: shivasahasranAmastotraskanda.itx
Language: Sanskrit
Latest update: December 30, 2017
Location: doc_shiva
Proofread by: DPD, Sivakumar
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: shivasahasranAmastotra from Skandamahapurana
Transliterated by: DPD, Sivakumar
engtitle: shivasahasranAmastotram from skandamahApurANa
itxtitle: shivasahasranAmastotram (skandamahApurANAntargatam 1 harashshambhurmahAdevo)
title: शिवसहस्रनामस्तोत्रम् (स्कन्दमहापुराणान्तर्गतम् १ हरश्शम्भुर्महादेवो)

---
  
 श्रीशिवसहस्रनामस्तोत्रम् स्कन्दमहापुराणान्तर्गतम्   
(श्रीस्कन्दमहापुराणे शङ्करसंहितायां शिवरहस्यखण्डे उपदेशकाण्डे)  
हरश्शम्भुर्महादेवो नीलकण्ठस्सदाशिवः ।  
भर्ता वरः पाण्डराङ्ग आनन्दश्शान्तविग्रहः ॥ १॥  
  
एकोऽनन्तो मृगधरः शूलपाणिर्भवः शिवः ।  
वह्निमध्यनटो मुक्तः स्वयम्भूर्निशिनर्तनः ॥ २॥  
  
नन्दी परशुपाणिश्च ज्योतिर्भस्माङ्गरागभृत् ।  
गजोत्पादी कपाली च नित्यश्शुद्धोऽग्निधारकः ॥ ३॥  
  
शङ्करो भूरथो मेरुचापो वृषभवाहनः ।  
उत्पत्तिशून्यो भूतेशो नागाभरणधारणः ॥ ४॥  
  
उमार्धदेही हिमवज्जामाता भर्ग उत्तमः ।  
उमापतिर्वह्निपाणिश्छेत्ता प्रलयनिर्भयः ॥ ५॥  
  
एकरुद्रः पार्थबाणप्रदो रुद्रोऽतिवीर्यवान् ।  
रविचक्ररथस्तद्वत्सोमचक्ररथःस्मृतः ॥ ६॥  
  
दिगम्बरस्सर्वनेता विष्णुमत्स्यनिबर्हकः ।  
मत्स्यनेत्रापहारीच मत्स्यनेत्र विभूषणः ॥ ७॥  
  
मत्स्यपूजितपादश्च तथैव कमलासनः ।  
वेदवेद्यः स्मृतस्तद्वद्वेदाश्वरथ ईरितः ॥ ८॥  
  
वेदश्च वेदकौपीनो वेदनुपूरकस्तथा ।  
वेदवाक्यो वेदमूर्तिर्वेदान्तो वेदपूजितः ॥ ९॥  
  
सर्वेश्वरो नादवाच्यो ब्रह्ममूर्धनिकृन्तनः ।  
ताण्डवश्चामृतस्तद्वदूर्ध्वताण्डवपण्डितः ॥ १०॥  
  
आनन्दश्चण्ड आनन्दताण्डवः पूषदन्तभित् ।  
भगनेत्रहरस्तद्वद्गजचर्माम्बरप्रियः ॥ ११॥  
  
कामान्तको व्याघ्रभेदी मृगी चैकाङ्गकस्तथा ।  
निर्विकारः पशुपतिस्सर्वात्मगोचरस्तथा ॥ १२॥  
  
अग्रिनेत्रो भानुनेत्रश्चन्द्रनेत्रोऽपि कथ्यते ।  
कूर्मनिग्राहकः कूर्मकपालाहारकस्तथा ॥ १३॥  
  
कूर्मपूज्यस्तथा कूर्मकपालाभरणस्तथा ।  
व्याघ्रचर्माम्बरः स्वामी तथा पाशविमोचकः ॥ १४॥  
  
ओङ्काराभेनद् द्वन्द्वभञ्जकज्ञानमूर्तयः ।  
विष्णुबाणो गणपतिः पूतोऽयन्तु पुरातनः ॥ १५॥  
  
भूतनुश्च कृपामूर्तिः विष्णूत्पादकपादवान्।  
सुब्रह्मण्यपिता ब्रह्मपिता स्थाणुरथ स्मृतः ॥ १६॥  
  
अर्भकक्षीरजलधिप्रदो पोत्रिविभेदकः ।  
पोत्रिदन्तापहारी च पोत्रिदन्तविभूषणः ॥ १७॥  
  
पोत्रिपूजितपादश्च चन्द्रपुष्पेषुकस्तथा ।  
सर्वोपादानकस्तद्वदार्द्रभोऽग्निसमाकृतिः ॥ १८॥  
  
मातापितृविहीनश्च धर्माधर्मावुभावपि ।  
नियुक्तरथसारथ्यब्रह्मपूजितपादवान् ॥ १९॥  
  
रक्तपिङ्गजटो विष्णुरभयो भानुदीपवान्।  
भूतसेनो महायोगी योगी कालियनर्तनः ॥ २०॥  
  
गीतप्रियो नारसिंहनिग्रहीताऽपि कथ्यते।  
नारसिंहशिरोभूषो नारसिंहत्वगम्बरः ॥ २१॥  
  
नारसिंहत्वगुत्पाटी नारासिंहसुपूजितः ।  
अणुरूपी महारूपी अतिसुन्दरविग्रहः ॥ २२॥  
  
आचार्यश्च पुण्यगिरिराचार्योऽपि च कथ्यते।  
भिक्षामर्दनगोलानां गिरिष्वाचार्य ईरितः ॥ २३॥  
  
तथैषाष्टमहासिद्धिरन्तकान्तक ईरितः ।  
घोरस्तथैव गिरिशः कृतमालविभूषणः ॥ २४॥  
  
वृषध्वजो डमरुकधरो विष्ण्वक्षिधारकः ।  
रक्ताङ्गश्च ब्रह्मसृष्टिप्रदश्चाभयरूपवान् ॥ २५॥  
  
विष्णुरक्षाप्रदस्तद्वदष्टैश्वर्यसमन्वितः ।  
तथैवाष्टगुणेशो वै चाष्टमङ्गलकेश्वरः ॥ २६॥  
  
बकासुरस्य हर्ता च बकपक्षधरोऽपि सः ।  
तथा मन्मथनाथोऽपि वासुदेवसुतप्रदः ॥ २७॥  
  
महावतोऽध्वनित्यश्च त्यक्तकेतक ईरितः ।  
महाव्रतो बिल्वमालाधारी पाशुपतः स्मृतः ॥ २८॥  
  
त्रिधाभाश्च परञ्ज्योतिर्द्विसहस्रद्विजो भवान् ।  
त्रिविक्रमनिहन्ता च त्रिविक्रमसुपूजितः ॥ २९॥  
  
त्रिविक्रमत्वगुत्पाटी तथा तच्चर्मकञ्चुकः ।  
त्रिविक्रमास्थिदण्डी च सर्वो मध्यस्थकोऽपि सः ॥ ३०॥  
  
वटमूलो वेणिजटस्तथा विष्ण्वस्थिभूषणः ।  
विकृतो विजयश्चैव तथा भक्तकृपाकरः ॥ ३१॥  
  
स्तोत्रपूजाप्रियो रामवरदो हृदयाम्बुजः ।  
तथा परशुरामैनोहारकस्तेन पूजितः ॥ ३२॥  
  
रुद्राक्षमाली भोगी च महाभोगी च संस्मृतः ।  
भोगातीतश्च सर्वेशो योगातीतो हरिप्रियः ॥ ३३॥  
  
वेदवेदान्तकर्ता च त्र्यम्बकमनोहरौ ।  
विनायको वितरणो विचित्रो व्रत इत्यपि ॥ ३४॥  
  
परमेशो विरूपाक्षो देवदेवस्त्रिलोचनः ।  
वैणिको विष्टरस्थोऽयं तथा क्षीरसमाकृतिः ॥ ३५॥  
  
आरणः काठकश्चैव सुमुखोऽमृतवागपि ।  
धुस्तूरपुष्पधारी च ऋग्यजुर्वेदिनावुभौ ॥ ३६॥  
  
सामवेदी तथाऽथर्ववेदी कामिककारणौ ।  
विमलो मकुटश्चैव वातुलोऽचिन्त्ययोगजौ ॥ ३७॥  
  
दीप्तस्सूक्ष्मस्तथैवायं वीरश्च किरणोऽपि च ।  
अजितश्च सहस्रश्च अंशुमान् सुप्रभेदकः ॥ ३८॥  
  
तथा विजयनिश्वासौ नाम्ना स्वायम्भुवोऽप्ययम् ।  
अनलो रौरवश्चन्द्रज्ञानो बिम्ब उदीरितः ॥ ३९॥  
  
प्रोद्गीतो ललितस्सिद्धस्तथा सन्ताननामवान्।  
शर्वोत्तरस्तथाचार्यपारमेश्वर ईरितः ॥ ४०॥  
  
उपागमसमाख्योऽपि तथा शिवपुराणकः ।  
भविष्यच्च तथैवायं मार्कण्डेयोऽपि लैङ्गकः ॥ ४१॥  
  
स्कान्दो वराहोऽपि तथा वामनो मत्स्यकूर्मकौ ।  
ब्रह्माण्डो ब्राह्मपाद्मौ च गारुडो विष्णुनारदौ ॥ ४२॥  
  
तथा भागवताग्नेयौ ब्रह्मकैवर्तकोऽप्ययम् ।  
तथैवोपपुराणोऽपि रामस्यास्त्रप्रदोऽपि सः ॥ ४३॥  
  
रामस्य चापहारी च रामपूजितपादवान्।  
मायी च शुद्धमायी च वैखरी मध्यमा परा ॥ ४४॥  
  
पश्यन्ती च तथा सूक्ष्मा तथा प्रणवचापवान् ।  
ज्ञानास्त्रस्सकलश्चैव निष्कलस्सकलश्च वै ॥ ४५॥  
  
विष्णोः पतिरयं तद्वद्वलभद्रबलप्रदः ।  
बलचापापहर्त्ता च बलपूजितपादवान् ॥ ४६॥  
  
दण्डायुधो वाङ्गनसोरगोचरसुगन्धिनौ ।  
श्रीकण्ठोऽप्ययमाचारः खट्वाङ्गः पाशभृत्तथा ॥ ४७॥  
  
स्वर्णरूपी स्वर्णवीर्यस्सकलात्माऽधिपः स्मृतः ।  
प्रलयः कालनाथोऽपि विज्ञानं कालनायकः ॥ ४८॥  
  
पिनाकपाणिस्सुकृतो विष्कारो विस्तुरक्तपः ।  
विष्णोः क्षारकरस्तद्वकृष्णज्ञानप्रदो हि सः ॥ ४९॥  
  
कृष्णाय पुत्रदः कृष्णयुद्धदः कृष्णपापहा ।  
कृष्णपूजितपादश्च कर्किविष्ण्वश्वभञ्जनः ॥ ५०॥  
  
कर्किपूजितपादश्च वह्निजिह्वातिकृन्तनः ।  
भारतीनासिकाच्छेत्ता पापनाशो जितेन्द्रियः ॥ ५१॥  
  
शिष्टो विशिष्टः कर्ता च भीमेभ्यो भीम उच्यते ।  
शिवतत्त्वं तथा विद्यातत्त्वं पञ्चाक्षरोऽपि सः ॥ ५२॥  
  
पञ्चवक्त्रः स्मितशिरोधारी ब्रह्मास्थिभूषणः ।  
आत्मतत्त्वं तथा दृश्यसहायो रसवीर्यवान् ॥ ५३॥  
  
अदृश्यद्रष्टा मेनाया जामातोग्रष्षडङ्गवान् ।  
तथा दक्षशिरश्छेत्ता तत्पुरुषो ब्राह्मणश्शिखी ॥ ५४॥  
  
अष्टमूर्तिश्चाष्टभुजष्षडक्षरसमाह्वयः ।  
पञ्चकृत्यः पञ्चधेनुः पञ्चवृक्षोऽग्निकश्चिवान् ॥ ५५॥  
  
शङ्खवर्णस्सर्पकटिस्सूत्रोऽहङ्कार ईरितः ।  
स्वाहाकारः स्वधाकारः फट्कारस्सुमुखः स्मृतः ॥ ५६॥  
  
दीनान्धककृपालुश्च वामदेवोऽपि कन्थ्यते ।  
धीरः कल्पो युगो वर्षमासावृतुसमाह्वयः ॥ ५७॥  
  
राशिवासरनक्षत्रयोगाः करण ईरितः ।  
घटी काष्ठा विनाडी च प्राणो गुरुनिमेषकौ ॥ ५८॥  
  
श्रवणर्क्षो मेघवाहो ब्रह्माण्डसृगुदीरितः ।  
जाग्रत्स्वप्नसुषुप्तिश्च तुर्योऽयमतितुर्यवान् ॥ ५९॥  
  
तथैव केवलावस्थस्सकलावस्थ इत्यपि।  
शुद्धावस्थोत्तमाङ्गौ च सृष्टिरक्षाविधायिनौ ॥ ६०॥  
  
संहर्ता च तिरोभूत अनुग्रहकरस्तथा ।  
स्वतन्त्रः परतन्त्रश्च षण्मुखः काल ईरितः ॥ ६१॥  
  
अकालश्च तथा पाशुपतास्त्रकर ईश्वरः ।  
अघोरक्षुरिकास्त्रौ च प्रत्यङ्गास्त्रोऽपि क्थ्यते ॥ ६२॥  
  
पादोत्सृष्टमहाचक्रो विष्णुवेश्याभुजङ्गकः ।  
नागयज्ञोपवीती च पञ्चवर्णोऽपि मोक्षदः ॥ ६३॥  
  
वाय्वग्नीशौ सर्पकच्छः पञ्चमूर्तश्च भोगदः ।  
तथा विष्णुशिरश्छेत्ता शेषज्यो बिन्दुनादकः ॥ ६४॥  
  
सर्वज्ञो विष्णुनिगलमोक्षको बीजवर्णकः ।  
बिल्वपत्रधरो बिन्दुनादपीठस्तु शक्तिदः ॥ ६५॥  
  
तथा रावणनिष्पेष्टा भैरवोत्पादकोऽप्ययम्।  
दक्षयज्ञविनाशी च त्रिपुरत्रयशिक्षकः ॥ ६६॥  
  
सिन्दूरपत्रधारी च मन्दारस्रगलङ्कृतः ।  
निर्वीर्यो भावनातीतस्तथा भूतगणेश्वरः ॥ ६७॥  
  
बिष्णुभ्रूमध्यपादी च सर्वोपादानकारणम् ।  
निमित्तकारणं सर्वसहकार्यपि कथ्यते ॥ ६८॥  
  
तत्सद्व्यासकरच्छेत्ता शूलप्रोतहरिस्तथा ।  
भेदाभेदौ वेदवल्लीकण्ठच्छेत्ता हि कथ्यते ॥ ६९॥  
  
पञ्चब्रह्मस्वरूपी च भेदाभेदोभयात्मवान् ।  
अच्छस्फटिक सङ्काशो ब्रह्मभस्मावलेपनः ॥ ७०॥  
  
निर्दग्धविष्णुभस्माङ्गरागः पिङ्गजटाधरः ।  
चण्डार्पितप्रसादश्च धाता धातृविवर्जितः ॥ ७१॥  
  
कल्पातीतः कल्पभस्म चागस्त्यकुसुमप्रियः ।  
अनुकल्पोपकल्पौ च सङ्कल्पश्छेददुन्दुभिः ॥ ७२॥  
  
विकल्पो विष्णुदुर्ज्ञेयपादो मृत्युञ्जयः स्मृतः ।  
विष्णुश्मशाननटनो विष्णुकेशोपवीतवान् ॥ ७३॥  
  
ब्रह्मश्मशाननटनः पञ्चरावणघातकः ।  
सर्पाधीशान्तरस्तद्वदनलासुरघातकः ॥ ७४॥  
  
महिषासुरसंहर्ता नालीदूर्वावतंसकः ।  
देवर्षिनरदैत्येशो राक्षसेशो धनेश्वरः ॥ ७५॥  
  
चराचरेशोऽनुपदो मूर्तिच्छन्दस्वरूपिणौ ।  
एकद्वित्रिचतुः पञ्चजानिनो विक्रमाश्रमः ॥ ७६॥  
  
ब्रह्मविष्णुकपालाप्तजयकिङ्किणिकाङ्घ्रिकः ।  
संहारकाट्टहासोऽपि सर्वसंहारकः स्मृतः ॥ ७७॥  
  
सर्वसंहारनेत्राग्निः सृष्टिकृद्वाङ्मनोयुतः ।  
संहारकृत् त्रिशूलोऽपि रक्षाकृत्पाणिपादवान् ॥ ७८॥  
  
भृङ्गिनाट्यप्रियश्शङ्खपद्मनिध्योरधीश्वरः ।  
सर्वान्तरो भक्तचिन्तितार्थदो भक्तवत्सलः ॥ ७९॥  
  
भक्तापराधसोढा च विकीर्णजट ईरितः ।  
जटामकुटधारीच विशदास्त्रोऽपि कथ्यते॥ ८०॥  
  
अपस्मारीकृताविद्यापृष्ठाङ्घ्रिः स्थौल्यवर्जितः ।  
युवा नित्ययुवा वृद्धो नित्यवृद्धोऽपि कथ्यते ॥ ८१॥  
  
शक्त्युत्पाटी शक्तियुक्तस्सत्यात्सत्योऽपि कथ्यते।  
विष्णूत्पादक अद्वन्द्वः सत्यासत्यश्च ईरितः ॥ ८२॥  
  
मूलाधारस्तथा स्वाधिष्ठानश्च मणिपूरकः ।  
अनाहतो विशुद्ध्याज्ञे तथा ब्रह्मबिलं स्मृतः ॥ ८३॥  
  
वराभयकरश्शास्तृपिता तारकमारकः ।  
सालोक्यदश्व सामीप्यदायी सारूप्यदः स्मृतः ॥ ८४॥  
  
सायुज्यमुक्तिदस्तद्वद्धरिकन्धरपादुकः ।  
निकृत्तब्रह्ममूर्धा च शाकिनीडाकिनीश्वरः ॥ ८५॥  
  
योगिनीमोहिनीनाथो दुर्गानाथोऽपि कथ्यते।  
यज्ञो यज्ञेश्वरो यज्ञहविर्भुग्यज्वनां प्रियः ॥ ८६॥  
  
विष्णुशापापहर्ता च चन्द्रशापापहारकः ।  
इन्द्रशापापहर्ताच वेदागमपुराणकृत् ॥ ८७॥  
  
विष्णुब्रह्मोपदेष्टा च स्कन्दोमादेशिकोऽप्ययम्।  
विघ्नेशस्योपदेष्टा च नन्दिकेशगुरुस्तथा ॥ ८८॥  
  
तथा ऋषिगुरुस्सर्वगुरुर्दशदिगीश्वरः ।  
दशायुधदशाङ्गौ च ज्ञानयज्ञोपवीतवान्॥ ८९॥  
  
ब्रह्मविष्णुशिरोमुण्डकन्दुकः परमेश्वरः ।  
ज्ञानक्रियायोगचर्यानिरतोरगकुण्डलौ ॥ ९०॥  
  
ब्रह्मतालप्रियो विष्णुपटहप्रीतिरप्ययम्।  
भण्डासुरापहर्ताच कङ्कपत्रधरोऽप्ययम् ॥ ९१॥  
  
तन्त्रवाद्यरतस्तद्वदर्कपुष्पप्रियोऽप्ययम्।  
विष्ण्वास्यमुक्तवीर्योऽपि देव्यग्ग्रकृतताण्डवः ॥ ९२॥  
  
ज्ञानाम्बरो ज्ञानभूषो विष्णुशङ्खप्रियोऽप्ययम् ।  
विष्णूदरविमुक्तात्मवीर्यश्चैव परात्परः ॥ ९३॥  
  
महेश्वरश्चेश्वरोऽपि लिङ्गोद्भवसुखासनौ ।  
उमासखश्चन्द्रचूडश्चार्धनारीश्वरः स्मृतः ॥ ९४॥  
  
सोमास्कन्दस्तथा चक्रप्रसादी च त्रिमूर्तिकः ।  
अर्धाङ्गविष्णुश्च तथा दक्षिणामूर्तिरव्ययः ॥ ९५॥  
  
भिक्षाटनश्च कङ्कालः कामारिः कालशासनः ।  
जलन्धरारिस्त्रिपुरहन्ता च विषभक्षणः ॥ ९६॥  
  
कल्याणसुन्दरशरभमूर्ती च त्रिपादपि ।  
एकपादो भैरवश्च वृषारूढस्सदानटः ॥ ९७॥  
  
गङ्गाधरष्षण्णवतितत्त्वमप्ययमीरितः ।  
तथा साष्टशतभेदमूरतिरष्टशताह्वयः ॥ ९८॥  
  
अष्टोत्तरशतं तालरागनृत्तैकपण्डितः ।  
सहस्राख्यस्सहस्राक्षस्सहस्रमुख ईरितः ॥ ९९॥  
  
सहस्रबाहु स्तन्मूर्तिरनन्तमुख ईरितः ।  
अनन्तनामापि तथा चानन्तश्रुतिरप्ययम् ॥ १००॥  
  
अनन्तनयनस्तद्वदनन्तघ्राणमण्डितः ।  
अनन्तरूप्ययं तद्वदनन्तैश्वर्यवान् स्मृतः ॥ १०१॥  
  
अनन्तशक्तिकृत्यावाननन्तज्ञानवानयम् ।  
अनन्तानन्दसन्दोह अनन्तौदार्यवानयम् ॥ १०२॥  
  
तथैव पृथिवीमूर्तिः पृथिवीशोऽपि कथ्यते ।  
पृथिवीधारकस्तद्वत्पृथिव्यान्तर ईरितः ॥ १०३॥  
  
पृथिव्यतीतश्च तथा पार्थिवाण्डाभिमान्ययम् ।  
तदण्डपुरुषहृदयकमलोऽपि निगद्यते ॥ १०४॥  
  
तदण्डभुवनेशानः तच्छक्तिधरणात्मकः ।  
आधारशक्त्यधिष्ठानानन्ताः कालाग्निरप्ययम् ॥ १०५॥  
  
कालाग्निरुद्रभुवनपतिरप्ययमीरितः ।  
अनन्तश्च तथेशश्च शङ्करः पद्मपिङ्गलौ ॥ १०६॥  
  
कालश्च जलजश्चैव क्रोधोऽतिबल ईरितः ।  
धनदश्चातिकूश्माण्डभुवनेशोऽपि कथ्यते ॥ १०७॥  
  
कूश्माण्डस्सप्तपातालनायकोऽपि निगद्यते ।  
पातालान्तोऽपि चेशानो बलातिबलनावुभौ ॥ १०८॥  
  
बलविकरणश्चायं बलेशोऽपि बलेश्वरः ।  
बलाध्यक्षश्च बलवान्हाटकेशोऽपि कथ्यते ॥ १०९॥  
  
तथा तद्भुवनेशानस्तथैवाष्टगजेश्वरः ।  
अष्टनागेश्वरस्तद्वद्भूलोकेशोऽपि कथ्यते ॥ ११०॥  
  
मेर्वीशो मेरुशिखरराजोऽवनिपतिस्तथा ।  
त्र्यम्बकश्चाष्टकुलपर्वतेशोऽपि कथ्यते ॥ १११॥  
  
मानसोत्तरगिरि स्तद्वद्विश्वेशोऽपि निगद्यते ।  
स्वर्णलोकश्चक्रवालगिरिवासविरामकः ॥ ११२॥  
  
धर्मो विविधधामा च शङ्खपालश्च कथ्यते ।  
तथा कनकरोमा च पर्जन्यः केतुमानपि ॥ ११३॥  
  
विरोचनो हरिच्छायो रक्तच्छायश्च कथ्यते ।  
महान्धकारनाथोऽपि अण्डभित्तीश्वरोऽप्ययम् ॥ ११४॥  
  
प्राचीवज्रीश्वरो दक्षिणप्राचीशोऽपि गद्यते ।  
अग्नीश्वरो दक्षिणश्च दिगीशो धर्मराडपि ॥ ११५॥  
  
दक्षिणाशापतिस्तद्वन्निरृतीशोऽपि कथ्यते ।  
पश्चिमाशापतिस्तद्वद्वरुणेशोऽपि कथ्यते ॥ ११६॥  
  
तथोदक्पश्चिमेशोऽपि वाय्वीशोऽपि तथोच्यते ।  
तथैवोत्तरदिङ्नाथः कुबेरेशोऽपि चोच्यते ॥ ११७॥  
  
तथैवोत्तरपूर्वेश ईशानेशोऽपि कथ्यते ।  
कैलासशिखरीनाथः श्रीकण्ठपरमेश्वरः ॥ ११८॥  
  
महाकैलासनाथोऽपि महासदाशिवः स्मृतः ।  
भुवर्लोकेशशम्भूग्रास्सूर्यमण्डलनायकः ॥ ११९॥  
  
प्रकाशरुद्रो यश्चन्द्रमण्डलेशोऽपि कथ्यते ।  
तथा चन्द्रमहादेवो नक्षत्राणामधीश्वरः ॥ १२०॥  
  
ग्रहलोकेश गन्धर्वगान्धर्वेशावुभावपि ।  
सिद्धविद्याधरेशोऽयं किन्नरेशोऽपि कथ्यते ॥ १२१॥  
  
यक्षचारणनाथोऽपि स्वर्लोकेशोऽपि स स्मृतः ।  
भीमश्चैव महर्लोकनाथश्चैव महाभवः ॥ १२२॥  
  
जनलोकेश्वरो ज्ञानपादो जननवर्जितः ।  
अतिपिङ्गल आश्चर्यो भौतिकश्च शृतोऽप्ययम् ॥ १२३॥  
  
तपोलोकेश्वरस्तप्तो महादेवोऽपि स स्मृतः ।  
सत्यलोकेश्वरस्तद्वत् ब्रह्मेशानोऽपि चोच्यते ॥ १२४॥  
  
विष्णुलोकेशविष्पवीशौ शिवलोकः परश्शिवः ।  
अण्डान्तेशो दण्डपाणिरण्डपृष्ठेश्वरोऽप्ययम् ॥ १२५॥  
  
श्वेतश्च वायुवेगोऽपि सुपात्रश्च स्मृतोऽप्ययम् ।  
विद्याह्वयात्मकस्तद्वत्कालाग्निश्च स्मृतोऽप्ययम् ॥ १२६॥  
  
महासंहारकस्तद्वन्महाकालोऽपि कथ्यते ।  
महानिरृतिरप्येव महावरुण इत्यपि ॥ १२७॥  
  
वीरभद्रो महांस्तद्वच्छतरुद्रोऽपि कथ्यते ।  
भद्रकालवीरभद्रौ कमण्डलुधरोऽप्ययम् ॥ १२८॥  
  
अब्भुवनेशोऽपि तथा लक्ष्मीनाथोऽपि कथ्यते ।  
सरस्वतीशो देवेशः प्रभावेशोऽपि कथ्यते ॥ १२९॥  
  
तथैव डिण्डीवल्मीकनाथौ पुष्करनायकः ।  
मण्डीशभारभूतेशौ बिलालकमहेश्वर ॥ १३०॥  
  
तेजोमण्डलनाथोऽपि तेजोमण्डलमूर्तिपः ।  
तेजोमण्डलविश्वेशश्शिवोऽग्निरपि कथ्यते ॥ १३१॥  
  
वायुमण्डलमूर्तिश्च वायुमण्डलधारकः ।  
वायुमण्डलनाथश्च वायुमण्डलरक्षकः ॥ १३२॥  
  
महावायुसुवेगोऽयमाकाशमण्डलेश्वरः ।  
आकाशमण्डलधरस्तन्मूर्तिरपि संस्मृतः ॥ १३३॥  
  
आकाशमण्डलातीतस्तन्मण्डलभुवनपः ।  
महारुद्रश्च तन्मात्रमण्डलेशश्च संस्मृतः ॥ १३४॥  
  
तन्मात्रमण्डलपतिर्महाशर्वमहाभवौ ।  
महापशुपीतश्चापि महाभीमो महाहरः ॥ १३५॥  
  
कर्मेन्द्रियमण्डलेशस्तन्मण्डलभुवः पतिः पतिः ।  
क्रियासरस्वतीनाथः क्रिया ( श्रिया) लक्ष्मीपतिस्तथा ॥ १३६॥  
  
क्रियेन्द्रियः क्रियामित्रः क्रियाब्रह्म पतिः पतिः ।  
ज्ञानेन्द्रियमण्डलेशः तन्मण्डलभुवनपः ॥ १३७॥  
  
भूमिदेवदिश्शिवेशश्च वरुणोऽपि च वह्निपः ।  
वातेशो विविधाविष्टमण्डलेशाबुभावपि ॥ १३८॥  
  
विषयमण्डलभुवनेशो गन्धर्वेशः शिवेश्वरः ।  
प्रासादबलभद्रश्च सूक्मेशो मानवेश्वरः ॥ १३९॥  
  
अन्तःकरणमण्डलेशो बुद्धिचित्तमनः पतिः ।  
अहङ्कारेश्वरश्चापि गुणमण्डलनायकः ॥ १४०॥  
  
संवर्तस्तामसगुणपतिस्तद्भुवनाधिपः ।  
एकवीरः कृतान्तश्च सन्न्यासी सर्वशङ्करः ॥ १४१॥  
  
पुरुषमृगानुग्रहदस्ससाक्षीको गुणाधिपः ।  
काक्षीकश्च भुवनेशः कृतश्च कृतभैरवः ॥ १४२॥  
  
ब्रह्माश्रीकण्ठदेवोऽयं सराजसगुणेश्वरः ।  
राजसगुणभुवनेशो बलाध्यक्षश्च कथ्यते ॥ १४३॥  
  
गुणाध्यक्षो महाशान्तो महात्रिपुरघातकः ।  
सर्वरूपी निमेषश्च उन्मेष इति कथ्यते ॥ १४४॥  
  
प्रकृतीमण्डलेशोऽयं तन्मण्डलभुवनपः ।  
शुभरामशुभभीमशुद्धोग्रशुद्धभव शुद्धशर्वशुद्धैकवीराः ॥ १४५॥  
  
प्रचण्डपुरुषशुभगन्धजनिरहितहरीशनागमण्डलेशाः ।  
नागमण्डलभुवनेश अप्रतिष्ठः प्रतिष्ठकः ॥ १४६॥  
  
रूपाङ्गमनोन्मनमहावीरस्वरूपकाः ।  
कल्याणबहुवीरश्च बलमेधादिचेतनः ॥ १४७॥  
  
दक्षो नियतिमण्डलेशो नियतिमण्डलभुवनपः ।  
वासुदेवश्च वज्री च विधाताऽभ्रमणिः स्मृतः ॥ १४८॥  
  
कलविकरणश्चैव बलविकरणस्तथा ।  
बलप्रमथनश्चैव सर्वभूतदमश्च सः ॥ १४९॥  
  
विद्यामण्डलेशो विद्यामण्डलभुवनपः ।  
महादेवो महाज्योतिर्महादेवेश इत्यपि ॥ १५०॥  
  
कलामण्डलेशश्व कलामण्डलभुवनपः ।  
विशुद्धश्च प्रबुद्धश्च शुद्धश्चैव स्मृतश्च सः ॥ १५१॥  
  
शुचिवर्णप्रकाशश्च महोक्षोक्षा च कीर्तितः ।  
मायातन्वीश्वरो मायाभुवनेशस्सुशक्तिमान् ॥ १५२॥  
  
विद्योतनो विश्वबीजो ज्योतीरूपश्च गोपतिः ।  
त्रिकालब्रह्मकर्ता च अनन्तेशश्च संस्मृतः ॥ १५३॥  
  
शुद्धविद्येशः शुद्धश्च विद्याभुवननायकः ।  
वामेशसर्वज्येष्ठेशौ रौद्रीकालेश्वरावुभौ ॥ १५४॥  
  
कलविकरणीकश्च बलविकरणीश्वरः ।  
बलप्रमथिनीशोऽपि सर्वभूतदमेश्वरः ॥ १५५॥  
  
मनोन्मनेशस्तत्त्वेशस्तथैव भुवनेश्वरः ।  
महामहेश्वरस्सदाशिवतत्त्वेश्वरावुभौ ॥ १५६॥  
  
सदाशिवभुवनेशो ज्ञानवैराग्यनायकः ।  
ऐश्वर्येशश्च धर्मेशस्सदाशिव इति स्मृतः ॥ १५७॥  
  
अणुसदाशिवोऽप्येष अष्टविद्येश्वरोऽप्ययम् ।  
शक्तितत्त्वेश्वरश्शक्तिभुवनेशोऽपि कथ्यते ॥ १५८॥  
  
बिन्दुमूर्तिस्सप्तकोटिमहामन्त्रेश्वरोऽप्ययम् ।  
निवृत्तीशः प्रतिष्ठेशो विद्येशश्शान्तिनायकः ॥ १५९॥  
  
शान्त्यतीतेश्वरस्तद्वदर्धचन्द्रेश्वरोऽप्ययम् ।  
सुशान्तीशश्च तथा शिवाश्रयसमाह्वयः ॥ १६०॥  
  
योजनीयश्च योज्यश्च योजनातीतनायकः ।  
सुप्रभेदनिरोधीशौ इन्धनीरेचकेश्वरः ॥ १६१॥  
  
रौद्रीशज्ञानबोधेशौ तमोपह इति स्मृतः ।  
नादतत्त्वेश्वरस्तद्वन्नादाख्यभुवनेश्वरः ॥ १६२॥  
  
इन्धिकेशो दीपिकेशो मोचिकेशश्च संस्मृतः ।  
ऊर्ध्वगामिनीशोऽपि इडानाथोऽपि कथ्यते ॥ १६३॥  
  
सुषुम्नेशः पिङ्गलेशो ब्रह्मरन्ध्रेश्वरोऽप्ययम् ।  
ब्रह्मरन्ध्रस्वरूपीशः पञ्चबीजेश्वरोऽप्ययम् ॥ १६४॥  
  
अमृतेशश्च शक्तीशस्सूक्ष्मेशश्च सुसूक्ष्मपः ।  
मृतेशश्चामृतेशोऽपि व्यापिनीशोऽपि कथ्यते ॥ १६५॥  
  
परनादेश्वरो व्योम व्योमरूपी च कथ्यते ।  
अनाश्रितोऽप्यनन्तश्च अनादश्च मुनीश्वरः ॥ १६६॥  
  
उन्मनीशो मन्त्रमूर्तिर्मन्त्रेशो मन्त्रधारकः ।  
मन्त्रातीतः पदामूर्तिः पदेशः पदधारकः ॥ १६७॥  
  
पदातीतोऽक्षरात्मा च अक्षरेशोऽक्षराश्रयः ।  
कलातीतश्च तथा ओङ्कारात्मा च कथ्यते ॥ १६८॥  
  
ओङ्कारेशश्चतथा ओङ्कारासन ईरितः ।  
पराशक्तिपतिस्तद्वदादिशक्तिपतिश्च सः ॥ १६९॥  
  
इच्छाशक्तिपतिश्चैव ज्ञानशक्तिपतिश्च सः ।  
क्रियाशक्तिपतिस्तद्वत् शिवसादाख्य ईरितः ॥ १७०॥  
  
अमूर्तिसादारव्यश्चैव मूर्तिसादारव्य ईरितः ।  
कर्तृसादाख्यश्च तथा कर्मसादाख्य ईरितः ॥ १७१॥  
  
सर्वस्रष्टा सर्वरक्षाकारकस्सर्वहारकः ।  
तिरोभावकृदप्येष सर्वानुग्राहकस्तथा ॥ १७२॥  
  
निरञ्जनोऽचञ्चलश्च विमलोऽनल ईरितः ।  
सच्चिदानन्दरूपी च विष्णुचक्रप्रसादकृत् ॥ १७३॥  
  
सर्वव्यापी तथाद्वैतविशिष्टाद्वैतकावुभौ ।  
परिपूर्णो लिङ्गरूपो महालिङ्गस्वरूपवान् ॥ १७४॥  
  
श्रीसूतः -  
एवमाख्यातमधुना युष्माकं ब्राह्मणोत्तमाः ।  
अष्टोत्तरसहस्राणि नामानि गिरिजापतेः ॥ १७५॥  
  
यः पठेच्छम्भुनामानि पवित्राणि महामतिः ।  
शृणुयाद्वापि भक्त्या स रुद्र एव न संशयः ॥ १७६॥  
  
स धन्यस्स कुलीनश्च स पूज्यस्स महत्तरः ।  
तस्यैव च महालक्ष्मीस्तस्यैव च सरस्वती ॥ १७७॥  
  
स शक्तानपि सङ्ग्रामे विभीषयति रुद्रवत् ।  
पुत्रार्थी पुत्रमाप्नोति धनार्थी च महद्धनम् ॥ १७८॥  
  
आरोग्यकामस्त्वारोग्यमव्याधिदृढगात्रताम् ।  
शिखायां धारयेद्योऽसौ लिखित्वा पुस्तके सदा ॥ १७९॥  
  
राजद्वारे च सदसि स वशीकुरुते जनान् ।  
न च हिंसन्ति सर्पाद्या राक्षसा न पिशाचकाः ॥  
  
किं पुनर्ब्राह्मणश्रेष्ठास्सर्वान्कामान् लभेदयम् ॥ १८०॥  
  
॥ इति श्रीस्कन्दमहापुराणे शङ्करसंहितायां शिवरहस्यखण्डे  
उपदेशकाण्डे श्रीशिवसहस्रनामस्तोत्रं सम्पूर्णम् ॥  
  
  
Encoded and proofread by DPD, Sivakumar  
  
