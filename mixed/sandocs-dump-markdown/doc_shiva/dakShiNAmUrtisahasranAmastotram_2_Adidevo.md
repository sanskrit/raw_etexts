---
Acknowledge-Permission: Shri Gopal of Mahaperiaval Trust
Category: sahasranAma, shiva
File name: dakShiNAmUrtisahasranAmastotra2.itx
Indexextra: (Scan)
Language: Sanskrit
Latest update: August 27, 2015
Location: doc_shiva
Proofread by: Sivakumar Thyagarajan shivakumar24 at gmail.com
Send corrections to: Sanskrit@cheerful.com
Site access: https://sanskritdocuments.org
Source: Shri AtmanAtha Stuti Manjari, Mahaperiaval Trust
Subject: philosophy/hinduism/religion
Sublocation: shiva
Text title: shrIdakShiNAmUrtisahasranAmastotra 2
Transliterated by: Sivakumar Thyagarajan shivakumar24 at gmail.com
engtitle: Shri Dakshinamurtisahasranamastotram 2
itxtitle: dakShiNAmUrtisahasranAmastotram 2 (Adidevo)
title: दक्षिणामूर्तिसहस्रनामस्तोत्रम् २ (आदिदेवो)

---
  
 श्रीदक्षिणामूर्तिसहस्रनामस्तोत्रम् २   
श्रीगणेशाय नमः ।  
  
आदिदेवो दयासिन्धुरखिलागमदेशिकः ।  
दक्षिणामूर्तिरतुलः शिक्षितासुरविक्रमः ॥ १॥  
  
कैलासशिखरोल्लासी कमनीयनिजाकृतिः ।  
वीरासनसमासीनो वीणापुस्तलसत्करः ॥ २॥  
  
अक्षमालालसत्पाणिश्चिन्मुद्रितकराम्बुजः ।  
अपस्मारोपरिन्यस्तसव्यपादसरोरुहः ॥ ३॥  
  
चारुचामीकराकारजटालार्पितचन्द्रमाः ।  
अर्धचन्द्राभनिटिलपाटीरतिलकोज्ज्वलः ॥ ४॥  
  
करुणालहरीपूर्ण कर्णान्तायतलोचनः ।  
कर्णदिव्योल्लसद्दिव्यमणिकुण्डलमण्डितः ॥ ५॥  
  
वरवज्रशिलादर्शपरिभाविकपोलभूः ।  
चारुचाम्पेयपुष्पाभनासिकापुटरञ्जितः ॥ ६॥  
  
दन्तालिकुसुमोत्कृष्टकोमलाधरपल्लवः ।  
मुग्धस्मितपरीपाकप्रकाशितरदाङ्कुरः ॥ ७॥  
  
अनाकलितसादृश्यचिबुकश्रीविराजितः ।  
अनर्घरत्नग्रैवेय विलसत्कम्बुकन्धरः ॥ ८॥  
  
माणिक्यकङ्कणोल्लासि कराम्बुजविराजितः ।  
मुक्ताहारलसत्तुङ्ग विपुलोरस्कराजितः ॥ ९॥  
  
आवर्तनाभिरोमालिवलित्रययुतोदरः ।  
विशङ्कटकटिन्यस्त वाचाल मणिमेखलः ॥ १०॥  
  
करिहस्तोपमेयोरुरादर्शोज्ज्वलजानुकः ।  
कन्दर्पतूणीजिज्जङ्घो गुल्पोदञ्चितनूपुरः ॥ ११॥  
  
मणिमञ्जीर किरण किञ्जल्कितपदाम्बुजः ।  
शाणोल्लीढमणिश्रेणीरम्याङ्घ्रिनखमण्डलः ॥ १२॥  
  
आपादकर्णकामुक्तभूषाशतमनोहरः ।  
सनकादिमहायोगिसमाराधितपादुकः ॥ १३॥  
  
यक्षकिन्नरगन्धर्वस्तूयमानात्मवैभवः ।  
ब्रह्मादिदेवविनुतो योगमायानियोजकः ॥ १४॥  
  
शिवयोगी शिवानन्दः शिवभक्तिसमुत्तरः ।  
वेदान्तसारसन्दोहः सर्वसत्वावलम्बनः ॥ १५॥  
  
वटमूलाश्रयो वाग्मी मान्यो मलयजप्रियः ।  
सुखदो वाञ्छितार्थज्ञः प्रसन्नवदनेक्षणः ॥ १६॥  
  
कर्मसाक्षी कर्ममा(या)यी सर्वकर्मफलप्रदः ।  
ज्ञानदाता सदाचारः सर्वपापविमोचनः ॥ १७॥  
  
अनाथनाथो भगवान् आश्रितामरपादपः ।  
वरप्रदः प्रकाशात्मा सर्वभूतहिते रतः ॥ १८॥  
  
व्याघ्रचर्मासनासीनः आदिकर्ता महेश्वरः ।  
सुविक्रमः सर्वगतो विशिष्टजनवत्सलः ॥ १९॥  
  
चिन्ताशोकप्रशमनो जगदानन्द कारकः ।  
रश्मिमान् भुवनेशानो देवासुर सुपूजितः ॥ २०॥  
  
मृत्युञ्जयो व्योमकेशः षट्त्रिंशत्तत्वसङ्ग्रहः ।  
अज्ञातसम्भवो भिक्षुरद्वितीयो दिगम्बरः ॥ २१॥  
  
समस्तदेवतामूर्तिः सोमसूर्याग्निलोचनः ।  
सर्वसाम्राज्यनिपुणो धर्ममार्गप्रवर्तकः ॥ २२॥  
  
विश्वाधिकः पशुपतिः पशुपाशविमोचकः ।  
अष्टमूर्तिर्दीप्तमूर्तिर्नामोच्चारणमुक्तिदः ॥ २३॥  
  
सहस्रादित्यसङ्काशः सदाषोडशवार्षिकः ।  
दिव्यकेलीसमामुक्तो दिव्यमाल्याम्बरावृतः ॥ २४॥  
  
अनर्घरत्नसम्पूर्णो मल्लिकाकुसुमप्रियः ।  
तप्तचामीकराकारः क्रुद्धदावानलाकृतिः ॥ २५॥  
  
निरञ्जनो निर्विकारो निजा(रा)वासो निराकृतिः ।  
जगद्गुरुर्जगत्कर्ता जगदीशो जगत्पतिः ॥ २६॥  
  
कामहन्ता काममूर्तिः कल्याणो वृषवाहनः ।  
गङ्गाधरो महादेवो दीनबन्धविमोचनः ॥ २७॥  
  
धूर्जटिः खण्डपरशुःसद्गुणो गिरिजासखः ।  
अव्ययो भूतसेनेशः पापघ्नः पुण्यदायकः ॥ २८॥  
  
उपदेष्टा दृढप्रज्ञो रुद्रो रोगविनाशकः ।  
नित्यानन्दो निराधारो हरो देवशिखामणिः ॥ २९॥  
  
प्रणतार्तिहरः सोमः सान्द्रानन्दो महामतिः ।  
आश्च(ऐश्व)र्यवैभवो देवः संसारार्णवतारकः ॥ ३०॥  
  
यज्ञेशो राजराजेशो भस्मरुद्राक्षलाञ्छनः ।  
अनन्तस्तारकः स्थाणुःसर्वविद्येश्वरो हरिः ॥ ३१॥  
  
विश्वरूपो विरूपाक्षः प्रभुः परिवृढो दृढः ।  
भव्यो जितारिषड्वर्गो महोदारोऽघनाशनः ॥ ३२॥  
  
सुकीर्तिरादिपुरुषो जरामरणवर्जितः ।  
प्रमाणभूतो दुर्ज्ञेयः पुण्यः परपुरञ्जयः ॥ ३३॥  
  
गुणाकरो गुणश्रेष्ठः सच्चिदानन्द विग्रहः ।  
सुखदः कारणं कर्ता भवबन्धविमोचकः ॥ ३४॥  
  
अनिर्विण्णो गुणग्राही निष्कलङ्कः कलङ्कहा ।  
पुरुषः शाश्वतो योगी व्यक्ताव्यक्तः सनातनः ॥ ३५॥  
  
चराचरात्मा विश्वात्मा विश्वकर्मा तमोऽपहृत् ।  
भुजङ्गभूषणो भर्गस्तरुणः करुणालयः ॥ ३६॥  
  
अणिमादिगुणोपेतो लोकवश्यविधायकः ।  
योगपट्टधरो मुक्तो मुक्तानां परमा गतिः ॥ ३७॥  
  
गुरुरूपधरः श्रीमान् परमानन्दसागरः ।  
सहस्रबाहुः सर्वेशः सहस्रावयवान्वितः ॥ ३८॥  
  
सहस्रमूर्धा सर्वात्मा सहस्राक्षः सहस्रपात् ।  
निर्विकल्पो निराभासः शान्तः सूक्ष्मः परात्परः ॥ ३९॥  
  
सर्वात्मकः सर्वसाक्षी निस्सङ्गो निरुपद्रवः ।  
निर्लेपः सकलाध्यक्षः चिन्मयस्तमसः परः ॥ ४०॥  
  
ज्ञानवैराग्यसम्पन्नो योगानन्दमयः शिवः ।  
शाश्वतैश्वर्यसम्पूर्णो महायोगीश्वरेश्वरः ॥ ४१॥  
  
सहस्रशक्तिसंयुक्तः पुण्यकायो दुरासदः ।  
तारकब्रह्म सम्पूर्णः तपस्विजनसंवृतः ॥ ४२॥  
  
विधीन्द्रामरसम्पूज्यो ज्योतिषां ज्योतिरुत्तमः ।  
निरक्षरो निरालम्बः स्वात्मारामो विकर्तनः ॥ ४३॥  
  
निरवद्यो निरातङ्को भीमो भीमपराक्रमः ।  
वीरभद्रः पुरारातिर्जलन्धरशिरोहरः ॥ ४४॥  
  
अन्धकासुरसंहर्ता भगनेत्रभिदद्भुतः ।  
विश्वग्रासोऽधर्मशत्रुर्ब्रह्मज्ञानै(नन्दै)कमन्दिरः ॥ ४५॥  
  
अग्रेसरस्तीर्थभूतः सितभस्मावगुण्ठनः ।  
अकुण्ठमेधाः श्रीकण्ठो वैकुण्ठपरमप्रियः ॥ ४६॥  
  
ललाटोज्ज्वलनेत्राब्जः तुषारकरशेखरः ।  
गजासुरशिरश्छेत्ता गङ्गोद्भासितमूर्धजः ॥ ४७॥  
  
कल्याणाचलकोदण्डः कमलापतिसायकः ।  
वारां शेवधितूणीरः सरोजासनसारथिः ॥ ४८॥  
  
त्रयीतुरङ्गसङ्क्रान्तो वासुकिज्याविराजितः ।  
रवीन्दुचरणाचारिधरारथविराजितः ॥ ४९॥  
  
त्रय्यन्तप्रग्रहोदारः उडुकण्ठारवोज्ज्वलः ।  
उत्तानभल्लवामाढयो लीलाविजितदानवः ॥ ५०॥  
  
जातु प्रपञ्चजनितजीवनोपायनोत्सुकः ।  
संसारार्णवसम्मग्न समुद्धरणपण्डितः ॥ ५१॥  
  
मत्तद्विरदधिक्कारिगतिवैभवमञ्जुलः ।  
मत्तकोकिलमाधुर्य रसनिर्भरनिस्वनः ॥ ५२॥  
  
कैवल्योदितकल्लोललीलाताण्डवपण्डितः ।  
विष्णुर्जिष्णुर्वासुदेवः प्रभविष्णुः पुरातनः ॥ ५३॥  
  
वर्धिष्णुर्वरदो वैद्यो हरिर्नारायणोऽच्युतः ।  
अज्ञानवनदावाग्निः प्रज्ञाप्रासादभूपतिः ॥ ५४॥  
  
सर्वभूषितसर्वाङ्गः कर्पूरोज्ज्वलिताकृतिः ।  
अनादिमध्यनिधनो गिरिशो गिरिजापतिः ॥ ५५॥  
  
वीतरागो विनीतात्मा तपस्वी भूतभावनः ।  
देवासुरगुरुर्ध्येयो(देवो) देवासुरनमस्कृतिः ॥ ५६॥  
  
देवादिदेवो देवर्षिर्देवासुरवरप्रदः ।  
सर्वदेवमयोऽचिन्त्यो देवतात्माऽऽत्मसम्भवः ॥ ५७॥  
  
निर्लेपो निष्प्रपञ्चात्मा निर्व्यग्रो विघ्ननाशनः ।  
एकज्योतिर्निरानन्दो व्याप्तमूर्तिनाकुलः ॥ ५८॥  
  
निरवद्यो बहु(धो)पायो विद्याराशिरकृत्रिमः ।  
नित्यानन्दः सुराध्यक्षो निस्सङ्कल्पो निरञ्जनः ॥ ५९॥  
  
निरातङ्को निराकारो निष्प्रपञ्चो निरामयः ।  
विद्याधरो वियत्केशो मार्कण्डयौवनः प्रभुः ॥ ६०॥  
  
भैरवो भैरवीनाथः कामदः कमलासनः ।  
वेदवेद्यः सुरानन्दो लसज्ज्योतिः प्रभाकरः ॥ ६१॥  
  
चूडामणिः सुराधीशो यक्षगेयो हरिप्रियः ।  
निर्लेपो नीतिमान् सूत्री श्रीहालाहलसुन्दरः ॥ ६२॥  
  
धर्मरक्षो महाराजः किरीटी वन्दितो गुहः ।  
माधवो यामिनीनाथः शम्बरः शम्बरीप्रियः ॥ ६३॥  
  
सङ्गीतवेत्ता लोकज्ञः शान्तः कलशसम्भवः ।  
बह्मण्यो वरदो नित्यः शूली गुरुपरो हरः ॥ ६४॥  
  
मार्ताण्डः पुण्डरीकाक्षः कर्मज्ञो लोकनायकः ।  
त्रिविक्रमो मुकुन्दार्च्यो वैद्यनाथः पुरन्दरः ॥ ६५॥  
  
भाषाविहीनो भाषाज्ञो विघ्नेशो विघ्ननाशनः ।  
किन्नरेशो बृहद्भानुः श्रीनिवासः कपालभृत् ॥ ६६॥  
  
विजयी भूतवाहश्च भीमसेनो दिवाकरः ।  
बिल्वप्रियो वसिष्ठेशः सर्वमार्गप्रवर्तकः ॥ ६७॥  
  
ओषधीशो वामदेवो गोविन्दो नीललोहितः ।  
षडर्धनयनः श्रीमान् महादेवो वृषध्वजः ॥ ६८॥  
  
कर्पूरवीटिकालोलः कर्पूरवरचर्चितः ।  
अव्याजकरुणमूर्तिस्त्यागराजः क्षपाकरः ॥ ६९॥  
  
आश्चर्यविग्रहः सूक्ष्मः सिद्धेशः स्वर्णभैरवः ।  
देवराजः कृपासिन्धुरद्वयोऽमितविक्रमः ॥ ७०॥  
  
निर्भेदो नित्यसत्वस्थो निर्योगक्षेम आत्मवान् ।  
निरपायो निरासङ्गो निःशब्दो निरुपाधिकः ॥ ७१॥  
  
भवः सर्वेश्वरः स्वामी भवभीतिविभञ्जनः ।  
दारिद्रयतृणकूटाग्निः दारितासुरसन्ततिः ॥ ७२॥  
  
मुक्तिदो मुदितः कुब्जो धार्मिको भक्तवत्सलः ।  
अभ्यासातिशयज्ञेयश्चन्द्रमौलिः कलाधरः ॥ ७३॥  
  
महाबलो महावीर्यो विभुःश्रीशः शुभप्रदः (प्रियः) ।  
सिद्धःपुराणपुरुषो रणमण्डलभैरवः ॥ ७४॥  
  
सद्योजातो वटारण्यवासी पुरुषवल्लभः ।  
हरिकेशो महात्राता नीलग्रीवः सुमङ्गलः ॥ ७५॥  
  
हिरण्यबाहुस्तिग्मांशुः कामेशः सोमविग्रहः ।  
सर्वात्मा सर्वसत्कर्ता ताण्डवो मुण्डमालिकः ॥ ७६॥  
  
अग्रगण्यः सुगम्भीरो देशिको वैदिकोत्तमः ।  
प्रसन्नदेवो वागीशः चिन्तातिमिरभास्करः ॥ ७७॥  
  
गौरीपतिस्तुङ्गमौलिः मधुराजो महाकविः ।  
श्रीधरः सर्वसिद्धेशो विश्वनाथो दयानिधिः ॥ ७८॥  
  
अन्तर्मुखो बहिर्दृष्टिः सिद्धवेषो मनोहरः ।  
कृत्तिवासाः कृपासिन्धुर्मन्त्रसिद्धो मतिप्रदः ॥ ७९॥  
  
महोत्कृष्टः पुण्यकरो जगत्साक्षी सदाशिवः ।  
महाक्रतुर्महायज्वा विश्वकर्मा तपोनिधिः ॥ ८०॥  
  
छन्दोमयो महाज्ञानी सर्वज्ञो देववन्दितः ।  
सार्वभौमः सदानन्दः करुणामृतवारिधिः ॥ ८१ । ।  
कालकालः कलिध्वंसी जरामरणनाशकः ।  
शितिकण्ठश्चिदानन्दो योगिनीगणसेवितः ॥ ८२॥  
  
चण्डीशः सुखसंवेद्यः पुण्यश्लोको दिवस्पतिः ।  
स्थायी सकलतत्त्वात्मा सदा सेवकवर्धकः ॥ ८३॥  
  
रोहिताश्वः क्षमारूपी तप्तचामीकरप्रभः ।  
त्रियम्बको वररूचिः देवदेवश्चतुर्भुजः ॥ ८४॥  
  
विश्वम्भरो विचित्राङ्गो विधाता पुरनाश(शास)नः ।  
सुब्रह्मण्यो जगत्स्वामी लोहिताक्षः शिवोत्तमः ॥ ८५॥  
  
नक्षत्रमाल्याभरणो भगवान् तमसः परः ।  
विधिकर्ता विधानज्ञः प्रधानपुरुषेश्वरः ॥ ८६॥  
  
चिन्तामणिः सुरगुरुर्ध्येयो नीराजनप्रियः ।  
गोविन्दो राजराजेशो बहुपुष्पार्चनप्रियः ॥ ८७॥  
  
सर्वानन्दो दयारूपी शैलजासुमनोहरः ।  
सुविक्रमः सर्वगतो हेतुसाधनवर्जितः ॥ ८८॥  
  
वृषाङ्को रमणीयाङ्गः सत्कर्ता सामपारगः ।  
चिन्ताशोकप्रशमनः सर्वविद्याविशारदः ॥ ८९॥  
  
भक्तविज्ञप्तिसन्धाता वक्ता गिरिवराकृतिः ।  
ज्ञानप्रदो मनोवासः क्षेम्यो मोहविनाशनः ॥ ९०॥  
  
सुरोत्तमश्चित्रभानुः सदा वैभवतत्परः ।  
सुहृदग्रेसरः सिद्धो ज्ञानमुद्रो गणाधिपः ॥ ९१॥  
  
अमरश्चर्मवसनो वाञ्छितार्थफलप्रदः ।  
असमानोऽन्तरहितो देवसिंहासनाधिपः ॥ ९२॥  
  
विवादहन्ता सर्वात्मा कालः कालविवर्जितः ।  
विश्वातीतो विश्वकर्ता विश्वेशो विश्वकारणः ॥ ९३॥  
  
योगिध्येयो योगनिष्ठो योगात्मा योगवित्तमः ।  
ओङ्काररूपो भगवान् बिन्दुनादमयः शिवः ॥ ९४॥  
  
चतुर्मुखादिसंस्तुत्यश्चतुर्वर्गफलप्रदः ।  
सहयाचलगुहावासी साक्षान्मोक्षरसाकृतिः ॥ ९५॥  
  
दक्षाध्वरसमुच्छेत्ता पक्षपातविवर्जितः ।  
ओङ्कारवाचकः शम्भुः शङ्करः शशिशीतलः ॥ ९६॥  
  
पङ्कजासनसंसेव्यः किङ्करामरवत्सलः ।  
नतदौर्भाग्यतूलाग्निः कृतकौतुकविभ्रमः ॥ ९७॥  
  
त्रिलोकमोहनः श्रीमान् त्रिपुण्ड्राङ्कितमस्तकः ।  
क्रौञ्चरिजनकः श्रीमद्गणनाथसुतान्वितः ॥ ९८॥  
  
अद्भुतोऽनन्तवरदोऽपरिच्छेद्यात्मवैभवः ।  
इष्टामूर्तप्रियः शर्व एकवीरप्रियंवदः ॥ ९९॥  
  
ऊहापोहविनिर्मुक्त ओङ्कारेश्वरपूजितः ।  
कलानिधिः कीर्तिनाथः कामेशीहृदयङ्गमः ॥ १००॥  
  
कामेश्वरः कामरूपो गणनाथसहोदरः ।  
गाढो गगनगम्भीरो गोपालो गोचरो गुरुः ॥ १०१॥  
  
गणेशो गायको गोप्ता गाणापत्यगणप्रियः ।  
घण्टानिनादरुचिरः कर्णलज्जाविभञ्जनः ॥ १०२॥  
  
केशवः केवलः कान्तश्चक्रपाणिश्चराचरः ।  
घनाघनो घोषयुक्तश्चण्डीहृदयनन्दनः ॥ १०३॥  
  
चित्रार्पितश्चित्रमयः चिन्तितार्थप्रदायकः ।  
छद्मचारी छद्मगतिः चिदाभासश्चिदात्मकः ॥ १०४॥  
  
छन्दोमयश्छत्रपतिः छन्दःशास्त्रविशारदः ।  
जीवनो जीवनाधारो ज्योतिःशास्त्रविशारदः ॥ १०५॥  
  
ज्योतिर्ज्योत्स्नामयो जेता जीमूतवरदायकः ।  
जनाघनाशनो जीवो जीवदो जीवनौषधम् ॥ १०६॥  
  
जराहरो जाड्यहरो ज्योत्स्नाजालप्रवर्तकः ।  
ज्ञानेश्वरो ज्ञानगम्यो ज्ञानमार्गपरायणः ॥ १०७॥  
  
तरुस्थस्तरुमध्यस्थो डामरीशक्तिरञ्जकः ।  
तारकस्तारतम्यात्मा टीपस्तर्पणकारकः ॥ १०८॥  
  
तुषाराचलमध्यस्थस्तुषारकरभूषणः ।  
त्रिसुगन्धस्त्रिमूर्तिश्च त्रिमुखस्त्रिककुद्धरः ॥ १०९॥  
  
त्रिलोकीमुद्रिकाभूषः त्रिकालज्ञस्त्रयीमयः ।  
तत्वरूपस्तरुस्थायी तन्त्रीवादनतत्परः ॥ ११०॥  
  
अद्भुतानन्तसङ्ग्रामो ढक्कावादनतत्परः (कौतुकः) ।  
तुष्टस्तुष्टिमयः स्तोत्रपाठकोऽति(काति)प्रियस्तवः ॥ १११॥  
  
तीर्थप्रियस्तीर्थरतः तीर्थाटनपरायणः ।  
तैलदीपप्रियस्तैलपक्कान्नप्रीतमानसः ॥ ११२॥  
  
तैलाभिषेकसन्तुष्टस्तिलचर्वणतत्परः ।  
दीनार्तिहृद्दीनबन्धुर्दीननाथो दयापरः ॥ ११३॥  
  
दनुजारिर्दुःखहन्ता दुष्टभूतनिषूदनः ।  
दीनोरुदायको दान्तो दीप्तिमान्दिव्यलोचनः ॥ ११४॥  
  
देदीप्यमानो दुर्ज्ञेयो दीनसम्मानतोषितः ।  
दक्षिणाप्रेमसन्तुष्टो दारिद्रयबडबानलः ॥ ११५॥  
  
धर्मो धर्मप्रदो ध्येयो धीमान्धैर्यविभूषितः ।  
नानारूपधरो नम्रो नदीपुलिनसंश्रितः ॥ ११६॥  
  
नटप्रियो नाट्यकरो नारीमानसमोहनः ।  
नारदो नामरहितो नानामन्त्ररहस्यवित् ॥ ११७॥  
  
पतिः पातित्यसंहर्ता परविद्याविकर्षकः ।  
पुराणपुरुषः पुण्यः पद्यगद्यप्रदायकः ॥ ११८॥  
  
पार्वतीरमणः पूर्णः पुराणागमसूचकः ।  
पशूपहाररसिकः पुत्रदः पुत्रपूजितः ॥ ११९॥  
  
ब्रह्माण्डभेदनो ब्रह्मज्ञानी ब्राह्मणपालकः ।  
भूताध्यक्षो भूतपतिर्भूतभीतिनिवारणः ॥ १२०॥  
  
भद्राकारो भीमगर्भो भीमसङ्ग्रामलोलुपः ।  
भस्मभूषो भस्मसंस्थो भैक्ष्यकर्मपरायणः ॥ १२१॥  
  
भानुभूषो भानुरूपो भवानीप्रीतिदायकः ।  
भवप्रियो भावरतो भावाभावविवर्जितः ॥ १२२॥  
  
भ्राजिष्णुजी(र्जी)वसन्तुष्टो भट्टारो भद्रवाहनः ।  
भद्रदो भ्रान्तिरहितो भीमचण्डीपतिर्महान् ॥ १२३॥  
  
यजुर्वेदप्रियो याजी यमसंयमसंयुतः ।  
रामपूज्यो रामनाथो रत्नदो रत्नहारकः ॥ १२४॥  
  
राज्यदो रामवरदो रञ्जको रतिमार्गधृत् ।  
रामानन्दमयो रम्यो राजराजेश्वरो रसः ॥ १२५॥  
  
रत्नमन्दिरमध्यस्थो रत्नपूजापरायणः ।  
रत्नाकारो लक्षणेशो लक्ष्यदो लक्ष्यलक्षणः ॥ १२६॥  
  
लोलाक्षीनायको लोभी लक्षमन्त्रजपप्रियः ।  
लम्बिकामार्गनिरतो लक्ष्यकोट्यण्डनायकः ॥ १२७॥  
  
विद्याप्रदो वीतिहोता वीरविद्याविकर्षकः ।  
वाराहीपालको वन्यो वनवासी वनप्रियः ॥ १२८॥  
  
वनेचरो वनचरः शक्तिपूज्यः शिखिप्रियः ।  
शरच्चन्द्रनिभः शान्तः शक्तः संशयवर्जितः ॥ १२९॥  
  
शापानुग्रहदः शङ्खप्रियः शत्रुनिषूदनः ।  
षट्कृत्तिकासुसम्पूज्यः षट्शास्त्रार्थरहस्यवित् ॥ १३०॥  
  
सुभगः सर्वजित्सौम्यः सिद्धमार्गप्रवर्तकः ।  
सहजानन्ददः सोमः सर्वशास्त्र रहस्यवित् ॥ १३१॥  
  
सर्वजित्सर्ववित्साधुः सर्वधर्म समन्वितः ।  
सर्वाध्यक्षः सर्वदेवो महर्षिर्मोहनास्त्रवित् ॥ १३२ । ।  
क्षेमङ्करः क्षेत्रपालः क्षयरोगक्षयङ्करः ।  
निः सीममहिमा नित्यो लीलाविग्रहरूपधृत् ॥ १३३ । ।  
चन्दनद्रवदिग्धाङ्गः चाम्पेयकुसुमप्रियः ।  
समस्तभक्तसुखदः परमाणुर्महाह्नदः ॥ १३४ । ।  
आकाशगो दुष्प्रधर्षः कपिलः कालकन्धरः ।  
कर्पूगौरः कुशलः सत्यसन्धो जितेन्द्रियः ॥ १३५ । ।  
शाश्वतैश्वर्यविभवः पुष्करः सुसमाहितः ।  
महर्षिः पण्डितो ब्रह्मयोनिः सर्वोत्तमोत्तमः ॥ १३६ । ।  
भूमिभारार्तिसंहर्ता षडूर्मिरहितो मृडः ।  
त्रिविष्टपेश्वरः सर्वहृदयाम्बुजमध्यगः ॥ १३७ । ।  
सहस्रदलपद्मस्थः सर्ववर्णोपशोभितः ।  
पुण्यमूर्तिः पुण्यलभ्यः पुण्यश्रवणकीर्तनः ॥ १३८ । ।  
सूर्यमण्डलमध्यस्थश्चन्द्रमण्डलमध्यगः ।  
सद्भक्तध्याननिगलः शरणागतपालकः ॥ १३९ । ।  
श्वेतातपत्ररुचिरः श्वेतचामरवीजितः ।  
सर्वावयसम्पूर्णः सर्वलक्षणलक्षितः ॥ १४० । ।  
सर्वमङ्गलामाङ्गल्यः सर्वकारणकारणम् ।  
आमोदमोदजनकः सर्पराजोत्तरीयकः ॥ १४१ । ।  
कपाली गोविन्दसिद्धः कान्तिसंवलिताननः ।  
सर्वसद्गुरुसंसेव्यो दिव्यचन्दनचर्चितः ॥ १४२ । ।  
विलासिनीकृतोल्लासः इच्छाशक्तिनिषेवितः ।  
अनन्तोऽनन्तसुखदो नन्दनः श्रीनिकेतनः ॥ १४३॥  
  
अमृताब्धिकृतावासो (तोल्लासी) नित्यक्लिन्नो निरामयः ।  
अनपायोऽनन्तदृष्टिः अप्रमेयोऽजरोऽमरः ॥ १४४॥  
  
अनामयोऽप्रतिहतश्चाऽप्रतर्क्योऽमृतोऽक्षरः ।  
अमोघसिद्धिराधार आधाराधेयवर्जितः ॥ १४५॥  
  
ईषणात्रयनिर्मुक्त ईहामात्रविवर्जितः ।  
ऋग्यजुःसामनयन ऋद्धिसिद्धिसमृद्धिदः ॥ १४६॥  
  
औदार्यनिधिरापूर्ण ऐहिकामुष्मिकप्रदः ।  
शुद्धसन्मात्रसंवित्तास्वरूपसु(मु)खविग्रहः ॥ १४७॥  
  
दर्शनप्रथमाभासो दुष्टदर्शनवर्जितः ।  
अग्रगण्योऽचिन्त्यरूपः कलिकल्मषनाशनः ॥ १४८॥  
  
विमर्शरूपो विमलो नित्यतृप्तो निराश्रयः ।  
नित्यशुद्धो नित्यबुद्धो नित्यमुक्तो निरावृतः ॥ १४९॥  
  
मैत्र्यादिवासनालभ्यो महाप्रलयसंस्थितः ।  
महाकैलासनिलयः प्रज्ञानघनविग्रहः ॥ १५०॥  
  
श्रीमद्व्याघ्रपुरावासो भुक्तिमुक्तिफलप्रदः ।  
जगद्योनिर्जगत्साक्षी जगदीशो जगन्मयः ॥ १५१॥  
  
जपो जपपरो जप्यो विद्यासिंहासनप्रभुः ।  
तत्त्वानां प्रकृतिस्तत्त्वं तत्त्वम्पदनिरूपितः ॥ १५२॥  
  
दिक्कालाग्न्यनवच्छिन्नः सहजानन्दसागरः ।  
प्रकृतिः प्राकृतातीतः प्रज्ञानैकरसाकृतिः ॥ १५३॥  
  
निःशङ्कमतिदूरस्थः चेत्यचेतनचिन्तकः ।  
तारकान्तरसंस्थानस्तारकस्तारकान्तकः ॥ १५४॥  
  
ध्यानैकप्रकटो ध्येयो ध्यानं (नी) ध्यानविभूषणः ।  
परं व्योम परं धाम परमाणुः परं पदम् ॥ १५५॥  
  
पूर्णानन्दः सदानन्दो नादमध्यप्रतिष्ठितः ।  
प्रमाविपर्यया(णप्रत्यया)तीतः प्रणताज्ञाननाशकः ॥ १५६॥  
  
बाणार्चिताङ्घ्रिर्बहुदो बालकेलिकुतूहलः ।  
बृहत्तमो ब्रह्मपदो ब्रह्मविद्ब्रह्मवित्प्रियः ॥ १५७॥  
  
भ्रूक्षेपदत्तलक्ष्मीको भ्रूमध्यध्यानलक्षितः ।  
यशस्करो रत्नगर्भो महाराज्यसुख प्रदः ॥ १५८॥  
  
शब्दब्रह्म शमप्राप्यो लाभकृल्लोकविश्रुतः ।  
शास्ता शिखाग्रनिलयः शरण्यो याजकप्रियः ॥ १५९॥  
  
संसारवेद्यः सर्वज्ञः सर्वभेषजभेषजम् ।  
मनोवाचाभिरग्राह्यः पञ्चकोशविलक्षणः ॥ १६०॥  
  
अवस्थात्रयनिर्मुक्तस्त्वक्स्थः साक्षी तुरीयकः ।  
पञ्चभूतादिदूरस्थः प्रत्यगेकरसोऽव्ययः ॥ १६१॥  
  
षट्चक्रान्तःकृतोल्लासः षड्विकारविवर्जितः ।  
विज्ञानघनसम्पूर्णो वीणावादनतत्परः ॥ १६२॥  
  
नीहाराकारगौराङ्गो महालावण्यवारिधिः ।  
पराभिचारशमनः षडध्वोपरि संस्थितः ॥ १६३॥  
  
सुषुम्नामार्ग सञ्चारी बिसतन्तुनिभाकृतिः ।  
पिनाकी लिङ्गरूपः श्रीमङ्गलावयवोज्ज्वलः ॥ १६४॥  
  
क्षेत्राधिपः सुसंवेद्यः श्रीप्रदो विभवप्रदः ।  
सर्ववश्यकरः सर्वतोषकः पुत्रपौत्रिदः ।  
आत्मनाथस्तीर्थनाथः सप्त(प्ति)नाथः सदाशिवः ॥ १६५॥  
  
  
Proofread by Sivakumar Thyagarajan shivakumar24 at gmail.com  
  
kShetra name: shivapuram tiruperunthuRai   
turiyaateeta kShetra, shri Shodashaanta mahAsthAnam - shri AtmanAtha  
  
