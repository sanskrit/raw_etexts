---
Acknowledge-Permission: Mahaperiaval Trust
Category: sahasranAma, shiva
Description-comments: Shivanamamanjari 1 Edited by S.V.Radhakrishnanji
File name: sharabhasahasranAmastotra3.itx
Language: Sanskrit
Latest update: August 27, 2017
Location: doc_shiva
Proofread by: Ravin Bhalekar, Pallasena Narayanaswami ppnswami at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: sharabhasahasranAmastotram 3
Transliterated by: Ravin Bhalekar
engtitle: sharabhasahasranAmastotram 3
itxtitle: sharabhasahasranAmastotram 3
title: शरभसहस्रनामस्तोत्रम् ३

---
  
 श्रीशरभसहस्रनामस्तोत्रम् ३   
  
श्रीशिव उवाच ॥  
  
विनियोगः-   
  
ॐ अस्य श्री शरभसहस्रनामस्तोत्रमन्त्रस्य,   
कालाग्निरुद्रो वामदेव ऋषिः,  अनुष्टुप् छन्दः,  
श्रीशरभ-सालुवो देवता,  हस्रां बीजं, स्वाहा शक्तिः, फट् कीलकं,  
श्रीशरभ-सालुव प्रसादसिद्ध्यर्थे जपे विनियोगः ॥  
  
करन्यास एवं हृदयादिन्यासः ।  
ॐ हस्रां अङ्गुष्ठाभ्यां नमः । हृदयाय नमः ।  
ॐ हस्रीं तर्जनीभ्यां नमः । शिरसे स्वाहा ।  
ॐ हस्रूं मध्यमाभ्यां नमः । शिखायै वषट् ।  
ॐ हस्रैं अनामिकाभ्यां नमः । कवचाय हुं ।  
ॐ हस्रौं कनिष्ठिकाभ्यां नमः । नेत्रत्रयाय वौषट् ।  
ॐ हस्रः करतलकरपृष्ठाभ्यां नमः । अस्त्राय फट् ।  
ॐ भुर्भुवः स्वरोम् इति दिग्बन्धः ॥  
  
ध्यानम् ॥  
  
क्वाकाशः क्व समीरणः क्व दहनः क्वापः क्व विश्वम्भरः  
क्व ब्रह्मा क्व जनार्दनः क्व तरणिः क्वेन्दुः क्व देवासुराः ।  
कल्पान्ते शरभेश्वरः प्रमुदितः श्रीसिद्धयोगीश्वरः  
क्रीडानाटकनायको विजयते देवो महासालुवः ॥  
  
लं पृथिव्यादि पञ्चोपचारैः सम्पूजयेत् ।  
  
 ॥ अथ सहस्रनामः ॥  
  
 श्रीभैरव उवाच ।  
  
श्रीनाथो रेणुकानाथो जगन्नाथो जगाश्रयः ।  
श्रीगुरुर्गुरुगम्यश्च गुरुरूपः कृपानिधिः ॥ १॥  
  
हिरण्यबाहुः सेनानीर्दिक्पतिस्तरुराट् हरः ।  
हरिकेशः पशुपतिर्महान्सस्पिञ्जरो मृडः ॥ २॥  
  
गणेशो गणनाथश्च गणपूज्यो गणाश्रयः ।  
विव्याधी बम्लशः श्रेष्ठः परमात्मा सनातनः ॥ ३॥  
  
पीठेशः पीठरूपश्च पीठपूज्यः सुखावहः ।  
सर्वाधिको जगत्कर्ता पुष्टेशो नन्दिकेश्वरः ॥ ४॥  
  
भैरवो भैरवश्रेष्ठो भैरवायुधधारकः ।  
आततायी महारुद्रः संसारार्कसुरेश्वरः ॥ ५॥  
  
सिद्धः सिद्धिप्रदः साध्यः सिद्धमण्डलपूजितः ।  
उपवीती महानात्मा क्षेत्रेशो वननायकः ॥ ६॥  
  
बहुरूपो बहुस्वामी बहुपालनकारणः ।  
रोहितः स्थपतिः सूतो वाणिजो मन्त्रिरुन्नतः ॥ ७॥  
  
पदरूपः पदप्राप्तः पदेशः पदनायकः ।  
कक्षेशो हुतभूग् देवो भुवन्तिर्वारिवस्कृतः ॥ ८॥  
  
दूतिक्रमो दूतिनाथः शाम्भवः शङ्करः प्रभुः ।  
उच्चैर्घोषो घोषरूपः पत्तीशः पापमोचकः ॥ ९॥  
  
वीरो वीर्यप्रदः शूरो वीरेशवरदायकः । var वीरेशो वरदायकः  
ओषधीशः पञ्चवक्त्रः कृत्स्नवीतो भयानकः ॥ १०॥  
  
वीरनाथो वीररूपो वीरहाऽऽयुधधारकः ।  
सहमानः स्वर्णरेता निव्र्याधी निरूपप्लवः ॥ ११॥  
  
चतुराश्रमनिष्ठश्च चतुर्मूर्तिश्चतुर्भुजः ।  
आव्याधिनीशः ककुभो निषङ्गी स्तेनरक्षकः ॥ १२॥  
  
षष्टीशो घटिकारूपः फलसङ्केतवर्धकः ।  
मन्त्रात्मा तस्कराध्यक्षो वञ्चकः परिवञ्चकः ॥ १३॥  
  
नवनाथो नवाङ्कस्थो नवचक्रेश्वरो विभुः ।  
अरण्येशः परिचरो निचेरुः स्तायुरक्षकः ॥ १४॥  
  
वीरावलीप्रियः शान्तो युद्धविक्रमदर्शकः ।  
प्रकृतेशो गिरिचरः कुलुञ्चेशो गुहेष्टदः ॥ १५॥  
  
पञ्चपञ्चकतत्त्वस्थस्तत्त्वातीतस्वरूपकः ।  
भवः शर्वो नीलकण्ठः कपर्दी त्रिपुरान्तकः ॥ १६॥  
  
श्रीमन्त्रः श्रीकलानाथः श्रेयदः श्रेयवारिधिः ।  
मुक्तकेशो गिरिशयः सहस्राक्षः सहस्रपात् ॥ १७॥  
  
मालाधरो मनःश्रेष्ठो मुनिमानसहंसकः ।  
शिपिविष्टश्चन्द्रमौलिर्हंसो मीढुष्टमोऽनघः ॥ १८॥  
  
मन्त्रराजो मन्त्ररूपो मन्त्रपुण्यफलप्रदः ।  
ऊर्व्यः सूर्व्योघ्रियः शीभ्यः प्रथमः पावकाकृतिः ॥ १९॥  
  
गुरुमण्डलरूपस्थो गुरुमण्डलकारणः ।  
अचरस्तारकस्तारोऽवस्वन्योऽनन्तविग्रहः ॥ २०॥  
  
तिथिमण्डलरूपश्च वृद्धिक्षयविवर्जितः ।  
द्वीप्यः स्त्रोतस्य ईशानो धुर्यो गव्यगतोदयः ॥ २१॥ var भव्यकथोदयः   
  
प्रथमः प्रथमाकारो द्वितीयः शक्तिसंयुतः ।  
गुणत्रय तृतीयोऽसौ युगरूपश्चतुर्थकः ॥ २२॥  
  
पूर्वजोऽवरजो ज्येष्ठः कनिष्ठो विश्वलोचनः ।  
पञ्चभूतात्मसाक्षीशो ऋतुः षड्गुणभावनः ॥ २३॥  
  
अप्रगल्भो मध्यमोर्म्यो जघन्योऽजघन्यः शुभः ।  
सप्तधातुस्वरूपश्चाष्टमहासिद्धिसिद्धिदः ॥ २४॥  
  
प्रतिसर्पोऽनन्तरूपो सोभ्यो याम्यः सुराश्रयः । var प्रतिसूर्यो    
नवनाथनवमीस्थो दशदिग्रूपधारकः ॥ २५। var नवनाथो नवार्थस्थः   
रुद्र एकादशाकारो द्वादशादित्यरूपकः ।  
वन्योऽवसान्यः पूतात्मा श्रवः कक्षः प्रतिश्रवाः ॥ २६॥  
  
व्यञ्जनो व्यञ्जनातीतो विसर्गः स्वरभूषणः । var वञ्जनो वञ्जनातीतः   
आशुषेणो महासेनो महावीरो महारथः ॥ २७॥  
  
अनन्त अव्यय आद्य आदिशक्तिवरप्रदः । var अनन्तो अव्ययो आद्यो  
श्रुतसेनः श्रुतसाक्षी कवची वशकृद्वशः ॥ २८॥  
  
आनन्दश्चाद्यसंस्थान आद्याकारणलक्षणः ।  
आहनन्योऽनन्यनाथो दुन्दुम्यो दुष्टनाशनः ॥ २९॥  
  
कर्ता कारयिता कार्यः कार्यकारणभावगः ।  
धृष्णः प्रमृश ईड्यात्मा वदान्यो वेदसम्मतः ॥ ३०॥ var वेदवित्तमः   
  
कलनाथः कलालीतः काव्यनाटकबोधकः ।  
तीक्ष्णेषुपाणिः प्रहितः स्वायुधः शस्त्रविक्रमः ॥ ३१॥ var तीक्ष्णेषुर्वाणीविधृतः    
  
कालहन्ता कालसाध्यः कालचक्रप्रवर्तकः ।  
सुधन्वा सुप्रसन्नात्मा प्रविविक्तः सदागतिः ॥ ३२॥  
  
कालाग्निरुद्रसन्दीप्तः कालान्तकभयङ्करः ।  
खङ्गीशः खङ्गनाथश्च खङ्गशक्ति परायणः ॥ ३३॥  
  
गर्वघ्नः शत्रुसंहर्ता गमागमविवर्जितः ।  
यज्ञकर्मफलाध्यक्षो यज्ञमूर्तिरनातुरः ॥ ३४॥  
  
घनश्यामो घनानन्दी घनाधारप्रवर्तकः ।  
घनकर्ता घनत्राता घनबीजसमुत्थितः ॥ ३५॥  
  
लोप्यो लप्यः पर्णसद्यः पर्ण्यः पूर्णः पुरातनः ।  
डकारसन्धिसाध्यान्तो वेदवर्णनसाङ्गकः ॥ ३६॥  
  
भूतो भूतपतिर्भूपो भूधरो भूधरायुधः ।  
छन्दःसारः छन्दकर्ता छन्द अन्वयधारकः ॥ ३७॥  
  
भूतसङ्गो भूतमूर्तिर्भूतिहा भूतिभूषणः ।  
छत्रसिंहासनाधीशो भक्तच्छत्रसमृद्धिमान् ॥ ३८॥  
  
मदनो मादको माद्यो मधुहा मधुरप्रियः ।  
जपो जपप्रियो जप्यो जपसिद्धिप्रदायकः ॥ ३९॥  
  
जपसङ्ख्यो जपाकारः सर्वमन्त्रजपप्रियः ।  
मधुर्मधुकरः शूरो मधुरो मदनान्तकः ॥ ४०॥  
  
झषरूपधरो देवो झषवृद्धिविवर्धकः ।  
यमशासनकर्ता च समपूज्यो यमाधिपः ॥ ४१॥  
  
निरञ्जनो निराधारो निर्लिप्तो निरुपाधिकः ।  
टङ्कायुधः शिवप्रीतष्टङ्कारो लाङ्गलाश्रयः ॥ ४२॥  
  
निष्प्रपञ्चो निराकारो निरीहो निरुपद्रवः ।  
सपर्याप्रतिडामर्यो मन्त्रडामरस्थापकः ॥ ४३॥  
  
सत्त्वं सत्त्वगुणोपेतः सत्त्ववित्सत्त्ववित्प्रियः ।  
सदाशिवोह्युग्ररूपः पक्षविक्षिप्तभूधरः॥ ४४॥  
  
धनदो धननाथश्च धनधान्यप्रदायकः ।  
``(ॐ) नमो रुद्राय रौद्राय महोग्राय च मीढुषे'' ॥ ४५॥  
  
नादज्ञानरतो नित्यो नादान्तपददायकः ।  
फलरूपः फलातीतः फलं अक्षरलक्षणः ॥ ४६॥  
  
(ॐ) श्रीं ह्रीं क्लीं सर्वभूताद्यो भूतिहा भूतिभूषणः ।  
रुद्राक्षमालाभरणो रुद्राक्षप्रियवत्सलः ॥ ४७॥  
  
रुद्राक्षवक्षा रुद्राक्षरूपो रुद्राक्षभूषणः ।  
फलदः फलदाता च फलकर्ता फलप्रियः ॥ ४८॥  
  
फलाश्रयः फलालीतः फलमूर्तिर्निरञ्जनः ।  
बलानन्दो बलग्रामो बलीशो बलनायकः ॥ ४९॥  
  
(ॐ) खें खां घ्रां ह्रां वीरभद्रः सम्राट् दक्षमखान्तकः ।  
भविष्यज्ञो भयत्राता भयकर्ता भयारिहा ॥ ५०॥  
  
विघ्नेश्वरो विघ्नहर्ता गुरुर्देवशिखामणिः ।  
भावनारूपध्यानस्थो भावार्थफलदायकः ॥ ५१॥  
  
(ॐ) श्रां ह्रां कल्पितकल्पस्थः  कल्पनापूरणालयः ।  
भुजङ्गविलसत्कण्ठो भुजङ्गाभरणप्रियः ॥ ५२॥  
  
(ॐ) ह्रीं ह्रूं मोहनकृत्कर्ता छन्दमानसतोषकः ।  
मानातीतः स्वयं मान्यो भक्तमानससंश्रयः ॥ ५३॥  
  
नागेन्द्रचर्मवसनो नारसिंहनिपातनः ।  
रकारः अग्निबीजस्थः अपमृत्युविनाशनः ॥ ५४॥  
  
(ॐ) प्रें प्रें प्रें पेरं ह्रां दुष्टेष्टो मृत्युहा मृत्युपूजितः । var प्रें प्रैं प्रों प्रहृष्टेष्टदः   
व्यक्तो व्यक्ततमोऽव्यक्तो रतिलावण्यसुन्दरः ॥ ५५॥  
  
रतिनाथो रतिप्रीतो निधनेशो धनाधिपः ।  
रमाप्रियकरो रम्यो लिङ्गो लिङ्गात्मविग्रहः ॥ ५६॥  
  
(ॐ) क्ष्रों क्ष्रों क्ष्रों क्ष्रों ग्रहाकरो रत्नविक्रयविग्रहः ।  
ग्रहकृद् ग्रहभृद् ग्राही गृहाद् गृहविलक्षणः ॥ ५७॥  
  
``ॐ नमः पक्षिराजाय दावाग्निरूपरूपकाय ।  
घोरपातकनाशाय सूर्यमण्डलसुप्रभुः'' ॥ ५८॥ var शरभशाल्वाय हुं फट्   
  
पवनः पावको वामो महाकालो महापहः ।  
वर्धमानो वृद्धिरूपो विश्वभक्तिप्रियोत्तमः ॥ ५९॥  
  
ॐ ह्रूं ह्रूं सर्वगः सर्वः सर्वजित्सर्वनायकः ।  
जगदेकप्रभुः स्वामी जगद्वन्द्यो जगन्मयः ॥ ६०॥  
  
सर्वान्तरः सर्वव्यापी सर्वकर्मप्रवर्तकः ।  
जगदानन्ददो जन्मजरामरणवर्जितः ॥ ६१॥  
  
सर्वार्थसाधकः साध्यसिद्धिः साधकसाधकः ।  
खट्वाङ्गी नीतिमान्सत्यो देवतात्मात्मसम्भवः ॥ ६२॥  
  
हविर्भोक्ता हविः प्रीतो हव्यवाहनहव्यकृत् ।  
कपालमालाभरणः कपाली विष्णुवल्लभः ॥ ६३॥  
  
ॐ ह्रीं प्रवेश रोगाय स्थूलास्थूलविशारदः । var प्रों वं शं शरण्यः  
कलाधीशस्त्रिकालज्ञो दुष्टावग्रहकारकः ॥ ६४॥  
  
(ॐ) हुं हुं हुं हुं नटवरो महानाट्यविशारदः ।  
क्षमाकरः क्षमानाथः क्षमापूरितलोचनः ॥ ६५॥  
  
वृषाङ्को वृषभाधीशः क्षमासाधनसाधकः ।  
क्षमाचिन्तनसुप्रीतो वृषात्मा वृषभध्वजः ॥ ६६॥  
  
(ॐ) क्रों क्रों क्रों क्रों महाकायो महावक्षो महाभुजः ।  
मूलाधारनिवासश्च गणेशः सिद्धिदायकः ॥ ६७॥  
  
महास्कन्धो महाग्रीवो महद्वक्त्रो महच्छिरः ।  
महदोष्ठो महौदर्यो महादंष्ट्रो महाहनुः ॥ ६८॥  
  
सुन्दरभ्रूः सुनयनः षट् चक्रो वर्णलक्षणः । var सर्वलक्षणः   
मणिपूरो महाविष्णुः सुललाटः सुकन्धरः ॥ ६९॥  
  
सत्यवाक्यो धर्मवेत्ता प्रजासर्जनकारणः । var प्रजासृजनकारणः  
स्वाधिष्ठाने रुद्ररूपः सत्यज्ञः सत्यविक्रमः ॥ ७०॥  
  
(ॐ) ग्लों ग्लों ग्लों ग्लों महादेव द्रव्यशक्तिसमाहितः ।  
कृतज्ञ कृतकृत्यात्मा कृतकृत्यः कृतागमः ॥ ७१॥  
  
(ॐ) हं हं हं हं गुरुरूपो हंसमन्त्रार्थमन्त्रकः ।  
व्रतकृद् व्रतविच्छ्रेष्ठो व्रतविद्वान्महाव्रती ॥ ७२॥  
  
सहस्रारेसहस्राक्षः व्रताधारो वृतेश्वरः ।  
व्रतप्रीतो व्रताकारो व्रतनिर्वाणदर्शकः ॥ ७३॥  
  
``ॐ ह्रीं ह्रूं क्लीं श्रीं क्लीं ह्रीं फट् स्वाहा'' ।  
अतिरागी वीतरागः कैलासेऽनाहतध्वनिः ।  
मायापूरकयन्त्रस्थो रोगहेतुर्विरागवित् ॥ ७४॥  
  
रागघ्नो रागशमनो लम्बकाश्यभिषिञ्चिनः । var रञ्जको रगवर्जितः  
सहस्रदलगर्भस्थः चन्द्रिकाद्रवसंयुतः ॥ ७५॥  
  
अन्तनिष्ठो महाबुद्धिप्रदाता नीतिवित्प्रियः । var नीतिसंश्रयः  
नीतिकृन्नीतिविन्नीतिरन्तर्यागस्वयंसुखी ॥ ७६॥  
  
विनीतवत्सलो नीतिस्वरूपो नीतिसंश्रयः ।  
स्वभावो यन्त्रसञ्चारस्तन्तुरूपोऽमलच्छविः ॥ ७७॥  
  
क्षेत्रकर्मप्रवीणश्च क्षेत्रकीर्तनवर्धनः । var क्षेत्रकर्तन  
क्रोधजित्क्रोधनः क्रोधिजनवित् क्रोधरूपधृत् ॥ ७८॥  
  
विश्वरूपो विश्वकर्ता चैतन्यो यन्त्रमालिकः ।  
मुनिध्येयो मुनित्राता शिवधर्मधुरन्धरः ॥ ७९॥  
  
धर्मज्ञो धर्मसम्बन्धि ध्वान्तघ्नो ध्वान्तसंशयः ।  
इच्छाज्ञानक्रियातीतप्रभावः पार्वतीपतिः ॥ ८०॥  
  
हं हं हं हं लतारूपः कल्पनावाञ्छितप्रदः ।  
कल्पवृक्षः कल्पनस्थः पुण्यश्लोकप्रयोजकः ॥ ८१॥  
  
प्रदीपनिर्मलप्रौढः परमः परमागमः ।  
(ॐ) ज्रं ज्रं ज्रं सर्वसङ्क्षोभ सर्वसंहारकारकः ॥ ८२॥  
  
क्रोधदः क्रोधहा क्रोधी जनहा क्रोधकारणः ।  
गुणवान् गुणविच्छ्रेष्ठो वीर्यविद्वीर्यसंश्रयः ॥ ८३॥  
  
गुणाधारो गुणाकारः सत्त्वकल्याणदेशिकः ।  
सत्वरः सत्त्वविद्भावः सत्यविज्ञानलोचनः ॥ ८४॥  
  
``ॐ ह्रां ह्रीं ह्रूं क्लीं श्रीं ब्लूं प्रों ॐ ह्रीं क्रों हुं फट् स्वाहा''।  
वीर्याकारो वीर्यकरश्छन्नमूलो महाजयः ।  
अविच्छिन्नप्रभावश्री वीर्यहा वीर्यवर्धकः ॥ ८५॥  
  
कालवित्कालकृत्कालो बलप्रमथनो बली ।  
छिन्नपापश्छिन्नपाशो विच्छिन्नभययातनः ॥ ८६॥  
  
मनोन्मनो मनोरूपो विच्छिन्नभयनाशनः ।  
विच्छिन्नसङ्गसङ्कल्पो बलप्रमथनो बलः ॥ ८७॥  
  
विद्याप्रदाता विद्येंशः शुद्धबोधसदोदितः ॥ var शुद्धबोधसुबोधितः   
शुद्धबोधविशुद्धात्मा विद्यामन्त्रैकसंश्रयः ॥ ८८॥  
  
शुद्धसत्वो विशुद्धान्तविद्यावेद्यो विशारदः ।  
 Extra verse in text with variation   
गुणाधारो गुणाकारः सत्त्वकल्याणदेशिकाः  ॥ ८९॥  
  
सत्त्वरः सत्त्वसकृआवः सत्त्वविज्ञानलोचनः ।  
वीर्यवान्वीर्यविच्छ्रेष्ठः सत्त्वविद्यावबोधकः॥ ८९॥ var वीर्यविद्वीर्यसंश्रयः  
  
अविनाशो निराभासो विशुद्धज्ञानगोचरः ।    
ॐ ह्रीं श्रीं ऐं सौं शिव कुरु कुरु स्वाहा ।  
संसारयन्त्रवाहाय महायन्त्रपप्रतिने ॥ ९०॥  
  
``नमः श्रीव्योमसूर्याय मूर्ति वैचित्र्यहेतवे'' ।  
जगज्जीवो जगत्प्राणो जगदात्मा जगद्गुरुः ॥ ९१॥  
  
आनन्दरूपनित्यस्थः प्रकाशानन्दरूपकः ।  
योगज्ञानमहाराजो योगज्ञानमहाशिवः ॥ ९२॥  
  
अखण्डानन्ददाता च पूर्णानन्दस्वरूपवान् ।  
``वरदायाविकाराय सर्वकारणहेतवे ॥ ९३॥  
  
कपालिने करालाय पतये पुण्यकीर्तये ।  
अघोरायाग्निनेत्राय दण्डिने घोररूपिणे ॥ ९४॥  
  
भिषग्गण्याय चण्डाय अकुलीशाय शम्भवे ।  
ह्रूं क्षुं रूं क्लीं सिद्धाय् नमः'' ।  
घण्डारवः सिद्धगण्डो गजघण्टाध्वनिप्रियः ॥ ९५॥  
  
गगनाख्यो गजावासो गरलांशो गणेश्वरः ।  
सर्वपक्षिमृगाकारः सर्वपक्षिमृगाधिपः ॥ ९६॥  
  
चित्रो विचित्रसङ्कल्पो विचित्रो विशदोदयः ।  
निर्भवो भवनाशश्च निर्विकल्पो विकल्पकृत् ॥ ९७॥  
  
कक्षाविसलकः कर्त्ता कोविदः काश्मशासनः । var अक्शवित्पुलकः   
 Extra verses in text with variation   
शुद्धबोधो विशुद्धात्मा विद्यामात्रैकसंश्रयः ॥ ९८॥  
  
शुद्धसत्त्वो विशुद्धान्तविद्यावैद्यौ विशारदः ।  
निन्दाद्वेषाइकर्ता च निन्दद्वेषापहारकः ॥ ९८॥  
  
कालाग्निरुद्रः सर्वेशः शमरूपः शमेश्वरः ।  
प्रलयानलकृद्धव्यः प्रलयानलशासनः ॥ ९९॥  
  
त्रियम्बकोऽरिषड्वर्गनाशको धनदः प्रियः ।  
अक्षोभ्यः क्षोभरहितः क्षोभदः क्षोभनाशकः ॥ १००॥  
  
``ॐ प्रां प्रीं प्रूं प्रैं प्रौं प्रः मणिमन्त्रौषधादीनां  
शक्तिरूपाय शम्भवे ।  
अप्रेमयाय देवाय वषट् स्वाहा स्वधात्मने'' ।  
द्युमूर्धा दशदिग्बाहुश्चन्द्रसूर्याग्निलोचनः ।  
पातालाङ्घ्रिरिलाकुक्षिः खम्मुखो गगनोदरः ॥ १०१॥  
  
कलानादः कलाबिन्दुः कलाज्योतिः सनातनः ।  
अलौकिककनोदारः कैवल्यपददायकः ॥ १०२॥  
  
कौल्यः कुलेशः कुलजः कविः कर्पूरभास्वरः ।  
कामेश्वरः कृपासिन्धुः कुशलः कुलभूषणः ॥ १०३॥  
  
कौपीनवसनः कान्तः केवलः कल्पपादपः ।  
कुन्देन्दुशङ्खधवलो भस्मोद्धूलितविग्रहः ॥ १०४॥।  
  
भस्माभरणहृष्टात्मा दुष्टपुष्टारिसूदनः ।  var षड्भिरावृतः   
स्थाणुर्दिगम्बरो भर्गो भगनेत्रभिदुज्जवलः ॥ १०५॥  
  
त्रिकाग्निकालः कालाग्निरद्वितीयो महायशाः ।  
सामप्रियः सामकर्ता सामगः सामगप्रियः ॥ १०६॥  
  
धीरोदात्तो महाधीरो धैर्यदो धैर्यवर्धकः ।  
लावण्यराशिः सर्वज्ञः सुबुद्धिर्बुद्धिमद्वरः ॥ १०७॥  
  
तारणाश्रयरूपस्थस्तारणाश्रयदायकः ।  
तारकस्तारकस्वामी तारणस्तारणप्रियः ॥ १०८॥  
  
एकतारो द्वितारश्च तृतीयो मातृकाश्रयः ।  
एकरूपश्चैकनाथो बहुरूपस्वरूपवान् ॥ १०९॥  
  
लोकसाक्षी त्रिलोकेशस्त्रिगुणातीतमूर्तिमान् ।  
बालस्तारुण्यरूपस्थो वृद्धरूपप्रदर्शकः ॥ ११०॥  
  
अवस्थात्रयभूतस्थो अवस्थात्रयवर्जितः ।  
वाच्यवाचकभावार्थो वाक्यार्थप्रियमानसः ॥ १११॥  
  
सोहं वाक्यप्रमाणस्थो महावाक्यार्थबोधकः ।  
परमाणुः प्रमाणस्थः कोटिब्रह्माण्डनायकः ॥ ११२॥  
  
``ॐ हं हं हं हं ह्रीं वामदेवाय नमः'' ।  
कक्षवित्पालकः कर्ता कोविद कामशासनः ।  
कपर्दी केसरी कालः कल्पनारहिताकृतिः ॥ ११३॥  
  
खखेलः खेचरः ख्यातः खन्यवादी खमुद्गतः ।  
खाम्बरः खण्डपरशुः खचक्षुः खङ्ग्लोचनः ॥ ११४॥  
  
अखण्डब्रह्मखण्डश्रीरखण्डज्योतिरव्ययः ।  
षट् चक्रखेलनः स्रष्टा षट्ज्योतिषट्गिरार्चितः ॥ ११५॥ var षड्भिरावृतः   
  
गरिष्ठो गोपतिर्गोप्ता गम्भीरो ब्रह्मगोलकः ।  
गोवर्धनगतिर्गोविद् गवावीतो गुणाकरः ॥ ११६॥  
  
गङ्गधरोऽङ्गसङ्गम्यो गैङ्कारो गट्करागमः । var गह्वरागमः   
कर्पूरगौरो गौरीशो गौरीगुरुगुहाशयः ॥ ११७॥  
  
धूर्जटिः पिङ्गलजटो जटामण्डलमण्डितः ।  
मनोजवो जीवहेतुरन्धकासुरसूदनः ॥ ११८॥  
  
लोकबन्धुः कलाधारः पाण्डुरः प्रमथाधिपः । var लोकधरः  
अव्यक्तलक्षणो योगी योगीशो योगिपङ्गवः ॥ ११९॥  
  
भूतावासो जनावासः सुरावासः सुमङ्गलः ।  
भववैद्यो योगिवैद्यौ योगीसिंहहृदासनः ॥ १२०॥  
  
युगावासो युगाधीशो युगकृद्युगवन्दितः ।  
किरीटालेढबालेन्दुः मणिङ्ककणभूषितः ॥ १२१॥  
  
रत्नाङ्गरागो रत्नेशो रत्नरञ्जितपादुकः ।  
नवरत्नगुणोपेतकिरीटो रत्नकञ्चुकः ॥ १२२॥  
  
नानाविधानेकरत्नलसत्कुण्डलमण्डितः ।  
दिव्यरत्नगणोत्कीर्णकण्ठाभरणभूषितः ॥ १२३॥  
  
नवफालामणिर्नासापुटभ्राजितमौक्तिकः ।  
रत्नाङ्गुलीयविलसत्करशाखानखप्रभः ॥ १२४॥।  
  
रत्नभ्राजद्धेमसूत्रलसत्कटितटः पटुः ।  
वामाङ्गभागविलसत्पार्वतीवीक्षणप्रियः ॥ १२५॥  
  
लीलाविड्लम्बितवपुर्भक्तमानसमन्दिरः ।  
मन्दमन्दार-पुष्पौघलसद्वायुनिषेवितः ॥ १२६॥  
  
कस्तूरीविलसत्फालोदिव्यवेषविराजितः ।  
दिव्यदेहप्रभाकूटसन्दीपितदिगन्तरः ॥ १२७॥  
  
देवासुरगुरुस्तव्यो देवासुरनमस्कृतः ।  
हंसराजः प्रभाकूटपुण्डरीकनिभेक्षणः ॥ १२८॥  
  
सर्वाशास्त्रगणोपेतः सर्वलोकेष्टभूषणः ।  
सर्वेष्टदाता सर्वेष्टस्फुरन्मङ्गलविग्रहः ॥ १२९॥  
  
अविद्यालेशरहितो नानाविद्यैकसंश्रयः ।  
मूर्तीभावत्कृपापूरो भक्तेष्टफलपूरकः ॥ १३०॥  
  
सम्पूर्णकामः सौभाग्यनिधिः सौभाग्यदायकः ।  
हितैषी हितकृत्सौम्यः परार्थैकप्रयोजकः ॥ १३१॥  
  
शरणागतदीनार्तपरित्राणपरायणः ।  
विष्वञ्चिता वषट् कारो भ्राजिष्णुर्भोजनं हविः ॥ १३२॥  
  
भोक्ता भोजयिता जेता जितारिर्जितमानसः ।  
अक्षरः कारणो रुद्धः शमदः शारदाप्लवः ॥ १३३॥  
  
आज्ञापकश्च गम्भीरः कविर्दुःस्वप्ननाशनः । var कलिर्दुःस्वप्ननाशनः   
पञ्चब्रह्मसमुत्पत्तिः श्रेत्रज्ञः क्षेत्रपालकः ॥ १३४॥  
  
व्योमकेशो भीमवेषो गौरीपतिरनामयः ।  
भवाब्धितरणोपायो भगवान्भक्तवत्सलः ॥ १३५॥  
  
वरो वरिष्ठस्तेजिष्ठः प्रियाप्रियवधः सुधीः ।  
यन्ताऽयविष्ठः क्षोदिष्ठो यविष्ठो यमशासनः ॥ १३६॥ var रविक्रोधतिरस्कृतः   
  
हिरण्यगर्भो हेमाङ्गो हेमरूपो हिरण्यदः ।  
ब्रह्मज्योतिरनावेक्ष्यश्चामुण्डाजनको रवि ॥ १३७॥  
  
मोक्षार्थिजनसंसेव्यो मोक्षदो मोक्षनायकः ।  
महाश्मशाननिलयो वेदाश्वो भूरथस्थिरः ॥ १३८॥  
  
मृगव्याधो धर्मधाम प्रभिन्नस्फटिकः प्रभः ।  
सर्वज्ञः परमात्मा च ब्रह्मानन्दाश्रयो विभुः ॥ १३९॥  
  
शरभेशो महादेवः परब्रह्म सदाशिवः ।  
स्वराविकृतिकर्ता च स्वरातीतः स्वयंविभुः ॥ १४०॥  
  
स्वर्गतः स्वर्गतिर्दाता नियन्ता नियताश्रयः ।  
भूमिरूपो भूमिकर्ता भूधरो भूधराश्रयः ॥ १४१॥  
  
भूतनाथो भूतकर्ता भूतसंहारकारकः ।  
भविष्यज्ञो भवत्राता भवदो भवहारकः ॥ १४२॥  
  
वरदो वरदाता च वरप्रीतो वरप्रदः ।  
कूटस्थः कूटरूपश्च त्रिकूटो मन्त्रविग्रहः ॥ १४३॥  
  
मन्त्रार्थो मन्त्रगम्यश्च मन्त्रेंशो मन्त्रभागकः ।  
सिद्धिमन्त्रः सिद्धिदाता जपसिद्धिस्वभावकः ॥ १४४॥  
  
नामातिगो नामरूपो नामरूपगुणाश्रयः ।  
गुणकर्ता गुणत्राता गुणातीता गुणरिहा ॥ १४५॥  
  
गुणग्रामो गुणाधीशः गुणनिर्गुणकारकः ।  
अकारमातृकारूपः अकारातीतभावनः ॥ १४६॥  
  
परमैश्वर्यदाता च परमप्रीतिदायकः ।  
परमः परमानन्दः परानन्दः परात्परः ॥ १४७॥  
  
वैकुण्ठपीठमध्यस्थो वैकुण्ठो विष्णुविग्रहः ।  
कैलासवासी कैलासे शिवरूपः शिवप्रदः ॥ १४८॥  
  
जटाजूटोद्भूषिताङ्गो भस्मधूसरभूषणः ।  
दिग्वासाः दिग्विभागश्च दिङ्गतरनिवासकः ॥ १४९॥  
  
ध्यानकर्ता ध्यानमूर्तिर्धारणाधारणप्रियः ।  
जीवन्मुक्तिपुरीनाथो द्वादशान्तस्थितप्रभुः ॥ १५०॥  
  
तत्त्वस्थस्तत्त्वरूपस्थस्तत्त्वातीतोऽतितत्त्वगः ।  
तत्त्वासाम्यस्तत्त्वगम्यस्तत्त्वार्थसर्वदर्शकः ॥ १५१॥  
  
तत्त्वासनस्तत्त्वमार्गस्तत्त्वान्तस्तत्त्वविग्रहः ।  
दर्शनादतिगो दृश्यो दृश्यातीतातिदर्शकः ॥ १५२॥  
  
दर्शनो दर्शनातीतो भावनाकाररूपधृत् ।  
मणिपर्वतसंस्थानो मणिभूषणभूषितः ॥ १५३॥  
  
मणिप्रीतो मणिश्रेष्ठो मणिस्थो मणिरूपकः ।  
चिन्तामणिगृहान्तस्थः सर्वचिन्ताविवर्जितः ॥ १५४॥  
  
चिन्ताक्रान्तभक्तचिन्त्यो चिन्तनाकारचिन्तकः ।  
अचिन्त्यश्चिन्त्यरूपश्च निश्चिन्त्यो निश्चयात्मकः ॥ १५५॥  
  
निश्चयो निश्चयाधीशो निश्चयात्मकदर्शकः ।  
त्रिविक्रमस्त्रिकालज्ञस्त्रिमूर्तिस्त्रिपुरान्तकः ॥ १५६॥  
  
ब्रह्मचारी व्रतप्रीतो गृहस्थो गृहवासकः ।  
परम्धाम परम्ब्रह्म परमात्मा परात्परः ॥ १५७॥  
  
सर्वेश्वरः सर्वमयः सर्वसाक्षी विलक्षणः ।  
मणिद्वीपो द्वीपनाथो द्वीपान्तो द्वीपलक्षणः ॥ १५८॥  
  
सप्तसागरकर्ता च सप्तसागरनायकः ।  
महीधरो महीभर्ता महीपालो महास्वनः ॥ १५९॥  
  
महीव्याप्तोऽव्यक्तरूपः सुव्यक्तो व्यक्तभावनः ।  
सुवेषाढ्यः सुखप्रीतः सुगमः सुगमाश्रयः ॥ १६०॥  
  
तापत्रयाग्निसन्तप्तसमाह्लादनचन्द्रमाः ।  
तारणस्तापसाराध्यस्तनुमध्यस्तमोमहः ॥ १६१॥  
  
पररूपः परध्येयः परदैवतदैवतः ।  
ब्रह्मपूज्यो जगत्पूज्यो भक्तपूज्यो वरप्रदः ॥ १६२॥  
  
अद्वैतो द्वैतचित्तश्च द्वैताद्वैतविवर्जितः ।  
अभेद्यः सर्वभेद्यश्च भेद्यभेदकबोधकः ॥ १६३॥  
  
लाक्षारससवर्णाभः प्लवङ्गमप्रियोत्तमः ।  
शत्रूसम्हारकर्ता च अवतारपरो हरः ॥ १६४॥  
  
संविदीशः संविदात्मा संविज्ज्ञानप्रदायकः ।  
संवित्कर्ता च भक्तश्च संविदानन्दरूपवान् ॥ १६५॥  
  
संशयातीतसंहार्यः सर्वसंशयहारकः ।  
निःसंशयमनोध्येयः संशयात्मातिदूरगः ॥ १६६॥  
  
शैवमन्त्र शिवप्रीतदीक्षाशैवस्वभावकः ।  
भूपतिः क्ष्माकृतो भूपो भूपभूपत्वदायकः ॥ १६७॥  
  
सर्वधर्मसमायुक्तः सर्वधर्मविवर्धकः ।  
सर्वशास्ता सर्ववेदः सर्ववेत्ता सतृप्तिमान् ॥ १६८॥  
  
भक्तभावावतारश्च भुक्तिमुक्तिफलप्रदः ।  
भक्तसिद्धार्थसिद्धिश्च सिद्धिबुद्धिप्रदायकः ॥ १६९॥  
  
वाराणसीवासदाता वाराणसीवरप्रदः ।  
वाराणसीनाथरूपो गङ्गामस्तकधारकः ॥ १७०॥  
  
पर्वताश्रयकर्ता च लिङ्गं त्र्यम्बकपर्वतः ।  
लिङ्गदेहो लिङ्गपतिर्लिङ्गपूज्योऽतिदुर्लभः ॥ १७१॥  
  
रुद्रप्रियो रुद्रसेव्य उग्ररूप विराट् स्तुतः ।  
मालारुद्राक्षभूषाङ्गो जपरुद्राक्षतोषितः ॥ १७२॥  
  
सत्यसत्यः सत्यदाता सत्यकर्ता सदाश्रयः ।  
सत्यसाक्षी सत्यलक्ष्मी लक्ष्म्यातीतमनोहरः ॥ १७३॥  
  
जनको जगतामीशो जनिता जननिश्चयः ।  
सृष्टिस्थितः सृष्टिरूपी सृष्टिरूपस्थितिप्रदः ॥ १७४॥  
  
संहाररूपः कालाग्निः कालसंहाररूपकः ।  
सप्तपातालपादस्थो महदाकाशशीर्षवान् ॥ १७५॥  
  
अमृतश्चामृताकारः अमृतामृतरूपकः ।  
अमृताकारचित्तिस्थः अमृतोकृवकारणः ॥ १७६॥  
  
अमृताहारनित्यस्थस्त्वमृतोद्भवरूपवान् ।  
अमृतांशोऽमृताधीशोऽमृतप्रीतिविवर्धनः ॥ १७७॥  
  
अनिर्देश्यो अनिर्वाच्यो अनङ्गोऽनङ्गसंश्रयः ।  
श्रयेदः श्रेयो रूपश्च श्रेयोऽतीतफलोत्तमः ॥ १७८॥  
  
सारः संसारसाक्षी च सारासारविचक्षणः ।  
धारणातीतभावस्थो धारणान्वयगोचरः ॥ १७९॥  
  
गोचरो गोचरातीतः अतीव प्रियगोचरः ।  
प्रियप्रियः तथा स्वार्थी स्वार्थः स्वार्थफलप्रदः ॥ १८०॥  
  
अर्थार्थसाक्षी लक्षांशो लक्ष्यलक्षणविग्रहः ।  
जगदीशो जगत्त्राता जगन्मयो जगद्गुरुः ॥ १८१॥  
  
गुरुमूर्तिः स्वयंवेद्यो वेद्यवेदकरूपकः ।  
रूपापीतो रूपकर्ता सर्वरूपार्थदायकः ॥ १८२॥  
  
अर्थदस्त्वर्थमान्यच अर्थार्थी अर्थदायकः ।  
विभवो वैभवः श्रेष्ठः सर्ववैभवादायकः ॥ १८३॥  
  
चतुःषष्टिकलासूत्रः चतुःषष्टिकलामयः ।  
पुराणश्रवणाकारः पुराणपुरुषोत्तमः ॥ १८४॥  
  
पुरातनपुराख्यातः पूर्वजः पूर्वपूर्वकः ।  
मन्त्रतन्त्रार्थसर्वज्ञः सर्वतन्त्रप्रकाशकः ॥ १८५॥  
  
तन्त्रवेता तन्त्रकर्ता तन्त्रातरनिवासकः ।  
तन्त्रगम्यस्तन्त्रमान्यस्तन्त्रयन्त्रफलप्रदः ॥ १८६॥  
  
सर्वतन्त्रार्थतत्त्वज्ञस्तन्त्रराजः स्वतन्त्रकः ।  
ब्रह्माण्डकोटिकर्ता च ब्रह्माण्डोदरपूरकः ॥ १८७॥  
  
ब्रह्माण्डदेशदाता च ब्रह्मज्ञानपरायणः ।  
स्वयम्भूः शम्भुरूपश्च हंसविग्रहनिस्पृहः ॥ १८८॥  
  
श्वासिनिः श्वास उच्छ्वासः सर्वसंशयहारकः ।  
सोऽहंरूपस्वभावश्च सोऽहंरूपप्रदर्शकः ॥ १८९॥  
  
सोऽहमस्मीति नित्यस्थः सोऽहं हंसः स्वरूपवान् ।  
हंसोहंसः स्वरूपश्च हंसविग्रहनिःस्पृहः ।  
श्वासनिःश्वासौच्छ्वासः पक्षिराजो निरञ्जनः ॥ १९०॥  
  
 ॥ फलश्रुति ॥  
  
अष्टाधिकसहस्रं तु नाम साहस्रमुत्तमम् ।  
नित्यं सङ्कीर्तनासक्तः कीर्तयेत्पुण्यवासरे ॥ १९१॥  
  
सङ्क्रातौ विषुवे चैव पौर्णमास्यां विशेषतः ।  
अमावस्यां रविवारे त्रिःसप्तवारपाठकः ॥ १९२॥  
  
स्वप्ने दर्शनमाप्नोति कार्याकार्येऽपि दृश्यते ।  
रविवारे दशावृत्या रोगनाशो भविष्यति ॥ १९३॥  
  
सर्वदा सर्वकामार्थी जपेदेतत्तु सर्वदा ।  
यस्य स्मरण मात्रेण वैरिणां कुलनाशनम् ॥ १९४॥  
  
भोगमोक्षप्रदं श्रेष्ठं भुक्तिमुक्तिफलप्रदम् ।  
सर्वपापप्रशमनं सर्वापस्मारनाशनम् ॥ १९५॥  
  
राजचैरारि मृत्युनां नाशनं जयवर्धनम् ।  
मारणे सप्तरात्रं तु दक्षिणाभिमुखो जपेत् ॥ १९६॥  
  
उदङ् मुखः सहस्रं तु रक्षाणाय जपेन्नैशि ।  
पठतां शृण्वतां चैव सर्वदुःखविनाशकृत् ॥ १९७॥  
  
धन्यं यशस्यमायुष्यमारोग्यं पुत्रवर्धनम् ।  
योगसिद्धिप्रदं सम्यक् शिवं ज्ञानप्रकाशितम् ॥ १९८॥  
  
शिवलोकैकसोपानं वाञ्छितार्थैकसाधनम् ।  
विषग्रहक्षयकरं पुत्रपौत्राभिवर्धनम् ॥ १९९॥  
  
सदा दुःस्वप्नशमनं सर्वोत्पातनिवारणम् ।  
यावन्न दृश्यते देवि शरभो भयनाशकः ॥ २००॥  
  
तावन्न दृश्यते जाप्यं बृहदारण्यको भवेत् ।  
सहस्रनाम नाम्न्यस्मिन्नेकैकोच्चारणात्पृथक् ॥ २०१॥  
  
स्नातो भवति जाह्नव्यां दिव्या दृष्टिः स्थिरो भुवि ।  
सहस्रनाम सद्विद्यां शिवस्य परमात्मनः ॥ २०२॥  
  
योऽनुष्ठास्यति कल्पान्ते शिवकल्पो भविष्यति ।  
हिताय सर्वलोकानां शरभेश्वर भाषितम् ॥ २०३॥  
  
स ब्रह्मा स हरिः सोऽर्कः स शक्रो वरुणो यमः ।  
धनाध्यक्षः स भगवान् सचैकः सकलं जगत् ॥ २०४॥  
  
सुखाराध्यो महादेवस्तपसा येन तोषितः ।  
सर्वदा सर्वकामार्थं जपेत्सिध्यति सर्वदा ॥ २०५॥  
  
धनार्थी धनमाप्नोति यशोर्थी यश आप्नुयात् ।  
निष्कामः कीर्तयेन्नैत्यं ब्रह्मज्ञानमयो भवेत् ॥ २०६॥  
  
बिल्वैर्वा तुलसीपुष्पैश्चम्पकैर्बकुलादिभिः ।  
कल्हारैर्जातिकुसुमैरम्बुजैर्वा तिलाक्षतैः ॥ २०७॥  
  
एभिर्नाम सहस्रैस्तु पूजयेद् भक्तिमान्नरः ।  
कुलं तारयते तेषां कल्पे कोटिशतैरपि ॥ २०८॥  
  
॥ इति श्रीशरभसहस्रनामस्तोत्रम् (३) सम्पूर्णम् ॥  
  
  
Entered by Ravin Bhalekar  
Proofread by Ravin Bhalekar, Pallasena Narayanaswami ppnswami at gmail.com  
  
