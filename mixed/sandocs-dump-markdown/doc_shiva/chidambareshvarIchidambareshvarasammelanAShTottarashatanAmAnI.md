---
Category: shiva, aShTottarashatanAmAvalI
File name: chidambareshvarIchidambareshvarasammelanAShTottarashatanAma.itx
Language: Sanskrit
Latest update: May 14, 2020
Location: doc_shiva
Proofread by: Aruna Narayanan narayanan.aruna at gmail.com
Send corrections to: sanskrit@cheerful.com
Site access: http://sanskritdocuments.org
Subject: philosophy/hinduism/religion
Sublocation: shiva
Text title: chidambareshvarIchidambareshvarasammelanAShTottarashatanAma
Transliterated by: NA
engtitle: chidambareshvarIchidambareshvarasammelanAShTottarashatanAma
itxtitle: chidambareshvarIchidambareshvarasammelanAShTottarashatanAmAnI
title: चिदम्बरेश्वरीचिदम्बरेश्वरसम्मेलनाष्टोत्तरशतनामानी

---
  
 श्रीचिदम्बरेश्वरीचिदम्बरेश्वरसम्मेलनाष्टोत्तरशतनामस्तोत्रम्   
  
पूर्व पीठिका ॥  
  
श्री शिव उवाचाष्टोत्तरशतं वक्ष्ये शृणु विष्णो समाहितः ।  
सदाशिव ऋषिच्छन्दो विराट देवो नटेश्वरः ॥  
  
इष्ट काम्यार्थ सिद्ध्यर्थे विनियोगो वरानन ।  
 ॥ उत्तर पीठिका ॥  
  
नाम्नामष्टोत्तरशतं स्त्रीपुंल्लिङ्गक्रमेण तु ।  
सम्पूज्य देवदेवेशौ भेजे सर्वार्थसिद्धिदम् ॥ १॥  
  
नमः शिवाय पञ्चार्णं ॐ जुं सः सम्पुटं जपेत् ।  
वृत्ते मन्त्रं बहिस्त्र्यश्रे ॐ जुं सः चाष्ट पत्रके ॥ २॥  
  
त्रियम्बकं दलाग्रे तु सन्ध्यार्णं मातृकावृतम् ।  
यन्त्रं निक्षिप्य कलशे मण्डलं विधिवद्यजेत् ॥ ३॥  
  
अयुतं प्रजपेन्मन्त्रं साध्यनाम पुरस्सरम् ।  
ततः शिवो भावनन्तु समिद्भिश्चतुरङ्गलैः ॥ ४॥  
  
दुग्धाक्तसमिधा ह्यग्नौ साहस्र षट्ककं हुनेत् ।  
यस्तु वह्नौ जुहोत्येवं यावत्सङ्ख्येन साधकः ॥ ५॥  
  
तावत् सङ्ख्यैस्सुधाकुम्भैरग्निं प्रीणाति शङ्करः ।  
आव्याधिघ्नाः सदा सर्वं सहस्रमीप्सितान् वरान् ॥ ६॥  
  
प्रदद्यादायुरादींश्च दुरुक्तात् प्रलयान्तिकान् ।  
त्रिबीजार्णं च साध्याख्यं पालयद्वय बीजयुक् ॥ ७॥  
  
अमृत मृत्युञ्जयार्णमथवा कमला पुटम् ।  
अमृता च वटा चैव तिलं दूर्वा पयो घृतम् ॥ ८॥  
  
पायसं सप्तभिर्द्रव्यैः सहस्रं जुहुयात् पृथक् ।  
घोरजराधिव्याधीनां दाहमोहपरिभ्रमम् ॥ ९॥  
  
ग्रहपीडाप्रशमनं शतायुर्जीवनं ततः ।  
यजेद्धोमदिने सप्त विप्रान् सुदक्षिणान्वितम् ॥ १०॥  
  
होमावसाने विप्राणां दद्यात् ताम्बूलदक्षिणाम् ।  
गलूचीं खण्डशः कृत्वा चतुरङ्गुलमानकम् ॥ ११॥  
  
जुहुयाद् दुग्ध संसिक्तं सम्यग् भानुसहस्रकम् ।  
अभिषेकं ततः कृत्वा ह्यायुरारोग्यवर्धनम् ॥ १२॥  
  
तिल दूर्वाऽमृताज्याभिरष्टोत्तरसहस्रकम् ।  
जन्मर्क्षदोषशमनं निरुपद्रवमुत्तमम् ॥ १३॥  
  
तिलामृतघृतान् हुत्वा सहस्रं मृत्युनाशनम् ।  
छिन्नाकाश्मर्यवकुल समिद्भिर्घृतसंयुतं  
हुत्वा सहस्रं जन्मर्क्षे दोषघ्नं रोग नाशनम् ॥ १४॥  
  
प्रोक्ते ध्यानजपार्चनाहुतिविधानाद्यैश्च मृत्युञ्जयं  
यो मन्त्री प्रजपन्मनुं प्रतिदिनं प्रातः प्रसन्नाशयः ।  
तस्येष्टानि भवन्ति संसृतिरपि स्फीता च पुत्रादयः  
सम्पन्नाः सुसुखी च जीवति चिरं देहापदस्याच्छिवः ॥ १५॥  
  
अथ श्रीचिदम्बरेश्वरी-श्रीचिदम्बरेश्वरसम्मेलनाष्टोत्तरशतनामानि ।  
  
ॐ चिदम्बरेश्वर्यै नमः । चिदम्बरेश्वराय नमः ।  
हेमसभेश्यै नमः । हेमसभेशाय नमः । चित्सभेश्वर्यै नमः ।  
चित्सभेश्वराय नमः । चिदम्बरसभानाथायै नमः ।  
चिदम्बरसभानाथाय नमः । चिदम्बरसभापत्यै नमः ।  
चिदम्बरसभापतये नमः । चिदम्बरपुराधीश्यै नमः ।  
चिदम्बर पुराधीशाय नमः । चिदम्बरसभानट्यै नमः ।  
चिदम्बरसभानटाय नमः । सभेश्वर्यै सभेश्वराय नमः ।  
सभामूर्त्यै नमः । सभामूर्तये नमः । सुसम्राज्ञ्यै नमः । सुसम्राजेनमः ।  
सदसस्पत्यै नमः । सदसस्पतये नमः । चिन्मय्यै नमः ।  
चिन्मयाय नमः । चित्सभानाथायै नमः । चित्सभानाथाय नमः ।  
नटेश्यै नमः । नटेशाय नमः । नटनायक्यै नमः । नटनायकाय नमः ।  
सभामण्यै नमः । सभामणये नमः । सभादीप्तायै नमः ।  
सभादीप्ताय नमः । नटराज्ञ्यै नमः । नटराजे नमः ।  
ताण्डवेश्वर्यै नमः । ताण्डवेश्वराय नमः । पुण्डरीकपुराधीश्यै नमः ।  
पुण्डरीकपुराधीशाय नमः । २०  
  
ॐ पुण्डरीकपुरेश्वर्यै नमः । पुण्डरीकपुरेश्वराय नमः ।  
पुण्डरीकरुच्यै नमः । पुण्डरीकरुचये नमः । वन्द्यायै नमः ।  
वन्द्याय नमः । पुण्डरीकाक्षसेवितायै नमः । पुण्डरीकाक्षसेविताय नमः ।  
तिल्व रुद्राण्यै नमः । तिल्वरुद्राय नमः । महारुद्राण्यै नमः ।  
महा रुद्राय नमः । नृत्ताङ्ग्यै नमः । नृत्ताङ्गाय नमः ।  
नृत्तसुन्दर्यै नमः । नृत्तसुन्दराय नमः । पञ्चाक्षर्यै नमः ।  
पञ्चाक्षराय नमः । परस्मै ज्योतिषे नमः । परस्मै  
ज्योतिषे नमः । सुन्दरानन्द विग्रहायै नमः । सुन्दरानन्द विग्रहाय नमः ।  
आनन्द नटनाधीश्यै नमः । आनन्द नटनाधीशाय नमः ।  
सच्चिदानन्दविग्रहायै नमः । सच्चिदानन्दविग्रहाय नमः । व्योम  
व्योम्ने नमः । व्योमव्योम्ने नमः । व्योमकेश्यै नमः । व्योमकेशाय नमः ।  
चिन्महाव्योमताण्डवायै नमः । चिन्महाव्योमताण्डवाय नमः ।  
अम्बराधीश्वर्यै नमः । अम्बराधीश्वराय नमः । हंस्यै नमः ।  
हंसाय नमः । कुञ्चिताङ्घ्र्यै नमः । कुञ्चिताङ्घ्रये नमः ।  
चिदम्बरायै नमः । चिदम्बराय नमः । ४०  
  
ॐ तिल्ववासायै नमः । तिल्ववासाय नमः । चिदीशान्यै नमः ।  
चिदीशानाय नमः । विराज्ञ्यै नमः । विराजे नमः । तिल्व  
वनाधिपायै नमः । तिल्ववनाधिपाय नमः । त्रैलोक्यसुन्दर्यै नमः ।  
त्रैलोक्यसुन्दराय नमः । तिल्ववन्यै नमः । तिल्ववनाय नमः ।  
तिल्वपुरेश्वर्यै नमः । तिल्वपुरेश्वराय नमः । व्याघ्रचर्मधरायै  
नमः । व्याघ्रचर्मधराय नमः । व्याघ्रपुरेश्यै नमः ।  
व्याघ्रपुरेशाय नमः । व्याघ्रपात्प्रियायै नमः । व्याघ्रपात्प्रियाय  
नमः । कृपानिध्यै नमः । कृपानिधये नमः । महाकाल्यै नमः ।  
महाकालाय नमः । व्याघ्रपादप्रपूजितायै नमः । व्याघ्रपादप्रपूजिताय  
नमः । मन्त्रविग्रहायै नमः । मन्त्रविग्रहाय नमः । ओङ्कार्यै नमः ।  
ओङ्काराय नमः । सिंहवर्म प्रपूजितायै नमः । सिंहवर्मप्रपूजिताय  
नमः । जटाधरायै नमः । जटाधराय नमः । ललाटाक्ष्यै नमः ।  
ललाटाक्षाय नमः । पतञ्जलिवरप्रदायै नमः । पतञ्जलि  
वरप्रदाय नमः । अपस्मार हरायै नमः । अपस्मारहराय नमः । ६०  
  
ॐ सर्पभूषणायै नमः । सर्पभूषणाय नमः ।  
फणिराट्प्रियायै नमः । फणिराट् प्रियाय नमः ।  
महाकामेश्वर्यै नमः । महाकामेश्वराय नमः ।  
वज्रेश्वर्यै नमः । वज्रेश्वराय नमः ।  
प्रासाद विग्रहायै नमः । प्रासादविग्रहाय नमः । आनन्दताण्डवायै नमः ।  
आनन्दताण्डवाय नमः । रक्तपादायै नमः । रक्तपादाय नमः ।  
सुन्दरताण्डवायै नमः । सुन्दरताण्डवाय नमः । हरिप्रियायै नमः ।  
हरिप्रियाय नमः । हरायै नमः । हराय नमः । शाम्भव्यै नमः ।  
शम्भवे नमः । ईश्वर्यै नमः । ईश्वराय नमः । जैमिनिप्रियायै नमः ।  
जैमिनिप्रियाय नमः । मणिनूपुरपादायै नमः । मणिनूपुरपादाय नमः ।  
श्रीचक्रवासायै नमः । श्रीचक्रवासाय नमः । उमापत्यै नमः ।  
उमापतये नमः । त्रिलोचनायै नमः । त्रिलोचनाय नमः ।  
शूलपाणये नमः । शूलपाणये नमः । भूतेश्यै नमः । भूतेशाय नमः ।  
वृषभध्वजायै नमः । वृषभध्वजाय नमः । ८०  
  
ॐ श्रीचक्रप्रियायै नमः । श्रीचक्रप्रियाय नमः । उग्राङ्ग्यै नमः ।  
उग्राङ्गाय नमः । त्रिपुरायै नमः । त्रिपुराय नमः ।  
त्रिपुरेश्वर्यै नमः । त्रिपुरेश्वराय नमः । मन्त्रमूर्त्यै नमः ।  
मन्त्रमूर्तये नमः । सभाचक्रायै नमः । सभा चक्राय नमः ।  
चक्र राज्ञ्यै नमः । चक्र राजे नमः । चक्र विग्रहायै नमः ।  
चक्र विग्रहाय नमः । परप्रकाशायै नमः । परप्रकाशाय नमः ।  
शिवकामसुन्दर्यै नमः । शिवकामसुन्दराय नमः । परात्परायै नमः ।  
परात्पराय नमः । परमेश्वर्यै नमः । परमेश्वराय नमः ।  
सभेश्यै नमः । सभेशाय नमः । श्रीमद्दभ्रसभेश्वर्यै नमः ।  
श्रीमद्दभ्रसभेश्वराय नमः । महेश्वर्यै नमः । महेश्वराय नमः ।  
महादेव्यै नमः । महादेवाय नमः । शङ्कर्यै नमः ।  
शङ्कराय नमः । चन्द्रशेखरायै नमः । चन्द्रशेखराय नमः ।  
ईशायै नमः । ईशाय नमः । तत्पुरुषायै नमः । तत्पुरुषाय नमः । १००  
  
ॐ अघोरायै नमः । अघोराय नमः । वामायै नमः । वामाय नमः ।  
सद्यायै नमः । सद्याय नमः । सदाशिवायै नमः । सदाशिवाय नमः ।  
भुवनेशायै(श्यै)नमः । भुवनेशाय नमः । विश्वनाथायै नमः ।  
विश्वनाथाय नमः । शिवायै नमः । शिवाय नमः ।  
त्रिपुरसुन्दर्यै नमः । त्रिपुरसुन्दराय नमः । १०८  
  
ॐ श्रीशिवकामसुन्दरीसमेत श्रीचित्सभेश्वराय नमः ।  
  
इति श्रीचिदम्बररहस्योक्तानि श्रीचिदम्बरेश्वरी  
श्रीचिदम्बरेश्वरसम्मेलनाष्टोत्तरशतनामानि ।  
  
  
Proofread by Aruna Narayanan  
  
