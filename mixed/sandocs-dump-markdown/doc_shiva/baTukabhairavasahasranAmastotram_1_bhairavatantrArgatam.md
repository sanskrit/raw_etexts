---
Category: sahasranAma, shiva
Description-comments: bhairavatantra
File name: baTukabhairavasahasrabhairavanatra.itx
Language: Sanskrit
Latest update: November 16, 2016
Location: doc_shiva
Proofread by: Rajnarayanan C K krajnara at gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: baTukabhairavasahasranAmastotram 1
Transliterated by: Rajnarayanan C K krajnara at gmail.com
engtitle: baTukabhairavasahasranAmastotram 1
itxtitle: baTukabhairavasahasranAmastotram 1 (bhairavatantrArgatam)
title: बटुकभैरवसहस्रनामस्तोत्रम् १ (भैरवतन्त्रार्गतम्)

---
  
 श्रीबटुकभैरवसहस्रनामस्तोत्रम् १   
  
देव्युवाच -  
देवेश भक्तिसुलभ देवनायकवन्दित ।  
भक्तानां काम्यसिद्ध्यर्थं निदानं ब्रूहि तत्त्वतः ॥ १॥  
  
विनैव न्यासजालेन पूजनेन विना भवेत् ।  
विनाऽपि कायक्लेशेन विना जप्येन चेश्वर ॥ २॥  
  
श्रीमहादेव उवाच -  
अस्य श्रीबटुकभैरवसहस्रनाममालामन्त्रस्य ब्रह्मानन्दभैरवऋषिः  
अनुष्टुप्छन्दः बटुकभैरवो देवता ।  
वं बीजं ह्रीं शक्तिः अभीष्टफलसिद्ध्यर्थे जपे विनियोगः ॥  
  
बटुकः कामदो नाथोऽनाथप्रियः प्रभाकरः ।  
भैरवो भीतिहा दर्पः कन्दर्पो मीनकेतनः ॥ ३॥  
  
रुद्रो वटुर्विभूतीशो भूतनाथः प्रजापतिः ।  
दयालुः क्रूर ईशानो जनीशो लोकवल्लभः ॥ ४॥  
  
देवो दैत्येश्वरो वीरोवीरवन्द्यो दिवाकरः ।  
बलिप्रियः सुरश्रेष्ठः कनिष्ठः कनिष्ठशिशुः ॥ ५॥  
  
महाबलो महातेजा वित्तजित् द्युतिवर्धनः ।  
तेजस्वी वीर्यवान्वृद्धो विवृद्धो भूतनायकः ॥ ६॥  
  
कालः कपालकामादिविकारः काममर्दनः ।  
कामिकारमणः कामी नायकः कालिकाप्रियः ॥ ७॥  
  
कालीशः कामिनीकान्तः कालिकानन्दवर्धनः ।  
कालिकाहृदयज्ञानी कालिकातनयो नयः ॥ ८॥  
  
खगेशः खेचरः खेटो विशिष्टः खेटकप्रियः ।  
कुमारः क्रोधनः कालाप्रियः पर्वतरक्षकः ॥ ९॥  
  
गणेज्यो गणनो गूढो गूढाशयो गणेश्वरः ।  
गणनाथो गणश्रेष्ठो गणमुख्यो गणप्रियः ॥ १०॥  
  
घोरनाथो घनश्यामो घनमूर्तिर्घनात्मकः ।  
घोरनाशो घनेशानो धनपतिर्धनात्मकः ॥ ११॥  
  
चम्पकाभाश्चिरञ्जीवो चारुवेषश्चराचरः ।  
अन्त्योऽचिन्त्यगणो धीमान्सुचित्तस्थश्चितीश्वरः ॥ १२॥  
  
छत्री छत्रपतिश्छत्रछिन्ननासामनः प्रियः ।  
छिन्नाभश्छिन्नसन्तापश्छर्दिराच्छर्दनन्दनः ॥ १३॥  
  
जनो जिष्णुर्जटीशानो जनार्दनो जनेश्वरः ।  
जनौको जनसन्तोषो जनजाड्य विनाशनः ॥ १४॥  
  
जनप्रस्थो जनाराध्यो जनाध्यक्षो जनप्रियः ।  
जीवहा जीवदो जन्तुर्जीवनाथो जनेश्वरः ॥ १५॥  
  
जयदो जित्वरो जिष्णुर्जयश्रीः जयवर्धनः ।  
जयाभूमिर्जयाकारो जयहेतुर्जयेश्वरः ॥ १६॥  
  
झङ्कारहृदवान्तात्मा झङ्कारहेतुरात्मभूः ।  
ज्ञभैश्वरी हरिर्भर्ता विभर्ता भृत्यकेश्वरः ॥ १७॥  
  
ठीकारहृदयोआत्म ठङ्केशाष्टकनायकः ।  
ठकारभूष्ठरन्ध्रेशाष्ठिरीशाष्ठकुरपतिः ॥ १८॥  
  
डुडीडक्काप्रियः पान्थो डुण्ढिराजो निरन्तकः ।  
ताम्रस्तमीश्वरस्त्रोता तीर्थजातस्तडित्प्रभुः ॥ १९॥  
  
ऋक्षरः ऋक्षकस्तभस्तार्क्ष्यकस्तम्भदेश्वरः ।  
स्थलजः स्थावरस्स्थाता स्थिरबुद्धिः स्थितेन्द्रियः ॥ २०॥  
  
स्थिरज्ञातिः स्थिरप्रीतिः स्थिरस्थितिः स्थिराशयः ।  
दरो दामोदरो दम्भो दाडिमी कुसुमप्रियः ॥ २१॥  
  
दरिद्रहादिमी दिव्यो दिव्यदेहो दिवप्रभः ।  
दीक्षाकारो दिवानाथो दिवसेशो दिवाकरः ॥ २२॥  
  
दीर्घशान्तिर्दलज्योतिर्दलेशो दलसुन्दरः ।  
दलप्रियो दलाभाशो दलश्रेष्ठो दलप्रभुः ॥ २३॥  
  
दलकान्तिर्दलाकारो दलसेव्यो दलार्चितः ।  
दीर्घबाहुर्दलश्रेष्ठो दललूध्वदलाकृतिः ॥ २४॥  
  
दानवेशो दयासिन्धुर्दयालुर्दीनवल्लभः ।  
धनेशो धनदो धर्मो धनराजो धनप्रियः ॥ २५॥  
  
धनप्रदो धनाध्यक्षो धनमान्यो धनञ्जयः ।  
धीवरो धातुको धाता धूम्रो धूमच्छविवर्धनः ॥ २६॥  
  
धनिष्ठो धनलच्छत्री धनकाम्यो धनेश्वरः ।  
धीरो धीरतरो धेनुर्धीरेशो धरणीप्रभूः ॥ २७॥  
  
धरानाथो धराधीशो धरणीनायको धरः ।  
धराकान्तो धरापालो धरणीभृद्धराप्रियः ॥ २८॥  
  
धराधारो धराधृष्णो धृतराष्ट्रो धनीश्वरः ।  
नारदो नरदो नेता नतिपूज्यो नतिप्रभूः ॥ २९॥  
  
नतिलभ्यो नतीशानो नतिलघ्वो नतीश्वरः ।  
पाण्डवः पार्थसम्पूज्यः पाथोदः प्रणतः पृथुः ॥ ३०॥  
  
पुराणः प्राणदो पान्थो पाञ्चाली पावकप्रभुः ।  
पृथिवीशः पृथासूनुः पृथिवी भृत्यकेश्वरः ॥ ३१॥  
  
पूर्वशूरपतिः श्रेयान् प्रीतिदः प्रीतिवर्धनः ।  
पार्वतीशः परेशानः पार्वतीहृदयप्रियः ॥ ३२॥  
  
पार्वतीरमणः पूतः पवित्रः पापनाशनः ।  
पात्रीपात्रालिसन्तुष्टः परितुष्टः पुमान्प्रियः ॥ ३३॥  
  
पर्वेशः पर्वताधीशः पर्वतो नायकात्मजः ।  
फाल्गुनः फल्गुनो नाथः फणेशः फणिरक्षकः ॥ ३४॥  
  
फणीपतिः फणीशानः फणाळिन्दः फणाकृतिः ।  
बलभद्रो बली बालो बलधीर्बलवर्धनः ॥ ३५॥  
  
बलप्राणो बलाधीशो बलिदान प्रियङ्करः ।  
बलिराजो बलिप्राणो बलिनाथो बलिप्रभुः ॥ ३६॥  
  
बली बलश्च बालेशो बालकः प्रियदर्शनः ।  
भद्री भद्रप्रदो भीमो भीमसेनो भयङ्करः ॥ ३७॥  
  
भव्यो भव्यप्रियो भूतपतिर्भूतविनाशकः ।  
भूतेशो भूतिदो भर्गो भूतभव्यो भव्रेश्वरः ॥ ३८॥  
  
भवानीशो भवेशानो भवानीनायको भवः ।  
मकारो माधवो मानी मीनकेतुर्महेश्वरः ॥ ३९॥  
  
महर्षिर्मदनो मन्थो मिथुनेशोऽमराधिपः ।  
मरीचिर्मजुलो मोहो मोहहा मोहमर्दनः ॥ ४०॥  
  
मोहको मोहनो मेधाप्रियो मोहविनाशकः ।  
महीपतिर्महेशानो महाराजो महेश्वरः ॥ ४१॥  
  
महीश्वरो महीपालो महीनाथो महीप्रियः ।  
महीधरो महीशानो मधुराजो मुनिप्रियः ॥ ४२॥  
  
मौनी मौनधरो मेधो मन्दारो मतिवर्धनः ।  
मतिदो मन्धरो मन्त्रो मन्त्रीशो मन्त्रनायकः ॥ ४३॥  
  
मेधावी मानदो मानी मानहा मानमर्दनः ।  
मीनगो मकराधीशो मकरो मणिरञ्जितः ॥ ४४॥  
  
मणिरम्यो मणिभ्राता मणिमण्डल मण्डितः ।  
मन्त्रिणो मन्त्रदो मुग्धो मोक्षदो मोक्षवल्लभः ॥ ४५॥  
  
मल्लो मल्लप्रियो मन्त्रो मेलको मेलनप्रभः ।  
मल्लिकागन्धरमणो मालतीकुसुमप्रभः ॥ ४६॥  
  
मालतीशो मघाधीशो माघमूर्तिर्मघेश्वरः ।  
मूलाभो मूलहा मूलो मूलदो मूलसम्भवः ॥ ४७॥  
  
माणिक्यरोचिः सम्मुग्धो मणिकूटो मणिप्रियः ।  
मुकुन्दो मदनो मन्दो मदवन्द्यो मनुप्रभुः ॥ ४८॥  
  
मनस्स्थो मेनकाधीशो मेनका प्रियदर्शनः ।  
यमोऽपि यामलो येता यादवो यदुनायकः ॥ ४९॥  
  
याचको यज्ञको यज्ञो यज्ञेशो यज्ञवर्धनः ।  
रमापती रमाधीशो रमेशो रामवल्लभः ॥ ५०॥  
  
रमापती रमानाथो रमाकान्तो रमेश्वरः ।  
रेवती रमणो रामो रामेशो रामनन्दनः ॥ ५१॥  
  
रम्यमूर्ती रतीशानो राकाया नायको रविः ।  
लक्ष्मीधरो ललज्जिह्वो लक्ष्मीबीजजपे रतः ॥ ५२॥  
  
लम्पटो लम्बराजेशो लम्बदेशो लकारभूः ।  
वामनो वल्लभो वन्द्यो वनमाली वलेश्वरः ॥ ५३॥  
  
वशस्थो वनगो वन्ध्यो वनराजो वनाह्वयः ।  
वनेचरो वनाधीशो वनमाला विभूषणः ॥ ५४॥  
  
वेणुप्रियो वनाकारो वनराध्यो वनप्रभुः ।  
शम्भुः शङ्करसन्तुष्टः शम्बरारिः सनातनः ॥ ५५॥  
  
शबरीप्रणतः शालः शिलीमुखध्वनिप्रियः ।  
शकुलः शल्ल्कः शीलः शीतिरश्मि सितांशुकः ॥ ५६॥  
  
शीलदः शीकरः शीलः शालशाली शनैश्चरः ।  
सिद्धः सिद्धिकरः साध्यः सिद्धिभूः सिद्धिभावनः ॥ ५७॥  
  
सिद्धान्तवल्लभः सिन्धुः सिन्धुतीरनिषेवकः ।  
सिन्धुपतिः सुराधीशः सरसीरुहलोचनः ॥ ५८॥  
  
सरित्पतिस्सरित्संस्थः सरः सिन्धुसरोवरः ।  
सखा वीरयतिः सूतः सचेता सत्पतिः सितः ॥ ५९॥  
  
सिन्धुराजः सदाभूतः सदाशिवः सताङ्गतिः ।  
सदृशः साहसी शूरः सेव्यमानः सतीपतिः ॥ ६०॥  
  
सूर्यः सूर्यपतिः सेव्यः सेवाप्रियः सनातनः ।  
सनीशः शशिनाथः सतीसेव्यः सतीरतः ॥ ६१॥  
  
सतीप्राणः सतीनाथस्सतीसेव्यः सतीश्वरः ।  
सिद्धराजः सतीतुष्टः सचिवः सव्यवाहनः ॥ ६२॥  
  
सतीनायकसन्तुष्टः सव्यसाची समन्तकः ।  
सचितः सर्वसन्तोषी सर्वाराधन सिद्धिदः ॥ ६३॥  
  
सर्वाराध्यः शचीवाच्यः सतीपतिः सुसेवितः ।  
सागरः सगरः सार्धः समुद्रप्रियदर्शनः ॥ ६४॥  
  
समुद्रेशः परो नाथः सरसीरुहलोचनः ।  
सरसीजलदाकारः सरसीजलदार्चितः ॥ ६५॥  
  
सामुद्रिकः समुद्रात्मा सेव्यमानः सुरेश्वरः ।  
सुरसेव्यः सुरेशानः सुरनाथ स्सुरेश्वरः ॥ ६६॥  
  
सुराध्यक्षः सुराराध्यः सुरबृन्दविशारदः ।  
सुरश्रेष्ठः सुरप्राणः सुरसिन्धुनिवासिनः ॥ ६७॥  
  
सुधाप्रियः सुधाधीशः सुधासाध्यः सुधापतिः ।  
सुधानाथः सुधाभूतः सुधासागरसेवितः ॥ ६८॥  
  
हाटको हीरको हन्ता हाटको रुचिरप्रभः ।  
हव्यवाहो हरिद्राभो हरिद्रारसमर्दनः ॥ ६९॥  
  
हेतिर्हेतुर्हरिर्नाथो हरिनाथो हरिप्रियः ।  
हरिपूज्यो हरिप्राणो हरिहृष्टो हरिद्रकः ॥ ७०॥  
  
हरीशो हन्त्रिको हीरो हरिनाम परायणः ।  
हरिमुग्धो हरीरम्यो हरिदासो हरीश्वरः ॥ ७१॥  
  
हरो हरपति र्हारो हरिणीचित्तहारकः ।  
हरो हितो हरिप्राणो हरिवाहनशोभनः ॥ ७२॥  
  
हंसो हासप्रियो हुंहुं हुतभुक् हुतवाहनः ।  
हुताशनो हवी हिक्को हालाहलहलायुधः ॥ ७३॥  
  
हलाकारो हलीशानो हलिपूज्यो हलिप्रियः ।  
हरपुत्रो हरोत्साहो हरसूनुर्हरात्मजः ॥ ७४॥  
  
हरबन्धो हराधीशो हरान्तको हराकृतिः ।  
हरप्राणो हरमान्यो हरवैरिविनाशनः ॥ ७५॥  
  
हरशत्रुर्हराभ्यर्च्यो हुङ्कारो हरिणीप्रियः ।  
हाटकेशो हरेशानो हाटकप्रियदर्शनः ॥ ७६॥  
  
हाटको हाटकप्राणो हाटभूषणभूषकः ।  
हेतिदो हेतिको हंसो हंसागतिराह्वयः ॥ ७७॥  
  
हंसीपतिर्हरोन्मत्तो हंसीशो हरवल्लभः ।  
हरपुष्पप्रभो हंसीप्रियो हंसविलासितः ॥ ७८॥  
  
हरजीवरतो हारी हरितो हरिताम्पतिः ।  
हरित्प्रभुर्हरित्पालो हरिदन्तरनायकः ॥ ७९॥  
  
हरिदीशो हरित्प्रायो हरिप्रियप्रियो हितः ।  
हेरम्बो हुङ्कृतिक्रुद्धो हेरम्बो हुङ्कृती हरी ॥ ८०॥  
  
हेरम्ब प्राणसंहर्ता हेरम्बहृदयप्रियः ।  
क्षमापतिः क्षणं क्षान्तः क्षुरधारः क्षितीश्वरः ॥ ८१॥  
  
क्षितीशः क्षितिभृत् क्षीणः क्षितिपालः क्षितिप्रभुः ।  
क्षितीशानः क्षितिप्राणः क्षितिनायक सात्प्रियः ॥ ८२॥  
  
क्षितिराजः क्षणाधीशः क्षणपतिः क्षणेश्वरः ।  
क्षणप्रियः क्षमानाथः क्षणदानायकप्रियः ॥ ८३॥  
  
क्षणिकः क्षणकाधीशः क्षणदाप्राणदः क्षमी ।  
क्षमः क्षोणीपतिः क्षोभः क्षोभकारी क्षमाप्रियः ॥ ८४॥  
  
क्षमाशीलः क्षमारूपः क्षमामण्डलमण्डितः ।  
क्षमानाथः क्षमाधारः क्षमाधारी क्षमाधरः ॥ ८५॥  
  
क्षेमक्षीणरुजाक्षुद्रः क्षुद्रपालविशारदः ।  
क्षुद्रासनः क्षणाकारः क्षीरपानकतत्परः ॥ ८६॥  
  
क्षीरशायी क्षणेशानः क्षोणीभूत् क्षणदोत्सवः ।  
क्षेमङ्करक्षमाळुब्धः क्षमाहृदयमण्डनः ॥ ८७॥  
  
नीलाद्रिरुचिरावेशः नीलोपचित सन्निभः ।  
नालमणिप्रभारम्यो नीलभूषणभूषितः ॥ ८८॥  
  
नीलवर्णो नीलभ्रुवो मुण्डमालाविभूषितः ।  
मुण्डस्थो मुण्डसन्तुष्टो मुण्डमालाधरो नयः ॥ ८९॥  
  
दिग्वासा विदिताकारो दिगम्बरवरप्रदः ।  
दिगम्बरीश आनन्दी दिग्बन्ध प्रियनन्दनः ॥ ९०॥  
  
पिङ्गलैकजटो हृष्टो डमरूवादनप्रियः ।  
श्रेणीकरः श्रेणाशायः खड्गधृक् खड्गपालकः ॥ ९१॥  
  
शूलहस्ता मतङ्गाभी मातङ्गोत्सवसुन्दरः ।  
अभयङ्कर ऊर्वङ्को लङ्कापतिर्विनायकः ॥ ९२॥  
  
नगेशयो नगेशानो नागमण्डलमण्डितः ।  
नागाकारो नागधीशो नागशायी नगप्रियः ॥ ९३॥  
  
घटोत्सवो घटाकारो घण्टावाद्य विशारदः ।  
कपालपाणि रम्बेशः कपालाशनशारदः ॥ ९४॥  
  
पद्मपाणिः करालास्य स्त्रिनेत्रो नागवल्लभः ।  
किङ्किणीजालसंहृष्टो जनाशयो जननायकः ॥ ९५॥  
  
अपमृत्युहरो मायामोहमूलविनाशकः ।  
आयुकः कमलानाथः कमलाकान्तवल्लभः ॥ ९६॥  
  
राज्यदो राजराजेशो राजवत्सदशोभनः ।  
डाकिनीनायको नित्यो नित्यधर्मपरायणः ॥ ९७॥  
  
डाकिनीहृदयज्ञानी डाकिनीदेहनायकः ।  
डाकिनीप्राणदः सिद्धः श्रद्धेयचरितोविभुः ॥ ९८॥  
  
हेमप्रभो हिमेशानो हिमानीप्रियदर्शनः ।  
हेमदो नर्मदो मानी नामधेयो नगात्मजः ॥ ९९॥  
  
वैकुण्ठो वासुकिप्राणो वासुकीकण्ठभूषणः ।  
कुण्डलीशो मुखध्वंसी मखराजो मखेश्वरः ॥ १००॥  
  
मखाकारो मखाधीशो मखमालिविभूषणः ।  
अम्बिकावल्लभो वाणीमतिर्वाणीविशारदः ॥ १०१॥  
  
वाणीशो वचनप्राणो वचनस्थो वनप्रियः ।  
वेलाधारो दिशामीशो दिग्भागो हि दिगीश्वरः ॥ १०२॥  
  
पटुप्रियो दुराराध्यो दारिद्र्यभञ्जनक्षमः ।  
तर्कतर्कप्रियोऽतर्क्यो वित्तर्क्यस्तर्कवल्लभः ॥ १०३॥  
  
तर्कसिद्धः सुसिद्धात्मा सिद्धदेहो ग्रहासनः ।  
ग्रहगर्वो ग्रहेशानो गन्धो गन्धीविशारदः ॥ १०४॥  
  
मङ्गळं मङ्गळाकारो मङ्गळवाद्यवादकः ।  
मङ्गळीशो विमानस्थो विमानैकसुनायकः ॥ १०५॥  
  
बुधेशो विविधाधीशो बुधवारो बुधाकरः ।  
बुधनाथो बुधप्रीतो बुधवन्द्यो बुधाधिपः ॥ १०६॥  
  
बुधसिद्धो बुधप्राणो बुधप्रियो बुधोबुधः ।  
सोमः सोमसमाकारः सोमपाः सोमनायकः ॥ १०७॥  
  
सोमप्रभः सोमसिद्धो मनःप्राणप्रणायकः ।  
कामगः कामहा बौद्ध कामनाफलदोऽधिपः ॥ १०८॥  
  
त्रिदेशो दशरात्रीशो दशाननविनाशकः ।  
लक्ष्मणो लक्षसम्भर्ता लक्ष्यसङ्ख्यो मनःप्रियः ॥ १०९॥  
  
विभावसुर्नवेशानो नायको नगरप्रियः ।  
नरकान्तिर्नलोत्साहो नरदेवोनलाकृतिः ॥ ११०॥  
  
नरपतिर्नरेशानो नारायणो नरेश्वरः ।  
अनिलो मारुतो मांसो मांसैकरससेवितः ॥ १११॥  
  
मरीचिरमरेशानो मागधो मगधप्रभुः ।  
सुन्दरीसेवको द्वारी द्वारदेशनिवासिनः ॥ ११२॥  
  
देवकीगर्भसञ्जातो देवकीसेवकी कुहुः ।  
बृहस्पतिः कविः शुक्रः शारदासाधनप्रियः ॥ ११३॥  
  
शारदासाधकप्राणः शरदीसेवकोत्सुकः ।  
शारदासाधकश्रेष्टो मधुपानसदारतिः ॥ ११४॥  
  
मोदकादानसम्प्रीतो मोदकामोदमोदितः ।  
आमोदानन्दनो नन्दो नन्दिकेशो महेश्वरः ॥ ११५॥  
  
नन्दिप्रियो नदीनाथो नदीतीरतरुस्तथा ।  
तपनस्तापनस्तप्ता तापहा तापकारकः ॥ ११६॥  
  
पतङ्गगोमुखो गौरगोपालो गोपवर्धनः ।  
गोपतिर्गोपसंहर्ता गोविन्दैकप्रियोऽतिगः ॥ ११७॥  
  
गव्येष्ठो गणरम्यश्च गुणसिन्धुर्गुणाप्रियः ।  
गुणपूज्यो गुणोपेतो गुणवाद्यगुणोत्सवः ॥ ११८॥  
  
गुणीसकेवलो गर्भः सुगर्भो गर्भरक्षकः ।  
गाम्भीरधारको धर्ता विधर्ता धर्मपालकः ॥ ११९॥  
  
जगदीशो जगन्मित्रो जगज्जाड्यविनाशनः ।  
जगत्कर्ता जगद्धाता जगज्जीवनजीवनः ॥ १२०॥  
  
मालतिपुष्पसम्प्रीतो मालतीकुसुमोत्सवः ।  
मालतीकुसुमाकारो मालतीकुसुमप्रभुः ॥ १२१॥  
  
रसालमञ्जरीरम्यो रसालगन्धसेवितः ।  
रसालमञ्जरी लुब्धो रसालतरुवल्लभः ॥ १२२॥  
  
रसालपादपासीनो रसालफलसुन्दरः ।  
रसालरससन्तुष्टो रसालरससालयः ॥ १२३॥  
  
केतकीपुष्पसन्तुष्टः केतकीगर्भसम्भवः ।  
केतकीपत्रसङ्काशः केतकीप्राणनाशकः ॥ १२४॥  
  
गर्तस्थो गर्तगम्भीरो गर्ततीरनिवासिनः ।  
गणसेव्यो गणाध्यक्षो गणराजो गणाह्वयः ॥ १२५॥  
  
आनन्दभैरवो भीरुर्भैरवेशो रुरुर्भगः ।  
सुब्रह्म्यभैरवो नामभैरवो भूतभावनः ॥ १२६॥  
  
भैरवीतनयो देवीपुत्रः पर्वतसन्निभः ।  
  
            फलश्रुतिः  
नाम्नाऽनेन सहस्रेण स्तुत्वा बटुकभैरवम् ॥ १२७॥  
  
लभते ह्यतुलां लक्ष्मीं देवतामपि दुर्लभाम् ।  
उपदेशं गुरोर्लब्ध्वा योगेन्द्रमण्डली भवेत् ॥ १२८॥  
  
तस्मिन्योगे महेशानस्सर्वासिद्धि मवाप्नुयात् ।  
लक्षमावर्तयेन्मन्त्री मन्त्रराजं नरेश्वरः ॥ १२९॥  
  
नित्यकर्मसु सिध्यर्थं तत्फलं लभते ध्रुवम् ।  
स्तवमेनं पठेन्मन्त्री पाठयित्वा यथाविधि ॥ १३०॥  
  
दुर्लभां लभते सिद्धिं सर्वदेवनमस्कृताम् ।  
न प्रकाश्यं च पुत्राय भ्रष्टेषु न कदाचन ॥ १३१॥  
  
अन्यथा सिद्धिरोधः स्याच्चतुरो वा भवेत् प्रियः ।  
स्तवस्यास्य प्रसादेन देवनाकमतिप्रियः ॥ १३२॥  
  
सङ्ग्रामे विजयेच्छत्रून्मातङ्गानिव केसरी ।  
राजानं वशयेत्सद्यो देवानपि शमं नयेत् ॥ १३३॥  
  
किमपरं फलं प्राप्य स्तवराजस्य कथ्यते ।  
यद्यन्मनसि सङ्कल्पस्तवमेतदुदीरितम् ॥ १३४॥  
  
तत्तत्प्राप्नोति देवेश बटुकस्य प्रसादतः ।  
आपदां हि विनाशाय कारणं कान्तदुर्लभम् ॥ १३५॥  
  
देवासुररणे घोरे देवानामुपकारकम् ।  
प्रकाशितं मया नाथ तन्त्रे भैरवदीपके ॥ १३६॥  
  
अपुत्त्रो लभते पुत्त्रान् षण्मासे च निरन्तरम् ।  
पठित्वा पाठयित्वाऽपि स्तवराज मनुत्तमम् ॥ १३७॥  
  
दरिद्रो लभते लक्ष्मी मायुःप्राप्तिमतिश्चिरम् ।  
कन्यार्थी लभते कन्यां सर्वरूपसमन्विताम् ॥ १३८॥  
  
प्रदोषे बलिदाने च वशये दखिलं जगत् ।  
वटे वा बिल्वमूले वा रम्भायां विपिने वने ॥ १३९॥  
  
जपे त्सततमालक्ष्य मन्त्रराजस्य सिद्धये ।  
वर्णलक्षं जपेद्वापि दिङ्मात्रं हि प्रदर्शितम् ॥ १४०॥  
  
पूजयेत्तुतिलैर्माषैर्दुग्धैर्मासैर्झषैस्तथा ।  
घृतपक्कान्नतो वापि व्यञ्जनै रससङ्कुलैः ॥ १४१॥  
  
पूजयेद्धारयेद्वापि स्तवमेनं सुसाधकः ।  
पठेद्वा पाठयेद्वापि यथाबिधि सुरप्रिये ॥ १४२॥  
  
शत्रुतो न भयं तेषां नाग्निचौरास्त्रजं भयम् ।  
ज्वरादिसम्भवं चापि सत्यं सत्यं महेश्वरि ॥ १४३॥  
  
भैरवाराधने शक्तो यो भवेत्साधकः प्रभो ।  
सदाशिवः सविज्ञेयो भैरवेणेति भाषितम् ॥ १४४॥  
  
श्रीमद्भैरवराजसेवनविधौ वैयाघ्रमासेदुषः  
    पुंसः पञ्चविधा भवन्ति नवधा ह्यष्टौ महासिद्धयः ।  
क्षोणीपालकिरीटकोटिमणिरुङ्मालामरैर्भूद्यशो  
    मौद्ग्यम्पादपयोजयोर्निवहते मूर्ध्निपयस्सिच्यताम् ॥ १४५॥  
  
इति भैरवतन्त्रे देवीहरसंवादे श्रीबटुकभैरवसहस्रनामस्तोत्रं  
सम्पूर्णम् ॥  
  
  
Encoded and proofread by  Rajnarayanan C K krajnara at gmail.com  
  
