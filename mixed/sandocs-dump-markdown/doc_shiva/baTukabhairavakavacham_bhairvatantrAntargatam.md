+++
"Text title" = "Batukabhairavakavacham"
"File name" = "baTukabhairavakavacham.itx"
itxtitle = "baTukabhairavakavacham (bhairvatantrAntargatam)"
engtitle = "baTukabhairavakavacham"
Category = "shiva, kavacha"
Location = "doc_shiva"
Sublocation = "shiva"
Language = "Sanskrit"
Subject = "philosophy/hinduism/religion"
"Transliterated by" = "Madhura Bal madhurabal11 at gmail.com"
"Proofread by" = "Madhura Bal madhurabal11 at gmail.com"
"Description/comments" = "Bhairavatantra"
Indexextra = "(Scan)"
"Latest update" = "September 28, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "बटुकभैरवकवचम् (भैर्वतन्त्रान्तर्गतम्)"

+++
  
 श्रीबटुकभैरवकवचम्   
उक्तं च भैरवतन्त्रे ।  
महादेव उवाच -  
प्रीयतां भैरवो देवो नमो वै भैरवाय च ।  
देवेशि देहरक्षार्थं कारणं कथ्यतां ध्रुवम् ॥ १॥  
  
म्रियन्ते साधका येन विना श्मशानभूमिषु ।  
रणेषु चाति घोरेषु महामृत्युभयेषु च ॥ २॥  
  
शृङ्गीसलीलवज्रेषु ज्वरादिव्याधिवन्हिषु ।  
देव्युवाच -  
कथयामि शृणु प्राज्ञ बटुककवचं शुभम् ॥ ३॥  
  
गोपनीयं प्रयत्नेन मातृकाजारजो यथा ।  
  
ॐ अस्य श्री बटुकभैरवकवचस्य  
आनन्दभैरव ऋषिस्त्रिष्टुप्छन्दः  
श्रीबटुकभैरवो देवता बं बीजं ह्रीं शक्तिः  
ॐ बटुकायेति कीलकं ममाभीष्टसिध्यर्थे जपे विनियोगः ।  
  
ॐ सहस्रारे महाचक्रे कर्पूरधवले गुरुः ॥ ४॥  
  
पातु मां बटुको देवो भैरवः सर्वकर्मसु ।  
पूर्वस्यामसिताङ्गो मां दिशि रक्षतु सर्वदा ॥ ५॥  
  
आग्नेयां च रुरुः पातु दक्षिणे चण्डभैरवः ।  
नैरृत्यां क्रोधनः पातु उन्मत्तः पातु पश्चिमे ॥ ६॥  
  
वायव्यां मां कपाली च नित्यं पायात्सुरेश्वरः ।  
भीषणो भैरवः पातु उत्तरास्यां तु सर्वदा ॥ ७॥  
  
संहारभैरवः पायादीशान्यां च महेश्वरः ।  
ऊर्ध्वं पातु विधाता च पाताले नन्दको विभुः ॥ ८॥  
  
सद्योजातस्तु मां पायात्सर्वतो देवसेवितः ।  
वामदेवो वनान्ते च वने घोरस्तथाऽवतु ॥ ९॥  
  
जले तत्पुरुषः पातु स्थले ईशान एव च ।  
डाकिनीपुत्रकः पातु पुत्रान् में सर्वतः प्रभुः ॥ १०॥  
  
हाकिनी पुत्रकः पातु दारांस्तुलाकिनीसुतः ।  
पातु शाकिनिकापुत्रः सैन्यं वै कालभैरवः ॥ ११॥  
  
मालिनीपुत्रकः पातु पशूनश्वान् गजांस्तथा ।  
महाकालोऽवतु क्षेत्रं श्रियं मे सर्वतो गिरा ॥ १२॥  
  
वाद्यं वाद्यप्रियः पातु भैरवो नित्यसम्पदा ।  
एतत्कवचमीशान तव स्नेहात्प्रकाशितम् ॥ १३॥  
  
नाख्येयं नरलोकेषु सारभूतं सुरप्रियम् ।  
यस्मै कस्मै न दातव्यं कवचं सुरदुर्लभम् ॥ १४॥  
  
न देयं परिशिष्येभ्यो कृपणेभ्यश्च शङ्कर ।  
यो ददाति निषिद्धेभ्यः सर्वभ्रष्टो भवेत्किल ॥ १५॥  
  
अनेन कवचेनैव रक्षां कृत्वा विचक्षणः ।  
विचरन्यत्र कुत्रापि न विघ्नैः परिभूयते ॥ १६॥  
  
मन्त्रेण रक्षते योगी कवचं रक्षकं यतः ।  
तस्मात्सर्वप्रयत्नेन दुर्लभं पापचेतसाम् ॥ १७॥  
  
भूर्जे रम्भात्वचि वापि लिखित्वा विधिवत्प्रभो ।  
कुङ्कुमेनाष्टगन्धेन गोरोचनैश्च केसरैः ॥ १८॥  
  
धारयेत्पाठायेद्वापि सम्पठेद्वापि नित्यशः ।  
सम्प्राप्नोति फलं सर्वं नात्र कार्या विचारणा ॥ १९॥  
  
सततं पठ्यते यत्र तत्र भैरवसंस्थितिः ।  
न शक्नोमि प्रभावं वै कवचस्यास्य वर्णितुम् ॥ २०॥  
  
नमो भैरवदेवाय सर्वभूताय वै नमः ।  
नमस्त्रैलोक्यनाथाय नाथनाथाय वै नमः ॥ २१॥  
  
इति श्रीहरिकृष्णविनिर्मिते बृहज्ज्योतिषार्णवे धर्मस्कन्धे  
उपासनास्तवके श्रीबटुकभैरवोपासनाध्याये भैरव तन्त्रे देवीरहस्योक्तं  
श्रीबटुकभैरवकवचनिरूपणं अम्पूर्णम् ॥  
  
  
  
Encoded and proofread by Madhura Bal madhurabal11 at gmail.com  
  
