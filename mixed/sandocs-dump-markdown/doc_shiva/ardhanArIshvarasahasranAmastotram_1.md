+++
"Text title" = "ardhanArIshvarasahasranAmastotram 1"
"File name" = "ardhanArIshvarasahasranAmastotram.itx"
itxtitle = "ardhanArIshvarasahasranAmastotram 1"
engtitle = "ardhanArIshvarasahasranAmastotram 1"
Category = "sahasranAma, shiva, devii, pArvatI"
Location = "doc_shiva"
Sublocation = "shiva"
SubDeity = "pArvatI"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran"
Description-comments = "See corresponding nAmAvalI"
Indexextra = "(Scan, nAmAvalI)"
"Latest update" = "May 30, 2020"
"Send corrections to" = "Sanskrit@cheerful.com"
"Site access" = "http://sanskritdocuments.org"
title = "अर्धनारीश्वरसहस्रनामस्तोत्रम् १"

+++
  
 अर्धनारीश्वरसहस्रनामस्तोत्रम्   
ॐ । अखण्डमण्डलाकारश्चाखिलाण्डैकनायिका ।  
अमरेन्द्रार्चितपदश्चामरारिनिषूदिनी ॥ १॥  
  
अनादिनिधनोऽनन्तकोटिसूर्यसमप्रभा ।  
अनन्तोऽनन्तभूतेशी चाजितोऽमितविक्रमा ॥ २॥  
  
अविनाशपदस्थेमा चावाङ्मनसगोचरा ।  
अनन्तकोटिकल्याणगुणोऽनन्तगुणाश्रया ॥ ३॥  
  
अघहा चाघसंहर्त्री चावेद्योऽदितिवन्दिता ।  
अपवर्गप्रदाता चैवाखिलाभीष्टदायिनी ॥ ४॥  
  
आदिमध्यान्तरहित आदित्यायुतभासुरा ।  
आगमाभ्यर्चितपद आम्नायार्थविलासिनी ॥ ५॥  
  
आखण्डलमुखस्तुत्य आत्मानन्दविधायिनी ।  
आशापालसमाराध्य आधिव्याधिविनाशिनी ॥ ६॥  
  
आपदद्रीन्द्रदम्भोलिरापन्नार्तिप्रभञ्जना ।  
आदित्यमण्डलान्तःस्थ आदिशक्तिस्वरूपिणी ॥ ७॥  
  
आशावराम्बरधर आशान्तैश्वर्यदायिनी ।  
आनन्दलहरीपूर्ण आनन्दोल्लासशालिनी ॥ ८॥  
  
आचान्तदुरितस्तोम आधाराधेयरूपिणी ।  
आध्यात्मिकाधिशमन आगोवृन्दनिवारिणी ॥ ९॥  
  
इन्दिरापतिपूज्याङ्घ्रिरिन्द्रादिस्तुतवैभवा ।  
इभचर्माम्बरधर इभकुम्भनिभस्तनी ॥ १०॥  
  
इभवक्त्रमहासेनजनकश्चेष्टदायिनी ।  
इष्टिघ्न इष्टिकर्त्री चैवेयत्तातीतविक्रमः ॥ ११॥  
  
इच्छाज्ञानक्रियाशक्तिरिच्छाकलितविग्रहः ।  
इन्दिरा भारती दत्तहस्तयुग्मोल्लसत्करा ॥ १२॥  
  
इन्द्रयज्ञसुखाराध्य इडापिङ्गलमध्यगा ।  
इहामुत्रसुखाराध्य इन्दुबिम्बसमानना ॥ १३॥  
  
इनेन्दुवह्निनयन इन्दुचूडकुटुम्बिनी ।  
इन्द्रियादिगुणातीत इन्द्राणीस्तुतिमोदिता ॥ १४॥  
  
ईषत्स्मितमुखाम्भोज ईश्वरार्धशरीरिणी ।  
ईश्वरश्चेशवनिता ईड्य ईशित्वसिद्धिदा ॥ १५॥  
  
ईशानादिब्रह्मरूप ईहाधिकफलप्रदा ।  
ईकारार्थरहस्यज्ञ ईकारार्थस्वरूपिणी ॥ १६॥  
  
ईतिबाधाप्रशमन ईशमायाविलासिनी ।  
ईड्यस्तयेशजीवातुरीषणात्यक्तचेतनः ॥ १७॥  
  
तथेदृगित्यसंवेधा ईषणोर्जितदानवः ।  
ईशित्री चेप्सितकर ईश्वरत्वविधायिनी ॥ १८॥  
  
उक्षेन्द्रवाहनारूढ उत्पत्तिलयवर्जिता ।  
उन्नतैश्वर्यसम्पन्न उत्सेधपददायिनी ॥ १९॥  
  
उषापतिसमाराध्य उषाकोटिसमर्चिता ।  
उषर्बुधाक्षिनिर्दग्धानङ्गश्चोरुपराक्रमा ॥ २०॥  
  
उग्र उग्रप्रतापा चैवोमापतिरुदारधीः ।  
उद्यद्भानुप्रतीकाश उन्नतस्तनमण्डला ॥ २१॥  
  
उग्रदानवसंहर्ता चोत्सवप्रियमानसा ।  
उष्णिक्छन्दःस्वरूपाढ्यश्चोरगाद्रिनिवासिनी ॥ २२॥  
  
उदग्रश्रीरुपनिषदुद्यानचरकोकिला ।  
ऊर्वशीगीतसन्तुष्ट उर्ध्वाम्नायनिवासिनी ॥ २३॥  
  
ऊर्ध्वरेता ऊर्ध्वगतिरूनाधिकविवर्जितः ।  
ऊर्ध्वाण्डजन्मधरिणी ऊर्जिताखिलशत्रुकः ॥ २४॥  
  
ऊष्माग्निकणसन्तप्तदिनेशाग्नीन्दुफालका ।  
ऊचिरूचिष्मतीचोर्म्या ऊरुदेशान्तमार्दवा ॥ २५॥  
  
ऊरव्योत्तमवेषश्च ऊर्ध्वयोगातिगामिनी ।  
ऊनवाच्य ऊनसाम्या ऊर्ध्वताण्डवपण्डितः ॥ २६॥  
  
ऊर्ध्वलास्यसहाया च ऊरीकृतसमस्तदः ।  
ऊर्जस्वन्मणिमालाढ्या ऋग्यजुःसामगायनः ॥ २७॥  
  
ऋभुक्षास्तुतपादाब्जा ऋषिपत्नीसमर्चितः ।  
ऋषिराजर्षिसंसेव्या ऋषिरृणविमोचिनी ॥ २८॥  
  
ऋग्यजुःसामसारज्ञः ऋचां प्राचीति सन्नुता ।  
रुद्राक्षमालिकाभूषो रुद्राणीकोटिसेविता ॥ २९॥  
  
रुद्रकोटिजितामित्रः ऋतुशोणाम्बरावृता ।  
ऋतुलक्ष्मीसहस्रेश ऋक्षराजसमानना ॥ ३०॥  
  
ऋणत्रयविमुक्तश्च ऋणपातकनाशिनी ।  
ऋगादिवेदविनुतः ऋग्वेदार्यस्वरूपिणी ॥ ३१॥  
  
ऋतुनाथसखारातिः ऋतुकालमहोज्ज्वला ।  
क्रूरपापपरीहारः क्रूरलोकपराङ्मुखी ॥ ३२॥  
  
रूपनिर्जितकन्दर्पो रूपलावण्यवारिधिः ।  
रूप्याचलनिवासश्च रूपयौवनशालिनी ॥ ३३॥  
  
भ्रूणयोगिगणाराध्यो भ्रूणहार्तिविनाशिनी ।  
भ्रूभङ्गविलसद्वक्त्रा भ्रूजितेन्द्रशरासना ॥ ३४॥  
  
लुप्तकन्दर्पगात्रश्च श्लिष्टकान्तकलेवरा ।  
लुण्ठितारिपुरश्चैव क्लृप्तवृत्तिसुराङ्गना ॥ ३५॥  
  
लब्धभक्तिजनप्रेयान् लब्धभोगविडम्बिनी ।  
लुलायवाहनारातिः लुलायासुरमर्दिनी ॥ ३६॥  
  
लुब्धभस्माङ्गरागाढ्यः क्लृप्ताकल्पसमुज्ज्वला ।  
लूनब्रह्मशिरालीढमदिरामोदविह्वला ॥ ३७॥  
  
क्लीब्यः क्लीङ्कारनिलया श्लाघ्यः श्लाघ्यगुणाश्रया ।  
म्लानेतरमुखाम्भोजो ब्लूम्बीजार्थस्वरूपिणी ॥ ३८॥  
  
एणारचूड एकाक्षर्यैक एकान्तवासिनी ।  
एषणारहितश्चैणलोचना चैधितोत्सवः ॥ ३९॥  
  
एकान्तपूजनप्रीता एकान्तध्यानतत्परः ।  
एकभोगा एकसौख्यः एकैश्वर्यप्रदायिनी ॥ ४०॥  
  
एकभक्त एकगुणा एकान्ताध्वरदीक्षितः ।  
एकवीरप्रभापूरनिमज्जत्प्रियमानसा ॥ ४१॥  
  
एनःकान्तारदावाग्निरेकप्राभवशालिनी ।  
एकसिद्ध एकक्लृप्तिः एकसृष्टिस्तथैधिता ॥ ४२॥  
  
एलाकर्पूरताम्बूलप्रीत एकान्तपूजिता ।  
एकविद्य एककान्ता एकभक्तिमदर्चितः ॥ ४३॥  
  
ऐङ्कारबीजमात्राढ्या ऐरावतपतिस्तुतः ।  
ऐरावतसमारूढा ऐन्द्रलोकसमाश्रयः ॥ ४४॥  
  
ऐङ्कारशुक्तिकामुक्तामणिरैरावणार्चितः ।  
ऐङ्कारादर्शबिम्बश्रीरैङ्कारप्रतिभूमिकः ॥ ४५॥  
  
ऐङ्कारमन्त्रसर्वस्वं ऐश्वर्याधिकशोभनः ।  
ऐन्द्रलोकविधात्री च ऐश्वर्याष्टकदायकः ॥ ४६॥  
  
ऐं ऐम्पदजपप्रीत ऐङ्कारमनुजापिका ।  
ओङ्काररूप ओङ्कारनिलया ओम्पदाभिधः ॥ ४७॥  
  
ओजोवती तथौजस्वी ओतप्रोतविवर्जिता ।  
ओषधीशार्धचूडश्च ओषधीफलदायिनी ॥ ४८॥  
  
ओड्डामरेश्वराराध्य ओड्याणाभरणोज्ज्वला ।  
ॐ तद्ब्रह्मपदस्थोमा ओड्याणपीठवासिनी ॥ ४९॥  
  
ओमित्येकाक्षरपद ओषधीशसमानना ।  
ओघीकृतमहातेजा ओघत्रयविलासिनी ॥ ५०॥  
  
ओङ्कारमूलिकाकन्द ओकारा वालवल्लरी ।  
ओङ्कारगिरिहर्यृक्ष ओन्नमस्कारवाच्यका ॥ ५१॥  
  
ओमापोज्योतिरादित्य ओड्डीशानन्दरूपिणी ।  
औपम्यरहित औदार्यशालिन्यौपद्रवापहः ॥ ५२॥  
  
औङ्कार्यौर्वानलरुचिरौन्नत्यपददायिनी ।  
औपासनपरश्चौपनिषदर्थस्वरूपिणी ॥ ५३॥  
  
अम्बिकापतिरम्बाच अन्तर्याम्यन्तरात्मिका ।  
अण्डकोटिसहस्रेशश्चाण्डाद्बाह्यनिकेतना ॥ ५४॥  
  
अन्धकासुरसंहारी चान्तस्तिमिरभेदिनी ।  
अन्तकारिरनन्तश्रीरनन्तोऽनन्तपूजिता ॥ ५५॥  
  
अञ्जनातनयाराध्यश्चाञ्जनार्थविधायिनी ।  
अङ्गीकृतमहाक्ष्वेलश्चाङ्कारोपितषण्मुखा ॥ ५६॥  
  
अंशुमानंशुमत्सेव्या चान्तकारारातिरङ्गना ।  
अष्टविद्येश्वराराध्यश्चाष्टसिद्धिविधायिनी ॥ ५७॥  
  
अष्टमूर्तिरष्टलक्ष्मीसेविताङ्घ्रिसरोरुहा ।  
अष्टाविंशागमस्तुत्यश्चाष्टत्रिंशत्कलात्मिका ॥ ५८॥  
  
अष्टदिक्पालसेव्याङ्घ्रिरष्टाष्टककलात्मिका ।  
अष्टादशपुराणज्ञश्चाष्टादशपुरीश्वरी ॥ ५९॥  
  
अष्टदिग्गजसंवीतश्चाष्टवर्णविलासिनी ।  
अष्टापदाद्रिकोदण्डश्चाष्टैश्वर्यप्रदायिनी ॥ ६०॥  
  
अष्टभैरवसंवीतश्चाष्टद्वयवयोज्ज्वला ।  
अष्टाक्षरीजपपरश्चाष्टवाग्देवतावृता ॥ ६१॥  
  
अर्धादिशिखरावासश्चार्धनारीश्वरप्रिया ।  
अष्टाङ्गयोगनिरतश्चाष्टशक्तिपरीवृता ॥ ६२॥  
  
अष्टापदमहापीठ अष्टापदगिरिस्थिता ।  
आश्चर्यशील आश्चर्यनिलयाऽऽश्चर्य एव च ॥ ६३॥  
  
आश्चर्यजनिराश्चर्यनिष्ठ आश्चर्यदायिनी ।  
आर्तिघ्न आर्तिसंहर्त्री आकस्मिकमहोज्ज्वलः ॥ ६४॥  
  
कल्याणीकलिताकल्पः कल्याणाचलवासिनी ।  
कमनीयगुणावासः कमलाक्षसहोदरी ॥ ६५॥  
  
कञ्जभूजनकः कञ्जनेत्री कर्मफलप्रदः ।  
कर्मकर्त्रीकालकालः कन्दर्पावहदर्शना ॥ ६६॥  
  
कन्दर्पकोटिलावण्यः कमलाक्षी कपालभृत् ।  
कात्यायनी कालकालः काव्यालापविनोदिनी ॥ ६७॥  
  
काट्यः कपर्दिसुखदा कैलासशिखरालयः ।  
कामेश्वरालिङ्गिताङ्गी कामदः कलिनाशिनी ॥ ६८॥  
  
कर्मी कामकला चैव कामकेलिविनोदनः ।  
कदम्बवाटीमध्यस्था कदम्बवननायकः ॥ ६९॥  
  
खट्वाङ्गादिप्रहरणा खड्गखेटकधारकः ।  
खगवाहद्वयादृश्या खगराजपराक्रमः ॥ ७०॥  
  
खगानेकप्रभा खेलाक्लृप्तब्रह्माण्डमण्डलः ।  
खेदध्नखेचरीयोगदायिनी खेचरेश्वरः ॥ ७१॥  
  
खञ्जरीटसमच्छाया खललोकपराङ्मुखः ।  
खश्यामा खगतिस्तुत्यः खातपातविनाशिनी ॥ ७२॥  
  
खमूर्धजः खगगतिः खगः खगविधायिनी ।  
खड्गरावणपूज्याङ्घ्रिः खगचारुपयोधरा ॥ ७३॥  
  
खण्डिताशेषपाषण्डः खिन्नाभीष्टप्रदायिनी ।  
गङ्गाधरो गिरिसुता गजास्यासुरसूदनः ॥ ७४॥  
  
गम्भीरा गगनाकारो गजकुम्भनिभस्तनी ।  
गजचर्मपरीधानो गन्धर्वकुलसेविता ॥ ७५॥  
  
गिरीन्द्रचापो गीर्वाणसन्नुता गानलोलुपः ।  
गुहेभवक्त्रजननी गुह्यकेशसखो गुरुः ॥ ७६॥  
  
गुह्यकाराध्यचरणो गणनाथा गभीरधीः ।  
गण्या गुरुर्गुणातीता गुणज्ञो गुणमातृका ॥ ७७॥  
  
गोविन्दो गोपिकाराध्या गोपतिर्गोमती तथा ।  
गन्धर्वरूपो गन्धर्वकन्याकोटिसमर्चिता ॥ ७८॥  
  
घनो घनागमश्यामा घनप्रौढो घनस्तनी ।  
घृणी घृणानिधिर्घ्राणो घृताचीपूज्यपादुकः ॥ ७९॥  
  
घण्टामुखसुसंप्रीतो घण्टारवविनोदिनी ।  
घनीभूतप्रभापूरो घळङ्घलितमेखला ॥ ८०॥  
  
घनसारविलिप्ताङ्गो घनसारसवर्णिनी ।  
घूर्णमानजगत्प्राणो चूर्णितारक्तलोचना ॥ ८१॥  
  
घटोद्भवमुनिस्तुत्यो घटोद्भवकृतानतिः ।  
घटोद्भवकृतस्नेहो घटाकारकुचद्वया ॥ ८२॥  
  
घोरदंष्ट्राकरालास्यो घोरघोरस्वरूपिणी ।  
घोषपालसहस्रेशो घोषान्तःपुरचारिणी ॥ ८३॥  
  
घोषितागमसर्वस्वो घोषिताम्नायवेदिता ।  
घोरपापाटवीदावो घोरपातकनाशिनी ॥ ८४॥  
  
धर्मादित्यप्रतीकाशो धर्मसन्तापचन्द्रिका ।  
धर्माग्निहोत्रसुप्रीतो घर्माहुतिफलप्रदा ॥ ८५॥  
  
चतुरश्रगृहावासश्चतुरङ्गबलेश्वरी ।  
चतुश्चक्रसमाराध्यश्चतुर्वर्गफलप्रदा ॥ ८६॥  
  
चातुर्यशाली चतुरा चतुराननदेशिकः ।  
चतुष्षष्टिमहादूती योगिनीगणसेविता ॥ ८७॥  
  
चन्द्रचूडश्चन्द्रमुखी चन्द्रादित्याग्निलोचनः ।  
चामीकराचलावासा चामीकरमहासनः ॥ ८८॥  
  
चारुचामरहस्तश्री शारदापरिवीजिता ।  
चन्द्रिकाधवलाकारश्चक्रवाकनिभस्तनी ॥ ८९॥  
  
चापीकृतमहामेरुश्चापबाणलसत्करा ।  
चक्रवालाद्रिनिलयश्चक्रवाकप्रियङ्करी ॥ ९०॥  
  
चक्रदानरतश्चैव चक्रराजनिकेतना ।  
चारुहासमुखश्चैव चारुचन्द्रकलाधरा ॥ ९१॥  
  
चिच्छक्तिश्चिद्घनश्चैव चिन्ताशोकविवर्जिता ।  
चित्राम्बरश्चित्रवेषा चित्रकृत्यश्चिदाकृतिः ॥ ९२॥  
  
चर्माम्बरश्चक्रहस्ता चक्रपाणिर्वरप्रदः ।  
चैतन्यकुसुमप्रीता चैतन्यश्चारुवादिनी ॥ ९३॥  
  
चमूरुपाणिश्चाम्पेयनासिका चम्पकप्रियः ।  
चञ्चलाक्षी चञ्चलात्मा चञ्चरीककुलालका ॥ ९४॥  
  
चतुरास्यशिरश्छेत्ता चण्डासुरनिषूदिनी ।  
चण्डेश्वरश्चण्डिकाच चित्रकृत्यविशारदः ॥ ९५॥  
  
चित्ररूपा चित्तजारिः चितिश्चिन्तितदायकः ।  
छन्दोग्या छन्दसाऽऽराध्यः छन्दोराशिश्छविच्छदः ॥ ९६॥  
  
छन्दोगा छान्दसाऽऽराध्यः छत्रिणी छविपञ्जरः ।  
छायापतिसमाराध्या छन्दश्छायानुसारिणी ॥ ९७॥  
  
छन्दोऽभ्यासैकनिरतश्छन्दोगस्तुतिमोदिनी ।  
छिन्नारिवर्गसङ्घातश्छन्नपातकनाशिनी ॥ ९८॥  
  
छनदैत्यकुलच्छेत्ता छायामण्डललक्षिता ।  
छायातपत्रसंवीतश्छनवीरपरिष्कृता ॥ ९९॥  
  
जननी जनको जेत्री जित्वरो जितमत्सरा ।  
जगदुज्जीवनकरो जराध्यान्तरविप्रभा ॥ १००॥  
  
जगत्प्राणो जगत्कर्त्री जगदाह्लाददायकः ।  
जनविश्रान्तिदात्री च जितकामो जयार्चिता ॥ १०१॥  
  
जमदग्निसमाराध्यो जमदग्निवरप्रदा ।  
जङ्गमाजङ्गमोत्सन्नो जङ्गमस्थावरात्मिका ॥ १०२॥  
  
जितामित्रो जितक्रोधा जातिवर्णविवर्जितः ।  
जातीचम्पकपुन्नागविलसन्नीलकुन्तला ॥ १०३॥  
  
साक्षी जाग्रदवस्थायाः जगद्रक्षणजाग्रती ।  
जम्भारिप्रमुखाराध्यो जम्भारिमणिमण्डिता ॥ १०४॥  
  
जातरूपाचलधनुः जगत्प्रलयसाक्षिणी ।  
झषादिरूपदशकसेविताङ्घ्रिसरोरुहः ॥ १०५॥  
  
झषाक्षी झषकेत्वङ्गदाहको झम्पदाभिधा ।  
झर्झरारावरसिको झल्लरीवाद्यकोविदा ॥ १०६॥  
  
झटित्यभीष्टदाता च झलज्झलितमेखला ।  
झषकेत्वङ्गजनको झरीकृतसुभाषणा ॥ १०७॥  
  
ज्ञानज्ञप्तिर्ज्ञानरूपो ज्ञानज्ञेयविलासिनी ।  
ज्ञानवेद्यो ज्ञानगम्या ज्ञानदो ज्ञानसिद्धिदा ॥ १०८॥  
  
ज्ञानाधारो ज्ञानमुद्रा ज्ञानयज्ञपरायणः ।  
ज्ञानदृष्टिप्रतीता च ज्ञानदृष्टिप्रकाशकः ॥ १०९॥  
  
ज्ञाननिष्ठा ज्ञाननिधिः ज्ञातव्यार्थप्रकाशिनी ।  
ज्ञातिहीनो ज्ञानयज्ञदीक्षिता ज्ञानवृद्धिदः ॥ ११०॥  
  
ज्ञाननिष्ठजनप्रीता ज्ञानशास्त्रप्रवर्तकः ।  
ज्ञानाम्बुनिधिपूर्णेन्दुः ज्ञानामृतमहोदधिः ॥ १११॥  
  
ज्ञानज्ञेयज्ञातृरूपत्रिपुटीवीक्षणातिगा ।  
टङ्काद्यायुधसम्पन्नः टङ्काराक्षररूपिणी ॥ ११२॥  
  
टङ्काराकारचन्द्रश्रीः टङ्कारामृतवर्षिणी ।  
डाकिनीशक्तिसंयुक्तो डाकिन्यादिपरीवृता ॥ ११३।  
डिण्डिमध्वनिसुप्रीतो डाडिमीकुसुमप्रभा ।  
ढक्कावाद्यविशेषज्ञः ढकाराक्षररूपिणी ॥ ११४॥  
  
ताम्रस्ताम्राधरा तत्त्वं तटिद्गौरी तमोनुदः ।  
तरुणार्कप्रतीकाशा तरुणेन्दुशिखामणिः ॥ ११५॥  
  
तापत्रयाग्निशमना तारकस्ताम्रलोचना ।  
तरुणस्तरुणी चैव तपोमूर्तिस्त्रयीमयी ॥ ११६॥  
  
तापसान्तरसञ्चारी तापसीवेषधारिणी ।  
तारस्वरूपस्तारेशवदना ताण्डवप्रियः ॥ ११७॥  
  
तन्वी ताम्रजटाजूटस्तमालश्यामलाकृतिः ।  
त्र्यम्बकश्च त्रिकोणेशी त्रिमूर्तिस्त्रिपुराम्बिका ॥ ११८॥  
  
त्रिकूटज्ञस्त्रिकूटेशी त्रिविष्टपपदप्रदः ।  
त्र्यक्षरी त्रिगुणातीतस्त्रिदशश्रीसमावृता ॥ ११९॥  
  
त्रिकालज्ञस्त्रिलोकेशी त्रेताग्निस्त्रिपदात्मिका ।  
देवेशो दक्षिणामूर्तिर्दक्षयज्ञविनाशिनी ॥ १२०॥  
  
देवदानवसेव्याङ्घ्रिर्दरस्मेरमुखाम्बुजा ।  
दर्वीकरेन्द्रभूषाढ्यो दरान्दोलितलोचना ॥ १२१॥  
  
दिगम्बरो दयामूर्तिर्देशिको दीनवत्सला ।  
देशकालपरिज्ञाता देशोपद्रवनाशिनी ॥ १२२॥  
  
दीक्षितो दण्डनीतिस्था देवर्षिगणसेवितः ।  
दहराकाशनिलया दुष्टदूरो दुरासदा ॥ १२३॥  
  
दुःखदारिद्र्यशमनो दुराचारपराङ्मुखी ।  
दिनारम्भार्ककोटिश्रीः दिव्यज्ञानसुधानिधिः ॥ १२४॥  
  
धनेश्वरसखो धन्या धनुष्मान्धनशेवधिः ।  
धर्माधारो धर्मपरा धर्मो धर्मकृदाश्रया ॥ १२५॥  
  
धीरो धैर्यगुणोपेतो धीरोदात्तगुणोत्तरः ।  
धीमती धैर्यनिलयो धराधरसुता धनी ॥ १२६॥  
  
धर्मेतराटवीदावपावका धर्मविग्रहः ।  
धैर्यदात्री धैर्यशीलो धौरेयजनवत्सला ॥ १२७॥  
  
नागाचलेन्द्रनिलयो नागकन्यासमर्चिता ।  
नागेन्द्रकुण्डलधरो नागराजसुपूजिता ॥ १२८॥  
  
नागचर्मपरीधानो नागाननगुहप्रसूः ।  
नागेन्द्रहारवलयो नागमाणिक्यमण्डिता ॥ १२९॥  
  
नागेशाद्यमरस्तुत्यो नागस्त्रीकोटिसन्नुता ।  
नागारिवाहजनको नागकुम्भनिभस्तनी ॥ १३०॥  
  
नागेन्द्रशिखरोत्तंसो नागेन्द्रप्रियनन्दिनी ।  
नारायणप्रियसखो नारसिंहवपुर्धरा ॥ १३१॥  
  
नारदादिमुनिस्तुत्यो नामपारायणप्रिया ।  
निर्जरारिगणध्वंसी नित्ययौवनशालिनी ॥ १३२॥  
  
पञ्चब्रह्ममयः पञ्चब्रह्ममञ्चाधिशायिनी ।  
पञ्चयज्ञपरप्रीतः पञ्चकृत्यपरायणा ॥ १३३॥  
  
पञ्चाक्षरमनुप्रीतः श्रीमत्पञ्चदशाक्षरी ।  
पञ्चभूतनिवासश्च पञ्चपातकनाशिनी ॥ १३४॥  
  
पञ्चेन्द्रियविलासश्च पञ्चबाधानिवारिणी ।  
पञ्चपञ्चावतारश्च पञ्चाशद्वर्णरूपिणी ॥ १३५॥  
  
पञ्चवक्त्रः पार्वती च पञ्चवज्रासनस्थितः ।  
प्रपञ्चकोटिजननी प्रपञ्चोत्पत्तिवर्जितः ॥ १३६॥  
  
पञ्चाशत्पीठनिलया परब्रह्म परात्परा ।  
पञ्चयज्ञपरावासः पञ्चसङ्ख्योपचारिणी ॥ १३७॥  
  
फालनेत्रः फलाधारा फलवान्फलरूपिणी ।  
फुल्लारविन्दनयनः फुल्लेन्दीवरलोचना ॥ १३८॥  
  
फालमध्यलसन्नेत्रदहनालीढमन्मथः ।  
फालचन्द्रकलङ्कश्रीकस्तूरीतिलकोज्ज्वला ॥ १३९॥  
  
स्फटिकाद्रिसवर्णाभः स्फटिकाक्षलसत्करा ।  
स्फारकीर्तिः स्फुरत्कान्तिः स्फुटगङ्गाजटाधरः ॥ १४०॥  
  
स्फुरन्मङ्गलसूत्राढ्या स्फुरत्ताटङ्गमण्डितः ।  
स्फुटाट्टहासवदनतोषितेशमनोरथा ॥ १४१॥  
  
फाल्गुनास्त्रोद्भिन्नशिराः फाल्गुनास्त्रप्रदायिनी ।  
बलभद्रार्चितो बाला बलवान् बलतोषिता ॥ १४२॥  
  
बलीवर्दसमारूढो बालार्ककिरणारुणा ।  
बडवाग्निप्रतीकाशो बाहुलेयप्रियङ्करी ॥ १४३॥  
  
बिल्वकान्तारमध्यस्थो बिसतन्तुसमाकृतिः ।  
बाणासुरार्चनप्रीतो बाणचापलसत्करा ॥ १४४॥  
  
बिन्दुमण्डलमध्यस्थो बिन्दुनादस्वरूपिणी ।  
बहुरूपश्च बिम्बोष्ठी बुद्धिज्ञेयो बुधार्चिता ॥ १४५॥  
  
बुध्यो बुद्धिप्रदा बुद्धिधनदो बिन्दुमालिनी ।  
भस्मोद्धूलितसर्वाङ्गो भक्तानुग्रहतत्परा ॥ १४६॥  
  
भवो भवानी भर्गश्च भवघ्नी भवनाशनः ।  
भद्रमूर्तिर्भाग्यनिधिर्भक्ताभीष्टप्रदायिनी ॥ १४७॥  
  
भिषग्भेषजरूपा च भक्तहार्दतमोनुदः ।  
भूतिदात्री भूतिभूषो भूतधात्री भवोद्भवः ॥ १४८॥  
  
भुवनेशी भोगिभूषो भद्रकाली भगाक्षिभित् ।  
महादेवी महाराज्ञी महान्मङ्गलरूपिणी ॥ १४९॥  
  
महामृत्युप्रशमनो महाताण्डवसाक्षिणी ।  
मन्त्रवेद्यो मन्त्रमयी मित्रेशो मित्ररूपिणी ॥ १५०॥  
  
मन्दस्मितमुखाम्भोजो मदिरामोदविह्वला ।  
मत्तेभचर्मवसनो मत्तमातङ्गगामिनी ॥ १५१॥  
  
मीढुष्टमश्च मीनाक्षी मुदितो मुक्तिदायिनी ।  
मूलमन्त्रस्वरूपज्ञो मूर्तिन्यासाधिदेवता ॥ १५२॥  
  
मृगपाणिर्मृगमदालिप्ताङ्गी मृत्युभञ्जनः ।  
मेनकानन्दिनीमेध्यो मेघश्यामलकुन्तला ॥ १५३॥  
  
यक्षराजप्रियसखो यक्षस्त्रीकोटिसेविता ।  
यज्ञप्रियो यज्ञभोक्त्री यज्वा याज्यश्च याजकः ॥ १५४॥  
  
यमादिनियमप्रीता याम्यो यमभयापहा ।  
योगी योगप्रदा योग्यो योगिवृन्दसमर्चिता ॥ १५५॥  
  
यमारातिर्यायजूकवत्सला युगनायकः ।  
यशस्विनी यजुर्वेदस्तुत्यो योषामणिस्तथा ॥ १५६॥  
  
यक्षराक्षसवेतालभयघ्नो यक्षिणीश्वरी ।  
रक्ताद्रिशिखरावासो रक्ताक्षी रम्यभूषणः ॥ १५७॥  
  
रमणीयगुणस्तोमा राकाचन्द्रनिभाननः ।  
राजीवदलनेत्री च रूपवान् रोगवर्जिता ॥ १५८॥  
  
रूपयौवनसम्पन्नो रूढयौवनशालिनी ।  
रेवतीपतिपूज्याङ्घ्रिः रेणुकास्तुतिमोदिनी ॥ १५९॥  
  
रोमहर्षणसर्वाङ्गो रोगारण्यकुठारिका ।  
रूप्याचलेन्द्रनिलयो रणन्मञ्जीरनूपुरा ॥ १६०॥  
  
रम्भानाट्यप्रियश्चैव रम्भास्तम्भोरुशालिनी ।  
रसप्रियो रसावासा रसिको रसरूपिणी ॥ १६१॥  
  
ललाटाक्षो ललामश्री विडम्बिमुकुरप्रभा ।  
लास्यप्रियो लास्यकर्त्री लाभालाभविवर्जितः ॥ १६२॥  
  
लकुली लिङ्गरूपश्च लावण्यामृतवारिधिः ।  
लब्धभाग्यो लब्धपतिर्लब्धसौख्यो लसत्तनुः ॥ १६३॥  
  
लोकालोकाचलावासो लोकपालसमर्चिता ।  
लक्ष्मीनारायणस्तुत्यो लीलाशुककरोज्ज्वला ॥ १६४॥  
  
लोकरक्षकनिरतो लाकिन्यादिपरीवृता ।  
लङ्कापतिसमाराध्यपादुको ललिताम्बिका ॥ १६५॥  
  
वामदेवो विशालाक्षी विषकण्ठो विराण्मयी(णिः)।  
विरूपाक्षो विद्रुमाभा विद्युत्केशो वियत्प्रसूः ॥ १६६॥  
  
वेदागमपुराणज्ञो वेदान्तार्थस्वरूपिणी ।  
वाञ्छिताखिलदाता च वाञ्छितार्थप्रदायिनी ॥ १६७॥  
  
वीरभद्रो वीरमाता विश्वामित्रप्रियङ्करः ।  
वीरगोष्ठीप्रिया वीरो विष्णुमायाविलासिनी ॥ १६८॥  
  
विश्वम्भरो विश्वकर्त्री वीर्यवान् विश्वसाक्षिणी ।  
वौषडन्तपदस्तुत्यो वौषडन्तसमुत्सुका ॥ १६९॥  
  
शङ्करः शाम्भवी शम्भुः शङ्करार्धशरीरिणी ।  
शितिकण्ठः शिवाराध्या शिवः शिवकुटुम्बिनी ॥ १७०॥  
  
शिष्टेष्टदः शिष्टगतिः शुद्धवर्णः शुचिस्मिता ।  
शेषाद्रिशिखरावासः शेषकन्यासमर्चिता ॥ १७१॥  
  
श्रीमान् शृङ्गारलहरी शृङ्गारार्धकलेवरः ।  
श्रीप्रदा शिपिविष्टश्च श्रीकण्ठा श्रितवत्सलः ॥ १७२॥  
  
श्रितत्रात्री शिवपरः शिष्टः शिवपतिव्रता ।  
षडक्षरन्यासरूपः षट्कोणपुरवासिनी ॥ १७३॥  
  
षट्षष्टिकोटितीर्थज्ञः षट्त्रिंशत्तत्त्वरूपिणी ।  
षोढान्यासपरप्रीतः षोडशाक्षररूपिणी ॥ १७४॥  
  
षड्-दर्शनसमासीनः षड्वर्गारिविनाशिनी ।  
षट्कालपूजनप्रीतः षडाम्नायाधिदेवता ॥ १७५॥  
  
षड्वक्त्रजनकश्चैव षट्चक्रपुरनायिका ।  
षड्गवेषधरः षड्गवेषलोकपराङ्मुखी ॥ १७६॥  
  
षाड्गुण्यपरिपूर्णश्च षड्गुणातीतविग्रहा ।  
षडम्बुरुहचक्रश्रीः षष्ठीशमयरूपिणी ॥ १७७॥  
  
सदाशिवः सदाराध्या सर्वज्ञः सर्वसाक्षिणी ।  
सकलागमसंस्तुत्यः सर्वलोकवशङ्करी ॥ १७८॥  
  
सर्वेश्वरश्च सावित्री संवित्संविद्विलासिनी ।  
सदाचारपरप्रीतः सौमङ्गल्यविवर्धिनी ॥ १७९॥  
  
सर्वसौभाग्यजनकः साध्वी साधुजनप्रियः ।  
सौन्दर्यलहरी चैव सौरमन्त्रप्रकाशनः ॥ १८२॥  
  
सौरदर्शनसेव्याङ्घ्रिः सौख्यदः सौख्यशालिनी ।  
सौहार्दनिलयश्चैव सौहित्यप्रियमानसः ॥ १८३॥  
  
सर्वपातकसंहारी सर्वधर्मप्रवर्धिनी ।  
सोमः सौम्यगुणा सत्यः सत्यज्ञानपरायणा ॥ १८४॥  
  
हालाहलाङ्कितग्रीवो हेलालालितमन्मथा ।  
हेरम्बतातो हेमाद्रिनिलया हिमशैलगः ॥ १८५॥  
  
हयमेधसमाराध्या हयग्रीवमुखस्तुतः ।  
हत्यादिदुरिताघघ्नी हरो हरिसहोदरी ॥ १८६॥  
  
हिरण्यगर्भजनको हिरण्यमणिकुण्डला ।  
हिरण्यरेता हेमाङ्गी तथा हेमसभापतिः ॥ १८७॥  
  
हेमकुम्भस्तननता हंसनामपदस्तुतः ।  
हंसकालपदस्तुत्या हकारो हंसिकागतिः ॥ १८८॥  
  
हस्तिचर्माम्बरधरो हस्तिगा हतशात्रवः ।  
हर्यृक्षवाहना हंसो हंसमन्त्रप्रकाशिनी ॥ १८९॥  
  
प्रळयार्कप्रभापूरः प्रळयाग्निसमप्रभा ।  
प्रळयाम्बुधिनिर्घोषः प्रळयानिलवेगिनी ॥ १९०॥  
  
व्याळेन्दुकुण्डलधरो व्याळारिध्वजसोदरी ।  
काळकण्ठः कळालापः कलापतिशिखमणिः ॥ १९१॥  
  
काळी काळिन्दिसंसेव्यः काळरात्रितपस्विनी ।  
कलानिधिः काळकण्ठी पञ्चमाराववाङ्मयी ॥ १९२॥  
  
कळङ्करहितः काळमेघश्यामलकुन्तला ।  
क्षमाधरेन्द्रजामाता क्षमाभृद्वरनन्दिनी ॥ १९३॥  
  
क्षपानाथार्धमकुटः क्षपानाथसमानना ।  
क्षमानिधिः क्षमापूज्या क्षमाकान्तः क्षमावती ॥ १९४॥  
  
क्षामक्षामः क्षाममध्या क्षिप्रजित् क्षिप्रसिद्धिदा ।  
क्षुद्रेतरप्रसन्नात्मा क्षुद्रशून्यविनाशिनी ॥ १९५॥  
  
क्षेत्रेश्वरः क्षेत्रकरी क्षेत्रवृद्धः क्षयापहा ।  
क्षेमङ्करः क्षणप्रीता क्षणदाचरभञ्जनः ॥ १९६॥  
  
क्षयवृद्धिविहीना च क्षेत्रज्ञः क्षेत्रवासिनी ।  
क्षयापस्मारशमनः क्षेत्रपालसुपूजिता ॥ १९७॥  
  
क्षणपूजाप्रसन्नात्मा क्षौमाम्बरपरिष्कृता ।  
क्षुद्ररोगापहारी च क्षुद्रकृत्यपराङ्मुखा ॥ १९८॥  
  
क्षोणीरथसमारूढः क्षोभिणी क्षोभदायकः ।  
अकारादिक्षकारान्तवर्णमालाविभूषणः ॥ १९९॥  
  
आखण्डलादिगीर्वाणगणाराधितपादुका ।  
इनशीतांशुदहनलोचनश्चेष्टसिद्धिदा ॥ २००॥  
  
ईड्य ईषत्स्मितमुखी उद्यत्सूर्यसमप्रभः ।  
ऊर्ध्वाम्नायसमारूढा ऋणत्रयविमोचकः ॥ २०१॥  
  
रूपनिर्जितकन्दर्पो लुब्धकीरूपधारिणी ।  
लुब्धकाङ्गसमाविष्ट एषणारहितार्चिता ॥ २०२॥  
  
एकाधिपत्य फलदः ऐहिकामुष्मिकप्रदा ।  
ओकारमन्त्रसर्वस्वः औदार्यगुणशालिनी ॥ २०३॥  
  
अम्बिकाप्राणदयितो अन्नपूर्णेश्वरेश्वरी ।  
अर्धाद्रिशिखरावास अर्धनारीनरेश्वरी ॥  
  
अर्धाद्रिशिखरावासार्धनारीश्वरमूर्तये नमः ॥ ॐ।  
  
इति अर्धनारीश्वरसहस्रनामस्तोत्रं सम्पूर्णम् ।  
  
  
Encoded and proofread by PSA Easwaran  
  
