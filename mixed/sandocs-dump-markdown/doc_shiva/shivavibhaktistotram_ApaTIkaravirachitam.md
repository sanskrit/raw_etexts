+++
"Text title" = "Shivavibhakti Stotram"
"File name" = "shivavibhaktistotram.itx"
itxtitle = "shivavibhaktistotram (ApaTIkaravirachitam)"
engtitle = "shivavibhaktistotram"
Category = "shiva, ApaTIkara"
Location = "doc_shiva"
Sublocation = "shiva"
Author = "ma. sa. ApaTIkara"
Language = "Sanskrit"
Subject = "philosophy/hinduism/religion"
"Transliterated by" = "Mandar Mali aryavrutta gmail.com"
"Proofread by" = "Mandar Mali aryavrutta gmail.com"
"Description/comments" = "stotrapanchadashI by Shri M. S. Apatikar, Satara"
Source = "Sharada year 11, Vol 21-22, September 1970"
Indexextra = "(Scan)"
Acknowledge-Permission = "Pt. Vasant A. Gadgil, Sharada Gaurava Granthamala, 425 Sadashv Peth, Pune 30"
"Latest update" = "September 14, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "शिवविभक्तिस्तोत्रम् (आपटीकरविरचितम्)"

+++
  
 श्रीशिवविभक्तिस्तोत्रम्   
     (स्रग्विणी)  
अव्ययः स्वस्तिदः शङ्करः पातु मां  
     ईश्वरस्त्र्यम्बकः सिद्धिदः पातु माम् ।  
ऊर्ध्वरेताः शिवो धूर्जटिः पातु मां  
     भास्वरो भैरवो मुक्तिदः पातु माम् ॥ १॥  
  
अष्टमूर्ति शिवं विश्वनाथं हरं  
     भूतनाथं भवं वैद्यनाथं मृडम् ।  
दक्ष-जामातरं यज्ञविध्वंसकं  
     भालनेत्रं सदा सादरं नौम्यहम् ॥ २॥  
  
योगिना निर्मितं विश्वमेतत् पुरा  
     शम्भुना रक्षितं विश्वमेतत् सदा ।  
शूलिना नाशिता आपदः प्राणिनां  
     सौख्यदं तं शिवं प्राञ्जलिः स्तौम्यहम् ॥ ३॥  
  
शम्भवे स्थाणवे भिक्षवे योगिने  
     शूलिने धन्विने दैत्यहन्त्रे नमः ।  
विश्वकर्त्रे नमो विश्वधर्त्रे नमो  
     विश्वसंहारिणे भक्तपात्रे नमः ॥ ४॥  
  
वह्रिनेत्रात्तथा सर्वभूतात्मनो  
     नीलकण्ठात्तथा शैलजावल्लभात् ।  
वामदेवात्तथा दक्षयज्ञान्तकाद्  
     व्योमकेशात्परं दैवतं नापरम् ॥ ५॥  
  
यज्ञसंहारिणः शूलिनः शृङ्गिणो  
     जाह्नवीधारिणो धन्विनो धूर्जटेः ।  
अष्टमूर्तेस्तथा भानुकोटिद्युतेः  
     पादपद्मं सदा ध्यायते योगिभिः ॥ ६॥  
  
ईश्वरे शङ्करे पार्वतीवल्लभे  
     त्र्यम्बके धूर्जटौ सर्वभूताधिपे ।  
चन्द्रचूडे तथा व्याघ्रचर्मावृते  
     विश्वनाथे मनः सर्वदा लीयताम् ॥ ७॥  
  
शूलपाणे विभो विश्वनाथ प्रभो  
     भस्ममन्दाकिनीभूषिताङ्ग प्रभो ।  
अष्टमूर्ते विभो मुण्डमाल प्रभो  
     चन्द्रमौले विभो धुर्जटे पाहि माम् ॥ ८॥  
  
विभक्तिरूपस्य सदाशिवस्य  
     स्तोत्रं सुरम्यं मनुजः पठित्वा ।  
अनन्यचित्तेन प्रतिप्रभातं  
     कल्याणमाप्नोतु शिवप्रसादात् ॥ ९॥  
  
इति श्री आपटीकरविरचितं श्रीशिवविभक्तिस्तोत्रं सम्पूर्णम् ।  
  
Encoded and proofread by Mandar Mali aryavrutta gmail.com  
  
