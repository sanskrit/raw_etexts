+++
"Text title" = "Shri Mallikarjuna Mangalashasanam"
"File name" = "mallikArjunamangalAshAsanam.itx"
itxtitle = "mallikArjunamaNgalAshAsanam"
engtitle = "mallikArjunamangalAshAsanam"
Category = "shiva, mangala"
Location = "doc_shiva"
Sublocation = "shiva"
Language = "Sanskrit"
Subject = "philosophy/hinduism/religion"
Indexextra = "(Info)"
"Latest update" = "July 7, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "मल्लिकार्जुनमण्गलाशासनम्"

+++
  
 श्रीमल्लिकार्जुनमङ्गलाशासनम्   
उमाकान्ताय कान्ताय कामितार्थप्रदायिने ।  
श्रीगिरीशाय देवाय मल्लिनाथाय मङ्गलम् ॥ १॥  
  
सर्वमङ्गलरूपाय श्रीनगेन्द्रनिवासिने ।  
गङ्गाधराय नाथाय श्रीगिरीशाय मङ्गलम् ॥ २॥  
  
सत्यानन्दस्वरूपाय नित्यानन्दविधायने ।  
स्तुत्यायश्रुतिगम्याय श्रीगिरीशाय मङ्गलम् ॥ ३॥  
  
मुक्तिप्रदाय मुख्याय भक्तानुग्रहकारिणे ।  
सुन्दरेशाय सौम्याय श्रीगिरीशाय मङ्गलम् ॥ ४॥  
  
श्रीशैले शिखरेश्वरङ्गणपतिं श्रीहाटकेशं पुन-  
     स्सारङ्गेश्वरबिन्दुतीर्थममलङ्घण्टार्कसिद्धेश्वरम् ।  
गङ्गां श्रीभ्रमराम्बिकाङ्गिरिसुतामारामवीरेश्वरं  
     शङ्खञ्चक्रवराहतीर्थमनिशं श्रीशैलनाथं भजे ॥ ५॥  
  
हस्तेकुरङ्गङ्गिरिमध्यरङ्गं  
     शृङ्गारिताङ्गङ्गिरिजानुषङ्गम् ।  
मूर्देन्दुगङ्गम्मदनाङ्गभङ्गं  
     श्रीशैललिङ्गं शिरसा नमामि ॥ ६॥  
  
इति श्रीमल्लिकार्जुनमङ्गलाशासनं सम्पूर्णम् ।  
  
  
