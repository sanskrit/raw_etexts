+++
"Text title" = "Shiva Sahasranama Stotram from Shivarahasya adhyAya 24"
"File name" = "shivasahasranAmastotramshivarahasya24.itx"
itxtitle = "shivasahasranAmastotram (shivarahasyAntargatam adhyAya 24)"
engtitle = "shivasahasranAmastotram shivarahasyAntargatam adhyAya 24"
Category = "shiva, sahasranAma"
Location = "doc_shiva"
Sublocation = "shiva"
Language = "Sanskrit"
Subject = "philosophy/hinduism/religion"
"Transliterated by" = "Sivakumar Thyagarajan shivakumar24 at gmail.com"
"Proofread by" = "Sivakumar Thyagarajan, NA"
Description-comments = "See corresponding nAmavalI."
Source = "Shivarahasya Chapter 24"
Indexextra = "(Scan, nAmAvalI)"
"Latest update" = "May 9, 2020"
"Send corrections to" = "Sanskrit@cheerful.com"
"Site access" = "http://sanskritdocuments.org"
title = "शिवसहस्रनामस्तोत्रम् (शिवरहस्यान्तर्गतम् अध्याय २४)"

+++
  
 श्रीशिवसहस्रनामस्तोत्रम् शिवरहस्यान्तर्गतम् अध्याय २४   
शिवरहस्ये चतुर्विंशोऽध्यायः ॥  
  
ॐ श्रीगणेशाय नमः ।  
स्कन्द उवाच -  
ओङ्कारकण्ठनिलयः ओङ्कारार्थप्रकाशकृत् ।  
ओङ्कारबीजसुप्रीतः ओङ्कारस्वरमात्रकः ॥ १॥  
  
ओङ्कारार्थः ओमितीड्यो नानामन्त्रस्वरूपवान् ।  
नादरूपो नाशिताघो नामरूपगुणातिगः ॥ ३॥  
  
नागाजिनोत्तरासङ्गो नामप्रीतो नताखिलः ।  
मायातीतो माधवेयो मार्गमाणो महेश्वरः ॥ ४॥  
  
मांसादनो मातृमेयमानादिगुणवर्जितः ।  
शिवः शिवतरोऽशीतः शीतांशुकृतभूषणः ॥ ५॥  
  
शिवेतरहरः शम्भुः शिशिरर्तुप्रवर्तकः ।  
वामदेवो वशी शान्तो वाद्यमोदोऽवसानकृत् ॥ ६॥  
  
वामश्चक्रप्रदो वाग्मी वाय्वाहारोऽगदो वसुः ।  
यामीनीशकलामौलिर्यातायानप्रियोयमी ॥ ७॥  
  
यमप्रभथनो यष्टा यजमानो यतीश्वरः ।  
सिन्धुनिषङ्गः सिंहेन्द्रः सिनीवालीस्तुतिप्रियः ॥ ८॥  
  
सिन्धुसिंहासनासीनः सिन्धुराङ्गत्वगम्बरः ।  
धनाधीशोऽन्धसां नाथ धर्माधर्मविचारकः ॥ ९॥  
  
धौम्यो धाता धराधीशो धूर्जटिर्धर्मकेतनः ।  
नमिताषेषदिक्पालो नरनारायणार्चितः ॥ १०॥  
  
नतिप्रीतो नमस्कार्य नगधृङ् नगवासभूः ।  
मयस्करो मन्त्ररूप मस्करी मस्तकाम्बुधृक् ॥ ११॥  
  
मन्मथान्तकरो मन्युः मनस्वी मननातिगः ।  
कपालपाणिः कालात्मा किष्कुः कीर्तिप्रदायकः ॥ १२॥  
  
कुसुमार्चनसुप्रीतः कुशलः केकयेश्वरः ।  
कैलासमौलिनिलयः कोपात्मा कौलमार्गवित् ॥ १३॥  
  
कटाक्षपूज्यः कस्तुरीगन्धः वासैकमेदुरः ।  
खण्डपर्शुः खाण्डवासः खिल्यः खीरप्रियः खुसः (खसः) ॥ १४॥  
  
खण्डपः खेटधृक् खैरः खान्तकृत् स्वर्धुनीश्वरः ।  
खण्डितारातिनिलयः खर्जूरवनमध्यगः ॥ १५॥  
  
गयासुरहरो गार्ग्यो गिरीशो गीतिवर्धनः ।  
गुरुर्गुर्जरगो गेयो गौरीभर्ताथ गैरिकः ॥ १६॥  
  
गोवर्धनो गन्धवहो गन्ता गर्वप्रणाशकृत् ।  
घण्टाध्वनिप्रियो घस्थो घनगर्भो घनाघनः ॥ १७॥  
  
चन्द्रचूडश्चारुरूपश्चित्रकर्मा चितिप्रियः ।  
चीनाजिनी चञ्चुचूडश्चैत्री चैत्ररथाश्रितः ॥ १८॥  
  
चेतोऽच्युतोऽथ चण्डांशुः चमसोद्भेदवासकृत् ।  
छत्रधृक् छान्दसश्छागवाहनः छद्मरूपधृक् ॥ १९॥  
  
छेत्ता छेदकरोऽच्छादः छन्दोगश्छान्दसप्रियः ।  
जयदो जागतो जिग्युर्जयदा जीवितप्रदः ॥ २०॥  
  
जयकृत् जैत्रसञ्जेता जिष्णुर्जपपरायणः ।  
जकुटाद्रिकृतावासो जटिलो जम्बुकेश्वरः ॥ २१॥  
  
जननो जूतिगो जूटी जङ्गमाजङ्गमात्मकः ।  
झञ्झावाद्यरतो झङ्कारवप्रीतोऽथ झर्झरी ॥ २२॥  
  
झङ्कारकृत् झाङ्करिको झषकेतननाशनः ।  
यमो यामप्रियो यन्ता यजमानो यमी यजुः ॥ २३॥  
  
यशस्करो यत्नपरो यष्टा यज्ञेश्वरो यतिः ।  
टङ्काप्रियष्टङ्ककरष्टक्कारष्टारवाहनः ॥ २४॥  
  
नीलकण्ठः कालकालः कमेरः कश्मलापहा ।  
वैकुण्ठपूजापीठस्थः द्विठान्तमनुमध्यगः ॥ २५॥  
  
डाम्भिको डमरुप्रीतो डामरीतन्त्रपूरकः ।  
दाडिमीफलसुप्रीतः डम्भो डम्भप्रियो जडः ॥ २६॥  
  
ढक्कारवप्रियो ढक्काधरो ढक्कारिकाप्रियः ।  
ढुण्ढो गूढो महाबाढो गूढपाद् वरभूषणः ॥ २७॥  
  
णकारवाच्यो गणपः फणाधरवरप्रियः ।  
वीणापाणिः शूलपाणिः कणपाद् कणभक्षणः ॥ २८॥  
  
तस्करस्तीर्थकृत् तीर्थ्यस्तुर्यस्तूर्यरवप्रियः ।  
तेजस्वी तेजसां नाथस्तोषणस्तौल्यलालितः ॥ २९॥  
  
तन्तुस्तमालनीलाङ्गस्तारकस्ताम्रतारणः ।  
धकारो (थकारो) मन्मथारातिः प्रमथेश कुथावृतः ॥ ३०॥  
  
कम्पाकोऽथ कथाप्रीतः कौथुमो गीतसुप्रियः ।  
दमनो दान्तनिलयो दिनेशो दानवानलः ॥ ३१॥  
  
दुर्दान्तो दूतहरणो देशकालोऽथ दैववित् ।  
दोषघ्नो दुर्गतिघ्नोऽथ दण्डपाणिर्दयापरः ॥ ३२॥  
  
धनदो धान्यदो धारो धुन्धुकौको धुरन्धरः ।  
धेनुप्रियो धैर्यधनो धर्माधर्मविशारदः ॥ ३३॥  
  
नम्योऽनादिर्नीतिरतो नृत्तज्ञो नेत्रपालकः ।  
नतार्तिशमनो नेताऽनन्तो नामविवर्जितः ॥ ३४॥  
  
पद्मनेत्रप्रपूज्याङ्घ्रिः पार्वतीशः प्रसादकृत् ।  
पीयूषकः पीतवासाः पीनाङ्गः पालकः पविः ॥ ३५॥  
  
पोषणाः पैतृकः पोषः पन्नगाभरणाः परः ।  
फणीश्वरधरः फालनयनः फल्गुकेश्वरः ॥ ३६॥  
  
फूत्कारकृद्युतशिराः फणितः फणिताकृतिः ।  
बर्बरो बाहुमान् बिन्दुर्बिल्मिनिर्बुधवर्धनः ॥ ३७॥  
  
जम्बूप्रीतोऽम्बरगतो बैन्दवासनसंस्थितः ।  
बोधदो बौद्धहृद्बन्धो बलप्रमथनी बली ॥ ३८॥  
  
भयहृद्भानुदृक् भिल्लो भीतिदो भूतिभूषणः ।  
भेरीवाद्यप्रियो देवो भैरवो भोगभाग् भवः ॥ ३९॥  
  
भोज्यपूज्यो भण्डखण्ड भीमो भागविवर्जितः ।  
मनोन्मनो माणवको मितिकृन्मीनलोचनः ॥ ४०॥  
  
मुनिप्रियो मूकपालो मेनकाजनको मनुः ।  
मैनाकवरदो मोचाफलप्रीतो मरुत्वकः ॥ ४१॥  
  
मौनिपूज्यो मन्थरको मस्करी मयशिल्पदः ।  
यशोधनो यायजूको यज्ञकृत् यज्ञनाशनः ॥ ४२॥  
  
यात्रिको यन्त्रमध्यस्थो यशोदातनयार्चितः ।  
रमणो रावणप्रीतो रतिदो रुग्विनाशकृत् ॥ ४३॥  
  
रेतस्वी रैभ्यवरदो रोदनोऽरातिनाशनः ।  
रन्धनो रसपो रामो रतिदा रगणस्थितः ॥ ४४॥  
  
ललाटनयनो लीनो लिङ्गस्थोलिङ्गमस्तक ।  
लुलायवाहहरणो ललुर्लयविवर्जितः ॥ ४५॥  
  
वसुदो वामदेवश्च विश्वनाथो विशालकृत् ।  
वीतिहोत्रमहानेत्रो वेनो वैश्वानरो वटुः ॥ ४६॥  
  
वौषिट्कृत् वामदेव्योऽथ वामभागाङ्गनो वशी ।  
षडध्वगः षडाधारः पाषण्डप्राणखण्डकः ॥ ४७॥  
  
उच्चैर्घोषो घोरवेषो भीषणो बहुभाषणः ।  
शाङ्गः शान्तः शिवः शीतः शुनकः शुन्यकृत् छटः ॥ ४८॥  
  
शेषो विशेषणः शास्ता शतात्मा शौनकार्चितः ।  
सनातनश्च सावित्रः सिन्धुजूटः सुनीथकः ॥ ४९॥  
  
सूतः सेतुः सौतिकरः सैकतः सन्नतिः समः ।  
क्षपापतिकलाधारी क्षात्रकर्मा क्षितीरभः ॥ ५०॥  
  
क्षुद्रकर्मविनाशात्मा क्षुत्तृष्णादिविवर्जितः ।  
हाहाहूहूहमुखस्तुत्यो हानि(ह्रास) वृद्धिविवर्जितः ॥ ५१॥  
  
हस्तिकृत्तिप्रियो हर्ता हरिकेशो हरो हनुः ।  
हैयङ्गवीनहृदयो हरिदश्वान्तरस्थितः ॥ ५२॥  
  
हंसकाख्यमहानागो हंसकूटाद्रिवासकृत् ।  
भुजङ्गभोगभूषाढ्यो भूतिभूषितविग्रहः ॥ ५३॥  
  
न्यङ्कुहस्तः शम्बरारिनिहन्ताऽथ महेश्वरः ।  
अर्णवान्तःस्थितोयोगी भोगी रागविवर्जितः ॥ ५४॥  
  
कपालघृक् कालकालः कालातीतोऽक्षरः परः ।  
पर्णशय्यो महावैद्य आद्योऽभेद्यो विशारदः ॥ ५५॥  
  
हिरण्यदशनोऽहार्यो मुञ्जिकेशो हरिद्युतिः ।  
हव्यवाहाम्बको नित्यः स्तुत्यो वप्त्याप्रवर्तकः ॥ ५६॥  
  
गयास्तुतो गुणी गोप्ता निर्गुणस्त्रिगुणातिगः ।  
विष्णुप्रीतिकरः शोणः शोणाक्षाः शोणतीरगः ॥ ५७॥  
  
शतावर्तः शाश्वतात्मा शमनान्तकरः शठः ।  
उगणो भगणोऽधीशः प्रभुः सम्मुख ईश्वरः ॥ ५८॥  
  
सद्योजातो वामदेव ईशानोऽघोरपूरुषः ।  
पञ्चब्रह्ममयः पञ्चमुखः पञ्चार्णमध्यगः ॥ ५९॥  
  
पञ्चाक्षरीमध्यगतः पञ्चकोशविवर्जितः ।  
पादपः पवनः पाशः पशुपाशविवर्जितः ॥ ६०॥  
  
पथ्यः पद्मजपूज्याङ्घ्रिः प्रघसः पङ्कजेक्षणः ।  
विश्वो विश्वाधिको नेता विश्वाक्षो विश्वतोमुखः ॥ ६१॥  
  
विष्णुपूज्यो विशां श्रेष्ठो विनायकवरप्रद; ।  
गङ्गाधरोऽम्बिकाभर्ता धर्ता हर्ता जनेश्वरः ॥ ६२॥  
  
मेघवाहः प्रसन्नात्मा कङ्कालकवरो मधुः ।  
वीतिहोत्रमहानेत्रः सत्रपात्रो दिगम्बरः ॥ ६३॥  
  
महास्मशाननिलय ईशानोऽथ गराशनः ।  
महाग्रासो महाभीमो विद्युत्यः शुक्ल ईश्वरः ॥ ६४॥  
  
कन्दर्पदर्पहा कान्तः कपर्दी नीललोहितः ।  
पिनाकपाणिः कालात्मा गोपतिर्वृषवाहनः ॥ ६५॥  
  
सुरमन्दारमालाढ्यः कन्धरोऽनन्तविक्रमः ।  
क्षयद्वीरो मारहारो हरः शीतांशुशेखरः ॥ ६६॥  
  
शताङ्गवरदो होता यजमानो यशस्करः ।  
मयस्करः शङ्करश्च शिपिविष्टः प्रतिष्ठितः ॥ ६७॥  
  
प्रजापतिः पशुपतिः यतीनां प्रतिरग्निभूः ।  
सामगानप्रियः शुद्धः प्रशान्तात्मा स्थिरः प्रभुः ॥ ६८॥  
  
विभुर्विभासकोऽनन्तो रुद्र उग्रो महेश्वरः ।  
जागर्तको जाङ्गलेशो जङ्गमाऽजङ्गमात्मकः ॥ ६९॥  
  
जातुकर्णप्रियो ज्येष्ठः कनिष्ठः श्रेष्ठ उत्तमः ।  
प्रतिष्ठा परमं धाम परमात्मा ऋतं महत् ॥ ७०॥  
  
यन्त्रात्मा मन्त्ररूपात्मा मन्त्ररूपः सदाशिवः ।  
निगमागमसंसेव्यः सुराद्यः प्रतितामहः ॥ ७१॥  
  
सुरासुरगणाध्यक्षः त्र्यक्षो दक्षमखान्तकः ।  
महोक्षवाह उक्षेड्य भगाक्षिहरणोऽक्षतः ॥ ७२॥  
  
अनल्पकल्पः शिल्पादिः सुशीलः कौलपूजितः ।  
स्तव्यो नव्यो भव्यरूपो हव्यकव्यभुगव्ययः ॥ ७३॥  
  
महाबलो महोत्साहो महादेवो महाङ्गधृक् ।  
शतावर्तः शान्तमनाः सहमानः स्तुतिप्रियः ॥ ७४॥  
  
सनातनो वामदेवो मनस्वी मानवर्जितः ।  
गतिदो नतपो वाग्मी उज्वैर्घोषो महाहनुः ॥ ७५॥  
  
त्रिपुण्ड्रफालो भस्माङ्गः पुण्डरीकत्वगम्बरः ।  
गायत्रीमध्यनिलयो मित्ररूपो जगत्प्रभुः ॥ ७६॥  
  
प्रसेनजित्कक्षवासो नरसिंहनिपातनः ।  
कोलदंष्टाधरो भूतो भूतनाथो रतिप्लुतः ॥ ७७॥  
  
कूर्माम्रेडितपादाब्जश्चन्द्रचूडः स्थिरो मृडः ।  
गुढपाद्वरहाराढ्य आढ्यो मौढ्यविनाशकः ॥ ७८॥  
  
दण्डी कुण्डी तण्डुपूज्यो मुण्डी पाषण्डवर्जितः ।  
अलिङ्गो लिङ्गनिलयः स्फुलिङ्गसदृषेक्षणः ॥ ७९॥  
  
बिल्वपूज्यो बिल्मिनिश्च बिलेशयफणाधरः ।  
बाणालिङ्गार्चनप्रीतो वडवानलससम्भवः ॥ ८०॥  
  
बलारातिभुजस्तम्भो भूपतिर्विप्रपूजितः ।  
अन्धकान्तकरो भर्गो गोवृषाङ्क उमाधवः ॥ ८१॥  
  
धनञ्जयाक्षः कञ्चाक्षपूज्यपादाम्बुजद्वयः ।  
वीतरागः सान्द्रसुखो वङ्कशङ्कुशरो हरः ॥ ८२॥  
  
हयग्रीवार्चितो हेतिधरो भिक्षाटनप्रियः ।  
(भिक्षाटनप्रियः-  
मांसादनप्रियः इति मातृकायां पाठः । भगवतः सर्वात्मकतया  
सर्वविशेषण विशिष्टत्वमस्त्येव । निषाद व्याध भक्तैरपि पूज्य  
मानत्वात् तदुपहृतमांसभक्ष्यादनत्वं तद्दृष्ट्या युज्यत एव ।)  
अत्र युक्ता -युक्त्व -निर्णयः पाठकविद्वदधीनः ।  
त्रिमधुस्त्रिसुपर्णात्मा पर्णशायी महेश्वरः ॥ ८३॥  
  
अञ्जनाक्षः खञ्जनात्मा रञ्जनो रङ्गनृत्यकृत् ।  
वायुरायुःप्रदो मध्यो गह्वरेष्टोऽन्तकान्तकः ॥ ८४॥  
  
शर्वः सर्वगतः स्थाणुः स्थविष्ठः सुप्रसन्नवाक् ।  
शब्दः स्पर्शो रसो रूपं गन्धश्चन्द्रो विभावसुः ॥ ८५॥  
  
सर्वेन्द्रियगुणातीतः सर्वेन्द्रियविवर्जितः ।  
सर्वेषां प्रभुरीशानः सर्वेषां शरणं सुहृत् ॥ ८६॥  
  
सीमा भूमा महानात्मा प्रतिष्ठा पुरुषः परः ।  
पुच्छं ब्रह्म ऋतं सत्यं हरो वैष्णवपिङगलः ॥ ८७॥  
  
ऊर्ध्वरेता विरूपाक्षः क्षितीशः क्षान्तिवर्धनः ।  
सविशेषो निर्विशेषः शेषाहिकटकोज्जलः ॥ ८८॥  
  
रस आनन्द आतार्यः शष्पः फेन्यः सिकत्यकः ।  
प्रवाह्यो गेह्यवाह्यश्च प्रसाद्यः प्रमथाधिपः ॥ ८९॥  
  
ज्ञानदो धनदो धीरो दुन्दुभ्यो भीतिनाशकृत् ।  
मयस्करो मस्करी च तस्करो भास्करेक्षणः ॥ ९०॥  
  
यशस्करः कुलुञ्चेशो भिषजामधिपो युवा ।  
वर्णी वन्यो गृहस्थश्च सन्यासी न्यासमध्यगः ॥ ९१॥  
  
भीमः सोमः प्रशान्तात्मा धाम धूमसवर्णभृत् ।  
कामदः काममथनः क्रथनः कनकाम्बरः ॥ ९२॥  
  
समो निः सीममहिमा वनेशः क्षेत्रनायकः ।  
कैलासशैलनिलयो विलयो लयवर्जितः ॥ ९३॥  
  
रक्षाकरो राक्षसघ्नो लास्यप्रीतो रतिप्रदः ।  
प्रदोषताण्डवपरः सर्वदोषहरो हरिः ॥ ९४॥  
  
आखण्डलमुखस्तुत्यो मेरुकोदण्डधृग्वरः ।  
वेदघोटः पाटिताशोह्यहिज्यो ब्रह्मसारथिः ॥ ९५॥  
  
सूर्यचन्द्रमहाचक्रो हरिबाणोऽम्बरावृतः ।  
क्ष्मारथस्त्रिपुरारातिः कण्वपूज्यो विचारकः ॥ ९६॥  
  
शूली हली लाङ्गली च मुसली कुशली बली ।  
गदी शङ्खी वशी चक्री कवची चान्धसां पतिः ॥ ९७॥  
  
निषङ्गसागरः शम्भुः शान्तः सङ्गविवर्जितः ।  
धीरोदात्त उदात्तश्च स्वरितः प्रचयस्वरः ॥ ९८॥  
  
प्रणवः प्राणदः शोणः कणादः फणिकङ्कणः ।  
मौनी मानी जितारातिः रीति धातुमयो महान् ॥ ९९॥  
  
अणोरणीयान् सुभगो महतोऽपि महत्तरः ।  
स्वराट् सम्राट् विराड् धाता विधातो सर्वतोमुखः ॥ १००॥  
  
मेधाधिपो गाधिपूज्योह्याधिव्याधिविनाशनः ।  
गाधाधिपो व्याधिनीशः कलधौतप्रभोऽबलः ॥ १०१॥  
  
वेदगर्भो नीलकण्ठः कुण्ठिताघः कृपाकरः ।  
जगदम्बापतिः साम्बस्त्र्यम्बको रविबिम्बगः ॥ १०२॥  
  
सुधासागरमध्यस्थो मणिद्वीपनिकेतनः ।  
कदम्बवनमध्यस्थः नीपवापीप्रपान्तरः ॥ १०३॥  
  
पापतापहरो गोप्ता शम्बरारिनिषूदनः ।  
त्रियम्बको वरनटो जटाजूटविभूषितः ॥ १०४॥  
  
काट्यो नीप्यश्च सूद्यश्च सरस्यो मेध्य वैद्युतः ।  
ईध्य्र आतप्य आतार्य आलाद्यश्चन्द्रशेखरः ॥ १०५॥  
  
रेष्म्यो रस्यश्च वैशन्तोऽनाद्यः कूप्यो वटोद्भवः ।  
आहनन्यश्च दुन्दुभ्यः सिकत्यः फेन्यवन्यकः ॥ १०६॥  
  
प्रवाह्यश्च सिकत्यश्च प्रवाह्यो गेह्य एव च ।  
(सिकत्यश्च - नामसाहस्रेऽस्मिन् पौनरुक्त्यं दृश्यते ।)  
हिरण्यतल्प आताम्रो भवो रुद्रः पितामहः ॥ १०७॥  
  
संसारवैद्यो विश्वात्मा गजश्चक्रप्रवर्तकः ।  
मेरुः पिता स्विषुः पाता गरिष्ठो गह्वरस्तरुः ॥ १०८॥  
  
हिरण्यबाहुराशास्यः सेनानीर्गिरिशो मृडः ।  
सुधन्वा बिल्वपत्रार्च्यो गोनर्दोऽथ वृषाकपिः ॥ १०९॥  
  
उरुगायः कल्पवृक्षो ज्योतिर्हेतिर्विभावसुः ।  
सुतिथिः कौशिको धूर्तो धुत्तूरकुसुमप्रियः ॥ ११०॥  
  
उमाधवो माधवार्च्यो भस्मरुद्राक्षभूषितः ।  
गङ्गातुङ्गजटामौलिर्नर्मदाशर्मदायकः ॥ १११॥  
  
तमालमालासुगलः करवाललसत्करः ।  
अट्टाट्टहासो विकटो दंष्ट्राकुटिलवक्त्रकः ॥ ११२॥  
  
रक्तवृत्तेक्षणः सुभ्रूः श्वभ्रो हर्ता कवीश्वरः ।  
फुल्लनीलोत्पलस्रग्वी शम्याकार्च्यो विरोधहा ॥ ११३॥  
  
आर्यः सूर्यप्रभः शास्ता सुहस्तो बस्तचर्मधृक् ।  
क्षेत्रेशो जन्महा चात्मा अमोघश्चाद्रिजापतिः ॥ ११४॥  
  
शाणचीरधरोऽघोर बर्बरो भैरवः सखा ।  
उष्णीषवसनच्छन्न उपानत्पात्प्लवः शिवः ॥ ११५॥  
  
वृक्षपल्लवसन्मौलिः शुनाम्पतिरपां पतिः ।  
जघन्यो बुघ्नियश्छन्दोऽप्यरुणो भगणेन्द्रधृक् ॥ ११६॥  
  
कुमारजनको वेत्ता परिवीतोपवीतधृक् ।  
बभ्रुः सुचेता मीढ्वांश्च आषढो द्रापिरुत्तमः(?) ॥ ११७॥  
  
एकाक्षो नैकपात् सुभ्रूः अधिपो मित्रपः शिवः ।  
क्षेत्रपः स्वपतिर्देवो धनपः शत्रुनाशकृत् ॥ ११८॥  
  
अन्नेषुश्चैव वातेषुस्तीर्थेषुप्रपथां पतिः ।  
आयुर्दो धनदो धीरो रसः शिवतरो भृगुः ॥ ११९॥  
  
एवं नामसहस्रेण तुष्टावाष्टाकृतिं हरम् ।  
स्कन्दनन्दितमन्दारवृन्दारकगणानतः ॥ १२०॥  
  
शृण्वन् पठन् शिवं चार्चन् बिल्वैः पर्वणि सर्वथा ।  
ज्योक् स जीवति वंशेन सर्वसम्पदमश्नुते ॥ १२१॥  
  
आम्नायसर्वार्थसहस्रनाम्नां  
     भूम्नां च सीमान्तमहिम्ननाम्नाम् ।  
लेशेऽप्यशेषांशविशेषशब्दवित्  
     किं वास्य शेषः स मुखेन वक्ति ॥ १२२॥  
  
नाम्नां सहस्रं प्रचपन्नधघ्नं  
     ब्रध्नः प्रभो जायत एव सत्यम् ।  
अहो न कोऽपीह नहीनपुण्य-  
     महीनवंश्यो लभतेऽस्य किं गुणम् ॥ १२३॥  
  
इति श्रीशिवरहस्ये द्वादशांशे स्कन्दकृत  
शिवसहस्रनामस्तुतिर्नाम चतुर्विंशोऽध्यायः ॥  
  
  
Encoded and proofread by Sivakumar Thyagarajan, NA  
  
