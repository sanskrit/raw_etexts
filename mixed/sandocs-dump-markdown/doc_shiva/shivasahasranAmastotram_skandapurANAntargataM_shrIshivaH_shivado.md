---
Category: sahasranAma, shiva
Description/comments: See corresponding stotra
File name: shivasahasranAmastotramskanda.itx
Language: Sanskrit
Latest update: July 16, 2019
Location: doc_shiva
Proofread by: Gopal Upadhyay gopal.j.upadhyay gmail.com
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: shiva
Text title: Shiva Sahasranama Stotram
Transliterated by: Gopal Upadhyay gopal.j.upadhyay gmail.com
engtitle: shivasahasranAmastotram
itxtitle: shivasahasranAmastotram (skandapurANAntargataM shrIshivaH shivado)
title: शिवसहस्रनामस्तोत्रम् (स्कन्दपुराणान्तर्गतं श्रीशिवः शिवदो)

---
  
 श्रीशिवसहस्रनामस्तोत्रम् स्कन्दपुराणान्तर्गतम्   
श्रीगणेशाय नमः ।  
श्रीभैरवाय नमः ।  
श्रीउमामहेश्वराभ्यां नमः ॥  
  
अरुन्धत्युवाच ।  
मुने वद महाभाग नारदेन यथा स्तुतः ।  
सहस्रनामभिः पुण्यैः पापघ्नैः सर्वकामदैः ॥ १॥  
  
यानि यानि च नामानि नारदोक्तानि वै मुने ।  
रागोत्पत्तिं विस्तरेण नामानि च वद प्रिय ॥ २॥  
  
वसिष्ठ उवाच ।  
साधु साधु महाभागे शिवभक्तिर्यतस्त्वयि ।  
तपःशुद्धो नारदोऽसौ ददर्श परमेश्वरम् ॥ ३॥  
  
दृष्ट्वा तद्वै परं ब्रह्म सर्वज्ञो मुनिपुङ्गवः ।  
सस्मार प्रियनामानि शिवोक्तानि प्रियां प्रति ॥ ४॥  
  
नारदोऽस्य ऋषिः प्रोक्तोऽनुष्टुप्च्छन्दः प्रकीर्तितः ।  
श्रीशिवः परमात्मा वै देवता समुदाहृता ॥ ५॥  
  
धर्मार्थकाममोक्षेषु विनियोगः प्रकीर्तितः ।  
सर्वारम्भप्रसिद्ध्यर्थमाधिव्याधिनिवृत्तये ॥ ६॥  
  
अस्य श्रीशिवसहस्रनामस्तोत्रमहामन्त्रस्य नारद ऋषिः ।  
अनुष्टुप् छन्दः । परमात्मा श्रीशिवो देवता ।  
धर्मार्थकाममोक्ष चतुर्विधपुरुषार्थसिध्यर्थे सर्व कर्म(कामना)  
सिध्यर्थे सर्व आधि व्याधि निवृत्यर्थे सहस्रनामजपे विनियोगः ।  
  
नारद उवाच ।  
श्रीशिवः शिवदो भव्यो भावगम्यो वृषाकपिः ।  
वृषध्वजो वृषारूढो वृषक वृषेश्वरः ॥ ७॥  
  
शिवाधिपः शितः शम्भुः स्वयम्भूरात्मविद्विभुः ।  
सर्वज्ञोबहुहन्ताचभवानीपतिरच्युतः ॥ ८॥  
  
तन्त्रशास्त्रप्रमोदी च तन्त्रशास्त्रप्रदर्शकः ।  
तन्त्रप्रियस्तन्त्रग्मयोतन्त्रोवानन्ततन्त्रकः ॥ ९॥  
  
तन्त्रीनादप्रियोदेवोभक्ततन्त्रविमोहितः ।  
तन्त्रात्मातन्त्रनिलयस्तन्त्रदर्शीसुतन्त्रकः ॥ १०॥  
  
महादेव उमाकान्तश्चन्द्रशेखर ईश्वरः ।  
धूर्ज्जटिस्त्र्यम्बको धूर्तो धूर्तशत्रुरमावसुः ॥ ११॥  
  
वामदेवो मृडः शम्भुः सुरेशो दैत्यमर्दनः ।  
अन्धकारहरो दण्डो ज्योतिष्मान् हरिवल्लभः ॥ १२॥  
  
गङ्गाधरो रमाकान्तः सर्वनाथः सुरारिहा ।  
प्रचण्डदैत्यविध्वंसी जम्भारातिररिन्दमः ॥ १३॥  
  
दानप्रियो दानदो दानतृप्तो दानवान्तकः ।  
करिदानप्रियो दानी दानात्मा दानपूजितः ॥ १४॥  
  
दानगम्यो ययातिश्च दयासिन्धुर्दयावहः ।  
भक्तिगम्यो भक्तसेव्यो भक्तिसन्तुष्टमानसः ॥ १५॥  
  
भक्ताभयप्रदो भक्तो भक्ताभीष्टप्रदायकः ।  
भानुमान् भानुनेत्रश्च भानुवृन्दसमप्रभः ॥ १६॥  
  
सहस्रभानुः स्वर्भानुरात्मभानुर्जयावहः ।  
जयन्तो जयदो यज्ञो यज्ञात्मा यज्ञविज्जयः ॥ १७॥  
  
जयसेनो जयत्सेनो विजयो विजयप्रियः ।  
जाज्वल्यमानो ज्यायांश्च जलात्मा जलजो जवः ॥ १८॥  
  
पुरातनः पुरारातिस्त्रिपुरघ्नो रिपुघ्नकः ।  
पुराणः पुरुषः पुण्यः पुण्यगम्योऽतिपुण्यदः ॥ १९॥  
  
प्रभञ्जनः प्रभु पूर्णः पूर्णदेवः प्रतापवान् ।  
प्रबलोऽतिबलो देवो वेदवेद्यो जनाधिपः ॥ २०॥  
  
नरेशो नारदो मानी दैत्यमानविमर्दनः ।  
अमानो निर्ममो मान्यो मानवो मधुसूदनः ॥ २१॥  
  
मनुपुत्रो मयारातिर्मङ्गलो मङ्गलास्पदः ।  
मालवो मलयावासो महोभिः संयुतोनलः ॥ २२॥  
  
नलाराध्यो नीलवासा नलात्मा नलपूजितः ।  
नलाधीशो नैगमिको निगमेन सुपूजितः ॥ २३॥  
  
निगमावेद्यरूपो हि धन्यो धेनुरमित्रहा ।  
कल्पवृक्षः कामधेनुर्धनुर्धारी महेश्वरः ॥ २४॥  
  
दामनो दामिनीकान्तो दामोदर हरेश्वरः ।  
दमो दान्ता दयावान्श्च दानवेशो दनुप्रियः ॥ २५॥  
  
दन्वीश्वरो दमी दन्ती दन्वाराध्यो जनुप्रदः ।  
आनन्दकन्दो मन्दारिर्मन्दारसुमपूजितः ॥ २६॥  
  
नित्यानन्दो महानन्दो रमानन्दो निराश्रयः ।  
निर्जरो निर्जरप्रीतो निर्जरेश्वरपूजितः ॥ २७॥  
  
कैलासवासी विश्वात्मा विश्वेशो विश्वतत्परः ।  
विश्वम्भरो विश्वसहो विश्वरूपो महीधरः ॥ २८॥  
  
केदारनिलयो भर्ता धर्ता हर्ता हरीश्वरः ।  
विष्णुसेव्यो जिष्णुनाथो जिष्णुः कृष्णो धरापतिः ॥ २९॥  
  
बदरीनायको नेता रामभक्तो रमाप्रियः ।  
रमानाथो रामसेव्यः शैब्यापतिरकल्मषः ॥ ३०॥  
  
धराधीशो महानेत्रस्त्रिनेत्रश्चारुविक्रमः ।  
त्रिविक्रमो विक्रमेशस्त्रिलोकेशस्त्रयीमयः ॥ ३१॥  
  
वेदगम्यो वेदवादी वेदात्मा वेदवर्द्धनः ।  
देवेश्वरो देवपूज्यो वेदान्तार्थप्रचारकः ॥ ३२॥  
  
वेदान्तवेद्यो वैष्णवश्च कविः काव्यकलाधरः ।  
कालात्मा कालहृत्कालः कलात्मा कालसूदनः ॥ ३३॥  
  
केलीप्रियः सुकेलिश्च कलङ्करहितः क्रमः ।  
कर्मकर्ता सुकर्मा च कर्मेशः कर्मवर्जितः ॥ ३४॥  
  
मीमांसाशास्त्रवेत्ता यः शर्वो मीमांसकप्रियः ।  
प्रकृतिः पुरुषः पञ्चतत्त्वज्ञो ज्ञानिनां वरः ॥ ३५॥  
  
साङ्ख्यशास्त्रप्रमोदी च सङ्ख्यावान्पण्डितः प्रभुः ।  
असङ्ख्यातगुणग्रामो गुणात्मा गुणवर्जितः ॥ ३६॥  
  
निर्गुणो निरहङ्कारो रसाधीशो रसप्रियः ।  
रसास्वादी रसावेद्यो नीरसो नीरजप्रियः ॥ ३७॥  
  
निर्मलो निरनुक्रोशी निर्दन्तो निर्भयप्रदः ।  
गङ्गाख्योतोयं च मीनध्वजविमर्दनः ॥ ३८॥  
  
अन्धकारिबृहद्दंष्ट्रो बृहदश्वो बृहत्तनुः ।  
बृहस्पतिः सुराचार्यो गीर्वाणगणपूजितः ॥ ३९॥  
  
वासुदेवो महाबाहुर्विरूपाक्षो विरूपकः ।  
पूष्णो दन्तविनाशी च मुरारिर्भगनेत्रहा ॥ ४०॥  
  
वेदव्यासो नागहारा विषहा विषनायकः ।  
विरजाः सजलोऽनन्तो वासुकिश्चापराजितः ॥ ४१॥  
  
बालो वृद्धो युवा मृत्युर्मुत्युहा भालचन्द्रकः ।  
बलभद्रो बलारातिर्दृढधन्वावृषध्वजः ॥ ४२॥  
  
प्रमथेशो गणपतिः कार्तिकेयो वृकोदरः ।  
अग्निगर्भोऽग्निनाभश्च पद्मनाभः प्रभाकरः ॥ ४३॥  
  
हिरण्यगर्भो लोकेशो वेणुनादः प्रतर्दनः ।  
वायुर्भगो वसुर्भर्गो दक्षः प्राचेतसो मुनिः ॥ ४४॥  
  
नादब्रह्मरतो नादी नन्दनावास अम्बरः ।  
अम्बरीषोम्बुनिलयो जामदग्न्यः परात्परः ॥ ४५॥  
  
कृतवीर्यसुतो राजा कार्तवीर्यप्रमर्दनः ।  
जमदग्निर्जातरूपो जातरूपपरिच्छदः ॥ ४६॥  
  
कर्पूरगौरो गौरीशो गोपतिर्गोपनायकः ।  
प्राणीश्वरः प्रमाणज्ञो प्रमेयोऽज्ञाननाशनः ॥ ४७॥  
  
हंसो हंसगतिर्मीनो ब्रह्मा लोकपितामहः ।  
यमुनाधीश्वरो याम्यो यमभीतिविमर्दनः ॥ ४८॥  
  
नारायणो नारपूज्यो वसुवर्णो वसुप्रियः ।  
वासवो बलहा वृत्रहन्ता यन्ता पराक्रमी ॥ ४९॥  
  
बृहदीशो बृहद्भानुर्वर्द्धनो बालवः परः ।  
शरभो नरसंहारी कोलशत्रुर्विभाकरः ॥ ५०॥  
  
रथचक्रो दशरथो रामः शस्त्रभृतां वरः ।  
नारदीयो नरानन्दो नायकः प्रमथारिहा ॥ ५१॥  
  
रुद्रो रौद्रौ रुद्रमुख्यो रौद्रात्मा रोमवर्जितः ।  
जलन्धरहरो हव्यो हविर्द्धामा बृहद्धविः ॥ ५२॥  
  
रविः सप्तार्चिरनघो द्वादशात्मा दिवाकरः ।  
प्रद्योतनो दिनपतिः सप्तसप्तिर्मरीचिमान् ॥ ५३॥  
  
सोमोब्जो  ग्लौश्च रात्रीशः कुजो जैवात्रिको बुधः ।  
शुक्रो दैत्यगुरुर्भौमो भीमो भीमपराक्रमः ॥ ५४॥  
  
शनिः पङ्गुर्मदान्धो वै भङ्गाभक्षणतत्परः ।  
राहुः केतुः सैंहिकेयो ग्रहात्माग्रहपूजितः ॥ ५५॥  
  
नक्षत्रेशोऽश्विनीनाथो मैनाकनिलयः शुभः ।  
विन्ध्याटवीसमाच्छन्नः सेतुबन्धनिकेतनः ॥ ५६॥  
  
कूर्मपर्वतवासी च वागीशो वाग्विदाम्वरः ।  
योगेश्वरो महीनाथः पातालभुवनेश्वरः ॥ ५७॥  
  
काशिनाथो नीलकेशो हरिकेशो मनोहरः ।  
उमाकान्तो यमारातिर्बौद्धपर्वतनायकः ॥ ५८॥  
  
तटासुरनिहन्ता च सर्वयज्ञसुपूजितः ।  
गङ्गाद्वारनिवासो वै वीरभद्रो भयानकः ॥ ५९॥  
  
भानुदत्तो भानुनाथो जरासन्धविमर्दनः ।  
यवमालीश्वरः पारो गण्डकीनिलयो हरः ॥ ६०॥  
  
शालग्रामशिलावासी नर्मदातटपूजितः ।  
बाणलिङ्गो बाणपिता बाणधिर्बाणपूजितः ॥ ६१॥  
  
बाणासुरनिहन्ता च रामबाणो भयापहः ।  
रामदूतो रामनाथो रामनारायणोऽव्ययः ॥ ६२॥  
  
पार्वतीशः परामृष्टो नारदो नारपूजितः ।  
पर्वतेशः पार्वतीयः पार्वतीप्राणवल्लभः ॥ ६३॥  
  
सर्वेश्वरः सर्वकर्ता लोकाध्यक्षो महामतिः ।  
निरालम्बो हठाध्यक्षो वननाथो वनाश्रयः ॥ ६४॥  
  
श्मशानवासी दमनो मदनारिर्मदालयः ।  
भूतवेतालसर्वस्वः स्कन्दः स्कन्दजनिर्जनः ॥ ६५॥  
  
वेतालशतनाथो वै वेतालशतपूजितः ।  
वेतालो भैरवाकारो वेतालनिलयो बलः ॥ ६६॥  
  
भूर्भुवः स्वर्वषट्कारो भूतभव्यविभुर्महः ।  
जनो महस्तपः सत्यं पातालनिलयो लयः ॥ ६७॥  
  
पत्री पुष्पी फली तोयी महीरूपसमाश्रितः ।  
स्वधा स्वाहा नमस्कारो भद्रो भद्रपतिर्भवः ॥ ६८॥  
  
उमापतिर्व्योमकेशो भीमधन्वा भयानकः ।  
पुष्टस्तुष्टोधराधारो बलिदो बलिभृद्बली ॥ ६९॥  
  
ओङ्कारो नृमयो मायी विघ्नहर्ता गणाधिपः ।  
ह्रीं ह्रौं गम्यो हौं जूँ सः हौं शिवायनमो ज्वरः ॥ ७०॥  
  
द्राँ द्राँ रूपो दुराधर्षो नादबिन्द्वात्मकोऽनिलः ।  
रस्तारो नेत्रनादश्च चण्डीशो मलयाचलः ॥ ७१॥  
  
षडक्षरमहामन्त्रः शस्त्रभृच्छस्त्रनायकः ।  
शास्त्रवेत्ता तु शास्त्रीशः शस्त्रमन्त्रप्रपूजितः ॥ ७२॥  
  
निर्वपुः सुवपुः कान्तः कान्ताजनमनोहरः ।  
भगमाली भगो भाग्यो भगहा भगपूजितः ॥ ७३॥  
  
भगपूजनसन्तुष्टो महाभाग्यसुपूजितः ।  
पूजारतो विपाप्मा च क्षितिबीजो धरोप्तिकृत् ॥ ७४॥  
  
मण्डलो मण्डलाभासो मण्डलार्द्धो विमण्डलः ।  
चन्द्रमण्डलपूज्यो वै रविमण्डलमन्दिरः ॥ ७५॥  
  
सर्वमण्डलसर्वस्वः पूजामण्डलमण्डितः ।  
पृथ्वीमण्डलवासश्च भक्तमण्डलपूजितः ॥ ७६॥  
  
मण्डलात्परसिद्धिश्च महामण्डलमण्डलः ।  
मुखमण्डलशोभाढ्यो राजमण्डलवर्जितः ॥ ७७॥  
  
निष्प्रभः प्रभुरीशानो मृगव्याधो मृगारिहा ।  
मृगाङ्कशोभो हेमाढ्यो हिमात्मा हिमसुन्दरः ॥ ७८॥  
  
हेमहेमनिधिर्हेमो  हिमानीशो हिमप्रियः ।  
शीतवातसहः शीतो ह्यशीतिगणसेवितः ॥ ७९॥  
  
आशाश्रयो दिगात्मा च जीवो जीवाश्रयः पतिः ।  
पतिताशी पतिः पान्थो निःपान्थोनर्थनाशकः ॥ ८०॥  
  
बुद्धिदो बुद्धिनिलयो बुद्धो बुद्धपतिर्धवः ।  
मेधाकरो मेधमानो मध्यो मध्यो मधुप्रियः ॥ ८१॥  
  
मधुव्यो मधुमान्बन्धुर्धन्धुमारो धवाश्रयः ।  
धर्मी धर्मप्रियो धन्यो धान्यराशिर्धनावहः ॥ ८२॥  
  
धरात्मजो धनो धान्यो मान्यनाथो मदालसः ।  
लम्बोदरो लङ्करिष्णुर्लङ्कानाथसुपूजितः ॥ ८३॥  
  
लङ्काभस्मप्रियो लङ्को लङ्केशरिपुपूजितः ।  
समुद्रो मकरावासो मकरन्दो मदान्वितः ॥ ८४॥  
  
मथुरानाथको तन्द्रो मथुरावासतत्परः ।  
वृन्दावनमनः प्रीतिर्वृन्दापूजितविग्रहः ॥ ८५॥  
  
यमुनापुलिनावासः कंसचाणूरमर्दनः ।  
अरिष्टहा शुभतनुर्माधवो माधवाग्रजः ॥ ८६॥  
  
वसुदेवसुतः कृष्णः कृष्णाप्रियतमः शुचिः ।  
कृष्णद्वैपायनो वेधाः सृष्टिसंहारकारकः ॥ ८७॥  
  
चतुर्विधो विश्वहर्ता धाता धर्मपरायणः ।  
यातुधानो महाकायो रक्षःकुलविनाशनः ॥ ८८॥  
  
घण्टानादो महानादो भेरीशब्दपरायणः ।  
परमेशः पराविज्ञो ज्ञानगम्यो गणेश्वरः ॥ ८९॥  
  
पार्श्वमौलिश्चन्द्रमौलिर्धर्ममौलिः सुरारिहा ।  
जङ्घाप्रतर्दनो जम्भो जम्भारातिरिन्दमः ॥ ९०॥  
  
ओङ्कारगम्यो नादेशः सोमेशः सिद्धिकारणम् ।  
अकारोऽमृतकल्पश्च आनन्दो वृषभध्वजः ॥ ९१॥  
  
आत्मा रतिश्चात्मगम्यो यथार्थात्मा नरारिहा ।  
इकारश्चेतिकालश्च इति होतिप्रभञ्जनः ॥ ९२॥  
  
ईशितारिभवो ऋक्ष ऋकारवरपूजितः ।  
ऌवर्णरूपो ऌकारो ऌवर्णस्थो ऌरात्मवान् ॥ ९३॥ (लरात्मवान्)  
ऐरूपो महानेत्रो जन्ममृत्युविवर्जितः ।  
ओतुरौतुरन्डजस्थो हन्तहन्ता कलाकरः ॥ ९४॥  
  
कालीनाथः खञ्जनाक्षो खण्डोखण्डितविक्रमः ।  
गन्धर्वेशो गणारातिर्घण्टाभरणपूजितः ॥ ९५॥  
  
ङकारो ङीप्रत्ययश्च चामरश्चामराश्रयः ।  
चीराम्बरधरश्चारुश्चारुचञ्चुश्वरेश्वरः ॥ ९६॥  
  
छत्री छत्रपतिश्छात्रश्छत्रेशश्छात्रपूजितः ।  
झर्झरो झङ्कृतिर्झञ्जा झञ्झेशो झम्परो झरः ॥ ९७॥  
  
झङ्केशाण्डधरो झारिष्टं कष्टं कारपूजितः ।  
रोमहारिर्वृषारिश्च ढुण्ढिराजो झलात्मजः ॥ ९८॥  
  
ढोलशब्दरतो ढक्का ढकारेण प्रपूजितः ।  
तारापतिस्ततस्तन्तुस्तारेशः स्तम्भसंश्रितः ॥ ९९॥  
  
थवर्णस्थूत्करःस्थूलो दनुजो दनुजान्तकृत् ।  
दाडिमीकुसुमप्रख्यो दान्तारिर्दर्दरातिगः ॥ १००॥  
  
दन्तवक्रो दन्तजिह्वा दन्तवक्रविनाशनः ।  
धवो धवाग्रजो धुन्धुधौन्धुमारिर्धराधरः ॥ १०१॥  
  
धम्मिल्लिनीजनानन्दो धर्माधर्मविवर्जितः ।  
नागेशो नागनिलियो नारदादिभिरार्चितः ॥ १०२॥  
  
नन्दो नन्दीपतिर्नन्दी नन्दीश्वरसहायवान् ।  
पणः प्रणीश्वरः पान्थः पाथेयः पथिकार्चितः ॥ १०३॥  
  
पानीयाधिपतिः पाथः फलवान् फलसंस्कृतः ।  
फणीशतविभूषा च फणीफूत्कारमण्डितः ॥ १०४॥  
  
फालः फल्गुरथः फान्तो वेणुनाथो वनेचरः ।  
वन्यप्रियो वनानन्दो वनस्पतिगणेश्वरः ॥ १०५॥  
  
वालीनिहन्ता वाल्मीको वृन्दावनकुतूहली ।  
वेणुनादप्रियो वैद्यो भगणो भगणार्चितः ॥ १०६॥  
  
भेरूण्डो भासको भासी भास्करो भानुपूजितः ।  
भद्रो भाद्रपदो भाद्रो भद्रदो भाद्रतत्परः ॥ १०७॥  
  
मेनकापतिमन्द्राश्वो महामैनाकपर्वतः ।  
मानवो मनुनाथश्च मदहा मदलोचनः ॥ १०८॥  
  
यज्ञाशी याज्ञिको यामी यमभीतिविमर्दनः ।  
यमको यमुनावासो यमसंयमदायकः ॥ १०९॥  
  
रक्ताक्षो रक्तदन्तश्च राजसो राजसप्रियः ।  
रन्तिदेवो रत्नमतीरामनाथो रमाप्रियः ॥ ११०॥  
  
लक्ष्मीकरो लाक्षणिको लक्षेशो लक्षपूजितः ।  
लम्बोदरो लाङ्गलिको लक्षलाभपितामहः ॥ १११॥  
  
बालको बालकप्रीतो वरेण्यो बालपूजितः ।  
शर्वः शर्वी शरी शास्त्री शर्वरीगणसुन्दरः ॥ ११२॥  
  
शाकम्भरीपीठसंस्थः शाकद्वीपनिवासकः ।  
षोढासमासनिलयः षण्ढः षाढवमन्दिरः ॥ ११३॥  
  
षाण्डवाडम्बरः षाण्ड्यः षष्ठीपूजनतत्परः ।  
सर्वेश्वरः सर्वतत्त्वः सामगम्योसमानकः ॥ ११४॥  
  
सेतुः संसारसंहर्ता सारः सारस्वतप्रियः ।  
हर्म्यनाथो हर्म्यकर्ता हेतुहा निहनो हरः ॥ ११५॥  
  
हालाप्रियो हलापाङ्गो हनुमान्पतिरव्ययः ।  
सर्वायुधधरोभीष्टो भयो भास्वान् भयान्तकृत् ॥ ११६॥  
  
कुब्जाम्रकनिवासश्च झिण्टीशो वाग्विदांवरः ।  
रेणुकादुःखहन्ता च विराटनगरस्थितः ॥ ११७॥  
  
जमदग्निर्भार्गवो वै पुलस्त्यः पुलहः क्रतुः ।  
क्रान्तिराजो द्रोणपुत्रोऽश्वत्थामा सुरथी कृपः ॥ ११८॥  
  
कामाख्यनिलयो विश्वनिलयो भुवनेश्वरः ।  
रघूद्वहो राज्यदाता राजनीतिकरोव्रणः ॥ ११९॥  
  
राजराजेश्वरीकान्तो राजराजसुपूजितः ।  
सर्वबन्धविनिर्मुक्तः सर्वदारिद्र्यनाशनः ॥ १२०॥  
  
जटामण्डलसर्वस्वो गङ्गाधारासुमण्डितः ।  
जीवदाताशयो धेनुर्यादवो यदुपुङ्गवः ॥ १२१॥  
  
मूर्खवागीश्वरो भर्गो मूर्खविद्या दयानिधिः ।  
दीनदुःखनिहन्ता च दीनदाता दयार्णवः ॥ १२२॥  
  
गङ्गातरङ्गभूषा च गङ्गाभक्तिपरायणः ।  
भगीरथप्राणदाता ककुत्स्थनृपपूजितः ॥ १२३॥  
  
मान्धातृजयदो वेणुः पृथुः पृथुयशः स्थिरः ।  
जाल्मपादो जाल्मनाथो जाल्मप्रीतिविवर्द्धनः ॥ १२४॥  
  
सन्ध्याभर्ता रौद्रवपुर्महानीलशिलास्थितः ।  
शम्भलग्रामवासश्च प्रियानूपमपत्तनः ॥ १२५॥  
  
शाण्डिल्यो ब्रह्मशौण्डाख्यः शारदो वैद्यजीवनः ।  
राजवृक्षो ज्वरघ्नश्च निर्गुण्डीमूलसंस्थितः ॥ १२६॥  
  
अतिसारहरो जातीवल्कबीजो जलं नभः ।  
जाह्नवीदेशनिलयो भक्तग्रामनिकेतनः ॥ १२७॥  
  
पुराणगम्यो गम्येशः स्कान्दादिप्रतिपादकः ।  
अष्टादशपुराणानां कर्ता काव्येश्वरः प्रभुः ॥ १२८॥  
  
जलयन्त्रो जलावासो जलधेनुर्जलोदरः ।  
चिकित्सको भिषग्वैद्यो निर्लोभो लोभतस्करः ॥ १२९॥  
  
चिदानन्दश्चिदाभासचिदात्मा चित्तवर्जितः ।  
चित्स्वरूपश्चिरायुश्च चिरायुरभिदायकः ॥ १३०॥  
  
चीत्कारगुणसन्तुष्टोऽचलोऽनन्तप्रदायकः ।  
मासः पक्षो ह्यहोरात्रमृतुस्त्वयनरूपकः ॥ १३१॥  
  
संवत्सरः परः कालः कलाकाष्ठात्मकः कलिः ।  
सत्यं त्रेता द्वापरश्च तथा स्वायम्भुवः स्मृतः ॥ १३२॥  
  
स्वारोचिषस्तामसश्च औत्तमी रैवतस्तथा ।  
चाक्षुषो वैवस्वतश्च सावर्णिः सूर्यसम्भवः ॥ १३३॥  
  
दक्षसावर्णिको मेरुसावर्णिक इतिप्रभः ।  
रौच्यो भौत्यस्तथा गव्यो भूतिदश्च तथा दरः ॥ १३४॥  
  
रागज्ञानप्रदो रागी रागी रागपरायणः ।  
नारदः प्राणनिलयो नीलाम्बरधरोऽव्ययः ॥ १३५॥  
  
अनेकनामा गङ्गेशो गङ्गातीरनिकेतनः ।  
गङ्गाजलनिवासश्च गङ्गाजलपरायणः ॥ १३६॥  
  
वसिष्ठ उवाच ।  
नाम्नोमेतत्सहस्रं वै नारदेनोदितं तु यत् ।  
तत्तेद्य कथितं देवि सर्वापत्तिनिवारणम् ॥ १३७॥  
  
पठतः स्तोत्रमेतद्वै नाम्नां साहस्रमीशितुः ।  
दारिद्रयं नश्यते क्षिप्रं षड्भिर्मासैर्वरानने ॥ १३८॥  
  
यस्येदं लिखितं गेहे स्तोत्रं वै परमात्मनः ।  
नित्यं सन्निहतस्तत्र महादेवः शिवान्वितः ॥ १३९॥  
  
स एव त्रिषु लोकेषु धन्यः स्याच्छिवभक्तितः ।  
शिव एव परं ब्रह्म शिवान्नास्त्यपरः क्वचित् ॥ १४०॥  
  
ब्रह्मरूपेण सृजति पाल्यते विष्णुरूपिणा ।  
रुद्ररूपेण नयति भस्मसात् स चराचरम् ॥ १४१॥ (नश्यति)  
तस्मात्सर्वप्रयत्नेन मुमुक्षुः शिवमभ्यसेत् ।  
स्तोत्रं सहस्रनामाख्यं पठित्वा श्रीशिवो भवेत् ॥ १४२॥  
  
यं यं चिन्तयते कामं तं तं प्राप्नोत्यसंशयम् ।  
पुत्रार्थी लभते पुत्रान्धनार्थी लभते धनम् ॥ १४३॥  
  
राज्यार्थी लभते राज्यं यस्त्विदं नियतः पठेत् ।  
दुःस्वप्ननाशनं पुण्यं सर्वपापप्रणाशनम् ॥ १४४॥  
  
नास्मात्किञ्चिन्महाभागे ह्यन्यदस्ति महीतले ।  
तावद्गर्जन्ति पापानि शरीरस्थान्यरुन्धति ॥ १४५॥  
  
यावन्नपठते स्तोत्रं श्रीशिवस्य परात्मनः ।  
सिंहचौरग्रहग्रस्तो मुच्यते पठनात्प्रिये ॥ १४६॥  
  
सर्वव्याधिविनिर्मुक्तो लभते परमं सुखम् ।  
प्रातरुत्थाय यः स्तोत्रं पठेत भक्तितत्परः ॥ १४७॥  
  
सर्वापत्तिविनिर्मुक्तो धनधान्यसुतान्वितः ।  
जायते नात्र सन्देह शिवस्य वचनं यथा ॥ १४८॥  
  
इति शन्दपुराणान्तर्गतं श्रीशिवसहस्रनामस्तोत्रं सम्पूर्णम् ।  
  
  
Encoded and proofread by Gopal Upadhyay gopal.j.upadhyay gmail.com  
  
