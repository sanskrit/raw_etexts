+++
"Text title" = "shivasahasranAmastotram shivarahasyAntargatam navamA.nshe adhyAya 2"
"File name" = "shivasahasranAmastotramshivarahasya9p2.itx"
itxtitle = "shivasahasranAmastotram (shivarahasyAntargatam navamAMshe adhyAya 2)"
engtitle = "shivasahasranAmastotram shivarahasyAntargatam navamA.nshe adhyAya 24"
Category = "sahasranAma, shiva"
Location = "doc_shiva"
Sublocation = "shiva"
Language = "Sanskrit"
Subject = "philosophy/hinduism/religion"
"Transliterated by" = "Sivakumar Thyagarajan shivakumar24 at gmail.com"
"Proofread by" = "Sivakumar Thyagarajan shivakumar24 at gmail.com"
Source = "Shivarahasya Navamanshe Chapter 2"
"Latest update" = "May 19, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "शिवसहस्रनामस्तोत्रम् (शिवरहस्यान्तर्गतम् नवमांशे अध्याय २)"

+++
  
 श्रीशिवसहस्रनामस्तोत्रं शिवरहस्ये नवमांशे अध्याय २   
  
श्रीगणेशाय नमः ॥  
  
॥ अथ नवमांशे द्वितीयोऽध्यायः ॥  
  
स्कन्द उवाच -  
शेषाशेषमुखोद्गीतां नामसारावलीमिमाम् ।  
हाटकेशोरुकटकभूतेनकहीन(न्द्र)केण तु ॥ १॥  
  
सहस्रनाम यत्प्रोक्तं तत्ते वक्ष्याम्यहं शृणु ।  
धन्यं मान्यं महामन्युप्रीतिदायकमुत्तमम् ॥ २॥  
  
नान्येषु दापनीयं ते न देयं वेदमीदृशम् ।  
पञ्चास्य हृदयाशास्यमनुशास्यामि ते हृदि ॥ ३॥  
  
ऋषिरस्यादिशेषो वै देवो देवोमहेश्वरः ।  
सर्वत्र विनियोगोऽस्य कर्मस्वपि सदा द्विज ।  
ध्यानं तस्यानुवक्ष्यामि त्वमेकाग्रमनाः शृणु ॥ ४॥  
  
स्कन्दः उवाच -  
ध्यायेदिन्दुकलाधरं गिरिधनु सोमाग्निफालोज्ज्वलं  
वैकुण्ठोरुविपाठबाणसुकरं देवं रथेऽधिष्ठितम् ।  
वेदाश्वं विधिसारथिं गिरिजया चित्तेऽनुसन्दध्महे  
नानाकारकलाविलासजगदान्ददिसम्पूर्तये ॥  
  
एवं ध्यात्वा महादेवं नाम्ना साहस्रमुत्तमम् ।  
प्रजपेन्नियतो मन्त्री भस्मरुद्राक्षभूषणः ॥ १॥  
  
लिङ्गमभ्यर्चयन्वापि बिल्वकोमलपल्लवैः ।  
पङ्कजैरुत्पलैर्वापि प्रसादाय महेशितुः ॥ २॥  
  
अष्टम्यां वा चतुर्दश्यां पर्वस्वपि विशेषतः ।  
यं यं कामं सदाचित्ते भावयेत्तं तमाप्नुयात् ॥ ३॥  
  
अथ सहस्रनाम स्तोत्रम् ।  
  
ॐ गङ्गाधरोऽन्धकरिपुः पिनाकी प्रमथाधिपन् ।  
भव ईशान आतार्योऽनेकधन्यो महेश्वरः ॥ १॥  
  
महादेवः पशुपतिः स्थाणुः सर्वज्ञ ईश्वरः ।  
विश्वाधिकः शिवः शान्तो विश्वात्मा गगनान्तरः ॥ २॥  
  
परावरोऽम्बिकानाथः शरदिन्दुकलाधरः ।  
गणेशतातो देवेशो भववैद्यः पितामहः ॥ ३॥  
  
तरणस्तारकस्ताम्रो प्रपञ्चरहितो हरः ।  
विनायकस्तुतपदः क्ष्मारथो नन्दिवाहनः ॥ ४॥  
  
गजान्तको धनुर्धारी वीरघोषः स्तुतिप्रियः ।  
प्रजासहो रणोच्चण्डताण्डवो मन्मथान्तकः ॥ ५॥  
  
शिपिविष्टः शाश्वतात्मा मेघवाहो दुरासदः ।  
आनन्दपूर्णा वर्षात्मा रुद्रः संहारकारकः ॥ ६॥  
  
भगनेत्रप्रमथनो नित्यजेताऽपराजितः ।  
महाकारुणिकः श्वभ्रुः प्रसन्नास्यो मखान्तकः ॥ ७॥  
  
घनाभकण्ठो गरभुक् बब्लुशो वीर्यवर्धनः ।  
प्रकटस्तवनो मानी मनस्वी ज्ञानदायकः ॥ ८॥  
  
कन्दर्पसर्पदर्पघ्नो विषादी नीललोहितः ।  
कालान्तको युगावर्तः सङ्क्रन्दनसुनन्दनः ॥ ९॥  
  
दीनपोषः पाशहन्ता शान्तात्मा क्रोधवर्धनः ।  
कन्दर्पो विसलज्जन्द्रो लिङ्गाध्यक्षो गजान्तकः ॥ १०॥  
  
वैकुण्डपूज्यो विश्वात्मा त्रिणेत्रो वृषभध्वजः ।  
जह्नुजापतिरीशानः स्मशाननिलयो युवा ॥ ११॥  
  
पार्वतीजानिरुह्याढ्यो नाद्यविद्यापरायणः ।  
सामवेदप्रियो वैद्यो विद्याधिपतिरीश्वरः ॥ १२॥  
  
कुमारजनको मारमारको वीरसत्तमः ।  
लम्बलाश्वतरोद्गारिसुफणोत्कृष्टकुण्डलः ॥ १३॥  
  
आनन्दवनवासोऽथ अविमुक्तमहेश्वरः ।  
आङ्कारनिलयो धन्वी कदारेशोऽमितप्रभः ॥ १४॥  
  
नर्मदालिङ्गनिलयो निष्पापजनवत्सलः ।  
महाकैलासलिङ्गात्मा वीरभद्रप्रसादकृत् ॥ १५॥  
  
कालाग्निरुद्रोऽनन्तात्मा भस्माङ्गो गोपतिप्रियः ।  
वेदाश्वः कञ्जजाजानिनेत्रपूजितपादुकः ॥ १६॥  
  
जलनधरवधोद्युक्तदिव्यचक्रप्रदायकः ।  
वामनो विकटो मुण्डस्तुहुण्डकृतसंस्तुतिः ॥ १७॥  
  
फणीश्वरमहाहारो रुद्राक्षकृतकङ्कणः ।  
वीणापाणिर्गानरतो ढक्कावाद्यप्रियो वशी ॥ १८॥  
  
विशालवक्षाः शैलेन्द्रजामाताऽमरसत्तमः ।  
हृत्तमोनाशको बुद्धो जगत्कन्दार्दनो बली ॥ १९॥  
  
पलाशपुष्पपूज्याङ्घ्रिः पलाशनवरप्रदः ।  
सागरान्तर्गतो घोरः सद्योजातोऽम्बिकासखः ॥ २०॥  
  
वामदेवः सामगीतः सोमः सोमकलाधरः ।  
निःसीम महिमोदारो दू(दा)रिताखिलपातकः ॥ २१॥  
  
तपनान्तर्गतो धाता धेनुपुत्रवरप्रदः ।  
बाणहस्तप्रदो नेता नमुचेर्वीर्यवर्धनः ॥ २२॥  
  
नागाजिनाङ्गो नागेशो नागेशवरभुषणः ।  
अगेशशायी भूतेशो गणकोलाहलप्रियः ॥ २३॥  
  
प्रसन्नास्योऽनेकबाहुः शूलधृक् कालतापनः  
कोलप्रमथनः कूर्ममहाखर्पटधारकः ॥ २४॥  
  
मारसिह्माजिनधरो महालाङ्गलधृग्बली ।  
ककुदुन्मथनो हेतुरहेतुः सर्वकारणः ॥ २५॥  
  
कृशानुरेताः सोत्फुल्लफालनेत्रोऽमरारिहा ।  
मृगबालधरो धन्वी शक्रबाहुविभञ्जकः ॥ २६॥  
  
दक्षयज्ञप्रमथनः प्रमथाधिपतिः शिवः ।  
शतावर्तो युगावर्तो मेघावर्तो दुरासदः ॥ २७॥  
  
मनोजवो जातजनो वेदाधारः सनातनः ।  
पाण्डरागोः(ङ्गो)गोऽजिनाङ्गः कर्मन्दिजनवत्सलः ॥ २८॥  
  
चातुर्होत्रो वीरहोता शतरुद्रीयमध्यगः ।  
भीमो रुद्र उदावर्तो विषमाक्षोऽरुणेश्वरः ॥ २९॥  
  
यक्षराजनुतो नाथो नीतिशास्त्रप्रवर्तकः ।  
कपालपाणिर्भगवान्वैयाघ्रत्वगलङ्कृतः ॥ ३०॥  
  
मोक्षसारोऽध्वराध्यक्ष ध्वजजीवो मरुत्सखः ।  
आरुणोयस्त्वगध्यक्षो कामनारहितस्तरुः ॥ ३१॥  
  
बिल्वपूज्यो बिल्वनीशो हरिदश्वोऽपराजितः ।  
बृहद्रथन्तरस्तुत्यो वामदेव्यस्तवप्रियः ॥ ३२॥  
  
अघोरतर रोचिष्णुर्गम्भीरो मन्युरीश्वरः ।  
कलिप्रवर्तको योगी साङ्ख्यमायाविशारदः ॥ ३३॥  
  
विधारको धैर्यधुर्यः सोमधामान्तरस्थितः ।  
शिपिविष्टो गह्वरेष्टो ज्येष्ठो देवः कनिष्ठकः ॥ ३४॥  
  
पिनाकहस्तोऽवरजो वर्षहरीश्वरः ।  
कवची च निषङ्गी च रथघोषोऽमितप्रभः ॥ ३५॥  
  
कालञ्जरो दन्दशूको विदर्भेशो गणातिगः ।  
गभस्तीशो मुनिश्रेष्ठो महर्षिः संशितव्रतः ॥ ३६॥  
  
कर्णिकारवनावासी करवीरसुमप्रियः ।  
नीलोत्पलमहास्रग्वी करहाटपुरेश्वरः ॥ ३७॥  
  
शतर्चनः परानन्दो ब्राह्मणार्च्योपवीतवान् ।  
बली बालप्रिया धर्मो हिरण्यपतिरप्पतिः ॥ ३८॥  
  
यमप्रमथनोष्णीषी चक्रहस्तः पुरान्तकः ।  
वसुषेणोऽङ्गनादेहः कौलाचारप्रवर्तकः ॥ ३९॥  
  
तन्त्राध्यक्षो मन्त्रमयो गायत्रीमध्यकः शुचिः ।  
वेदात्मा यज्ञसम्प्रीतो गरिष्ठः पारदः कली ॥ ४०॥  
  
ऋग्यजुःसामरूपात्मा सर्वात्मा क्रतुरीश्वरः ।  
हिरण्यगर्भजनको हिरण्याक्षवरप्रदः ॥ ४१॥  
  
दमिताशेषपाषण्डो दण्डहस्तो दुरासदः ।  
दूर्वार्चनप्रियकरो रन्तिदेवोऽमरेश्वरः ॥ ४२॥  
  
अमृतात्मा महादेवो हरः संहारकारकः ।  
त्रिगुणो विखना वाग्मी त्वङ्मांसरुधिरांशकः ॥ ४३॥  
  
वत्सप्रियोऽथ सानुस्थो विष्णू रक्तप्रियो गुरुः ।  
किरातवेषः शोणात्मा रत्नगर्भोऽरुणेक्षणः ॥ ४४॥  
  
सुरासवबलिप्रीतस्तत्पूर्षोऽगन्धदेहवान् ।  
व्योमकेशः कोशहीनः कल्पनारहितोऽक्षमी ॥ ४५॥  
  
सहमानश्च विव्याधी स्फटिकोपलनिर्मलः ।  
मृत्युञ्जयो दुराध्यक्षो भक्तिप्रीतो भयापहः ॥ ४६॥  
  
गन्धर्वगानसुप्रीतो विष्णुगर्भोऽमितद्युतिः ।  
ब्रह्मस्तुतः सूर्यनेत्रो वीतिहोत्रोऽर्जुनान्तकः ॥ ४७॥  
  
गर्वापहारको वाग्मी कुम्भसम्भवपूजितः ।  
मलयो विन्ध्यनिलया महेन्द्रो मेरुनायकः ॥ ४८॥  
  
पार्वतीनायकोऽजय्यो जङ्गमाजङ्गमाश्रयः ।  
कुरुविन्दोऽरुणो धन्वी अस्थिभूषो निशाकरः ॥ ४९॥  
  
समुद्रमथनोद्भूतकालकूटविषादनः ।  
सुरासुरेन्द्रवरदो दयामूर्तिः सहस्रपात् ॥ ५०॥  
  
कारणो वीरणः पुत्री जन्तुगर्भो गरादनः ।  
श्रीशैलमूलनिलयः श्रीमदभ्रसभापतिः ॥ ५१॥  
  
दक्षिणमूर्तिरनघो जलन्धरनिपातनः ।  
दक्षिणो यजमानात्मा दीक्षितो दैत्यनाशनः ॥ ५२॥  
  
कल्माषपादपूज्याङ्घ्रिरतिदो तुरगप्रियः ।  
उमाधवो दीनदयो दाता दान्तो दयापरः ॥ ५३॥  
  
श्रीमद्दक्षिणकैलासनिवासो जनवत्सलः ।  
दर्भरोमा बलोन्नेता तामसोऽन्नविवर्धनः ॥ ५४॥  
  
नमस्कारप्रियो नाथ आनन्दात्मा सनातनः ।  
तमालनीलसुगलः कुतर्कविनिवारकः ॥ ५५॥  
  
कामरूपः प्रशान्तात्मा कारणानां च कारणः ।  
तृणपाणिः कान्तिपरो मणिपाणिः कुलाचलः ॥ ५६॥  
  
कस्तूरीतिलकाक्रान्तफालो भस्मत्रिपुण्ड्रवान् ।  
वारणाङ्गालङ्कृताङ्गो महापापनिवारणः ॥ ५७॥  
  
प्रकाशरूपो गुह्यात्मा बालरूपो बिलेशयः ।  
भिक्षुप्रियो भक्ष्यभोक्ता भरद्वाजप्रियो वशी ॥ ५८॥  
  
कर्मण्यस्तारकोभूत कारणो यानहर्षदः ।  
वृषगामी धर्मगोप्ता कामी कामाङ्ग नाशनः ॥ ५९॥  
  
कारुण्यो वाजरूपात्मा निर्धर्मो ग्रामणीः प्रभुः  
अरण्यः पशुहर्षश्च सौनिको मेघवाहनः ॥ ६०॥  
  
कुमारगुरुरानन्दो वामनो वाग्भवो युवा ।  
स्वर्धुनीधन्यमौलिश्च तरुराजो महामनाः ॥ ६१॥  
  
कणाशनस्ताम्रघनो मयप्रीतोऽजरामरः ।  
कौणपारिः फालनेत्रो वर्णश्रमपरायणः ॥ ६२॥  
  
पुराणबृन्दसम्प्रीत इतिहासविशारदः ।  
समर्थो नमिताशेषदेवो द्योतकरः फणी ॥ ६३॥  
  
कर्षको लाङ्गलेशश्च मेरुधन्वा प्रजापतिः ।  
उग्रः पशुपतिर्गोप्ता पवमानो विभावसुः ॥ ६४॥  
  
उदावसुर्वीतराग उर्वीशो वीरवर्धनः ।  
ज्वालमालोऽजिताङ्गश्च वैद्युदग्निप्रवर्तकः ॥ ६५॥  
  
कमनीयाकृतिः पाता आषाढो(ढः)षण्ढवर्जितः ।  
पुलिन्दरूपः पुण्यात्मा पुण्यपापफलप्रदः ॥ ६६॥  
  
गार्हपत्यो दक्षिणाग्निः सभ्यो वसथभृत्कविः ।  
द्रुम आहवनीयश्च तस्करोऽथ मयस्करः ॥ ६७॥  
  
शाङ्करो वारिदोऽवार्यो वातचक्रप्रवर्तकः ।  
कुलिशायुधहस्तश्च विकृतो जटिलः शिखी ॥ ६८॥  
  
सौराष्ट्रवासी देवेड्यः सह्यजातीरसंस्थितः ।  
महाकायो वीतभयो गणगीतो विशारदः ॥ ६९॥  
  
तपस्वी तापसाचार्यो द्रुमहस्तोज्ज्वलत्प्रभुः ।  
किन्दमो मङ्कणः प्रीतो जातुकर्णिस्तुतिप्रियः ॥ ७०॥  
  
वेनो वैन्यो विशाखश्चाऽकम्पनः सोमधारकः ।  
उपायदो दारिताङ्गो नानागमविशारदः ॥ ७१॥  
  
काव्यालापैककुशलो मीमांसावल्लभो ध्रुवः ।  
तालमूलनिकेन्तश्च बिल्वमूलप्रपूजितः ॥ ७२॥  
  
वेदाङ्गो गमनोऽगम्यो गव्यः प्रातः फलादनः ।  
गङ्गातीरस्थितो लिङ्गी अलिङ्गो रूपसंश्रयः ॥ ७३॥  
  
श्रान्तिहा पुण्यनिलयः पललाशोऽर्कपूजितः ।  
महेन्द्रविष्णुजनको ब्रह्मतातस्तुतोऽव्ययः ॥ ७४॥  
  
कर्दमेशो मतङ्गेशो विश्वेशो गन्धधारकः ।  
विशालो विमलो जिष्णुर्जयशीलो जयप्रदः ॥ ७५॥  
  
दारिद्र्यमथनो मन्त्री शम्भुः शशिकलाधरः ।  
शिंशुमारः शौनकेज्यः श्वानपः श्वेतजीवदः ॥ ७६॥  
  
मुनिबालप्रियोऽगोत्रो मिलिन्दो मन्त्रसंस्थितः ।  
काशीशः कामिताङ्गश्च वल्लकीवादनप्रियः ॥ ७७॥  
  
हल्लीसलास्यनिपुणः सल्लीलो वल्लरीप्रियः ।  
महापारदसंवीर्यो वह्निनेत्रो जटाधरः ॥ ७८॥  
  
आलापोऽनेकरूपात्मा पुरूषः प्रकृतेः परः ।  
स्थाणुर्वेणुवनप्रीतो रणजित्पाकशासनः ॥ ७९॥  
  
नग्नो निराकृतो धूम्रो वैद्युतो विश्वनायकः ।  
विश्वाधिकः शान्तरवः शाश्वतः सुमुखो महान् ॥ ८०॥  
  
अणोरणुः श्वभ्रगतः [तोह्य] अवटेशो नटेश्वरः ।  
चित्रधामा चित्रमानुर्विचित्राकृतिरीश्वरः ॥ ८१॥  
  
इन्द्रोऽजोऽमूर्तिरूपात्मा[ह्य]अमूर्तो वह्निधारकः ।  
अपस्मारहरो गुप्तो योगिध्येयोऽखिलादनः ॥ ८२॥  
  
नक्षत्ररूपः क्षत्रात्मा क्षुतृष्णाश्रमवर्जितः ।  
असङ्गो भूतहृदयो वालखिल्यो मरीचिपः ॥ ८३॥  
  
पञ्चप्रेतासनासीनो योगिनीकणसेवितः ।  
नानाभाषानुचतो [नुवचनो] नानादेशसमाश्रयः ॥ ८४॥  
  
वृन्दारकगणस्तुत्यः पुरन्दरनतिप्रियः ।  
प्रघसो विघसाशी च [चाप्य] अत्राधिपतिरन्नदः ॥ ८५॥  
  
पन्नगाभरणो योगी गुरुर्लौकिकनायकः ।  
विराजो विश्वतोधर्मी बभ्लुशो बाहुकप्रियः ॥ ८६॥  
  
प्रधाननिपुणो मित्रो ह्यूर्ध्वरेता महातपाः ।  
कुरुजाडागलवासी च नित्यतृप्तो निरञ्जनः ॥ ८७॥  
  
हिरण्यगर्भो भूतादिस्वराट् सम्राड्विराड्वदुः ।  
पटहध्वनिसम्प्रीतो नतमुक्तिप्रदायकः ॥ ८८॥  
  
फलप्रदः फालनेत्रः फणीश्वरमहाङ्गधृक् ।  
वास्तुपो वासवो वात्या वर्मभिद्वसनोज्ज्वलः ॥ ८९॥  
  
मीढुष्टमः शिवतमो वसुः शिवतरो बली ।  
निधनेशो निधानेशः पुराजिद्राष्ट्रवर्धनः ॥ ९०॥  
  
अयुतायुः शतायुश्च प्रमितायुः शताध्वरः ।  
सहस्रशृङ्गो वृषभ उरुगायोरुमीढुकः ॥ ९१॥  
  
गन्ता गमयिता गाता गरुत्मान् गीतवर्धनः ।  
रागरागिणिकाप्रतिस्तालपाणिर्गदापहः ॥ ९२॥  
  
देवेशः खण्डपरशुः प्रचण्डतरविक्रमः ।  
उरुक्रमो महाबाहुर्हेतिधृक्पावकादनः ॥ ९३॥  
  
गणिकानाट्यनिरतो विमर्शो वावदूककः ।  
कलिप्रमथनो धीरो धीरोदात्तो महाहनुः ॥ ९४॥  
  
क्षयद्वीरोमुञ्चि(मञ्जु)केश कल्मलीकः (की) सुरोत्तमः ।  
वज्राङ्गो वायुजनको ह्यष्टमूर्तिः कृपाकरः ॥ ९५॥  
  
प्रहूतः परमोदारः पञ्चाक्षरपरायणः ।  
कर्कन्धुः कामदहनो मलिनाक्षो जडाजडः ॥ ९६॥  
  
कुबेरपूजितपदो महातक्षककङ्कणः ।  
शङ्खणो मधुरारावो मृडः सस्पिञ्जरोऽजरः ॥ ९७॥  
  
मार्गो मार्गप्रदो मुक्तो विजितारिः परोऽवरः ।  
प्रणवार्थो वेदमयो वेदान्ताम्बुज भास्करः ॥ ९८॥  
  
सर्वविद्याधिपः सौम्यो यज्ञेशः क्षेत्रनायकः ।  
पापनाशकरो दिव्यो गोभिलो गोपरो गणः ॥ ९९॥  
  
गणेशपूजितपदो ललिताम्बामनोहरः ।  
कक्षवासो महोक्षाङ्को निस्तमस्तोमवर्जिः ॥ १००॥  
  
निःसीममहिमोदारः प्रभामूर्तिः प्रसन्न(दृ)क् ।  
स्तोभ प्रीतो भारभूतो भूभारहरणः स्थिरः ॥ १०१॥  
  
क्षराक्षरोधरो धर्ता सागरान्तर्गतो वशी ।  
रम्यो रस्यो रजस्योऽथ प्रवाह्यो वैद्युतोऽनलः ॥ १०२॥  
  
सिकत्यो वाद्य उर्वर्यो मेध्य ईध्रिय वाक्पटुः ।  
प्रपञ्चमायारहितः कीर्तिदो वीर्यवर्धनः ॥ १०३॥  
  
कालचक्रान्तरहितो नित्यानित्योऽथ चेतनः ।  
गर्वोन्नतो भटाकारो मृगयुर्भवहा भवः ॥ १०४॥  
  
शङ्गः शताङ्गः शीताङ्गो नागाङ्गो भस्मभूषणः ।  
त्रियम्बकोऽम्बिकाभर्ता नन्दिकेशः प्रसादकृत् ॥ १०५॥  
  
चण्डीशवरदो दिव्यो मायाविद्याविशारदः ।  
मृगाङ्कशेखरो भव्यो गौरीपूज्यो दयामयः ॥ १०६॥  
  
प्रमाथनोऽविकथनो गर्गो वीणाप्रियः पटुः ।  
वर्णी वनस्थो यतिराट् गूढगर्भो विरोचनः ॥ १०७॥  
  
शबरो बर्बरो धौम्यो विराड्रूपः स्थितिप्रदः ।  
महाकारुणिको भ्रान्तिनाशकः शोकहा प्रभुः ॥ १०८॥  
  
अशोकपुष्पपूज्याङ्घ्रिर्मणिभद्रो धनेश्वरः ।  
अमृतेशोद्रुतगति स्तगरोऽर्जुनमध्यगः ॥ १०९॥  
  
दमो विरोधहृत्कान्तो नीतिज्ञो विष्णुपूजितः ।  
सुमप्रियो वातमयो वरीयान्कर्मठो यमः ॥ ११०॥  
  
दिगम्बरो(रः) शममयो धूमपः शुक्रगर्भकः ।  
अट्टहासोऽतल्पशय आसीनो धावमानकः ॥ १११॥  
  
तुराषाण्मेघमध्यस्थो विपाशातीरसंस्थितः ।  
कुलोन्नतः कुलीनश्च व्यवहारप्रवर्तकः ॥ ११२॥  
  
केतुमालो हरिद्राङ्गो द्रावि(वी) पुष्पमयो भृगुः ।  
विशोषकोर्वीनिरतस्त्वग्जातो रुधिक(र)प्रियः ॥ ११३॥  
  
अकैतक(व)हृदावासः क्षपानाथकलाधरः ।  
नक्तञ्चरोदिवाचारी दिव्यदेहो विनाशकः ॥ ११४॥  
  
कदम्बवनमध्यस्थो हरिद्राङ्गोर्मिमध्यगः ।  
यमुनाजलमध्यस्थो जालकोऽजमखो वसुः ॥ ११५॥  
  
वसुप्रद वीरवर्यः शूलहस्तः प्रतापवान् ।  
खड्गहस्तो मण्डलात्मा मृत्युर्मृत्युजिदीश्वरः ॥ ११६॥  
  
लङ्कावासो मेघमाली गन्धमादनसंस्थितः ।  
भैरवो भरणो भर्ता भ्रातृव्यो नामरूपगः ॥ ११७॥  
  
अव्याकृतात्मा भूतात्मा पञ्चभूतान्तरोऽस्मयः ।  
अहनन्यः शब्दमय कालाधरः कलाधरः ॥ ११८॥  
  
भृगुतुङ्गश्चीरवासी(साः) कैवर्तोऽनायकोऽर्धकः ।  
करेणुपो गन्धमदश्चाम्पेयकुसुमप्रियः ॥ ११९॥  
  
भद्रदश्चर्मवसनो वैराजस्तोत्रकारकः ।  
सुमप्रीतः सामगीती उर्जो वर्चः कुलेश्वरः ॥ १२०॥  
  
ककुद्मान् पीतवसनो वध्येशो नारदः पिता ।  
क्रव्यादनो नीतिमयो धर्मचक्रप्रवर्तकः ॥ १२१॥  
  
शष्प्यः फेन्यो विनीर्णेता कङ्कणोऽनासिकोऽचलः ।  
एणाङ्कः शलभाकार ः शालुरो ग्रामसंस्थितः ॥ १२२॥  
  
महाविशेषकथनो वारितीरास्थितोऽचलः ।  
कृपीटयोनिः शान्तात्मा गुणवान् ज्ञानवाञ्छुचिः ॥ १२३॥  
  
सर्वपापहरोऽलिङ्गो भगमालोऽप्रतारणः ।  
आनन्दधन आतार्य इरिण्योऽथप्रपथ्यकः ॥ १२४॥  
  
गङ्गातीरस्थितो देवो ह्यविमुक्तसमाश्रयः ।  
महास्मशाननिलयोऽवलयो वालिपूजितः ॥ १२५॥  
  
करन्धमो व्रात्यवर्यो मानवो जीवकोऽशठः ।  
कर्मदेवमयो ब्रह्मा ऋतं सत्यं महेश्वरः ॥ १२६॥  
  
सुमङ्गलः सुखमयो ज्ञानानन्दोऽमिताशनः ।  
मनोमयः प्राणमयो विज्ञानात्मा प्रसादनः ॥ १२७॥  
  
आनन्दमयकोशात्मा धर्मसीमाथ भूमकः ।  
सदाशिवो विशिष्टात्मा वसिष्ठार्चितपादुकः ॥ १२८॥  
  
नीलग्रीवः सैन्यपालो दिशानाथो नतिप्रियः ।  
केशवोन्मथनो मौनी मधुसूदनसूदनः ॥ १२९॥  
  
उदुम्बरकरो डिम्भो बम्भरः पिञ्छिलातलः ।  
मूलस्तालकरो वर्ण्योऽपर्णादः प्राणमाश(ष)कः ॥ १३०॥  
  
अपर्णापतिरीशास्योऽसम्पूर्णः पूर्णरूपवान् ।  
दीपमालो जाङ्गलिको वैतुण्डस्तुण्डकः प्रियः ॥ १३१॥  
  
ऊलुकः कलविङ्कोऽथ शुकनादप्रसादकृत् ।  
जैगीषव्यतपःप्रीतो रावणेन्द्रबलार्दनः ॥ १३२॥  
  
मार्कण्डेयमहामृत्युनाशको ज्ञानधारकः ।  
अहर्गणक्रियातीतः सर्पप्रीतोऽनिलाशनः ॥ १३३॥  
  
वेगाधारो धैर्यधनो धनधान्यप्रदायकः ।  
नाद्यो वैद्यो वाद्यरतो गद्यपद्यस्तुतो द्युकः ॥ १३४॥  
  
भेरीभाङ्कारनिरतो मृगचर्मविधायकः ।  
पुण्यकीर्तिः पुण्यलभ्यो मोहनास्त्रो(स्त्र)विशारदः ॥ १३५॥  
  
कैलालशिखरावासः पारिजातवनाश्रयः ।  
ईला(डा)दिरवसम्प्रीतो माहेन्द्रस्तुतिहर्षितः ॥ १३६॥  
  
यूपवाटो भार वहः कोमलाङ्गो जनाश्रयः ।  
विश्वामित्रप्रियो बालः पाकयज्ञरतः सुखी ॥ १३७॥  
  
वामाचारप्रियोन्नेता शक्तिहस्तो दुरासदः ।  
सर्वाकारः शाश्वतत्मा वाङ्मनोदूरगो हरः ॥ १३८॥  
  
स्कन्द उवाच -  
इत्येतन्नामसाहस्रं शेषाशेषमुखोद्गतम् ।  
शम्भोर्दिव्यं मुनिश्रेष्ठ श्रवणात्पापनाशनम् ॥ १३९॥  
  
सर्वान्कामानवाप्नोति शिवार्चनपरायणः ।  
त्वमेभिर्मुनिमुख्यैश्च शृण्वन्भक्तिमवाप्नुयाः ॥ १४०॥  
  
कुमारी पतिमाप्नोति निर्धनो धनवान्भवेत् ।  
जयार्थी जयमाप्नोति क्षयद्वीरप्रसादतः ॥ १४१॥  
  
स्कन्द उवाच -  
इति तव गदितं मे नामसाहस्रमेतत्  
हरवरचरणाब्जाराधने साधनं ते ।  
(मुनिगणवरबाणाद्यै)  
मुनिजनगणवर्यैर्धार्यमेतत्सुराद्यैः  
परमपदमवाप्तुः (प्तुं) शङ्कराज्ञावशेनः ॥ १४२॥  
  
॥ इति श्रीशिवरहस्ये नवमांशे सहस्रनामकथनं नाम द्वितीयोऽध्यायः ॥  
  
  
Proofread by Sivakumar Thyagarajan shivakumar24 at gmail.com and DPD  
  
