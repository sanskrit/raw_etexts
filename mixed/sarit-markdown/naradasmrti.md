# पर्त् १

# मातृका (प्रोलेगोमेन)
 \[ल् त्र्। १-२२\] , च्ड़्।  \[ज् त्र्। ४-१५\] 
 छप्तेर् १

 व्यवहारः (लेगल् प्रोचेदुरे)
 \[ल् त्र्। १-१९\] , च्ड़्।  \[ज् त्र्। ४-११\] 
मातृका ०१।००१अ धर्म।एकतानाः पुरुषा यदासन् सत्यवादिनः ।  
मातृका ०१।००१च् तदा न व्यवहारो ऽभून् न द्वेषो नापि मत्सरः ॥ १ ॥  


मातृका ०१।००२अ नष्टे धर्मे मनुष्येषु व्यवहारः प्रवर्तते ।  
मातृका ०१।००२च् द्रष्टा च व्यवहाराणां राजा दण्डधरः कृतः ॥ २ ॥  


मातृका ०१।००३अ लिखितं साक्षिणश् चात्र द्वौ विधी सम्प्रकीर्तितौ ।  
मातृका ०१।००३च् सन्दिग्धार्थविशुद्ध्यर्थं द्वयोर् विवदमानयोः ॥ ३ ॥  


मातृका ०१।००४अ सोत्तरो ऽनुत्तरश् चैव स विज्ञेयो द्विलक्षणः ।  
मातृका ०१।००४च् सोत्तरो ऽभ्यधिको यत्र विलेखापूर्वकः पणः ॥ ४ ॥  


मातृका ०१।००५अ विवादे सोत्तरपणे द्वयोर् यस् तत्र हीयते ।  
मातृका ०१।००५च् स पणं स्वकृतं दाप्यो विनयं च पराजये ॥ ५ ॥  


मातृका ०१।००६अ सारस् तु व्यवहाराणां प्रतिज्ञा समुदाहृता ।  
मातृका ०१।००६च् तद्धानौ हीयते वादी तरंस् ताम् उत्तरो भवेत् ॥ ६ ॥  


मातृका ०१।००७अ कुलानि श्रेणयश् चैव गणाश् चाधिकृतो नृपः ।  
मातृका ०१।००७च् प्रतिष्ठा व्यवहाराणां गुर्वेभ्यस् तूत्तरोत्तरम् ॥ ७ ॥  


मातृका ०१।००८अ स चतुष्पाच् चतुःस्थानश् चतुःसाधन एव च ।  
मातृका ०१।००८च् चतुर्हितश् चतुर्व्यापी चतुष्कारी च कीर्त्यते ॥ ८ ॥  


मातृका ०१।००९अ अष्टाङ्गो ऽष्टादशपदः शतशाखस् तथा-एव च ।  
मातृका ०१।००९च् त्रियोनिर् द्व्यभियोगश् च द्विद्वारो द्विगतिस् तथा ॥ ९ ॥  


मातृका ०१।०१०अ धर्मश् च व्यवहारश् च चरित्रं राजशासनम् ।  
मातृका ०१।०१०च् चतुष्पाद् व्यवहारो ऽयम् उत्तरः पूर्वबाधकः ॥ १० ॥  


मातृका ०१।०११अ तत्र सत्ये स्थितो धर्मो व्यवहारस् तु साक्षिषु ।  
मातृका ०१।०११च् चरित्रं पुस्तकरणे राजाज्ञायां तु शासनम् ॥ ११ ॥  


मातृका ०१।०१२अ सामाद्युपायसाध्यत्वाच् चतुःसाधन उच्यते ।  
मातृका ०१।०१२च् चतुर्णाम् आश्रमाणां च रक्षणात् स चतुर्हितः ॥ १२ ॥  


मातृका ०१।०१३अ कर्तॄन् अथो साक्षिणश् च सभ्यान् राजानम् एव च ।  
मातृका ०१।०१३च् व्याप्नोति पादशो यस्माच् चतुर्व्यापी ततः स्मृतः ॥ १३ ॥  


मातृका ०१।०१४अ धर्मस्यार्थस्य यशसो लोकपक्तेस् तथा-एव च ।  
मातृका ०१।०१४च् चतुर्णां करणाद् एषां चतुष्कारी प्रकीर्तितः ॥ १४ ॥  


मातृका ०१।०१५अ राजा सपुरुषः सभ्याः शास्त्रं गणकलेखकौ ।  
मातृका ०१।०१५च् हिरण्यम् अग्निर् उदकम् अष्टाङ्गः स उदाहृतः ॥ १५ ॥  


मातृका ०१।०१६अ ऋणादानं ह्य् उपनिधिः सम्भूय-उत्थानम् एव च ।  
मातृका ०१।०१६च् दत्तस्य पुनर् आदानम् अशुश्रूषाभ्युपेत्य च ॥ १६ ॥  


मातृका ०१।०१७अ वेतनस्यानपाकर्म तथा-एव-अस्वामिविक्रयः ।  
मातृका ०१।०१७च् विक्रीय-असम्प्रदानं च क्रीत्वानुशय एव च ॥ १७ ॥  


मातृका ०१।०१८अ समयस्यानपाकर्म विवादः क्षेत्रजस् तथा ।  
मातृका ०१।०१८च् स्त्रीपुंसयोश् च सम्बन्धो दायभागो ऽथ साहसम् ॥ १८ ॥  


मातृका ०१।०१९अ वाक्पारुष्यं तथा-एव-उक्तं दण्डपारुष्यम् एव च ।  
मातृका ०१।०१९च् द्यूतं प्रकीर्णकं चैव-इत्य् अष्टादशपदः स्मृतः ॥ १९ ॥  


मातृका ०१।०२०अ एषाम् एव प्रभेदो ऽन्यः शतम् अष्ट।उत्तरं स्मृतम् ।  
मातृका ०१।०२०च् क्रियाभेदान् मनुष्याणां शतशाखो निगद्यते ॥ २० ॥  


मातृका ०१।०२१अ कामात् क्रोधाच् च लोभाच् च त्रिभ्यो यस्मात् प्रवर्तते ।  
मातृका ०१।०२१च् त्रियोनिः कीर्त्यते तेन त्रयम् एतद् विवादकृत् ॥ २१ ॥  


मातृका ०१।०२२अ द्व्यभियोगस् तु विज्ञेयः शङ्कातत्त्वाभियोगतः ।  
मातृका ०१।०२२च् शङ्कासतां तु संसर्गात् तत्त्वं ह-ऊढादिदर्शनात् ॥ २२ ॥  


मातृका ०१।०२३अ पक्षद्वयाभिसम्बन्धाद् द्विद्वारः समुदाहृतः ।  
मातृका ०१।०२३च् पूर्ववादस् तयोः पक्षः प्रतिपक्षस् तदुत्तरम् ॥ २३ ॥  


मातृका ०१।०२४अ भूतच्छलानुसारित्वाद् द्विगतिः स उदाहृतः ।  
मातृका ०१।०२४च् भूतं तत्त्वार्थसंयुक्तं प्रमादाभिहितं छलम् ॥ २४ ॥  


मातृका ०१।०२५अ तत्र शिष्टं छलं राजा मर्षयेद् धर्मसाधनः ।  
मातृका ०१।०२५च् भूतम् एव प्रपद्येत धर्ममूला यतः श्रियः ॥ २५ ॥  


मातृका ०१।०२६अ धर्मेण-उद्धरतो राज्ञो व्यवहारान् कृतात्मनः ।  
मातृका ०१।०२६च् सम्भवन्ति गुणाः सप्त सप्त वह्नेर् इवार्चिषः ॥ २६ ॥  


मातृका ०१।०२७अ धर्मश् चार्थश् च कीर्तिश् च लोकपक्तिर् उपग्रहः ।  
मातृका ०१।०२७च् प्रजाभ्यो बहुमानश् च स्वर्गे स्थानं च शाश्वतम् ॥ २७ ॥  


मातृका ०१।०२८अ तस्माद् धर्मासनं प्राप्य राजा विगतमत्सरः ।  
मातृका ०१।०२८च् समः स्यात् सर्वभूतेषु बिभ्रद् वैवस्वतं व्रतम् ॥ २८ ॥  


मातृका ०१।०२९अ धर्मशास्त्रं पुरस्कृत्य प्राड्विवाकमते स्थितः ।  
मातृका ०१।०२९च् समाहितमतिः पश्येद् व्यवहारान् अनुक्रमात् ॥ २९ ॥  


मातृका ०१।०३०अ आगमः प्रथमं कार्यो व्यवहारपदं ततः ।  
मातृका ०१।०३०च् विवित्सा निर्णयश् चैव दर्शनं स्याच् चतुर्विधम् ॥ ३० ॥  


मातृका ०१।०३१अ धर्मशास्त्रार्थशास्त्राभ्याम् अविरोधेन मार्गतः ।  
मातृका ०१।०३१च् समीक्षमाणो निपुणं व्यवहारगतिं नयेत् ॥ ३१ ॥  


मातृका ०१।०३२अ यथा मृगस्य विद्धस्य व्याधो मृगपदं नयेत् ।  
मातृका ०१।०३२च् कक्षे शोणितलेशेन तथा धर्मपदं नयेत् ॥ ३२ ॥  


मातृका ०१।०३३अ यत्र विप्रतिपत्तिः स्याद् धर्मशास्त्रार्थशास्त्रयोः ।  
मातृका ०१।०३३च् अर्थशास्त्र।उक्तम् उत्सृज्य धर्मशास्त्र।उक्तम् आचारेत् ॥ ३३ ॥  


मातृका ०१।०३४अ धर्मशास्त्रविरोधे तु युक्तियुक्तो ऽपि धर्मतः ।  
मातृका ०१।०३४च् व्यवहारो हि बलवान् धर्मस् तेनावहीयते ॥ ३४ ॥  


मातृका ०१।०३५अ सूक्ष्मो हि भगवान् धर्मः परोक्षो दुर्विचारणः ।  
मातृका ०१।०३५च् अतः प्रत्यक्षमार्गेण व्यवहारगतिं नयेत् ॥ ३५ ॥  


मातृका ०१।०३६अ यात्य् अचौरो ऽपि चौरत्वं चौरश् चायात्य् अचौरताम् ।  
मातृका ०१।०३६च् अचौरश् चौरतां प्राप्तो माण्डव्यो व्यवहारतः ॥ ३६ ॥  


मातृका ०१।०३७अ स्त्रीषु रात्रौ बहिर् ग्रामाद् अन्तर्वेश्मन्य् अरातिषु ।  
मातृका ०१।०३७च् व्यवहारः कृतो ऽप्य् एषु पुनः कर्तव्यताम् इयात् ॥ ३७ ॥  


मातृका ०१।०३८अ गहनत्वाद् विवादानाम् असामर्थ्यात् स्मृतेर् अपि ।  
मातृका ०१।०३८च् ऋणादिषु हरेत् कालं कामं तत्त्वबुभुत्सया ॥ ३८ ॥  


मातृका ०१।०३९अ गोभूहिरण्यस्त्रीस्तेयपारुष्यात्ययिकेषु च ।  
मातृका ०१।०३९च् साहसेष्व् अभिशापे च सद्य एव विवादयेत् ॥ ३९ ॥  


मातृका ०१।०४०अ अनावेद्य तु यो राज्ञे सन्दिग्धे ऽर्थे प्रवर्तते ।  
मातृका ०१।०४०च् प्रसह्य स विनेयः स्यात् स चास्यार्थो न सिध्यति ॥ ४० ॥  


मातृका ०१।०४१अ वक्तव्ये ऽर्थे न तिष्ठन्तम् उत्क्रामन्तं च तद्वचः ।  
मातृका ०१।०४१च् आसेधयेद् विवादार्थी यावद् आह्वानदर्शनम् ॥ ४१ ॥  


मातृका ०१।०४२अ स्थानासेधः कालकृतः प्रवासात् कर्मणस् तथा ।  
मातृका ०१।०४२च् चतुर्विधः स्याद् आसेधो नासिद्धस् तं विलङ्घयेत् ॥ ४२ ॥  


मातृका ०१।०४३अ नदीसन्तारकान्तारदुर्देश।उपप्लवादिषु ।  
मातृका ०१।०४३च् आसिद्धस् तं परासेधम् उत्क्रामन् नापराध्नुयात् ॥ ४३ ॥  


मातृका ०१।०४४अ आसेधकाल आसिद्ध आसेधम् यो व्यतिक्रमेत् ।  
मातृका ०१।०४४च् स विनेयो ऽन्यथा कुर्वन्न् आसेद्धा दण्डभाग् भवेत् ॥ ४४ ॥  


मातृका ०१।०४५अ निर्वेष्टुकामो रोगार्तो यियक्षुर् व्यसने स्थितः ।  
मातृका ०१।०४५च् अभियुक्तस् तथान्येन राजकार्य।उद्यतस् तथा ॥ ४५ ॥  


मातृका ०१।०४६अ गवां प्रचारे गोपालाः सस्यबन्धे कृषीवलाः ।  
मातृका ०१।०४६च् शिल्पिनः चापि तत्कालम् आयुधीयाश् च विग्रहे ॥ ४६ ॥  


मातृका ०१।०४७अ अप्राप्तव्यवहारश् च दूतो दान।उन्मुखो व्रती ।  
मातृका ०१।०४७च् विषमस्थश् च नासेध्यो न च-एनान् आह्वयेन् नृपः ॥ ४७ ॥  


मातृका ०१।०४८अ नाभियुक्तो ऽभियुञ्जीत तम् अतीर्त्वार्थम् अन्यतः ।  
मातृका ०१।०४८च् न चाभियुक्तम् अन्येन न विद्धं वेद्धुम् अर्हति ॥ ४८ ॥  


मातृका ०१।०४९अ यम् अर्थम् अभियुञ्जीत न तं विप्रकृतिं नयेत् ।  
मातृका ०१।०४९च् नान्यत् पक्षान्तरं गच्छेद् गच्छन् पूर्वात् स हीयते ॥ ४९ ॥  


मातृका ०१।०५०अ न च मिथ्याभियुञ्जीत दोषो मिथ्याभियोगिनः ।  
मातृका ०१।०५०च् यस् तत्र विनयः प्रोक्तः सो ऽभियोक्तारम् आव्रजेत् ॥ ५० ॥  


मातृका ०१।०५१अ सापदेशं हरन् कालम् अब्रुवंश् चापि संसदि ।  
मातृका ०१।०५१च् उक्त्वा वचो विब्रुवंश् च हीयमानस्य लक्षणम् ॥ ५१ ॥  


मातृका ०१।०५२अ पलायते य आहूतः प्राप्तश् च विवदेन् न यः ।  
मातृका ०१।०५२च् विनेयः स भवेद् राज्ञा हीन एव स वादतः ॥ ५२ ॥  


मातृका ०१।०५३अ निर्णिक्तव्यवहारेषु प्रमाणम् अफलं भवेत् ।  
मातृका ०१।०५३च् लिखितं साक्षिणो वापि पूर्वम् आवेदितं न चेत् ॥ ५३ ॥  


मातृका ०१।०५४अ यथा पक्वेषु धान्येषु निष्फलाः प्रावृषो गुणाः ।  
मातृका ०१।०५४च् निर्णिक्तव्यवहाराणां प्रमाणम् अफलं तथा ॥ ५४ ॥  


मातृका ०१।०५५अ अभूतम् अप्य् अभिहितं प्राप्तकालं परीक्ष्यते ।  
मातृका ०१।०५५च् यत् तु प्रमादान् न-उच्येत तद् भूतम् अपि हीयते ॥ ५५ ॥  


मातृका ०१।०५६अ तीरितं चानुशिष्टं च यो मन्येत विधर्मतः ।  
मातृका ०१।०५६च् द्विगुणं दण्डम् आस्थाय तत् कार्यं पुनर् उद्धरेत् ॥ ५६ ॥  


मातृका ०१।०५७अ दुर्दृष्टे व्यवहारे तु सभ्यास् तं दण्डम् आप्नुयुः ।  
मातृका ०१।०५७च् न हि जातु विना दण्डं कश्चिन् मार्गे ऽवतिष्ठते ॥ ५७ ॥  


मातृका ०१।०५८अ रागाद् अज्ञानतो वापि लोभाद् वा यो ऽन्यथा वदेत् ।  
मातृका ०१।०५८च् सभ्यो ऽसभ्यः स विज्ञेयस् तं राजा विनयेद् भृशम् ॥ ५८ ॥  


मातृका ०१।०५९अ किन्तु राज्ञा विशेषेण स्वधर्मम् अनुरक्षता ।  
मातृका ०१।०५९च् मनुष्यचित्तवैचित्र्यात् परीक्ष्या साध्वसाधुता ॥ ५९ ॥  


मातृका ०१।०६०अ पुरुषाः सन्ति ये लोभात् प्रब्रूयुः साक्ष्यम् अन्यथा ।  
मातृका ०१।०६०च् सन्ति चान्ये दुरात्मानः कूटलेख्यकृतो जनाः ॥ ६० ॥  


मातृका ०१।०६१अ अतः परीक्ष्यम् उभयम् एतद् राज्ञा विशेषतः ।  
मातृका ०१।०६१च् लेख्याचारेण लिखितं साक्ष्याचारेण साक्षिणः ॥ ६१ ॥  


मातृका ०१।०६२अ असत्याः सत्यसङ्काशाः सत्याश् चासत्यदर्शनाः ।  
मातृका ०१।०६२च् दृश्यन्ते विविधा भावास् तस्माद् युक्तं परीक्षणम् ॥ ६२ ॥  


मातृका ०१।०६३अ तलवद् दृश्यते व्योम खद्योतो हव्यवाड् इव ।  
मातृका ०१।०६३च् न तलं विद्यते व्योम्नि न खद्योते हुताशनः ॥ ६३ ॥  


मातृका ०१।०६४अ तस्मात् प्रत्यक्षदृष्टो ऽपि युक्तम् अर्थः परीक्षितुम् ।  
मातृका ०१।०६४च् परीक्ष्य ज्ञापयन् अर्थान् न धर्मात् परिहीयते ॥ ६४ ॥  


मातृका ०१।०६५अ एवं पश्यन् सदा राजा व्यवहारान् समाहितः ।  
मातृका ०१।०६५च् वितत्य-इह यशो दीप्तं ब्रध्नस्याप्नोति विष्टपम् ॥ ६५ ॥  


 छप्तेर् २

 भाषा (थे प्लैन्त्)
 \[ल् त्र्। २२९-२३८\] , ज् त्र्। न्।अ
मातृका ०२।००१अ सुनिश्चितबलाधानस् त्व् अर्थी स्वार्थप्रचोदितः ।  
मातृका ०२।००१च् लेखयेत् पूर्वपक्षं तु कृतकार्यविनिश्चयः ॥  \[ज् एद्न् मा २।१\]  ॥  


मातृका ०२।००२अ पूर्वपक्षश्रुतार्थस् तु प्रत्यर्थी तदनन्तरम् ।  
मातृका ०२।००२च् पूर्वपक्षार्थसम्बन्धं प्रतिपक्षं निवेशयेत् ॥  \[ज् एद्न् मा २।२\]  ॥  


मातृका ०२।००३अ श्वो लेखनं वा स लभेत् त्र्यहं सप्ताहम् एव वा ।  
मातृका ०२।००३च् अर्थी तृतीयपादे तु युक्तं सद्यो ध्रुवं जयी ॥  \[ज् एद्न् मा २।३\]  ॥  


मातृका ०२।००४अ मिथ्या सम्प्रतिपत्तिर् वा प्रत्यवस्कन्दम् एव वा ।  
मातृका ०२।००४च् प्राङ्न्यायविधिसाध्यं वा उत्तरं स्याच् चतुर्विधम् ॥  \[ज् एद्न् मा २।४ ॥\]   


मातृका ०२।००५अ मिथ्यैतन् नाभिजानामि तदा तत्र न सन्निधिः ।  
मातृका ०२।००५च् अजातश् चास्मि तत्काल एवं मिथ्या चतुर्विधा ॥  \[ज् एद्न् मा २।५\]  ॥  


मातृका ०२।००६अ मिथ्या च विपरीतं च पुनः शब्दसमागमम् ।  
मातृका ०२।००६च् पूर्वपक्षार्थसम्बन्धम् उत्तरं स्याच् चतुर्विधम् ॥  \[ज् एद्न् मा २।६ ॥\]   


मातृका ०२।००७अ भाषाया उत्तरं यावत् प्रत्यर्थी न निवेशयेत् ।  
मातृका ०२।००७च् अर्थी तु लेखयेत् तावद् यावद् वस्तु विवक्षितम् ॥  \[ज् एद्न् मा २।७\]  ॥  


मातृका ०२।००८अ अन्यार्थम् अर्थहीनं च प्रमाणागमवर्जितम् ।  
मातृका ०२।००८च् लेख्यं हीनाधिकं भ्रष्टं भाषादोषास् तूदाहृताः ॥  \[ज् एद्न् मा २।८ ॥\]   


मातृका ०२।००९अ लब्धव्यं येन यद् यस्मात् स तत् तस्माद् अवाप्नुयात् ।  
मातृका ०२।००९च् न त्व् अन्यो ऽन्यद् अथान्यस्माद् इत्य् अन्यार्थम् इदं त्रिधा ॥ ज् एद्न् मा २।९ ॥  


मातृका ०२।०१०अ मनसाहम् अपि ध्यातस् त्वन्मित्रेणेह शत्रुवत् ।  
मातृका ०२।०१०च् अतो ऽन्यथा महाक्षान्त्या त्वम् इहावेदितो मया ॥  \[ज् एद्न् मा २।१०\]  ॥  


मातृका ०२।०११अ द्रव्यप्रमाणहीनं यत् फलोपाश्रयवर्जितम् ।  
मातृका ०२।०११च् प्रमाणवर्जितं नाम लेख्यदोषं तद् उत्सृजेत् ॥  \[ज् एद्न् मा २।११\]  ॥  


मातृका ०२।०१२अ आगमवर्जितं दोषं पूर्वपादे विवर्जयेत् ।  
मातृका ०२।०१२च् एकस्य बहुभिः सार्धं पुरराष्ट्रविरोधकम् ॥  \[ज् एद्न् मा २।१२\]  ॥  


मातृका ०२।०१३अ बिन्दुमात्रापदवर्णेष्व् एकाविधिष्टया (?) ।  
मातृका ०२।०१३च् हीनाधिका भवेद् व्यर्था तां यत्नेन विवर्जयेत् ॥  \[ज् एद्न् मा २।१३ ॥\]   


मातृका ०२।०१४अ भ्रष्टं तु दुःस्थितं यत् स्याज् जलतैलादिभिर् हतम् ।  
मातृका ०२।०१४च् भाषायां तद् अपि स्पष्टं विस्पष्टार्थं विवर्जयेत् ॥  \[ज् एद्न् मा २।१४ ॥\]   


मातृका ०२।०१५अ सत्या भाषा न भवति यद्य् अपि स्यात् प्रतिष्ठिता ।  
मातृका ०२।०१५च् बहिश् चेद् भ्रश्यते धर्मान् नियताद् व्यवहारिकात् ॥  \[ज् एद्न् मा २।१५, मनु ८।१६४ ॥\]   


मातृका ०२।०१६अ गन्धमादनसंस्थस्य मयास्यासीत् तद् अर्पितम् ।  
मातृका ०२।०१६च् व्यवहारिकधर्मस्य बाह्यम् एतन् न सिध्यति ॥  \[ज् एद्न् मा २।१६\]  ॥  


मातृका ०२।०१७अ अन्याक्षरनिवेशेन अन्यार्थगमनेन च ।  
मातृका ०२।०१७च् आकुलं च क्रियादानं क्रिया चैवाकुला भवेत् ॥  \[ज् एद्न् मा २।१७\]  ॥  


मातृका ०२।०१८अ रागादीनां यद् एकेन कोपितः करणे वदेत् ।  
मातृका ०२।०१८च् तद् आदौ तु लिखेत् सर्वं वादिनः फलकादिषु ॥  \[ज् एद्न् मा २।१८\]  ॥  


मातृका ०२।०१९अ निराकुलावबोधाय धर्मस्थैः सुविचारितम् ।  
मातृका ०२।०१९च् तस्माद् अन्यद् व्यपोह्यं स्याद् वादिनः फलकादिषु ॥  \[ज् एद्न् मा २।१९ ॥\]   


मातृका ०२।०२०अ वादिभ्याम् अभ्यनुज्ञातं शेषं च फलके स्थितम् ।  
मातृका ०२।०२०च् ससाक्षिकं लिखेयुस् ते प्रतिपत्तिं च वादिनोः ॥  \[ज् एद्न् मा २।२०\]  ॥  


मातृका ०२।०२१अ वादिभ्यां लिखिताच् छेषं यत् पुनर् वादिना स्मृतम् ।  
मातृका ०२।०२१च् तत् प्रत्याकलितं नाम स्वपादे तस्य लिख्यते ॥  \[ज् एद्न् मा २।२१\]  ॥  


मातृका ०२।०२२अ अर्थिना सन्नियुक्तो वा प्रत्यर्थिप्रहितो ऽपि वा ।  
मातृका ०२।०२२च् यो यस्यार्थे विवदते तयोर् जयपराजयौ ॥  \[ज् एद्न् मा २।२२\]  ॥  


मातृका ०२।०२३अ यो न भ्राता न च पिता न पुत्रो न नियोगकृत् ।  
मातृका ०२।०२३च् परार्थवादी दण्ड्यः स्याद् व्यवहारे ऽपि विब्रुवन् ॥  \[ज् एद्न् मा २।२३ ॥\]   


मातृका ०२।०२४अ पूर्ववादं परित्यज्य यो ऽन्यम् आलम्बते पुनः ।  
मातृका ०२।०२४च् वादसङ्क्रमणाज् ज्ञेयो हीनवादी स वै नरः ॥  \[ज् एद्न् मा २।२४\]  ॥  


मातृका ०२।०२५अ सर्वेष्व् अपि विवादेषु वाक्छले नापहीयते ।  
मातृका ०२।०२५च् पशुस्त्रीभूम्यृणादाने शास्यो ऽप्य् अर्थान् न हीयते ॥  \[ज् एद्न् मा २।२५ ॥\]   


मातृका ०२।०२६अ अभियुक्तो ऽभियोगस्य यदि कुर्याद् अपह्नवम् ।  
मातृका ०२।०२६च् अभियोक्ता दिशेद् देश्यं प्रत्यवस्कन्दितो न चेत् ॥  \[ज् एद्न् मा २।२६ ॥\]   


मातृका ०२।०२७अ पूर्वपादे हि लिखितं यथाक्षरम् अशेषतः ।  
मातृका ०२।०२७च् अर्थी तृतीयपादे तु क्रियया प्रतिपादयेत् ॥  \[ज् एद्न् मा २।२७\]  ॥  


मातृका ०२।०२८अ क्रियापि द्विविधा प्रोक्ता मानुषी दैविकी तथा ।  
मातृका ०२।०२८च् मानुषी लेख्यसाक्षिभ्यां धटादिर् दैविकी स्मृता ॥  \[ज् एद्न् मा २।२८ ॥\]   


मातृका ०२।०२९अ दिवा कृते कार्यविधौ ग्रामेषु नगरेषु वा ।  
मातृका ०२।०२९च् सम्भवे साक्षिणां चैव दिव्या न भवति क्रिया ॥  \[ज् एद्न् मा २।२९ ॥\]   


मातृका ०२।०३०अ अरण्ये निर्जने रात्राव् अन्तर्वेश्मनि साहसे ।  
मातृका ०२।०३०च् न्यासस्यापह्नवे चैव दिव्या सम्भवति क्रिया ॥  \[ज् एद्न् मा २।३०\]  ॥  


मातृका ०२।०३१अ कारणप्रतिपत्त्या च पूर्वपक्षे विरोधिते ।  
मातृका ०२।०३१च् अभियुक्तेन वै भाव्यं विज्ञेयं पूर्वपक्षवत् ॥  \[ज् एद्न् मा २।३१ ॥\]   


मातृका ०२।०३२अ पलायते य आहूतो मौनी साक्षिपराजितः ।  
मातृका ०२।०३२च् स्वयम् अभ्युपपन्नश् च अवसन्नश् चतुर्विधः ॥  \[ज् एद्न् मा २।३२\]  ॥  


मातृका ०२।०३३अ अन्यवादी क्रियाद्वेषी न-उपस्थाता निरुत्तरः ।  
मातृका ०२।०३३च् आहूतप्रपलायी च हीनः पञ्चविधः स्मृतः ॥  \[ज् एद्न् मा २।३३\]  ॥  


मातृका ०२।०३४अ मणयः पद्मरागाद्या दीनारादि हिरण्मयम् ।  
मातृका ०२।०३४च् मुक्ताविद्रुमशङ्खाद्याः प्रदुष्टाः स्वामिगामिनः ॥  \[ज् एद्न् मा २।३४\]  ॥  


मातृका ०२।०३५अ गन्धमाल्यम् अदत्तं तु भूषणं वास एव वा ।  
मातृका ०२।०३५च् पादुका-इति राजा-उक्तं तद् आक्रामन् वधम् अर्हति ॥  \[ज् एद्न् मा २।३५ ॥\]   


मातृका ०२।०३६अ पण्यमूल्यं भृतिर् न्यासो दण्डो यच् चावहारकम् ।  
मातृका ०२।०३६च् वृथादानाक्षिकपणा वर्धन्ते नाविवक्षिताः ॥  \[ज् एद्न् मा २।३६\]  ॥  


मातृका ०२।०३७अ मिथ्याभियोगिनो ये स्युर् द्विजानां शूद्रयोनयः ।  
मातृका ०२।०३७च् तेषां जिह्वां समुत्कृत्य राजा शूले विधापयेत् ॥  \[ज् एद्न् मा २।३७\]  ॥  


मातृका ०२।०३८अ आज्ञा लेखः पट्टकः शासनं वा  आधिः पत्त्रं विक्रयो वा क्रयो वा ।  
मातृका ०२।०३८च् राज्ञे कुर्यात् पूर्वम् आवेदनं यस्  तस्य ज्ञेयः पूर्वपक्षः विधिज्ञैः ॥  \[ज् एद्न् मा २।३८ ॥\]   


मातृका ०२।०३९अ साक्षिकदूषणे कार्यं पूर्वसाक्षिविशोधनम् ।  
मातृका ०२।०३९च् शुद्धेषु साक्षिषु ततः पश्चात् साक्ष्यं विशोधयेत् ॥  \[ज् एद्न् मा २।३९ ॥\]   


मातृका ०२।०४०अ साक्षिसभ्यावसन्नानां दूषणे दर्शनं पुनः ।  
मातृका ०२।०४०च् स्वचर्यावसितानां तु नास्ति पौनर्भवो विधिः ॥  \[ज् एद्न् मा २।४०\]  ॥  


मातृका ०२।०४१अ स्वयम् अभ्युपपन्नो ऽपि स्वचर्यावसितो ऽपि सन् ।  
मातृका ०२।०४१च् क्रियावसन्नो ऽप्य् अर्हेत परं सभ्यावधारणम् ॥  \[ज् एद्न् मा २।४१ ॥\]   


मातृका ०२।०४२अ पक्षान् उत्सार्य कार्यस् तु सभ्यैः कार्यविनिश्चयः ।  
मातृका ०२।०४२च् अनुत्सारितनिर्णिक्ते विरोधः प्रेत्य चेह च ॥  \[ज् एद्न् मा ०२।०४२\]  ॥  


मातृका ०२।०४३अ सभैर् एव जितः पश्चाद् राज्ञा शास्यः स्वशास्त्रतः ।  
मातृका ०२।०४३च् जयिने चापि देयं स्याद् यथावज् जयपत्रकम् ॥  \[ज् एद्न् मा २।४३\]  ॥  


मातृका ०२।०४४अ व्यवहारमुखं चैतत् पूर्वम् उक्तं स्वयम्भुवा ।  
मातृका ०२।०४४च् मुखशुद्धौ हि शुद्धिः स्याद् व्यवहारस्य नान्यथा ॥  \[ज् एद्न् मा २।४४ ॥\]   


 छप्तेर् ३

 सभा (थे चोउर्त्)
 \[ल् त्र्। २०-२२\] , च्ड़्।  \[ज् त्र्। १२-१५\] 
मातृका ०३।००१अ नानियुक्तेन वक्तव्यं व्यवहारे कथञ्चन ।  
मातृका ०३।००१च् नियुक्तेन तु वक्तव्यम् अपक्षपतितं वचः ॥ १ ॥  


मातृका ०३।००२अ युक्तरूपं ब्रुवन् सभ्यो नाप्नुयाद् द्वेषकिल्बिषे ।  
मातृका ०३।००२च् ब्रुवाणस् त्व् अन्यथा सभ्यस् तद् एव-उभयम् आप्नुयात् ॥ २ ॥  


मातृका ०३।००३अ राजा तु धार्मिकान् सभ्यान् नियुञ्ज्यात् सुपरीक्षितान् ।  
मातृका ०३।००३च् व्यवहारधुरं वोढुं ये शक्ताः सद्गवा इव ॥ ३ ॥  


मातृका ०३।००४अ धर्मशास्त्रार्थकुशलाः कुलीनाः सत्यवादिनः ।  
मातृका ०३।००४च् समाः शत्रौ च मित्रे च नृपतेः स्युः सभासदः ॥ ४ ॥  


मातृका ०३।००५अ तत्प्रतिष्ठः स्मृतो धर्मो धर्ममूलश् च पार्थिवः ।  
मातृका ०३।००५च् सह सद्भिर् अतो राजा व्यवहारान् विशोधयेत् ॥ ५ ॥  


मातृका ०३।००६अ शुद्धेषु व्यवहारेषु शुद्धिं यान्ति सभासदः ।  
मातृका ०३।००६च् शुद्धिश् च तेषां धर्माद् धि धर्मम् एव वदेत् ततः ॥ ६ ॥  


मातृका ०३।००७अ यत्र धर्मो ह्य् अधर्मेण सत्यं यत्रानृतेन च ।  
मातृका ०३।००७च् हन्यते प्रेक्षमाणानां हतास् तत्र सभासदः ॥ ७ ॥  


मातृका ०३।००८अ विद्धो धर्मो ह्य् अधर्मेण सभां यत्र-उपतिष्ठते ।  
मातृका ०३।००८च् न चेद् विशल्यः क्रियते विद्धास् तत्र सभासदः ॥ ८ ॥  


मातृका ०३।००९अ सभा वा न प्रवेष्टव्या वक्तव्यं वा समञ्जसम् ।  
मातृका ०३।००९च् अब्रुवन् विब्रुवन् वापि नरो भवति किल्बिषी ॥ ९ ॥  


मातृका ०३।०१०अ ये तु सभ्याः सभां गत्वा तूष्णीं ध्यायन्त आसते ।  
मातृका ०३।०१०च् यथाप्राप्तं न ब्रुवते सर्वे ते ऽनृतवादिनः ॥ १० ॥  


मातृका ०३।०११अ पादो ऽधर्मस्य कर्तारं पादः साक्षिणम् ऋच्छति ।  
मातृका ०३।०११च् पादः सभासदः सर्वान् पादो राजानम् ऋच्छति ॥ ११ ॥  


मातृका ०३।०१२अ राजा भवत्य् अनेनास् तु मुच्यन्ते च सभासदः ।  
मातृका ०३।०१२च् एनो गच्छति कर्तारं निन्दार्हो यत्र निन्द्यते ॥ १२ ॥  


मातृका ०३।०१३अ अन्धो मत्स्यान् इवाश्नाति निरपेक्षः सकण्टकान् ।  
मातृका ०३।०१३च् परोक्षम् अर्थवैकल्याद् भाषते यः सभां गतः ॥ १३ ॥  


मातृका ०३।०१४अ तस्मात् सभ्यः सभां प्राप्य रागद्वेषविवर्जितः ।  
मातृका ०३।०१४च् वचस् तथाविधं ब्रूयाद् यथा न नरकं पतेत् ॥ १४ ॥  


मातृका ०३।०१५अ यथा शल्यं भिषग् विद्वान् उद्धरेद् यन्त्रयुक्तितः ।  
मातृका ०३।०१५च् प्राड्विवाकस् तथा शल्यम् उद्धरेद् व्यवहारतः ॥ १५ ॥  


मातृका ०३।०१६अ यत्र सभ्यो जनः सर्वः साध्व् एतद् इति मन्यते ।  
मातृका ०३।०१६च् स निःशल्यो विवादः स्यात् सशल्यः स्याद् अतो ऽन्यथा ॥ १६ ॥  


मातृका ०३।०१७अ न सा सभा यत्र न सन्ति वृद्धा  वृद्धा न ते ये न वदन्ति धर्मम् ।  
मातृका ०३।०१७च् नासौ धर्मो यत्र न सत्यम् अस्ति  न तत् सत्यं यच् छलेनानुविद्धम् ॥ १७ ॥  


# पर्त् २

# व्यवहारपदानि (तित्लेस् ओड़् लw)
 \[ल् त्र्। २३-२०३\] , च्ड़्।  \[ज् त्र्। १५-४५, ५५-११६\] 
 छप्तेर् १

 Ṛणादानम् (नोन्पय्मेन्त् ओड़् देब्त्स्)
 \[ल् त्र्। २३-४८\] , च्ड़्।  \[ज् त्र्। १५-२३\] 
०१।००१अ ऋणं देयम् अदेयं च येन यत्र यथा च यत् ।  
०१।००१च् दानग्रहणधर्माच् च ऋणादानम् इति स्मृतम् ॥ १ ॥  


०१।००२अ पितर्य् उपरते पुत्रा ऋणं दद्युर् यथांशतः ।  
०१।००२च् विभक्ता ह्य् अविभक्ता वा यस् ताम् उद्वहते धुरम् ॥ २ ॥  


०१।००३अ पितृव्येणाविभक्तेन भ्रात्रा वा यद् ऋणं कृतम् ।  
०१।००३च् मात्रा वा यत् कुटुम्बार्थे दद्युस् तद् रिक्थिनो ऽखिलम् ॥ ३ ॥  


०१।००४अ क्रमाद् अव्याहतं प्राप्तं पुत्रैर् यन् नर्णम् उद्धृतम् ।  
०१।००४च् दद्युः पैतामहं पौत्रास् तच् चतुर्थान् निवर्तते ॥ ४ ॥  


०१।००५अ इच्छन्ति पितरः पुत्रान् स्वार्थहेतोर् यतस् ततः ।  
०१।००५च् उत्तमर्णाधमर्णेभ्यो माम् अयं मोचयिष्यति ॥ ५ ॥  


०१।००६अ अतः पुत्रेण जातेन स्वार्थम् उत्सृज्य यत्नतः ।  
०१।००६च् पिता मोक्षितव्य ऋणाद् यथा न नरकं पतेत् ॥ ६ ॥  


०१।००७अ तपस्वी चाग्निहोत्री च ऋणवान् म्रियते यदि ।  
०१।००७च् तपश् चैवाग्निहोत्रं च सर्वं तद् धनिनां धनम् ॥ ७ ॥  


०१।००८अ न पुत्रर्णं पिता दद्याद् दद्यात् पुत्रस् तु पैतृकम् ।  
०१।००८च् कामक्रोधसुराद्यूतप्रातिभाव्यकृतं विना ॥ ८ ॥  


०१।००९अ पितुर् एव नियोगाद् यत् कुटुम्बभरणाय च ।  
०१।००९च् कृतं वा यद् ऋणं कृच्छ्रे दद्यात् पुत्रस्य तत् पिता ॥ ९ ॥  


०१।०१०अ शिष्यान्तेवासिदासस्त्रीवैयावृत्त्यकरैश् च यत् ।  
०१।०१०च् कुटुम्बहेतोर् उत्क्षिप्तं वोढव्यं तत् कुटुम्बिना ॥ १० ॥  


०१।०११अ नार्वाग् विंशतिमाद् वर्षात् पितरि प्रोषिते सुतः ।  
०१।०११च् ऋणं दद्यात् पितृव्ये वा ज्येष्ठे भ्रातर्य् अथापि वा ॥ ११ ॥  


०१।०१२अ दाप्यः परर्णम् एको ऽपि जीवत्स्व् अधिकृतैः कृतम् ।  
०१।०१२च् प्रेतेषु तु न तत्पुत्रः परर्णं दातुम् अर्हति ॥ १२ ॥  


०१।०१३अ न स्त्री पतिकृतं दद्याद् ऋणं पुत्रकृतं तथा ।  
०१।०१३च् अभ्युपेताद् ऋते यद्वा सह पत्या कृतं भवेत् ॥ १३ ॥  


०१।०१४अ दद्याद् अपुत्रा विधवा नियुक्ता या मुमूर्षुणा ।  
०१।०१४च् यो वा तद्रिक्थम् आदद्याद् यतो रिक्थम् ऋणं ततः ॥ १४ ॥  


०१।०१५अ न च भार्याकृतम् ऋणं कथञ्चित् पत्युर् आभवेत् ।  
०१।०१५च् आपत्कृताद् ऋते पुंसां कुटुम्बार्थो हि विस्तरः ॥ १५ ॥  


०१।०१६अ अन्यत्र रजकव्याधगोपशौण्डिकयोषिताम् ।  
०१।०१६च् तेषां तत्प्रत्यया वृत्तिः कुटुम्बं च तदाश्रयम् ॥ १६ ॥  


०१।०१७अ पुत्रिणी तु समुत्सृज्य पुत्रं स्त्री यान्यम् आश्रयेत् ।  
०१।०१७च् ऋक्थं तस्या हरेत् सर्वं निःस्वायाः पुत्र एव तु ॥ १७ ॥  


०१।०१८अ या तु सप्रधनैव स्त्री सापत्या चान्यम् आश्रयेत् ।  
०१।०१८च् सो ऽस्या दद्याद् ऋणं भर्तुर् उत्सृजेद् वा तथैव ताम् ॥ १८ ॥  


०१।०१९अ अधनस्य ह्य् अपुत्रस्य मृतस्योपैति यः स्त्रियम् ।  
०१।०१९च् ऋणं वोढुः स भजते तद् एवास्य धनं स्मृतम् ॥ १९ ॥  


०१।०२०अ धनस्त्रीहारिपुत्राणाम् ऋणभाग् यो धनं हरेत् ।  
०१।०२०च् पुत्रो ऽसतोः स्त्रीधनिनोः स्त्रीहारी धनिपुत्रयोः ॥ २० ॥  


०१।०२१अ उत्तमा स्वैरिणी या स्याद् उत्तमा च पुनर्भुवाम् ।  
०१।०२१च् ऋणं तयोः पतिकृतं दद्याद् यस् ताम् उपाश्नुते ॥ २१ ॥  


०१।०२२अ स्त्रीकृतान्य् अप्रमाणानि कार्याण्य् आहुर् अनापदि ।  
०१।०२२च् विशेषतो गृहक्षेत्रदानाधमनविक्रयाः ॥ २२ ॥  


०१।०२३अ एतान्य् अपि प्रमाणानि भर्ता यद्य् अनुमन्यते ।  
०१।०२३च् पुत्रः पत्युर् अभावे वा राजा वा पतिपुत्रयोः ॥ २३ ॥  


०१।०२४अ भर्त्रा प्रीतेन यद् दत्तं स्त्रियै तस्मिन् मृते ऽपि तत् ।  
०१।०२४च् सा यथाकामम् अश्नीयाद् दद्याद् वा स्थावराद् ऋते ॥ २४ ॥  


०१।०२५अ तथा दासकृतं कार्यम् अकृतं परिचक्षते ।  
०१।०२५च् अन्यत्र स्वामिसन्देशान् न दासः प्रभुर् आत्मनः ॥ २५ ॥  


०१।०२६अ पुत्रेण च कृतं कार्यं यत् स्यात् पितुर् अनिच्छतः ।  
०१।०२६च् तद् अप्य् अकृतम् एवाहुर् दासः पुत्रश् च तौ समौ ॥ २६ ॥  


०१।०२७अ अप्राप्तव्यवहारश् चेत् स्वतन्त्रो ऽपि हि न र्णभाक् ।  
०१।०२७च् स्वातन्त्र्यं तु स्मृतं ज्येष्ठे ज्यैष्ठ्यं गुणवयःकृतम् ॥ २७ ॥  


०१।०२८अ त्रयः स्वतन्त्रा लोके ऽस्मिन् राजाचार्यस् तथैव च ।  
०१।०२८च् प्रति प्रति च वर्णानां सर्वेषां स्वगृहे गृही ॥ २८ ॥  


०१।०२९अ अस्वतन्त्राः प्रजाः सर्वाः स्वतन्त्रः पृथिवीपतिः ।  
०१।०२९च् अस्वतन्त्रः स्मृतः शिष्य आचार्ये तु स्वतन्त्रता ॥ २९ ॥  


०१।०३०अ अस्वतन्त्राः स्त्रियः पुत्रा दासाश् च सपरिग्रहाः ।  
०१।०३०च् स्वतन्त्रस् तत्र तु गृही यस्य यत् स्यात् क्रमागतम् ॥ ३० ॥  


०१।०३१अ गर्भस्थैः सदृशो ज्ञेय आ वर्षाद् अष्टमाच् छिषुः ।  
०१।०३१च् बाल आ षोडशाज् ज्ञेयः पोगण्डश् चापि शब्द्यते ॥ ३१ ॥  


०१।०३२अ परतो व्यवहारज्ञः स्वतन्त्रः पितरौ विना ।  
०१।०३२च् जीवतोर् अस्वतन्त्रः स्याज् जरयापि समन्वितः ॥ ३२ ॥  


०१।०३३अ तयोर् अपि पिता श्रेयान् बीजप्राधान्यदर्शनात् ।  
०१।०३३च् अभावे बीजिनो माता तदभावे तु पूर्वजः ॥ ३३ ॥  


०१।०३४अ स्वतन्त्राः सर्व एवैते परतन्त्रेषु सर्वदा ।  
०१।०३४च् अनुशिष्टौ विसर्गे च विक्रये चेश्वरा मताः ॥ ३४ ॥  


०१।०३५अ यद् बालः कुरुते कार्यम् अस्वतन्त्रस् तथैव च ।  
०१।०३५च् अकृतं तद् इति प्राहुः शास्त्रे शास्त्रविदो जनाः ॥ ३५ ॥  


०१।०३६अ स्वतन्त्रो ऽपि हि यत् कार्यं कुर्याद् अप्रकृतिं गतः ।  
०१।०३६च् तद् अप्य् अकृतम् एवाहुर् अस्वतन्त्रः स हेतुतः ॥ ३६ ॥  


०१।०३७अ कामक्रोधाभियुक्तार्तभयव्यसनपीडिताः ।  
०१।०३७च् रागद्वेषपरीताश् च ज्ञेयास् त्व् अप्रकृतिं गताः ॥ ३७ ॥  


०१।०३८अ कुले ज्येष्ठस् तथा श्रेष्ठः प्रकृतिस्थश् च यो भवेत् ।  
०१।०३८च् तत्कृतं स्यात् कृतं कार्यं नास्वतन्त्रकृतं कृतम् ॥ ३८ ॥  


०१।०३९अ धनमूलाः क्रियाः सर्वा यत्नस् तत्साधने मतः ।  
०१।०३९च् रक्षणं वर्धनं भोग इति तस्य विधिः क्रमात् ॥ ३९ ॥  


०१।०४०अ तत् पुनस् त्रिविधं ज्ञेयं शुक्लं शबलम् एव च ।  
०१।०४०च् कृष्णं च तस्य विज्ञेयः प्रभेदः सप्तधा पृथक् ॥ ४० ॥  


०१।०४१अ श्रुतशौर्यतपःकन्याशिष्ययाज्यान्वयागतम् ।  
०१।०४१च् धनं सप्तविधं शुक्लम् उदयो ऽप्य् अस्य तद्विधः ॥ ४१ ॥  


०१।०४२अ कुसीदकृषिवाणिज्यशुल्कशिल्पानुवृत्तिभिः ।  
०१।०४२च् कृतोपकाराद् आप्तं च शबलं समुदाहृतम् ॥ ४२ ॥  


०१।०४३अ पार्श्विकद्यूतदौत्यार्तिप्रतिरूपकसाहसैः।  
०१।०४३च् व्याजेनोपार्जितं यच् च तत् कृष्णं समुदाहृतम् ॥ ४३ ॥  


०१।०४४अ तेन क्रयो विक्रयश् च दानं ग्रहणम् एव च ।  
०१।०४४च् विविधाश् च प्रवर्तन्ते क्रियाः सम्भोग एव च ॥ ४४ ॥  


०१।०४५अ यथाविधेन द्रव्येण यत्किञ्चित् कुरुते नरः ।  
०१।०४५च् तथाविधम् अवाप्नोति स फलं प्रेत्य चेह च ॥ ४५ ॥  


०१।०४६अ तत् पुनर् द्वादशविधं प्रतिवर्णाश्रयात् स्मृतम् ।  
०१।०४६च् साधारणं स्यात् त्रिविधं शेषं नवविधं स्मृतम् ॥ ४६ ॥  


०१।०४७अ क्रमागतं प्रीतिदायः प्राप्तं च सह भार्यया ।  
०१।०४७च् अविशेषेण वर्णानां सर्वेषां त्रिविधं धनम् ॥ ४७ ॥  


०१।०४८अ वैशेषिकं धनं ज्ञेयं ब्राह्मणस्य त्रिलक्षणम् ।  
०१।०४८च् प्रतिग्रहेण यल्लब्धं याज्यतः शिष्यतस् तथा ॥ ४८ ॥  


०१।०४९अ त्रिविधं क्षत्रियस्यापि प्राहुर् वैशेषिकं धनम् ।  
०१।०४९च् युद्धोपलब्धं कारश् च दण्डश् च व्यवहारतः ॥ ४९ ॥  


०१।०५०अ वैशेषिकं धनं ज्ञेयं वैश्यस्यापि त्रिलक्षणम् ।  
०१।०५०च् कृषिगोरक्षवाणिज्यैः शूद्रस्यैभ्यस् त्व् अनुग्रहात् ॥ ५० ॥  


०१।०५१अ सर्वेषाम् एव वर्णानाम् एष धर्म्यो धनागमः ।  
०१।०५१च् विपर्ययाद् अधर्म्यः स्यान् न चेद् आपद् गरीयसी ॥ ५१ ॥  


०१।०५२अ आपत्स्व् अनन्तरा वृत्तिर् ब्राह्मणस्य विधीयते ।  
०१।०५२च् वैश्यवृत्तिस् ततश् चोक्ता न जघन्या कथञ्चन ॥ ५२ ॥  


०१।०५३अ न कथञ्चन कुर्वीत ब्राह्मणः कर्म वार्षलम् ।  
०१।०५३च् वृषलः कर्म न ब्राह्मं पतनीये हि ते तयोः ॥ ५३ ॥  


०१।०५४अ उत्कृष्टं चापकृष्टं च तयोः कर्म न विद्यते ।  
०१।०५४च् मध्यमे कर्मणी हित्वा सर्वसाधारणे हि ते ॥ ५४ ॥  


०१।०५५अ आपदं ब्राह्मणस् तीर्त्वा क्षत्रवृत्त्या हृतैर् धनैः ।  
०१।०५५च् उत्सृजेत् क्षत्रवृत्तिं तां कृत्वा पावनम् आत्मनः ॥ ५५ ॥  


०१।०५६अ तस्याम् एव तु यो वृत्तौ ब्राह्मणो रमते रसात् ।  
०१।०५६च् काण्डपृष्ठश् च्युतो मार्गात् सो ऽपाङ्क्तेयः प्रकीर्तितः ॥ ५६ ॥  


०१।०५७अ वैश्यवृत्ताव् अविक्रेयं ब्राह्मणस्य पयो दधि ।  
०१।०५७च् घृतं मधु मधूच्छिष्टं लाक्षाक्षाररसासवाः ॥ ५७ ॥  


०१।०५८अ मांसौदनतिलक्षौमसोमपुष्पफलपलाः ।  
०१।०५८च् मनुष्यविषशस्त्राम्बुलवणापूपवीरुधः ॥ ५८ ॥  


०१।०५९अ नीलीकौषेयचर्मास्थिकुतपैकशफा मृदः ।  
०१।०५९च् उदश्वित्केशपिण्याकशाकाद्यौषधयस् तथा ॥ ५९ ॥  


०१।०६०अ ब्राह्मणस्य तु विक्रेयं शुष्कं दारु तृणानि च ।  
०१।०६०च् गन्धद्रव्यैरकावेत्रतूलमूलतुशाद् ऋते ॥ ६० ॥  


०१।०६१अ स्वयं शीर्णं च विदलं फलानां बदरेङ्गुदे ।  
०१।०६१च् रज्जुः कार्पासिकं सूत्रं तच् चेद् अविकृतं भवेत् ॥ ६१ ॥  


०१।०६२अ अशक्तौ भेषजस्यार्थे यज्ञहेतोस् तथैव च ।  
०१।०६२च् यद्य् अवश्यं तु विक्रेयास् तिला धान्येन तत्सामाः ॥ ६२ ॥  


०१।०६३अ अविक्रेयाणि विक्रीणन् ब्राह्मणः प्रच्युतः पथः ।  
०१।०६३च् मार्गे पुनर् अवस्थाप्य राज्ञा दण्डेन भूयसा ॥ ६३ ॥  

च्ड़्।  \[ज् त्र्। २३\] , छप्तेर् इव्। ओन् एविदेन्चे ब्य् Wरितिन्ग् \[ल् त्र्। ४८-७३\] , च्ड़्।  \[ज् त्र्। २३-३२\] 
०१।०६४अ प्रमाणानि प्रमाणस्थैः परिपाल्यानि यत्नतः ।  
०१।०६४च् सीदन्ति हि प्रमाणानि प्रमाणैर् अव्यवस्थितैः ॥ ६४ ॥  


०१।०६५अ लिखितं साक्षिणो भुक्तिः प्रमाणं त्रिविधं स्मृतं ।  
०१।०६५च् धनस्वीकरणे येन धनी धनम् उपाश्नुते ॥ ६५ ॥  


०१।०६६अ लिखितं बलवन् नित्यं जीवन्तस् त्व् एव साक्षिणः ।  
०१।०६६च् कालातिहरणाद् भुक्तिर् इति शास्त्रेषु निश्चयः ॥ ६६ ॥  


०१।०६७अ त्रिविधस्यास्य दृष्टस्य प्रमाणस्य यथाक्रमम् ।  
०१।०६७च् पूर्वं पूर्वं गुरु ज्ञेयं भुक्तिर् एभ्यो गरीयसी ॥ ६७ ॥  


०१।०६८अ विद्यमाने ऽपि लिखिते जीवत्स्व् अपि हि साक्षिषु ।  
०१।०६८च् विशेषतः स्थावराणां यन् न भुक्तं न तत् स्थिरम् ॥ ६८ ॥  


०१।०६९अ भुज्यमानान् परैर् अर्थान् यः स्वान् मौर्ख्याद् उपेक्षते ।  
०१।०६९च् समक्षं जीवतो ऽप्य् अस्य तान् भुक्तिः कुरुते वशे ॥ ६९ ॥  


०१।०७०अ यत्किञ्चिद् दश वर्षाणि सन्निधौ प्रेक्षते धनी ।  
०१।०७०च् भुज्यमानं परैस् तूष्णीं न स तल् लब्धुम् अर्हति ॥ ७० ॥  


०१।०७१अ उपेक्षां कुर्वतस् तस्य तूष्णीं भूतस्य तिष्ठतः ।  
०१।०७१च् काले ऽतिपन्ने पूर्वोक्ते व्यवहारो न सिध्यति ॥ ७१ ॥  


०१।०७२अ अजडश् चेद् अपोगण्डो विषये चास्य भुज्यते ।  
०१।०७२च् भुक्तं तद् व्यवहारेण भोक्ता तद् धनम् अर्हति ॥ ७२ ॥  


०१।०७३अ आधिः सीमा बालधनं निक्षेपोपनिधी स्त्रियः ।  
०१।०७३च् राजस्वं श्रोत्रियस्वं च नोपभोगेन जीर्यते ॥ ७३ ॥  


०१।०७४अ प्रत्यक्षपरिभोगाच् च स्वामिनो द्विदशाः समाः ।  
०१।०७४च् आध्यादीन्य् अपि जीर्यन्ते स्त्रीनरेन्द्रधनाद् ऋते ॥ ७४ ॥  


०१।०७५अ स्त्रीधनं च नरेन्द्राणां न कदाचन जीर्यते ।  
०१।०७५च् अनागमं भुज्यमानं वत्सराणां शतैर् अपि ॥ ७५ ॥  


०१।०७६अ निर्भोगो यत्र दृश्येत न दृश्येतागमः क्वचित् ।  
०१।०७६च् आगमः कारणं तत्र न भोगस् तत्र कारणम् ॥ ७६ ॥  


०१।०७७अ अनागमं भुज्यते यन् न तद् भोगो ऽतिवर्तते ।  
०१।०७७च् प्रेते तु भोक्तरि धनं याति तद्वंश्यभोग्यताम् ॥ ७७ ॥  


०१।०७८अ आहर्तैवाभियुक्तः सन्न् अर्थानाम् उद्धरेत् पदम् ।  
०१।०७८च् भुक्तिर् एव विशुद्धिः स्यात् प्राप्तानां पितृतः क्रमात् ॥ ७८ ॥  


०१।०७९अ अन्वाहितं हृतं न्यस्तं बलावष्टब्धं याचितम् ।  
०१।०७९च् अप्रत्यक्षं च यद् भुक्तं षड् एतान्य् आगमं विना ॥ ७९ ॥  


०१।०८०अ तथारूढविवादस्य प्रेतस्य व्यवहारिणः ।  
०१।०८०च् पुत्रेण सो ऽर्थः संशोध्यो न तं भोगो ऽतिवर्तते ॥ ८० ॥  


०१।०८१अ यद् विनागमम् अप्य् ऊर्ध्वं भुक्तं पूर्वैस् त्रिभिर् भवेत् ।  
०१।०८१च् न तच् छक्यम् अपाकर्तुं क्रमात् त्रिपुरुषागतम् ॥ ८१ ॥  


०१।०८२अ सन्तो ऽपि न प्रमाणं स्युर् मृते धनिनि साक्षिणः ।  
०१।०८२च् अन्यत्र श्रावितं यत् स्यात् स्वयम् आसन्नमृत्युना ॥ ८२ ॥  


०१।०८३अ न हि प्रत्यर्थिनि प्रेते प्रमाणं साक्षिणां वचः ।  
०१।०८३च् साक्षिमत् करणं तत्र प्रमाणं स्याद् विनिश्चये ॥ ८३ ॥  


०१।०८४अ श्रावितस् त्व् आतुरेणापि यस् त्व् अर्थो धर्मसंहितः ।  
०१।०८४च् मृते ऽपि तत्र साक्षी स्यात् षट्सु चान्वाहितादिषु ॥ ८४ ॥  


०१।०८५अ क्रिय र्णादिषु सर्वेषु बलवत्य् उत्तरोत्तरा ।  
०१।०८५च् प्रतिग्रहाधिक्रीतेषु पूर्वा पूर्वा गरीयसी ॥ ८५ ॥  


०१।०८६अ स्थानलाभनिमित्तं हि दानग्रहणम् इष्यते ।  
०१।०८६च् तत् कुसीदम् इति प्रोक्तं तेन वृत्तिः कुसीदिनाम् ॥ ८६ ॥  


०१।०८७अ कायिका कालिका चैव कारिता च तथा स्मृता ।  
०१।०८७च् चक्रवृद्धिश् च शास्त्रेषु तस्य वृद्धिश् चतुर्विधा ॥ ८७ ॥  


०१।०८८अ कायाविरोधिनी शश्वत् पणपाद्या तु कायिका ।  
०१।०८८च् प्रतिमासं स्रवति या वृद्धिः सा कालिका स्मृता ॥ ८८ ॥  


०१।०८९अ वृद्धिः सा कारिता नाम य र्णिकेन स्वयङ्कृता ।  
०१।०८९च् वृद्धेर् अपि पुनर् वृद्धिश् चक्रवृद्धिर् उदाहृता ॥ ८९ ॥  


०१।०९०अ ऋणानां सार्वभौमो ऽयं विधिर् वृद्धिकरः स्मृतः ।  
०१।०९०च् देशाचारविधिस् त्व् अन्यो यत्र र्णम् अवतिष्ठति ॥ ९० ॥  


०१।०९१अ द्विगुणं त्रिगुणं चैव तथान्यस्मिंश् चतुर्गुणम् ।  
०१।०९१च् तथाष्टगुणम् अन्यस्मिन् देशे देशे ऽवतिष्ठते ॥ ९१ ॥  


०१।०९२अ हिरण्यधान्यवस्त्राणां वृद्धिर् द्वित्रिचतुर्गुणा ।  
०१।०९२च् घृतस्याष्टगुणा वृद्धिः स्त्रीपशूनां च सन्ततिः ॥ ९२ ॥  


०१।०९३अ सूत्रकर्पासकिण्वानां त्रपुषः सीसकस्य च ।  
०१।०९३च् आयुधानां च सर्वेषां चर्मणस् ताम्रलोहयोः ॥ ९३ ॥  


०१।०९४अ अन्येषां चैव सर्वेषाम् इष्टकानां तथैव च ।  
०१।०९४च् अक्षय्या वृद्धिर् एतेषां मनुर् आह प्रजापतिः ॥ ९४ ॥  


०१।०९५अ तैलानां चैव सर्वेषां मद्यानां मधुसर्पिषाम् ।  
०१।०९५च् वृद्धिर् अष्टगुणा ज्ञेया गुडस्य लवणस्य च ॥ ९५ ॥  


०१।०९६अ न वृद्धिः प्रीतिदत्तानां स्याद् अनाकारिता क्वचित् ।  
०१।०९६च् अनाकारितम् अप्य् ऊर्ध्वं वत्सरार्धाद् विवर्धते ॥ ९६ ॥  


०१।०९७अ एष वृद्धिविधिः प्रोक्तः प्रतिवृद्धस्य धर्मतः ।  
०१।०९७च् वृद्धिस् तु योक्ता धान्यानां वार्धुष्यं तद् उदाहृतम् ॥ ९७ ॥  


०१।०९८अ आपदं निस्तरेद् वैश्यः कामं वार्धुषकर्मणा ।  
०१।०९८च् आपत्स्व् अपि हि कष्टासु ब्राह्मणस्य न वार्धुषम् ॥ ९८ ॥  


०१।०९९अ ब्राह्मणस्य तु यद् देयं सान्वयस्य न चास्ति सः ।  
०१।०९९च् स्वकुल्यस्यास्य निवपेत् तदभावे ऽस्य बन्धुषु ॥ ९९ ॥  


०१।१००अ यदा तु न स्वकुल्याः स्युर् न च सम्बन्धिबान्धवाः ।  
०१।१००च् तदा दद्यात् स्वजातिभ्यस् तेष्व् असत्स्व् अप्सु निक्षिपेत् ॥ १०० ॥  


०१।१०१अ गृहीत्वोपगतं दद्याद् ऋणिकायोदयं धनी ।  
०१।१०१च् अददद् याच्यमानस् तु शेषहानिम् अवाप्नुयात् ॥ १०१ ॥  


०१।१०२अ लेख्यं दद्याद् ऋणे शुद्धे तदभावे प्रतिश्रवम् ।  
०१।१०२च् धनिकर्णिकयोर् एवं विशुद्धिः स्यात् परस्परम् ॥ १०२ ॥  


०१।१०३अ विश्रम्भहेतू द्वाव् अत्र प्रतिभूर् आधिर् एव च ।  
०१।१०३च् लिखितं साक्षिणश् च द्वे प्रमाणे व्यक्तिकारके ॥ १०३ ॥  


०१।१०४अ उपस्थानाय दानाय प्रत्ययाय तथैव च ।  
०१।१०४च् त्रिविधः प्रतिभूर् दृष्टस् त्रिष्व् एवार्थेषु सूरिभिः ॥ १०४ ॥  


०१।१०५अ ऋणिष्व् अप्रतिकुर्वत्सु प्रत्यये वा विवादिते ।  
०१।१०५च् प्रतिभूस् तद् ऋणं दद्याद् अनुपस्थापयंस् तथा ॥ १०५ ॥  


०१।१०६अ बहवश् चेत् प्रतिभुवो दद्युस् ते ऽर्थं यथाकृतम् ।  
०१।१०६च् अर्थे ऽविशेषिते ह्य् एषु धनिनश् छन्दतः क्रिया ॥ १०६ ॥  


०१।१०७अ यं चार्थं प्रतिभूर् दद्याद् धनिकेनोपपीडितः ।  
०१।१०७च् ऋणिकस् तं प्रतिभुवे द्विगुणं प्रतिपादयेत् ॥ १०७ ॥  


०१।१०८अ अधिक्रियत इत्य् आधिः स विज्ञेयो द्विलक्षणः ।  
०१।१०८च् कृतकालोपनेयश् च यावद्देयोद्यतस् तथा ॥ १०८ ॥  


०१।१०९अ स पुनर् द्विविधः प्रोक्तो गोप्यो भोग्यस् तथैव च ।  
०१।१०९च् प्रतिदानं तथैवास्य लाभहानिर् विपर्यये ॥ १०९ ॥  


०१।११०अ प्रमादाद् धनिनस् तद्वद् आधौ विकृतिम् आगते ।  
०१।११०च् विनष्टे मूलनाशः स्याद् दैवराजकृताद् ऋते ॥ ११० ॥  


०१।१११अ रक्ष्यमाणो ऽपि यत्राधिः कालेनेयाद् असारताम् ।  
०१।१११च् आधिर् अन्यो ऽधिकर्तव्यो देयं वा धनिने धनम् ॥ १११ ॥  


०१।११२अ अथ शक्तिविहीनः स्याद् ऋणी कालविपर्ययात् ।  
०१।११२च् शक्यप्रेक्षम् ऋणं दाप्यः काले काले यथोदयम् ॥ ११२ ॥  


०१।११३अ शक्तो वा यदि दौरात्म्यान् न दद्याद् धनिने धनम् ।  
०१।११३च् राज्ञा दापयितव्यः स्याद् गृहीत्वांशं तु विंशकम् ॥ ११३ ॥  


०१।११४अ नश्येद् ऋणपरीमाणं कालेनेह र्णिकस्य चेत् ।  
०१।११४च् जातिसञ्ज्ञाधिवासानाम् आगमो लेख्यतः स्मृतः ॥ ११४ ॥  


०१।११५अ लेख्यं तु द्विविधं ज्ञेयं स्वहस्तान्यकृतं तथा ।  
०१।११५च् असाक्षिमत् साक्षिमच् च सिद्धिर् देशस्थितेस् तयोः ॥ ११५ ॥  


०१।११६अ देशाचाराविरुद्धं यद् व्यक्ताधिकृतलक्षणम् ।  
०१।११६च् तत् प्रमाणं स्मृतं लेख्यम् अविलुप्तक्रमाक्षरम् ॥ ११६ ॥  


०१।११७अ मत्ताभियुक्तस्त्रीबालबलात्कारकृतं च यत् ।  
०१।११७च् तद् अप्रमाणकरणं भीतोपधिकृतं तथा ॥ ११७ ॥  


०१।११८अ मृताः स्युः साक्षिणो यत्र धनिकर्णिकलेखकाः ।  
०१।११८च् तद् अप्य् अपार्थं लिखितम् ऋते त्व् आधेः स्थिराश्रयात् ॥ ११८ ॥  


०१।११९अ आधिर् यो द्विविधः प्रोक्तो जङ्गमः स्थावरस् तथा ।  
०१।११९च् सिद्धिर् अत्रोभयस्यास्य भोगो यद्य् अस्ति नान्यथा ॥ ११९ ॥  


०१।१२०अ दर्शितं प्रतिकालं यच् छ्रावितं श्रावितं च यत् ।  
०१।१२०च् लेख्यं सिध्यति सर्वत्र मृतेष्व् अपि हि साक्षिषु ॥ १२० ॥  


०१।१२१अ अश्रुतार्थम् अदृष्टार्थं व्यवहारार्थम् एव च ।  
०१।१२१च् न लेख्यं सिद्धिम् आप्नोति जीवत्स्व् अपि हि साक्षिषु ॥ १२१ ॥  


०१।१२२अ लेख्ये देशान्तरन्यस्ते दग्धे दुर्लिखिते हृते ।  
०१।१२२च् सतस् तत्कालकरणम् असतो दृष्टदर्शनम् ॥ १२२ ॥  


०१।१२३अ यस्मिन् स्यात् संशयो लेख्ये भूताभूतकृते क्वचित् ।  
०१।१२३च् तत्स्वहस्तक्रियाचिह्नप्राप्तियुक्तिभिर् उद्धरेत् ॥ १२३ ॥  


०१।१२४अ लेख्यं यच् चान्यनामाङ्कं हेत्वन्तरकृतं भवेत् ।  
०१।१२४च् विप्रत्यये परीक्ष्यं तत् सम्बन्धागमहेतुभिः ॥ १२४ ॥  


०१।१२४-१अ लेख्यं यच् चान्यनामाङ्कं हेत्वन्तरकृतं भवेत् ।  
०१।१२४-१च् विप्रत्यये परीक्ष्यं तत् सम्बन्धागमहेतुभिः ॥ १२४-१ ॥  


०१।१२५अ लिखितं लिखितेनैव साक्षिमत् साक्षिभिर् हरेत् ।  
०१।१२५च् साक्षिभ्यो लिखितं श्रेयो लिखितेन तु साक्षिणः ॥ १२५ ॥  


०१।१२६अ छिन्नभिन्नहृतोन्मृष्टनष्टदुर्लिखितेषु च ।  
०१।१२६च् कर्तव्यम् अन्यल् लेख्यं स्याद् एष लेख्यविधिः स्मृतः ॥ १२६ ॥  

च्ड़्।  \[ज् त्र्। ३२\] , छप्तेर् व्। ओन् एविदेन्चे ब्य् Wइत्नेस्सेस् ॥। \[ल् त्र्। ७३-९५\] , च्ड़्।  \[ज् त्र्। ३२-४५\] 
०१।१२७अ सन्दिग्धेषु तु कार्येषु द्वयोर् विवदमानयोः ।  
०१।१२७च् दृष्टश्रुतानुभूतत्वात् साक्षिभ्यो व्यक्तिदर्शनम् ॥ १२७ ॥  


०१।१२८अ समक्षदर्शनात् साक्षी विज्ञेयः श्रोत्रचक्षुषोः ।  
०१।१२८च् श्रोत्रस्य यत् परो ब्रूते चक्षुषः कायकर्म यत् ॥ १२८ ॥  


०१।१२९अ एकादशविधः साक्षी स तु दृष्टो मनीषिभिः ।  
०१।१२९च् कृतः पञ्चविधस् तेषां षड्विधो ऽकृत उच्यते ॥ १२९ ॥  


०१।१३०अ लिखितः स्मारितश् चैव यदृच्छाभिज्ञ एव च ।  
०१।१३०च् गूढश् चोत्तरसाक्षी च साक्षी पञ्चविधः स्मृतः ॥ १३० ॥  


०१।१३१अ अकृतः षड्विधश् चापि सूरिभिः परिकीर्तितः ।  
०१।१३१च् ग्रामश् च प्राड्विवाकश् च राजा च व्यवहारिणाम् ॥ १३१ ॥  


०१।१३२अ कार्येष्व् अभ्यन्तरो यः स्याद् अर्थिना प्रहितश् च यः ।  
०१।१३२च् कुलं कुलविवादेषु भवेयुस् ते ऽपि साक्षिणः ॥ १३२ ॥  


०१।१३३अ कुलीना ऋजवः शुद्धा जन्मतः कर्मतो ऽर्थतः ।  
०१।१३३च् त्र्यवराः साक्षिणो ऽनिन्द्याः शुचयः स्युः सुबुद्धयः ॥ १३३ ॥  


०१।१३४अ ब्राह्मणाः क्षत्रिया वैश्याः शूद्रा ये चाप्य् अनिन्दिताः ।  
०१।१३४च् प्रतिवर्णं भवेयुस् ते सर्वे सर्वेषु वा पुनः ॥ १३४ ॥  


०१।१३५अ श्रेणीषु श्रेणिपुरुषाः स्वेषु वर्गेषु वर्गिणः ।  
०१।१३५च् बहिर्वासिषु बाह्याश् च स्त्रियः स्त्रिषु च साक्षिणः ॥ १३५ ॥  


०१।१३६अ श्रेण्यादिषु तु वर्गेषु कश्चिच् चेद् द्वेष्यताम् इयात् ।  
०१।१३६च् तेभ्य एव न साक्षी स्याद् द्वेष्टारः सर्व एव ते ॥ १३६ ॥  


०१।१३७अ असाक्ष्य् अपि हि शास्त्रेषु दृष्टः पञ्चविधो बुधैः ।  
०१।१३७च् वचनाद् दोषतो भेदात् स्वयमुक्तेर् मृतान्तरः ॥ १३७ ॥  


०१।१३८अ श्रोत्रियाद्या वचनतः स्तेनाद्या दोषदर्शनात् ।  
०१।१३८च् भेदाद् विप्रतिपत्तिः स्याद् विवादे यत्र साक्षिणः ॥ १३८ ॥  


०१।१३९अ स्वयमुक्तेर् अनिर्दिष्टः स्वयम् एवैत्य यो वदेत् ।  
०१।१३९च् मृतान्तरो ऽर्थिनि प्रेते मुमूर्षुश्राविताद् ऋते ॥ १३९ ॥  


०१।१४०अ श्रोत्रियास् तापसा वृद्धा ये च प्रव्रजिता नराः ।  
०१।१४०च् असाक्षिणस् ते वचनान् नात्र हेतुर् उदाहृतः ॥ १४० ॥  


०१।१४१अ स्तेनाः साहसिकाश् चण्डाः कितवा वधकास् तथा ।  
०१।१४१च् असाक्षिणस् ते दुष्टत्वात् तेषु सत्यं न विद्यते ॥ १४१ ॥  


०१।१४२अ राज्ञा परिगृहीतेषु साक्षिष्व् एकार्थनिश्चये ।  
०१।१४२च् वचनं यत्र भिद्यते ते स्युर् भेदाद् असाक्षिणः ॥ १४२ ॥  


०१।१४३अ अनिर्दिष्टस् तु साक्षित्वे स्वयम् एवैत्य यो वदेत् ।  
०१।१४३च् सूचीत्य् उक्तः स शास्त्रेषु न स साक्षित्वम् अर्हति ॥ १४३ ॥  


०१।१४४अ यो ऽर्थः श्रावयितव्यः स्यात् तस्मिन्न् असति चार्थिनि ।  
०१।१४४च् क्व तद् वदतु साक्षित्वम् इत्य् असाक्षी मृतान्तरः ॥ १४४ ॥  


०१।१४४-१अ यो ऽर्थः श्रावयितव्यः स्यात् तस्मिन्न् असति चार्थिनि ।  
०१।१४४-१च् क्व तद् वदतु साक्षित्वम् इत्य् असाक्षी मृतान्तरः ॥ १४४-१ ॥  


०१।१४५अ द्वयोर् विवदतोर् अर्थे द्वयोः सत्सु च साक्षिषु ।  
०१।१४५च् पूर्वपक्षो भवेद् यस्य भवेयुस् तस्य साक्षिणः ॥ १४५ ॥  


०१।१४६अ आधर्यं पूर्वपक्षस्य यस्मिन्न् अर्थे वशाद् भवेत् ।  
०१।१४६च् प्रष्टव्याः साक्षिणस् तत्र विवादे प्रतिवादिनः ॥ १४६ ॥  


०१।१४७अ न परेण समुद्दिष्टम् उपेयात् साक्षिणं रहः ।  
०१।१४७च् भेदयेत् तं न चान्येन हीयेतैवं समाचरन् ॥ १४७ ॥  


०१।१४८अ साक्ष्य् उद्दिष्टो यदि प्रेयाद् गच्छेद् वापि दिगन्तरम् ।  
०१।१४८च् तच्छ्रोतारः प्रमाणं स्युः प्रमाणं ह्य् उत्तरक्रिया ॥ १४८ ॥  


०१।१४९अ सुदीर्घेणापि कालेन लिखितं सिद्धिम् आप्नुयात् ।  
०१।१४९च् जानता चात्मना लेख्यं अजानानस् तु लेखयेत् ॥ १४९ ॥  


०१।१५०अ सिद्धिर् उक्ताष्टमाद् वर्षात् स्मारितस्येह साक्षिणः ।  
०१।१५०च् आ पञ्चमात् तथा सिद्धिर् यदृच्छोपगतस्य तु ॥ १५० ॥  


०१।१५१अ आ तृतीयात् तथा वर्षात् सिद्धिर् गूढस्य साक्षिणः ।  
०१।१५१च् आ वै संवत्सरात् सिद्धिं वदन्त्य् उत्तरसाक्षिणः ॥ १५१ ॥  


०१।१५२अ अथवा कालनियमो न दृष्टः साक्षिणं प्रति ।  
०१।१५२च् स्मृत्यपेक्षं हि साक्षित्वम् आहुः शास्त्रविदो जनाः ॥ १५२ ॥  


०१।१५३अ यस्य नोपहता पुंसः स्मृतिः श्रोत्रं च नित्यशः ।  
०१।१५३च् सुदीर्घेणापि कालेन स साक्षी साक्ष्यम् अर्हति ॥ १५३ ॥  


०१।१५४अ असाक्षिप्रत्ययास् त्व् अन्ये षड्विवादाः प्रकीर्तिताः ।  
०१।१५४च् लक्षणान्य् एव साक्षित्वं एषाम् आहुर् मनीषिणः ॥ १५४ ॥  


०१।१५५अ उल्काहस्तो ऽग्निदो ज्ञेयः शस्त्रपाणिस् तु घातकः ।  
०१।१५५च् केशाकेशिगृहीतश् च युगपत् पारदारिकः ॥ १५५ ॥  


०१।१५६अ कुद्दालपाणिर् विज्ञेयः सेतुभेत्ता समीपगः ।  
०१।१५६च् तथा कुठारपाणिश् च वनछेत्ता प्रकीर्तितः ॥ १५६ ॥  


०१।१५७अ अभ्यग्रचिह्नो विज्ञेयो दण्डपारुष्यकृन् नरः ।  
०१।१५७च् असाक्षिप्रत्यया ह्य् एते पारुष्ये तु परीक्षणम् ॥ १५७ ॥  


०१।१५८अ कश्चित् कृत्वात्मनश् चिह्नं द्वेषात् परम् उपद्रवेत् ।  
०१।१५८च् हेत्वर्थगतिसामर्थ्यैस् तत्र युक्तं परीक्षणम् ॥ १५८ ॥  


०१।१५९अ नार्थसम्बन्धिनो नाप्ता न सहाया न वैरिणः ।  
०१।१५९च् न दृष्टदोषाः प्रष्टव्याश् न व्याध्यार्ता न दूषिताः ॥ १५९ ॥  


०१।१६०अ दासनैकृतिकाश्रद्धवृद्धस्त्रीबालचाक्रिकाः ।  
०१।१६०च् मत्तोन्मत्तप्रमत्तार्तकितवग्रामयाजकाः ॥ १६० ॥  


०१।१६१अ महापथिकसामुद्रवणिक्प्रव्रजितातुराः ।  
०१।१६१च् लुब्धकश्रोत्रियाचारहीनक्लीबकुशीलवाः ॥ १६१ ॥  


०१।१६२अ नास्तिकव्रात्यदाराग्नित्यागिनो ऽयाज्ययाजकाः ।  
०१।१६२च् एकस्थालीसहायारिचरज्ञातिसनाभयः ॥ १६२ ॥  


०१।१६३अ प्राग्दृष्टदोषशैलूषविषजीव्यहितुण्डिकाः ।  
०१।१६३च् गरदाग्निदकीनाशशूद्रापुत्रोपपातिकाः ॥ अ १६३ ॥  


०१।१६४अ क्लान्तसाहसिकश्रान्तनिर्धनान्त्यावसायिनः ।  
०१।१६४च् भिन्नवृत्तासमावृत्तजडतैलिकमूलिकाः ॥ १६४ ॥  


०१।१६५अ भूताविष्टनृपद्विष्टवर्षनक्षत्रसूचकाः ।  
०१।१६५च् अघशंस्यात्मविक्रेतृहीनाङ्गभगवृत्तयः ॥ १६५ ॥  


०१।१६६अ कुनखी श्यावदन् श्वित्रिमित्रध्रुक्शठशौण्डिकाः ।  
०१।१६६च् ऐन्द्रजालिकलुब्धोग्रश्रेणीगणविरोधिनः ॥ १६६ ॥  


०१।१६७अ वधकृच्चित्रकृन्मङ्खः पतितः कूटकारकः ।  
०१।१६७च् कुहकः प्रत्यवसितस् तस्करो राजपूरुषः । १६७  


०१।१६८अ मनुष्यविषशस्त्राम्बुलवणापूपवीरुधाम् ।  
०१।१६८च् विक्रेता ब्राह्मणश् चैव द्विजो वार्धुषिकश् च यः ॥ १६८ ॥  


०१।१६९अ च्युतः स्वधर्मात् कुलिकः स्तावको हीनसेवकः ।  
०१।१६९च् पित्रा विवदमानश् च भेदकृच् चेत्य् असाक्षिणः ॥ १६९ ॥  


०१।१७०अ असाक्षिणो ये निर्दिष्टा दासनैकृतिकादयः ।  
०१।१७०च् कार्यगौरवम् आसाद्य भवेयुस् ते ऽपि साक्षिणः ॥ १७० ॥  


०१।१७१अ साहसेषु च सर्वेषु स्तेयसङ्ग्रहणेषु च ।  
०१।१७१च् पारुष्ययोश् चाप्य् उभयोर् न परीक्षेत साक्षिणः ॥ १७१ ॥  


०१।१७२अ तेषाम् अपि न बालः स्यान् नैको न स्त्री न कूटकृत् ।  
०१।१७२च् न बान्धवो न चारातिर् ब्रूयुस् ते साक्ष्यम् अन्यथा ॥ १७२ ॥  


०१।१७३अ बालो ऽज्ञानाद् असत्यात् स्त्री पापाभ्यासाच् च कूटकृत् ।  
०१।१७३च् विब्रूयाद् बान्धवः स्नेहाद् वैरनिर्यातनाद् अरिः ॥ १७३ ॥  


०१।१७४अ अथवानुमतो यः स्याद् द्वयोर् विवदमानयोः ।  
०१।१७४च् असाक्ष्य् एको ऽपि साक्षित्वे प्रष्टव्यः स्यात् स संसदि ॥ १७४ ॥  


०१।१७५अ यस् त्व् आत्मदोषभिन्नत्वाद् अस्वस्थ इव लक्ष्यते ।  
०१।१७५च् स्थानात् स्थानान्तरं गच्छेद् एकैकं चोपधावति ॥ १७५ ॥  


०१।१७६अ कासते ऽनिभृतो ऽकस्माद् अभीक्ष्णं निश्वसत्य् अपि ।  
०१।१७६च् भूमिं लिखति पादाभ्यां बाहु वासो धुनोति च ॥ १७६ ॥  


०१।१७७अ भिद्यते मुखवर्णो ऽस्य ललाटं स्विद्यते तथा ।  
०१।१७७च् शोषम् आगच्छतश् चोष्ठाव् ऊर्ध्वं तिर्यक् च वीक्षते ॥ १७७ ॥  


०१।१७८अ त्वरमाण इवाबद्धम् अपृष्टो बहु भाषते ।  
०१।१७८च् कूटसाक्षी स विज्ञेयस् तं पापं विनयेन् नृपः ॥ १७८ ॥  


०१।१७९अ श्रावयित्वा च यो ऽन्येभ्यः साक्षित्वं तद् विनिह्नुते ।  
०१।१७९च् स विनेयो भृशतरं कूटसाक्ष्यधिको हि सः ॥ १७९ ॥  


०१।१८०अ आहूय साक्षिणः पृच्छेन् नियम्य शपथैर् भृशम् ।  
०१।१८०च् समस्तान् विदिताचारान् विज्ञातार्थान् पृथक् पृथक् ॥ १८० ॥  


०१।१८१अ सत्येन शापयेद् विप्रं क्षत्रियं वाहनायुधैः ।  
०१।१८१च् गोबीजकाञ्चनैर् वैश्यं शूद्रं सर्वैस् तु पातकैः ॥ १८१ ॥  


०१।१८२अ पुराणैर् धर्मवचनैः सत्यमाहात्म्यकीर्तनैः ।  
०१।१८२च् अनृतस्यापवादैश् च भृशम् उत्त्रास्य साक्षिणः ॥ १८२ ॥  


०१।१८३अ नग्नो मुण्डः कपालेन भिक्षार्थी क्षुत्पिपासितः ।  
०१।१८३च् दीनः शत्रुगृहं गच्छेद् यः साक्ष्यम् अनृतं वदेत् ॥ १८३ ॥  


०१।१८४अ नगरे प्रतिरुद्धः सन् बहिर्द्वारे बुभुक्षितः ।  
०१।१८४च् अमित्रान् भूयशः पश्येद् यः साक्ष्यम् अनृतं वदेत् ॥ १८४ ॥  


०१।१८५अ यां रात्रिम् अधिविन्ना स्त्री यां चैवाक्षपराजितः ।  
०१।१८५च् यां च भाराभितप्ताङ्गो दुर्विवक्ता स तां वसेत् ॥ १८५ ॥  


०१।१८६अ साक्षी साक्ष्यसमुद्देशे गोकर्णशिथिलं चरन् ।  
०१।१८६च् सहस्रं वारुणान् पाशान् आत्मनि प्रतिमुञ्चति ॥ १८६ ॥  


०१।१८७अ तस्य वर्षशते पूर्णे पाशम् एकं प्रमुच्यते ।  
०१।१८७च् एवं स बन्धनात् तस्मान् मुच्यते नियुताः समाः ॥ १८७ ॥  


०१।१८८अ यावतो बान्धवांस् यस्मिन् हन्ति साक्ष्ये ऽनृतं वदन् ।  
०१।१८८च् तावतः सङ्ख्यया तस्मिन् शृणु सौम्यानुपूर्वशः ॥ १८८ ॥  


०१।१८९अ पञ्च पश्वनृते हन्ति दश हन्ति गवानृते ।  
०१।१८९च् शतम् अश्वानृते हन्ति सहस्रं पुरुषानृते ॥ १८९ ॥  


०१।१९०अ हन्ति जातान् अजातांश् च हिरण्यार्थे ऽनृतं वदन् ।  
०१।१९०च् सर्वं भूम्यनृते हन्ति मा स्म भूम्यनृतं वदीः ॥ १९० ॥  


०१।१९१अ एकम् एवाद्वितीयं तत् प्राहुः पावनम् आत्मनः ।  
०१।१९१च् सत्यं स्वर्गस्य सोपानं पारावारस्य नौर् इव ॥ १९१ ॥  


०१।१९२अ अश्वमेधसहस्रं च सत्यं च तुलया धृतम् ।  
०१।१९२च् अश्वमेधसहस्राद् धि सत्यम् एव विशिष्यते ॥ १९२ ॥  


०१।१९३अ वरं कूपशताद् वापि वरं वापीशतात् क्रतुः ।  
०१।१९३च् वरं क्रतुशतात् पुत्रः सत्यं पुत्रशताद् वरम् ॥ १९३ ॥  


०१।१९४अ भूर् धारयति सत्येन सत्येनोदेति भास्करः ।  
०१।१९४च् सत्येन वायुः पवते सत्येनापः स्रवन्ति च ॥ १९४ ॥  


०१।१९५अ सत्यम् एव परं दानं सत्यम् एव परं तपः ।  
०१।१९५च् सत्यम् एव परो धर्मो लोकानाम् इति नः श्रुतम् ॥ १९५ ॥  


०१।१९६अ सत्यं देवाः समासेन मनुष्यास् त्व् अनृतं स्मृतम् ।  
०१।१९६च् इहैव तस्य देवत्वं यस्य सत्ये स्थिता मतिः ॥ १९६ ॥  


०१।१९७अ सत्यं ब्रूह्य् अनृतं त्यक्त्वा सत्येन स्वर्गम् एष्यसि ।  
०१।१९७च् उक्त्वानृतं महाघोरं नरकं प्रतिपत्स्यते ॥ १९७ ॥  


०१।१९८अ निरयेषु च ते शश्वज् जिह्वाम् उत्कृत्य दारुणाः ।  
०१।१९८च् असिभिः शातयिष्यन्ति बलिनो यमकिङ्कराः ॥ १९८ ॥  


०१।१९९अ शूलैर् भेत्स्यन्ति चाक्रुद्धाः क्रोशन्तम् अपरायणम् ।  
०१।१९९च् अवाक्शिरसम् उत्क्षिप्य क्षेप्स्यन्त्य् अग्निह्रदेषु च ॥ १९९ ॥  


०१।२००अ अनुभूय च दुःखास् ताश् चिरं नरकवेदनाः ।  
०१।२००च् इह यास्यस्य् अभव्यासु गृध्रकाकादियोनिषु ॥ २०० ॥  


०१।२०१अ ज्ञात्वैतान् अनृते दोषाञ् ज्ञात्वा सत्ये च सद्गुणान् ।  
०१।२०१च् सत्यं वदोद्धरात्मानं मात्मानं पातयिष्यसि ॥ २०१ ॥  


०१।२०२अ न बान्धवा न सुहृदो न धनानि महान्त्य् अपि ।  
०१।२०२च् अलं तारयितुं शक्तास् तमस्य् उग्रे निमज्जतः ॥ २०२ ॥  


०१।२०३अ पितरस् त्व् अवलम्बन्ते त्वयि साक्षित्वम् आगते ।  
०१।२०३च् तारयिष्यति किंवास्मान् आत्मानं पातयिष्यति ॥ २०३ ॥  


०१।२०४अ सत्यम् आत्मा मनुष्यस्य सत्ये सर्वं प्रतिष्ठितम् ।  
०१।२०४च् सर्वथैवात्मनात्मानं श्रेयसा योजयिष्यसि ॥ २०४ ॥  


०१।२०५अ यां च रात्रिम् अजनिष्ठा यां रात्रिं च मरिष्यसि ।  
०१।२०५च् वृथा तदन्तरं ते स्यात् कुर्याश् चेत् सत्यम् अन्यथा ॥ २०५ ॥  


०१।२०६अ नास्ति सत्यात् परो धर्मो नानृतात् पातकं परम् ।  
०१।२०६च् साक्षिधर्मे विशेषेण सत्यम् एव वदेत् ततः ॥ २०६ ॥  


०१।२०७अ यः परार्थे प्रहरति स्वां वाचं पुरुषाधमः ।  
०१।२०७च् आत्मार्थे किं न कुर्यात् स पापो नरकनिर्भयः ॥ २०७ ॥  


०१।२०८अ अर्था वै वाचि नियता वाङ्मूला वाग्विनिःसृताः ।  
०१।२०८च् यो ह्य् एतां स्तेनयेद् वाचं स सर्वस्तेयकृन् नरः ॥ २०८ ॥  


०१।२०९अ साक्षिविप्रतिपत्तौ तु प्रमाणं बहवो यतः ।  
०१।२०९च् तत्साम्ये शुचयो ग्राह्यास् तत्साम्ये स्मृतिमत्तराः ॥ २०९ ॥  


०१।२१०अ स्मृतिमत्साक्षिसाम्यं तु विवादे यत्र दृश्यते ।  
०१।२१०च् सूक्ष्मत्वात् साक्षिधर्मस्य साक्ष्यं व्यावर्तते पुनः ॥ २१० ॥  


०१।२११अ निर्दिष्टेष्व् अर्थजातेषु साक्षी चेत् साक्ष्यम् आगतः ।  
०१।२११च् न ब्रूयाद् अक्षरसमं न तन् निगदितं भवेत् ॥ २११ ॥  


०१।२१२अ देशकालवयोद्रव्यप्रमाणाकृतिजातिषु ।  
०१।२१२च् यत्र विप्रतिपत्तिः स्यात् साक्ष्यं तद् असद् उच्यते ॥ २१२ ॥  


०१।२१३अ ऊनम् अभ्यधिकं चार्थं प्रब्रूयुर् यत्र साक्षिणः ।  
०१।२१३च् तद् अप्य् अनुक्तं विज्ञेयम् एष साक्ष्यविधिः स्मृतः ॥ २१३ ॥  


०१।२१४अ प्रमादाद् धनिनो यत्र न स्याल् लेख्यं न साक्षिणः ।  
०१।२१४च् अर्थं चापह्नुयाद् वादी तत्रोक्तस् त्रिविधो विधिः ॥ २१४ ॥  


०१।२१५अ चोदना प्रतिकालं च युक्तिलेशस् तथैव च ।  
०१।२१५च् तृतीयः शपथश् चोक्तस् तैर् एवं साधयेत् क्रमात् ॥ २१५ ॥  


०१।२१६अ अभीक्ष्णं चोद्यमानो यः प्रतिहन्यान् न तद्वचः ।  
०१।२१६च् त्रिचतुःपञ्चकृत्वो वा परतो ऽर्थं तम् आवहेत् ॥ २१६ ॥  


०१।२१७अ चोदनाप्रतिघाते तु युक्तिलेशैस् तम् अन्वियात् ।  
०१।२१७च् देशकालार्थसम्बन्धपरिमाणक्रियादिभिः ॥ २१७ ॥  


०१।२१८अ युक्तिष्व् अप्य् असमर्थासु शपथैर् एनम् अर्दयेत् ।  
०१।२१८च् अर्थकालबलापेक्षम् अग्न्यम्बुसुकृतादिभिः ॥ २१८ ॥  


०१।२१९अ दीप्ताग्निर् यं न दहति यम् अन्तर्धारयन्त्य् आपः ।  
०१।२१९च् स तरत्य् अभिशापं तं किल्बिषी स्याद् विपर्यये ॥ २१९ ॥  


०१।२२०अ स्त्रीणां शीलाभियोगेषु स्तेयसाहसयोर् अपि ।  
०१।२२०च् एष एव विधिर् दृष्टः सर्वार्थापह्नवेषु च ॥ २२० ॥  


०१।२२१अ शपथा ह्य् अपि देवानाम् ऋषीणाम् अपि च स्मृताः ।  
०१।२२१च् वसिष्ठः शपथं शेपे यातुधाने तु शङ्कितः ॥ २२१ ॥  


०१।२२२अ सप्तर्षयस् तथेन्द्राय पुष्करार्थे समागताः ।  
०१।२२२च् शेपुः शपथम् अव्यग्राः परस्परविशुद्धये ॥ २२२ ॥  


०१।२२३अ अयुक्तं साहसं कृत्वा प्रत्यापत्तिं भजेत यः ।  
०१।२२३च् ब्रूयात् स्वयं वा सदसि तस्यार्धविनयः स्मृतः ॥ २२३ ॥  


०१।२२४अ गूहमानस् तु दौरात्म्याद् यदि पापं स जीयते ।  
०१।२२४च् सभ्याश् चात्र न तुष्यन्ति तीव्रो दण्डश् च पात्यते ॥ २२४ ॥  


 छप्तेर् २

 निक्षिपः (देपोसित्स्)
 \[ल् त्र्। ९६-९९\] , च्ड़्।  \[ज् त्र्। ५५-५६\] 
०२।००१अ स्वद्रव्यं यत्र विश्रम्भान् निक्षिपत्य् अविशङ्कितः ।  
०२।००१च् निक्षेपो नाम तत् प्रोक्तं व्यवहारपदं बुधैः ॥ १ ॥  


०२।००२अ अन्यद्रव्यव्यवहितं द्रव्यम् अव्याकृतं च यत् ।  
०२।००२च् निक्षिप्यते परगृहे तद् औपनिधिकं स्मृतम् ॥ २ ॥  


०२।००३अ स पुनर् द्विविधः प्रोक्तः साक्षिमान् इतरस् तथा ।  
०२।००३च् प्रतिदानं तथैवास्य प्रत्ययः स्याद् विपर्यये ॥ ३ ॥  


०२।००४अ याच्यमानस् तु यो दात्रा निक्षेपं न प्रयच्छति ।  
०२।००४च् दण्ड्यः स राज्ञा दाप्यश् च नष्टे दाप्यश् च तत्समम् ॥ ४ ॥  


०२।००५अ यश् चार्थं साधयेत् तेन निक्षेप्तुर् अननुज्ञया ।  
०२।००५च् तत्रापि दण्ड्यः स भवेत् तच् च सोदयम् आवहेत् ॥ ५ ॥  


०२।००६अ ग्रहीतुः सह यो ऽर्थेन नष्टो नष्टः स दायिनः ।  
०२।००६च् दैवराजकृते तद्वन् न चेत् तज् जिह्मकारितम् ॥ ६ ॥  


०२।००७अ एष एव विधिर् दृष्टो याचितान्वाहितादिषु ।  
०२।००७च् शिल्पिषूपनिधौ न्यासे प्रतिन्यासे तथैव च ॥ ७ ॥  


०२।००८अ प्रतिगृह्णाति पोगण्डं यश् च सप्रधनं नरः ।  
०२।००८च् तस्याप्य् एष भवेद् धर्मः षड् एते विधयः समाः ॥ ८ ॥  


 छप्तेर् ३

 सम्भूयसमुत्थानम् (ब्रेअछ् ओड़् चोन्त्रच्त् ड़ोर् सेर्विचे)
 \[ल् त्र्। १००-१०३\] , च्ड़्।  \[ज् त्र्। ५७-५९\] 
०३।००१अ वणिक्प्रभृतयो यत्र कर्म सम्भूय कुर्वते ।  
०३।००१च् तत् सम्भूयसमुत्थानं व्यवहारपदं स्मृतम् ॥ १ ॥  


०३।००२अ फलहेतोर् उपायेन कर्म सम्भूय कुर्वताम् ।  
०३।००२च् आधारभूतः प्रक्षेपस् तेनोत्तिष्ठेयुर् अंशतः ॥ २ ॥  


०३।००३अ समो ऽतिरिक्तो हीनो वा यत्रांशो यस्य यादृशः ।  
०३।००३च् क्षयव्ययौ तथा वृद्धिस् तस्य तत्र तथाविधाः ॥ ३ ॥  


०३।००४अ भाण्डपिण्डव्ययोद्धारभारसारान्ववेक्षणम् ।  
०३।००४च् कुर्युस् ते ऽव्यभिचारेण समये स्वे व्यवस्थिताः ॥ ४ ॥  


०३।००५अ प्रमादान् नाशितं दाप्यः प्रतिषिद्धकृतं च यत् ।  
०३।००५च् असन्दिष्टश् च यत् कुर्यात् सर्वैः सम्भूयकारिभिः ॥ ५ ॥  


०३।००६अ दैवतस्करराजोत्थे व्यसने समुपस्थिते ।  
०३।००६च् यस् तत् स्वशक्त्या संरक्षेत् तस्यांशो दशमः स्मृतः ॥ ६ ॥  


०३।००७अ एकस्य चेत् स्याद् व्यसनं दायादो ऽस्य तद् आप्नुयात् ।  
०३।००७च् अन्यो वासति दायादे शक्ताश् चेत् सर्व एव वा ॥ ७ ॥  


०३।००८अ ऋत्विजां व्यसने ऽप्य् एवम् अन्यस् तत् कर्म निस्तरेत् ।  
०३।००८च् लभेत दक्षिणाभागं स तस्मात् सम्प्रकल्पितम् ॥ ८ ॥  


०३।००९अ ऋत्विग् याज्यम् अदुष्टं यस् त्यजेद् अनपकारिणम् ।  
०३।००९च् अदुष्टं व र्त्विजं याज्यो विनेयौ ताव् उभाव् अपि ॥ ९ ॥  


०३।०१०अ ऋत्विक् तु त्रिविधो दृष्टः पूर्वजुष्टः स्वयङ्कृतः ।  
०३।०१०च् यदृच्छया च यः कुर्याद् आर्त्विज्यं प्रीतिपूर्वकम् ॥ १० ॥  


०३।०११अ क्रमागतेष्व् एष धर्मो वृतेष्व् ऋत्विक्षु च स्वयम् ।  
०३।०११च् यादृच्छिके तु संयाज्ये तत्त्यागे नास्ति किल्बिषम् ॥ ११ ॥  


०३।०१२अ शुल्कस्थानं वणिक् प्राप्तः शुल्कं दद्याद् यथोपगम् ।  
०३।०१२च् न तद् व्यतिहरेद् राज्ञां बलिर् एष प्रकल्पितः ॥ १२ ॥  


०३।०१३अ शुल्कस्थानं परिहरन् न काले क्रयविक्रयी ।  
०३।०१३च् मिथ्योक्त्वा च परीमाणं दाप्यो ऽष्टगुणम् अत्ययम् ॥ १३ ॥  


०३।०१४अ कश्चिच् चेत् सञ्चरन् देशात् प्रेयाद् अभ्यागतो वणिक् ।  
०३।०१४च् राजास्य भाण्डं तद् रक्षेत् यावद् दायाददर्शनम् ॥ १४ ॥  


०३।०१५अ दायादे ऽसति बन्धुभ्यो ज्ञातिभ्यो वा तद् अर्पयेत् ।  
०३।०१५च् तदभावे सुगुप्तं तद् धारयेद् दशतीः समाः ॥ १५ ॥  


०३।०१६अ अस्वामिकम् अदायादं दशवर्षस्थितं ततः ।  
०३।०१६च् राजा तद् आत्मसात् कुर्याद् एवं धर्मो न हीयते ॥ १६ ॥  


 छप्तेर् ४

 दत्ताप्रदानिकम् (रेसुम्प्तिओन् ओड़् गिड़्त्स्)
 \[ल् त्र्। १०४-१०६\] , च्ड़्।  \[ज् त्र्। ५९-६०\] 
०४।००१अ दत्त्वा द्रव्यम् असम्यग् यः पुनर् आदातुम् इच्छति ।  
०४।००१च् दत्ताप्रदानिकं नाम तद् विवादपदं स्मृतम् ॥ १ ॥  


०४।००२अ अदेयम् अथ देयं च दत्तं चादत्तम् एव च ।  
०४।००२च् व्यवहारेषु विज्ञेयो दानमार्गश् चतुर्विधः ॥ २ ॥  


०४।००३अ तत्र ह्यष्टाव् अदेयानि देयम् एकविधं स्मृतम् ।  
०४।००३च् दत्तं सप्तविधं विद्याद् अदत्तं षोडशात्मकम् ॥ ३ ॥  


०४।००४अ अन्वाहितं याचितकम् आधिः साधारणं च यत् ।  
०४।००४च् निक्षेपः पुत्रदारं च सर्वस्वं चान्वये सति ॥ ४ ॥  


०४।००५अ आपत्स्व् अपि हि कष्टासु वर्तमानेन देहिना ।  
०४।००५च् अदेयान्य् आहुर् आचार्या यच् चान्यस्मै प्रतिश्रुतम् ॥ ५ ॥  


०४।००६अ कुटुम्बभरणाद् द्रव्यं यत्किञ्चिद् अतिरिच्यते ।  
०४।००६च् तद् देयम् उपहृत्यान्यद् ददद् दोषम् अवाप्नुयात् ॥ ६ ॥  


०४।००७अ पण्यमूल्यं भृतिस् तुष्ट्या स्नेहात् प्रत्युपकारतः ।  
०४।००७च् स्त्रीशुल्कानुग्रहार्थं च दत्तं दानविदो विदुः ॥ ७ ॥  


०४।००८अ अदत्तं तु भयक्रोधशोकवेगरुजान्वितैः ।  
०४।००८च् तथोत्कोचपरीहासव्यत्यासच्छलयोगतः ॥ ८ ॥  


०४।००९अ बालमूढास्वतन्त्रार्तमत्तोन्मत्तापवर्जितम् ।  
०४।००९च् कर्ता ममायं कर्मेति प्रतिलाभेच्छया च यत् ॥ ९ ॥  


०४।०१०अ अपात्रे पात्रम् इत्य् उक्ते कार्ये चाधर्मसंहिते ।  
०४।०१०च् यद् दत्तं स्याद् अविज्ञानाद् अदत्तं तद् अपि स्मृतम् ॥ १० ॥  


०४।०११अ गृह्णात्य् अदत्तं यो लोभाद् यश् चादेयं प्रयच्छति ।  
०४।०११च् अदत्तादायको दण्ड्यस् तथादेयस्य दायकः ॥ ११ ॥  


 छप्तेर् ५

 अभ्युपेत्याशुश्रूषा (ब्रेअछ् ओड़् चोन्त्रच्त् ड़ोर् सेर्विचे)
 \[ल् त्र्। १०७-११५\] , च्ड़्।  \[ज् त्र्। ६१-६५\] 
०५।००१अ अभ्युपेत्य तु शुश्रूषां यस् तां न प्रतिपद्यते ।  
०५।००१च् अशुश्रूषाभ्युपेत्यैतद् विवादपदम् उच्यते ॥ १ ॥  


०५।००२अ शुश्रूषकः पञ्चविधः शास्त्रे दृष्टो मनीषिभिः ।  
०५।००२च् चतुर्विधः कर्मकरस् तेषां दासास् त्रिपञ्चकाः ॥ २ ॥  


०५।००३अ शिष्यान्तेवासिभृतकाश् चतुर्थस् त्व् अधिकर्मकृत् ।  
०५।००३च् एते कर्मकराः प्रोक्ता दासास् तु गृहजादयः ॥ ३ ॥  


०५।००४अ सामान्यम् अस्वतन्त्रत्वम् एषाम् आहुर् मनीषिणः ।  
०५।००४च् जातिकर्मकृतस् तूक्तो विशेषो वृत्तिर् एव च ॥ ४ ॥  


०५।००५अ कर्मापि द्विविधं ज्ञेयम् अशुभं शुभम् एव च ।  
०५।००५च् अशुभं दासकर्मोक्तं शुभं कर्मकृतां स्मृतम् ॥ ५ ॥  


०५।००६अ गृहद्वाराशुचिस्थानरथ्यावस्करशोधनम् ।  
०५।००६च् गुह्याङ्गस्पर्शनोच्छिष्टविण्मूत्रग्रहणोज्झनम् ॥ ६ ॥  


०५।००७अ इष्टतः स्वामिनश् चाङ्गैर् उपस्थानम् अथान्ततः ।  
०५।००७च् अशुभं कर्म विज्ञेयं शुभम् अन्यद् अतः परम् ॥ ७ ॥  


०५।००८अ आ विद्याग्रहणाच् छिष्यः शुश्रूषेत् प्रयतो गुरुम् ।  
०५।००८च् तद्वृत्तिर् गुरुदारेषु गुरुपुत्रे तथैव च ॥ ८ ॥  


०५।००९अ ब्रह्मचारी चरेद् भैक्षम् अधःशाय्य् अनलङ्कृतः ।  
०५।००९च् जघन्यशायी सर्वेषां पूर्वोत्थायी गुरोर् गृहे ॥ ९ ॥  


०५।०१०अ नासन्दिष्टः प्रतिष्ठेत तिष्ठेद् वापि गुरुं क्वचित् ।  
०५।०१०च् सन्दिष्टः कर्म कुर्वीत शक्तश् चेद् अविचारयन् ॥ १० ॥  


०५।०११अ यथाकालम् अधीयीत यावन् न विमना गुरुः ।  
०५।०११च् आसीनो ऽधो गुरोः कूर्चे फलके वा समाहितः ॥ ११ ॥  


०५।०१२अ अनुशास्यश् च गुरुणा न चेद् अनुविधीयते ।  
०५।०१२च् अवधेनाथवा हन्यात् रज्ज्वा वेणुदलेन वा ॥ १२ ॥  


०५।०१३अ भृशं न ताडयेद् एनं नोत्तमाङ्गे न वक्षसि ।  
०५।०१३च् अनुशास्याथ विश्वास्यः शास्यो राज्ञान्यथा गुरुः ॥ १३ ॥  


०५।०१४अ समावृत्तश् च गुरवे प्रदाय गुरुदक्षिणाम् ।  
०५।०१४च् प्रतीयात् स्वगृहान् एषा शिष्यवृत्तिर् उदाहृता ॥ १४ ॥  


०५।०१५अ स्वशिल्पम् इच्छन्न् आहर्तुं बान्धवानाम् अनुज्ञया ।  
०५।०१५च् आचार्यस्य वसेद् अन्ते कालं कृत्वा सुनिश्चितम् ॥ १५ ॥  


०५।०१६अ आचार्यः शिक्षयेद् एनं स्वगृहाद् दत्तभोजनम् ।  
०५।०१६च् न चान्यत् कारयेत् कर्म पुत्रवच् चैनम् आचरेत् ॥ १६ ॥  


०५।०१७अ शिक्षयन्तम् अदुष्टं च यस् त्व् आचार्यं परित्यजेत् ।  
०५।०१७च् बलाद् वासयितव्यः स्याद् वधबन्धौ च सो ऽर्हति ॥ १७ ॥  


०५।०१८अ शिक्षितो ऽपि कृतं कालम् अन्तेवासी समाप्नुयात् ।  
०५।०१८च् तत्र कर्म च यत् कुर्याद् आचार्यस्यैव तत्फलम् ॥ १८ ॥  


०५।०१९अ गृहीतशिल्पः समये कृत्वाचार्यं प्रदक्षिणम् ।  
०५।०१९च् शक्तितश् चानुमान्यैनम् अन्तेवासी निवर्तयेत् ॥ १९ ॥  


०५।०२०अ भृतकस् त्रिविधो ज्ञेय उत्तमो मध्यमो ऽधमः ।  
०५।०२०च् शक्तिभक्त्यनुरूपा स्याद् एषां कर्माश्रया भृतिः ॥ २० ॥  


०५।०२१अ उत्तमस् त्व् आयुधीयो ऽत्र मध्यमस् तु कृषीवलः ।  
०५।०२१च् अधमो भारवाहः स्याद् इत्य् एवं त्रिविधो भृतः ॥ २१ ॥  


०५।०२२अ अर्थेष्व् अधिकृतो यः स्यात् कुटुम्बस्य तथोपरि ।  
०५।०२२च् सो ऽधिकर्मकरो ज्ञेयः स च कौटुम्बिकः स्मृतः ॥ २२ ॥  


०५।०२३अ शुभकर्मकरास् त्व् एते चत्वारः समुदाहृताः ।  
०५।०२३च् जघन्यकर्मभाजस् तु शेषा दासास् त्रिपञ्चकाः ॥ २३ ॥  


०५।०२४अ गृहजातस् तथा क्रीतो लब्धो दायाद् उपागतः ।  
०५।०२४च् अनाकालभृतस् तद्वद् आधत्तः स्वामिना च यः ॥ २४ ॥  


०५।०२५अ मोक्षितो महतश् चर्णात् प्राप्तो युद्धात् पणे जितः ।  
०५।०२५च् तवाहम् इत्य् उपगतः प्रव्रज्यावसितः कृतः ॥ २५ ॥  


०५।०२६अ भक्तदासश् च विज्ञेयस् तथैव वडवाभृतः ।  
०५।०२६च् विक्रेता चात्मनः शास्त्रे दासाः पञ्चदशा स्मृताः ॥ २६ ॥  


०५।०२७अ तत्र पूर्वश् चतुर्वर्गो दासत्वान् न विमुच्यते ।  
०५।०२७च् प्रसादाद् स्वामिनो ऽन्यत्र दास्यम् एषां क्रमागतम् ॥ २७ ॥  


०५।०२८अ यश् चैषां स्वामिनं कश्चिन् मोक्षयेत् प्राणसंशयात् ।  
०५।०२८च् दासत्वात् स विमुच्येत पुत्रभागं लभेत च ॥ २८ ॥  


०५।०२९अ अनाकालभृतो दास्यान् मुच्यते गोयुगं ददत् ।  
०५।०२९च् सम्भक्षितं यद् दुर्भिक्षे न तच् छुध्येत कर्मणा ॥ २९ ॥  


०५।०३०अ आधत्तो ऽपि धनं दत्त्वा स्वामी यद्य् एनम् उद्धरेत् ।  
०५।०३०च् अथोपगमयेद् एनं स विक्रीताद् अनन्तरः ॥ ३० ॥  


०५।०३१अ दत्त्वा तु सोदयम् ऋणं ऋणी दास्यात् प्रमुच्यते ।  
०५।०३१च् कृतकालाभ्युपगमात् कृतको ऽपि विमुच्यते ॥ ३१ ॥  


०५।०३२अ तवाहम् इत्य् उपगतो युद्धप्राप्तः पणे जितः ।  
०५।०३२च् प्रतिशीर्षप्रदानेन मुच्यते तुल्यकर्मणा ॥ ३२ ॥  


०५।०३३अ राज्ञ एव तु दासः स्यात् प्रव्रज्यावसितो नरः ।  
०५।०३३च् न तस्य प्रतिमोक्षो ऽस्ति न विशुद्धिः कथञ्चन ॥ ३३ ॥  


०५।०३४अ भक्तस्योपेक्षणात् सद्यो भक्तदासः प्रमुच्यते ।  
०५।०३४च् निग्रहाद् वडवायाश् च मुच्यते वडवाभृतः ॥ ३४ ॥  


०५।०३५अ विक्रीणीते य आत्मानं स्वतन्त्रः सन् नराधमः ।  
०५।०३५च् स जघन्यतरस् तेषां नैव दास्यात् प्रमुच्यते ॥ ३५ ॥  


०५।०३६अ चौरापहृतविक्रीता ये च दासीकृता बलात् ।  
०५।०३६च् राज्ञा मोक्षयितव्यास् ते दासत्वं तेषु नेष्यते ॥ ३६ ॥  


०५।०३७अ वर्णानां प्रातिलोम्येन दासत्वं न विधीयते ।  
०५।०३७च् स्वधर्मत्यागिनो ऽन्यत्र दारवद् दासता मता ॥ ३७ ॥  


०५।०३८अ तवाहम् इति चात्मानं यो ऽस्वतन्त्रः प्रयच्छति ।  
०५।०३८च् न स तं प्राप्नुयात् कामं पूर्वस्वामी लभेत तम् ॥ ३८ ॥  


०५।०३९अ अधनास् त्रय एवोक्ता भार्या दासस् तथा सुतः ।  
०५।०३९च् यत् ते समधिगच्छन्ति यस्य ते तस्य तद् धनम् ॥ ३९ ॥  


०५।०४०अ स्वदासम् इच्छेद् यः कर्तुम् अदासं प्रीतमानसः ।  
०५।०४०च् स्कन्धाद् आदाय तस्यापि भिन्द्यात् कुम्भं सहाम्भसा ॥ ४० ॥  


०५।०४१अ अक्षताभिः सपुष्पाभिर् मूर्धन्य् एनम् अवाकिरेत् ।  
०५।०४१च् अदास इति चोक्त्वा त्रिः प्राङ्मुखं तम् अथोत्सृजेत् ॥ ४१ ॥  


०५।०४२अ ततःप्रभृति वक्तव्यः स्वाम्यनुग्रहपालितः ।  
०५।०४२च् भोज्यान्नः प्रतिगृह्यश् च भवत्य् अभिमतश् च सः ॥ ४२ ॥  


 छप्तेर् ६

 वेतनस्यानपाकर्म (नोन्पय्मेन्त् ओड़् Wअगेस्)
 \[ल् त्र्। ११६-१२१\] , च्ड़्।  \[ज् त्र्। ६६-६८\] 
०६।००१अ भृतानां वेतनस्योक्तो दानादानविधिक्रमः ।  
०६।००१च् वेतनस्यानपाकर्म तद् विवादपदं स्मृतम् ॥ १ ॥  


०६।००२अ भृताय वेतनं दद्यात् कर्मस्वामी यथाक्रमम् ।  
०६।००२च् आदौ मध्ये ऽवसाने वा कर्मणो यद् विनिश्चितम् ॥ २ ॥  


०६।००३अ भृतावनिश्चितायां तु दशभागं समाप्नुयुः ।  
०६।००३च् लाभगोबीजसस्यानां वणिग्गोपकृषीबलाः ॥ ३ ॥  


०६।००४अ कर्मोपकरणं चैषां क्रियां प्रति यद् आहृतम् ।  
०६।००४च् आप्तभावेन कुर्वीत न जिह्मेन समाचरेत् ॥ ४ ॥  


०६।००५अ कर्माकुर्वन् प्रतिश्रुत्य कार्यो दत्त्वा भृतिं बलात् ।  
०६।००५च् भृतिं गृहीत्वाकुर्वाणो द्विगुणां भृतिम् आवहेत् ॥ ५ ॥  


०६।००६अ काले ऽपूर्णे त्यजेत् कर्म भृतिनाशो ऽस्य चार्हति ।  
०६।००६च् स्वामिदोषाद् अपाक्रामन् यावत् कृतम् अवाप्नुयात् ॥ ६ ॥  


०६।००७अ भृतिषड्भागम् आभाष्य पथि युग्यकृतं त्यजन् ।  
०६।००७च् अददत् कारयित्वा तु कर्मैवं सोदयां भृतिम् ॥ ७ ॥  


०६।००८अ अनयन् भाटयित्वा तु भाण्डवान् यानवाहने ।  
०६।००८च् दाप्यो भृतिचतुर्भागं समम् अर्धपथे त्यजन् ॥ ८ ॥  


०६।००९अ अनयन् वाहको ऽप्य् एवं भृतिहानिम् अवाप्नुयात् ।  
०६।००९च् द्विगुणां तु भृतिं दाप्यः प्रस्थाने विघ्नम् आचरन् ॥ ९ ॥  


०६।०१०अ भाण्डं व्यसनम् आगच्छेद् यदि वाहकदोषतः ।  
०६।०१०च् दाप्यो यत् तत्र नष्टं स्याद् दैवराजकृताद् ऋते ॥ १० ॥  


०६।०११अ गवां शताद् वत्सतरी धेनुः स्याद् द्विशताद् भृतिः ।  
०६।०११च् प्रति सम्वत्सरं गोपे सदोहश् चाष्टमे ऽहनि ॥ ११ ॥  


०६।०१२अ उपानयेत् गा गोपाय प्रत्यहं रजनीक्षये ।  
०६।०१२च् चीऋणाः पीताश् च ता गोपः सायाह्ने प्रत्युपानयेत् ॥ १२ ॥  


०६।०१३अ स्याच् चेद् गोव्यसनं गोपो व्यायच्छेत् तत्र शक्तितः ।  
०६।०१३च् अशक्तस् तूर्णम् आगम्य स्वामिने तन् निवेदयेत् ॥ १३ ॥  


०६।०१४अ अव्यायच् छन्नविक्रोशन् स्वामिने चानिवेदयन् ।  
०६।०१४च् वोढुम् अर्हति गोपस् तां विनयं चापि राजनि ॥ १४ ॥  


०६।०१५अ नष्टविनष्टं कृमिभिः श्वहतं विषमे मृतम् ।  
०६।०१५च् हीनं पुरुषकारेण गोपायैव निपातयेत् ॥ १५ ॥  


०६।०१६अ अजाविके तथारुद्धे वृकैः पाले त्व् अनायति ।  
०६।०१६च् यत् प्रसह्य वृको हन्यात् पाले तत्किल्बिषम् भवेत् ॥ १६ ॥  


०६।०१७अ तासां चैवानिरुद्धानां चरन्तीनां मिथो वने ।  
०६।०१७च् याम् उत्पत्य वृको हन्यान् न पालस् तत्र किल्बिषी ॥ १७ ॥  


०६।०१८अ विघुष्य तु हृतं चौरैर् न पालो दातुम् अर्हति ।  
०६।०१८च् यदि देशे च काले च स्वामिनः स्वस्य शंसति ॥ १८ ॥  


०६।०१९अ एतेन सर्वपालानां विवादः समुदाहृतः ।  
०६।०१९च् मृतेषु च विशुद्धिः स्यात् पालस्याङ्कादिदर्शनात् ॥ १९ ॥  


०६।०२०अ शुल्कं गृहीत्वा पण्यस्त्री नेच्छन्ती द्विस् तद् आवहेत् ।  
०६।०२०च् अप्रयच्छंस् तदा शुल्कम् अनुभूय पुमान् स्त्रियम् ॥ २० ॥  


०६।०२१अ अयोनौ क्रमते यस् तु बहुभिर् वापि वासयेत् ।  
०६।०२१च् शुल्कम् अष्टगुणं दाप्यो विनयस् तावद् एव च ॥ २१ ॥  


०६।०२२अ पराजिरे गृहं कृत्वा स्तोमं दत्त्वा वसेत् तु यः ।  
०६।०२२च् स तद् गृहीत्वा निर्गच्छेत् तृणकाष्ठेष्टकादिकम् ॥ २२ ॥  


०६।०२३अ स्तोमवाहीनि भाण्डानि पूर्णकालान्य् उपानयेत् ।  
०६।०२३च् ग्रहीतुर् आभवेद् भग्नं नष्टं चान्यत्र सम्प्लवात् ॥ २३ ॥  


 छप्तेर् ७

 अस्वामिविक्रयः (सले wइथोउत् ओwनेर्स्हिप्)
 \[ल् त्र्। १२२-१२३\] , च्ड़्।  \[ज् त्र्। ६९-७०\] 
०७।००१अ निक्षिप्तं वा परद्रव्यं नष्टं लब्ध्वापहृत्य वा ।  
०७।००१च् विक्रीयते ऽसमक्षं यद् विज्ञेयो ऽस्वामिविक्रयः ॥ १ ॥  


०७।००२अ द्रव्यम् अस्वामिविक्रीतं प्राप्य स्वामी समाप्नुयात् ।  
०७।००२च् प्रकाशं क्रयतः शुद्धिः क्रेतुः स्तेयं रहः क्रयात् ॥ २ ॥  


०७।००३अ अस्वाम्यनुमताद् दासाद् असतश् च जनाद् रहः ।  
०७।००३च् हीनमूल्यम् अवेलायां क्रीणंस् तद्दोषभाग् भवेत् ॥ ३ ॥  


०७।००४अ न गूहेतागमं क्रेता शुद्धिस् तस्य तदागमात् ।  
०७।००४च् विपर्यये तुल्यदोषः स्तेयदण्डं च सो ऽर्हति ॥ ४ ॥  


०७।००५अ विक्रेता स्वामिने ऽर्थं च क्रेतुर् मूल्यं च तत्कृतम् ।  
०७।००५च् दद्याद् दण्डं तथा राज्ञे विधिर् अस्वामिविक्रये ॥ ५ ॥  


०७।००६अ परेण निहितं लब्ध्वा राजन्य् उपहरेन् निधिम् ।  
०७।००६च् राजगामी निधिः सर्वः सर्वेषां ब्राह्मणाद् ऋते ॥ ६ ॥  


०७।००७अ ब्राह्मणो ऽपि निधिं लब्ध्वा क्षिप्रं राज्ञे निवेदयेत् ।  
०७।००७च् तेन दत्तं च भूञ्जीत स्तेनः स्याद् अनिवेदयन् ॥ ७ ॥  


०७।००८अ स्वम् अप्य् अर्थं तथा नष्टं लब्ध्वा राज्ञे निवेदयेत् ।  
०७।००८च् गृह्णीयात् तत्र तं शुद्धम् अशुद्धं स्यात् ततो ऽन्यथा ॥ ८ ॥  


 छप्तेर् ८

 क्रीतानुशयः (नोन्देलिवेर्य् ओड़् Wहत् हस् बेएन् सोल्द्)
 \[ल् त्र्। १२४-१२६\] , च्ड़्।  \[ज् त्र्। ७०-७१\] 
०८।००१अ विक्रीय पण्यं मूल्येन क्रेतुर् यन् न प्रदीयते ।  
०८।००१च् विक्रीयासम्प्रदानं तद् विवादपदम् उच्यते ॥ १ ॥  


०८।००२अ लोके ऽस्मिन् द्विविधं द्रव्यं जङ्गमं स्थावरं तथा ।  
०८।००२च् क्रयविक्रयधर्मेषु सर्वं तत् पण्यम् उच्यते ॥ २ ॥  


०८।००३अ षड्विधस् तस्य तु बुधैर् दानादानविधिः स्मृतः ।  
०८।००३च् गणिमं तुलिमं मेयं क्रियया रूपतः श्रिया ॥ ३ ॥  


०८।००४अ विक्रीय पण्यं मूल्येन क्रेतुर् यो न प्रयच्छति ।  
०८।००४च् स्थावरस्य क्षयं दाप्यो जङ्गमस्य क्रियाफलम् ॥ ४ ॥  


०८।००५अ अर्घश् चेद् अपहीयेत सोदयं पण्यम् आवहेत् ।  
०८।००५च् स्थायिनाम् एष नियमो दिग्लाभो दिग्विचारिणाम् ॥ ५ ॥  


०८।००६अ उपहन्येत वा पण्यं दह्येतापह्रियेत वा ।  
०८।००६च् विक्रेतुर् एव सो ऽनर्थो विक्रीयासम्प्रयच्छतः ॥ ६ ॥  


०८।००७अ निर्दोषं दर्शयित्वा तु सदोषं यः प्रयच्छति ।  
०८।००७च् मूल्यं तद्द्विगुणं दाप्यो विनयं तावद् एव च ॥ ७ ॥  


०८।००८अ तथान्यहस्ते विक्रीय यो ऽन्यस्मै सम्प्रयच्छति ।  
०८।००८च् सो ऽपि तद्द्विगुणं दाप्यो विनेयस् तावद् एव च ॥ ८ ॥  


०८।००९अ दीयमानं न गृह्णाति क्रीतं पण्यं च यः क्रयी ।  
०८।००९च् विक्रीणानस् तद् अन्यत्र विक्रेता नापराध्नुयात् ॥ ९ ॥  


०८।०१०अ दत्तमूल्यस्य पण्यस्य विधिर् एष प्रकीर्तितः ।  
०८।०१०च् अदत्ते ऽन्यत्र समयान् न विक्रेतुर् अतिक्रमः ॥ १० ॥  


०८।०११अ लाभार्थे वणिजां सर्वपण्येषु क्रयविक्रयः ।  
०८।०११च् स च लाभो ऽर्घम् आसाद्य महान् भवति वा न वा ॥ ११ ॥  


०८।०१२अ तस्माद् देशे च काले च वणिग् अर्घं पराक्रमेत् ।  
०८।०१२च् न जिह्मेन प्रवर्तेत श्रेयान् एवं वणिक्पथः ॥ १२ ॥  


 छप्तेर् ९

 विक्रीयासम्प्रदानम् (रेनेगिन्ग् ओन् अ पुर्छसे)
 \[ल् त्र्। १२७-१२९\] , च्ड़्।  \[ज् त्र्। ७२-७४\] 
०९।००१अ क्रीत्वा मूल्येन यः पण्यं क्रेता न बहु मन्यते ।  
०९।००१च् क्रीत्वानुशय इत्य् एतद् विवादपदम् उच्यते ॥ १ ॥  


०९।००२अ क्रीत्वा मूल्येन यत् पण्यं दुष्क्रीतं मन्यते क्रयी ।  
०९।००२च् विक्रेतुः प्रतिदेयं तत् तस्मिन्न् एवाह्न्य् अविक्षतम् ॥ २ ॥  


०९।००३अ द्वितीये ऽह्नि ददत् क्रेता मूल्यात् त्रिंशांशम् आवहेत् ।  
०९।००३च् द्विगुणं तत् तृतीये ऽह्नि परतः क्रेतुर् एव तत् ॥ ३ ॥  


०९।००४अ क्रेता पण्यं परीक्षेत प्राक् स्वयं गुणदोषतः ।  
०९।००४च् परीक्ष्याभिमतं क्रीतं विक्रेतुर् न भवेत् पुनः ॥ ४ ॥  


०९।००५अ त्र्यहाद् दोह्यं परीक्षेत पञ्चाहाद् वाह्यम् एव तु ।  
०९।००५च् मुक्तावज्रप्रवालानां सप्ताहं स्यात् परीक्षणम् ॥ ५ ॥  


०९।००६अ द्विपदाम् अर्धमासं स्यात् पुंसां तद्द्विगुणं स्त्रियाः ।  
०९।००६च् दशाहं सर्वबीजानाम् एकाहं लोहवाससाम् ॥ ६ ॥  


०९।००७अ परिभुक्तं च यद् वासः क्लिष्टरूपं मलीमसम् ।  
०९।००७च् सदोषम् अपि विक्रीतं विक्रेतुर् न भवेत् पुनः ॥ ७ ॥  


०९।००८अ मूल्याष्टभागो हीयेत सकृद् धौतस्य वाससः ।  
०९।००८च् द्विः पादस् त्रिस् त्रिभागस् तु चतुःकृत्वो ऽर्धम् एव च ॥ ८ ॥  


०९।००९अ अर्धक्षयात् तु परतः पादांशापचयः क्रमात् ।  
०९।००९च् यावत् क्षीणदशं जीर्णं जीर्णस्यानियमः क्षये ॥ ९ ॥  


०९।०१०अ लोहानाम् अपि सर्वेषां हेतुर् अग्निक्रियाविधौ ।  
०९।०१०च् क्षयः संस्क्रियमाणानां तेषां दृष्टो ऽग्निसङ्गमात् ॥ १० ॥  


०९।०११अ सुवर्णस्य क्षयो नास्ति रजते द्विपलं शतम् ।  
०९।०११च् शतम् अष्टपलं ज्ञेयं क्षयस् स्यात् त्रपुसीसयोः ॥ ११ ॥  


०९।०१२अ ताम्रे पञ्चपलं विद्याद् विकारा ये च तन्मयाः ।  
०९।०१२च् तद्धातूनाम् अनेकत्वाद् अयसो ऽनियमः क्षये ॥ १२ ॥  


०९।०१३अ तान्तवस्य च संस्कारे क्षयवृद्धी उदाहृते ।  
०९।०१३च् सूत्रकार्पासिकोर्णानां वृद्धिर् दशपलं शतम् ॥ १३ ॥  


०९।०१४अ स्थूलसूत्रवतां तेषां मध्यानां पञ्चकं शतम् ।  
०९।०१४च् त्रिपलं तु सुसूक्ष्माणाम् अन्तःक्षय उदाहृतः ॥ १४ ॥  


०९।०१५अ त्रिंशांशो रोमविद्धस्य क्षयः कर्मकृतस्य तु ।  
०९।०१५च् कौषेयवल्कलानां तु नैव वृद्धिर् न च क्षयः ॥ १५ ॥  


०९।०१६अ क्रीत्वा नानुशयं कुर्याद् वणिक् पण्यविचक्षणः ।  
०९।०१६च् वृद्धिक्षयौ तु जानीयात् पण्यानाम् आगमं तथा ॥ १६ ॥  


 छप्तेर् १०

 समयस्यानपाकर्म (नोनोब्सेर्वन्चे ओड़् चोन्वेन्तिओन्स्)
 \[ल् त्र्। १३०-१३१\] , च्ड़्।  \[ज् त्र्। ७४-७५\] 
१०।००१अ पाषण्डनैगमादीनां स्थितिः समय उच्यते ।  
१०।००१च् समयस्यानपाकर्म तद् विवादपदं स्मृतम् ॥ १ ॥  


१०।००२अ पाषण्डनैगमश्रेणीपूगव्रातगणादिषु ।  
१०।००२च् संरक्षेत् समयं राजा दुर्गे जनपदे तथा ॥ २ ॥  


१०।००३अ यो धर्मः कर्म यच् चैषाम् उपस्थानविधिश् च यः ।  
१०।००३च् यच् चैषां वृत्त्युपादानम् अनुमन्येत तत् तथा ॥ ३ ॥  


१०।००४अ प्रतिकूलं च यद् राज्ञः प्रकृत्यवमतं च यत् ।  
१०।००४च् बाधकं च यद् अर्थानां तत् तेभ्यो विनिवर्तयेत् ॥ ४ ॥  


१०।००५अ मिथः सङ्घातकरणम् अहितं शस्त्रधारणम् ।  
१०।००५च् परस्परोपघातं च तेषां राजा न मर्षयेत् ॥ ५ ॥  


१०।००६अ पृथग् गणांश् च ये भिन्द्युस् ते विनेया विशेषतः ।  
१०।००६च् आवहेयुर् भयं घोरं व्याधिवत् ते ह्य् उपेक्षिताः ॥ ६ ॥  


१०।००७अ दोषवत् करणं यत् स्याद् अनाम्नायप्रकल्पितम् ।  
१०।००७च् प्रवृत्तम् अपि तद् राजा श्रेयस्कामो निवर्तयेत् ॥ ७ ॥  


 छप्तेर् ११

 क्षेत्रजविवादः (लन्द् दिस्पुतेस्)
 \[ल् त्र्। १३२-१४०\] , च्ड़्।  \[ज् त्र्। ७५-८०\] 
११।००१अ सेतुकेदारमर्यादाविकृष्टाकृष्टनिश्चयाः ।  
११।००१च् क्षेत्राधिकारा यत्र स्युर् विवादः क्षेत्रजस् तु सः ॥ १ ॥  


११।००२अ क्षेत्रसीमाविरोधेषु सामन्तेभ्यो विनिश्चयः ।  
११।००२च् नगरग्रामगणिनो ये च वृद्धतमा नराः ॥ २ ॥  


११।००३अ ग्रामसीमासु च बहिर् ये स्युस् तत्कृषिजीविनः ।  
११।००३च् गोपशाकुनिकव्याधा ये चान्ये वनगोचराः ॥ ३ ॥  


११।००४अ समुन्नयेयुस् ते सीमां लक्षणैर् उपलक्षिताम् ।  
११।००४च् तुषाङ्गारकपालैश् च कुम्भैर् आयतनैर् द्रुमैः ॥ ४ ॥  


११।००५अ अभिज्ञातैश् च वल्मीकस्थलनिम्नोन्नतादिभिः ।  
११।००५च् केदाराराममार्गैश् च पुराणैः सेतुभिस् तथा ॥ ५ ॥  


११।००६अ निम्नगापहृतोत्सृष्टनष्टचिह्नासु भूमिषु ।  
११।००६च् तत्प्रदेशानुमानाच् च प्रमाणैर् भोगदर्शनैः ॥ ६ ॥  


११।००७अ अथ चेद् अनृतं ब्रूयुः सामन्तास् तद्विनिश्चये ।  
११।००७च् सर्वे पृथक् पृथग् दण्ड्या राज्ञा मध्यमसाहसम् ॥ ७ ॥  


११।००८अ गणवृद्धादयस् त्व् अन्ये दण्डं दाप्याः पृथक् पृथक् ।  
११।००८च् विनेयाः प्रथमेन स्युः साहसेनानृते स्थिताः ॥ ८ ॥  


११।००९अ नैकः समुन्नयेत् सीमां नरः प्रत्ययवान् अपि ।  
११।००९च् गुरुत्वाद् अस्य धर्मस्य क्रियैषा बहुषु स्थिता ॥ ९ ॥  


११।०१०अ एकश् चेद् उन्नयेत् सीमां सोपवासः समाहितः ।  
११।०१०च् रक्तमाल्याम्बरधरः क्षितिम् आरोप्य मूर्धनि ॥ १० ॥  


११।०११अ यदा च न स्युर् ज्ञातारः सीमाया न च लक्षणम् ।  
११।०११च् तदा राजा द्वयोः सीमाम् उद्धरेद् इष्टतः स्वयम् ॥ ११ ॥  


११।०१२अ एतेनैव गृहोद्याननिपानायतनादिषु ।  
११।०१२च् विवादविधिर् आख्यातस् तथा ग्रामान्तरेषु च ॥ १२ ॥  


११।०१३अ अवस्करस्थलश्वभ्रभ्रमस्यन्दनिकादिभिः ।  
११।०१३च् चतुष्पथसुरस्थानरथ्यामार्गान् न रोधयेत् ॥ १३ ॥  


११।०१४अ परक्षेत्रस्य मध्ये तु सेतुर् न प्रतिषिध्यते ।  
११।०१४च् महागुणो ऽल्पबाधश् च वृद्धिर् इष्टा क्षये सति ॥ १४ ॥  


११।०१५अ सेतुस् तु द्विदिधो ज्ञेयः खेयो बन्ध्यस् तथैव च ।  
११।०१५च् तोयप्रवर्तनान् खेयो बन्ध्यः स्यात् तन्निवर्तनात् ॥ १५ ॥  


११।०१६अ नान्तरेणोदकं सस्यं नश्येद् अभ्युदकेन तु ।  
११।०१६च् य एवानुदके दोषः स एवाभ्युदके स्मृतः ॥ १६ ॥  


११।०१७अ पूर्वप्रवृत्तम् उत्सन्नम् अपृष्ट्वा स्वामिनं तु यः ।  
११।०१७च् सेतुं प्रवर्तयेत् कश्चिन् न स तत्फलभाग् भवेत् ॥ १७ ॥  


११।०१८अ मृते तु स्वामिनि पुनस् तद्वंश्ये वापि मानवे ।  
११।०१८च् राजानम् आमन्त्र्य ततः प्रकुर्यात् सेतुकर्म तत् ॥ १८ ॥  


११।०१९अ अतो ऽन्यथा क्लेशभाक् स्यान् मृगव्याधानुदर्शनात् ।  
११।०१९च् इषवस् तस्य नश्यन्ति यो विद्धम् अनुविध्यति ॥ १९ ॥  


११।०२०अ अशक्तप्रेतनष्टेषु क्षेत्रिकेष्व् अनिवारितः ।  
११।०२०च् क्षेत्रं चेद् विकृषेत् कश्चिद् अश्नुवीत स तत्फलम् ॥ २० ॥  


११।०२१अ विकृष्यमाणे क्षेत्रे चेत् क्षेत्रिकः पुनर् आव्रजेत् ।  
११।०२१च् खिलोपचारं तत् सर्वं दत्त्वा स्वक्षेत्रम् आप्नुयात् ॥ २१ ॥  


११।०२२अ तदष्टभागापचयाद् यावत् सप्त गताः समाः ।  
११।०२२च् सम्प्राप्ते त्व् अष्टमे वर्षे भुक्तं क्षेत्रं लभेत सः ॥ २२ ॥  


११।०२३अ संवत्सरेणार्धखिलं खिलं तद् वत्सरैस् त्रिभिः ।  
११।०२३च् पञ्चवर्षावसन्नं तु स्यात् क्षेत्रम् अटवीसमम् ॥ २३ ॥  


११।०२४अ क्षेत्रं त्रिपुरुषं यत् स्याद् गृहं वा स्यात् क्रमागतम् ।  
११।०२४च् राजप्रसादाद् अन्यत्र न तद्भोगः परं नयेत् ॥ २४ ॥  


११।०२५अ उत्क्रम्य तु वृतिं यत्र सस्यघातो गवादिभिः ।  
११।०२५च् पालः शास्यो भवेत् तत्र न चेच् छक्त्या निवारयेत् ॥ २५ ॥  


११।०२६अ समूलसस्यनाशे तु तत्स्वामी समम् आप्नुयात् ।  
११।०२६च् वधेन पालो मुच्येत दण्डं स्वामिनि पातयेत् ॥ २६ ॥  


११।०२७अ गौः प्रसूता दशाहात् च महोक्षाजाविकुञ्जराः ।  
११।०२७च् निवार्यास् तु प्रयत्नेन तेषां स्वामी न दण्डभाक् ॥ २७ ॥  


११।०२८अ माषं गां दापयेद् दण्डं द्वौ माषौ महिषीं तथा ।  
११।०२८च् अजाविके सवत्से तु दण्डः स्याद् अर्धमाषकः ॥ २८ ॥  


११।०२९अ अदण्ड्या हस्तिनो ऽश्वाश् च प्रजापाला हि ते स्मृताः ।  
११।०२९च् अदण्ड्या गर्भिणी गौश् च सूतिका चाभिसारिणी ॥ २९ ॥  


११।०३०अ प्रोक्तस् तु द्विर् निषण्णानां वसन्त्यां तु चतुर्गुणम् ।  
११।०३०च् प्रत्यक्षचारकाणां तु चौरदण्डः स्मृटस् तथा ॥ ३० ॥  


११।०३१अ या नष्टाः पालदोषेण गावः क्षेत्रं समाश्रिताः ।  
११।०३१च् न तत्र गोमिनो दण्डः पालस् तं दण्डम् अर्हति ॥ ३१ ॥  


११।०३२अ राजग्राहगृहीतो वा वज्राशनिहतो ऽपि वा ।  
११।०३२च् अथ सर्पेण दष्टो वा गिर्य् अग्रात् पतितो ऽपि वा ॥ ३२ ॥  


११।०३३अ सिंहव्याघ्रहतो वापि व्याधिभिः चैव पातितः ।  
११।०३३च् न तत्र दोषः पालस्य न च दोषो ऽस्ति गोमिनाम् ॥ ३३ ॥  


११।०३४अ गोभिस् तु भक्षितं धान्यं यो नरः प्रतिमार्गति ।  
११।०३४च् सामन्तस्य शदो देयो धान्यं यत् तत्र वापितम् ।  
११।०३४ए गवत्रं गोमिने देयं धान्यं तत्कर्षिकस्य तु ॥ ३४ ॥  


११।०३५अ ग्रामोपान्ते च यत् क्षेत्रं विवीतान्ते महापथे ।  
११।०३५च् अनावृते चेत् तन्नाशे न पालस्य व्यतिक्रमः ॥ ३५ ॥  


११।०३६अ पथि क्षेत्रे वृतिः कार्या याम् उष्ट्रो नावलोकयेत् ।  
११।०३६च् न लङ्घयेत् पशुर् नाश्वो न भिद्याद् यां च सूकरः ॥ ३६ ॥  


११।०३७अ गृहं क्षेत्रं च विज्ञेयं वासहेतुः कुटुम्बिनाम् ।  
११।०३७च् तस्मात् तन् नाक्षिपेद् राजा तद् धि मूलं कुटुम्बिनाम् ॥ ३७ ॥  


११।०३८अ वृद्धे जनपदे राज्ञो धर्मः कोशश् च वर्धते ।  
११।०३८च् हीयते हीयमाने च वृद्धिहेतुम् अतः श्रयेत् ॥ ३८ ॥  


 छप्तेर् १२

 स्त्रीपुंसयोगः (रेलतिओन्स् बेत्wएएन् मेन् अन्द् Wओमेन्)
 \[ल् त्र्। १४१-१६७\] , च्ड़्।  \[ज् त्र्। ८१-९४\] 
१२।००१अ विवाहादिविधिः स्त्रीणां यत्र पुंसां च कीर्त्यते ।  
१२।००१च् स्त्रीपुंसयोगनामैतद् विवादपदम् उच्यते ॥ १ ॥  


१२।००२अ स्त्रीपुंसयोस् तु सम्बन्धाद् वरणं प्राग् विधीयते ।  
१२।००२च् वरणाद् ग्रहणं पाणेः संस्कारो ऽथ द्विलक्षणः ॥ २ ॥  


१२।००३अ तयोर् अनियतं प्रोक्तं वरणं दोषदर्शनात् ।  
१२।००३च् पाणिग्रहणमन्त्राभ्यां नियतं दारलक्षणम् ॥ ३ ॥  


१२।००४अ ब्राह्मणक्षत्रियविशां शूद्राणां च परिग्रहे ।  
१२।००४च् स्वजात्या श्रेयसी भार्या स्वजात्यश् च पतिः स्त्रियाः ॥ ४ ॥  


१२।००५अ ब्राह्मणस्यानुलोम्येन स्त्रियो ऽन्यास् तिस्र एव तु ।  
१२।००५च् शूद्रायाः प्रातिलोम्येन तथान्ये पतयस् त्रयः ॥ ५ ॥  


१२।००६अ द्वे भार्ये क्षत्रियस्यान्ये वैश्यस्यैका प्रकीर्तिता ।  
१२।००६च् वैश्याया द्वौ पती ज्ञेयाव् एको ऽन्यः क्षत्रियापतिः ॥ ६ ॥  


१२।००७अ आ सप्तमात् पञ्चमाद् वा बन्धुभ्यः पितृमातृताः ।  
१२।००७च् अविवाह्याः सगोत्राः स्युः समानप्रवरास् तथा ॥ ७ ॥  


१२।००८अ परीक्ष्यः पुरुषः पुंस्त्वे निजैर् एवाङ्गलक्षणैः ।  
१२।००८च् पुमांश् चेद् अविकल्पेन स कन्यां लब्धुम् अर्हति ॥ ८ ॥  


१२।००९अ सुबद्धजत्रुजान्वस्थिः सुबद्धांसशिरोधरः ।  
१२।००९च् स्थूलघाटस् तनूरुत्वग् अविलग्नगतिस्वरः ॥ ९ ॥  


१२।०१०अ विट् चास्य प्लवते नाप्सु ह्लादि मूत्रं च फेनिलम् ।  
१२।०१०च् पुमान् स्यांल् लक्षणैर् एतैर् विपरीतैस् तु पण्डकः ॥ १० ॥  


१२।०११अ चतुर्दशविधः शास्त्रे स तु दृष्टो मनीषिभिः ।  
१२।०११च् चिकित्स्यश् चाचिकित्स्यश् च तेषाम् उक्तो विधिः क्रमात् ॥ ११ ॥  


१२।०१२अ निसर्गपण्डो वध्रिश् च पक्षपण्डस् तथैव च ।  
१२।०१२च् अभिशापाद् गुरो रोगाद् देवक्रोधात् तथैव च ॥ १२ ॥  


१२।०१३अ ईर्ष्यापण्डश् च सेव्यश् च वातरेता मुखेभगः ।  
१२।०१३च् आक्षिप्तो मोघबीजश् च शालीनो ऽन्यपतिस् तथा ॥ १३ ॥  


१२।०१४अ तत्राद्याव् अप्रतीकरौ पक्षाख्यो मासम् आचरेत् ।  
१२।०१४च् अनुक्रमात् त्रयस्यास्य कालः संवत्सरः स्मृतः ॥ १४ ॥  


१२।०१५अ ईर्ष्यापण्डादयो ये ऽन्ये चत्वारः समुदाहृताः ।  
१२।०१५च् सन्त्यक्तव्याः पतितवत् क्षतयोन्या अपि स्त्रियाः ॥ १५ ॥  


१२।०१६अ आक्षिप्तमोघबीजाभ्याम् पत्याव् अप्रतिकर्मणि ।  
१२।०१६च् पतिर् अन्यः स्मृतो नार्या वत्सरं सम्प्रतीक्ष्य तु ॥ १६ ॥  


१२।०१७अ शालीनस्यापि धृष्टस्त्रीसंयोगाद् भज्यते ध्वजः ।  
१२।०१७च् तं हीनवेगम् अन्यस्त्रीबालाद्याभिर् उपक्रमेत् ॥ १७ ॥  


१२।०१८अ अन्यस्याम् यो मनुष्यः स्याद् अमनुष्यः स्वयोषिति ।  
१२।०१८च् लभेत सान्यं भर्तारम् एतत् कार्यं प्रजापतेः ॥ १८ ॥  


१२।०१९अ अपत्यार्थं स्त्रियः सृष्टाः स्त्री क्षेत्रं बीजिनः प्रजाः ।  
१२।०१९च् क्षेत्रं बीजवते देयं नाबीजी क्षेत्रम् अर्हति ॥ १९ ॥  


१२।०२०अ पिता दद्यात् स्वयं कन्याम् भ्राता वानुमते पितुः ।  
१२।०२०च् मातामहो मातुलश् च सकुल्या बान्धवास् तथा ॥ २० ॥  


१२।०२१अ माताभावे तु सर्वेषां प्रकृतौ यदि वर्तते ।  
१२।०२१च् तस्याम् अप्रकृतिस्थायां दद्युः कन्यां स्वजातयः ॥ २१ ॥  


१२।०२२अ यदा तु नैव कश्चित् स्यात् कन्या राजानम् आव्रजेत् ।  
१२।०२२च् अनुज्ञया तस्य वरं प्रतीत्य वरयेत् स्वयम् ॥ २२ ॥  


१२।०२३अ सवर्णम् अनुरूपं च कुलरूपवयःश्रुतैः ।  
१२।०२३च् सह धर्मं चरेत् तेन पुत्रांश् चोत्पादयेत् ततः ॥ २३ ॥  


१२।०२४अ प्रतिगृह्य च यः कन्यां नरो देशान्तरं व्रजेत् ।  
१२।०२४च् त्रीन् ऋतून् समतिक्रम्य कन्यान्यं वरयेद् वरम् ॥ २४ ॥  


१२।०२५अ कन्या नर्तुम् उपेक्षेत बान्धवेभ्यो निवेदयेत् ।  
१२।०२५च् ते चेन् न दद्युस् तां भर्त्रे ते स्युर् भ्रूणहभिः समाः ॥ २५ ॥  


१२।०२६अ यावन्तश् च र्तवस् तस्याः समतीता पतिं विना ।  
१२।०२६च् तावत्यो भ्रूणहत्याः स्युस् तस्य यो न ददाति ताम् ॥ २६ ॥  


१२।०२७अ अतो ऽप्रवृत्ते रजसि कन्यां दद्यात् पिता सकृत् ।  
१२।०२७च् महद् एनः स्पृशेद् एनम् अन्यथैष विधिः सताम् ॥ २७ ॥  


१२।०२८अ सकृद् अंशो निपतति सकृत् कन्या प्रदीयते ।  
१२।०२८च् सकृद् आह ददानीति त्रीण्य् एतानि सकृत् सकृत् ॥ २८ ॥  


१२।०२९अ ब्राह्मादिषु विवाहेषु पञ्चस्व् एषु विधिः स्मृतः ।  
१२।०२९च् गुणापेक्षं भवेद् दानम् आसुरादिषु च त्रिषु ॥ २९ ॥  


१२।०३०अ कन्यायाम् प्राप्तशुल्कायां ज्यायांश् चेद् वर आव्रजेत् ।  
१२।०३०च् धर्मार्थकामसंयुक्तं वाच्यं तत्रानृतं भवेत् ॥ ३० ॥  


१२।०३१अ नादुष्टां दूषयेत् कन्यां नादुष्टं दूषयेद् वरम् ।  
१२।०३१च् दोषे तु सति नागः स्याद् अन्योन्यं त्यजतोस् तयोः ॥ ३१ ॥  


१२।०३२अ दत्त्वा न्यायेन यः कन्यां वराय न ददाति ताम् ।  
१२।०३२च् अदुष्टश् चेद् वरो राज्ञा स दण्ड्यस् तत्र चोरवत् ॥ ३२ ॥  


१२।०३३अ यस् तु दोषवतीं कन्याम् अनाख्याय प्रयच्छति ।  
१२।०३३च् तस्य कुर्यान् नृपो दण्डं पूर्वसाहसचोदितम् ॥ ३३ ॥  


१२।०३४अ अकन्येति तु यः कन्यां ब्रूयाद् द्वेषेण मानवः ।  
१२।०३४च् स शतं प्राप्नुयाद् दण्डं तस्या दोषम् अदर्शयन् ॥ ३४ ॥  


१२।०३५अ प्रतिगृह्य तु यः कन्याम् अदुष्टाम् उत्सृजेद् वरः ।  
१२।०३५च् विनेयः सो ऽप्य् अकामो ऽपि कन्यां ताम् एव चोद्वहेत् ॥ ३५ ॥  


१२।०३६अ दीर्घकुत्सितरोगार्ता व्यङ्गा संसृष्टमैथुना ।  
१२।०३६च् धृष्टान्यगतभावा च कन्यादोषाः प्रकीर्तिताः ॥ ३६ ॥  


१२।०३७अ उन्मत्तः पतितः क्लीबो दुर्भगस् त्यक्तबान्धवः ।  
१२।०३७च् कन्यादोषौ च यौ पूर्वौ एष दोषगणो वरे ॥ ३७ ॥  


१२।०३८अ अष्टौ विवाहा वर्णानां संस्कारार्थं प्रकीर्तिताः ।  
१२।०३८च् ब्राह्मस् तु प्रथमस् तेषां प्राजापत्यस् तथैव च ॥ ३८ ॥  


१२।०३९अ आर्षश् चैवाथ दैवश् च गान्धर्वश् चासुरस् तथा ।  
१२।०३९च् राक्षसो ऽनन्तरस् तस्मात् पैशाचस् त्व् अष्टमः स्मृतः ॥ ३९ ॥  


१२।०४०अ सत्कृत्याहूय कन्यां तु ब्राह्मे दद्याद् त्व् अलङ्कृताम् ।  
१२।०४०च् सह धर्मं चरेत्य् उक्त्वा प्राजापत्यो विधीयते ॥ ४० ॥  


१२।०४१अ वस्त्रगोमिथुने दत्त्वा विवाहस् त्व् आर्ष उच्यते ।  
१२।०४१च् अन्तर्वेद्यां तु दैवः स्याद् ऋत्विजे कर्म कुर्वते ॥ ४१ ॥  


१२।०४२अ इच्छन्तीम् इच्छते प्राहुर् गान्धर्वो नाम पञ्चमम् ।  
१२।०४२च् विवाहस् त्व् आसुरो ज्ञेयः शुल्कसंव्यवहारतः ॥ ४२ ॥  


१२।०४३अ प्रसह्य हरणाद् उक्तो विवाहो राक्षसस् तथा ।  
१२।०४३च् सुप्तमत्तोपगमनात् पैशाचस् त्व् अष्टमो ऽधमः ॥ ४३ ॥  


१२।०४४अ एषां तु धर्म्यास् चत्वारो ब्राह्माद्याः समुदाहृताः ।  
१२।०४४च् साधारणः स्याद् गान्धर्वस् त्रयो ऽधर्म्यास् त्व् अतः परे ॥ ४४ ॥  


१२।०४५अ परपूर्वाः स्त्रियस् त्व् अन्याः सप्त प्रोक्ता यथाक्रमम् ।  
१२।०४५च् पुनर्भूस् त्रिविधा तासां स्वैरिणी तु चतुर्विधा ॥ ४५ ॥  


१२।०४६अ कन्यैवाक्षतयोनिर् या पाणिग्रहणदूषिता ।  
१२।०४६च् पुनर्भूः प्रथमा सोक्ता पुनः संस्कारम् अर्हति ॥ ४६ ॥  


१२।०४७अ कौमारं पतिम् उत्सृज्य यान्यं पुरुषम् आश्रिता ।  
१२।०४७च् पुनः पत्युर् गृहम् यायात् सा द्वितीया प्रकीर्तिता ॥ ४७ ॥  


१२।०४८अ असत्सु देवरेषु स्त्री बान्धवैर् या प्रदीयते ।  
१२।०४८च् सवर्णायासपिण्डाय सा तृतीया प्रकीर्तिता ॥ ४८ ॥  


१२।०४९अ स्त्री प्रसूताप्रसूता वा पत्याव् एव तु जीवति ।  
१२।०४९च् कामात् समाश्रयेद् अन्यं प्रथमा स्वैरिणी तु सा ॥ ४९ ॥  


१२।०५०अ मृते भर्तरि या प्राप्तान् देवरान् अप्य् अपास्य तु ।  
१२।०५०च् उपगच्छेत् परं कामात् सा द्वितीया प्रकीर्तिता ॥ ५० ॥  


१२।०५१अ प्राप्ता देशाद् धनक्रीता क्षुत्पिपासातुरा च या ।  
१२।०५१च् तवाहम् इत्य् उपगता सा तृतीया प्रकीर्तिता ॥ ५१ ॥  


१२।०५२अ देशधर्मान् अपेक्ष्य स्त्री गुरुभिर् या प्रदीयते ।  
१२।०५२च् उत्पन्नसाहसान्यस्मै सान्त्या वै स्वैरिणी स्मृता ॥ ५२ ॥  


१२।०५३अ पुनर्भुवां एष विधिः स्वैरिणीनां च कीर्तितः ।  
१२।०५३च् पूर्वा पूर्वाजघन्यासां श्रेयसी तूत्तरोत्तरा ॥ ५३ ॥  


१२।०५४अ अपत्यम् उत्पादयितुस् तासां या शुल्कतो हृता ।  
१२।०५४च् अशुल्कोपनतायां तु क्षेत्रिकस्यैव तत् फलम् ॥ ५४ ॥  


१२।०५५अ क्षेत्रिकस्य यद् अज्ञातं क्षेत्रे बीजं प्रदीयते ।  
१२।०५५च् न तत्र बीजिनो भागः क्षेत्रिकस्यैव तद् भवेत् ॥ ५५ ॥  


१२।०५६अ ओघवाताहृतं बीजं क्षेत्रे यस्य प्ररोहति ।  
१२।०५६च् फलभुग् यस्य तत् क्षेत्रं न बीजी फलभाग् भवेत् ॥ ५६ ॥  


१२।०५७अ महोक्षो जनयेद् वत्सान् यस्य गोषु व्रजे चरन् ।  
१२।०५७च् तस्य ते यस्य ता गावो मोघं स्यन्दितम् आर्षभम् ॥ ५७ ॥  


१२।०५८अ क्षेत्रिकानुमतं बीजं यस्य क्षेत्रे प्रमुच्यते ।  
१२।०५८च् तदपत्यं द्वयोर् एव बीजिक्षेत्रिकयोर् मतम् ॥ ५८ ॥  


१२।०५९अ नर्ते क्षेत्रं भवेत् सस्यं न च बीजं विनास्ति तत् ।  
१२।०५९च् अतो ऽपत्यं द्वयोर् इष्टं पितुर् मातुश् च धर्मतः ॥ ५९ ॥  


१२।०६०अ नाथवत्या परगृहे संयुक्तस्य स्त्रिया सह ।  
१२।०६०च् दृष्टं सङ्ग्रहणं तज्ज्ञैर् नागतायाः स्वयं गृहे ॥ ६० ॥  


१२।०६१अ प्रदुष्टत्यक्तदारस्य क्लीबस्य क्षमकस्य च ।  
१२।०६१च् स्वेच्छयोपेयुषो दारान् न दोषः साहसो भवेत् ॥ ६१ ॥  


१२।०६२अ परस्त्रिया सहाकाले ऽदेशे वा भवतो मिथः ।  
१२।०६२च् स्थानसम्भाषणामोदास् त्रयः सङ्ग्रहणक्रमाः ॥ ६२ ॥  


१२।०६३अ नदीनां सङ्गमे तीर्थेष्व् आरामेषु वनेषु च ।  
१२।०६३च् स्त्री पुमांश् च समेयातां ग्राह्यं सङ्ग्रहणं भवेत् ॥ ६३ ॥  


१२।०६४अ दूतीप्रस्थापनैश् चैव लेखासम्प्रेषणैर् अपि ।  
१२।०६४च् अन्यैर् अपि व्यभिचारैः सर्वं सङ्ग्रहणं स्मृतम् ॥ ६४ ॥  


१२।०६५अ स्त्रियं स्पृशेद् अदेशे यः स्पृष्टो वा मर्शयेत् तथा ।  
१२।०६५च् परस्परस्यानुमते तच् च सङ्ग्रहणं भवेत् ॥ ६५ ॥  


१२।०६६अ भक्षैर् वा यदि वा भोज्यैर् वस्त्रैर् माल्यैस् तथैव च ।  
१२।०६६च् सम्प्रेष्यमानैर् गन्धैश् च सर्वं सङ्ग्रहणं स्मृतम् ॥ ६६ ॥  


१२।०६७अ दर्पाद् वा यदि वा मोहाच् छ्लाघया वा स्वयं वदेत् ।  
१२।०६७च् ममेयं भुक्तपूर्वेति सर्वं सङ्ग्रहणं स्मृतम् ॥ ६७ ॥  


१२।०६८अ पाणौ यश् च निगृह्णीयद् वेण्यां वस्त्रान्तरे ऽपि वा ।  
१२।०६८च् तिष्ठ तिष्ठेति वा ब्रुयात् सर्वं सङ्ग्रहणं स्मृतम् ॥ ६८ ॥  


१२।०६९अ स्वजात्यतिक्रमे पुंसां उक्तम् उत्तमसाहसम् ।  
१२।०६९च् विपर्यये मध्यमस् तु प्रातिलोमे प्रमापणम् ॥ ६९ ॥  


१२।०७०अ कन्यायाम् असकामायां द्व्याङ्गुलस्यावकर्तनम् ।  
१२।०७०च् उत्तमायां वधस् त्व् एव सर्वस्वहरणं तथा ॥ ७० ॥  


१२।०७१अ सकामायां तु कन्यायां सवर्णे नास्त्य् अतिक्रमः ।  
१२।०७१च् किन्त्व् अलङ्कृत्य सत्कृत्य स एवैनां समुद्वहेत् ॥ ७१ ॥  


१२।०७२अ माता मातृष्वसा श्वश्रूर् मातुलानी पितृष्वसा ।  
१२।०७२च् पितृव्यसखिशिष्यस्त्री भगिनी तत्सखी स्नुषा ॥ ७२ ॥  


१२।०७३अ दुहिताचार्यभार्या च सगोत्रा शरणागता ।  
१२।०७३च् राज्ञी प्रव्रजिता धात्री साध्वी वर्णोत्तमा च या ॥ ७३ ॥  


१२।०७४अ आसाम् अन्यतमां गत्वा गुरुतल्पग उच्यते ।  
१२।०७४च् शिश्नस्योत्कर्तनं दण्डो नान्यस् तत्र विधीयते ॥ ७४ ॥  


१२।०७५अ पशुयोन्याम् अतिक्रामन् विनेयः स दमं शतम् ।  
१२।०७५च् मध्यमं साहसं गोषु तद् एवान्त्यावसायिषु ॥ ७५ ॥  


१२।०७६अ अगम्यागामिनः शास्ति दण्डो राज्ञा प्रचोदितः ।  
१२।०७६च् प्रायश्चित्तविधाव् अत्र प्रायश्चित्तं विशोधनम् ॥ ७६ ॥  


१२।०७७अ स्वैरिण्य् अब्राह्मणी वेश्या दासी निष्कासिनी च या ।  
१२।०७७च् गम्याः स्युर् आनुलोम्येन स्त्रियो न प्रतिलोमतः ॥ ७७ ॥  


१२।०७८अ आस्व् एव तु भुजिष्यासु दोषः स्यात् परदारवत् ।  
१२।०७८च् गम्या अपि हि नोपेयास् ताश् चेद् अन्यपरिग्रहाः ॥ ७८ ॥  


१२।०७९अ अनुत्पन्नप्रजायास् तु पतिः प्रेयाद् यदि स्त्रियाः ।  
१२।०७९च् नियुक्ता गुरुभिर् गच्छेद् देवरं पुत्रकाम्यया ॥ ७९ ॥  


१२।०८०अ स च तां प्रतिपद्येत तथैवा पुत्रजन्मतः ।  
१२।०८०च् पुत्रे जाते निवर्तेत विप्लवः स्याद् अतो ऽन्यथा ॥ ८० ॥  


१२।०८१अ घृतेनाभ्यज्य गात्राणि तैलेनाविकृतेन वा ।  
१२।०८१च् मुखान् मुखं परिहरन् गात्रैर् गात्राण्य् असंस्पृशन् ॥ ८१ ॥  


१२।०८२अ स्त्रियं पुत्रवतीं वन्ध्यां नीरजस्काम् अनिच्छन्तीम् ।  
१२।०८२च् न गच्छेद् गर्भिणीं निन्द्याम् अनियुक्तां च बन्धुभिः ॥ ८२ ॥  


१२।०८३अ अनियुक्ता तु या नारी देवराज् जनयेत् सुतम् ।  
१२।०८३च् जारजातम् अरिक्थीयं तम् आहुर् धर्मवादिनः ॥ ८३ ॥  


१२।०८४अ तथानियुक्तो भार्यायां यवीयाञ् ज्यायसो व्रजेत् ।  
१२।०८४च् यवीयसो वा यो ज्यायान् उभौ तौ गुरुतल्पगौ ॥ ८४ ॥  


१२।०८५अ कुले तदवशेषे तु सन्तानार्थं न कामतः ।  
१२।०८५च् नियुक्तो गुरुभिर् गच्छेद् भ्रातृभार्यां यवीयसः ॥ ८५ ॥  


१२।०८६अ अविद्यमाने तु गुरौ राज्ञो वाच्यः कुलक्षयः ।  
१२।०८६च् ततस् तद्वचनाद् गच्छेद् अनुशिष्य स्त्रिया सह ॥ ८६ ॥  


१२।०८७अ पूर्वोक्तेनैव विधिना स्नातां पुंसवने शुचिः ।  
१२।०८७च् सकृद् आ गर्भाधानाद् वा कृते गर्भे स्नुषैव सा ॥ ८७ ॥  


१२।०८८अ अतो ऽन्यथा वर्तमानः पुमान् स्त्री वापि कामतः ।  
१२।०८८च् विनेयौ सुभृशं राज्ञा किल्बिषी स्याद् अनिग्रहात् ॥ ८८ ॥  


१२।०८९अ ईर्ष्यासूयसमुत्थे तु संरम्भे रागहेतुके ।  
१२।०८९च् दम्पती विवदेयातां न ज्ञातिषु न राजनि ॥ ८९ ॥  


१२।०९०अ अन्योन्यं त्यजतोर् नागः स्याद् अन्योन्यविरुद्धयोः ।  
१२।०९०च् स्त्रीपुंसयोर् निगूढाया व्यभिचाराद् ऋते स्त्रियाः ॥ ९० ॥  


१२।०९१अ व्यभिचारे स्त्रिया मौण्ड्यम् अधःशयनम् एव च ।  
१२।०९१च् कदन्नं वा कुवासश् च कर्म चावस्करोञ्झनम् ॥ ९१ ॥  


१२।०९२अ स्त्रीधनभ्रष्टसर्वस्वां गर्भविस्रंसिनीं तथा ।  
१२।०९२च् भर्तुश् च वधम् इच्छन्तीं स्त्रियं निर्वासयेद् गृहात् ॥ ९२ ॥  


१२।०९३अ अनर्थशीलां सततं तथैवाप्रियवादिनीम् ।  
१२।०९३च् पूर्वाशिनीं च या भर्तुः स्त्रियं निर्वासयेद् बुधः ॥ ९३ ॥  


१२।०९४अ वन्ध्यां स्त्रीजननीं निन्द्यां प्रतिकुलां च सर्वदा ।  
१२।०९४च् कामतो नाभिनन्देत कुर्वन्न् एवं स दोषभाक् ॥ ९४ ॥  


१२।०९५अ अनुकूलाम् अवाग्दुष्टां दक्षां साध्वीं प्रजावतीम् ।  
१२।०९५च् त्यजन् भार्याम् अवस्थाप्यो राज्ञा दण्डेन भूयसा ॥ ९५ ॥  


१२।०९६अ अज्ञातदोषेणोढा या निर्गता नान्यम् आश्रिता ।  
१२।०९६च् बन्धुभिः सा नियोक्तव्या निर्बन्धुः स्वयम् आश्रयेत् ॥ ९६ ॥  


१२।०९७अ नष्टे मृते प्रव्रजिते क्लीबे च पतिते पतौ ।  
१२।०९७च् पञ्चस्व् आपत्सु नारीणां पतिर् अन्यो विधीयते ॥ ९७ ॥  


१२।०९८अ अष्टौ वर्षाण्य् उदीक्षेत ब्राह्मणी प्रोषितं पतिम् ।  
१२।०९८च् अप्रसूता तु चत्वारि परतो ऽन्यं समाश्रयेत् ॥ ९८ ॥  


१२।०९९अ क्षत्रिया षट् समास् तिष्ठेद् अप्रसूता समात्रयम् ।  
१२।०९९च् वैश्या प्रसूता चत्वारि द्वे समे त्व् इतरा वसेत् ॥ ९९ ॥  


१२।१००अ न शूद्रायाः स्मृतः कालो न च धर्मव्यतिक्रमः ।  
१२।१००च् विशेषतो ऽप्रसूतायाः संवत्सरपरा स्थितिः ॥ १०० ॥  


१२।१०१अ अप्रवृत्तौ स्मृतः धर्म एष प्रोषितयोषिताम् ।  
१२।१०१च् जीवति श्रूयमाणे तु स्याद् एष द्विगुणो विधिः ॥ १०१ ॥  


१२।१०२अ प्रजाप्रवृत्तौ भूतानां सृष्टिर् एषा प्रजापतेः ।  
१२।१०२च् अतो ऽन्यगमने स्त्रीणाम् एवं दोषो न विद्यते ॥ १०२ ॥  


१२।१०३अ आनुलोम्येन वर्णानां यज् जन्म स विधिः स्मृतः ।  
१२।१०३च् प्रातिलोम्येन यज् जन्म स ज्ञेयो वर्णसङ्करः ॥ १०३ ॥  


१२।१०४अ अनन्तरः स्मृतः पुत्रः पुत्र एकान्तरस् तथा ।  
१२।१०४च् द्व्यन्तरश् चानुलोम्येन तथैव प्रतिलोमतः ॥ १०४ ॥  


१२।१०५अ उग्रः पारशवश् चैव निषादश् चानुलोमतः ।  
१२।१०५च् उत्तमेभ्यस् त्रयस् त्रिभ्यः शूद्रापुत्राः प्रकीर्तिताः ॥ १०५ ॥  


१२।१०६अ ब्राह्मण्या अपि चाण्डालसूतवैदेहका अपि ।  
१२।१०६च् अपरेभ्यस् त्रयस् त्रिभ्या विज्ञेयः प्रतिलोमतः ॥ १०६ ॥  


१२।१०७अ अम्बष्ठो मागधश् चैव क्षत्ता च क्षत्रियासुताः ।  
१२।१०७च् आनुलोम्येन तत्रैको द्वौ ज्ञेयौ प्रतिलोमतः ॥ १०७ ॥  


१२।१०८अ वैश्यापुत्रास् तु दौष्षन्तयवनायोगवा अपि ।  
१२।१०८च् प्रातिलोम्येन यत्रैको द्वौ ज्ञेयौ चानुलोमजौ ॥ १०८ ॥  


१२।१०९अ सूताद्याः प्रतिलोमास् तु ये जातिप्रतिलोमजाः ।  
१२।१०९च् ते सङ्कराः श्वपाकाद्यास् तेषां त्रिः सप्तको गणः ॥ १०९ ॥  


१२।११०अ सवर्णो ब्राह्मणीपुत्रः क्षत्रियायाम् अनन्तरः ।  
१२।११०च् अम्बष्ठोग्रौ तथा पुत्राव् एवं क्षत्रियवैश्ययोः ॥ ११० ॥  


१२।१११अ एकान्तरस् तु दौष्षन्तो वैश्यायां ब्राह्मणात् सुतः ।  
१२।१११च् शूद्रायां क्षत्रियात् तद्वन् निषादो नाम जायते ॥ १११ ॥  


१२।११२अ शूद्रा पारशवं सूते ब्राह्मणाद् उत्तरं सुतम् ।  
१२।११२च् आनुलोम्येन वर्णानां पुत्रा ह्य् एते प्रकीर्तिताः ॥ ११२ ॥  


१२।११३अ सूतश् च मागधश् चैव पुत्राव् आयोगवस् तथा ।  
१२।११३च् प्रातिलोम्येन वर्णानां तद्वद् एते ऽप्य् अनन्तराः ॥ ११३ ॥  


१२।११४अ अनन्तरः स्मृतः सूतो ब्राह्मण्यां क्षत्रियात् सुतः ।  
१२।११४च् मागधायोगवौ तद्वद् द्वी पुत्रौ वैश्यशूद्रयोः ॥ ११४ ॥  


१२।११५अ ब्राह्मण्य् एकान्तरं वैश्यात् सूते वैदेहकं सुतम् ।  
१२।११५च् क्षत्तारं क्षत्रिया शूद्रात् पुत्रम् एकान्तरं तथा ॥ ११५ ॥  


१२।११६अ द्व्यन्तरः प्रातिलोम्येन पापिष्ठः सति सङ्करे ।  
१२।११६च् चाण्डालो जायते शूद्राद् ब्राह्मणी यत्र मुह्यति ॥ ११६ ॥  


१२।११७अ राज्ञा परीक्ष्यं न यथा जायते वर्णसङ्करः ।  
१२।११७च् तस्माद् राज्ञा विशेषेण त्रयी रक्ष्या तु सङ्करात् ॥ ११७ ॥  


 छप्तेर् १३

 दायभागः (पर्तितिओन् ओड़् इन्हेरितन्चे)
 \[ल् त्र्। १६८-१८०\] , च्ड़्।  \[ज् त्र्। ९४-१०१\] 
१३।००१अ विभागो ऽर्थस्य पित्र्यस्य पुत्रैर् यत्र प्रकल्प्यते ।  
१३।००१च् दायभाग इति प्रोक्तं तद् विवादपदं बुधैः ॥ १ ॥  


१३।००२अ पितर्य् ऊर्ध्वं मृते पुत्रा विभजेयुर् धनं पितुः ।  
१३।००२च् मातुर् दुहितरो ऽभावे दुहित्Ïऋणां तदन्वयः ॥ २ ॥  


१३।००३अ मातुर् निवृत्ते रजसि प्रत्तासु भगिनीषु च ।  
१३।००३च् निरष्टे वाप्य् अमरणे पितर्य् उपरतस्पृहे ॥ ३ ॥  


१३।००४अ पितैव वा स्वयं पुत्रान् विभजेद् वयसि स्थितः ।  
१३।००४च् ज्येष्ठं श्रेष्ठविभागेन यथा वास्य मतिर् भवेत् ॥ ४ ॥  


१३।००५अ बिभृयाद् वेच्छतः सर्वाञ् ज्येष्ठो भ्राता यथा पिता ।  
१३।००५च् भ्राता शक्तः कनिष्ठो वा शक्त्यपेक्षः कुले क्रिया ॥ ५ ॥  


१३।००६अ शौर्यभार्याधने हित्वा यच् च विद्याधनं भवेत् ।  
१३।००६च् त्रीण्य् एतान्य् अविभाज्यानि प्रसादो यश् च पैतृकः ॥ ६ ॥  


१३।००७अ मात्रा च स्वधनं दत्तं यस्मै स्यात् प्रीतिपूर्वकम् ।  
१३।००७च् तस्याप्य् एष विधिर् दृष्टो मातापीष्टे यथा पिता ॥ ७ ॥  


१३।००८अ अध्यग्न्यध्यावहनिकं भर्तृदायस् तथैव च ।  
१३।००८च् भ्रातृमातृपितृभ्यश् च षड्विधं स्त्रीधनं स्मृतम् ॥ ८ ॥  


१३।००९अ स्त्रीधनं तदपत्यानां भर्तृगाम्य् अप्रजासु च ।  
१३।००९च् ब्राह्मादिषु चतुःष्व् आहुः पितृगामीतरेषु तु ॥ ९ ॥  


१३।०१०अ कुटुम्बं बिभृयाद् भ्रातुर् यो विद्याम् अधिगच्छतः ।  
१३।०१०च् भागं विद्याधनात् तस्मात् स लभेताश्रुतो ऽपि सन् ॥ १० ॥  


१३।०११अ वैद्यो ऽवैद्याय नाकामो दद्याद् अंशं स्वतो धनात् ।  
१३।०११च् पितृद्रव्यं तद् आश्रित्य न चेत् तेन तद् आहृतम् ॥ ११ ॥  


१३।०१२अ द्वाव् आंशौ प्रतिपद्येत विभजन्न् आत्मनः पिता ।  
१३।०१२च् समांशभागिनी माता पुत्राणां स्यान् मृते पतौ ॥ १२ ॥  


१३।०१३अ ज्येष्ठायांशो ऽधिको देयः ज्येष्ठाय तु वरः स्मृतः ।  
१३।०१३च् समांशभाजः शेषाः स्युर् अप्रत्ता भगिनी तथा ॥ १३ ॥  


१३।०१४अ क्षेत्रजेष्व् अपि पुत्रेषु तद्वज् जातेषु धर्मतः ।  
१३।०१४च् वर्णावरेष्व् अंशहानिर् ऊढाजातेष्व् अनुक्रमात् ॥ १४ ॥  


१३।०१५अ पित्रैव तु विभक्ता ये हीनाधिकसमैर् धनैः ।  
१३।०१५च् तेषां स एव धर्मः स्यात् सर्वस्य हि पिता प्रभुः ॥ १५ ॥  


१३।०१६अ कानीनश् च सहोढश् च गूढायां यश् च जायते ।  
१३।०१६च् तेषां वोढापिता ज्ञेयस् ते च भागहराः स्मृताः ॥ १६ ॥  


१३।०१७अ अज्ञातपितृको यश् च कानीनो ऽनूढमातृकः ।  
१३।०१७च् मातामहाय दद्यात् स पिण्डं रिक्थं हरेत च ॥ १७ ॥  


१३।०१८अ जाता ये त्व् अनियुक्तायाम् एकेन बहुभिस् तथा ।  
१३।०१८च् अरिक्थभाजस् ते सर्वे बीजिनाम् एव ते सुताः ॥ १८ ॥  


१३।०१९अ दद्युस् ते बीजिने पिण्डं माता चेच् छुल्कतो हृता ।  
१३।०१९च् अशुल्कोपगतायां तु पिण्डदा वोढुर् एव ते ॥ १९ ॥  


१३।०२०अ पितृद्विट् पतितः पण्डो यश् च स्याद् औपपातिकः ।  
१३।०२०च् औरसा अपि नैते ऽंशं लभेरन् क्षेत्रजाः कुतः ॥ २० ॥  


१३।०२१अ दीर्घतीव्रामयग्रस्ता जडोन्मत्तान्धपङ्गवः ।  
१३।०२१च् भर्तव्याः स्युः कुले चैते तत्पुत्रास् त्व् अंशभागिनः ॥ २१ ॥  


१३।०२२अ द्विरामुष्यायणा दद्युर् द्वाभ्यां पिण्डोदके पृथक् ।  
१३।०२२च् रिक्थाद् अर्धांशम् आदद्युर् बीजिक्षेत्रिकयोस् तथा ॥ २२ ॥  


१३।०२३अ संसृष्टिनां तु यो भागस् तेषाम् एव स इष्यते ।  
१३।०२३च् अतो ऽन्यथांशभाजो हि निर्बीजिष्व् इतरान् इयात् ॥ २३ ॥  


१३।०२४अ भ्रात्Ïऋणाम् अप्रजः प्रेयात् कश्चिच् चेत् प्रव्रजेत् तु वा ।  
१३।०२४च् विभजेयुर् धनं तस्य शेषास् तु स्त्रीधनं विना ॥ २४ ॥  


१३।०२५अ भरणम् चास्य कुर्वीरन् स्त्रीणाम् आ जीवितक्षयात् ।  
१३।०२५च् रक्षन्ति शय्यां भर्तुश् चेद् आच्छिन्द्युर् इतरासु तु ॥ २५ ॥  


१३।०२६अ स्याद् यस्य दुहिता तस्याः पित्रंशो भरणे मतः ।  
१३।०२६च् आ संस्काराद् भजेद् एनां परतो बिभृयात् पतिः ॥ २६ ॥  


१३।०२७अ मृते भर्तर्य् अपुत्रायाः पतिपक्षः प्रभुः स्त्रियाः ।  
१३।०२७च् विनियोगात्मरक्षासु भरणे च स ईश्वरः ॥ २७ ॥  


१३।०२८अ परिक्षीणे पतिकुले निर्मणुष्ये निराश्रये ।  
१३।०२८च् तत्सपिण्डेषु वासत्सु पितृपक्षः प्रभुः स्त्रियाः ॥ २८ ॥  


१३।०२९अ पक्षद्वयावसाने तु राजा भर्ता स्मृतः स्त्रियाः ।  
१३।०२९च् स तस्या भरणं कुर्यान् निगृह्णीयात् पथश् च्युताम् ॥ २९ ॥  


१३।०३०अ स्वातन्त्र्याद् विप्रणश्यन्ति कुले जाता अपि स्त्रियः ।  
१३।०३०च् अस्वातन्त्र्यम् अतस् तासां प्रजापतिर् अकल्पयत् ॥ ३० ॥  


१३।०३१अ पिता रक्षति कौमारे भर्ता रक्षति यौवने ।  
१३।०३१च् पुत्रा रक्षन्ति वैधव्ये न स्त्री स्वातन्त्र्यम् अर्हति ॥ ३१ ॥  


१३।०३२अ यच् छिष्टं पितृदायेभ्यो दत्त्व र्णं पैतृकं च यत् ।  
१३।०३२च् भ्रातृभिस् तद् विभक्तव्यम् ऋणी न स्याद् यथा पिता ॥ ३२ ॥  


१३।०३३अ येषां च न कृताः पित्रा संस्कारविधयः क्रमात् ।  
१३।०३३च् कर्तव्या भ्रातृभिस् तेषां पैतृकाद् एव ते धनात् ॥ ३३ ॥  


१३।०३४अ अविद्यमाने पित्र्ये ऽर्थे स्वांशाद् उद्धृत्य वा पुनः ।  
१३।०३४च् अवश्यकार्याः संस्कारा भ्रात्Ïऋणां पूर्वसंस्कृतैः ॥ ३४ ॥  


१३।०३५अ कुटुम्बार्थेषु चोद्युक्तस् तत्कार्यं कुरुते च यः ।  
१३।०३५च् स भ्रातृभिर् बृंहणीयो ग्रासाछादनवाहनैः ॥ ३५ ॥  


१३।०३६अ विभागधर्मसन्देहे दायादानां विनिर्णये ।  
१३।०३६च् ज्ञातिभिर् भागलेख्यैश् च पृथक्कार्यप्रवर्तनात् ॥ ३६ ॥  


१३।०३७अ भ्रात्Ïऋणाम् अविभक्तानाम् एको धर्मः प्रवर्तते ।  
१३।०३७च् विभागे सति धर्मो ऽपि भवेद् एषां पृथक् पृथक् ॥ ३७ ॥  


१३।०३८अ दानग्रहणपश्वन्नगृहक्षेत्रपरिग्रहाः ।  
१३।०३८च् विभक्तानां पृथग् ज्ञेयाः पाकधर्मागमव्ययाः ॥ ३८ ॥  


१३।०३९अ साक्षित्वं प्रातिभाव्यं च दानं ग्रहणम् एव च ।  
१३।०३९च् विभक्ता भ्रातरः कूर्युर् नाविभक्ता परस्परम् ॥ ३९ ॥  


१३।०४०अ येषाम् एताः क्रिया लोके प्रवर्तन्ते स्वरिक्थिनाम् ।  
१३।०४०च् विभक्तान् अवगच्छेयुर् लेख्यम् अप्य् अन्तरेण तान् ॥ ४० ॥  


१३।०४१अ यद्य् एकजाता बहवः पृथग्धर्माः पृथक्क्रियाः ।  
१३।०४१च् पृथक्कर्मगुणोपेता न ते कृत्येषु सम्मताः ॥ ४१ ॥  


१३।०४२अ स्वान् भागान् यदि दद्युस् ते विक्रीणीरन्न् अथापि वा ।  
१३।०४२च् कुर्युर् यथेष्टं तत् सर्वम् ईशन्ते स्वधनस्य ते ॥ ४२ ॥  


१३।०४३अ औरसः क्षेत्रजश् चैव पुत्रिकापुत्र एव च ।  
१३।०४३च् कानीनश् च सहोढश् च गूढोत्पन्नस् तथैव च ॥ ४३ ॥  


१३।०४४अ पौनर्भवो ऽपविद्धश् च लब्धः क्रीतः कृतस् तथा ।  
१३।०४४च् स्वयं चोपगतः पुत्रा द्वादशैत उदाहृताः ॥ ४४ ॥  


१३।०४५अ तेषां षड् बन्धुदायादाः षड् अदायादबान्धवाः ।  
१३।०४५च् पूर्वः पूर्वः स्मृतः श्रेयाज् जघन्यो यो य उत्तरः ॥ ४५ ॥  


१३।०४६अ क्रमाद् ध्य् एते प्रपद्येरन् मृते पितरि तद्धनम् ।  
१३।०४६च् ज्यायसो ज्यायसो ऽभावे जघन्यस् तद् अवाप्नुयात् ॥ ४६ ॥  


१३।०४७अ पुत्राभावे तु दुहिता तुल्यसन्तानदर्शनात् ।  
१३।०४७च् पुत्रश् च दुहिता चोक्तौ पितुः सन्तानकारकौ ॥ ४७ ॥  


१३।०४८अ अभावे तु दुहितॄणां सकुल्या बान्धवास् ततः ।  
१३।०४८च् ततः सजात्याः सर्वेषाम् अभावे राजगामि तत् ॥ ४८ ॥  


१३।०४९अ अन्यत्र ब्राह्मणात् किन्तु राजा धर्मपरायणः ।  
१३।०४९च् स स्त्रीणां जीवनं दद्याद् एष दायविधिः स्मृतः ॥ ४९ ॥  


 छप्तेर् १४

 साहसम् (विओलेन्त् अच्त्स्)
 \[ल् त्र्। १८१-१८५\] , च्ड़्।  \[ज् त्र्। १०१-१०४\] 
१४।००१अ सहसा क्रियते कर्म यत्किञ्चिद् बलदर्पितैः ।  
१४।००१च् तत् साहसम् इति प्रोक्तं सहो बलम् इहोच्यते ॥ १ ॥  


१४।००२अ तत् पुनस् त्रिविधं ज्ञेयं प्रथमं मध्यमं तथा ।  
१४।००२च् उत्तमं चेति शास्त्रेषु तस्योक्तं लक्षणं पृथक् ॥ २ ॥  


१४।००३अ फलमूलोदकादीनां क्षेत्रोपकरणस्य च ।  
१४।००३च् भङ्गाक्षेपोपमर्दाद्यैः प्रथमं साहसं स्मृतम् ॥ ३ ॥  


१४।००४अ वासःपश्वन्नपानानाम् गृहोपकरणस्य च ।  
१४।००४च् एतेनैव प्रकारेण मध्यमं साहसं स्मृतम् ॥ ४ ॥  


१४।००५अ व्यापादो विषशस्त्राद् यैः परदारप्रधर्षणम् ।  
१४।००५च् प्राणोपरोधि यच् चान्यद् उक्तम् उत्तमसाहसम् ॥ ५ ॥  


१४।००६अ तस्य दण्डः क्रियापेक्षः प्रथमस्य शतावरः ।  
१४।००६च् मध्यमस्य तु शास्त्रज्ञैर् ज्ञेयः पञ्चशतावरः ॥ ६ ॥  


१४।००७अ वधः सर्वस्वहरणं पुरान् निर्वासनाङ्कने ।  
१४।००७च् तदङ्गच्छेद इत्य् उक्तो दण्ड उत्तमसाहसे ॥ ७ ॥  


१४।००८अ अविशेषेण सर्वेषाम् एष दण्डविधिः स्मृतः ।  
१४।००८च् वधाद् ऋते ब्राह्मणस्य न वधं ब्राह्मणो ऽर्हति ॥ ८ ॥  


१४।००९अ शिरसो मुण्डनं दण्डस् तस्य निर्वासनं पुरात् ।  
१४।००९च् ललाटे चाभिशस्ताङ्कः प्रयाणं गर्दभेन च ॥ ९ ॥  


१४।०१०अ स्यातां संव्यवहार्यौ तौ धृतदण्डौ तु पूर्वयोः ।  
१४।०१०च् धृतदण्डो ऽप्य् असम्भोज्यो ज्ञेय उत्तमसाहसे ॥ १० ॥  


१४।०११अ तस्यैव भेदः स्तेयं स्याद् विशेषस् तत्र चोच्यते ।  
१४।०११च् अतिसाहसम् आक्रम्य स्तेयम् आहुश् छलेन तु ॥ ११ ॥  


१४।०१२अ तद् अपि त्रिविधं प्रोक्तं द्रव्यापेक्षं मनीषिभिः ।  
१४।०१२च् क्षुद्रमध्योत्तमानां तु द्रव्याणाम् अपकर्षणात् ॥ १२ ॥  


१४।०१३अ मृद्भाण्डासनखट्वास्थिदारुचर्मतृणादि यत् ।  
१४।०१३च् शमीधान्यमुद्गादीनि क्षुद्रद्रव्यम् उदाहृतम् ॥ १३ ॥  


१४।०१४अ वासः कौशेयवर्जं च गोवर्जं पशवस् तथा ।  
१४।०१४च् हिरण्यवर्जं लोहं च मध्यं व्रीहियवा अपि ॥ १४ ॥  


१४।०१५अ हिरण्यरत्नकौशेयस्त्रीपुङ्गोगजवाजिनः ।  
१४।०१५च् देवब्राह्मणराज्ञां च द्रव्यं विज्ञेयम् उत्तमम् ॥ १५ ॥  


१४।०१६अ उपायैर् विविधैर् एषां छलयित्वापकर्षणम् ।  
१४।०१६च् सुप्तप्रमत्तमत्तेभ्यः स्तेयम् आहुर् मनीषिणः ॥ १६ ॥  


१४।०१७अ सहोढग्रहणात् स्तेयं होढे ऽसत्य् उपभोगतः ।  
१४।०१७च् शङ्का त्व् असज्जनैकार्थ्याद् अनायव्ययतस् तथा ॥ १७ ॥  


१४।०१८अ भक्तावकाशदातारः स्तेनानां ये प्रसर्पताम् ।  
१४।०१८च् शक्ताश् च य उपेक्षन्ते ते ऽपि तद्दोषभागिनः ॥ १८ ॥  


१४।०१९अ उत्क्रोशतां जनानां च ह्रियमाणे धने ऽपि च ।  
१४।०१९च् श्रुत्वा ये नाभिधावन्ति ते ऽपि तद्दोषभागिनः ॥ १९ ॥  


१४।०२०अ साहसेषु य एवोक्तस् त्रिषु दण्डो मनीषिभिः ।  
१४।०२०च् स एव दण्डः स्तेये ऽपि द्रव्येषु त्रिष्व् अनुक्रमात् ॥ २० ॥  


१४।०२१अ गवादिषु प्रणष्टेषु द्रव्येष्व् अपहृतेषु वा ।  
१४।०२१च् पदेनान्वेषणं कुर्युर् आ मूलात् तद्विदो जनाः ॥ २१ ॥  


१४।०२२अ ग्रामे व्रजे विवीते वा यत्र सन्निपतेत् पदम् ।  
१४।०२२च् वोढव्यं तद् भवेत् तेन न चेत् सो ऽन्यत्र तन् नयेत् ॥ २२ ॥  


१४।०२३अ पदे प्रमूढे भग्ने वा विषमत्वाज् जनान्तिके ।  
१४।०२३च् यस् त्व् आसन्नतरो ग्रामो व्रजो वा तत्र पातयेत् ॥ २३ ॥  


१४।०२४अ समे ऽध्वनि द्वयोर् यत्र तेन प्रायो ऽशुचिर् जनः ।  
१४।०२४च् पूर्वापदानैर् दृष्टो वा संसृष्टो वा दुरात्मभिः ॥ २४ ॥  


१४।०२५अ ग्रामेष्व् अन्वेषणं कुर्युश् चण्डालवधकादयः ।  
१४।०२५च् रात्रिसञ्चारिणो ये च बहिः कुर्युर् बहिश्चराः ॥ २५ ॥  


१४।०२६अ स्तेनेष्व् अलभ्यमानेषु राजा दद्यात् स्वकाद् धनात् ।  
१४।०२६च् उपेक्षमाणो ह्य् एनस्वी धर्माद् अर्थाच् च हीयते ॥ २६ ॥  


 छप्तेर् १५-१६

 वाग्दण्डपारुष्ये (वेर्बल् अन्द् फ्य्सिचल् अस्सौल्त्)
 \[ल् त्र्। १८६-१९२\] , च्ड़्।  \[ज् त्र्। १०५-१०८\] 
१५-१६।००१अ देशजातिकुलादीनाम् आक्रोशन्यङ्गसंहितम् ।  
१५-१६।००१च् यद् वचः प्रतिकूलार्थं वाक्पारुष्यं तद् उच्यते ॥ १ ॥  


१५-१६।००२अ निष्ठुराश्लीलतीव्रत्वात् तद् अपि त्रिविधं स्मृतम् ।  
१५-१६।००२च् गौरवानुक्रमाद् अस्य दण्डो ऽप्य् अत्र क्रमाद् गुरुः ॥ २ ॥  


१५-१६।००३अ साक्षेपं निष्ठुरं ज्ञेयम् अश्लीलं न्यङ्गसंयुतम् ।  
१५-१६।००३च् पातनीयैर् उपक्रोशैस् तीव्रम् आहुर् मनीषिणः ॥ ३ ॥  


१५-१६।००४अ परगात्रेष्व् अभिद्रोहो हस्तपादायुधादिभिः ।  
१५-१६।००४च् भस्मादिभिश् चोपघातो दण्डपारुष्यम् उच्यते ॥ ४ ॥  


१५-१६।००५अ तस्यापि दृष्टं त्रैविध्यं मृदुमध्योत्तमं क्रमात् ।  
१५-१६।००५च् अवगूरणनिःसङ्गपातनक्षतदर्शनैः ॥ ५ ॥  


१५-१६।००६अ हीनमध्योत्तमानां तु द्रव्याणाम् समतिक्रमात् ।  
१५-१६।००६च् त्रीण्य् एव साहसान्य् आहुस् तत्र कण्टकशोधनम् ॥ ६ ॥  


१५-१६।००७अ विधिः पञ्चविधस् तूक्त एतयोर् उभयोर् अपि ।  
१५-१६।००७च् विशुद्धिर् दण्डभाक्त्वं च तत्र सम्बध्यते यथा ॥ ७ ॥  


१५-१६।००८अ पारुष्ये सति संरम्भाद् उत्पन्ने क्षुब्धयोर् द्वयोः ।  
१५-१६।००८च् स मन्यते यः क्षमते दण्डभाग् यो ऽतिवर्तते ॥ ८ ॥  


१५-१६।००९अ पारुष्यदोषावृतयोर् युगपत् सम्प्रवृत्तयोः ।  
१५-१६।००९च् विशेषश् चेन् न दृश्येत विनयः स्यात् समस् तयोः ॥ ९ ॥  


१५-१६।०१०अ पूर्वम् आक्षारयेद् यस् तु नियतं स्यात् स दोषभाक् ।  
१५-१६।०१०च् पश्चाद् यः सो ऽप्य् असत्कारी पूर्वे तु विनयो गुरुः ॥ १० ॥  


१५-१६।०११अ द्वयोर् आपन्नयोस् तुल्यम् अनुबध्नाति यः पुनः ।  
१५-१६।०११च् स तयोर् दण्डम् आप्नोति पूर्वो वा यदि वेतरः ॥ ११ ॥  


१५-१६।०१२अ श्वपाकपण्डचण्डालव्यङ्गेषु वधवृत्तिषु ।  
१५-१६।०१२च् हस्तिपव्रात्यदारेषु गुर्वाचार्याङ्गनासु च ॥ १२ ॥  


१५-१६।०१३अ मर्यादातिक्रमे सद्यो घात एवानुशासनम् ।  
१५-१६।०१३च् न च तद्दण्डपारुष्ये दोषम् आहुर् मनीषिणः ॥ १३ ॥  


१५-१६।०१४अ यम् एव ह्य् अतिवर्तेरन्न् एते सन्तं जनं नृषु ।  
१५-१६।०१४च् स एव विनयं कुर्यान् न तद्विनयभाङ् नृपः ॥ १४ ॥  


१५-१६।०१५अ मला ह्य् एते मनुष्येषु धनम् एषां मलात्मकम् ।  
१५-१६।०१५च् अपि तान् घातयेद् राजा नार्थदण्डेन दण्डयेत् ॥ १५ ॥  


१५-१६।०१६अ शतं ब्राह्मणम् आक्रुश्य क्षत्रियो दण्डम् अर्हति ।  
१५-१६।०१६च् वैश्यो ऽध्यर्धं शतं द्वे वा शूद्रस् तु वधम् अर्हति ॥ १६ ॥  


१५-१६।०१७अ विप्रः पञ्चाशतं दण्ड्यः क्षत्रियस्याभिशंसने ।  
१५-१६।०१७च् वैश्ये स्याद् अर्धपञ्चाशच् छूद्रे द्वादशको दमः ॥ १७ ॥  


१५-१६।०१८अ समवर्णद्विजातीनां द्वादशैव व्यतिक्रमे ।  
१५-१६।०१८च् वादेष्व् अवचनीयेषु तद् एव द्विगुणं भवेत् ॥ १८ ॥  


१५-१६।०१९अ काणम् अप्य् अथवा खञ्जम् अन्यं वापि तथाविधम् ।  
१५-१६।०१९च् तथ्येनापि ब्रुवन् दाप्यो राज्ञा कार्षापणावरम् ॥ १९ ॥  


१५-१६।०२०अ न किल्बिषेणापवदेच् छास्त्रतः कृतपावनम् ।  
१५-१६।०२०च् न राज्ञा धृतदण्डं च दण्डभाक् तद्व्यतिक्रमात् ॥ २० ॥  


१५-१६।०२१अ लोके ऽस्मिन् द्वाव् अवक्तव्याव् अदण्ड्यौ च प्रकीर्तितौ ।  
१५-१६।०२१च् ब्राह्मणश् चैव राजा च तौ हीदं बिभृतो जगत् ॥ २१ ॥  


१५-१६।०२२अ पतितं पतितेत्य् उक्त्वा चौरं चौरेति वा पुनः ।  
१५-१६।०२२च् वचनात् तुल्यदोषः स्यान् मिथ्या द्विर् दोषतां व्रजेत् ॥ २२ ॥  


१५-१६।०२३अ नामजातिग्रहं तेषाम् अभिद्रोहेण कुर्वतः ।  
१५-१६।०२३च् निखेयो ऽयोमयः शङ्कुः शूद्रस्याष्टादशाङ्गुलः ॥ २३ ॥  


१५-१६।०२४अ धर्मापदेशं दर्पेण द्विजानाम् अस्य कुर्वतः ।  
१५-१६।०२४च् तप्तम् आसेचयेत् तैलं वक्त्रे श्रोत्रे च पार्थिवः ॥ २४ ॥  


१५-१६।०२५अ येनाङ्गेनावरो वर्णो ब्राह्मणस्यापराध्नुयात् ।  
१५-१६।०२५च् तद् अङ्गं तस्य छेत्तव्यम् एवं शुद्धिम् अवाप्नुयात् ॥ २५ ॥  


१५-१६।०२६अ सहासनम् अभिप्रेप्सुर् उत्कृष्टस्यावकृष्टजः ।  
१५-१६।०२६च् कट्यां कृटाङ्को निर्वास्यः स्फिग्देशं वास्य कर्तयेत् ॥ २६ ॥  


१५-१६।०२७अ अवनिष्ठीवतो दर्पाद् द्वाव् ओष्ठौ छेदयेन् नृपः ।  
१५-१६।०२७च् अवमूत्रयतः शिश्नम् अवशर्धयतो गुदम् ॥ २७ ॥  


१५-१६।०२८अ केशेषु गृह्णतो हस्तौ छेदयेद् अविचारयन् ।  
१५-१६।०२८च् पादयोर् नासिकायां च ग्रीवायां वृषणेषु च ॥ २८ ॥  


१५-१६।०२९अ उपक्रुश्य तु राजानं वर्त्मनि स्वे व्यवस्थितम् ।  
१५-१६।०२९च् जिह्वाछेदाद् भवेच् छुद्धिः सर्वस्वहरणेन वा ॥ २९ ॥  


१५-१६।०३०अ राजनि प्रहरेद् यस् तु कृतागस्य् अपि दुर्मतिः ।  
१५-१६।०३०च् शूले तम् अग्नौ विपचेद् ब्रह्महत्याशताधिकम् ॥ ३० ॥  


१५-१६।०३१अ पुत्रापराधे न पिता न श्ववाञ् शुनि दण्डभाक् ।  
१५-१६।०३१च् न मर्कटे च तत्स्वामी तैर् एव प्रहितो न चेत् ॥ ३१ ॥  


 छप्तेर् १७

 द्यूतसमाह्वयम् (गम्ब्लिन्ग् अन्द् चोन्तेस्त्स्)
 \[ल् त्र्। १९३-१९४\] , च्ड़्।  \[ज् त्र्। १०९-११०\] 
१७।००१अ अक्षवर्ध्रशलाकाद्यैर् देवनं जिह्मकारितम् ।  
१७।००१च् पणक्रीडा वयोभिश् च पदं द्यूतसमाह्वयम् ॥ १ ॥  


१७।००२अ सभिकः कारयेद् द्यूतं देयं दद्याच् च तत्कृतम् ।  
१७।००२च् दशकं तु शतं वृद्धिस् तस्य स्याद् द्यूतकारिता ॥ २ ॥  


१७।००३अ द्विरभ्यस्ताः पतन्त्य् अक्षा ग्लहे यस्याक्षदेविनः ।  
१७।००३च् जयं तस्यापरस्याहुः कितवस्य पराजयम् ॥ ३ ॥  


१७।००४अ कितवेष्व् एव तिष्ठेयुः कितवाः संशयं प्रति ।  
१७।००४च् त एव तस्य द्रष्टारः स्युस् त एव च साक्षिणः ॥ ४ ॥  


१७।००५अ अशुद्धः कितवो नान्यद् आश्रयेद् द्यूतमण्डलम् ।  
१७।००५च् प्रतिहन्यान् न सभिकं दापयेत् तत् स्वम् इष्टतः ॥ ५ ॥  


१७।००६अ कूटाक्षदेविनः पापान् निर्भजेद् द्यूतमण्डलात् ।  
१७।००६च् कण्ठे ऽक्षमालाम् आसज्य स ह्य् एषां विनयः स्मृतः ॥ ६ ॥  


 छप्तेर् १८

 प्रकीर्णकम् (मिस्चेल्लनेओउस्)
 \[ल् त्र्। १९५-२०३\] , च्ड़्।  \[ज् त्र्। ११०-११६\] 
१८।००१अ प्रकीर्णके पुनर् ज्ञेया व्यवहारा नृपाश्रयाः ।  
१८।००१च् राज्ञाम् आज्ञाप्रतीघातस् तत्कर्मकरणं तथा ॥ १ ॥  


१८।००२अ पुरप्रदानं सम्भेदः प्रकृतीनां तथैव च ।  
१८।००२च् पाषण्डनैगमश्रेणीगणधर्मविपर्ययाः ॥ २ ॥  


१८।००३अ पितृपुत्रविवादश् च प्रायश्चित्तव्यतिक्रमः ।  
१८।००३च् प्रतिग्रहविलोपश् च कोप आश्रमिणाम् अपि ॥ ३ ॥  


१८।००४अ वर्णसङ्करदोषश् च तद्वृत्तिनियमस् तथा ।  
१८।००४च् न दृष्टं यच् च पूर्वेषु तत् सर्वं स्यात् प्रकीर्णके ॥ ४ ॥  


१८।००५अ राजा त्व् अवहितः सर्वान् आश्रमान् परिपालयेत् ।  
१८।००५च् उपायैः शास्त्रविहितैश् चतुर्भिः प्रकृतैस् तथा ॥ ५ ॥  


१८।००६अ यो यो वर्णो ऽवहीयेत यो वोद्रेकम् अनुव्रजेत् ।  
१८।००६च् तं तं दृष्ट्वा स्वतो मार्गात् प्रच्युतं स्थापयेत् पथि ॥ ६ ॥  


१८।००७अ अशास्त्रोक्तेषु चान्येषु पापयुक्तेषु कर्मसु ।  
१८।००७च् प्रसमीक्ष्यात्मनो राजा दण्डं दण्ड्येषु पातयेत् ॥ ७ ॥  


१८।००८अ श्रुतिस्मृतिविरुद्धं च जनानाम् अहितं च यत् ।  
१८।००८च् न तत् प्रवर्तयेद् राजा प्रवृत्तं च निवर्तयेत् ॥ ८ ॥  


१८।००९अ न्यायापेतं यद् अन्येन राज्ञाज्ञानकृतं च यत् ।  
१८।००९च् तद् अप्य् अन्यायविहितं पुनर् न्याये निवेशयेत् ॥ ९ ॥  


१८।०१०अ राज्ञा प्रवर्तितान् धर्मान्यो नरो नानुपालयेत् ।  
१८।०१०च् दण्ड्यः स पापो वध्यश् च लोपयन् राजशासनम् ॥ १० ॥  


१८।०११अ आयुधान्य् आयुधीयानां वाह्यादीन् वाह्यजीविनाम् ।  
१८।०११च् वेश्यास्त्रीणाम् अलङ्कारं वाद्यातोद्यानि तद्विदाम् ॥ ११ ॥  


१८।०१२अ यच् च यस्योपकरणं येन जीवन्ति कारुकाः ।  
१८।०१२च् सर्वस्वहरणे ऽप्य् एतान् न राजा हर्तुम् अर्हति ॥ १२ ॥  


१८।०१३अ अनादिश् चाप्य् अनन्तश् च द्विपदां पृथिवीपतिः ।  
१८।०१३च् दीप्तिमत्वाच् छुचित्वाच् च यदि न स्यात् पथश् च्युतः ॥ १३ ॥  


१८।०१४अ यदि राजा न सर्वेषां वर्णानां दण्डधारणम् ।  
१८।०१४च् कुर्यात् पथो व्यपेतानां विनश्येयुर् इमाः प्रजाः ॥ १४ ॥  


१८।०१५अ ब्राह्मण्यं ब्राह्मणो जह्यात् क्षत्रियः क्षात्रम् उत्सृजेत् ।  
१८।०१५च् स्वकर्म जह्याद् वैश्यस् तु शूद्रः सर्वान् विशेषयेत् ॥ १५ ॥  


१८।०१६अ राजानश् चेन् नाभविष्यन् पृथिव्यां दण्डधारणम् ।  
१८।०१६च् शूले मत्स्यान् इवापक्ष्यन् दुर्बलान् बलवत्तराः ॥ १६ ॥  


१८।०१७अ सताम् अनुग्रहो नित्यम् असतां निग्रहस् तथा ।  
१८।०१७च् एष धर्मः स्मृतो राज्ञाम् अर्थश् चामित्रपीडनात् ॥ १७ ॥  


१८।०१८अ न लिप्यते यथा वह्निर् दहञ् छश्वद् इमाः प्रजाः ।  
१८।०१८च् न लिप्यते तथा राजा दण्डं दण्ड्येषु पातयन् ॥ १८ ॥  


१८।०१९अ आज्ञा तेजः पार्थिवानां सा च वाचि प्रतिष्ठिता ।  
१८।०१९च् ते यद् ब्रूयुर् असत् सद् वा स धर्मो व्यवहारिणाम् ॥ १९ ॥  


१८।०२०अ राजा नाम चरत्य् एष भूमौ साक्षात् सहस्रदृक् ।  
१८।०२०च् न तस्याज्ञाम् अतिक्रम्य सन्तिष्ठेरन् प्रजाः क्वचित् ॥ २० ॥  


१८।०२१अ रक्षाधिकाराद् ईशत्वाद् भूतानुग्रहदर्शनात् ।  
१८।०२१च् यद् एव राजा कुरुते तत् प्रमाणम् इति स्थितिः ॥ २१ ॥  


१८।०२२अ निर्गुणो ऽपि यथा स्त्रीणां पूज्य एव पतिः सदा ।  
१८।०२२च् प्रजानां विगुणो ऽप्य् एवं पूज्य एव नराधिपः ॥ २२ ॥  


१८।०२३अ तपःक्रीताः प्रजा राज्ञा प्रभुर् आसां ततो नृपः ।  
१८।०२३च् ततस् तद्वचसि स्थेयं वार्ता चासां तदाश्रया ॥ २३ ॥  


१८।०२४अ पञ्च रूपाणि राजानो धारयन्त्य् अमितौजसः ।  
१८।०२४च् अग्नेर् इन्द्रस्य सोमस्य यमस्य धनदस्य च ॥ २४ ॥  


१८।०२५अ कारणाद् अनिमित्तं वा यदा क्रोधवशं गतः ।  
१८।०२५च् प्रजा दहति भूपालस् तदाग्निर् अभिधीयते ॥ २५ ॥  


१८।०२६अ यदा तेजः समालम्ब्य विजिगीषुर् उदायुधः ।  
१८।०२६च् अभियाति परान् राजा तदेन्द्रः स उदाहृतः ॥ २६ ॥  


१८।०२७अ विगतक्रोधसन्तापो हृष्टरूपो यदा नृपः ।  
१८।०२७च् प्रजानां दर्शनं याति सोम इत्य् उच्यते तदा ॥ २७ ॥  


१८।०२८अ धर्मासनगतः श्रीमान् दण्डं धत्ते यदा नृपः ।  
१८।०२८च् समः सर्वेषु भूतेषु तदा वैवस्वतः यमः ॥ २८ ॥  


१८।०२९अ यदा त्व् अर्थिगुरुप्राज्ञभृत्यादीन् अवनीपतिः ।  
१८।०२९च् अनुगृह्णाति दानेन तदा स धनदः स्मृतः ॥ २९ ॥  


१८।०३०अ तस्मात् तं नावजानीयान् नाक्रोशेन् न विशेषयेत् ।  
१८।०३०च् आज्ञायां चास्य तिष्ठेत मृत्युः स्यात् तद्व्यतिक्रमात् ॥ ३० ॥  


१८।०३१अ तस्य वृत्तिः प्रजारक्षा वृद्धप्राज्ञोपसेवनम् ।  
१८।०३१च् दर्शनं व्यवहाराणाम् आत्मनश् चाभिरक्षणम् ॥ ३१ ॥  


१८।०३२अ ब्राह्मणान् उपसेवेत नित्यं राजा समाहितः ।  
१८।०३२च् संयुक्तं ब्राह्मणैः क्षत्रं मूलं लोकाभिरक्षणे ॥ ३२ ॥  


१८।०३३अ ब्राह्मणस्यापरीहारो राजन्यासनम् अग्रतः ।  
१८।०३३च् प्रथमं दर्शनं प्रातः सर्वेभ्यश् चाभिवादनम् ॥ ३३ ॥  


१८।०३४अ अग्रं नवेभ्यः सस्येभ्यो मार्गदानं च गच्छतः ।  
१८।०३४च् भैक्षहेतोः परागारे प्रवेशस् त्व् अनिवारितः ॥ ३४ ॥  


१८।०३५अ समित्पुष्पोदकादानेष्व् अस्तेयं सपरिग्रहात् ।  
१८।०३५च् अनाक्षेपः परेभ्यश् च सम्भाषश् च परस्त्रिया ॥ ३५ ॥  


१८।०३६अ नदीष्व् अवेतनस् तारः पूर्वम् उत्तरणं तथा ।  
१८।०३६च् तरेष्व् अशुल्कदानं च न चेद् वाणिज्यम् अस्य तत् ॥ ३६ ॥  


१८।०३७अ वर्तमानो ऽध्वनि श्रान्तो गृह्णन्न् अनिवसन् स्वयम् ।  
१८।०३७च् ब्राह्मणो नापराध्नोति द्वाव् इक्षू पञ्च मूलकान् ॥ ३७ ॥  


१८।०३८अ नाभिशस्तान् न पतितान् न द्विषो न च नास्तिकात् ।  
१८।०३८च् न सोपधान् नानिमित्तं न दातारं प्रपीड्य च ॥ ३८ ॥  


१८।०३९अ अर्थानां भूरिभावाच् च देयत्वाच् च महात्मनाम् ।  
१८।०३९च् श्रेयान् प्रतिग्रहो राज्ञां अन्येषां ब्राह्मणाद् ऋते ॥ ३९ ॥  


१८।०४०अ ब्राह्मणश् चैव राजा च द्वाव् अप्य् एतौ धृतव्रतौ ।  
१८।०४०च् नैतयोर् अन्तरं किञ्चित् प्रजाधर्माभिरक्षणात् ॥ ४० ॥  


१८।०४१अ धर्मज्ञस्य कृतज्ञस्य रक्षार्थं शासतो ऽशुचीन् ।  
१८।०४१च् मेध्यम् एव धनं प्राहुस् तीक्ष्णस्यापि महीपतेः ॥ ४१ ॥  


१८।०४२अ शुचीनाम् अशुचीनां च सन्निपातो यथाम्भसाम् ।  
१८।०४२च् समुद्रे समतां याति तद्वद् राज्ञो धनागमः ॥ ४२ ॥  


१८।०४३अ यथा चाग्नौ स्थितं दीप्ते शुद्धिम् आयाति काञ्चनम् ।  
१८।०४३च् एवम् एवागमा सर्वे शुद्धिम् आयान्ति राजसु ॥ ४३ ॥  


१८।०४४अ य एव कश्चित् स्वद्रव्यं ब्राह्मणेभ्यः प्रयच्छति ।  
१८।०४४च् तद् राज्ञाप्य् अनुमन्तव्यम् एष धर्मः सनातनः ॥ ४४ ॥  


१८।०४५अ अन्यप्रकाराद् उचिताद् भूमेः षड्भागसञ्ज्ञितात् ।  
१८।०४५च् बलिः स तस्य विहितः प्रजापालनवेतनम् ॥ ४५ ॥  


१८।०४६अ शक्यं तत् पुनर् आदातुं यद् अब्राह्मणसात्कृतम् ।  
१८।०४६च् ब्राह्मणाय तु यद् दत्तं न तस्य हरणं पुनः ॥ ४६ ॥  


१८।०४७अ दानम् अध्ययनं यज्ञस् तस्य कर्म त्रिलक्षणम् ।  
१८।०४७च् याजनाध्यापने वृत्तिस् तृतीयस् तु प्रतिग्रहः ॥ ४७ ॥  


१८।०४८अ स्वकर्मणि द्विजस् तिष्ठेद् वृत्तिम् आहारयेत् कृताम् ।  
१८।०४८च् नासद्भ्यः प्रतिगृह्णीयाद् वर्णेभ्यो नियमे ऽसति ॥ ४८ ॥  


१८।०४९अ अशुचिर् वचनाद् यस्य शुचिर् भवति पुरुषः ।  
१८।०४९च् शुचिश् चैवाशुचिः सद्यः कथं राजा न दैवतम् ॥ ४९ ॥  


१८।०५०अ विदुर् य एव देवत्वं राज्ञो ह्य् अमिततेजसः ।  
१८।०५०च् तस्य ते प्रतिगृह्णन्तो न लिप्यन्ते द्विजातयः ॥ ५० ॥  


१८।०५१अ लोके ऽस्मिन् मङ्गलान्य् अष्टौ ब्राह्मणो गौर् हुताशनः ।  
१८।०५१च् हिरण्यं सर्पिर् आदित्य आपो राजा तथाष्टमः ॥ ५१ ॥  


१८।०५२अ एतानि सततं पश्येन् नमस्येद् अर्चयेच् च तान् ।  
१८।०५२च् प्रदक्षिणं च कुर्वीत तथा ह्य् आयुर् न हीयते ॥ ५२ ॥  


# पर्त् ३

# परिशिष्टम् (अद्देन्द)
 \[ल् त्र्। २०४-२२८\] , च्ड़्।  \[ज् त्र्। ४५-५४\]  (पर्त्)
 छप्तेर् १९

 स्तेयम् (थेड़्त्)
 \[ल् त्र्। २०४-२१९\] , ज् त्र्। न्।अ
१९।००१अ द्विविधास् तस्करा ज्ञेयाः परद्रव्यापहारिणः ।  
१९।००१च् प्रकाशाश् चाप्रकाशाश् च तान् विद्याद् आत्मवान् नृपः ॥ १ ॥  


१९।००२अ प्रकाशवञ्चकास् तत्र कूटमानतुलाश्रिताः ।  
१९।००२च् उत्कोटकाः साहसिकाः कितवाः पण्ययोषितः ॥ २ ॥  


१९।००३अ प्रतिरूपकराश् चैव मङ्गलोद्देशवृत्तयः ।  
१९।००३च् इत्य् एवमादयो ज्ञेयाः प्रकाशलोकवञ्चकाः ॥ ३ ॥  


१९।००४अ अप्रकाशाश् च विज्ञेया बहिरभ्यन्तराश्रिताः ।  
१९।००४च् सुप्तान् प्रमत्तांश् च नरा मुष्णन्त्य् आक्रम्य चैव ते ॥ ४ ॥  


१९।००५अ देशग्रामगृहघ्नाश् च पथिघ्ना ग्रन्थिमोचकाः ।  
१९।००५च् इत्य् एवमादयो ज्ञेया अप्रकाशाश् च तस्कराः ॥ ५ ॥  


१९।००६अ तान् विदित्वा सुकुशलैश् चारैस् तत्कर्मकारिभिः ।  
१९।००६च् अनुसृत्य गृहीतव्या गूढप्रणिहितैर् नरैः ॥ ६ ॥  


१९।००७अ सभाप्रपापूपशालावेशमद्यान्नविक्रयाः ।  
१९।००७च् चतुष्पथाश् चैत्यवृक्षाः समाजाः प्रेक्षणानि च ॥ ७ ॥  


१९।००८अ शून्यागाराण्य् अरण्यानि देवतायतनानि च ।  
१९।००८च् चारैर् विनेयान्य् एतानि चौरग्रहणतत्परैः ॥ ८ ॥  


१९।००९अ तथैवान्ये प्रणिहिताः श्रद्धेयाश् चित्रवादिनः ।  
१९।००९च् चरा ह्य् उत्साहयेयुस् तांस् तस्करान् पूर्वतस्कराः ॥ ९ ॥  


१९।०१०अ अन्नपानसमादानैः समाजोत्सवदर्शनैः ।  
१९।०१०च् तथा चौर्यापदेशैश् च कुर्युस् तेषां समागमम् ॥ १० ॥  


१९।०११अ ये तत्र नोपसर्पन्ति सृताः प्रणिहिता अपि ।  
१९।०११च् ते ऽभिसार्य गृहीतव्याः सपुत्रपशुबान्धवाः ॥ ११ ॥  


१९।०१२अ यांस् तत्र चौरान् गृह्णीयात् तान् विताड्य विडम्ब्य च ।  
१९।०१२च् अवघुष्य च सर्वत्र वध्याश् चित्रवधेन ते ॥ १२ ॥  


१९।०१३अ न त्व् अहोढान्विताश् चौरा राज्ञा वध्या ह्य् अनागमाः ।  
१९।०१३च् सहोढान् सोपकरणान् क्षिप्रं चौरान् प्रशासयेत् ॥ १३ ॥  


१९।०१४अ स्वदेशघातिनो ये स्युस् तथा पन्थावरोधिनः ।  
१९।०१४च् तेषां सर्वस्वम् आदाय भूयो निन्दां प्रकल्पयेत् ॥ १४ ॥  


१९।०१५अ अहोढान् विमृशेच् चौरान् गृहीतान् परिशङ्कया ।  
१९।०१५च् भयोपधाभिश् चित्राभिर् ब्रूयुस् तथा यथाकृतम् ॥ १५ ॥  


१९।०१६अ देशं कालं दिशं जातिं नाम वा सम्प्रतिश्रयम् ।  
१९।०१६च् कृत्यं कर्मकरा वा स्युः प्रष्टव्यास् ते विनिग्रहे ॥ १६ ॥  


१९।०१७अ वर्णस्वराकारभेदात् ससन्दिग्धनिवेदनात् ।  
१९।०१७च् अदेशकालदृष्टत्वाद् वासस्याप्य् अविशोधनात् ॥ १७ ॥  


१९।०१८अ असद्व्ययात् पूर्वचौर्याद् असत्संसर्गकारणात् ।  
१९।०१८च् लेशैर् अप्य् अवगन्तव्या न होढेनैव केवलम् ॥ १८ ॥  


१९।०१९अ दस्युवृत्ते यदि नरे शङ्का स्यात् तस्करे ऽपि वा ।  
१९।०१९च् यदि स्पृश्येत लेशेन कार्यः स्याच् छपथः ततः ॥ १९ ॥  


१९।०२०अ चौराणां भक्तदा ये स्युस् तथाग्न्युदकदायकाः ।  
१९।०२०च् आवासदा देशिकदास् तथैवोत्तरदायकाः ॥ २० ॥  


१९।०२१अ क्रेतारश् चैव भाण्डानां प्रतिग्राहिण एव च ।  
१९।०२१च् समदण्डाः स्मृता ह्य् एते ये च प्रच्छादयन्ति तान् ॥ २१ ॥  


१९।०२२अ राष्ट्रेषु राष्ट्राधिकृताः सामन्ताश् चैव चोदिताः ।  
१९।०२२च् अभ्याघातेषु मध्यस्था यथा चौरास् तथैव ते ॥ २२ ॥  


१९।०२३अ गोचरे यस्य मुष्येत तेन चौराः प्रयत्नतः ।  
१९।०२३च् मृग्या दाप्यो ऽन्यथा मोषं पदं यदि न निर्गतम् ॥ २३ ॥  


१९।०२४अ निर्गते तु पदे तस्मिन् नष्टे ऽन्यत्र निपातिते ।  
१९।०२४च् सामन्तान् मार्गपालांश् च दिक्पालांश् चैव दापयेत् ॥ २४ ॥  


१९।०२५अ गृहे वै मुषिते राजा चौरग्राहांस् तु दापयेत् ।  
१९।०२५च् आरक्षकान् राष्ट्रिकांश् च यदि चौरो न लभ्यते ॥ २५ ॥  


१९।०२६अ यदि वा दाप्यमानानां तस्मिन् मोषे तु संशयः ।  
१९।०२६च् मुषितः शपथं शाप्यो मोषे वैशोध्यकारणात् ॥ २६ ॥  


१९।०२७अ अचौरे दापिते मोषं चौर्यवैशोध्यकारणात् ।  
१९।०२७च् चौरे लब्धे लभेयुस् ते द्विगुणं प्रतिपादिताः ॥ २७ ॥  


१९।०२८अ चौरहृतं प्रयत्नेन सरूपं प्रतिपादयेत् ।  
१९।०२८च् तदभावे तु मूल्यं स्याद् दण्डं दाप्यश् च तत्समम् ॥ २८ ॥  


१९।०२९अ काष्ठकाण्डतृणादीनां मृन्मयानां तथैव च ।  
१९।०२९च् वेणुवैणवभाण्डानां वेत्रस्नाय्वस्थिचर्मणाम् ॥ २९ ॥  


१९।०३०अ शाकहरितमूलानां हरणे फलपुष्पयोः ।  
१९।०३०च् गोरसेक्षुविकाराणां तथा लवणतैलयोः ॥ ३० ॥  


१९।०३१अ पक्वान्नानां कृतान्नानां मद्यानाम् आमिषस्य च ।  
१९।०३१च् सर्वेषाम् अल्पमूल्यानां मूल्यात् पञ्चगुणो दमः ॥ ३१ ॥  


१९।०३२अ तुलाधरिममेयानां गणिमानां च सर्वशः ।  
१९।०३२च् एभ्यस् तूत्कृष्टमूल्यानां मूल्याद् दशगुणो दमः ॥ ३२ ॥  


१९।०३३अ धान्यं दशभ्यः कुम्भेभ्यो हरतो ऽभ्यधिकं वधः ।  
१९।०३३च् न्यूनं त्व् एकादशगुणं दण्डं दाप्यो ऽब्रवीन् मनुः ॥ ३३ ॥  


१९।०३४अ सुवर्णरजतादीनाम् उत्तमानां च वाससाम् ।  
१९।०३४च् रत्नानां चैव मुख्यानां शताद् अभ्यधिकं वधः ॥ ३४ ॥  


१९।०३५अ पुरुषं हरतः पात्यो दण्ड उत्तमसाहसः ।  
१९।०३५च् सर्वस्वं स्त्रीं तु हरतः कन्यां तु हरतो वधः ॥ ३५ ॥  


१९।०३६अ महापशून् स्तेनयतो दण्ड उत्तमसाहसः ।  
१९।०३६च् मध्यमो मध्यमपशुं पूर्वः क्षुद्रपशुं हरन् ॥ ३६ ॥  


१९।०३७अ चतुर्विंशावरः पूर्वः परः षण्णवतिर् भवेत् ।  
१९।०३७च् शतानि पञ्च तु परो मध्यमो द्विशतावरः ॥ ३७ ॥  


१९।०३८अ सहस्रं तूत्तमो ज्ञेयः परः पञ्चशतावरः ।  
१९।०३८च् त्रिविधः साहसेष्व् एव दण्डः प्रोक्तः स्वयम्भुवा ॥ ३८ ॥  


१९।०३९अ प्रथमे ग्रन्थिभेदानाम् अङ्गुल्यङ्गुष्ठयोर् वधः ।  
१९।०३९च् द्वितीये चैव तच्छेषं दण्डः पूर्वश् च साहसः ॥ ३९ ॥  


१९।०४०अ गोषु ब्राह्मणसंस्थासु स्थूरायाश् छेदनं भवेत् ।  
१९।०४०च् दासीं तु हरतो नित्यम् अर्धपादविकर्तनम् ॥ ४० ॥  


१९।०४१अ येन येन विशेषेण स्तेनाङ्गेन विचेष्टते ।  
१९।०४१च् तत् तद् एवास्य छेत्तव्यं तन् मनोर् अनुशासनम् ॥ ४१ ॥  


१९।०४२अ गरीयसि गरीयांसम् अगरीयसि वा पुनः ।  
१९।०४२च् स्तेने निपातयेद् दण्डं न यथा प्रथमे तथा ॥ ४२ ॥  


१९।०४३अ दश स्थानानि दण्डस्य मनुः स्वायम्भुवो ऽब्रवीत् ।  
१९।०४३च् त्रिषु वर्णेषु यानि स्युर् ब्राह्मणो रक्षितः सदा ॥ ४३ ॥  


१९।०४४अ उपस्थम् उदरं जिह्वा हस्तौ पादौ च पञ्चमम् ।  
१९।०४४च् चक्षुर् नासा च कर्णौ च धनं देहस् तथैव च ॥ ४४ ॥  


१९।०४५अ अपराधं परिज्ञाय देशकालौ च तत्त्वतः ।  
१९।०४५च् सारानुबन्धाव् आलोक्य दण्डान् एतान् प्रकल्पयेत् ॥ ४५ ॥  


१९।०४६अ न मित्रकारणाद् राज्ञा विपुलाद् वा धनागमात् ।  
१९।०४६च् उत्स्रष्टव्यः साहसिकस् त्यक्तात्मा मनुर् अब्रवीत् ॥ ४६ ॥  


१९।०४७अ यावान् अवध्यस्य वधे तावान् वध्यस्य मोक्षणे ।  
१९।०४७च् भवत्य् अधर्मो नृपतेर् धर्मस् तु विनियच्छतः ॥ ४७ ॥  


१९।०४८अ न जातु ब्राह्मणं हन्यात् सर्वपापेष्व् अपि स्थितम् ।  
१९।०४८च् निर्वासं कारयेत् कामम् इति धर्मो व्यवस्थितः ॥ ४८ ॥  


१९।०४९अ सर्वस्वं वा हरेद् राजा चतुर्थं वावशेषयेत् ।  
१९।०४९च् भृत्येभ्यो ऽनुस्मरन् धर्मं प्राजापत्यम् इति स्थितिः ॥ ४९ ॥  


१९।०५०अ ब्राह्मणस्यापराधे तु चतुःस्व् अङ्को विधीयते ।  
१९।०५०च् गुरुतल्पे सुरापाने स्तेये ब्राह्मणहिंसने ॥ ५० ॥  


१९।०५१अ गुरुतल्पे भगः कार्यः सुरापाने ध्वजः स्मृतः ।  
१९।०५१च् स्तेये तु श्वपदं कृत्वा शिखिपित्तेन कूटयेत् ॥ ५१ ॥  


१९।०५२अ विशिराः पुरुषः कार्यो ललाटे भ्रूणघातिनः ।  
१९।०५२च् असम्भाष्यश् च कर्तव्यस् तन् मनोर् अनुशासनम् ॥ ५२ ॥  


१९।०५३अ राजा स्तेनेन गन्तव्यो मुक्तकेशेन धावता ।  
१९।०५३च् आचक्षाणेन तत्स्तेयम् एवं कर्तास्मि शाधि माम् ॥ ५३ ॥  


१९।०५४अ अनेना भवति स्तेनः स्वकर्मप्रतिपादनात् ।  
१९।०५४च् राजानं तत् स्पृशेद् एन उत्सृजन्तं सकिल्बिषम् ॥ ५४ ॥  


१९।०५५अ राजभिर् धृतदण्डास् तु कृत्वा पापानि मानवाः ।  
१९।०५५च् निर्मलाः स्वर्गम् आयान्ति सन्तः सुकृतिनो यथा ॥ ५५ ॥  


१९।०५६अ शासनाद् वा विमोक्षाद् वा स्तेनो मुच्यते किल्बिषात् ।  
१९।०५६च् अशासनात् तु तद् राजा स्तेनस्याप्नोति किल्बिषम् ॥ ५६ ॥  


१९।०५७अ गुरुर् आत्मवतां शास्ता शास्ता राजा दुरात्मनाम् ।  
१९।०५७च् अथ प्रच्छन्नपापानां शास्ता वैवस्वतो यमः ॥ ५७ ॥  


१९।०५८अ अष्टापाद्यं तु शूद्रस्य स्तेये भवति किल्बिषम् ।  
१९।०५८च् द्विर् अष्टापाद्यं वैश्यस्य द्वात्रिंशत् क्षत्रियस्य तु ॥ ५८ ॥  


१९।०५९अ ब्राह्मणस्य चतुःषष्टीत्य् एवं स्वायम्भुवो ऽब्रवीत् ।  
१९।०५९च् तत्रापि च विशेषेण विद्वत्स्व् अभ्यधिकं भवेत् ॥ ५९ ॥  


१९।०६०अ शारीरश् चार्थदण्डश् च दण्डस् तु द्विविधः स्मृतः ।  
१९।०६०च् शारीरा दशधा प्रोक्ता अर्थदण्डास् त्व् अनेकधा ॥ ६० ॥  


१९।०६१अ काकण्यादिस् त्व् अर्थदण्डः सर्वस्वान्तस् तथैव च ।  
१९।०६१च् शारीरस् त्व् अवरोधादिर् जीवितान्तस् तथैव च ॥ ६१ ॥  


१९।०६२अ काकण्यादिस् तु यो दण्डः स तु माषापरः स्मृतः ।  
१९।०६२च् माषावराद्यो यः प्रोक्तः कार्षापणपरस् तु सः ॥ ६२ ॥  


१९।०६३अ कार्षापणापराद्यस् तु चतुःकार्षापणः परः ।  
१९।०६३च् द्व्यवरो ऽष्टापरश् चान्यस् त्र्यवरो द्वादशोत्तरः ॥ ६३ ॥  


१९।०६४अ कार्षापणाद्या ये प्रोक्ताः सर्वे ते स्युश् चतुर्गुणाः ।  
१९।०६४च् एवम् अन्ये तु विज्ञेयाः प्राक् च ते पूर्वसाहसात् ॥ ६४ ॥  


१९।०६५अ कार्षापणो दक्षिणस्यां दिशि रौप्यः प्रवर्तते ।  
१९।०६५च् पणैर् निबद्धः पूर्वस्यां षोडशैव पणाः स तु ॥ ६५ ॥  


१९।०६६अ माषो विंशतिभागस् तु ज्ञेयः कार्षापणस्य तु ।  
१९।०६६च् काकणी तु चतुर्भागो माषस्य च पणस्य च ॥ ६६ ॥  


१९।०६७अ पाञ्चनद्याः प्रदेशे तु सञ्ज्ञा या व्यावहारिकी ।  
१९।०६७च् कार्षापणप्रमाणं तु निबद्धम् इह वै तया ॥ ६७ ॥  


१९।०६८अ कार्षापणो ऽण्डिका ज्ञेयाश् चतस्रस् तास् तु धानकः ।  
१९।०६८च् तद्द्वादश सुवर्णस्य दीनारश् चित्रकः स्मृतः ॥ ६८ ॥  


१९।०६९अ वार्त्तां त्रयीं चाप्य् अथ दण्डनीतिम्  राजानुवर्तेत् सन्तताप्रमत्तः ।  
१९।०६९च् हन्याद् उपायैर् निपुणैर् गृहीतान्  पुरे च राष्ट्रे निगृह्णीयात् पापान् ॥ ६९ ॥  


 छप्तेर् २०

 दिव्यानि (ओर्देअल्स्)
 \[ल् त्र्। २२०-२२८\] , च्ड़्।  \[ज् त्र्। ४५-५४\] 
२०।००१अ यदा साक्षी न विद्यते विवादे वदतां नृणाम् ।  
२०।००१च् तदा दिव्यैः परीक्षेत शपथैश् च पृथग्विधैः ॥ १ ॥  


२०।००२अ सत्यं वाहनशस्त्राणि गोबीजरजतानि च ।  
२०।००२च् देवतापितृपादाश् च दत्तानि सुकृतानि च ॥ २ ॥  


२०।००३अ महापराधे दिव्यानि दापयेत् तु महीपतिः ।  
२०।००३च् अल्पेषु च नरः श्रेष्ठः शपथैः शापयेन् नरम् ॥ ३ ॥  


२०।००४अ एते हि शपथाः प्रोक्ताः सुकरास् स्वल्पसंशये ।  
२०।००४च् साहसेष्व् अभिशापे च विधिर् दिव्यः प्रकीर्तितः ॥ ४ ॥  


२०।००५अ सन्दिग्धे ऽर्थे ऽभियुक्तानां प्रच्छन्नेषु विशेषतः ।  
२०।००५च् दिव्यः पञ्चविधो ज्ञेय इत्य् आह भगवान् मनुः ॥ ५ ॥  


२०।००६अ धटो ऽग्निर् उदकं चैव विषं कोशश् च पञ्चमः ।  
२०।००६च् उक्तान्य् एतानि दिव्यानि दूषितानां विशोधने ॥ ६ ॥  


२०।००७अ सन्दिग्धेष्व् अभियुक्तानां विशुद्ध्यर्थं महात्मना ।  
२०।००७च् नारदेन पुनः प्रोक्ताः सत्यानृतविभावनाः ।  
२०।००७ए वादिनो ऽनुमतेनैनं कारयेन् नान्यथा बुधः ॥ ७ ॥  


# सेच्तिओन् १

# धटः (थे बलन्चे)
 \[ल् त्र्। २२१-२२२\] , च्ड़्।  \[ज् त्र्। ४६-४८\] 
२०।००८अ चतुर्हस्तौ तुलापादाव् उच्छ्रयेण प्रकीर्तितौ ।  
२०।००८च् षड्ढस्तं तु तयोर् दृष्टं प्रमाणं परिमाणतः ॥ ८ ॥  


२०।००९अ पादयोर् अन्तरं हस्तं भवेद् अध्यर्धम् एव च ।  
२०।००९च् शिक्यद्वयं समासज्य धटे कर्कटके दृढे ॥ ९ ॥  


२०।०१०अ तुलयित्वा नरं पूर्वं चिह्नं कुर्याद् धटस्य तु ।  
२०।०१०च् कक्षास्थानेन तं तुल्यम् अवतार्य ततो धटात् ॥ १० ॥  


२०।०११अ समयैः परिगृह्यैनं पुनर् आरोपयेन् नरः ।  
२०।०११च् तस्मिन्न् एवं कृते सा चेत् कक्षे स्थाप्य सुनिश्चला ॥ ११ ॥  


२०।०१२अ तुलितो यदि वर्धेत शुद्धः स्यान् नात्रे संशयः ।  
२०।०१२च् समो वा हीयमानो वा न विशुद्धो भवेन् नरः ॥ १२ ॥  


२०।०१३अ धर्मपर्यायवचनैर् धट इत्य् अभिधीयसे ।  
२०।०१३च् त्वं वेत्सि सर्वभूतानां पापानि सुकृतानि च ।  
२०।०१३ए त्वम् एव धट जानीषे न विदुर् यानि मानुषाः ॥ १३ ॥  


२०।०१४अ व्यवहाराभिशस्तो ऽयं मानुषस् तुल्यते तथा ।  
२०।०१४च् तद् एव संशयापन्नं धर्मतस् त्रातुम् अर्हसि ॥ १४ ॥  


# सेच्तिओन् २

# अग्निः (थे ड़िरे)
 \[ल् त्र्। २२२-२२३\] , च्ड़्।  \[ज् त्र्। ४८-५०\] 
२०।०१५अ अत ऊर्ध्वं प्रवक्ष्यामि लोहस्य विधिम् उत्तमम् ।  
२०।०१५च् द्वात्रिंशदङ्गुलानि तु मण्डलान् मण्डलान्तरम् ॥ १५ ॥  


२०।०१६अ अष्टाभिर् मण्डलैर् एवम् अङ्गुलानां शतद्वयम् ।  
२०।०१६च् चतुर्विंशत् समाख्यातं सङ्ख्यातत्त्वार्थदर्शिभिः ॥ १६ ॥  


२०।०१७अ कल्पितैर् मण्डलैर् एवम् उषितस्य शुचेर् अपि ।  
२०।०१७च् सप्ताश्वत्थस्य पत्त्राणि सूत्रेणावेष्ट्य हस्तयोः ॥ १७ ॥  


२०।०१८अ विदध्यात् तप्तलोहस्य पञ्चाशत्पलम् सम्मितम् ।  
२०।०१८च् हस्ताभ्यां पिण्डम् आदाय शनैः सप्तपदं व्रजेत् ॥ १८ ॥  


२०।०१९अ न मण्डलम् अतिक्रामेन् नाप्य् अर्वाक् पादयेत् पदम् ।  
२०।०१९च् न च पातयेताप्राप्तः यावद्भूमिर् प्रकल्पिता ॥ १९ ॥  


२०।०२०अ तीर्त्वानेन विधानेन मण्डलानि समाहितः ।  
२०।०२०च् अदग्धः सर्वतो यस् तु स विशुद्धो भवेन् नरः ॥ २० ॥  


२०।०२१अ भयाद् वा पातयते यस् त्व् अदग्धो यो विभाव्यते ।  
२०।०२१च् पुनस् तं हारयेल् लोहं स्थितिर् एषा पुरातनी ।  
२०।०२१ए अनेन विधिना कार्यो हुताशसमयः स्मृतः ॥ २१ ॥  


२०।०२२अ त्वम् अग्ने सर्वभूतानाम् अन्तश्चरसि साक्षिवत् ।  
२०।०२२च् सुकृतं दुःकृतं लोकेनाज्ञातं विद्यते त्वया ॥ २२ ॥  


२०।०२३अ प्रच्छन्नानि मनुष्याणां पापानि सुकृतानि च ।  
२०।०२३च् यथावद् एव जानीषे न विदुर् यानि मानुषाः ॥ २३ ॥  


२०।०२४अ व्यवहाराभिशस्तो ऽयं पुरुषः शुद्धिम् इच्छति ।  
२०।०२४च् तद् एनं संशयापन्नं धर्मतस् त्रातुम् अर्हसि ॥ २४ ॥  


# सेच्तिओन् ३

# जलम् (थे Wअतेर्)
 \[ल् त्र्। २२४-२२५\] , च्ड़्।  \[ज् त्र्। ५०-५१\] 
२०।०२५अ अतः परं प्रवक्ष्यामि तोयस्य विधिम् उत्तमम् ।  
२०।०२५च् नातिक्रूरेण धनुषा प्रेरयेत् सायकत्रयम् ॥ २५ ॥  


२०।०२६अ मध्यमस् तु शरो ग्राह्यः पुरुषेण यवीयसा ।  
२०।०२६च् प्रत्यानीतस्य तस्याथ स विशुद्धो भवेन् नरः ॥ २६ ॥  


२०।०२७अ अन्यथा न विशुद्धः स्याद् एकाङ्गम् अपि दर्शयेत् ।  
२०।०२७च् स्थानाद् अन्यत्र वा गच्छेद् यस्मिन् पूर्वं निवेषितः ॥ २७ ॥  


२०।०२८अ स्त्रियस् तु न बलात् कार्या न पुमान् अपि दुर्बलः ।  
२०।०२८च् भीरुत्वाद् योषितो मृत्युः कृशस्यापि बलात् कुर्यात् ।  
२०।०२८ए सहसा प्राप्नुयात् सर्वांस् तस्माद् एतान् न मज्जयेत् ॥ २८ ॥  


२०।०२९ तोयमध्ये मनुष्यस्य गृहीत्वोरू सुसंयतः ॥ २९  


२०।०३०अ सत्यानृतविभागस्य तोयाग्नी स्पष्टकृत्तमौ ।  
२०।०३०च् यतश् चाग्निर् अभूद् अस्मात् ततस् तोयं विशिष्यते ॥ ३० ॥  


२०।०३१अ क्रियते धर्मतत्त्वज्ञैर् दूषितानां विशोधनम् ।  
२०।०३१च् तस्मात् सत्येन भगवञ् जलेश त्रातुम् अर्हसि ॥ ३१ ॥  


# सेच्तिओन् ४

# विषम् (थे पोइसोन्)
 \[ल् त्र्। २२५-२२६\] , च्ड़्।  \[ज् त्र्। ५२-५३\] 
२०।०३२अ अतः परं प्रवक्ष्यामि विषस्य विधिम् उत्तमम् ।  
२०।०३२च् तुलयित्वा विषं पूर्वं देयम् एतद् धिमागमे ॥ ३२ ॥  


२०।०३३अ न पूर्वाह्णे न मध्याह्ने न सन्ध्यायां तु धर्मवित् ।  
२०।०३३च् शरद्ग्रीष्मवसन्तेषु वर्षासु च न दापयेत् ॥ ३३ ॥  


२०।०३४अ भग्नं च दारितं चैव धूपितं मिश्रितं तथा ।  
२०।०३४च् कालकूटम् अलम्बुं च विषं यत्नेन वर्जयेत् ॥ ३४ ॥  


२०।०३५अ शार्ङ्गहैमवतं शस्तं गन्धवर्णरसान्वितम् ।  
२०।०३५च् महादोषवते देयं राज्ञा तत्त्वबुभुत्सया ॥ ३५ ॥  


२०।०३६अ न बालातुरवृद्धेषु नैव स्वल्पापराधिषु ।  
२०।०३६च् विषस्य तु यवान् सप्त दद्याच् छोद्ये घृतप्लुतान् ॥ ३६ ॥  


२०।०३७अ विषस्य पलषड्भागाद् भागो विंशतिमस् तु यः ।  
२०।०३७च् तम् अष्टभागहीनं तु शोध्ये दद्याद् घृतप्लुतम् ॥ ३७ ॥  


२०।०३८अ यथोक्तेन विधानेन विप्रान् स्प्र्ष्ट्वानुमोदितः ।  
२०।०३८च् सोपवासश् च खादेत देवब्राह्मणसन्निधौ ॥ ३८ ॥  


२०।०३९अ विषं वेगक्लमापेतं सुखेन यदि जीर्यते ।  
२०।०३९च् विशुद्धम् इति तं ज्ञात्वा राजा सत्कृत्य मोक्षयेत् ॥ ३९ ॥  


२०।०४०अ त्वं विष ब्रह्मणः पुत्रः सत्यधर्मरतौ स्थितः ।  
२०।०४०च् शोधयैनं नरं पापात् सत्येनास्यामृतीभव ॥ ४० ॥  


# सेच्तिओन् ५

# कोशः (थे होल्य् Wअतेर्)
 \[ल् त्र्। २२६-२२८\] , च्ड़्।  \[ज् त्र्। ५३-५४\] 
२०।०४१ अतः परं प्रवक्ष्यामि कोशस्य विधिम् उत्तमम् ॥ ४१ ॥  


२०।०४२अ पूर्वाह्णे सोपवासस्य स्नातस्यार्द्रपटस्य च ।  
२०।०४२च् सशूकस्याव्यसनिनः कोशपानं विधीयते ॥ ४२ ॥  


२०।०४३अ यद्भक्तः सो ऽभियुक्तः स्यात् तद्दैवत्यं तु पाययेत् ।  
२०।०४३च् सप्ताहाद् यस्य दृश्यते द्विसप्ताहेन वा पुनः ।  
२०।०४३ए प्रत्यात्मिकं तु यत्किञ्चित् सैव तस्य विभावना ॥ ४३ ॥  


२०।०४४अ द्विसप्ताहात् परं यस्य महद् वा वैकृतं भवेत् ।  
२०।०४४च् नाभियोज्यः स विदुषां कृतकालव्यतिक्रमात् ॥ ४४ ॥  


२०।०४५अ महापराधे निर्धर्मे कृतघ्ने क्लीबकुत्सिते ।  
२०।०४५च् नास्तिकव्रात्यदासेषु कोशपानं विवर्जयेत् ॥ ४५ ॥  


२०।०४६अ यथोक्तेन प्रकारेण पञ्च दिव्यानि धर्मवित् ।  
२०।०४६च् दद्याद् राजाभियुक्तानां प्रेत्य चेह च नन्दति ॥ ४६ ॥  


२०।०४७अ न विषं ब्राह्मणे दद्यान् न लोहं क्षत्रियो हरेत् ।  
२०।०४७च् न निमज्ज्याप्सु वैश्यश् च शूद्रः कोशं न पाययेत् ॥ ४७ ॥  


२०।०४८अ वर्षासु न विषं दद्यात् हेमन्ते नाप्सु मज्जयेत् ।  
२०।०४८च् न लोहं हारयेद् ग्रीष्मे न कोशं पाययेन् निशि ॥ ४८ ॥  


नारदीयधर्मशास्त्रः समाप्तः

# अप्पेन्दिx अ: बिब्लिओग्रफिच् नोतेस्
औथोर्:नारदएदितोर्:यसुके इकरि ; रिछर्द् महोनेय्तित्ले:थे नारदस्मृति - सरित् त्रन्स्च्रिप्त्प्लचे:लोन्दोन्पुब्लिस्हेर्:सरित्: सेअर्छ् अन्द् रेत्रिएवल् ओड़् इन्दिच् तेxत्स्येअर्:२००९वेर्सिओन्:०।१_००२सुब्जेच्त्:हिन्दु लw -- सोउर्चेस्लन्गुअगे:सन्स्क्रित् ; एन्ग्लिस्ह्चिततिओन्:थे नारदस्मृति - सरित् त्रन्स्च्रिप्त्, इकरि, यसुके, चोम्पिलतिओन्, दत एन्त्र्य्, प्रोओड़् चोर्रेच्तिओन्, महोनेय्, रिछर्द्, एदितिन्ग् अन्द् चोन्वेर्सिओन् तो तेइ मर्कुप्, (लोन्दोन्: सरित्: सेअर्छ् अन्द् रेत्रिएवल् ओड़् इन्दिच् तेxत्स्, २००९), इद्। नो। ०००१-०००००००४।देस्च्रिप्तिओन्:उत्ड़्-८ एन्चोदेद् Xम्ल् ड़िले ; अप्प्रोx। २६०००० ब्य्तेसिदेन्तिड़िएर्:०००१-०००००००४रेमर्क्स्:थे बसे ए-तेxत् wअस्: इकरि, यसुके, एदितोर्, नारदस्मृति - क्योतो दिगितल् वेर्सिओन्, (क्योतो: क्योतो उनिवेर्सित्य्, १९९२), अस्चिइ तेxत् ड़िले; अप्प्रोx। ११९४०० ब्य्तेस्।थे सोउर्चे एदितिओन् ड़ोर् थे बसे ए-तेxत् wअस्: लरिविएरे, र्।W।, एदितोर्, थे नारदस्मृति: पर्त् ओने, तेxत्, (फिलदेल्फिअ: देपर्त्मेन्त् ओड़् सोउथ् असिअ रेगिओनल् स्तुदिएस्, उनिवेर्सित्य् ओड़् पेन्न्स्य्ल्वनिअ, १९८९)।थे सरित् त्रन्स्च्रिप्त् ओड़् थे बसे ए-तेxत् wअस् चोर्रेलतेद् wइथ्: १।) लरिविएरे, र्।W।, त्रन्स्।, थे नारदस्मृति: पर्त् त्wओ, त्रन्स्लतिओन्, (फिलदेल्फिअ: देपर्त्मेन्त् ओड़् सोउथ् असिअ रेगिओनल् स्तुदिएस्, उनिवेर्सित्य् ओड़् पेन्न्स्य्ल्वनिअ, १९८९); अन्द् २।) जोल्ल्य्, ज्।, त्रन्स्।, न्áरद्íय धर्मस्áस्त्र ओर् थे इन्स्तितुतेस् ओड़् न्áरद । त्रन्स्लतेद् ड़ोर् थे ड़िर्स्त् तिमे ड़्रोम् थे उन्पुब्लिस्हेद् सन्स्क्रित् ओरिगिनल् ब्य् जुलिउस् जोल्ल्य् ; wइथ् अ प्रेड़चे नोतेस् छिएड़्ल्य् च्रितिचल् अन् इन्देx ओड़् क़ुओततिओन्स् ड़्रोम् न्áरद इन् थे प्रिन्चिपल् इन्दिअन् दिगेस्त्स् अन्द् अ गेनेरल् इन्देx, (लोन्दोन्: त्र्üब्नेर्, १८७६)।ड़ुन्देर्:थे ब्रितिस्ह् अस्सोचिअतिओन् ड़ोर् सोउथ् असिअन् स्तुदिएस् ; थे ब्रितिस्ह् अचदेम्य्रिघ्त्स्:चोप्य्रिघ्त् (च्) १९९२ यसुके इकरि। अल्ल् रिघ्त्स् रेसेर्वेद्। ; चोप्य्रिघ्त् (च्) २००९ दोमिनिक् Wउजस्त्य्क्। अल्ल् रिघ्त्स् रेसेर्वेद्। ड़ोर् मोरे चोम्प्लेते देतैल्स् प्लेअसे रेड़ेर् तो थे अवैलबिलित्य् सेच्तिओन् ओड़् थे तेxत् एन्चोदिन्ग् इनितिअतिवे (तेइ) हेअदेर्।
# अप्पेन्दिx ब्: तेxत् इन्पुत् स्य्स्तेम्
(१)
१।सन्स्क्रित् दिअच्रितिच्स् अरे एन्तेरेद् उसिन्ग् थे उनिचोदे स्तन्दर्द् एन्चोदिन्ग् (उत्ड़्-८):वोwएल्स् अन्द् दिफ्थोन्ग्स्:
१।अ, आ, इ, ई, उ, ऊ, ऋ, ॠ, ऌ, ए, ऐ, ओ, औ
गुत्तुरल्स्:
१।क्, ख्, ग्, घ्, ङ्
पलतल्स्:
१।च्, छ्, ज्, झ्, ञ्
चेरेब्रल्स्:
१।ट्, ठ्, ड्, ढ्, ण्
देन्तल्स्:
१।त्, थ्, द्, ध्, न्
लबिअल्स्:
१।प्, फ्, ब्, भ्, म्
सेमिवोwएल्स्:
१।य्, र्, ल्, व्
सिबिलन्त्स्:
१।श्, ष्, स्
अस्पिरते:
१।ह्
अनुस्वार:
१।ं
विसर्ग:
१।ः
अवग्रह:
१।ऽ

(२)
१।अनुस्वार इस् त्रन्स्लितेरतेद् ब्य्:ङ्
१।बेड़ोरे गुत्तुरल्स्
ञ्
१।बेड़ोरे पलतल्स्
ण्
१।बेड़ोरे चेरेब्रल्स्
न्
१।बेड़ोरे देन्तल्स्
म्
१।बेड़ोरे लबिअल्स्

(३)
१।मेम्बेर्स् ओड़् अ चोम्पोउन्द् अरे सोमेतिमेस् सेपरतेद् ब्य् पेरिओद्स्।
(४)
१।एxतेर्नल् सन्धि इस् देचोम्पोसेद् wइथ् -।
(५)
१।मूल तेxत् रेअर्रन्गेद् ड़्रोम् प्रोड़्। लरिविएरेऽस् च्रितिचल् एदितिओन् ओड़् थे तेxत्। ड़ोर् थे देतैल्स् ओड़् थे तेxत् ओड़् च्रितिचल् एदितिओन्, सेए प्रोड़्। लरिविएरेऽस् इन्त्रोदुच्तिओन्। मूल तेxत् चोपिएद् ड़्रोम् प्रोड़्। लरिविएरेऽस् ड़िले ड़ोर् थे एदितिओन् ओड़् तेxत् wइथ् चोम्मेन्तर्य्। च्रितिचल् अप्परतुस् इस् ओमित्तेद् इन् थिस् वेर्सिओन् (मूल तेxत् wइथ् अप्परतुस् इस् अल्सो अवैलब्ले ड़्रोम् यसुके इकरि)।

# अप्पेन्दिx च्: रेड़ेरेन्चेस् देच्लरतिओन्
(१)
१।थे xम्ल्:इद् अत्त्रिबुतेस् ओड़् थे ल् एलेमेन्त्स् चोर्रेस्पोन्द् तो  \[लरिविएरेऽस् एदितिओन् ओड़् थे नारदस्मृति\] । 
*अ ल् wइथ् xम्ल्:इद् सेत् तो नास्म्।०१।००९अ चोर्रेस्पोन्द्स् तो छप्तेर् १, वेर्से ९, लिने १;

*अ ल् wइथ् xम्ल्:इद् सेत् तो नास्म्-म्।०१।००९च् चोर्रेस्पोन्द्स् तो मातृका १, वेर्से ९, लिने २।

(२)
१।मातृका अन्द् छप्तेर् हेअदिन्ग्स् अरे ड़्रोम्: लरिविएरे, र्।W।, ओप्। चित्॥
(३)
१।पगे रेड़ेरेन्चेस् तो लरिविएरेऽस् एदितिओन् ओड़् थे सन्स्क्रित् तेxत् हवे बेएन् प्लचेद् इन् थे बोद्य् ओड़् थे तेxत्: ए।ग्।, -- ४९ -- रेड़ेर्स् तो लरिविएरेऽस् एदितिओन्, पगे ४९ - लरिविएरे, र्।W।, ओप्। चित्॥
(४)
१।पगे रेड़ेरेन्चेस् तो लरिविएरेऽस् अन्द् जोल्ल्य्ऽस् एन्ग्लिस्ह् त्रन्स्लतिओन्स् हवे बेएन् प्लचेद् बेलोw अन्द् तो थे रिघ्त् ओड़् थे सेच्तिओन् हेअदिन्ग्स्: ए।ग्।, [ ल् त्र्। ९६-९९, च्ड़्। ज् त्र्। ५५-५६ रेड़ेर्स् तो लरिविएरेऽस् त्रन्स्लतिओन्, पगेस् ९६ तो ९९, अन्द् जोल्ल्य्ऽस् त्रन्स्लतिओन्, पगेस् ५५ तो ५६ - लरिविएरे, र्।W। अन्द् जोल्ल्य्, ज्।, ओप्। चित्॥
(५)
१।"ज् एद्न् मा" रेड़ेर्स् तो थे प्रोलेगोमेन इन्: जोल्ल्य्, ज्।, एदितोर्, नारदस्मृतिः, (चल्चुत्त: असिअतिच् सोचिएत्य् ओड़् बेन्गल्, १८८५-८६) बिब्लिओथेच इन्दिच: अ चोल्लेच्तिओन् ओड़् ओरिएन्तल् wओर्क्स्, नेw सेरिएस्, नोस् ५४२, ५६६, ५९५।