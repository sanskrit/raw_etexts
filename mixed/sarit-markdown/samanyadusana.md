# ॥ सामान्यदूषणम् ॥

व्यापकं नित्यमेकं च सामान्यं यैः प्रकल्पितम् ।  
मोहग्रन्थिच्छिदे तेषां तदभावः प्रसाध्यते ॥  


कथमिदमवगम्यते परस्परविलक्षणक्षणेषु+++(°क्षणलक्षणेषु  \[र्\] )+++ प्रत्यक्षसमीक्ष्यमाणेष्वभिन्नधीध्वनिप्रसवनिबन्धनमनुयायिरूपं सामान्यं न मान्यं मनीषिणामिति ? साधकप्रमाणविरहाद् बाधकप्रमाणसम्भवाच्चेति ब्रूमः ।

तथा हि यदिदं सामान्यसाधनमनुमानमभिधीयते परैः,  
यदनुगताकारं ज्न्ँआनं तदनुगतवस्तुनिबन्धनम् ।  
यथा बहुषु पुष्पेषु स्रक् स्रगिति ज्न्ँआनम् ।  


 अस्ति च परस्परसम्पर्कविकलकलासु कार्यादिव्यक्तिष्वनुगताकारं विज्न्ँआनं तदनैकान्तिकतादोषाक्रान्तशरीरत्वान्न तद्भावसाधनायालम् । यतो भवति बहुषु पाचकेषु पाचकः पाचक इति एकाकारपरामर्शप्रत्ययः । न च तेष्वनुगतमेकं वस्तु समस्ति । तद्भावे हि प्रागेव तथाविधप्रत्ययोत्पादप्रसङ्गो दुर्वारप्रचारः ।

क्रियोपकारापेक्षाणां स्वलक्षणानां सामान्यव्यन्ँजकत्वादयमदोष इति चेत् ? नैतदस्ति । नित्यानामनाधेयातिशयतयानुपकारिणि सहकारिण्यपेक्षायोगात् । सातिशयत्वे वा प्रतिक्षणं विशरारुशरीरत्वात् क्रिया कुत इति दोषो दुष्परिहरः । क्रियानिबन्धनत्वात् पाचकेष्वनुगताकारप्रत्ययस्य नानैकान्तिकतादोष इत्यपि वार्तम् । प्रतिभेदं भिद्यमानानां कर्मणां तन्निबन्धनत्वायोगात् । भिन्नानामप्यभिन्नाकारज्न्ँआननिबन्धनत्वे व्यक्तीनामपि तथाभावो न राजदण्डनिवारितः । ततश्च सामान्यमेव नोपेयं स्यादिति मूलहरं पक्षमाश्रयता देवानाम्प्रियेण सुष्ठु अनुकूलमाचरितम् । अनेनैव न्यायेन क्रियाकारकसम्बन्धमभिन्नज्न्ँआननिबन्धनमुपकल्पयन् प्रतिक्षिप्तः ।

पाकक्रियात्वनिबन्धनः पाचकेष्वनुगताकारः प्रत्ययः । तता नानैकान्तिकतादोष इत्यपि न मन्तव्यम् । न ह्यर्थान्तरसम्बन्धिनी जातिरर्थान्तरप्रत्ययोत्पत्तिहेतुः, अतिप्रसङ्गात् ।

स्यादेतत् । समवेतसमवायसम्बन्धबलात् पाकक्रियासामान्यं पाचकेष्वभिन्नाकारं परामर्शप्रत्ययमुपजनयति । ततो न यथोक्तो दोषः ।

तदिदमप्यसारम् । यत उदयानन्तरापवर्गितया+++(यत् °वर्जितया  \[स्\] )+++ कर्मणामेवासम्भवात्, विनष्टे कर्मणि तत्सामान्यं न कर्मणि तदभावादेव, नापि कर्तरीति सम्बद्धसम्बन्धोऽप्यस्य नास्तीति नाभिन्नप्रत्ययहेतुः । तस्मात् स्थितमेतत् तदनैकान्तिकतादोषदुष्टत्वात् नेदमनुमानं सामान्यसत्तासाधनाय पर्याप्तमिति ।

इतश्चापि न सामान्यसत्तासाधनमिदमनुमानम् । यथैव हि परस्परासङ्कीर्णस्वभावा अपि शाबलेयादयो भावाः कयाचिदेव तदेककार्यप्रतिनियमलक्षणया स्वहेतुबलायातया प्रकृत्या तदेकमभिमतमनुगतरूपमुपकुर्वते, तदपरसामान्यान्तरमन्तरेणान्यथानवस्थाप्रसङ्गात्, तथा +++(तमेकं  \[स्\] )+++तवैकं परामर्शप्रत्ययमुपजनयन्तु किमन्तरालगडुना व्यतिरेकवता सामान्येनोपगतेन ?

अथोच्यते । प्रतिनियतशक्तयः सर्वभावाः । एतच्च सामान्यापलापिभिरपि नियतमभ्युपगमनीयम् । अन्यथा कुतः शालिबीजं शाल्यङ्कुरमेव जनयति न कोद्रवाङ्कुरमिति परपर्यनुयोगे भावप्रकृतिं मुक्त्वा किमपरमिह वचनीयमस्ति ?

एतच्चोत्तरमस्माकमपि न वनौकःकुलकवलितम् । तथा हि वयमप्येवं शक्ता एव वक्तुम् । सामान्यमेवोपकर्तुं शक्तिर्व्यक्तीनां भेदाविशेषेऽपि न तदेकं विज्न्ँआनमुपजनयितुमिति ।

अनुत्तरं बत दोषसङ्कटमत्रभवान् दृष्टिदोषेण +++(प्रविश्य  \[स्\] )+++प्रवेश्यमानोऽपि नात्मानमात्मना संवेदयते । तथा हि शालिबीजतदङ्कुरयोरध्यक्षानुपलम्भनिबन्धने कार्यकारणभावेऽवगते शालिबीजं शाल्यङ्कुरं जनयितुं शक्तं न कोद्रवाङ्कुरमिति शक्यमभिधातुम् । नैवं सामान्यतद्वतोरुपकार्योपकारकभावः कुतश्चन  प्रमाणात् निश्चितः । तत् कथमिदमुत्तरमभिधीयमानमादधीत साधिमानमित्यलमलीकनिर्बन्धनेन ? न साधकप्रमाणविरहमात्रेण प्रेक्षावताम् असद्व्यवहारः । ततस्तदभावसाधकमनुमानमभिधीयमानमस्माभिराकल्प्यताम्+++(°राकल्य°  \[स्\] )+++ ।

यद् यदुपलब्धिलक्षणप्राप्तं सन्नोपलभ्यते, तत्तदसदिति प्रेक्षावद्भिः व्यवहर्तव्यम् ।

यथाम्बराम्बुरुहम् ।

नोपलभ्यते चोपलब्धिलक्षणप्राप्तं सामान्यं क्वचिदपीति स्वभावानुपलब्धिः ।

न चात्रासिद्धिदोषोद्भावनया प्रत्यवस्थातव्यम् । तथा हि अत्रासिद्धिः भवन्ती स्वरूपतो विशेषणतो वा भवेत् ? तत्र न तावदाद्या+++(°दाद्यं  \[स्\] )+++ सम्भवति, अन्योपलम्भरूपस्यानुपलम्भस्याभ्युपगमात् । तस्य च स्वसंवेदनप्रत्यक्षसाक्षात्कृतस्वरूपत्वात् कुतः स्वरूपासिद्धिदोषावकाशः ?

अथोच्यते स्वसंवेदनमेव न सम्भवति, स्वात्मनि क्रियाविरोधात् । न हि तयैवासिधारया सैवासिधारा च्छिद्यते; तदेवाङ्गुल्यग्रं तेनैवाङ्गुल्यग्रेण स्पृश्यत इति । अतोऽसिद्ध एवायं हेतुः । +++(तदेदं  \[र्\] )+++तदिदं स्वसंवेदनशब्दार्थापरिज्न्ँआनविजृम्भितमेव प्रकटयति वाचः ।

तथा हि कलसकलधौतकुवलयादिभ्यो व्यावृत्तं विज्न्ँआनमुपजायते । तेन बोधरूपतयोत्पत्तिरेवास्य स्वसंवित्तिरुच्यते, प्रकाशवत् । न कर्मकर्तृक्रियाभावात् । एकस्यानंशरूपस्य त्रैरूप्यानुपपत्तितः । यथैव हि प्रकाशकान्तरनिरपेक्षः प्रकाशः प्रकाशमान आत्मनः प्रकाशक उच्यते, तथा ज्न्ँआनमपि ज्न्ँआनान्तरनिरपेक्षं प्रकाशमानमात्मनः प्रकाशकमुच्यते ।

ततोऽयं परमार्थः । न ज्न्ँआनं ज्न्ँआनान्तरसंवेद्यमुपपद्यते, नाप्यसंविदितमुच्यते । यथा प्रकारे च स्वसंवेदनशब्दार्थे विवक्षिते न किन्ँचिद् +++(वचनीयकमस्ति  \[स्\] )+++वचनीयमस्ति कुतो यथोक्तदोषावसरः ?

नापि विशेषणासिद्ध्यासिद्धिरुद्भावनीया । उपलब्धिलक्षणप्राप्ततया सामान्यस्य स्वयमेव परैरुपगमात् । तथानभ्युपगमे वा न सामान्यबलेन +++(वा कुलेया°  \[स्\] )+++बाहुलेयादिष्वनुगताकारौ धीध्वनी स्याताम् । न हि यतो यत्र ज्न्ँआनाभिधानप्रवृत्तिः, +++(°लम्भने ?)+++तदनुपलक्षणे तस्य प्रतीतिर्भवति, दण्डिवत् ।

यत् पुनरिदमुद्द्योतितम् उदद्योतकरेण, किं सामान्यं प्रतिपद्यसे न वा ? यदि प्रतिपद्यसे, कथमपह्नुषे ? अथ न प्रतिपद्यसे, तदा तस्यासिद्धत्वादाश्रयासिद्धो हेतुः ।

तदिदं तस्य +++(°पिता°  \[स्\] )+++धर्मिस्वरूपतानभिज्न्ँअताविजृम्भितमाभाति, यतो न वयं बहीरूपतया सामान्यं धर्मितयाङ्गीकुर्महे, अन्तर्मात्रानिवेशिनो भावाभावोभयानुभयाहितवासनापरिपाकप्रभवस्याध्यस्तबहिर्वस्तुनो ज्न्ँआनाकारस्य धर्मितयोपयोगात्+++(°नुभवाहित°  \[स्\]  °पगमात्  \[र्\] )+++ । स च स्वसंवेदनप्रत्यक्षसिद्धतया न शक्यः प्रतिक्षेप्तुम् ।

तदत्र धर्मिणि व्यवस्थिताः सदसत्त्वे चिन्तयन्ति । किमयं सामान्यशब्दविकल्पप्रतिभासार्थो धर्मी परपरिकल्पितबहिःसामान्यनिबन्धनो वेति ? तस्य बाह्यानुपादानत्वे +++(साध्ये तथानु° ?)+++साध्यतयानुपलम्भो हेतुः । न पुनस्तस्यैवाभावः प्रसाध्यते, तद्विषयशब्दाप्रयोगप्रसङ्गात् । एवंविधे च धर्मिणि विवक्षिते कुत आश्रयासिद्धिदोषः ?

यत् तूच्यते, प्रत्यक्षप्रमाणसिद्धस्वभावतया सामान्यस्यासिद्ध एवायं हेतुरिति तदयुक्तम्, तस्य स्वरूपेणाप्रतिभासनात् ।

इदमेव हि प्रत्यक्षस्य प्रत्यक्षत्वम्, यत् स्वरूपस्य स्वबुद्धौ समर्पणम् । इदं पुनर्मूल्यादानक्रयि सामान्यं स्वरूपं च नादर्शयति, प्रत्यक्षतां च स्वीकर्तुमिच्छति । तथा हि न वयं परस्परासङ्कीर्णशाबलेयादिव्यक्तिभेदप्रतिभासनवेलायां तद्विलक्षणमपरमनुगतमध्यक्षेणेक्षामहे, +++(कण्ठेशन°  \[स्\] )+++कण्ठेगुणमिव भूतेषु, शाबलेयसामान्यबुद्धेरसिद्धेः । तत् कथमदृष्टकल्पनयात्मानमात्मना विप्रलभेमहि ? इति नासिद्धो हेतुः ।

नाप्यनैकान्तिकता शङ्काविषयमतिपतति, विपक्षवृत्त्यदर्शनात् । असपक्षे सम्भवानुपलम्भात् साधारणानैकान्तिकता मा भूत्, सन्दिग्धविपक्षव्यावृत्तिकता तु प्रतिबन्धादर्शनादनिवारितप्रसरैव ।

+++(तदेतन्न समा°  \[स्\] )+++तदेतदनालोचिततर्ककर्कशधियामभिधानम्, विपर्यये बाधकप्रमाणसामर्थ्यादपसारितसद्भावत्वात् तदाशङ्कायाः । तथा हि असत्त्वे साध्ये सत्त्वं विपक्षः । तत्र प्रत्यक्षवृत्त्या भवितव्यम्, यतो यद् यदाविकलाप्रतिहतसामर्थ्यम्, तत् तदा भवत्येव । तद् यथा अविकलबलसकलकारणकलापोऽङ्कुरः । सति च चक्षुरादिसाकल्ये दृश्ये वस्तुन्यविकलाप्रतिबद्धशक्तिकारणं प्रत्यक्षं ज्न्ँआनमिति स्वभावहेतुः । ततो विरुद्धोपलम्भाद् विपक्षाद् व्यावर्तमानो हेतुरसद्व्यवहारयोग्यत्वेन व्याप्यत इति व्याप्तिसिद्धेर्नानैकान्तिकः ।

अभिमतसाध्यप्रतिबन्धसिद्धेस्तु विरुद्धता दूरतरसमुत्सारितरभसप्रसरैव ।

ततोऽसिद्धतादिदूषणशङ्काकलङ्कानङ्किताद्धेतोः+++(अतः॥।क ? लङ्कि कृता°  \[स्\] )+++ प्रस्तुतवस्तुसिद्धौ सिद्धम् असत्त्वं सामान्यस्येत्यलमतिबहुविस्तरविसारिण्या कथयेति विरम्यते ।

न च वस्तुसंस्थानवत् सामान्यं+++(सामान्यं न ?  \[र्\] )+++ व्यक्तेर्लक्षणम् । न चानुवृत्तव्यावृत्तवर्णाद्यात्मके जातिव्यक्ती वर्णादिनियतप्रतिभासप्रतीतिप्रसङ्गात्, व्यक्तेरेवासौ प्रतिभास इति चेत् ? कोऽपरस्तर्हि सामान्यस्यानुगताकार इति चेत् ? ननु वर्णसंस्थाने विरहय्य किमपरमनुगामि विद्यते ? जातिव्यक्त्योः समवायबलादविभावितविभागयोः क्षीरोदकयोरिव परस्परमिश्रणेन प्रतिपत्तिरिति चेत् ? न तर्हि सामान्यविशेषयोरेकतरस्यापि रूपं गृहीतम् । स्वरूपाग्रहणे अनयोरप्यग्रहणमिति निरालम्बनैव सा तादृशी प्रतिपत्तिरिति परमार्थ आवेदितस्तावत् । निरालम्बनया च प्रतीत्या व्यवस्थाप्यमानं सामान्यं सुव्यवस्थापितम् ।

तस्माद् विशेष्यासिद्ध्यापि नायमसिद्धो हेतुः ।  
सपक्षे वर्तमानो विरुद्ध इत्यपि न मन्तव्यः ।  
अनैकान्तिकताप्यस्य न सम्भावनामर्हति ।  


असद्व्यवहारानपेक्षत्वेन हि दृश्यानुपलम्भो व्याप्तः । यदि हि सन्नपि तत्र न प्रवर्तयेत्, इह सापेक्षः स्यात् । ततो विपक्षाद् व्यापकविरुद्धावरुद्धाद्  व्यावर्तमानोऽसद्व्यवहारे विश्राम्यतीति । अतस्तेनासद्व्यवहारेणानुपलम्भो +++(व्याप्यत इति  \[स्\] )+++व्याप्त इति कुतोऽनेकान्तः ? ततश्च स एवार्थः समायातः । 
एतासु पन्ँचस्ववभासनीषु  
प्रत्यक्षबोधे स्फुटमङ्गुलीषु ।  
साधारणं षष्ठमिहेक्षते यः  
शृङ्गं शिरस्यात्मन ईक्षते+++(ईष्यते  \[र्\] )+++ सः ॥  

 इति ।

सर्वस्य च पूर्वोक्तस्यायं परमार्थः ।  
प्रत्यक्षप्रतिभासिवर्ष्मसु न पन्ँचस्वङ्गुलीषु स्थितं+++(°वर्त्म न पन्ँच…लीषु स्थितम्  \[स्\] , °भासि धर्मसु  \[स्\] ।  \[इन्त्रो। प्। व्\] , °ष्ववस्थितम्  \[र्\] ।)+++  
सामान्यं प्रतिभासते न च विकल्पाकारबुद्धौ तथा ।  
ता एवास्फुटमूर्तयोऽत्र हि विभासन्ते  न जातिस्ततः  
सादृश्यभ्रमकारणौ पुनरिमावेकोपलब्धिध्वनी ॥  
इति सामान्यसिद्धिदूषणा दिक् प्रसाधिता+++(प्रसारिता  \[स्\] ।)+++ ॥  


॥ कृतिरियं पण्डिताशोकस्य ॥