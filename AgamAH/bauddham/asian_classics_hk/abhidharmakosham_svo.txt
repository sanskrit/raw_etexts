@001

bauddhabhAratIgranthamAlA-5-6

##Bauddha Bharati Series-5-6##

abhidharmakozam

[svopajJabhASyasahitaM sphuTArthavyAkhyopetaM ca]

pradhAnasampAdaka:

svAmI dvArikAdAsazAstrI

@002

##The##

abhidharmakoza

##&##

bhASya

##OF##

acArya vasubandhu

##WITH##

sphutArtha ##COMMENTARY

OF##

AcArya yazomittrA

##(VOL.I)

Edited By##

swAmI dvArikA dAsa zAstrI

##(Awarded by President of India)

[DD]

BAUDDHA## bhAratI

##VARANASI

2551 B.E] 2008 [V.2065##

@003

AcAryayazomittrakRta-

sphuTArthavyAkhyopetam

AcAryavasubandhuviracitam

svopajJabhASyasahitaJca

abhidharmakozam

[prathamo bhAga:]

sampAdaka:

svAmI dvArikAdAsazAstrI

(mahAmahimarASTrapatinA sammAnita:)

[DD]

vArANasI

bu^ 2551] san 2008 I^ [vi^ 2065

@004

prakAzaka:

C bauddhabhAratI

paJcazIla, esa 10/6 A-2A,

makabUla Alama roda, (jilAjela ke sAmane)

vArANasI-221002

phona : 0542-3298044

mo^ : 06336912547

********

posta bAksa naM. : 1049,

vArANasI-221001 (bhArata)

##Publisher:

C BauddhA# bhAratI

##S 10/6A-2A, `Panchasila'

Maqbool Alam Road,

Opp. Distt. Jail, Varanasi-221002

Ph. 0542-3298044

Mo. 09336912547

*******

Post Box No. : 1049,

Varanasi-221001 (India)  e-mail : bauddhabhrti @ satyam.net.in##

sahasampAdaka :

dharmakIrti zAstrI

candrakIrti zAstrI

dvitIyasaMskaraNa : 2008 I^

##2nd Edition : 2008

Price : Rs.1300/=

Two Vol's]##

mudraka :

sAdhanA presa

makabUla Alama rod,

vArANasI-221002

##Peinted By :##

sAdhanA ##PRESS

Maqbool Alam Road.

VARANASI-221002##

@005

prAstAvikam

idaM te, nAtapaskAya nAbhaktAya kadAcana |

na cAzuzrUSave vAcyaM na ca mAM yo'bhyasUyati ||

mAnyA vidvattallajA: !

idaM khalu vimRzatAmasmAkaM mAnasaM
bhRzamullAsamAsAdayati yad vayaM bauddhabhAratI-

granthamAlAyAM idaM mahattvazAli, abhidharmazAstrasya
mukuTAlaGkArabhUtam, AcAryavasubandhu-

viracitaM sabhASyam abhidharmakozAkhyaM samagraM
grantharatnaM yazomittrakRtasphuTArtha-

vyAkhyAsahitaM zrImatAM karAravindeSu samupAharAma: |

sarvairapi dArzanikairviditacaramevedaM yat
pratItyasamutpAdasiddhAnto bauddhadarzanasya

mUlam | siddhAntasyAsya sukhAvabodhAya bhagavatA
bhikSuNAM kRte'bhidharmazAstraM bahudhA

bahvIbhirvAcoyuktibhirupadiSTam |

parantu gacchatA kAlenemA bhagavato'bhidharmadezanA:
sAravatyo'pi alpAkSaratvAt,

asandigdhA api vizvatomukhatvAt madhyamadhiyAM
mandadhiyAM vA jijJAsUnAM kRte duravagAhA

jAtA: | tAM^stAdRzAn jijJAsUnavalokya
karuNaikahRdaya AcAryo vasubandhustadabhidharma-

zAstraM kAbhizcidviziSTAbhi: kArikAbhi:
svopajJabhASyasahitena abhidharmakozanAmnA grantha-

ratnenaivaM vyAkhyAtavAn, yathA te tAdRzA api
kiyataivAyAsena duradhigamamecchAstramadhi-

gaccheyu: |

tato'pyavarasmin kAle bhASyasyAsya gUDhAzayatayA
tatratyAnAmabhyupagamavAdAnAM

siddhAntAnAM ca duravabodhatayA
mandamatInAmabhISTasiddhAvantarAyamavalokya
AcAryayazo-

mittreNAtra sphuTArthAbhidhA vyAkhyA sandRbdhA |
asyAM vyAkhyAyAM vasubandhuviracitA:

sarvA api kArikA: pratyakSaraM pratipadaM ca
vAdiprativAdimatavaicitryapradarzanapurassaraM

bhASyasahitA vyAkhyAtA: | evaM ca jAta: sarala: panthA:
sarveSAmabhidharmazAstrajijJAsUnAM

kRte |

atha ca tata: prabhRtyevedaM savyAkhyamabhidharmakozaM
saugatasiddhAntAvabodhAya sarvairapi dArzanikairadyAvadhi
pramANatvena svIkRtam |

@006

atrAsmAbhi: pATaliputrIya kAzIprasAda jAyasavAla
zodhasaMsthAnata: prakAzamApannaM

bhASyam `kA^' saGketena, tathA kalikAtAnagarata:
prakAzitaM zrIlAhAsampAditaM caturtha-

kozasthAnaparyantaM sphuTArthAvyAkhyApustakam `sphu^'
mudritapAThasaGketena Adarzatvena

svIkRtam | tatazca jApAnadezIyaTokiyonagarata:
abhidharmakozavyAkhyAprakAzanasamityA

prakAzitaM zrIvogihArAmahodayasampAditaM
sphuTArthAvyAkhyApustakaM ca `jA^' saGketena

Adarzatvena svIkRtam |

mUle bhASye ca sphuTArthAnusAryeva pATha: svIkRta: |
pAThAntaraM ca TippaNyAM

sthApitam |

tatrAsya prathamo bhAga: prathama-dvitIyakozasthAnAtmaka:
1970 tame khraiSTAbde

tatrabhavatAM samakSamupasthApita: | tato dvitIyo
bhAgastRtIya-caturthakozasthAnAtmako

mudraNamApanna: | tatazca tRtIyo bhAga: paJcama-
SaSThakozasthAnAtmaka: sugatAnubhAvena

prAkAzyamAnIta: | avaziSTazcaturtho bhAga:
saptamASTamakozasthAnAtmako'pi 1973 tame

varSe ratnatrayakRpAkaTAkSeNa zrImatAM karakamaleSu
samupAhRta: |

AcAryavasubandhuviracita: pudgalavinizcayo'pi
aSTamakozasthAnasya kroDe

sthApita: |

tacca saMskaraNaM tadA varSacatuSTayAbhyantara evApaNe
ni:zeSatAM gatam |

ato'yaM grantha: paJcaviMzativarSAnantaraM
grAhakANAmadhijigamiSayA kampyUTarayantra-

sAhAyyena puna: samagrarUpeNa sahaiva prakAzyate | atra
santi granthasya trayo'pyavayavA:-

1. abhidharmakozasya mUlakArikA:, 2. svopajJaM bhASyam,
3. yazomitrakRtA sphuTArthA

ca vyAkhyA |

ityevaM sAGgopAGgaM sampUrNamidamabhidharmakozaM
bhArate varSe sapAdaikasahasravarSAnantaraM

puna: prakAzamAptaM viduSAM
manastoSamAvakSyatItyAzAste |

vArANasI

vijayadazamI 2055}

bauddhabhAratIparSadadhyakSa:

@007

viSaya-krama:

sphuTArthAsahitasyAsya vAsubandhavakarmaNa: |

Adyakozatrike spaSTaM vastujAtamidaM khalu ||

prathamaM kozasthAnam

1. dhAtunirdeza:

maGgalam 3

maGgalaprayojanam 10

ko'yamabhidharma: ? 9

idaM zAstraM kathamabhidharmakozam ? 11

kimarthaM punarabhidharmopadeza: ? 13

keSAM dharmANAM pravicayArthamabhidharmopadeza: ? 13

katame anAsravA dharmA: ? 14

katamat trividhamasaMskRtam ? 15

ka: pratisaGkhyAnirodha: ? 17

ko'pratisaGkhyAnirodha: ? 18

katame saMskRtA dharmA: ? 20

paJcendriyANi 24

arthA: paJca 24

rUpAyatanam 26

zabda: 27

rasa:, gandha:, spraSTavyam 28

cakSurAdivijJAnAni 29

avijJapti: 31

katamAni bhUtAni ? 34

rUpaskandha: 36

vedanAskandha:, saMjJAskandha: 36

saMskAraskandha: 36

dharmAyatanam 41

vijJAnaskandha: 41

dhAtava: sapta 41

dhAtavo'STAdaza 42

sarvasaMgraha: 43

ka: skandhAyatanadhAtvartha: ? 46

AkAzadhAtulakSaNam 62

vijJAnadhAtulakSaNam 62

dhAtUnAM kati sanidarzanA: ? 63

kati anidarzanA: ? 63

kati sapratighA:, kati apratighA: ? 64

kati kuzalA:, katyakuzalA:, 65

katyavyAkRtA: ? 66

kati kAmamadhAtvAptA: ? 67

kati rUpadhAtvAptA: ? 67

kati sAsravA:, katyanAsravA: ? 70

kati savitarkA:, savicArA: ? 70

katyavitarkA vicAramAtrA: ? 71

katyavitarkA avicAramAtrA: ? 71

kati sAlambanA:, katyanAlambanA: 72

katyupAttA:, katyanupAttA: ? 73

kati bhUtasvabhAvA:, 74

kati bhautikA: ? 74

kati saJcitA:, katyasaJcitA: 76

kazchinatti, kazchidyate ? 76

kati vipAkajA dhAtava: ? 78

katyaupacayikA: kati nai:SyandikA:, 7

@008

kati dravayuktA:, kati kSaNikA: ? 80

cakSurdhAtvAdInAM pratilambhasamanvAgamavicAra: 81

katyAdhyAtmikA: dhAtava: ? 83

kati bAhyA: ? 83

kati dhAtava: sabhAgA:, kati tatsabhAgA: ? 85

kati darzanaheyA:, kati bhAvanAheyA:, katyaheyA: ? 87

aSTAdazAnAM dhAtUnAM kati dRSTi:, kati na
dRSTi: ? 90

AnuSaGgika: prasaGga: 95

dhAtUnAM vijJAnAnAM ca vijJeya: ka: kena ? 105

dhAtUnAM madhye kati nityA:, katyanityA: ? 105
katIndriyam, kati nendriyam ? 105

*

dvitIyaM kozasthAnam

2. indriyanirdeza:

ka. indriyArtha: ? 107

kasya caiSAM kvAdhipatyam ? 107

kati sAsravANi, katyanAsravANIndriyANi ? 117

katIndriyANi vipAka:, kati na vipAka: ? 119

praznAt praznAntaram 120

katamAni dvAdaza ? 122

katIndriyANi savipAkAni, katyavipAkAni ? 124

kati kuzalAni, katyakuzalAni, katyavyAkRtAni ? 125

katamadindriyaM katamaddhAtvAptam 125

katIndriyANi darzanaprahAtavyAni, 127

kati bhAvanAprahAtavyAni ? 127

katyaprahAtavyAni ? 127

katIndriyANi kasmin dhAtau

vipAka: prathamato labhyate 128

kasmin dhAtau mriyamANa: katI-

ndriyANi nirodhayati ? 130

katamacchrAmaNyaphalaM katibhirindriyai: prApyate ? 131
katamenendriyeNa samanvAgata:

katibhiravazyaM samanvAgato bhavati ? 136

rUpiNAM sahotpAdaniyama: 142

cittacaittAnAM viprayuktAnAM ca sahotpAdaniyama: 146

ke mahAbhUmikAzcaittA: ? 147

ke kuzalamahAbhUmikA: ? 148

ke klezamahAbhUmikA: ? 151

ke akuzalamahAbhUmikA: ? 153

ke parIttaklezabhUmikA: ? 153

aniyatA vitarkAdaya: 153

caittAnAM tantravihitaM nAnAkaraNam 158

cittaviprayuktA: saMskArA: 165

prAptyaprAptI 166

sabhAgatA 181

AsaMjJikam 184

samApattI 185

@009

jIvitam 196

lakSaNAni 200

nAmakAyAdaya: katame ? 213

ka ime hetava: ? 221

kiM punastatphalam ? 224

katame dharmA: katibhi: hetubhirutpadyante ? 269

katame pratyayA: ? 270

pratyayA: kAritraM kurvanta:

kimavasthe dharme kurvanti ? 277

katamo dharma: katibhi:

pratyayairutpadyate ? 278

kasya cittasyAnantaraM

kasya cittasyotpatti: ? 282

katamasmiMzcitte katInAM lAbha: ? 295

*

tRtIyaM kozasthAnam

(lokanirdeza:)

katame kAmarUpArUpyadhAtava: ? 300

kAmadhAtu: 300

rUpadhAtu: 301

ArUpyadhAtu: 303

kasmAdete kAmarUpArUpya dhAtava: ? 304

ke dharmA: kAmarUpArUpyadhAtuSu samudAcaranti 306 paJca
gataya: 308

sapta vijJAnasthitaya: 310

catasra: punarvijJAnasthitaya: 315

tAsAM svabhAva: 315

catasro yonaya: 317

kasyAM gatau kati yonaya: ? 318

ko'yamantarAbhavo nAma ? 320

kAM gatiM gamiSyata: kimAkRtirantarAbhava: ? 332

AtmavAda: 341

pratItyasamutpAda: 344

sa punazcaturvidha: 347

eSAM katamo'bhipreto bhagavata: ? 348

eSa dvAdazAGgastrisvabhAva: 349

pratItyasamutpAdanirvacanam 358

avidyeti ko'rtha: ? 365

nAmarUpamiti ko'rtha: ? 369

sparzA: SaT 370

SaD vedanA: 373

punazcASTAdazavidhA vedanA: 379

pratItyasamutpAda: kleza-karma vastUni 386

kathaM sattvAnAM sthiti: 388

katamasmin vijJAne vartamAne cyutyupapattI bhavata: ? 395

bhAjanaloka: 399

jalakAJcanamaNDalam 400

catvAro dvIpA: 401

aSTau antaradvIpA: 405

SoDaza utsadA: 406

candrArkau kasmin pratiSThitau ? 409

candramaso vikale maNDale kAraNam ? 410

katame sattvA: sUryAdivimAnAnyadhyAvasanti ? 410

tridazAnAM bhAjanasanniveza: 410

devasthAnAnAmadharAduttaraM kiyadviprakRSTam ? 414

@010

vimAnAnAM pramANam 416

tadvAsinAM sattvAnAM pramANabheda: 417

pramANabhinnAnAM teSAmAyuSo'pyasti bheda: 418
yojanAdipramANam 419

kalpAdipramANam 420

buddhatvaM katamai: kalpai: prApyate ? 429

buddhAdInAM kasmin kAle utpAda: ? 430

kIdRzA: prAthamakalpikA: sattvA: ? 436

tisra: saMvartanya: 439

@011

abhidharmakozasya mUlapATha:

kArikA:

prathamaM kozasthAnam

(1. dhAtunirdeza:)

ya: sarvathAsarvahatAndhakAra:,

saMsArapaGkAj jagadujjahAra |

tasmai namaskRtya yathArthazAstre,

zAstraM pravakSyAmyabhidharmakozam ||1||

prajJA'malA sAnucarA'bhidharma-

statprAptaye yApi ca yacca zAstram |

tasyArthato'smin samanupravezAt,

sa cAzrayo'syetyabhidharmakoza: ||2||

dharmANAM pravicayamantareNa nAsti,

klezAnAM yata upazAntaye'bhyupAya: |

klezaizca bhramati bhavArNave'tra loka-

staddhetorata udita: kilaiSa zAstrA ||3||

sAsravAnAsravA dharmA: saMskRtA mArgavarjitA: |

sAsravA AsravAsteSu yasmAt samanuzerate ||4||

anAsravA mArgasatyaM trividhaM cApyasaMskRtam |

AkAzaM dvau nirodhau ca tatrAkAzamanAvRti: ||5||

pratisaGkhyAnirodho yo visaMyoga: pRthak pRthak |

utpAdAtyantavighno'nyo nirodho'pratisaGkhyayA ||6||

te puna: saMskRtA dharmA rUpAdiskandhapaJcakam |

ta evA'dhvA kathAvastu sani:sArA: savastukA: ||7||  ye
sAsravA upAdAnaskandhAste saraNA api |

du:khaM samudayo loko dRSTisthAnaM bhavazca te ||8||

rUpaM paJcendriyANyarthA: paJcA'vijJaptireva ca |

tadvijJAnAzrayA rUpaprasAdAzcakSurAdaya: ||9||

rUpaM dvidhA viMzatidhA zabdastvaSTavidho rasa: |

SoDhA caturvidho gandha: spRzyamekAdazAtmakam ||10||

@012

vikSiptAcittakasyApi yo'nubandha: zubhAzubha: |

mahAbhUtAnyupAdAya sA hyavijJaptirucyate ||11||

bhUtAni pRthivIdhAturaptejovAyudhAtava: |

dhRtyAdikarmasaMsiddhA: kharasnehoSNateraNA: ||12||

pRthivI varNasaMsthAnamucyate lokasaMjJayA |

Apastejazca vAyustu dhAtureva tathApi ca ||13||

indriyArthAsta eveSTA dazAyatanadhAtava: |

vedanA'nubhava: saMjJA nimittodgrahaNAtmikA ||14||

caturbhyo'nye tu saMskAraskandha ete punastraya: |

dharmAyatanadhAtvAkhyA: sahAvijJaptyasaMskRtai: ||15||

vijJAnaM prativijJaptirmanaAyatanaM ca tat |

dhAtava: sapta ca matA: SaD vijJAnAnyatho mana: ||16||

SaNNAmanantarAtItaM vijJAnaM yaddhi tanmana: |

SaSThAzrayaprasiddhyarthaM dhAtavo'STAdaza smRtA:
||17||

sarvasaMgraha ekena skandhenAyatanena ca |

dhAtunA ca svabhAvena parabhAvaviyogata: ||18||

jAtigocaravijJAnasAmAnyAd ekadhAtutA |

dvitve'pi cakSurAdInAM zobhArthaM tu dvayodbhava: ||19||

rAzyAyadvAragotrArthA: skandhAyatanadhAtava: |

mohendriyarucitraidhAt tisra: skandhAdidezanA: ||20||

vivAdamUlasaMsArahetutvAt kramakAraNAt |

caittebhyo vedanAsaMjJe pRthak skandhau nivezitau ||21||

skandheSvasaMskRtaM noktamarthAyogAt krama: puna: |

yathaudArikasaMklezabhAjanAdyarthadhAtuta: ||22||

prAk paJca vArtamAnArthyAd bhautikArthyAccatuSTayam |

dUrAzutaravRttyA'nyad yathAsthAnaM kramo'thavA ||23||

vizeSaNArthaM prAdhAnyAd bahudharmAgrasaMgrahAt |

ekamAyatanaM rUpamekaM dharmAkhyamucyate ||24||

dharmaskandhasahasrANi yAnyazItiM jagau muni: |

tAni vAG nAma vetyeSAM rUpasaMskArasaMgraha: ||25||

zAstrapramANa ityeke skandhAdInAM kathaikaza: |

caritapratipakSastu dharmaskandho'nuvarNita: ||26||

tathAnye'pi yathAyogaM skandhAyatanadhAtava: |

pratipAdyA yathokteSu sampradhArya svalakSaNam ||27||

@013

chidramAkAzadhAtvAkhyamAlokatamasI kila |

vijJAnadhAturvijJAnaM sAsravaM janmanizrayA: ||28||

sanidarzana eko'tra rUpaM sapratighA daza |

rUpiNo'vyAkRtA aSTau ta evArUpazabdakA: ||29||

tridhAnye kAmadhAtvAptA: sarve rUpe caturdaza |

vinA gandharasaghrANajihvAvijJAnadhAtubhi: ||30||

ArUpyAptA manodharmamanovijJAnadhAtava: |

sAsravAnAsravA ete traya: zeSAstu sAsravA: ||31||

savitarkavicArA hi paJcavijJAnadhAtava: |

antyAstrayastriprakArA: zeSA ubhayavarjitA: ||32||

nirUpaNAnusmaraNavikalpenAvikalpakA: |

tau prajJA mAnasI vyagrA smRti: sarvaiva mAnasI ||33||

sapta sAlambanAzcittadhAtavo'rdhaM ca dharmata: |

navAnupAttAste cASTau zabdazcAnye nava dvidhA ||34||

spraSTavyaM dvividhaM zeSA rUpiNo nava bhautikA: |

dharmadhAtvekadezazca saJcitA daza rUpiNa: ||35||

chinatti chidyate caiva bAhyaM dhAtucatuSTayam |

dahyate tulayatyevaM vivAdo dagdhRtulyayo: ||36||

vipAkajaupacayikA: paJcAdhyAtmaM vipAkajA: |

na zabdo'pratighA aSTau naiSyandikavipAkajA: ||37||

tridhAnye dravyavAneka: kSaNikA: pazcimAstraya: |

cakSurvijJAnadhAtvo:, syAt pRthaglAbha: sahApi ca ||38||

dvAdazAdhyAtmikA hitvA rUpAdIn dharmasaMjJaka: |

sabhAgastatsabhAgAzca zeSA yo na svakarmakRt ||39||

daza bhAvanayA heyA: paJca cAntyAstrayastridhA |

na dRSTiheyamakliSTaM na rUpaM nApyaSaSThajam ||40||

cakSuzca dharmadhAtozca pradezo dRSTiraSTadhA |

paJcavijJAnasahajA dhIrna dRSTiratIraNAt ||41||

cakSu: pazyati rUpANi sabhAgaM na tadAzritam |

vijJAnaM dRzyate rUpaM na kilAntaritaM yata: ||42||

ubhAbhyAmapi cakSurbhyAM pazyati vyaktadarzanAt |

cakSu: zrotramano'prAptaviSayaM trayamanyathA ||43||

tribhirghrANAdibhistulyaviSayagrahaNaM matam |

caramasyAzrayo'tIta: paJcAnAM sahajazca tai: ||44||

@014

tadvikAravikAritvAd AzrayAzcakSurAdaya: |

ato'sAdhAraNatvAcca vijJAnaM tairnirucyate ||45||

na kAyasyAdharaM cakSurUrdhva rUpaM ca cakSuSa: |

vijJAnaM cAsya rUpaM tu kAyasyobhe ca sarvata: ||46||

tathA zrotraM trayANAM tu sarvameva svabhUmikam |

kAyavijJAnamadharasvabhUmyaniyataM mana: ||47||

paJca bAhyA dvivijJeyA nityA dharmA asaMskRtA: |

dharmArdha indriyaM ye ca dvAdazAdhyAtmikA: smRtA:
||48||

dvitIyaM kozasthAnam

(2. indriyanirdeza:)

caturSvartheSu paJcAnAmAdhipatyaM dvayo: kila |

caturNAM paJcakASTAnAM saMklezavyavadAnayo: ||1||

svArthopalabdhyAdhipatyAt sarvasya ca SaDindriyam |

strItvapuMstvAdhipatyAt tu kAyAt strIpuruSendriye ||2||

nikAyasthitisaMklezavyavadAnAdhipatyata: |

jIvitaM vedanA: paJca zraddhAdyAzcendriyaM matA: ||3||

AjJAsyAmyAkhyamAjJAkhyamAjJAtAvIndriyaM tathA |

uttarottarasamprAptinirvANAdyAdhipatyata: ||4||

cittAzrayastadvikalpa: sthiti: saMkleza eva ca |

sambhAro vyavadAnaM ca yAvatA tAvadindriyam ||5||

pravRtterAzrayotpattisthitipratyupabhogata: |

caturdaza tathAnyAni nivRtterindriyANi vA ||6||

du:khendriyamasAtA yA kAyikI vedanA sukham |

sAtA dhyAne tRtIye tu caitasI sA sukhendriyam ||7||

anyatra sA saumanasyam, asAtA caitasI puna: |

daurmanasyam, upekSA tu madhyobhayyavikalpanAt ||8||

dRgbhAvanAzaikSapathe nava trINyamalaM trayam |

rUpINi jIvitaM du:khe sAsravANi dvidhA nava ||9||

vipAko jIvitaM dvedhA dvAdazAntyASTakAd Rte |

daurmanasyAcca tattvekaM savipAkaM daza dvidhA ||10||

@015

mano'nyavittizraddhAdInyaSTakaM kuzalaM dvidhA |

daurmanasyaM mano'nyA ca vittistredhAnyadekadhA ||11||

kAmAptamamalaM hitvA rUpAptaM strIpumindriye |

du:khe ca hitvA''rUpyAptaM sukhe cApohya rUpi ca ||12||

mano vittitrayaM tredhA dviheyA durmanaskatA |

nava bhAvanayA paJca tvaheyAnyapi na trayam ||13||

kAmeSvAdau vipAkau dve labhyete nopapAdukai: |

tai: SaD vA sapta vASTau vA SaD rUpeSvekamuttare
||14||

nirodhayatyuparamannArUpye jIvitaM mana: |

upekSA caiva rUpe'STau kAme daza navASTa vA ||15||

kramamRtyostu catvAri zubhe sarvatra paJca ca |

navAptirantyaphalayo: saptASTanavabhirdvayo: ||16||

ekAdazabhirarhattvamuktaM tvekasya sambhavAt |

upekSAjIvitamanoyukto'vazyaM trayAnvita: ||17||

caturbhi: sukhakAyAbhyAM paJcabhizcakSurAdimAn |

saumanasyI ca du:khI tu saptabhi: strIndriyAdimAn ||18||

aSTAbhirekAdazabhistvAjJAjJAtendriyAnvita: |

AjJAsyAmIndriyopetastrayodazabhiranvita: ||19||

sarvAlpairni:zubho'STAbhirvinmana:kAyajIvitai: |

yukto bAlastathArUpye upekSAyurmana:zubhai: ||20||

bahubhiryukta ekAnnaviMzatyA'malavarjitai: |

dviliGga Aryo rAgyekaliGgadvyamalavarjitai: ||21||

kAme'STadravyako'zabda: paramANuranindriya: |

kAyendriyI navadravyo dazadravyo'parendriya: ||22||

cittacaittA: sahAvazyaM sarvaM saMskRtalakSaNai: |

prAptyA vA paJcadhA caittA mahAbhUmyAdibhedata: ||23||

vedanA cetanA saMjJA chanda: sparzo mati: smRti: |

manaskAro'dhimokSazca samAdhi: sarvacetasi ||24||

zraddhA'pramAda: prazrabdhirupekSA hrIrapatrapA |

mUladvayamahiMsA ca vIryaM ca kuzale sadA ||25||

moha: pramAda: kauzIdyamAzraddhyaM styAnamuddhava: |

kliSTe sadaivAkuzale tvAhrIkyamanapatrapA ||26||

krodhopanAha-zAThyerSyA-pradAsa-mrakSa-matsarA: |

mAyA-mada-vihiMsAzca parIttaklezabhUmikA: ||27||

@016

savitarkavicAratvAt kuzale kAmacetasi |

dvAviMzatizcaitasikA: kaukRtyamadhikaM kvacit ||28||

AveNike tvakuzale dRSTiyukte ca viMzati: |

klezaizcaturbhi: krodhAdyai: kaukRtyenaikaviMzati: ||29||

nivRte'STAdazAnyatra dvAdazAvyAkRte matA: |

middhaM sarvAvirodhitvAd yatra syAdadhikaM hi tat ||30||

kaukRtyamiddhAkuzalAnyAdye dhyAne na santyata: |

dhyAnAntare vitarkazca vicArazcApyata: param ||31||

ahrIragurutAvadye bhayAdarzitvamatrapA |

prema zraddhA gurutvaM hrIste puna: kAmarUpayo: ||32||

vitarkacArAvaudAryasUkSmate mAna unnati: |

mada: svadharme raktasya paryAdAnaM tu cetasa: ||33||

cittaM mano'tha vijJAnamekArthaM cittacaitasA: |

sAzrayAlambanAkArA: samprayuktAzca paJcadhA ||34||

viprayuktAstu saMskArA: prAptyaprAptI sabhAgatA |

AsaMjJikaM samApattI jIvitaM lakSaNAni ca ||35||

nAmakAyAdayazceti prAptirlAbha: samanvaya: |

prAptyaprAptI svasantAnapatitAnAM nirodhayo: ||36||

traiyadhvikAnAM trividhA zubhAdInAM zubhAdikA |

svadhAtukA tadAptAnAmanAptAnAM caturvidhA ||37||

tridhA nazaikSAzaikSANAmaheyAnAM dvidhA matA |

avyAkRtApti: sahajA'bhijJAnairmANikAd Rte ||38||

nivRtasya ca rUpasya kAmarUpasya nAgrajA |

akliSTAvyAkRtAprApti: sAtItAjAtayostridhA ||39||

kAmAdyAptAmalAnAM ca mArgasyAprAptiriSyate |

pRthagjanatvaM tatprAptibhUsaJcArAd vihIyate ||40||

sabhAgatA sattvasAmyamAsaMjJikamasaMjJiSu |

nirodhazcittacaitAnAM vipAkaste bRhatphalA: ||41||

tathAsaMjJisamApattirdhyAne'ntye ni:sRtIcchayA |

zubhopapadyavedyaiva nAryasyaikAdhvikApyate ||42||

nirodhAkhyA tathaiveyaM vihArArthaM bhavAgrajA |

zubhA dvivedyA'niyatA cAryasyApyA prayogata: ||43||

bodhilabhyA munerna prAk catustriMzatkSaNAptita: |

kAmarUpAzraye tUbhe nirodhAkhyAdito nRSu ||44||

@017

AyurjIvitamAdhAra USmavijJAnayorhi ya: |

lakSaNAni punarjAtirjarA sthitiranityatA ||45||

jAtijAtyAdayasteSAM te'STadharmaikavRttaya: |

janyasya janikA jAtirna hetupratyayaivinA ||46||

nAmakAyAdaya: saMjJAvAkyAkSarasamuktaya: |

kAmarUpAptasattvAkhyA ni:SyandAvyAkRtAstathA ||47||

sabhAgatA sA tu punarvipAkApyAptayo dvidhA |

lakSaNAni ca niSyandA: samApattyasamanvayA: ||48||

kAraNaM sahabhUzcaiva sabhAga: samprayuktaka: |

sarvatrago vipAkAkhya: SaDvidho heturiSyate ||49||

svato'nye kAraNaM hetu: sahabhUrye mitha:phalA: |

bhUtavaccittacaittAnuvartilakSaNalakSyavat ||50||

caittA dvau saMvarau teSAM cetaso lakSaNAni ca |

cittAnuvartina: kAlaphalAdizubhatAdibhi: ||51||

sabhAgahetu: sadRzA: svanikAyabhuvo'grajA: |

anyonyaM navabhUmistu mArga: samaviziSTayo: ||52||

prayogajAstayoreva zrutacintAmayAdikA: |

samprayuktakahetustu cittacaittA: samAnayA: ||53||

sarvatragAkhya: kliSTAnAM svabhUmau pUrvasarvagA: |

vipAkaheturazubhA: kuzalAzcaiva sAsravA: ||54||

sarvatraga: sabhAgazca dvyadhvagau tryadhvagAstraya: |

saMskRtaM savisaMyogaM phalaM nAsaMskRtasya te ||55||

vipAkaphalamantyasya pUrvasyAdhipajaM phalam |

sabhAgasarvatragayorniSyanda: pauruSaM dvayo: ||56||

vipAko'vyAkRto dharma: sattvAkhyo vyAkRtodbhava: |

niSyando hetusadRzo visaMyoga: kSayo dhiyA ||57||

yadbalAjjAyate yattat phalaM puruSakArajam |

apUrva: saMskRtasyaiva saMskRto'dhipate: phalam ||58||

vartamAnA: phalaM paJca gRhNanti dvau prayacchata: |

vartamAnAbhyatItau dvAveko'tIta: prayacchati ||59||

kliSTA vipAkajA: zeSA: prathamAryA yathAkramam |

vipAkaM sarvagaM hitvA tau sabhAgaM ca zeSajA: ||60||

cittacaittAstathAnye'pi samprayuktakavarjitA |

catvAra: pratyayA uktA hetvAkhyA: paJca hetava: ||61||

@018

cittacaittA acaramA utpannA: samanantara: |

AlambanaM sarvadharmA: kAraNAkhyo'dhipa: smRta: ||62||

nirudhyamAne kAritraM dvau hetu kurutastraya: |

jAyamAne tato'nyau tu pratyayau tadviparyayAt ||63||

caturbhizcittacaittA hi samApattidvayaM tribhi: |

dvAbhyAmanye tu jAyante nezvarAde: kramAdibhi: ||64||

dvidhA bhUtAni taddheturbhautikasya tu paJcadhA |

tridhA bhautikamanyonyaM bhUtAnAmekadhaiva tat ||65||

kuzalAkuzalaM kAme nivRtAnivRtaM mana: |

rUpArUpyeSvakuzalAdanyatrAnAsravaM dvidhA ||66||

kAme nava zubhAccittAccittAnyaSTAbhya eva tat |

dazabhyo'kuzalaM tasmAccatvAri nivRtaM tathA ||67||

paJcabhyo'nivRtaM tasmAt sapta cittAnyanantaram |

rUpe dazaikaM ca zubhAnnavabhyastadanantaram ||68||

aSTAbhyo nivRtaM tasmAt SaT tribhyo'nivRtaM puna: |

tasmAt SaDevamArUpye tasya nIti: zubhAt puna: ||69||

nava cittAni tat SaNNAM nivRtAt sapta tattathA |

caturbhya: zaikSamasmAt tu paJcAzaikSaM tu paJcakAt
||70||

tasmAccatvAri cittAni dvAdazaitAni viMzati: |

prAyogikopapattyAptaM zubhaM bhittvA triSu dvidhA ||71||
vipAkajairyApathikazailpasthAnikanairmitam |

caturdhA'vyAkRtaM kAme rUpe zilpavivarjitam ||72||

kliSTe traidhAtuke lAbha: SaNNAM dvayo: zubhe |

trayANAM rUpaje zaikSe caturNAM tasya zeSite ||73||

tRtIyaM kozasthAnam

(3. lokadhAtunirdeza:)

narakapretatiryaJco mAnuSA: SaD divaukasa: |

kAmadhAtu: sa narakadvIpabhedena viMzati: ||1||

UrdhvaM saptadazasthAno rUpadhAtu: pRthak pRthak |

dhyAnaM tribhUmikaM tatra caturthaM tvaSTabhUmikam ||2||

@019

ArUpyadhAturasthAna upapattyA caturvidha: |

nikAyaM jIvitaM cAtra ni:zritA cittasantati: ||3||

narakAdisvanAmoktA gataya: paJca teSu tA: |

akliSTAvyAkRtA evaM sattvAkhyA nAntarAbhava: ||4||

nAnAtvakAyasaMjJAzca nAnAkAyaikasaMjJina: |

viparyayAccaikakAyasaMjJAzcArUpiNastraya: ||5||

vijJAnasthitaya: sapta zeSaM tatparibhedavat |

bhavAgrAsaMjJisattvAzca sattvAvAsA nava smRtA: ||6||

anicchAvasanAnnAnye catasra: sthitaya: puna: |

catvAra: sAsravA: skandhA: svabhUmAveva kevalam ||7||

vijJAnaM na sthitiproktaM catuSkoTi tu saMgrahe |

catasro yonayastatra sattvAnAmaNDajAdaya: ||8||

caturdhA naratiryaJco nArakA upapAdukA: |

antarAbhavadevAzca pretA api jarAyujA: ||9||
mRtyUpapattibhavayorantarA bhavatIha ya: |

gamyadezAnupetatvAn nopapanno'ntarAbhava: ||10||

vrIhisantAnasAdharmyAd avicchinnabhavodbhava: |

pratibimbamasiddhatvAd asAmyAccAnidarzanam ||11||

sahaikatra dvayAbhAvAd asantAnAd dvayodayAt |

kaNThoktezcAsti gandharvAt paJcoktergatisUtrata: ||12||

ekAkSepAdasAvaiSyatpUrvakAlabhavAkRti: |

sa punarmaraNAt pUrva: upapattikSaNAt para: ||13||

sajAtizuddhadivyAkSidRzya: karmarddhivegavAn |

sakalAkSo'pratighavAnanivartya: sa gandhabhuk ||14||

viparyastamatiryAti gatidezaM riraMsayA |

gandhasthAnAbhikAmo'nya UrdhvapAdastu nAraka: ||15||

samprajAnan vizatyekastiSThatyapyaro'para: |

niSkrAmatyapi sarvANi mUDho'nyo nityamaNDaja: ||16||

garbhAvakrAntayastisrazcakravartisvayambhuvAm |

karmajJAnobhayeSAM vA vizadatvAd yathAkramam ||17||

nAtmAsti skandhamAtraM tu klezakarmAbhisaMskRtam |

antarAbhavasantatyA kukSimeti pradIpavat ||18||

yathAkSepaM kramAd vRddha: santAna: klezakarmabhi: |

paralokaM punaryAtItyanAdibhavacakrakam ||19||

@020

sa pratItyasamutpAdo dvAdazAGgastrikANDaka: |

pUrvAparAntaryodve dve madhye'STau paripUriNa: ||20||

pUrvaklezadazA'vidyA saMskArA: pUrvakarmaNa: |

sandhiskandhAstu vijJAnaM nAmarUpamata: param ||21||

prAk SaDAyatanotpAdAt tatpUrvaM trikasaMgamAt |

sparza: prAk sukhadu:khAdikAraNajJAnazaktita: ||22||

vitti: prAGmaithunAt tRSNA bhogamaithunarAgiNa: |

upAdAnaM tu bhogAnAM prAptaye paridhAvata: ||23||

sa bhaviSyadbhavaphalaM kurute karma tadbhava: |

pratisandhi: punarjAtirjarAmaraNamAvida: ||24||

Avasthika: kleSTo'yaM prAdhAnyAt tvaGgakIrtanam |

pUrvAparAntamadhyeSu sammohavinivRttaye ||25||

klezAstrINi dvayaM karma sapta vastu phalaM tathA |

phalahetvabhisaMkSepo dvayormadhyAnumAnata: ||26||

klezAt kleza: kriyA caiva tato vastu tata: puna: |

vastu klezAzca jAyante bhavAGgAnAmayaM naya: ||27||

heturatra samutpAda: samutpannaM phalaM matam |

vidyAvipakSo dharmo'nyo'vidyA'mitrAnRtAdivat ||28||

saMyojanAdivacanAt kuprajJA cenna darzanAt |

dRSTestatsamprayuktatvAt prajJopaklezadezanAt ||29||

nAma tvarUpiNa: skandhA: sparzA: SaT sannipAtajA: |

paJca pratighasaMsparza: SaSTho'dhivacanAhvaya: ||30||
vidyA'vidyetarasparzA amalakliSTazeSitA: |

vyApAdAnunayasparzau sukhavedyAdayastraya: ||31||

tajjA: SaD vedanA: paJca kAyikI caitasI parA |

punazcASTAdazavidhA sA manopavicArata: ||32||

kAme svAlambanA: sarve rUpI dvAdazagocara: |

trayANAmuttaro dhyAnadvaye dvAdaza kAmagA: ||33||

svo'STAlambanamArUpyA dvayordhyAnadvaye tu SaT |

kAma: SaNNAM caturNAM sva ekasyAlambanaM para: ||34||

catvAro'rUpisAmante rUpagA eka Urdhvaga: |

eko maule svaviSaya: sarve'STAdaza sAsravA: ||35||

uktaM ca vakSyate cAnyadatra tu kleza iSyate |

bIjavannAgavanmUlavRkSavat tuSavat tathA ||36||

@021

tuSitaNDulavat karma tathaivauSadhipuSpavat |

siddhAnnapAnavad vastu tasmin bhavacatuSTaye ||37||

upapattibhava: kliSTa: sarvaklezai: svabhUmikai: |

tridhAnye traya ArUpye AhArasthitikaM jagat ||38||

kavalIkAra AhAra: kAme tryAyatanAtmaka: |

na rUpAyatanaM tena svAkSamuktAnanugrahAt ||39||

sparzasaJcetanAvijJA AhArA: sAsravAstriSu |

manomaya: sambhavaiSI gandharvazcAntarAbhava: ||40||

nirvRttizceha puSTyarthamAzrayAzritayordvayam |

dvayamanyabhavAkSepanirvRttyarthaM yathAkramam ||41||
chedasandhAnavairAgyahAnicyutyupapattaya: |

manovijJAna eveSTA upekSAyAM cyutodbhavau ||42||

naikAgrAcittayoretau nirvAtyavyakRtadvaye |

kramacyutau pAdanAbhihRdayeSu manazcyuti: ||43||

adhonRsuragAjAnAM marmacchedastvabAdibhi: |

samyaG mithyAtvaniyatA AryAnantaryakAriNa: ||44||

tatra bhAjanalokasya sannivezamuzantyadha: |

lakSaSoDazakodvedham asaMkhyaM vAyumaNDalam ||45||

apAmekAdazodvedhaM sahasrANi ca viMzati: |

aSTalakSocchrayaM pazcAccheSaM bhavati kAJcanam ||46||

tiryak trINi sahasrANi sArdhaM zatacatuSTayam |

lakSadvAdazakaM caiva jalakAJcanamaNDalam ||47||

samantatastu triguNaM tatra meruryugandhara: |

ISAdhAra: khadiraka: sudarzanagiristathA ||48||

azvakarNo vinatako nimindharagiristata: |

dvIpA bahizcakravADa: sapta haimA: sa Ayasa: ||49||

catUratnamayo merurjale'zItisahasrake |

magnA UrdhvaM jalAnmerurbhUyo'zItisahasraka: ||50||

ardhArdhahAniraSTAsu samocchrAyaghanAzca te |

sItA: saptarAntarANyeSAmAdyAzItisahasrikA: ||51||

Abhyantara: samudro'sau triguNa: sa tu pArzvata: |

ardhArdhenAparA: zItA: zeSaM bAhyo mahodadhi: ||52||
lakSatrayaM sahasrANi viMzatirdve ca tatra tu |

jambUdvIpo dvisAhasrastripArzva: zakaTAkRti: ||53||

@022

sArdhatriyojanaM tvekaM prAgvideho'rdhacandravat |

pArzvatrayaM tathAsyaikaM sArdhaM trizatayojanam ||54||

godAnIya: sahasrANi sapta sArdhAni maNDala: |

sArdhe dve madhyamasyASTau caturasra: kuru: sama: ||55||

dehA videhA: kurava: kauravAzcAmarAvarA: |

aSTau tadantaradvIpA: gAThA uttaramantriNa: ||56||

ihottareNa kITAdrinavakAddhimavAMstata: |

paJcAzad vistRtAyAmaM saro'rvAg gandhamAdanAt ||57||

adha: sahasrairviMzatyA tanmAtro'vIcirasya hi |

tadUrdhvaM sapta narakA: sarve'STau SoDazotsadA: ||58||

kukUlaM kuNapaM cAtha kSuramArgAdikaM nadI |

teSAM caturdizaM zItA anye'STAvarbudAdaya: ||59||

ardhena merozcandrArkau paJcAzatsaikayojanau |

ardharAtro'stagamanaM madhyAhna udaya: sakRt ||60||

prAvRNmAse dvitIye'ntyanavamyAM vardhate nizA |

hemantAnAM caturthe tu hIyate'harviparyayAt ||61||

lavazo rAtryaharvRddhI dakSiNottarage ravau |

svacchAyayA'rkasAmIpyAd vikalendusamIkSaNam ||62||

pariSaNDAzcatasro'sya dazasAhasrikAntarA: |

SoDazASTau sahasrANi catvAri dve ca nirgatA: ||63||
karoTapANayastAsu mAlAdhArA: sadAmadA: |

mahArAjikadevAzca parvateSvapi saptasu ||64||

merumUrdhni trayastriMzA: sa cAzIti sahasradik |

vidikSu kUTAzcatvAra: uSitA vajrapANibhi: ||65||

madhye sArdhadvisAhasrapArzvam adhyardhayojanam |

puraM sudarzanaM nAma haimaM citratalaM mRdu ||66||

sArdhadvizatapArzvo'tra vaijayanto bahi: puna: |

taccaitrarathapAruSya mizranandanabhUSitam ||67||

viMzatyantaritAnyeSAM subhUmIni caturdizam |

pUrvottare pArijAta: sudharmA dakSiNAvare ||68||

tata UrdhvaM vimAneSu devA: kAmabhujastu SaT |

dvandvAliGganapANyAptihasitekSaNamaithunA: ||69||

paJcavarSopamo yAvad dazavarSopama: zizu: |

sambhavatyeSu sampUrNA: savastrAzcaiva rUpiNa: ||70||

@023

kAmopapattayastisra: kAmadevA: samAnuSA: |

sukhopapattayastisro navatridhyAnabhUmaya: ||71||

sthAnAt sthAnAdadho yAvat tAvadUrdhvaM tatastata: |

nordhvaM darzanamastyeSAmanyatrarddhiparAzrayAt ||72||

caturdvIpakacandrArka merukAmadivaukasAm |

brahmalokasahasraM ca sAhasrazcUDiko mata: ||73||

tat sahasraM dvisAhasro lokadhAtustu madhyama: |

tat sahasraM trisAhasra: samasaMvartasambhava: ||74||

jAmbUdvIpA: pramANena catu:sArdhatrihastakA: |
dviguNottaravRddhyA tu pUrvagodottarAhvayA: ||75||

pAdavRddhyA tanuryAvat sArdhakrozo divaukasAm |

kAminAM rUpiNAM tvAdau yojanArdhaM tata: param ||76||

ardhArdhavRddhirUrdhvaM tu parIttAbhebhya Azraya: |

dviguNadviguNo hitvA'nabhrakebhyastriyojanam ||77||

sahasramAyu: kuruSu dvayorardhArdhavarjitam |

ihAniyatamante tu dazAbdA Adito'mitam ||78||

nRNAM varSANi paJcAzadahorAtrau divaukasAm |

kAme'dharANAM tenAyu: paJcavarSazatAni tu ||79||

dviguNottaramUrdhvAnAmubhayaM rUpiNAM puna: |

nAstyahorAtramAyustu kalpai: svAzrayasammitai: ||80||

ArUpye viMzati: kalpasahasrANyadhikAdhikam |

mahAkalpa: parIttAbhAt prabhRtyardhamadhastata: ||81||

kAmadevAyuSA tulyA ahorAtrA yathAkramam |

saJjIvAdiSu SaTsvAyustaisteSAM kAmadevavat ||82||

ardhaM pratApane'vIcAvanta: kalpaM paraM puna: |

kalpaM tirazcAM pretAnAM mAsAhnA zatapaJcakam ||83||

vAhAd varSazatenaikatiloddhArakSayAyuSa: |

arbudA viMzatiguNaprativRddhAyuSa: pare ||84||

kurubAhyo'ntarA mRtyu: paramANvakSarakSaNA: |

rUpanAmAdhvaparyantA: paramANuraNustathA ||85||

lohApzazAvigocchidrarajolikSA tadudbhavA: |

yavastathAGgulIparva jJeyaM saptaguNottaram ||86||
caturviMzatiraGgulyo hasto hastacatuSTayam |

dhanu: paJcazatAnyeSAM krozo'raNyaM ca tanmatam ||87||

@024

te'STau yojanamityAhurviMzaM kSaNazataM puna: |

tatkSaNaste puna: paSTirlavastriMzad guNottarA: ||88||

trayo muhUrtAhorAtramAsA dvAdazamAsaka: |

saMvatsara: sonarAtra: kalpo bahuvidha: smRta: ||89||

saMvartakalpo narakAsambhavAd bhAjanakSaya: |

vivartakalpa: prAg vAyoryAvannArakasambhava: ||90||

anta:kalpo'mitAd yAvad dazavarzAyuSastata: |

utkarSA apakarSAzca kalpA aSTAdazApare ||91||

utkarSa ekaste'zItisahasrAd yAvadAyuSa: |

iti loko vivRtto'yaM kalpAMstiSThati viMzatim ||92||

vivartate'tha saMvarta Aste saMvartate samam |

te hyazItirmahAkalpastadasaGkhyatrayodbhavam ||93||

buddhatvam, apakarSe tu zatAd yAvat tadudbhava: |

dvayo: pratyekabuddhAnAM khaDga: kalpazatAnvaya: ||94||

cakravartisamutpatti rnAdho'zItisahasrakAt |

suvarNarUpyatAmrAya zcakriNaste'dharakramAt ||95||

ekadvitricaturdvIpA na ca dvau saha buddhavat |

pratyudyAna-svayaMyAna-kalahAstrajito'vadhA: ||96||

dezasthottaptapUrNatvairlakSaNAtizayo mune: |

prAgAsan rUpivat sattvA rasarAgAt tata: zanai: ||97||

AlasyAt sannidhiM kRtvA sAgrahai: kSetrapo bhRta: |

tata: karmapathAdhikyAdapahrAse dazAyuSa: ||98|| kalpasya
zastrarogAbhyAM durbhikSeNa ca nirgama: |

divasAn sapta mAsAMzca varSANi ca yathAkramam ||99||

saMvartanya: punastisro bhavantyagnyambuvAyubhi: |

dhyAnatrayaM dvitIyAdi zIrSaM tAsAM yathAkramam
||100||

tadapakSAlasAdharmyAnna caturthe'styaniJjanAt |

na nityaM saha sattvena tadvimAnodayavyayAt ||101||

saptAgninAdbhirekaivaM gate'dbhi: saptake puna: |

tejasA saptaka: paJcAd vAyusaMvartanI tata: ||102||

@001

abhidharmakozam

[svopajJabhASyasahitaM sphuTArthavyAkhyopetaM ca]

@002

[BLANK]

@003

* oM^ namo buddhAya *

abhidharmakozam

[bhASyasahitam]

prathamaM kozasthAnam

(dhAtunirdeza:)

zAstraM praNetukAma: svasya
zAsturmAhAtmyajJApanArthaM guNAkhyAnapUrvakaM
tasmai

namaskAramArabhate-

ya: sarvathA sarvahatAndhakAra:

saMsArapaGkAj jagadujjahAra |

tasmai namaskRtya yathArthazAstre

zAstraM pravakSyAmyabhidharmakozam ||1||

-----------------

* namo mArapramathanAya *

sphuTArthA vyAkhyA

mahAbalo jJAnasamAdhidanto ya: paJjaraM janmamayaM
vidArya |

viveza nirvRtyaTavIM prazAntAM taM zAstRnAgaM
zirasA namAmi ||

paramArthazAstrakRtyA kurvANaM zAstRkRtyamiva loke|

yaM buddhimatAmagryaM dvitIyamiva buddhamityAhu: ||

tena vasubandhunAmnA bhaviSya-paramArthabandhunA jagata: |

abhidharmapratyAsa: kRto'yamabhidharmakozAkhya: ||

abhidharmabhASyasAgarasamuddhRtasyAsya zAstraratnasya |

vyAkhyA mayA kRteyaM yathArthanAmA sphuTArtheti ||

guNamati-vasumitrAdyairvyAkhyAkArai: padArthavivRtiryA |

sukRtA sAbhimatA me likhitA ca tathAyamartha iti ||

siddhAntArthApasRtA kvacit kvacid yA tu tai: kRtA
vyAkhyA |

tAmudbhAvya yathAvad vihiteha mayAnyathA vyAkhyA ||

abhidharmavibhASAyAM kRtazramA ye'bhidharmakoze ca |

pravicAryatAmiyaM tairvyAkhyA yuktA na vA yuktA ||

yuktA ced grAhyeyam, na cedapohyAnyathA vidhAtavyA |

na hi viSame'rthe skhalituM na sambhavenmAdRzAM buddhi:
||

"ya: sarvathAsarvahatAndhakAra:
saMsArapaGkAjjagadujjahAra |

tasmai namaskRtya yathArthazAstre zAstraM
pravakSyAmyabhidharmakozam ||"

@004

ya iti buddhaM bhagavantamadhikRtyAha |
hatamasyAndhakAramanena veti hatAndhakAra:,

sarveNa prakAreNa sarvasmin hatAndhakAra:
sarvathAsarvahatAndhakAra: | ajJAnaM hi

-----------------

ityasya zlokasyArthaM vivRNvAna AcArya Aha-zAstraM
praNetukAma: svasya zAstu-

rmAhAtmyajJApanArthe guNAkhyAnapUrvakaM tasmai
namaskAramArabhata iti | zAstram = abhidharmakozam |

praNetukAma: = kartukAma: | svasya zAstu: = AtmIyasya
zAstu: | sa hi bhagavAnAcAryasyAtmIya:

zAstA; tacchAsanapratipannatvAt | tena vA zAstrA
mahAkaruNAparatantreNa sakalo loka: svatvena

parigRhIta:, tasmAdAcAryasyApi svatvena gRhItasya sa
bhagavAn sva: zAstA bhavati | mAhAtmya-

jJApanArthamiti | mahAtmatvaM mAhAtmyam =
svaparArthapratipattisampat, tajjJApanArtham =
tadavabodhArtham |

guNAkhyAnapUrvakam = guNakathanapUrvakam | tasmai
namaskAramArabhate = tasmai praNAmaM karotItyartha: |

atItakAlatvAd `ArabdhavAn' iti vaktavye vartamAnakAle
padaprayoga:; adyApi

namaskArArambhAbhiprAyAt, ziSyaparamparayA vA
namaskArArambhAvirAmAt | zabdazAstre'pIdRza eva

zabdaprayogo dRzyate-"atha zabdAnuzAsanam | `atha'
ityayaM zabdo'dhikArArtha: prayujyate"

(pA^ ma^ bhA^ 1.1.1.) iti |

guNAkhyAnamAtreNa mAhAtmyAvabodha:, na namaskAreNeti
cet, na; tasya tatsUcakatvAt |

namaskAreNa hi mAhAtmyaM sUcyate | atha
vA-guNAkhyAnenaiva mahAtmyaM jJApyate, na namaskAreNa;

namaskArArambhastu svapuNyaprasavArtham,
sadAcArAnuvRttipradarzanArtha vA; `kRtAbhimatadevatA-

pUjAstutinamaskArA hi santa: kriyAmArabhante' iti
satAmAcArAt | tatra mAhAtmyajJApanaM

kimarthamiti ? AcakSmahe-tadgauravotpAdanArtham |
gauravotpAdanaM punastatpravacanasatkRtya-

zravaNArtham | satkRtyazravaNaM krameNa
zrutacintAbhAvanAmayaprajJotpAdanArtham | tadutpAdanaM
kleza-

prahANArtham | tat puna:
sarvadu:khopazamalakSaNanirvANaprApaNArthamiti
prayojananiSThA |

mAhAtmyajJApanaM tvekamAcAryeNa prayojanamuktam;
sAkSAt prayojanatvAt | taditarANi

tvabhyUhituM zakyAnIti noktAni |

ya iti buddhaM bhagavantamadhikRtyAha iti |
sAmAnyazabdo'pi yacchabdo vihita-

vizeSaNatvAd vizeSavRttirbhavati, tadyathA-ya eSAM
brAhmaNAnAM gaura: zuklavAsA: sa devazarmeti,

tadvadihApi "ya: sarvathAsarvahatAndhakAra:
saMsArapaGkAjjagadujjahAra, tasmai namaskRtya" iti

buddha eva bhagavati yacchabdo vartate | na hi buddhadanya
evaMguNaviziSTa: sambhavatItyato vyAcaSTe-

`ya iti buddhaM bhagavantamadhikRtyAha' iti |

buddha iti kartariktavidhAnam | buddhervikasanAd buddha:,
vibuddha ityartha: | vibuddhaM padmamiti

yathA | atha vA-avidyAnidrAdvayApagamAd buddha: prabuddha
ityartha: | prabuddhapuruSa iti yathA |

karmakartariktavidhAnamityapare | svayaM budhyata iti buddha
ityartha: |

karmaNyapi ktavidhAnamapyadoSaM pazyAma: |
sarvaguNasampatsampannatayA sarvadoSavirnimukta-

tayA ca buddhairanyairvA buddho jJAta ityartha: |

`bhagavantam' iti
dvitIyapadopAdAnamanAdarasambhAvanAnivRttyartham |
nirupapadAnAma-

@005

bhUtArthadarzanapratibandhAdandhakAram, tacca bhagavato
buddhasya pratipakSalAbhenAtyantaM sarvathA

sarvatra jJeye punaranutpattidharmatvAddhatam; ato'sau
sarvathAsarvahatAndhakAra: | pratyeka-

-------------------

bhidhAnAnAM hi loke'nAdaro dRzyate-devadatta:, datta iti
| vinayavibhASAkArAstu catuSkoTikaM

kurvanti-1. asti buddho na bhagavAn; pratyekabuddha:
svayambhUtvAd buddha iti zakyate vaktum,

na tu bhagavAn, aparipUrNadAnAdisambhAratvAt; yo hi
mAhAtmyavAn sa bhagavAnucyate | 2.

asti bhagavAnna buddhazcaramabhaviko bodhisattva:;
paripUrNadAnAdipAramitatvAd, anabhisambuddha-

tvAcca; 3. astyubhayathA buddho bhagavAn; 4. asti
nobhayathA-etAnAkArAn sthApayitveti |

ato buddhaM bhagavantamityubhayavizeSaNam |

hatamasyAndhakAramanena veti hatAndhakAra: |
SaSThIbahuvrIhau mArgeNa hatamiti kartRbhUto

mArgo'dhyAhArya: | tRtIyAbahuvrIhau tu mArgeNeti
karaNamadhyAhAryam |

apara Aha-vigrahadvayapradarzanam "hana hiMsAgatyo:"
(dra^-mA^ dhA^ 2.2) iti

hantyarthadvayaparigrahArtham | yadA hatamasyAndhakAramiti
vigrahastadA gatyartho hantirgRhyate, gatam-

syAndhakAramityartha: | yadA punastRtIyAbahuvrIhistadA
hiMsArtho hantirgRhyate, hiMsitamanenAndha-

kAramityartha: | evamuttarayo: padayoraikapadyaM kRtvA
pazcAt saptamItatpuruSaM karoti-sarvasmin

hatAndhakAra: sarvahatAndhakAra iti | tathA ca sati
hatazabdo'tra na pUrvaM nipatati |

saptamIsamAsastviha kena lakSaNena bhavatIti cintyam |
"saptamI zauNDai:" (pA^

sU^ 2.1.10) iti samAsa: | hatAndhakArazabda:
zauNDAdiSu paThyate | zauNDAdInA-

mAkRtIkRtatvAt tatrAsyAnupravezo'vagantavya: |
"saptamI" iti yogavibhAgAd vA | utsargeNa  vA samAsa: |
"saha supA" (pA^ sU^ 2.1.4) iti subiti vartamAne subantaM
saha samasyate

yatreSTamiti | "akRtalakSaNo vA tatpuruSo
mayUravyaMsakAdiSu draSTavya:" (pA^ sU^ 2.1.72)

ityanena vA | kathamupasarjanIbhUtamandhakAraM
sarvasminnityanenAbhisambadhyate ? satyam; nAndhakAram-

nenAbhisambadhyate, andhakAraghAtastvanenAbhisambadhyate |
yena hyandhakAraghAtena yogAd bhagavAn

hatAndhakAra:, sa tasyAndhakAraghAta:
sarvAdhAro'vagantavya:, yathA-akSeSu dhUrta iti, yena

dhaurtyalakSaNena guNena yogAdasau dhUrta: so'kSAdhAra:;
evamihApyavagantavyam |

anyathApi ceha sambhavantaM samAsaM pazyAma: | sarvasmin
hataM sarvahatam, sarveNa prakAreNa

sarvahataM sarvathAsarvahatam,
sarvathAsarvahatamasyAndhakAram anena veti
sarvathAsarvahatAndhakAra: |

evaM hatazabdasyAndhakAreNa sAmAnAdhikaraNyam, na ca
pUrvanipAta iti | sarveNa prakAreNeti |

kliSTAkliSTAndhakAravigamata: | sarvasmin jJeye
dvAdazAyatanalakSaNe | "sarva sarvamiti brAhmaNa

yAvadeva dvAdazAyatanAni" ( ) iti sUtre vacanAt |

kimatra zArvaraM tamo'ndhakArazabdenocyate ? netyAha-
ajJAnaM hi bhUtArthadarzanapratibandhA-

dandhakAram ityavagantavyam | andhakArazabdo hi naize tamasi
prasiddha: | andhamiva janaM

karotItyandhakAram;
sadbhUtaghaTapaTAdirUpadarzanapratibandhAt
tatsAdharmyAdajJAnamapyandhakArAkhyAM

labhate; bhUtArthadu:khAdisatyadarzanapratibandhAt | tacca
iti tadajJAnam | pratipakSalAbhenetyArya-

@006

buddhazrAvakA api kAmaM sarvatra hatAndhakArA:,
kliSTasammohAtyantavigamAt, na tu sarvathA;

tathA hi eSAM buddhadharmeSvativiprakRSTadezakAleSu
cArtheSu anantaprabhedeSu ca bhavatyevA-

kliSTamajJAnam |

-----------------

mArgalAbhena | vipakSa: = kleza:, vipakSapratighAtAya
pakSa: pratipakSa iti kRtvA | atha vA-

jJAnamanAsravamajJAnapratipakSa:, tasya lAbhena |
atyantaM sarvathA | sarvatra jJeye punaranutpatti-

dharmatvAddhatam, asamudAcAraprahANIkRtamityartha: |
ato'sau iti, bhagavAn | pratyekabuddhazrAvakA

api | abhyarhitatvAt pratyekabuddhazabdapUrvanipAta: |
kAmam ityanujJAyAm | na tu sarvathA iti

akliSTasammohAnatyantavigamAt |

nanu ca sarvaM sAsravavastu zrAvakapratyekabuddhAnAmapi
buddhavat prahINam, kimidamucyate-

kliSTasammohasya teSAmatyantavigama iti, tathA
hyuktam-"nAhamekadharmamapyanabhijJAyAparijJAya

du:khasyAntakriyAM vadAmi" ( ) iti, tathA
"nAhamekadharmamapyaparijJAyAprahAya

du:khasyAntakriyAM vadAmi" ( ) iti,
tasmAcchrAvakapratyekabuddhAnAmapi tadakliSTamajJAnaM

cakSurAdivacchandarAgaprahANAt prahINameva, anyathA hi
zrAvakapratyekabuddhAnAM du:khAntakriyA na

bhavet ? satyam; astyetadevam, prahINameva teSAM
kliSTavadakliSTamapyajJAnam | tattu teSAM

cakSurAdivat prahINamapi samudAcarati | buddhasya tu
prahINaM sanna samudAcarati | ata eva ca

vizeSitam-`punaranutpattidharmatvAddhatam' iti | anyathA
`tat sarvathA sarvatra jJeye prahINam'

ityevAvakSyat |

ye tu vyAcakSate-`zrAvakapratyekabuddhAnAM
kliSTasammohamAtravigamAt saMkleza-

vinivRtti:' iti, tadapavyAkhyAnameSAM yathoktamiti
pratyAcakSyate |

tathA hyeSAmiti vistara:-tathA hIti, yasmAdityartha: |
atha vA-tatheti yathA na

sarvathA tatheti | hizabdo hetau | eSAmiti
zrAvakapratyekabuddhAnAm | buddhadharmeSu AveNikAdiSu |

ativiprakRSTadezakAleSu cArtheSu |
ativiprakRSTadezeSu, ativiprakRSTakAleSu, ca |
anantaprabhedeSu

ca abuddhadharmasvabhAveSvapi rUpAdiSvartheSu |
bhavatyevAkliSTamajJAnam | samudAcaratyeva tadityartha: |

tatra ye buddhadharmA AveNikAdayasteSu
svabhAvaparamasUkSmagambhIratvAd buddhAdanyeSAmajJAnam
|

yathoktam-"jAnISe tvaM, zAriputra, tathAgatasya
zIlaskandhaM samAdhiskandhaM prajJAskandhaM

vimuktijJAnadarzanaskandham ?" iti bhagavatA pRSTena
sthavira zAradvatIputreNoktam-"no hIdaM,

bhagavan" ( ) iti | ye tvanye'rthA rUpiNa:
paramANusaJcitAste'tiviprakRSTadezA yadi

bhavanti, ye'pyavijJaptyarUpiNaste'pi
yadyativiprakRSTadezAdhAratvAdativiprakRSTadezA
bhavanti,

teSvapi teSAmajJAnam; anekalokadhAtvantaritadezatvAt |
zrUyate hi sthavira maudgalyAyana-

syAtiviprakRSTadezamarIcilokadhAtujAtasvamAtR
dezAparijJAnam | ativiprakRSTakAleSva-

pyatIteSvanAgateSu vA
teSvartheSvatibahukalpAntarAntaritavinAzaprA-
durbhAvatvAt teSAM bhavatyevAjJAnam |

zrUyate hi sthavirazAriputreNa
mokSabhAgIyakuzamUlAdarzanAt
pravrajyApekSyapuruSapratyAkhyAnam |

bhagavatA tu tasya mokSabhAgIyaM dRSTam | uktaM ca-

@007

ityAtmahitapratipattisampadA saMstutya punastameva
bhagavantaM parahitapratipattisampadA

saMstauti-saMsArapaGkAjjagadujjahAreti | saMsAro hi
jagadAsaGgasthAnatvAd duruttaratvAcca

paGkabhUta:, tatrAvamagnaM jagadatrANamanukampamAno
bhagavAn saddharmadezanAhastapradAnairyathA-

bhavyamabhyuddhatavAn iti ya
evamAtmaparahitapratipattisampadA yuktastasmai namaskRtyeti

------------------

"mokSabIjamahaM hyasya susUkSmamupalakSaye |

dhAtupASANavivare nilInamiva kAJcanam" || ( ) iti |

sa ca puruSa: pravrAjita iti | `anantaprabhedeSu' iti,
dhAtugatiyonyupapattyAdiprabhedena

durbodheSvartheSu, teSAmajJAnaM bhavatyeva | tathA
hyAha-

"sarvAkAraM kAraNamekasya mayUracandrakasyApi |

nAsarvajJairjJaiyaM sarvajJajJAnabalaM hi tajjJAnam"
|| ( ) iti |

tAnyetAni catvAryajJAnakAraNAni bhavanti | teSAM
kvacidekam, kvacid dve, kvacit

trINi, kvaciccatvArIti sambhavato yojyAni |

ityAtmahitapratipattisampad iti vistara:-AtmahitAya
pratipattirAtmahitapratipatti:,

Atmahitapratipatte: sampadAtmahitapratipattisampat,
phalaniSpattirityartha: | sA ceyaM sampad

jJAnaprahANasampatsvabhAvA veditavyA |
parahitapratipattisampad api tathaiva vacanIyA |

apare vyAcakSate-Atmahitapratipatti: =
AtmahitapratipAdanam, Atmahitopagraha

ityartha:, tasyA: sampad Atmahitapratipattisampat | evaM
parahitapratipattisampadapi vyAkhyeyA |

sA puna: sarvadu:khopazamanirvANapariprApaNasvabhAvA;
"saMsArapaGkAjjagadujjahAra" iti

vacanAt | saMsaraNaM saMsAra: = AjavaJjavIbhAva:,
janmamaraNaparamparetyartha: | atha vA-

saMsarantyasmin sattvA iti saMsAra: = traidhAtukam |
saMsAra: paGka iva saMsArapaGka:; paGkasAdharmyAt

| ata Aha-saMsAro hi jagadAsaGgasthAnatvAd
duruttaratvAcca paGkabhUta iti | paGke hi loke'va-

sAdAtmakatvAdAsaGgasya sthAnam, ata eva ca duruttara: |
caJcalatvAd vA parAzrayottaraNIyatvAd  vA duruttara: |
saMsAro'pi hi tRSNAbhiSyanditatvAdAsaGgasthAnam,
duruttarazca dRSTivicikitsA-

viSpanditena | buddhApAzrayottaraNIyatvena vA duruttara:
| tatrAvamagnaM tAdAtmyAnupravezata:,

samudAyAvayavarUpato vA | jagatsattvaloka: | atrANam
anAkrandam | anukampamAna: karuNAya-

mAno bhagavAn | saddharmadezanAhastapradAnai: |
saddharmadezanaiva hastA:, teSAM pradAnAni,
uttAraNIya-

bahutvAd bahuvacanam, tai: | yathAbhavyamabhyuddhRtavAn |
yathAbhavyamityanucyamAnamapi gamyate;

loke tathA dRSTatvAt | tadyathA-`brAhmaNAnAnIya
bhojayAmAsa' ityukte ye tatra bhojayituM zaktA

grAme nagare vA sannihitAstAneva bhojayAmAseti gamyate;
sarvalokabrAhmaNAnAM bhojayituma-

zakyatvAt | evamihApi yo jano bhavyo'bhyuddhartum,
tamevAbhyuddhRtavAniti | ato yathAbhavyamiti

vyAcaSTe |

"tasmai namaskRtya" iti zirasA praNipatya |
kriyAspadIbhUtatvAnnama:zabdasya

praNipatyArtho namaskRtyazabdo bhavati | praNipAtazca
loke zirasA pratIta iti `zirasA' ityAha |

@008

zirasA praNipatya | yathArtham = aviparItaM zAstIti
yathArthazAstA | anena parahitaprati-

-------------------

bAGmanonamaskAro'pyatrAnuktasiddho
guNAkhyAnapUrvakatvAnmanaskarmapUrvakatvAcca
kAyakarmaNa: |

`tasmai' iti kiMlakSaNeyaM caturthI ? atra bahavo
vyAkhyAnakArA muhyanti |

AcAryaguNamati:, tacchiSyazcAcAryavasumitra
Ahatu:-"nama:zabdayoge caturthI-

`nama:svastisvAhAsvadhAlaMvaSaDyogAcca" (pA^ sU^
2.3.16) iti, tadetadayuktam;

svatantrasya nama:zabdasya yoge sA caturthI bhavati,
asvatantrazcAyaM nama:zabda:; kriyAspadI-

bhUtatvAt | ata eva cAnenaivAcAryeNa vyAkhyAyuktau "
namaskRtya muniM mUrdhnA" iti karmalakSaNA

dvitIyA prayuktA | tasmAnna nama:zabdayoge caturthIti |

dvitIyAyA: sthAne caturthI prayuktetyapare;
tadidameSAmicchAmAtram, na hi lakSaNa-

masyAstIti |

kena tarhIyaM caturthI ? sampradAnalakSaNeyaM caturthIti
vyAcakSmahe | kathaM sampradAnasaMjJA ?

"karmaNA yamabhiprati sa sampradAnam" (pA^ sU^ 1.4.32) iti
cUrNikAreNa karmazabda

ubhayathA varNyate-pAribhASikaM karma, laukikaM ceti |
tatra yadA "karturIpsitatamaM karma"

(pA^ sU^ 1.4.49) iti pAribhASikaM karmAzrIyate, tadA
karturIpsitatamena yamabhipraiti sa

sampradAnasaMjJo bhavati-brAhmaNAya gAM
prayacchatItyetat siddhaM bhavati | yadA tu karma kriyeti

laukikaM karmAzrIyate, tadA kriyayA yamabhipraiti sa
sampradAnasaMjJo bhavatIti, tadetat siddhaM

bhavati-yuddhAya sannahyati, patye zeta iti |
sannahanakriyayA yuddhamabhipraiti kartA, zayanakriyayA

patimiti yuddhAdInAM sampradAnasaMjJA siddhA bhavati |
tathehApi namaskArakriyayA zAstAra-

mabhipraityAcArya:, tasmAcchAstari sampradAnasaMjJA |
sampradAnasaMjJAyAM satyAM "sampradAne caturthI"

(pA^ sU^ 2.3.13) iti caturthI bhavati | evaM ca kRtvA-

"pUrva praNamya vadatAM pravarAya zAstre" ( )

"pramANabhUtAya jagaddhitaiSiNe praNamya zAstre
sugatAya tAyine" (pra^ samu^ 1.1)

ityevamAdIni kAvyazAstrAntaroktAni zabdarUpANi
sunItAni bhavanti |

yadi tarhi sampradAnasaMjJaiveSyate, `namaskRtya muniM
mUrdhnA' ityatra dvitIyA na prApnoti ?

naiSa doSa:; vivakSAta: kArakANi bhavanti | yadA
karmavivakSA tadA dvitIyA, yadA sampradAnavivakSA

tadA caturthI-ityubhayamapi siddhaM bhavati |

"yathArthazAstre" iti zAstrityauNAdika: zabda:
"tRntRcau zaMsikSadAdibhya: saMjJAyA

cAniTau" (u^ 2.93) iti tRnpratyayAnto'niT zAsteti bhavati
| nanu ca saMjJAyAM zAsteti

bhavati, na ceyaM saMjJA ? saMjJaiveyam | dvividhA hi
saMjJA-vizeSasaMjJA, sAmAnyasaMjJA ca |

vizeSasaMjJA-devadatta:, yajJadatta iti |
sAmAnyasaMjJA-mAtA, pitetyevamAdikA | mAtrAdayo'pi

hi tatra saMjJAyAmeva nipAtyante-"naptRneSTRtvaSTRr
kSattRhotRpotRbhrAtRjAmAtR mAtRpitRduhitR" (u^

2.94) iti | tena yathA sarvAsAM mAtR#NAmiyaM saMjJA
mAteti, sarveSAM ca pitR#NAM piteti, evaM

sarveSAM ca zAstR#NAmiyaM saMjJA-zAsteti | sa tu
zAstA dvividho bhavati-ayathArtha:, yathArthazca |

@009

pattyupAyamasyAviSkaroti | yathAbhUtazAsanAcchAstA
bhavannasau saMsArapaGkAjjagadujjahAra,

na tvRddhivarapradAnaprabhAveNeti |

tasmai namaskRtya kiM kariSyati ? ityAha-zAstraM
pravakSyAmi | ziSyazAsanA-

cchAstram |

kiM zAstram ? ityAha-abhidharmakozam ||1||

ko'yamabhidharmo nAma ?

prajJA'malA sAnucarA'bhidharma:,

tatra prajJA dharmapravicaya: | amaleti anAsravA |
sAnucareti saparivArA |

evamanAsrava: paJcaskandhako'bhidharma ityuktaM bhavati |
-------------------

ayathArthazca pUraNAdi:, yathArthazca tathAgata iti |
ato vizinaSTi-yathArthamaviparItaM zAstIti

yathArthazAstA | etacca vizeSaNaM
parahitapratipattyupAyasUcanArtham | ata evAha-parahita-

pratipattyupAyamasyAviSkaroti ityevamAdi | na
tvRddhivarapradAnaprabhAveNa iti | prabhAvazabda:

pratyekamabhisambadhyate-
RddhiprabhAveNa,varapradAnaprabhAveNeti |
RddhiprabhAvastadyathA-viSNo-

rvizvarUpasandarzanam |
varapradAnaprabhAvastadyathA-mahezvaro varaM prayacchatIti
pravAda: | atha vA

tripado dvandva:-Rddhizca varapradAnaM ca prabhAva zceti |
prabhAva: = zaktivizeSa: | nanu ca buddhA api

kadAcid RddhiprAtihAryaM vineyAnAmupadarzayanti ?
astyetadevam; api tvAvarjanamAtraM tu teSAm |

anuzAsanIprAtihAryeNa tu
rAgAdipratipakSabhAvanAkrameNa saMsArottaraNaM bhavati
|

kiM kariSyatIti prazna: | namaskRtyeti ktvAvidhe:
kriyAntarApekSatvAt | samAna-

kartRkayorhi pUrvakAle ktvAvidhirbhavati | (dra^-pA^ sU^
7.1.37)

"zAstraM pravakSyAmi" iti | arthavizeSAbhidyotako
nAmasamUha: = zAstram | kSaNikatvAt

samUhAnupapattiriti cet, na;
tadgrAhakabuddhirUpasamUhakalpanAt |
ziSyazAsanAcchAstram iti |  kiM zAstram iti | kiM
nAmadheyamityabhiprAya: |

abhidharmakozam iti | asya nirvacanaM vakSyate | AstAM
tAvadetat ||1||

avayavArthAvabodhapUrvaka: samudAyArthAvabodha
ityavayavArtha tAvat pRcchati-

ko'yamabhidharmo nAma iti ?

"prajJAmalA sAnucarAbhidharma:" iti | dharmapravicayakAle
prajJA pradhAnamiti mukhyavRttyA

prajJAgrahaNam | amaletyanAsravA;
malAnAmAsravaparyAyatvAt | sAnucareti saparivArA |
rAjJA samaM

carannapi bhRtyo rAjAnucara ityucyate,
tadanuvRttikAritvAt; tathehApi samakAlaM caranto'pi

tatsahabhuvo dharmA anucarA evocyante | ke punaste ?
cittacaittA anAsravasaMvarA jAtyAdayazca

cittaviprayuktA iti | nanu ca cittaM caittebhya: pradhAnam,
tathA hi-cittasyeme citte vA bhavAzcaittA

iti, tena prajJaiva cittasya parivAro'rhati, na tu cittaM
prajJAyA:, caitasikatvAt ? astyetat;

api tu dharmapravicayakAle prajJA caittasyApi sarvasya
kalApasya rAjAyate | kvacit kazcid dharma:

@010

eSa tAvat pAramArthiko'bhidharma: ||

sAMketikastu-

tatprAptaye yApi ca yacca zAstram |

yApi ca zruta-cintA-bhAvanAmayI sAsravA prajJA,
upapattipratilambhikA ca

sAnucarA | yacca zAstram asyA: prAptyarthamanAsravAyA:
prajJAyA:, tadapi tatsambhArabhAvAd  

-------------------

anAsrava: paJcaskandhaka iti | anAsravasaMvarastasmin
kalApe rUpaskandha:, yA

vedanA sa vedanAskandha:, yA saMjJA sa saMjJAskandha:,
cetanAdijAtyAdaya: saMskAraskandha:,

vijJAnaM cAtra vijJAnaskandha: |

eSa tAvat iti | tAvacchabda: kramArtha: | pAramArthika iti
| paramArtha eva pAramArthika: |

paramArthe vA bhava: pAramArthika: | paramArthena vA
dIvyati caratIti vA pAramArthika: | sAMketikastu

sAMvyavahArika: |

"tatprAptaye yApi ca" iti | prajJA sAnucarA so'bhidharma
iti cAtrAdhikRtam | tasyA

anAsravAyA: prajJAyA: prAptyartha sAkSAt
pAramparyeNa vA yA zrutamayI cintAmayI ca bhAvanAmayI

ca prajJA sAsravA, yA copapattipratilambhikA sAnucarA
sApi sAMketiko'bhidharma: | tatra

zrutaprayogajA zrutamayI, yuktinidhyAnaprayogajA
cintAmayI, bhAvanAprayogajA bhAvanAmayI,

upapattipratilambhajA upapattipratilambhikA |
upapattipratilambho'syAstIti "ata iniThanau"

(pA^ sU^ 5.2.115) iti ThanvidhAnAnna vRddhi: |
zrutacintAmayI, upapattipratilambhikA,

bhAvanAmayI cArUpyAvacarI catu:skandhako'bhidharma:;
anuparivartakarUpAbhAvAt | rUpAvacarI

tu dhyAnasaMvarasadbhAvAt paJcaskandhako'bhidharma: |

"yacca zAstram" iti | abhidharmazAstramabhipretam | tattu
sAnucaram, na sAnucaramiti

vyAkhyAbheda: | kecit tAvadacittacaitasikakalAparUpatvAt
sAnucaramiti nAnuvartayanti |

jAtyAdisambhavAt kecidanuvartayanti-"ekaskandhako
hyasAvabhidharma:, dviskandhako vA,

tasya ca jAtyAdaya: santi" iti |

anye vyAcakSate-zAstramiti jJAnaprasthAnam | tasya
zarIrabhUtasya SaTpAdA:-

prakaraNapAda:, vijJAnakAya:, dharmaskandha:,
prajJaptizAstram, dhAtukAya:, saGgItiparyAya iti |

atastadapi zAstraM sAnucarameva pAramparyeNa
pAramArthikAbhidharmaprAptaye sAGketiko'bhidharma

ityucyate | upapattipratilambhikA hi prajJA
zAstrazravaNAt tadarthamanusarati, tasyA: zrutamayI,

zrutamayyAzcintAmayI, cintAmayyA: sAsravA
bhAvanAmayI, tasyA anAsravA prajJA jAyata

ityanukrama: |

tadayam iti | taditi vAkyopanyAsa: | ayaM
svalakSaNadhAraNatvena nirukta: pAramArthika-

sAGketikAbhidharma: | paramArthadharmam iti | paramasya
jJAnasyArtha: paramArtha:, paramo vA artha:

paramArtha:, sarvadharmAgratvAt paramArtha:;
paramArthazcAsau dharmazca paramArthadharma: |
dharmalakSaNaM veti |

svasAmAnyalakSaNam-`khakkhaTalakSaNa: pRthivIdhAtu:',
`anityaM du:kham' ityevamAdi |

@011

`abhidharma:' ityucyate | nirvacanaM tu-svalakSaNadhAraNAd
dharma: | tadayaM paramArthadharmaM vA

nirvANaM dharmalakSaNaM vA pratyabhimukho dharma
ityabhidharma: |

ukto hyabhidharma: ||

idaM tu zAstraM kathamabhidharmakozam ?

tasyArthato'smin samanupravezAt

sa cAzrayo'syetyabhidharmakozam ||2||

sa hi zAstrasaMjJako'bhidharma etasminnarthato
yathApradhAnamantarbhUta ityetacchAstraM

tasya kozasthAnIyaM bhavati |

atha vA-so'bhidharma etasyAzrayabhUta: zAstrasya, tato
hyetannirAkRSTam, ata:

sa evAsyAbhidharma: koza ityetacchAstramabhidharmakozam
||2||

kimartha punarabhidharmopadeza: ? kena cAyaM prathamata
upadiSTo yata AcAryo-

'bhidharmakozaM vaktumAdriyata iti ? Aha-

-------------------

tatpratyabhimukha: pratilambhAya pratiSedhAya avabodhAya vA
pratibodhAya vAbhimukho dharma: abhidharma: |

"kugatiprAdaya:" (pA^ sU^ 2.2.18) iti tatpuruSasamAsa: |
nanu ca "lakSaNenAbhipratI

Abhimukhye" (pA^ sU^ 2.1.14) ityavyayIbhAva: prApnoti ?
yadA hyabhirlakSaNena saha

samasyate tadAvyayIbhAva:, tadyathA-abhyagni zalabhA:
patanti, zalabhapatanamagninA lakSyate,

so'gnirasya lakSaNam | na tvayaM dharmo'nyasya lakSaNam,
kiM tarhi ? lakSya:; svayamevAbhimukhyAt |

zAstrAkhyo'pi sAMketiko'bhidharma: prApaNAya
abhidyotanAya vA nirvANaM dharmalakSaNaM vA

pratyupaniSadbhAvenAbhimukha:, kimaGga pAramArthika iti !
atastatpuruSasamAsenAbhidharma iti siddhaM

bhavati |

ukto hyabhidharma iti |
svabhAvaprabhedanirvacanato'vayavArtho'vabuddha: |
samudAyArthastu

na tAvadityata: samudAyArthaM pRcchati-idaM tu zAstraM
kathamabhidharmakozam iti |

"tasyArthato'smin" iti | tasyAbhidharmasaMjJakasya
zAstrasyAnantaroktatvAd grahaNam |

arthata iti | na vyaJjanata iti | arthato'yamanupravezo na
sAkalyena, tasmAd | yathApradhAna-

mitavyayIbhAva: | antarbhUta: praviSTa: | iti
etacchAstraM madIyaM tasya arthasya kozasthAnIyaM

bhavati kozasadRzam | etasminnarthe
SaSThItatpuruSasamAsa:-abhidharmasya kozo'bhidharmakoza

iti | yatra hyasi: pravizati sa tasya koza: |

atha vA-sa: abhidharmo jJAnaprasthAnAdiretasya madIyasya
zAstrasya AzrayabhUta: |

tato hyArSAdabhidharmAdetanmadIyaM zAstraM
nirAkRSTam | arthata ityadhikRtam | ata: sa evAsya

abhidharma: koza ityetasminnarthe
bahuvrIhisamAsa:-abhidharma: kozo'syetyabhidharmakozam |

yato hyasirnirAkRSyate sa tasya koza iti
etacchAstramabhidharmakozamiti | samudAyArtho-

'pyasyAvagamita iti sUcayati ||2||

@012

dharmANAM pravicayamantareNa nAsti

klezAnAM yata upazAntaye'bhyupAya: |

klezaizca bhramati bhavArNave'tra loka-

staddhetorata udita: kilaiSa zAstrA ||3||

yato vinA dharmapravicayena nAsti klezopazamAbhyupAya:,
klezAzca lokaM bhramayanti

saMsAramahArNave'smin, atastaddhetostasya
dharmapravicayasyArthe zAstrA kila

buddhenAbhidharma ukta:; na hi vinA abhidharmopadezena
ziSya: zakto dharmAn pravicetumiti |

-------------------

kimartha punarabhidharmopadeza: | kiM prayojanamityartha: |
saprayojanasya hi zAstrasya pratyAsa:

sAdhurbhavati, na niSprayojanasya | kena cAyaM prathamata
upadiSTa: | kena cAyamabhidharma Adito

dezita: | AptopadiSTasya hi zAstrasya pratyAso'rharUpa:
syAdityabhiprAya: | `prathamata:' iti

vizeSaNam | bhadanta kAtyAyanIputrAdInAM
piNDIkaraNena pazcAdupadezasya siddhatvAt | prathamata

upadeze hi vivAda: | yata iti vistara:-yata: kAraNAt,
AcArya: zAstrakAra:, abhidharmakozaM

pratyAsazAstram, vaktuM praNetum, Adriyate AdaraM
karotityartha: |

evaM kRte praznadvaye'bhidharmazAstrasya saprayojanatAm,
AptopadezatAM ca pradarzayannAha-

"dharmANAM pravicayam" iti | vistara:-yato vinA
dharmapravicayena | `rUpaM vedanAnityaM

du:kham' ityevamAkAreNa | nAsti klezopazamAbhyupAya: |
anya iti vAkyazeSa: | sa eva tu

klezopazamAbhyupAya ityarthAdApannaM bhavati |
tadyathA-`nAhAreNa vinA prANasandhAraNopAya:'

ityukte `sa evAhAra: prANasandhAraNopAya:
`ityarthAdApannaM bhavati, tadvadetat |

yadi klezopazamo na syAt, kiM syAd ? ityata
Aha-"klezaizca bhramati bhavArNave'tra

loka:" iti | anena klezopazamasyAvazyakartavyatAM
darzayati | bhava: = saMsAra ityeko'rtha: |

bhava evArNavo bhavArNava:, majjanasthAnasAdharmyAt
samudrakalpo bhava:, etasmin bhavArNave | atra

pratyakSIkRtapaJcopAdAnaskandhalakSaNa
vyatiriktabhavapratiSedhArtham atragrahaNam | atra loko
bhramati;

tAdAtmyAvasthAnAt | tAdAtmyAvasthAnato'pi
hyadhikaraNanirdezo dRzyate, tadyathA-

anyapAdapAnupayogena palAzeSvArAma: sthita iti | vRttau
tu hetvarthatAM tRtIyAyA: sUcayatA

hetumaNNicA hetvartha ukta: | klezAzca lokaM
bhramayantIti | ata iti | uddiSTahetupratyAmnAya: |

yata evam, ata uddiSTo'bhidharma ityartha: | dharmapravicaya:
klezopazamopAyo nAnyo dharma

ityabhidharmopadezaka: sambandha iti | ata uktam-"taddheto:"
iti | sa eva hetustaddhetu:,

tasya tasmAdvA taddhetoriti | tasya dharmapravicayasyArthe hi
dharmopadezahetuko dharmapravicaya: | kathaM

nAma dharmapravicaya: syAditi ? abhidharma upadiSTa:
zAstrA buddhenAta eva | na hi vinAbhidharmopadezena

ziSya: zakto dharmAn pravicetum iti |

"udita:" iti vaderniSThAyAM kRtasamprasAraNasyaitad
rUpam, na tviNa utpUrvasya;

arthAyogAt | udita ityukta:, upadiSTa ityeko'rtha: |

@013

sa tu prakIrNa ukto bhagavatA,
bhadantakAtyAyanIputraprabhRtibhi: piNDIkRtya sthApita:

sthaviradharmatrAtodAna-vargIyakaraNavadityAhur
vaibhASikA: ||3||

katame punaste dharmA yeSAM
pravicayArthamabhidharmopadeza: ? ityAha-

sAsravA'nAsravA dharmA:,

eSa sarvadharmANAM samAsanirdeza: ||

tatra katame sAsravA dharmA: ? ityAha-

saMskRtA mArgavarjitA: |

-------------------

"kila" iti kilazabda: parAbhiprAyaM dyotayati |
AbhidharmakANAmetanmatam, na

tvasmAkaM sautrAntikAnAmiti bhAva: | zrUyante
hyabhidharmazAstrANAM kartAra:,
tadyathA-jJAnaprasthAnasya

Arya kAtyAyanIputra: kartA, prakaraNapAdasya
sthaviravasumitra:, vijJAnakAyasya sthaviradevazarmA,

dharmaskandhasya Arya zAriputra:, prajJaptizAstrasya Arya
maudgalyAyana:, dhAtukAyasya pUrNa:,

saGgItiparyAyasya mahAkauSThila: |

ka: sautrAntikArtha: ? ye sUtraprAmANikA:, na tu
zAstraprAmANikAste sautrAntikA: |

yadi na zAstraprAmANikA:, kathaM teSAM
piTakatrayavyavasthA-sUtrapiTaka:, vinayapiTaka:,

abhidharmapiTaka iti, sUtre'pi hyabhidharmapiTaka:
paThyate-traipiTako bhikSuriti ? naiSa doSa:;

sUtravizeSA eva hi arthavinizcayAdayo'bhidharmasaMjJA:,
yeSu dharmalakSaNaM varNyate, etadAzaGkA-

nivRttyarthamAhu: | sa tu prakIrNa ukto bhagavateti |
vistara:-yathA sthaviradharmatrAtena udAnA:

`anityA vata saMskArA:' ( ) ityevamAdikA vineyavazAt
tatra tatra sUtra uktA

vargIkRtA ekasthIkRtA:; evamabhidharmo'pi
dharmalakSaNopadezasvarUpo vineyavazAt tatra tatra

bhagavatokta: | sthavira
kAtyAyanIputraprabhRtibhirjJAnaprasthAnAdiSu
piNDIkRtya sthApita iti |

AhurvaibhASikA: | vibhASayA dIvyanti caranti vA
vaibhASikA:, vibhASAM vA vidanti vaibhASikA: |

ukthAdiprakSepAT Thak (dra^-pA^ sU^ 4.2.60) ||3||

"sAsravAnAsravA dharmA:" iti sahAsravai: sAsravA:, na
santyAsravA eSvityanAsravA:,

sAsravAzcAnAsravAzceti samAsa:
svasAmAnyalakSaNadhAraNAd dharmA: |  eSa
sarvadharmANAM samAsanirdeza iti | etAvanto dharmA
yaduta sAsravAzcAnAsravAzca,

naitadvyatiriktA dharmA: santi,
tasmAdAha-sarvadharmANAmiti | samAsanirdeza iti
saMkSepanirdeza: |

vistaranirdezastu pazcAdA zAstraparisamApterbhaviSyati |
anye'pi samAsanirdezA: santi-

saMskRtAsaMskRtA:, rUpyarUpiNa:,
sanidarzanAnidarzanA ityevamAdaya:, kimarthamayameva
samAsanirdeza

ukta: ? yasminnukte na paryanuyoga: | atha
vA-sAMklezikavyAvadAnikapakSapradarzanArtham;

tadarthatvAcchAstrasya | tatpakSadvayAvabodhe hi
saMklezapakSamapahAya vyavadAnapakSAsevanAnnizreya-

sAvAptirbhavet |

"saMskRtA mArgavarjitA: sAsravA: " iti | saMskRtA eva,
nAsaMskRtA: | hetupratyayajanitA

rUpAdaya: saMskRtA: | kiM sarve ?
netyAha-mArgavarjitA: | mArgasatyena varjitA: |
mArgasatyasya

@014

sAsravA:,

mArgasatyaM varjayitvA'nye sarve saMskRtA: sAsravA: |

kiM kAraNam ?

AsravAsteSu yasmAt samanuzerate ||4||

kAmaM nirodhamArgasatyAlambanA api AsravA upajAyante, na
tvanuzerate tatreti

na tayo: sAsravatvaprasaGga: | yathA tatra nAnuzerate, tat
pazcAdanuzayanirdeza (abhi^

ko^ 5.18) eva jJApayiSyAma: ||4||

uktA: sAsravA: ||  -------------------

saMskRtatvAt prasaGga ityata evaM vizinaSTi | etaduktaM
bhavati-mArgasatyaM varjayitvA sarve saMskRtA:

sAsravA iti |

kathaM punaste sAsravA: ? yadyAsravasamprayogAt ?
kliSTA eva cittacaittA: sAsravA:

syurnAnye; athAsravasahotpAdAt ? kasyAM santatau
samudAcaratklezasya sattvasya yathAsambhavaM

paJcopAdAnaskandhA: sAsravA: syu:,
nAsamudAcaratklezasya, nApi bAhyA dharmA:;
athAsravANAM

ya AzrayAste sAsravA iti ?
SaDevAyatanAnyAdhyAtmikAni sAsravANi syu:;
athAsravANA-

mAlambanAni sAsravANi ? nirodhamArgasatyamapi sAsravaM
prApnoti; UrdhvA ca bhUmirUrdhva-

bhUmyAlambanairAsravai: sAsravA syAditi ? ata
Aha-"AsravAsteSu yasmAt samanuzerate"

iti | tasmAt sAsravA iti
pUrvamevAdhyAhAryastasmAcchabda: | anuzerata iti puSTiM
labhanta ityartha: |

pratiSThAM labhanta ityartho vA | puSTilAbhe
pratiSThAlAbhe vA te rAgAdaya: santAyante |

apare vyAcakSate-yathA `anuzete mamAyamAhAra:' iti
pathyo'nuguNIbhavatItyartha:,

tathA rAgAdayo'pi teSu dharmeSvanuzerate,
anuguNIbhavantItyartha: |
rAgAdyabhiSyanditakarmanirvartitA

hi sAsravA dharmA:, "karmajaM lokavaicitryam" (abhi^ ko^
4.1) iti vacanAt |

pratyayAnuguNyenAnuzerate puSTiM labhanta ityanuzayA: |
anuzerate anuguNA vartante pratyayA eSviti

vAnuzayA: | anuzayanaM caiSAmAlambanata: samprayogato
vA draSTavyam |

guNamatistvAcArya iha vyAcaSTe-"kiM kAraNaM yat
sarvadharmeSvAsravANAmAlambanIbhavatsu

saMskRtA eva mArgavarjitA: sAsravA ucyanta iti ? sarve
dharmA AsravANAmAlambanam" iti |

anAbhidharmikIyametat;
AkAzapratisaMkhyAnirodhayorAsravAnAlambanatvAt |
SaDeva hyanuzayA

anAsravAlambanA: paThyante, te ca nirodhamArgAlambanA
eva;

"mithyAdRgvimatI tAbhyAM yuktAvidyAtha kevalA |

nirodhamArgadRgdheyA: SaDanAsravagocarA: ||" (abhi^ ko^
5.14)

iti vacanAt | tasmAnna sulikhitametaditi pazyAma: |

kAmamiti yadyapItyartha: | atha vA-kAmamiti
nipAto'bhyupagamArtha: | abhyupagamyata

eva nirodhamArgasatyAlambanA api AsravA upajAyanta
ityartha: | tatra nirodhamArgasatyayo: |

anuzayanirdeza eva jJApayiSyAma iti |
"nAnAsravordhvaviSayA asvIkArAd vipakSata:" (abhi^

ko^ 5.18) ityatra |

@015

anAsravA: katame ?

anAsravA mArgasatyaM trividhaM cApyasaMskRtam |

katamat trividhamasaMskRtam ?

AkAzaM dvau nirodhau ca;

katamau dvau ? pratisaGkhyAnirodha:,
apratisuGkhyAnirodhazceti | etadAkAzAdi

trividhamasaMskRtaM mArgasatyaM cAnAsravA dharmA: |
-------------------

yaddhi vastvAtmadRSTitRSNAbhyAM svIkRtaM bhavati,
tatrAnye'pyanuzayA anuzayitumutsahante;

Ardra iva paTe rajAMsi saMsthAtum | na caivamanAsravam,
nApyUrdhvA bhUmi:; ato na tadAlambanA-

steSvanuzerate | vipakSabhUtau ca nirvANamArgau
tadAlambanAnAM klezAnAm, UrdhvA ca bhUmiradharANAm,

ato'pi na teSu pratiSThAM labhante; tapta ivopale talAni
pAdAnAmiti ||4||

"anAsravA mArgasatyaM trividhaM cApyasaMskRtam" iti |
arthApattisiddhatvAnna sUtrayitavya-

metad ?-ityevaM codye AcArya
guNamatistAvadAha-"vaktavyamevedam, kiM kAraNam ?
dvividho

hi mArga:-laukika:, lokottarazca | ato vizeSArthaM
punarabhidhIyate | ata eva cAtra

mArgasatyagrahaNam | prasiddhaM cArthApattyA gamyate,
nAprasiddham | aprasiddhaM cAsaMskRtamiti |

apare vyAcakSate-tRtIyarAzyAzaGkAnivRttyarthamartha
#pattisiddhamapyetat punarucyate | yathA

hi tisro vedanA bhavanti-sukhA, du:khA, adu:khAsukhA ceti;
evaM dharmA api sambhAvyaren-

sAsravA:, anAsravA:, sAsravAnAsravAzceti | atha
vA-naiva sAsravA nAnAsravAzceti | tena

ye'rthApattyA nirastA: kiM te'nAsravA eva ? utAho
sAsravAnAsravA eva ? AhosvinnobhayathA ?

iti sandihyeta | asti hi sAsravAnAsravatvavikalpAvakAza: |
kathamiti ? vaibhASikaprakriyayA

tAvat "dvidhA sAnuzayaM kliSTamakliSTamanuzAyakai:"
(abhi^ ko^ 5.32) iti vacanAd ye

cakSurAdayo bAhyA vA
rUpAdayo'kliSTAste'nuzayAnairevAsravai: sAsravA:,
nAnanuzayAnai: | prahINai-

stairananuzayAnairAsravairna sAsravA: |
aprahINaistvantata: parasantAnagatairapi sAsravA eveti
dArSTAntika-

prakriyayApi ca cakSurAdayo'rhatsantAnagatA bAhyAzca
rUpAdayo'nAsravA:, AsravANAmanAzrayatvAt;

sAsravAzca te, AsravANAma pratipakSatvAditi
pArthAyikaM sAsravAnAsravatvaM cakSurAdInAM kalpyata

iti sandeha: | tatsandehavinivRttyarthamidamucyate-"anAsravA
mArgasatyaM trividhaM cApyasaMskRtam"

iti | niSparyAyamanAsravA evAmI, na sAsravA yathoktamiti
punarvacanam | te tarhi arhaccakSurAdayo

vaibhASikai: kva pakSe nikSeptavyA:-kiM sAsravapakSe,
athAnAsravapakSa iti ? sAsravapakSa iti ta

Ahu: |

kathaM prahINairAsravaiste sAsravA vyavasthApyante ?
yeSvAsravA anuzerate, anuzayitavanta:,

anuzayiSyante vA, te sAsravA: |
traikAlikArthavivakSayApi hi loke vartamAnakAlaprayogo

dRzyate-ya: prajA rakSati sa rAjeti, yo'pi rakSitavAn
yo'pi rakSiSyati sa cApi rAjeti

gamyata eveti ata evaM vyAkhyAyate |

atha vA-yadyapi te prahINairAsravairna sAsravA:,
aprahINaistvaparimitairAsravairantata:

parasantAnagatairapi sAsravA eva bhavanti |

@016

kiM kAraNam ? na hi teSvAsravA anuzerata iti |

yadetat trividhamasaMskRtamuddiSTam,

tatrAkAzamanAvRtti: ||5||

anAvaraNasvabhAvamAkAzam, yatra rUpasya gati: ||5||

-------------------

nanu ca samAsanirdezAdeva "sAsravAnAsravA dharmA:"
(abhi^ ko^ 1.4) iti

tRtIyarAzyaprasaGga: ? na; tatraikazeSanirdezasambhavAt
| sAsravAzcAnAsravAzca sAsravAnAsravAzceti

sAsravAnAsravA ityekazeSa: | asarUpANAmapyekazeSa
iSyate, "guNo yaGluko:" (pA^ sU^

7.4.83) iti yathA |

apare punarAhu:- arthApattyA siddhamevaitat,
spaSTIkaraNArthaM tu prapaJca ucyate | tadyathA-

"vizeSaNaM vizeSyeNa bahulam" (pA^ sU^ 2.1.57)
ityanenaiva sarvaM siddham "pUrvakAlaikasarva-

jaratpurANanavakevalA: samAnAdhikaraNena" (pA^ sU^
2.1.49) ityevamAdiprapaJca ucyate,

tadvadetat |

katamat trividhamasaMskRtamiti | apratItatvAt pRcchati |
trividhagrahaNamiyattA-

vadhAraNArtham | santi hi kecid `ekamevAsaMskRtaM
nirvANam' ityAhu:, yathA vAtsIputrIyA: |

`paramANvAdayo bahavo'saMskRtA:' iti vaizeSikA: |
tanmatapratiSedhArthamiyattAvadhAraNam |

katamau dvau iti pratisaMkhyA'pratisaGkhyAnirodhAveva
pRcchati, nAkAzam; AkAzasya  loke prasiddhatvAt |

"tatrAkAzamanAvRti:" iti | `tatra' iti nirdhAraNe,
vAkyopanyAse vA | avakAzaM

dadAtItyAkAzamiti nirvacanam | bhRzamasyAnta: kAzante
bhAvA ityAkAzamityapare | anAvRtti: =

anAvaraNam, kartRsAdhanaM karmasAdhanaM vA |

yo dharmo'nyAn dharmAnnAvRNoti, anyairvA nAvriyate tat
anAvaraNasvabhAvamAkAzam |

tadapratyakSaviSayatvAdanyadharmAnAvRtyAnumIyate, na
tvAvaraNAbhAvamAtram | ata eva ca vyAkhyA-

yate-yatra rUpasya gatiriti |

yadi yannAvRNoti nAvriyate va tadAkAzam, apratighA api
cidAdaya: saMskArAstathaive-

tyAkAzaM prApnuvanti ? na prApnuvanti;
pareSAmAvaraNabhAvAt | Rddhimanto hi cittacaittabalena
pareSAM

gatiM cittAdIn vA vibadhnanti |
pratisaMkhyA'pratisaGkhyAnirAdhau
tarhyavibandhakatvAdAkAzaM prApnuta: ?

na; tayo: saMyogadravyAnutpattidharmANAM
saMyogaprAptiniyatarodhabhUtatvena,
utpattivighrarodhabhUtatvena

cAvaraNabhUtatvAt |

atha vA-yasyAnAvaraNameva lakSaNaM nAnyallakSaNaM
tadAkAzam | tayozcAnyalakSaNamastIti

na tau nirodhAvAkAzaM prApnuta: | asarvagataM
tarhyAkAzamanityaM vA prApnoti, AvaraNAbhAve bhAvAt

tadbhAve cAbhAvAt ? kuDyAdiSu hyanyasvarUpasyAvaraNaM
bhavatIti atrAkAzalakSaNAbhAvaprasaGga: |

kuDyAdyapagame ca punastadbhavatItyanityaM prApnoti ?
nAnityaM prApnoti; tatrApi kuDyAdyavakAza-

dAnAdAkAzamastyeva | yadi hi tatrAkAzaM na syAt,
tasyaiva kuDyAderanavakAzatvAdavasthAnaM na

@017

pratisaGkhyAnirodho yo visaMyoga:,

ya: sAsravairdharmaivisaMyoga: sa pratisaGkhyAnirodha: |
du:khAdinAmAryasatyAnAM prati

pratisaGkhyAnaM pratisaGkhyA = prajJAvizeSastena
prApyo nirodha: pratisaGkhyAnirodha:,

madhyapadalopaM kRtvA, gorathavat |

kiM punareka eva sarveSAM sAsravANAM dharmANAM
pratisaGkhyAnirodha: ? netyAha | kiM

tarhi ?

pRthak pRthak |

yAvanti hi saMyogadravyANi tAvanti visaMyogadravyANi |
anyathA hi du:khadarzana-

heyaklezanirodhasAkSAtkaraNAt
sarvaklezanirodhasAkSAtkriyA prasajyeta | sati caivaM

zeSapratipakSabhAvanAvaiyarthyaM syAt |

-------------------

syAt | yattu tatra rUpAntarasyAnavasthAnam, tat
kuDyAdyAvaraNAt, nAkAzAbhAvAt | uktaM hi

bhagavatA-"pRthivI, bho gautama, kutra pratiSThitA ?
pRthivI, brAhmaNa, abmaNDale pratiSThitA |

abmaNDalaM, bho gotama, kva pratiSThitam ? vAyau
pratiSThitam | vAyurbho gotama, ka pratiSThita: ?

AkAze pratiSThita: | AkAzaM, bho gautama, kutra
pratiSThitam ? atisarasi mahAbrAhmaNa, atisarasi,

mahAbrAhmaNa ! AkAzaM brAhmaNa
apratiSThitamanAlambanam" ( ) iti vistara: |

tasmAdastyAkAzamiti vaibhASikA: ||5||

"yo visaMyoga:" iti |
vizeSaNenAnityatAnirodho'pratisaMkhyAnirodhazca
vyudastau

bhavata: | na hi visaMyogalakSaNau tau nirodhau |
visaMyukti: = visaMyoga:, klezavisaMyuktilakSaNa:,

saMyogaprAptiniyatarodhabhUto vA yo dharma: sa
pratisaMkhyAnirodha: | du:khAdInAmAryasatyAnAmiti

vizeSaNaparigrahAt pratisaMkhyAnam anAsravaiva prajJA
gRhyate | na hi laukikI prajJA du:kha-

satyAdyAkArA, kiM tarhi ?
uttarAdharabhUmizAntAdyudArAdyAkArA | prajJAvizeSa
iti vizeSagrahaNaM

klezaprahANAnantaryamArgaprajJAgrahaNArtham | tena
prajJAvizeSeNa prApyo nirodha iti pratisaMkhyAnirodha: |

madhyapadalopaM kRtvA iti |
"zAkapArthivAdInAmupasaMkhyAnam, zAkapriyA:
pArthivA:

zAkapArthivA:" (pA^ sU^ 2.1.60) itISTyA
madhyapadalopa: | yadi pratisaMkhyayAnAsravaiva

prajJA gRhyeta, laukikamArgaprApyo nirodho na gRhIta
ityavyApi lakSaNaM prApnoti ? nAvyApi; sarvo

hi traidhAtukasAsravavastunirodho'nAsravayA prajJayA
prApyate | na sa nirodho'sti yo laukikyaiva

prajJayA prApyate nAnAsravayeti kiM laukikyA prajJayA
prayojanam ! yo hi laukikena mArgeNa

kazcinnirodha: prApyate, sa eva punarlokottareNa prApyata
eveti lokottaraiva prajJA tatra, na laukikI |

dravyasan pratisaMkhyAnirodha:;
satyacatuSTayanirdezanirdiSTatvAd, mArgasatyavaditi
vaibhASikA: |

"pRthak pRthak" iti nAnetyartha: | yAvanti hi
saMyogadravyANIti | saMyukti: = saMyoga:,

saMyogAya dravyANi saMyogadravyANi | samprayujyate
teSviti vA saMyogA:, saMyogAzca te dravyANi

ceti saMyogadravyANi, sAsravadravyANIti yAvaduktaM
bhavati | "sAsravaM hi dravyaM stambhasthAnIyam,

@018

yattarhyuktam-"asabhAgo nirodha:" iti, asya ko'rtha: ?

`nAsya kazcit sabhAgaheturasti nAsau kasyacit' ityayamasya
vAkyasyArtha:, na

tu nAsya kazcit sabhAgo'stIti ||

ukta: pratisaGkhyAnirodha: ||

utpAdAtyantavighno'nyo nirodho'pratisaGkhyayA ||6||

anAgatAnAM dharmANAmutpAdasyAtyantaM vighrabhUto
visaMyogAd yo'nyo nirodha:

so'pratisaGkhyAnirodha: | na hyasau pratisaGkhyayA labhyate,
kiM tarhi ? pratyayavaikalyAt |

-------------------

samprayojanaM rajjusthAnIyam, pudgalastu
balIvardasthAnIya:" ( ) iti bhagavatoktam |

anyatheti | yadyeka ityartha: |
sarvaklezanirodhasAkSAtkriyeti
samudayAdidarzanabhAvanAheyakleza-

nirodhaprAptirityartha: |
zeSapratipakSabhAvanAvaiyarthyamiti |
zeSaklezasamudayAdidarzanabhAvanAprahAta-

vyAtmakapratipakSamArgotpAdanaM niSprayojanamityartha: |

yattarhyuktamasabhAgo nirodha iti | kvoktam ? sUtre |
pUrvabhartrA vizAkhena gRhapatinA

"kiM sabhAga Arye nirodha: ? iti pRSTayA dharmadinnayA
bhikSuNyoktam-asabhAga AyuSman

vizAkha" (ma^ ni^ 1.44) iti | `apratisadRzo nirodha:'
ityarthamabhisamIkSya pRcchati-

asya ko'rtha iti | bahutve hi sati pratisadRzo'nyatamo
bhavediti parasyAbhiprAya: | nAsya

kazcit sabhAgaheturiti | sabhAgahetu: sabhAga ityeko'rtha:;
hetuzabdalopAt | dRzyante hi padeSu

padaikadezAn prayuJjAnA:, vAkyeSu ca vAkyaikadezAn |
tadyathA-satyabhAmA, bhAmA; devadatta:,

datta:; praviza piNDIm, praviza tarpaNamiti | nitya: khalu
pratisaGkhyAnirodha:, tasya kiM

sabhAgahetunA prayojanamityasabhAgahetu: | asabhAga: |
nAsti sabhAgo'syetyasabhAga: | bahuvrIhi-

samAsa: | nAsau kasyaciditi | nAsau pratisaGkhyAnirodha:
kasyacidanyasya dharmasya sabhAgahetu-

rityadhikRtam | kiM kAraNam ? saMskRta eveti
sabhAgaheturiSyate | tatra na sabhAgo'sabhAga iti

tatpuruSa: | na tu nAsya kazcit sabhAgo'stIti | na tvasya
nirodhasya kazcidanyo nirodha:  sadRzo na bhavatItyartha: ||

anAgatAnAM dharmANAmutpAdasyAtyantaM
vighno'tyantavighna: = atyantaniyatarodha: | anya

iti | apratisaGkhyAnirodha: | sa hi
pratisaGkhyAnirodhAdanantaroktAdanya: | apratisaGkhyayeti |

prasajyapratiSedhe'yamakAra:, na pratisaGkhyayA prApya
ityartha: | atha vA paryudAse-pratisaGkhyAyA

yadanyat pratyayavaikalyaM sA pratisaGkhyA, tayA prApyo
nirodho'pratisaGkhyAnirodha:, madhyapadalopAt |

ayuktametat; pratyayavaikalyaM hyabhAva:, kathamabhAvena sa
nirodha: prApyata iti ? aupacArika-

tvAdadoSa: |

atha vA-apratisaGkhyAnirodha iti na
pratisaGkhyAnirodho'pratisaGkhyAnirodha: | prati-

saGkhyAnirodhAdanyatvamAtramevocyate, na tu
pratyayavaikalyasya vyApAra iti | utpAdagrahaNama-

nityatAnirodhavyudAsArtham | anityatAnirodho hi
dharmasthiteratyantavighna:, na dharmotpAdasya |

@019

yathaikarUpavyAsaktacakSurmanaso yAni rUpAntarANi
zabdagandharasaspraSTavyAni

cAtyayante tadAlambanai: paJcabhirvijJAnakAyairna
zakyamutpattum, na hi te samarthA atItaM

viSayamAlambayitumiti | ata: sa teSAmapratisaMkhyAnirodha:
pratyayavaikalyAt prApyate |

catuSkoTikaM cAtra bhavati-1. santi te dharmA yeSAM
pratisaGkhyAnirodha eva

labhyate, tadyathA atItapratyutpannotpattidharmANAM
sAsravANAm | 2. santi yeSAmaprati-

saGkhyAnirodha eva, tadyathA
anutpattidharmANAmanAsravasaMskRtAnAm | 3. santi
yeSAmubhayam,

-------------------

atyanta
grahaNamasaMjJinirodhasamApattyasaMjJikavyudAsArtham |
tAni hyanAgatAnAM cittacaittAnA-

mutpAdanighra:, na tvatyantam; tAvatkAlikatvAt
tannighrabhAvasya |

yathaikarUpavyAsaktacakSurmanasa iti |
vistara:-yathetyudAharaNakathanam | yathaikasminnIle

rUpe vyAsaktaM cakSurmanazca yasya sa
ekarUpavyAsaktacakSurmanA:, tasya yAni rUpAntarANi

gRhyamANAnnIlAdanyAni
nIlAntarapItalohitAvadAtAdIni varNarUpANi
saMsthAnarUpANi ca

zabdagandharasaspraSTavyAni ca sarvANi atyayante
pratyutpannamadhvAnamatikrAmanti | atItamadhvAnaM

pratipadyanta ityartha: | tadAlambanairiti | tAni
nIlAntarAdInyanantaroktAnyAlambanAntarANi yeSAM

te tadAlambanA: | ke ? paJca vijJAnakAyA:, tai: na
zakyamutpattumiti bhAvasAdhanametat | na hi te

samarthA iti | vistara:-na hi te paJca vijJAnakAyA
atItaM viSayaM svAlambanamapi zaktA

grahItum; vartamAnAlambanatvAt paJcAnAM
vijJAnakAyAnAm | athAnyadidAnIM nIlAntarAdikaM

vartamAnamAlambya kasmAnnotpadyante ? na zakyamevaM
bhavitum; sarvadharmANAM catuSke niyatatvAt-

hetau, phale, Azraye, Alambane ceti | yasya vijJAnasya
yadAlambanaM tadeva tasyAlambanaM bhavet,

bhavennAnyaditi AlambanapratyayavaikalyAt te paJca
vijJAnakAyA na punarutpadyante | ata Aha-

sa teSAmapratisaMkhyAnirodha iti | vistara:-teSAM
paJcAnAM vijJAnakAyAnAM pratyayavaikalyAt

prApyata AlambanapratyayavaikalyAt | caturbhireva hi
pratyayairhetusamanantarAlambanAdhipatipratyayai-

zcittacaittA utpadyamAnA utpadyante |
teSAmanyataravaikalye'pyanutpatti:;
samanantarapratyayavaikalyA-

dityapare | samanantarapratyayo hi tadAnIM
cittacaittalakSaNa ekasyaiva tasya nIlavijJAnasyotpattA-

vavakAzaM dadAti, netareSAM nIlAntarAdivijJAnAnAm;
yugapadvijJAnotpattyasambhavAt | udAharaNamAtraM

caitat | evaM kSAntilAbhyAdInAM
paJcAnAmapyApAyikAnAmanAgatAnAM skandhAnAM
tadutpatti-

viruddhapratyayasammukhIbhAvena
pratyayavaikalyAdapratisaGkhyAnirodha: prApyata
ityudAhAryam | aprati-

saGkhyAnirodhameva vAbhisandhAya srotaApannaM
pudgalamadhikRtyoktaM bhagavatA-"niruddhA asya

narakAstiryaJca: pretA:" ( ) iti |
tadevaJjAtIyakAnAmanAgatAnAM dharmANAM

pratyayavaikalyAtpratisaGkhyAmantareNotpAdasya
niyatarodhabhUto yo dharma: so'pratisaGkhyAnirodha

ityucyate | na hi pratyayavaikalyamAtrAdatyantaM
tadanutpattirupapadyate; punastajjAtIyapratyayasAnnidhye

tadutpattiprasaGgAt, ko hi tadA tadutpattau vibandha:
syAditi vaibhASikA: |

catuSkoTikaM cAtreti | vistara:-atra
pratisaMkhyA'pratisaGkhyAnirodhalakSaNanirdeze

catuSkoTikaM catuSprakAraM praznavisarjanam | kimartham ?
vyutpAdanArtham | tadyathAtItapratyutpannotpatti-

@020

tadyathA sAsravANAmanutpattidharmANAm | 4. santi
yeSAM nobhayam, tadyathA atItapratyutpanno-

tpattidharmANAmanAsravANAmiti ||6||

uktaM trividhamasaMskRtam ||

yaduktam-"saMskRtA mArgavarjitA: sAsravA:" iti (abhi^ ko^
1.4),

katame te saMskRtA: ?

-------------------

dharmANAM sAsravaNAmiti sAsravatvAt
pratisaMkhyAnirodha eva labhyate |
atItapratyutpannAnAmutpAdasya

kRtatvAdutpattidharmANAM hyapratisaGkhyAnirodha: |
tadyathAnutpattidharmANAmanAsravasaMskRtAnAmiti |

atyantanighnitotpAdatvAdeSAmanutpattidharmatvam | atazca
teSAmapratisaGkhyAnirodho labhyate | tadyathA

SaDbhUmikAnAmanAgamyadhyAnAntaradhyAnabhUmikAnAM
zraddhAnusArimArgANAmekasmin sammukhIbhUte

zeSANAM paJcAnAmapratisaGkhyAnirodho labhyate, na tu
pratisaGkhyAnirodha:; anAsravatvAt | na hi

nirdoSaM prahANArhaM bhavati |

anutpattidharmagrahaNamatItapratyutpannotpatti-
dharmanirAsArtham, anAsravagrahaNaM

sAsravanirAsArtham |
saMskRtagrahaNamasaMskRtanirAsArtham | asaMskRtamapi hi
svabhAvato'nutpatti-

dharmakam | atastatprasaGgo mA bhUditi tadvizeSaNam |

keSAJcidevaM
pATha:-tadyathAnutpattidharmANAmanAsravANamiti |
teSAM kathamasaMskRtAnAM

grahaNAprasaGga: ? na bhavati | yeSAM dharmANAM
pratisaGkhyAnirodho'pratisaGkhyAnirodho vA sambhavati

teSAmadhikAra:, na cAsaMskRtAnAM tau nirodhau
sambhavata: | utpAdAtyantanighno hyapratisaMkhyAnirodha: |

na cAsaMskRtAnAmutpAdo'sti |
kiJca-anutpattidharmANAmiti paryudAsena naJsamAsa: |
utpatti-

dharmebhyo ye'nye tatsadRzAzca
dharmAste'nutpattidharmANa: | ke ca tAdRzA: ?
saMskRtA eva nAsaMskRtA

ityaprasaGgo'saMskRtAnAmiti bruvate |

santi yeSAmubhayamiti pratisaGkhyAnirodhazca,
apratisaGkhyAnirodhazca | tadyathA sAsravANA-

miti | vistara:-sAsravatvAt teSAM pratisaGkhyAnirodha:
prApyate | anutpattidharmatvAdapratisaGkhyA-

nirodho'pi prApyate yadA, tadAnayo: prAptirabhipreyate |
nAvazyamanayoryugapat prAptirbhavati | keSAJciddhi

pUrvaM pratisaMkhyAnirodha: prApyate,
pazcAdapratisaGkhyAnirodha:, tadyathA-arhata
ekarUpavyAsaktacakSu-

rmanasastadanyarUpAdyAlambanAnAM paJcAnAM
vijJAnakAyAnAm | keSAJcit pUrvamapratisaGkhyAnirodha:

prApyate, pazcAt pratisaMkhyAnirodha:,
tadyathA-kSAntilAbhino'pAyagatInAm | keSAJcid yugapat,
tadyathA-
dRSTiprAptasyAdhimAtrAdhimAtraklezapratipakSodaye
teSAmadhimAtrANAmanAgatAnAM klezAnAM

pratisaGkhyAnirodhazcApratisaGkhyAnirodhazca yugapat
prApyate | evamanyeSAmapi sambhavato yojyam |

tadyathAtItapratyutpannotpattidharmANAmanAsravANAmiti |
atItAdInAmeSAmutpAdasya

vighnayitumazakyatvAdapratisaGkhyAnirodho na labhyate |
anAsravatvAccaiSAM pratisaGkhyAnirodho'pi

na labhyate | asaMskRtAnAM
tUtpAdAbhAvAnnApratisaGkhyAnirodho'sti
`utpAdAtyantavighno hyaprati-

saGkhyAnirodha:' ityuktaM prAk | anAsravatvAcca
pratisaGkhyAnirodho'pi nAsti ||6||

evamasaMskRtasyAlpavaktavyatvAt purastAt tatpraznAn
parisamApayya saMskRtAnnirdeSTukAma

@021

te puna: saMskRtA dharmA rUpAdiskandhapaJcakam |

rUpaskandha:, vedanAskandha:, saMjJAskandha:,
saMskAraskandha:, vijJAnaskandhazceti,

ete saMskRtA dharmA: | sametya = sambhUya pratyayai: kRtA
iti saMskRtA: | na hyekapratyayajanitaM

kiJcidastIti tajjAtIyatvAdanAgateSvavirodha:, dugdhavat |

ta evAdhvA kathAvastu sani:sArA: savastukA: ||7||

ta eva saMskRtA gatagacchadgamiSyadbhAvAdadhvAna:,
adyante'nityatayeti vA |

-------------------  upoddhAtamutthApayati-yaduktam
"saMskRtA mArgavarjitA: sAsravA:" (abhi^ 1.4) iti,

katame te saMskRtA iti |

"te puna: saMskRtA dharmA:" iti | puna: zabda:
prabhedAntarapradarzanArtha: | ukta: pUrvaprabheda:-

"sAsravAnAsravA:" iti | ayaM tu puna: prabheda iti |
asaMskRtanirdezena vyavahitatvAt puna:

saMskRtagrahaNamasaMskRtanirAsArtham | `te' iti
tacchabda: pUrvaprakRtApekSa: | ke ca pUrvaprakRtA: ?

avarjitAzca ye sAsravA:, varjitAzca ye
mArgasatyasvabhAvA:, ubhaye hyapekSitA: | kathaM gamyate ?

"ye sAsravA upAdAnaskandhAste" (abhi^ 1.8)
ityanAsravebhya: sAsravaniSkarSavacanAt |

yat "rUpAdiskandhapaJcakam" vakSyamANalakSaNam, te'mI
saMskRtA draSTavyA: | anyonyameSAM

saMgraha: | rUpAdigrahaNaM zIlAdiskandhanirAsArtham |
anye'pi hi paJca skandhA: santi-

zIlaskandha:, samAdhiskandha:, prajJAskandha:,
vimuktiskandha:, vimuktijJAnadarzanaskandhazceti |

skandhagrahaNaM rUpAdiviSayanirAsArtham | sametya
sambhUyeti paryAyAvetau | atha vA-sametya =

samAgamya, anyonyamapekSyetyartha: | sambhUya,
saJjanyetyevaM saMzabdasyArthaM darzayati | na
hyekapratyaya-

janitamiti sarvAlpapratyayatve'pyavazyaM dvau pratyayau sta:
| "caturbhizcittacaittA hi samApattidvayaM tribhi: |
dvAbhyAmanye tu jAyante" (abhi^ 4.65)

iti vacanAt | dugdhavaditi | saMskRtazabdasya
niSThAntatvAnniSThAntazabdenaiva dRSTAntaM

darzayati | dugdhavaditi dugdhaM nAma kSIram | yat
stanAnniSkAsitaM tad dugdhamiti nyAyyam, yattu

niSkAsiSyate yacca naiva niSkAsiSyate dhenusthameva
vartate tad dugdhamiti na prAptam, ucyate ca

loke | evamihApi ye saMskariSyanta
utpattidharmANo'nAgatA:, ye'pi na saMskariSyante-

'nutpattidharmANaste'pi saMskRtA ityucyante;
tajjAtIyatvAt svalakSaNasAdRzyAt |

"ta evAdhvA" iti | vistara:-sarvAbhidharma: sUtrArtha: =
sUtranikaSa:, sUtravyAkhyAna-

miti | sUtroktAnAmapyadhvAdInAM
skandhaparyAyarUpANAmiha vacanam |
gatagacchadgamiSyadbhAvaditi |

loke prasiddhamadhvAnamapekSyAyamadhvA vyAkhyAta: | tathA
hi loke kathyate-ayamadhvA grAmaM

gata:, ayamadhvA gacchati, ayamadhvA gamiSyatIti |
evamihApi gato'dhvA yo'tIta:, gacchati

yo vartamAna:, gamiSyati yo'nAgata iti | adyante'nityatayeti
vA | adhvAna ityadhikRtam |

nairuktaM vidhAnamapekSyAyamartho darzita: | adyante =
anityatayA bhakSyanta ityadhvAna iti saMskRtA
evAdhvazabdena bhagavatA dezitA: |

@022

kathA = vAkyam, tasyA vastu nAma | sArthakavastugrahaNAt
tu saMskRtaM kathAvastUcyate |

anyathA hi prakaraNagrantho
virudhyeta-"kathAvastUnyaSTAdazabhirdhAtubhi:
saMgRhItAni"

( ) | ni:saraNaM ni:sAra: = sarvasya saMskRtasya
nirvANam, tadeSAmastIti sani:sArA: |

sahetukatvAt savastukA: | hetuvacana: kila vastuzabda iti
vaibhASikA: | ityete

saMskRtadharmaparyAyA: |

-------------------

"kathAvastu"-zabdenApi ta eva saMskRtA bhagavatA
dezitA: | "trINImAni bhikSava:

kathAvastUnyacaturthAnyapaJcamAni, yAnyAzrityAryA:
kathA: kathayanta: kathayanti | katamAni trINi ?

atItaM kathAvastu, anAgataM kathAvastu, pratyutpannaM
kathAvastu" (aM^ ni^ 3.7.7) iti |

kathA vAkyamiti | vistara:-kathA = vAkyam, varNAtmaka:
zabda ityartha: | tasyA vastu nAma

viSaya ityartha: | nAmna: punarartho'bhidheya: | tathA hi
vakSyati-"vAG nAmni pravartate nAmArthaM

dyotayati" iti | yadi nAmaiva kathAvastu, nAmaiva
saMskAraskandhaikadeza eveti, kathaM kRtvA

kathAvastuzabdena saMskRtA evoktA: ? ityata
Aha-sArthakavastugrahaNAt tu saMskRtaM

kathAvastucyata iti | anyathA hIti | vistara:-yadi
sArthakaM vastu na gRhyeta, prakaraNagrantho

virudhyeta-kathAvastUnyaSTAdazabhirdhAtubhi:
saMgRhItAnIti | kayA punaryuktyA sArthakaM vastu
gRhyate ? dvividha: kathAyA viSaya:-sAkSAt,
pAramparyeNa ca | sAkSAdviSayo nAma, pAramparyeNArtha:
|

sa hi svaviyabhUtasya nAmno viSaya iti | atastasyApi viSayo
vyavasthApyate | asaMskRtaM

kasmAnna kathAvastutvenoktam ? adhvapatitasya
nAmno'nadhvapatitena sahArthAyogAt | viSayo

heturiti vA | arthadvayavAcakavastuzabdaparigrahAd vA |
yadi kathAyA viSayo hetu: pratyayazca

bhavati, tat kathAvastu | asaMskRtaM tu na hetupratyaya:
kathAyA iti na kathAvastu | atha vA-

atItAdInAM
saMskRtAnAmatibahurUpatvenAkhyAtakaraNayogyatvAt-
`evaM caivaM ca dIpaGkara-

stathAgato'bhUt', `evaM caivaM ca maitreyastathAgato
bhaviSyati', `evaM caivaM rAjA kapphiNo bhavati'

iti | ata: saMskRtA evaM kathAvastutvenoktA:,
nAsaMskRtA: |

sarvasya saMskRtasya nirvANamiti nirupadhizeSanirvANam |
yadyevam, sAsravasya tadastIti

bhavati sAsravasya sani:sAratvayoga:, mArgasatyasya tu katham
? "kolopamaM dharmaparyAya-

mAjAnadbhirdharmA api prahAtavyA: prAgevAdharmA:"
(vajra^ pra^) iti mArgasatyasyApi ni:saraNaM

kalpata eveti sarva eva saMskRtA sani:sArA bhavanti |

"savastukA:" iti | vasantyasmin prAk kAryANi pazcAttata
utpattiriti vastu-

heturityartha:, sa eSAmastIti savastukA: | pravacane hi
vastuzabda: paJcasvartheSu dRzyate-

svabhAve, Alambane, saMyojanIye, hetau, parigrahe ca |
svabhAve tAvat-yad vastu pratilabdhaM

samanvAgata: sa tena vastuneti tena svabhAveneti gamyate |
Alambane-jJeyA dharmA: | katame ?

Aha-sarve dharmA jJAnena jJeyA yathAvastu,
yathAlambanamityartha: | saMyojanIye-yasmin

vastunyanunayasaMyojanena saMyuktA: pratighasaMyojanenApi
tasminniti | hetau-savastukA dharmA: |

katame ? sarve saMskRtA dharmA iti | parigrahe-kSetravastu,
gRhavastu, ApaNavastu, dhanavastu |

@023

ta eva puna: saMskRtA dharmA:-

ye sAsravA upAdAnaskandhAste,

ata: kiM siddham ? `ya upAdAnaskandhA: skandhA api te syu:
skandhA eva,

nopAdAnaskandhA:, anAsravA: saMskArA:' iti | tatra
upAdAnAni = klezA:, tatsambhUta-

tvAdupAdAnaskandhA:, tRNatuSAgnivat |
tadvidheyatvAdvA, rAjapuruSavat | upAdAnAni vA

tebhya: sambhavantIti upAdAnaskandhA: puSpaphalavRkSavat
|

ta eva sAsravA dharmA ucyante-

saraNA api |

raNA hi klezA:; AtmaparavyAbAdhanAt | tadanuzayitvAt
saraNA:, sAsravavat |

puna:-

-------------------

parigrahaM prahAya tata: prativirato bhavatIti | iha hetau
vastuzabdo veditavyo hetuvacana: | kileti

kilazabda:, paramataM darzayati | svamataM tvasya lakSyate
| savastukA: sasvabhAvA: saMskRtA: |

asaMskRtAstvavastukA:; prajJaptisattvAditi ||7||

ta eva puna: saMskRtA iti ye sAsravA anAsravA:
pUrvamuktA iti darzayati-"ye

sAsravA upAdAnaskandhAste" iti | `teSAm'
ityatrAdhyAhAryam | kiM siddhamiti | yadarthApannaM

tadvicArayati | upAdAnaskandhAdaya: sUtreSuktA:, teneha
te na vyAkhyAyante | sarvo'bhidharma: sUtrArtha

iti vistareNoktametat | tatsambhUtatvAdupAdAnaskandhA iti
| upAdAnasambhUtA: skandhA upAdAna-

skandhA:; madhyapadalopAt | yathA
tRNasambhUto'gstRNAgni:, tuSasambhUto'gnistuSAgniriti
|

upAdAnAnAM skandhA upAdAnaskandhA iti
SaSThIsamAsenaiva madhyapadalopamakRtvAnye sAdhayanti,

evaM ca nidarzayanti-yathA tRNAnAmagnistRNAgniriti |
yuktam, ye sattvasaGkhyAtAsta upAdAna-

skandhA:, klezAbhiSyanditakarmahetukatvAt; vAhyAstu
bhAvA: kathamupAdAnaskandhA: ?

te'pyupAdAnanirvRttA:; "karmajaM lokavaicitryam" (abhi^ ko^
4.1) iti siddhAntAt |

tadvidheyatvAdvA rAjapuruSavaditi | yathA rAjJo vidheya:
puruSa:, evamupAdAnAnAM vidheyA:

skandhA:; tadvazenAlambanagatyantarapravRtte: | upAdAnAni
vA tebhya: sambhavantIti | arthakathana-

mAtrametat | padAni tvevaM vaktavyAni-upAdAnAnAM
sambhavA hetavo vA skandhA upAdAnaskandhA: |

puSpaphalavRkSavat | yathA puSpANAM phalAnAM vA
sambhavo heturvRkSa:, puSpavRkSa iti vA, tadvat |

arhatskandhA api pArasAntAnikopAdAnavidheyA:;
vikriyApAdanAt | tebhyo'pi pArasAnta-

nikAnyupAdAnAni
sambhavantItyaviruddhameSAmupAdAnaskandhatvam |

raNA hi klezA AtmaparavyAbAdhanAditi | ye hyAtmAnaM
parAM^zca vyAbAdhante te raNA:,

yuddhAnItyartha: | tathaiva ca klezA raNA ucyante |
tadanuzayitatvaditi | tairanuzayitA upasevitA

ityartha: | atha vA-anuzayina: kRtAstairanuzayitA:,
tadbhAvastadanuzayitatvam, tasmAt =

tadanuzayitatvAt | atha vA-teSAmanuzayitatvam, tasmAt |
saraNA: sAsravavat | sAsravatve

yadvyAkhyAnaM tadevAsya vaktavyam |

@024

du:khaM samudayo loko dRSTisthAnaM bhavazca te ||8||

AryANAM pratikUlatvAd du:kham | samudetyasmAd du:khamiti
samudaya: | lujyata

iti loka: | dRSTirasmiMstiSThatyanuzayanAditi
dRSTisthAnam | bhavatIti bhava: | ityete

sAsravANAM dharmANAmanvarthaparyAyA: ||8||

"paJca rUpAdaya: skandhA:" (abhi^ ko^ 1.7) ityuktam, tatra-

rUpaM paJcendriyANyarthA: paJcAvijJaptireva ca |

paJcendriyANi
cakSu:-zrotra-ghrANa-jihvA-kAyendriyANi,
paJcArthAsteSAmeva

cakSurAdInAmindriyANAM yathAsvaM ye paJca viSayA:
rUpazabdagandharasaspraSTavyAkhyA:,

avijJaptizca-iti etAvAn rUpaskandha: |

tatra ya ete paJca rUpAdayo'rthA uktA:,

tadvijJAnAzrayA rUpaprasAdAzcakSurAdaya: ||9||

-------------------

AryANAM pratikUlatvAt du:kham iti | hetubhUtA:
skandhA: samudaya:, phalabhUtA: skandhA

du:khamiti varNayanti | lujyata iti loka iti | "asminneva
rohitAzca vyAmamAtre kalevare

lokaM prajJapayAmi lokasamudayaM ca" (a^ ni^ 2.48) iti
sUtram, "lujyate pralujyate

tasmAlloka:" (saM^ ni^ 4.52) iti ca bhagavataivoktam | lujyate
vinazyatItyartha: | lujiriha

gRhIta:, na loki: | nairuktena tu vidhAnena gakArasya
sthAne kakAra: kRta:, tasmAlloka iti

bhavati | dRSTirasmiMstiSThatIti | "ye kecid bhikSava
Atmata AtmIyatazca samanupazyanti ta

imAneva paJcopAdAnaskandhAnAtmana AtmIyatazca
samanupazyanti" ( ) iti

vacanAdupAdAnaskandhA: dRSTisthAnam |

bhavatIti bhava iti | sAsravA eva dharmA bhavazabdenoktA:;
"bhava: katama: ?

paJcopAdAnaskandhA:" ( ) iti vacanAt | ete ca du:khAdaya:
zabdA mArgasatye'pi

prasajyante, mArgasatyamapi hi saMskAradu:khatayA du:kham,
samanantarapratyayAdibhAvena cAsmAt

sAsravaM vastu samudeti, lujyate ca, dRSTizca
tadAlambate, bhavati ca tadutpadyata ityartha: ? naiSa

doSa:; rUDhiM hyapekSate zabdapravRtti: | ye dharmA:
saMskAradu:khatayA AryANAM pratikUlA

du:khAnirodhina: tadutpAdakA: prasiddhA
dRSTipuSTijanakA anAdimati ca saMsAre vinazyanti,

bhavanti teSvevAmI du:khAdaya Aryai: saGketitA:, na
mArgasatye | tasmAt sAsravA eva dharmA

du:khazabdAdyabhidheyA bhavanti, nAnAsravA: | na hi
`gacchatIti gau:' ityukte sarvo gantA

gaurityucyate | tasmAt sUktam-"du:khaM samudaya:" ityevamAdi
||8||

"rUpam" iti rUpaskandha:| "paJca" iti manaindrivyudAsArtham
| "arthA:" viSayA:| arthyante jJAyanta ityartha: | puna:
"paJca" iti grahaNaM dharmAyatanaviSayanirAsArtham |

"tadvijJAnAzrayA:" iti | tacchabdo'rthAnapekSate |
teSvartheSu teSAM vA vijJAnAni

tadvijJAnAni, teSAzrayAstadvijJAnAzrayA: |

"rUpaprasAdA:" iti | rUpANi ca tAni prasAdAzca ta iti
rUpaprasAdA: | anena vizeSaNena

@025

rUpazabdagandharasaspraSTavyavijJAnAnAmAzrayabhUtA
ye paJca rUpAtmakA: prasAdAste

yathAkramaM cakSu: zrotraghrANajihvAkAyA veditavyA: |
yathoktaM bhagavatA-"cakSurbhikSo,

AdhyAtmikamAyatanaM catvAri mahAbhUtAnyupAdAya
rUpaprasAda:" (vibha^ )

iti vistara: |

atha vA-yAnyetAni cakSurAdInyuktAni, tadvijJAnAzrayA
rUpaprasAdA-

zcakSurAdaya: | cakSurvijJAnAdyAzrayA ityartha: |
evaM kRtvA prakaraNagrantho'pyanuvRtto bhavati-

"cakSu katamat ? cakSurvijJAnAzrayo rUpaprasAda:" ( )
iti vistara: ||9||

nirddiSTAni paJcendriyANi ||

-------------------

manaindriyaM nirastaM bhavati | mano'pi hi
tadvijJAnAzraya:, "paJcAnAM sahajAzca tai:" (abhi^

1.43) iti siddhAntAt anuzayitAste, na tu mano
rUpasvabhAvamityato nirastam |

rUpagrahaNaMtviha zraddhAprasAdanirAsArtham |
`tadvijJAnAzrayA:' ityane vizeSaNena ca zraddhAyA

aprasaGga iti cet ? na; bahuvrIhikalpanAyAM
tatprasaGgasambhavAt | rUpagrahaNe tu bahuvrIhikalpanA

nivartate | na hi rUpamayo'sti prasAdo yasya
tadvijJAnAnyAzrayatvena kalperan | prasAdagrahaNaM

punarindriyagrAhyavastuvyatiriktarUpaprasAda
vizeSajJApanArtham |

vaibhASikA hi bruvate-bhUtavikAravizeSA evendriyANIti
| pravacane tu naivam, kiM

tarhi ? rUpAdiviSayavyatiriktAnyacchAnyatIndriyANi
svavijJAnAnumeyAnIndriyANi yeSAM

cakSurAdInyadhiSThAnAni dRzyante |

tadvijJAnAzrayA: iti ca
vizeSaNamanyonyalakSaNasAGkaryanivRttyartham | yadi hi

rUpaprasAdAzcakSurAdaya ityetAvadavakSyat, cakSurapi
zrotrAdi prAsaMkSyata, zrotrAdi vA cakSu: |
yatastvevaM

vizeSyate-rUpavijJAnAzrayo rUpaprasAdastaccakSuriti,
ato lakSaNasAGkarya na bhavati | na hi

zrotramanyad vendriyaM rUpavijJAnasyAzraya: | evaM
yAvat kAyavijJAnAzrayo yo rUpaprasAdastat

kAyendriyamiti vaktavyam | yathoktaM bhagavateti |
etadvyAkhyAnaM sUtrAnugatamityabhiprAya: |

kathamiti ? AdhyAtmikamiti | vijJAnAzraya ityartha: |
Atmazabdo hi cittam, AtmA ityupacaryata

iti vakSyate | Atmanyadhi adhyAtmam | adhyAtmameva
AdhyAtmikam | Atmani cittalakSaNe

karttavye heturityayamartha AdhyAtmikazabdenocyate |
vijJAnAzraya iti yAvaduktaM bhavati |

atha vA yAnIti | vistara:-atha vA
tacchabdenendriyANyabhisambadhyante | cakSurvijJAnam,

zrotravijJAnamityevamAdi | pravacane prasiddhametad | na tu
rUpavijJAnam, zabdavijJAnamiti | loke

tu kadAcidevaM bhavet | tasmAdidaM
vyAkhyAnAntaramAzrIyate | tasmAdAha-evaM ca kRtvA

prakaraNagrantho'pyanuvRtta iti | vistara:-
kathamihAsiddhamasiddhena sAdhyate, cakSureva hyasiddham,

tadasiddhau cakSurvijJAnamapyasiddham, kathaM tat tena
tadAzrayatayA sAdhyate ? siddhA eva te paJca

vizeSA:, parasparavizeSopalakSaNArthaM tu
vayametaizcakSurAdibhistAn vizeSayanto darzayAma: |
etaduktaM

bhavati-etasyAnyasyaikasya svayaMvedyasya vijJAnavizeSasya
ya Azrayo rUpaprasAdastaccakSu-

@026

arthA: paJca nirddezyA:, tatra tAvat-

rUpaM dvidhA,

varNa:, saMsthAnaM ca | tatra varNazcaturvidho nIlAdi: |
tadbhedA anye | saMsthAnamaSTavidhaM

dIrghAdi visAtAntam |

tadeva rUpAyatanaM punarucyate -

viMzatidhA,

tadyathA-nIlam, pItam, lohitam, avadAtam, dIrgham, hrasvam,
vRttam,

parimaNDalam, unnatam, avanatam, sAtam, visAtam, abhram,
dhUma:, raja:, mahikA,  chAyA, Atapa: Aloka:,
andhakAramiti | kecit nabhazcaikavarNamiti ekaviMzatiM

sampaThanti |

tatra sAtam = samasthAnam | visAtam = viSamasthAnam |
mahikA = nIhAra: |Atapa: =

sUryaprabhA | Aloka: = candratArakAgnyoSadhimaNInAM
prabhA | chAyA = yatra rUpANAM darzanam |

viparyayAdandhakAram | zeSaM sugamatvAnna vipaJcitam |

asti rUpAyatanam-varNato vidyate na saMsthAnata:,
nIlapItalohitAvadAtacchA-

-------------------

rindriyam | evaM yAvadetasya paJcamasya svayaMvedyasya
vijJAnavizeSasya ya Azrayo rUpaprasAdastat

kAyendriyamiti nAsiddhenAsiddhasya sAdhanam ||9||

"rUpaM dvidhA" iti | cakSuSo'rtho varNasaMsthAnabhedAd
dviprakAra: | lokapratItatvAt

tasya svalakSaNamanuktvA prabheda eva kathyate |
varNazcaturvidho nIlAdiriti | nIlalohitapItAvadAtA

varNA: | tadbhedA nAnya ityabhrAdaya: |

apare vyAcakSate-tadbhedA anya iti
nIlAdivarNacatuSTayasamparkavizeSAt kAkANDa-

varNAdayo'pi jAyante, na kevalamabhrAdaya iti |
saMsthAnamAkRtivizeSa: |

punastadevAntargaNikena bhedena bhidyate-"viMzatidhA" iti |
tadyathA-saMsthAnamaSTavidhaM

dIrghAdivisAtAntam, zeSo dvAdazavidho varNa iti
viMzatidhA | nabhazcaikavarNamiti | yad dUrato
vaidUryamityAkAraM dRzyate | vRttaM vartulam |
parimaNDalaM cakralam | unnataM sthUlAdirUpam | avanataM

nimnarUpam | yatra rUpANAM darzanamiti vacanaM
chAyAndhakArayornAnAkaraNapradarzanArtham | na
vipaJcitaM

na vibhaktamityartha: |

idamiha vicAryate-yadi nIlAdivarNacatuSTayabhedA
evAbhrAdayo na tadvyatiriktA bhavanti,

yatheha kAkANDAdivarNA noktAstathAbhrAdayo'pi na
vaktavyA iti ? naitad vyAkhyAnakArai-

rvicAritam | zakyaM tvevaM
bhaNitum-mAyArUpasadRzatvAnnIlAdibhedabhUtA api
te'bhrAdaya:

pRthaguktA: | tathA hi te dUrato bhittata iva lakSyante,
abhyAzagamane tu na dRzyante | mA kasyacidevaM

bhUt-naitat kiJcidasti, vimatirvA-kimastyetat, uta
bhrAntimAtramiti | tadviparyAsasaMzaya-

nivRttyarthamime'bhrAdaya uktA: | santyevAmI
rUpAyatanasvabhAvA iti |

@027

yAtapAlokAndhakArAkhyam; asti saMsthAnato va varNata:,
dIrghAdInAM pradeza: kAyavijJapti-

svabhAva:; astyubhayathA, pariziSTaM rUpAyatanam |

AtApAlokAveva varNato vidyete ityapare; dRzyate hi
nIlAdInAM dIrghAdipariccheda

iti |

kathaM punarekaM dravyamubhayathA vidyate ? astyubhayasya
tatra prajJAnAt | jJAnArtho hyeSa

vidi:, na sattArtha: | kAyavijJaptAvapi tarhi prasaGga: |
uktaM rUpAyatanam ||

zabdastvaSTavidha:,

upAttAnupAttamahAbhUtahetuka: sattvAsattvAkhyazceti
caturvidha: | sa punarmanojJAmano-

-------------------

dIrghAdInAM pradeza iti | dIrghAdivisAtAntapradeza
ityartha: | kataro'sau pradeza: ? ityAha-

kAyavijJaptisvabhAva iti | kAyavijJaptirhi kadAciddirghA,
kadAciddhrasvA, kadAcid yAvadvisAteti

kIdRzI puna: sAvagantavyA ?
tadAlambanacittasamutthApitaM yat kAyakarma |
akAyakarmasvabhAvaM

tu dIrghAdivisAtAntaM nirastaM boddhavyam |
astyubhayathA, pariziSTamiti | yannirastaM dIrghAdi,

abhradhUmarajomahikAzca |

dRzyate hi nIlAdInAM dIrghAdipariccheda iti |
nIlapItalohitAvadAtacchAyAndhakArANAM

dIrghAdisaMsthAnagrahaNam | tasmAdeSAmapi tRtIyAyAM
koTyAmantarbhAva ityabhiprAya: |

kathaM punarekaM dravyamubhayathA vidyata iti | kathamekaM
dravyaM varNasaMsthAnAtmakaM bhavati,

varNarUpAddhi saMsthAnarUpaM dravyAntaramiti va:
siddhAnta: | ubhayasya tatra prajJAnAt varNasaMsthAnasya

tatra grahaNAt | jJAnArtho hyeSa vidirna sattArtha iti|
"vida jJAne" ( mA^ dhA^ 2.55) ityetasya

dhAtorlugvikaraNasyaitadrUpaM vidyata iti, na tu "vida
sattAyAm" (mA^ dhA^ 4.62) ityetasya

dhAto: zyanivakaraNasyaitadrUpamityartha:| jJAnaM
tatrobhayAkAraM pravartate, na tu dravyamekamubhayalakSaNa-
miti vaibhASikaparihAra: | kAyavijJaptAvapi tarhi
prasaGga ityAcArya: | na hi kAyavijJaptau

gRhyamANAyAM varNagrahaNaM na pravartate |

vaibhASikANAmayamabhiprAya:-
nIlAdigrahaNamAtapAlokagrahaNaM vA
saMsthAnanirapekSaM

pravartate, kAyavijJaptigrahaNaM tu varNanirapekSam;
pariziSTarUpAyatanagrahaNaM tu varNasaMsthAnApekSaM

pravartata iti | sautrAntikapAkSikastvayamA cAryo
nainamarthaM prayacchatIti | na hi cAkSuSametat

saMsthAnagrahaNam, mAnasaM tvetat parikalpitam |
varNasannivezavizeSa eva hi saMsthAnam | na

saMsthAnaM nAma dravyaM kiJcidasti; varNAgrahaNe
saMsthAnagrahaNAbhAvAt | etacca karmakozasthAne

parIkSiSyate |

sattvAsattvAkhyazceti vAgvijJaptizabda:
tadvyatiriktazcetyartha: | sattvAsattvasaMkhyAtazceti

kecit paThanti | ayamevehArtho'bhipreta: | yadi hi
`sattvAsattvasantAnaja:' ityayamartho'bhipreto

bhavet, sattvAkhyo vAgvijJaptizabdo'sattvAkhyo'nya ityevaM
vakSyamANakaM vivaraNaM ni:prayojanameva |

tasmAt `sattvAsattvAkhyazca' iti pATha: sphuTa
paThitavya: | upAttamahAbhUtahetuka iti |

@028

jJabhedAdaSTavidho bhavati | tatropAttamahAbhUtahetuko
yathA-hastavAkchabda:, anupAtta-

mahAbhUtahetuko yathA-vAyuvanaspatinadIzabda:, sattvAkhyo
vAgvijJaptizabda:,

asattvAkhyo'nya: |

upAttAnupAttamahAbhUtahetuko'pyasti zabda ityapare,
tadyathA-hastamRdaGgasaMyogaja

iti | sa tu yathaiko varNaparamANurna
bhUtacatuSkadvayamupAdAya vartate, tathA naivaiSTavya iti
|

ukta: zabda: ||

rasa: |

SoDhA,

madhurAmlalavaNakaTukatiktakaSAyabhedAt ||

caturvidho gandha:,

sugandhadurgandhayo: samaviSamagandhatvAt | trividhastu
zAstre-sugandha:, durgandha:,

samagandha iti |

-------------------

pratyutpannAnIndriyAvinirbhAgAni bhUtAnyupAttAni,
anyAnyanupAttAni | upAttAni mahAbhUtAni

heturasyetyupAttamahAbhUtahetuka: | yathA hastavAkchabda
iti | yadi sattvasantAnaja ityabhipreta:,

bAhyo'pi nirmito mAnuSAkAro hastavAkchabdaM kuryAt | sa
cAnupAttamahAbhUtahetukasva-

bhAvo'vagantavya:; indriyavinirbhAgavartitvAt | sa ca
mAnuSImapi vAcaM nirmAtRvazAd bhASeta |

vakSyati hi-

"ekasya bhASamANasya bhASante sarvanirmitA: |

ekasya tUSNImbhUtasya sarve tUSNImbhavanti te ||"

tasya ca bAhyanirmitazabdasyAnupAttamahAbhUtahetuka
ityatra grahaNam | yathA vAyuvanaspati-

nadIzabda iti | yathAzabdasyodAharaNArthatvAt |
sattvAkhyo vAgvijJaptizabdo'sattvAkhyo'nya

iti | sattvamAcaSTe sattvAkhya: | vAgvijJaptizabdena hi
`sattvo'yam' iti vijJAyate, taM

vAgvijJaptizabde varjayitvAnya: zabdo hastazabdo'pi
yAvadasattvAkhya eva, kimaGga asattva-

santAnaja iti vyAkhyAtaM bhavati |
tadevamupAttamahAbhUtahetuka: sattvAkhyazcAsattvAkhyazca
bhavati;

anupAttamahAbhUtahetuko'pi nirmitazabdo
vAgvijJaptisvabhAva: sattvAkhya:, tasyaiva hastazabdo

vAyuvanaspatyAdizabdazcAsattvAkhya iti caturvidha: zabdo
manojJAmanojJabhedAt punaraSTavidho bhavati |

yathaiko varNaparamANuriti na bhUtacatuSkadvayamupAdAya
vartate zabda:; upAdAyarUpatvAd

varNaparamANuvaditi bhAva: |

"rasa: SoDhA" iti | SaNmUlajAtimadhikRtyaivamuktam |
rasaSaTkasyAnyonyasamparka-

vizeSAt tvatibahuprakArA rasA: sambhavanti |
ekakadvikatrikacatuSkapaJcakaSaTkasamparkayogAddhi

carake triSaSTI rasA upadiSTA: |

sugandhadurgandhayo: samaviSamagandhatvAditi |
anutkaTotkaTagandhatvAdityartha: | asmin

pakSe dvividho gandha iSTa: | trividhastu zAstra iti |
samagandho'nyastRtIya ityartha: |

@029

spRzyamekAdazAtmakam ||10||

spraSTavyamekAdazadravyasvabhAvam-catvAri mahAbhUtAni,
zlakSNatvam, karkazatvam,

gurutvam, laghutvam, zItam, jighatsA, pipAsA ceti | tatra
bhUtAni pazcAd (1.12)

vakSyAma: | zlakSNatvam = mRdutA | karkazatvam =
paruSatA | gurutvam = yena bhAvAstulyante |

laghutvaM viparyayAt | zItam = uSNAbhilASakRt |
jighatsA = bhojanAbhilASakRt | kAraNe

kAryopacArAt | yathA-

"buddhAnAM sukha utpAda: sukhA dharmasya dezanA |

sukhA saGghasya sAmagrI samagrANAM tapa: sukham" ||
(dha^ pa^ 194) iti |

tatra rUpadhAtau jighatsApipAse na sta:, zeSamasti |
yadyapi vastrANyekazo na

tulyante, saJcitAni punastulyante | zItamupaghAtakaM
nAsti, anugrAhakaM kilAsti |

yadetad bahuvidhaM rUpamuktam, tatra kadAcidekena dravyeNa
cakSurvijJAnamutpadyate

yadA tatprakAravyavacchedo bhavati | kadAcid bahubhiryadA na
vyavaccheda:, tadyathA-

senAvyUhamanekavarNasaMsthAnaM maNisamUhaM ca dUrAt
pazyata: |

evaM zrotrAdivijJAnaM veditavyam |

-------------------

apare punarvyAcakSate-`samagandha iti tayorevaikadeza:' iti |
sa evArtho bhavati, zabdamAtraM  tu bhidyate |

zItamuSNAbhilASakRditi | sambhavaM pratyevamucyate | yo
dharma uSNAbhilASaM kuryAt tacchItaM

nAmopAdAyarUpam | grISme yadyapi tatra kuryAt,
tajjAtIyatvAttu zItameva tadavagantavyam | kAraNe

kAryopacArAditi | attumicchA jighatsA caitasiko dharma:,
tasya kAraNam | antarudare kAyendriyeNa

ya: spRzyate sA jighatsA nAmopAdAyarUpam |
yathA-"buddhAnAM sukhamutpAda:" ityAdi |

abhyudayani: zreyasasukhakAraNatvAd buddhotpAdasya sa
sukhamityucyate, tadvat | evaM pipAsApi

vaktavyA | saJcitAni punastulyanta iti
sUkSmagurutvasadbhAvAdityabhiprAya: | atrAnumAnam-

`sagurutvaM rUpAvacaraM vastrAdi; AdhArAdheyabhAvAt,
kuNDabadaravad' iti |

anugrAhakaM kilAstIti | kilazabdo
vaibhASikamatadyotanArtham | svamataM tu-

`samAdhirevAtrAnugrAhaka:, kimatra zItena parikalpitena'
iti | yadA tatprakAravyavaccheda iti |

yadA nIlAdiprakAranimittAbhoga: | evaM
zrotrAdivijJAnamiti | ya eSa bahuvidha: zabda ukta:,

tatra kadAcidekena dravyeNa zrotravijJAnamutpadyate, yadA
tatprakAravyavacchedo bhavati; kadAcid

bahubhiryadA na vyavaccheda:, tadyathA
tUryazabdasamUhamanekAkAratAramandratAdizabdarUpaM
zRNvata: |

evaM ghrANajihvAvijJAne api svaviSaye yojye |

kAyavijJAnaM tu paraM paJcabhiriti | katham ?
kadAcidekena dravyeNotpadyate yadA

tatprakAravyavacchedo bhavati; kadAcid dvAbhyAM
yAvatpaJcabhiryadA na vyavaccheda: | ekena ca

zlakSNatvAdineti | kimatra kAraNam ?
karkazatvAdInAmanyabhUtacatuSkAzritatvAt |

@030

kAyavijJAnaM tu paraM paJcabhi: spraSTavyairutpadyata
ityeke |

caturbhirmahAbhUtairekena ca zlakSNatvAdinA
sarvairekAdazabhirityapare |

nanu caivaM samastAlambanatvAt sAmAnyaviSayA: paJca
vijJAnakAyA: prApnuvanti,

na svalakSaNaviSayA: ? AyatanasvalakSaNaM pratyete
svalakSaNaviSayA iSyante, na

dravyasvalakSaNamityadoSa: |

idaM vicAryate-kAyajihvendriyayoryugapad viSayaprAptau
satyAM katarad vijJAnaM

pUrvamutpadyate ? yasya viSaya: paTIyAn | samaprApte tu
viSaye jihvAvijJAnaM pUrvamutpadyate;

bhoktukAmatAvarjitatvAt santate: ||10||

uktA: paJcendriyArthA:, yathA ca teSAM grahaNam ||

-------------------

nanu caivamiti | vistara:-yathA cakSu:
zrotraghrANajihvAkAyavijJAnAlambanAnyabhisamasya

manovijJAnaM gRhNAtIti kRtvA
sAmAnyalakSaNaviSayaM tad vyavasthApyate, tathA
nIlapItalohitA-

vadAtAlambanAnAM caturNAM cakSurvijJAnAnAM tAni
catvAri bahutarANi cAlambanAnyabhisamasya

cakSurvijJAnamekaM gRhNAtIti sAmAnyalakSaNaviSayaM
tat prApnoti, rUpAyatanasAmAnya-

lakSaNamasyAlambanamiti kRtvA | tathA
zrotraghrANajihvAkAyavijJAnAnyapi svaviSayeSu yojyAni
|

AyatanasvalakSaNaM pratIti | svaM lakSaNaM
svalakSaNam, AyatAnAM svalakSaNam AyatanasvalakSaNam

cakSurvijJAnavijJeyatvAdi rUpAyatanatvAdi vA; tat prati
etepaJca vijJAnakAyA: svalakSaNaviSayA

iSyante pravacane | na dravyasvalakSaNaM prati |
svalakSaNaviSayA iSyanta iti prakRtam | dravyANAM

nIlAdikAnAM svalakSaNaM
nIlAdyAkAracakSurvijJAnAdivijJeyatvam, nIlAkArAdi
vA | na tat

pratyete paJca vijJAnakAyA: svalakSaNaviSayA iSyanta
ityadoSa: | yugapadviSayasamprAptaviti |

kAyajihvendriyayoryugapadviSayasamprApti: sambhavati |
dvayozca vijJAnayoryugapat pravRttirna sambhavati |

ata: pRcchati-katarad vijJAnaM pUrvamutpadyata iti | yasya
viSaya: paTIyAn | yadi

kAyendriyasya viSaya: paTutara:, kAyavijJAnaM
pUrvamutpadyate | atha jihvendriyasya viSaya: paTIyAn,

jihvAvijJAnaM pUrvamutpadyate | same prApte tu viSaye |
tulya ityartha: | jihvAvijJAnaM pUrvamutpadyate |

kasmAt ? bhoktukAmatAvarjitatvAt santate: |
bhojanecchApravaNatvAdAtmabhAvasyetyartha: | `pUrva

jihvAvijJAnamutpadyate' iti vacanAt `pazcAt
kAyavijJAnamutpatsyate' ityarthAduktaM bhavati | tenAtra

vicAryate-kiM yo'sau jihvAviSayakSaNena saha prApta:
kAyaviSayakSaNa AsIt, tatra

tatkAyavijJAnamutpadyate ? Ahosvidanyasmin
kAyavijJAnaviSayakSaNa iti ? anyasminnityAha |

kathamAlambananiyamo na bhidyate ? naiSa doSa:;
yattadviSayAlambanaM vijJAnaM tadapratisaGkhyA-

nirodhaniruddham, anyattu tatsadRzaM kAyavijJAnamutpadyata
ityata: pazcAt tadutpadyata ityucyate;

jAtisAmAnyenaikatvopacArAt ||10||

anekakathAprapaJcavyavahitatvAnnaSTa
ivAvijJapteruddezAdhikAra ityata idamupanyasyati-

uktA: paJcendriyArthA yathA ca teSAM grahaNamiti |
`kadAcidekena dravyeNa cakSurvijJAnamutpadyate'

ityevamAdinA | teSAM tu grahaNamiti karmaNi SaSThI ||

@031

avijJaptiridAnIM vaktavyA | seyamucyate-

vikSiptAcittakasyApi yo'nubandha: zubhAzubha: |

mahAbhUtAnyupAdAya sa hyavijJaptirucyate ||11||

vikSiptAcittakasyeti tadanyacittasyApi |
acittakasyApItyasaMjJinirodha-

samApattisamApannasyApi |
apizabdenAvikSiptasacittakasyApIti vijJAyate |
yo'nubandha

iti | ya: pravAha: | zubhAzubha iti kuzalAkuzala: |

kuzalAkuzale prAptipravAho'pyastIdRza iti
tadvizeSaNArthamucyate-mahAbhUtA-

nyupAdAyeti | hetvartha upAdAyArtha iti vaibhASikA:;
jananAdihetubhAvAt |

sahyavijJaptiriti | hizabdastannAmakaraNavijJApanArtha: |
rUpakriyAsvabhAvApi satI

vijJaptivat paraM vijJApayatItyavijJapti: | ucyata iti
AcAryavacanaM darzayati |

-------------------

avijJaptiridAnIM vaktavyeti | "rUpaM
paJcendriyANyarthA: paJcAvijJaptireva ca" (abhi^

ko^ 1.9) ityavijJaptirevAvaziSyate, tasyA
lakSaNanirdezAvasara iti vaktavyA |

"vikSiptAcittakasya" iti kecidevaM vRttiM paThanti | asmin
pATha evaM sUtravigraha:-

vikSiptaM nAsti vA cittamasyeti vikSiptAcittaka: | atha
vA-vikSiptaM cittaM nAsti vA

cittamasyeti vikSiptAcittaka: | ekasya cittazabdasya lopa: |

kecidevaM paThanti-vikSiptasyeti | asmin pATha
uttarapadadvayasya bahuvrIhiM kRtvA

pazcAdevaM vigraha:-vikSiptazcAcittakazca
vikSiptAcittaka: | vikSipta: pudgalo vikSiptacitta ityartha:
|

vikSiptAcittasyeti tadanyacittasyApIti |
avikSiptacittAdanyacittasyetyartha: | tadyathA-

kuzalAyA avijJapte: samutthApakaM cittaM kuzalam,
tadanyacitto'kuzalAvyAkRtacitta:, sa iha
vikSiptacitto'bhipreta: | akuzalAstvavijJapterakuzalaM
cittaM samutthApakam, tadanyacitta: kuzalA-

vyAkRtacitta:, sa cApi vikSiptacitto veditavya: | tasya
tadanyacittasyApi | acitta-

kasyApItyasaMjJinirodhasamApattisamApannasyApi |
apizabdenAvikSiptasacittakasyApIti vijJAyata

iti | etatpudgaladvayavyatiriktatRtIyasyApyartha: |

yo'nubandha iti | pravAha iti | yo dharmo nityapravAhayukta
ityartha: | pravAheNa pravAhI

nirdizyate; pravAhopalakSyatvAt | atha
vA-anubandhAtItyanubandha: | pravAha iti ca vyAkhyApadaM

kRtabahuvrIhikam-pravRtta: prakRSTo vA vAho'syeti
pravAho dharma: | sa eva nirdizyate, na

tatsrota: |

kuzalAkuzala iti | kuzalAkuzala evetyavadhAraNam |
avyAkRto nAstItyartha: | etena

cakSurAdayo vyudastA veditavyA: |
prAptipravAho'pyastIdRza iti | tatprAptirapi vikSiptA-

vikSiptAcittasyApi pravAhiNI kuzalAkuzalaiva ceti
tadvizeSaNArthamucyate | mahAbhUtAnyu-

pAdAyeti | mahAbhUtahetuka ityartha: | yathA
indhanamupAdAyAgnirbhavatItyukte indhanahetuko'gniriti

gamyate | jananAdihetubhAvAditi | "jananAnnizrayAt
sthAnAdupastambhopabRMhaNAt" ( ) |

jananahetustebhya utpatte: | nizrayaheturjAtasya
bhUtAnuvidhAyitvAdAcAryAdinizrayavat, pratiSThAhetu-

@032

samAsatastu vijJaptisamAdhisambhUtaM kuzalAkuzalaM
rUpamavijJapti: ||11||

-------------------

rAdhArabhAvAccitrakuDyavat,
upastambhaheturanucchedahetutvAt,
upabRMhaNaheturvRddhihetutvAt | katamAni

mahAbhUtAnyupAdAya ? kimAzrayamahAbhUtAni ? utAho
nAzrayamahAbhUtAni ? AzrayamahA-

bhUtAnItyAhu: | tannAmakaraNajJApanArtha iti | yasmAda
rUpakriyAsvabhAvApi satI vijJaptivat paraM

na vijJApayati tasmAdavijJaptirityartha: |
`rUpakriyAsvabhAvApi' ityubhayavizeSaNaM kimartham ?

yaddhi vastu rUpasvabhAvameva na kriyAsvabhAvaM tanna
paraM gamayati, tadyathA cakSurAdaya: | yadapi

kriyAsvabhAvameva na rUpasvabhAvaM tadapi paraM na
gamayati, tadyathA cetanA | yattu ubhayasvabhAvaM tat

paraM gamayati, tadyathA vijJapti: | vijJaptirhi
svasamutthApakaM cittaM kuzalAkuzalAvyAkRtaM saumyaM

krUramanubhayamiti vA paraM vijJApayati | tena
vijJaptivaditi viparItadRSTAntaprayoga: |

samAsatastviti | vistara:-ziSyasukhAvabodhArthaM
saMkSepato vAkyena tadavijJaptirUpaM

darzayatyA cArya: | vijJaptisamAdhisambhUtaM
kuzalAkuzalaM rUpamavijJaptiriti | yathAsambhavametad

yojyam | kAyavAgvijJaptisambhUtaM kuzalaM
prAtimokSasaMvarasaMgRhItaM
naivasaMvaranAsaMvarasaMgRhItaM ca |

akuzalaM punarasaMvarasaMgRhItaM
naivasaMvaranAsaMvarasaMgRhItaM ca | samAdhisambhUtaM
tu kuzalameva |

tad dvividham-sAsravasamAdhisambhUtaM
dhyAnasaMvarasvabhAvam, anAsravasamAdhisambhUtamanAsrava-

saMvarasvabhAvam | upAdAyarUpasvabhAvaM ca na
cittacaitasikAdisvabhAvamityavagantavyam |

nanu caivaM vijJaptirapyavijJapti: prApnoti, sApyuttarA
sabhAgahetubhUtapUrvavijJaptisambhUtA ?

kuzalAkuzalamevetyavadhAraNAd vijJaptAvaprasaGga: |
vijJaptirhyavyAkRtApi sambhavati | ata eva

divyaM cakSu: zrotraM ca samAdhisambhUtamapi sad
vijJaptivipAkajaM ca rUpaM nAvijJapti: prasajati

iti |

atrAcArya: saGghabhadra idamavijJaptilakSaNaM sUtraM
dUSayati-

"nyUnaM zAstrApetaM hAniratasyA: prasajyate tattvam |

apizabdAdhikavacanaM vizeSyamavizeSitaM cAtra ||

anubandho hi pravAhastenaiva vyAkhyAta: | na cAdya: kSaNa:
pravAha:, mA bhUdatiprasaGga: |

tasmAt tasyAtra lakSaNe nAstyavarodha iti nyUnam |
pravAhasya cAdravyatvAdravyamavijJaptiriti zAstrApetam |

samAhitAyAzca nAsti vikSiptacittAcittakasyAnubandha iti
sA cAvijJaptirna prasajyata

iti hAni: | avikSiptacittakasya tadanubandhAnnaiSa doSa iti
cet ? zubhAzubhAyA vijJapteravijJapti-

lakSaNaprasaGga ityetasyA: prasajyate tattvam |
acittakasyApIti ca api-zabdavaiyarthyam; pUrveNaiva

kRtatvAt | vikSiptacittakasyApItyanena hi
sarvasacittakAvasthAgrahaNam | kA punaranyAvasthA ?

yA dvitIyenApizabdena saMgRhyetetyapizabdAdhikavacanam |
acittakaM cAdhikRtya zubho'vijJaptya-

nubandho vizeSaNIya:, na ca vyAkhyAne'pi vizeSita iti
vizeSyamavizeSitam | idaM cAparaM

vizeSyamavizeSitam-apratighaM rUpamiti |
evamanekadoSaduSTatvAnna sambaddhametallakSaNam" iti |

atra brUma:-yattAvaduktam `nyUnam,
pravAhasyAvijJaptyupadezAdAdya: kSaNo nAvijJapti:

syAd' iti | idaM tAvadasau praSTavya:-ko'yaM pravAho
nAma ? bahuSu kSaNeSu pravAha ityAkhyA |

@033

-------------------

yadyevam, Adyo'pi kSaNa: pravAha: sidhyati,
prathamakSaNaprabhRti bahuSu kSaNeSu pravAha iti kRtvA
|

tathA hi utsAt taDAgAdvA
nirgacchatAmudakAnAmAdyodakAvayavaprabhRtiSu
pravAhasaMjJeti nAstya-

vyApitA lakSaNasya | yadA cAnubadhnAtItyanubandha
ityacpratyayAntena padena dravyameva nirdizyate,  tadA
nyUnatAzaGkApi nAsti | ata eva zAstrApetatAdoSo'pi
parihato bhavati | athApyanubandhana-

manubandha iti sroto'bhidhIyate, tathApyadoSa:;
rUpAdhikArAt | pravAhavartitvAttu pravAhazabdena

pradarzyate | samAhitAyA apyavijJapteragrahaNaM na
bhavati | sApi hi yadyapi vikSiptacittAcittakasantAnaM

nAnubadhnAtIti, avikSiptacittakasacittasantAnaM
tvanubadhnAtyeva | avijJaptijAtisAmAnyena tu

vikSiptAcittakasyApi yo'nubandha: sAvijJaptirityucyate |

yat punaretaduktam-`avikSiptacittakasya tadanubandhAnnaiSa
doSa iti ced' iti |

yadyavikSiptacittakasya kevalasya yo'nubandha:
sApyavijJaptiriti samAhitAyA avijJaptestyAgo

na bhavatIti bravISi, vijJaptirapi kuzalAkuzalA tathaiva
bhavatItyavijJaptiste prApnotIti ? sa

cApyadoSa:; zubhAzubha evetyavadhAraNAt |
vijJaptirhyavyAkRtApi sambhavatIti na vijJaptiravijJapti:

prasajyate | atha vA-prakarSagatereSa prasaGgo na
bhaviSyati | prakarSeNa hi yo'nubandha: saivAvijJapti: |

na ca vijJaptiravijJaptivat prakarSeNAnubadhnAti;
avijJaptyanirodhe'pi tannirodhadarzanAt |

yadapyuktam-`apizabdAdhikavacanam' iti, tadapyayuktamuktam |
tathA hi- eka eveha

sUtre paThito'pizabda: | vRttau tu tena pudgaladvayena
tadartha: sambadhyata iti dvi: puna: paThita: |

tenaikena sUtrapaThitenApizabdena
vikSiptaviparItamavikSiptam, acittakaviparItaM ca tameva
sacittakaM

tRtIyaM pudgalamavijJaptyAzrayaM bruvannA cArya:
svamataJca vikSiptAcittakapudgaladvayaM jAtisAmAnyenA-

vijJaptyAzrayaM pradarzayan

ijJapticittacaittebhyo'rthAntarabhUtAmavijJaptimAcaSTe |
traya eva hi pudgalA

bhavanti-vijJapticittavisabhAgacitta:,
vijJapticittasabhAgacitta:, acittakazca | tatra

vijJapticittavisabhAgacitto vikSiptacitta ihAbhipreta:,
tasya vA vAkkAyavijJaptirniruddhA bhavati |

acittakasya tu cittacaittA api niruddhA iti tatra
vijJaptezcittacaitasikakalApAccArthAntara-

bhUteyamavijJapti:; yata ebhyo'nubandhinItvena viziSyate |
tamevArtha darzayannAha-vikSiptAcitta-

kasyApi iti | avikSiptacittakasyAvijJaptirvartata iti
nAtizaya:, vijJaptirapi hi tasya vartate |

vikSiptacittasyApi tu vartata ityatizaya:, vijJaptirhi tasya
nAsti | avijJaptistvanubandhinIti

vijJapterviziSyate | tathA
avikSiptacittakasyAvijJaptirvartata iti nAtizaya:,
cittacaittA api hi

tasya vartanta eva | acittakasyApi tu vartata ityatizaya:,
tasya hi cittacaittA niruddhA: |

avijJaptistvanubandhinIti cittacaittebhyo viziSyate |
tadevaM dharmAntaravizeSaNArthamavikSiptacitto

vikSiptAcittakatRtIyabhUtastenaikena
api-zabdenAbhidhIyate | ata eva cApizabdena `avikSipta-

sacittakasyApi' ityuktamA cAryeNa; tRtIyabhUtatvAt |
itarathA hyapizabdenAvikSiptacittakasyApi

ityevAvakSyat, sacittakasyApIti vA | tadyathA-trayo loke
manuSyA:, eko dhanavAn itarAvapi

dhanamAtravantau; tAvabhisamIkSya viSNumitrasya
dhanamastItyekenokto dvitIyo vaktA bhaved-

devadattayajJadattayorapi dhanamastIti, apizabdena
viSNumitrasyApyastIti devadattayajJadattagatena

@034

mahAbhUtAnyupAdAyetyuktAni katamAni bhUtAni ?

bhUtAni pRthivIdhAturaptejovAyudhAtava: |

ityete catvAra: svalakSaNopAdAyarUpadhAraNAd
dhAtavazcatvAri mahAbhUtAnyucyante |

mahattvameSAM sarvAnyarUpAzrayatvenaudArikatvAt | atha
vA-tadudbhUtavRttiSu pRthivyaptejo-

vAyuskandheSveSAM mahAsannivezatvAt |

te punarete dhAtava: kasmin karmaNi saMsiddhA:,
kiMsvabhAvAzca ? ityAha-

dhRtyAdikarmasaMsiddhA:,

-------------------

dvaitamivApannenApizabdena sa eva viSNumitro lakSyate, na
tvavasRjyata ityartha:; tena nAtrApi-

zabdo'dhika eva | tadvidihApi draSTavyam |  yat
punaretaduktam-`acittakaM cAdhikRtya
zubho'vijJaptyanubandho vizeSaNIya: `iti,

tadapi na kiJcit | avijJaptijAtimadhikRtyaitallakSaNaM
praNItam | sA cAvijJaptijAtiracittakasya

bhavatItyetAvad vivakSitam, kimanena vizeSitena !
tvadIye'pyavijJaptilakSaNe zubho'vijJaptya-

nubandho'cittakamadhikRtya na vizeSita:-

"kRte'pi visabhAge'pi citte cittAtyaye ca yat |

vyAkRtApratighaM rUpaM sA hyavijJaptiriSyate" || ( )

iti | eSA ca vijJaptisambhUtA
kuzalaivAvijJaptiracittakasya sambhavatIti caturthe

kozasthAne jJApayiSyate |

yacca-`apratighamityavizeSitam' iti, tadapi pazcAd
darzayiSyAma: | "sapratighA

daza rUpiNa:" (abhi^ ko^ 1.29) ityatra dazaiva dhAtava:
sapratighA ityavadhAraNAdavijJaptirdharma-

dhAtuparipaThitA, sA tvapratigheti setsyati |


smAdidamAsmAkInamevamadoSaduSTamavijJaptilakSaNamiti

tadevAstu ||11||

"bhUtAni pRthivIdhAtu:" iti | vistara:-dhAtugrahaNaM
varNasaMsthAnAtmakapRthivyAdi-

nirAsArtham | svalakSaNopAdAyarUpadhAraNAd vA
dhAtava iti | kAThinyAdisvalakSaNaM cakSurAdyu-

pAdAyasvarUpaM ca dadhatIti dhAtava: | aSTAdaza
dhAtavastu svasAmAnyalakSaNadhAraNAt | gotrArtho

vA dhAtvartho dhAraNArthamanapekSya SaDdhA
dhAtudezanAyAm | punarbhavabIjArtho vA dhAtvartha:,
bhavaM

puSNantIti kRtvA | mahattvameSAM
sarvAnyarUpAzrayatvenaudArikatvAditi |
sarvopAdAyarUpAzrayatvena mahattvA-

dityartha: | tadudbhUtavRttiSviti |
tairmahAbhUtairudbhUtA vyaktA vRttirdhRtyAdikA yeSu ta
ime

tadudbhUtavRttaya: = pRthivyaptejovAyuskandhA:, teSu |
eSAM mahAbhUtAnAM mahAsannivezatvAt

mahAracanatvAt | bhUtaM tanvantIti bhUtAni ||

"dhRtyAdikarmasaMsiddhA:" iti | dhRtyAdikarmanirdeza:
pRthivyAdiSu zeSAnumAnArtham |

upalAdike hi pRthivIdravye
saMgrahapaMktivyUhanadarzanAccheSANAM
jalatejovAyUnAmastitvamanumIyate |

apsu nausandhAraNoSNateraNakarmadarzanAt
pRthivItejovAyUnAmastitvam | agnijvAlAyAM

@035

dhRtisaMgrahapaktivyUhanakarmasvete yathAkramaM
saMsiddhA: pRthivyaptejovAyudhAtava: |

vyUhanaM puna: vRddhi: prasarpaNaM ca veditavyam |
idameSAM karma |

svabhAvastu yathAkramaM

kharasnehoSNateraNA: ||12||

khara: pRthivIdhAtu: | sneho'bdhAtu: | uSNatA tejodhAtu:
| IraNA vAyudhAtu: |

Iryate'nayA bhUtasroto dezAntarotpAdanAt
pradIperaNavaditIraNA | "vAyudhAtu: katama: ?

laghusamudIraNatvam" ( ) iti prakaraNeSu nirdiSTaM sUtre
ca | tattu laghutvamupAdAya

rUpamapyuktaM prakaraNeSu | ato ya IraNAsvabhAvo dharma:
sa vAyuriti karmaNAsya

svabhAvo'bhivyakta: ||12||

ka: puna: pRthivyAdinAM pRthivIdhAtvAdInAM ca
vizeSa: ?

pRthivI varNasaMsthAnamucyate lokasaMjJayA |

tathA hi-pRthivIM darzayanto varNaM saMsthAnaM ca
darzayanti |

yathA hi-pRthivIM darzayantI varNa saMsthAnaM ca
darzayanti |

yathA pRthivI, evam

Apastejazca,

varNasaMsthAnamevocyate lokasaMjJayA |

vAyustu dhAtureva,

ya eva tu vAyudhAtu: sa eva loke vAyurityucyate |

tathApi ca ||13||

-------------------

sthairyasampiNDanacalanadarzanAt
pRthivyudakavAyUnAmastitvam | vAyau
sandhAraNazItoSNasparzadarzanAt

pRthivyaptejasAmastitvamiti vaibhASikA: | vyUhanaM
punarvRddhi: prasarpaNaM veti | vRddhi: = sambandhAdhikA

zarIrAGkurAdyavayavotpatti: | prasarpaNam =
zarIrAdInAM prabandhena dezAntarotpatti: ||

"uSNatA" iti | svabhAvAbhidhAne'pi bhAvapratyaya:-uSNa
evoSNateti | dezAntaro-

tpAdanAt pradIperaNavaditi | kSaNikAnAM nAsti
dezAntaragamanam, yatraivotpattistatraiva vinAza: |

tenaivamucyate-dezAntarotpAdAnasvabhAvA bhUtasrotasa
IraNA; kSaNikatvAt, pradIpavat | kSaNikAni

ca bhUtAni; rUpatvAt, pradIpavat | pradIpazca kSaNika:
prasiddha ityudAharaNam | karmaNAsya

svabhAvo'bhivyakta iti | IraNAkarmaNA laghutvaM
viziSyate-yadIraNAtmakaM laghutvaM sa  vAyudhAturiti |
laghusamudIraNo vAyudhAtu: ladhveva tu yattadupAdAyarUpam
||12||

pravacane pRthivIdhAtvAdaya: pRthivyAdayazcoktA iti |
ata: pRcchati-ka: pureSAM

vizeSa iti ?

"lokasaMjJayA" iti | lokasaMvyavahAreNa | vAtyeti |
vAtAnAM samUho vAtyA {1. vastutastu ghAtazabdasya
pAzAdigaNe pAThAt "pAzAdibhyo ya:" (4.2.49) iti pA^
sUtreNa ya: pratyayo bhavati |},

brAhmaNAdibhyo yan (pA^ sU^ 4.2.42) iti samUhArthe
yanpratyaya: | strItvATTAppratyaya: |

@036

yathA pRthivI varNasaMsthAnamanucyate lokasaMjJayA,
tathA vAyurapi-nIlikA

vAtyA, maNDalikA vAtyeti |

kasmAt punarayamavijJaptiparyanta: `rUpaskandha:' ityucyate ?
rUpaNAt | uktaM

bhagavatA-"rUpyate rUpyata iti bhikSava:,
tasmAdrUpopAdAnaskandha ityucyate | kena

rUpyate ? pANisparzenApi spRSTo rUpyate" iti (a^ va^
saM^ ni^ 22.79.85)

vistara: | rUpyate bAdhyata ityartha: | tathA
hyarthavargIyeSUktam-

"tasya cet kAmayamAnasya cchandajAtasya dehina: |

te kAmA na samRdhyante zalyaviddha iva rUpyate ||" (su^
ni^. a^ 2)

rUpasya puna: kA bAdhanA ? vipariNAmotpAdanA |
pratighAto rUpeNetyapare |

paramANurUpaM tarhi rUpaM na prApnoti, arUpaNAt ? na
vai paramANurUpamekaM pRthag

bhUtamasti | saGghAtasthaM tu tad rUpyata eva |

atItAnAgataM tarhi rUpaM na prApnoti ? tadapi rUpitaM
rUpayiSyamANaM tajjAtIyaM

ceti rUpam, indhanavat |

-------------------

tathA hyarthavargIyeSUktamiti | atharvargIyANi
sUtrANi, yAni kSudrake paThyante | teSUktam-

"tasya cet kAmayAnasya" (su^ ni^, a^ va^ 2) iti |
vistara:-tasyadehina: kAmayAnasya

chandajAtasya yadi kAmA viSayA na samRdhyante na
sampadyante | zalyaviddha iva asau rUpyate  

bAdhyata ityartha: | bAdhanArthaparicchinnenAnena
rUpyatezabdena "rUpyate rUpyata iti, bhikSava:"

(saM^ ni^ 22.79.85) ityatra sUtre rUpyatezabdo bAdhanArtha
eva paricchidyate | zalyaviddha:

kAmayAnazca du:khavedayitRtvAd bAdhyata iti yuktam |
rUpaM tu kathaM bAdhyate ? ata Aha-

vipariNAmotpAdaneti | vikriyotpAdanetyartha: | tathA ca
ihArthe sati `zalyaviddha iva rUpyate'

ityatrApi yadi vikriyata ityartho gRhyate sutarAmartho
yujyate | pratighAta iti | svadeze

parasyotpattipratibandha: | paramANurUpaM tarhIti |
dravyaparamANurUpaM na rUpaM prApnoti | kasmAt ?

arUpaNAt | niravayavatve satyarUpaNAdityabhiprAya: |
pakSadvaye'pyetaccodyamupanyastam-

bAdhanarUpaNe pratighAtarUpaNe ca
dravyaparamANurniravayavatvAnna zakyate rUpayitumiti | na
vai

paramANurUpametaM pRthagbhUtamastIti | ekamiti grahaNaM
dravyaparamANusandarzanArtham | pRthagbhUtamasaGghAta-

sthamityartha: | tadIdRgnAsti | saGghAtasthaM nityaM
bhavati; "kAme'STadravyako'zabda:" (abhi^ ko^ 2.23)

ityAdivacanAt | saGghAtasthaM tadrUpyata
evetyarthAdetadabhISTaM bhavati | tad

dravyaparamANurUpaM saGghAtasthaM rUpyate, bAdhyate
pratihanyate ca |

atItAnAgataM tarhIti |
vistara:-atItAnAgatamadezatvAnna rUpyate, na bAdhyate,
nApi

pratihanyate | tadapIti | vistara:-tadapi
rUpitamityatItabAdhanapratighAtanArthena |
rUpayiSyamANa-

mityutpattidharmakamanAgatam |
tenaivArthadvayena-tajjAtIyaM
cetyutpattidharmakajAtIyamanutpattidharma-

kamanAgatam | indhanavat | yadapIddhaM
yadapIndhiSyamANaM tajjAtIyaM ca tadapIndhanam |
tajjAtIyaM

punarindhanaM yadindhanArthe kalpitamaprApyaivAgnisamantarA
naGkSyati |

@037

avijJaptistarhi na rUpaM prApnoti ? sApi
vijJaptirUpaNAd rUpitA bhavati,

vRkSapracalane cchAyApracalanavat, nAvikArAt |
vijJaptinivRttau cAvajJiptinivRtti: syAd,

vRkSAbhAve cchAyA'bhAvavat |

AzrayabhUtarUpaNAdityapare |

evaM tarhi cakSurvijJAnAdInAmapyAzrayarUpaNAt
rUpatvaprasaGga: ?

viSamo'yamupanyAsa:; avijJaptirhi cchAyeva vRkSaM
prabheva maNiM bhUtAnyAzritya

varttate, na tvevaM cakSurAdInyAzritya varttante
cakSurvijJAnAdIni | kevalaM tUtpattinimittamAtraM

tAni teSAM bhavantIti |

idaM tAvadavaibhASikIyam-vRkSamAzritya cchAyA
varttate, maNiM cAzritya prabheti |

-------------------

avijJaptistarhi na rUpaM prApnoti | kasmAt ?
apratighatvAt | apratighatvena hi sA na

bAdhyate, nApi pratihanyate | sApi vijJaptirUpaNAditi |
vistara:-vijJaptiravijJaptisamutthApikA |

tasyA: sapratighAyA rUpaNAdavijJaptirapi rUpyate |
yathA chAyAsamutthApakasya vRkSasya pracalanA-

cchAyA pracalati tadvat | na avikArAditi | anena
pratijJAdoSa udgrAhyate | pareNa hyevaM

pratijJAtam-svasamutthApakavikArAnuvidhAyinI avijJapti:;
samutthApyatvAt, vRkSacchAyA-

vaditi | seyaM pUrvAbhyupagamavirodhinI pratijJA,
abhyupagato hi vijJaptervikAre'pyavijJapteravikAra: |

tathA hi-aJjaliM bhaGktvA kapotaM kurvata:
kAyavijJaptirvikriyata ityabhyupagamyate, na

tvavijJapti: | tasmAdasAdhanametat | vijJaptinivRttau
cAvijJaptinivRtti: syAditi | anena

dharmivizeSaviparyayo'pyasyA: pratijJAyA udgrAhyate, yadi
vRkSacchAyAdharma iSyate | vRkSanivRttau

chAyAnivRttirdRSTeti tadvat syAt |

atra kazcid `na avikArAt' iti na samyagetaduktamiti
dUSayati-`vikriyata

evAvijJaptirvijJaptivikAre sati, mRdumadhyAdhimAtratve hi
vijJaptermRdumadhyAdhimAtratA bhavatyavijJapte:'

iti, tadetadayuktam; kasmAt ? utpattirevAvijJepterevaM
bhavati mRdurmadhyAdhimAtrA vA, na tu vikAra: |

utpannasya hi dharmasya punaranyathotpAdanaM vikAra:, tacca
rUpaNamabhipretam |

AzrayabhUtarUpaNAdityapara iti | vRddhAcAryavasubandhu:
| bhUtagrahaNAzrayabhUtapradarzanArtham |

atazcetara: prasaJjayati-evaM tarhi
cakSurvijJAnAdInAmapIti |
vistara:-cakSurAdyAzrayarUpaNAt

tadvijJAnAnAmapi rUpatvaprasaGga: |

viSamo'yamupanyAsa iti | vRddhAcAryavasubandhudezIya:
kazcit pariharati | avijJaptihIti |

vistara:-chAyA vRkSamupazliSTAzritya vartate, prabhApi
maNiM tathaiva | utpattinimittamAtraM tAni

teSAmiti nopazliSTAnIti bhAva: |

tamitara: pratyAha-idaM tAvadavaibhASikIyamiti |
vistara:-naitad vaibhASikamatam |

vaibhASikamataM tu chAyAvarNaparamANu:
svabhUtacatuSkamAzritya vartate, na vRkSam | tathA
prabhAvarNa-

paramANu: svabhUtacatuSkamAzritya vartate, na maNim;
pRthagdravyatvAditi | emanAzrayakAraNa-

tvAnmaNivRkSayorna mahAbhUtAvijJaptivadupazliSTe
chAyAprabhe ityasAmAnyaM dRSTAntadArSTAntikayo: |

@038

chAyAdivarNaparamANUnAM pratyekam,
svabhUtacatuSkAzritatvAbhyupagamAt | satyapi ca

tadAzritatve cchAyAprabhayornAvijJaptistathaivAzritA
yujyate | niruddheSvapi avijJaptyAzrayeSu

mahAbhUteSu tasyA anirodhAbhyupagamAt | tasmAt na
bhavatyeSa parihAra: |

anye punaratra parihAramAhu:-cakSurvijJAnAdInAmAzrayo
bhedaM gata: | kazcid rUpyate

cakSurAdi:, kazcinna rUpyate; yathA-mana: | na
tvevamavijJapti: | tasmAdasamAna: prasaGga

iti | ata upapannametad-rUpaNAd rUpamiti ||13||

ya eva rUpaskandhasvabhAvA uktA:,

indriyArthAsta eveSTA dazAyatanadhAtava: |

AyatanavyavasthAyAM dazAyatanAni-cakSurAyatanam,
rUpAyatanam, yAvat

kAyAyatanam, spraSTavyAyatanamiti | dhAtuvyavasthAyAM
ta eva daza dhAtavazcakSurdhAtU

rUpadhAturyAvat kAyadhAtu:, spraSTavyadhAturiti |

ukto rUpaskandha:, tasya cAyatanavyavasthAnam ||

-------------------

satyapi ca tadAzritatva iti vistara: | athApi pAramparyeNa
tadAzritatvamabhyupagamyate-chAyA

svabhUtAzritA, tAni tu bhUtAni vRkSamAzritAni;
prabhApi svabhUtAzritA, tAni ca bhUtAni

maNimAzritAni; tadanuvidhAyitvAt | tathApyasAmAnyam;
niruddheSvapyavijJaptyAzrayeSu mahAbhUteSu

tasyA anirodhAbhyupagamAditi | "kSaNAdUrdhvamavijJapti:
kAmAptAtItabhUtadajA" (abhi^ ko^ 4.6)

iti siddhAntAt | tasmAnna bhavatyeSa parihAra iti | ya
ukto'bhUt-avijJaptirhi chAyeva

vRkSamiti vistareNa |

anye punaratra parihAramAhuriti | ayamevA cAryastanmataM
samarthayannAha-Azrayo bhedaM

gata iti | dvividha ityartha: | kazcid rUpyate cakSurAdi:
sapratighatvAt, kazcinna rUpyate mano

viparyayAt | tasmAdasamAna: prasaGga iti |
cakSurvijJAnAdInAmapyAzrayabhUtarUpaNAd
rUpatvaprasaGga

iti | rUpaNAdrUpamiti | AzrayarUpAdityartha: |

atra codayanti-vijJaptisambhUtAyA avijJapterevaM
parikareNa rUpatvaM bhavad bhavet,

samAdhisambhUtAyAstu kathaM rUpatvamiti ?
tajjAtIyatvAt tadapi rUpam | kiM punastajjAtIyatvam ?

mahAbhUtAnyupAdAyeti bhAva: |
teSAmupAdAyarUpajananAdihetubhUtatvAditi ||13||

"indriyArthAsta eva" iti | bhagavato vineyavazAt tisro
dezanA:-skandhAyatana-

dhAtudezanA: | tAsu ca ye skandheSu dezitA dharmAsta
evAyatanadhAtuSu dezitA: | asaMskRtAstvatra

kevalamatiriktA: | sarvazcAbhidharma: sUtravyAkhyAnam |
ata idamuktam-`indriyArthAsta eva'

iti vistareNa | lAghavikazcAyamAcArya:
vedanAdiskandhalakSaNamanuktvaiva lAghavena rUpaskandha-

svabhAvAn dharmAnAyatanadhAtuSu darzayati | indriyANi
ca indriyArthAzca indriyArthA: | `ta eva'

iti vizeSaNamanyendriyanirAsArtham, anyArthanirAsArthaM
ca | AyatanavyavasthAyAM tu yathAsaMkhyena

dazAyatanAni cakSurAyatanaM rUpAyatanaM
yAvatkAyAyatanaM spraSTavyAyatanamiti |
dhAtuvyavasthAyAM ta

eva daza dhAtava: cakSurdhAtU
rUpadhAturyAvatkAyadhAtu: spraSTavyadhAturiti |

@039

vedanAdayo vaktavyA: | tatra-

vedanA'nubhava:,

trividho'nubhavo vedanAskandha:-sukha:, du:kha:,
adu:khAsukhazca | sa

punarbhidyamAna: SaD vedanAkAyA: cakSu:saMsparzajA
vedanA yAvanmana: saMsparzajA vedaneti |

saMjJA nimittodgrahaNAtmikA ||14||

yAvannIlapItadIrghahrasvastrIpuruSamitrAmitra-
sukhadu:khAdinimittodgrahaNamasau

saMjJAskandha: | sa punarbhidyamAna: SaT saMjJAkAyA
vedanAvat ||14||

caturbhyo'nye tu saMskAraskandha:,

rUpa-vedanA-saMjJA-vijJAnebhyazcaturbhyo'nye tu
saMskArA: saMskAraskandha: |

-------------------

ukto rUpaskandhastasya cAyatanadhAtuvyavasthAnamiti | na
sakalasya rUpaskandha-

syAyatanadhAtuvyavasthAnamuktam; avijJaptirUpasya
vakSyamANatvAt, kathamidamucyate-uktamiti |

bAhuliko nirdeza: | bAhulyena
rUpaskandhasyAyatanadhAtuvyavasthAnamuktamityartha: |
katipaya-

mudgagulikAsambhave'pi mASarAzivyapadezavat |

trividho'nubhava iti | anubhUtiranubhava: = upayoga: | kasya ?
cittasya, pudgalasya vA |

sa ca trividha:-sukho du:kho'du:khAsukhazca | vastuno
hlAda-paritApa-tadubhayavinirmuktasvarUpa-

sAkSAtkaraNasvabhAva: | anubhUyate vAnena viSaya
ityanubhava: | anubhavatIti vAnubhava: |

kAyacittopacayApacayatadubhayavinirmuktAvasthA
pravRttazcaitasikavizeSasparzAnubhava ityapare |

"anurlakSaNe" (pA^ sU^ 1.4.84) | sparzacihna:,
sparzanimitto'nubhava ityartha: | sa

vedanAskandha: |

"nimittodgrahaNAtmikA" iti | nimittaM
vastuno'vasthAvizeSo nIlatvAdi, tasyod-

grahaNam = pariccheda:, tadAtmikA tatsvabhAvA |
du:khAdItyAdizabdena lohitAdInAM grahaNam |

asau saMjJAskandha: | yadi paricchedAtmikA saMjJA,
tatsamprayoge nimittamudgRhNantIti paJcApi

vijJAnakAyA vikalpakA: syu: ? na syu:; na hi
paJcavijJAnasamprayogiNI saMjJA paTvI |

manovijJAnakAyasamprayogiNI tu paTvIti tadeva
vikalpakamuktam | SaT saMjJAkAyA vedanAvaditi |

yathA cakSu:saMsparzajA vedaneti vistareNoktam, tathA
cakSu:sparzajA saMjJeti vistareNa vaktavyam ||14||

"caturbhyo'nye" iti | caturbhya: skandhebhya:,
skandhAdhikArAt | rUpaskandhAdibhyastribhya

uktebhyo
vijJAnaskandhAccoddiSTavakSyamANakAccaturbhyo'nye
saMskArA: "saMskAraskandha:" | sUtre

SaT cetanAkAyA ityuktamiti | "saMskAraskandha: katama: ?
SaT cetanAkAyA:" ( )

iti | abhisaMskaraNe pradhAnA iti | `evaM caivaM ca syAm'
ityabhisaMskaraNe pradhAnA:; "karmahetU-

papattaya:" iti vacanAt | chandaprAptyAdayastu
cetanAnuvidhAyitvAt tadAkArahetubhAvAnuvidhAnata:

saMskAraskandha eva veditavyA: | tadevaM sati saMskaraNe
pravRtto dharmarAzi: saMskAra ityuktaM

bhavati |

@040

bhagavatA tu sUtre "SaT cetanAkAyA:" (saM^ ni^)
ityuktam; pradhAnyAt |

sA hi karmasvarUpatvAdabhisaMskaraNe pradhAnA | ata
evoktaM bhagavatA-"saMskRtamabhi-

saMskaroti tasmAt saMskArA upAdAnaskandha ityucyate"
(saM^ ni^ 22.78.85)

iti | anyathA hi zeSANAM caitasikAnAM viprayuktAnAM
ca saMskArANAM skandhAsaMgrahAd

du:khasamudayasatyatvaM na syAditi parijJAparihANe na
syAtAm | uktaM ca bhagavatA-

"nAhamekadharmamapi anabhijJAyAparijJAya
du:khasyAntakriyAM vadAmi" iti | evam

"aprahAya" ( ) ityuktam |

tasmAdavazyameSAM
saMskAraskandhasaMgraho'bhyupagantavya: ||

ete punastraya: |

vedanA-saMjJA-saMskAraskandhA:
AyatanadhAtuvyavasthAyAm-

dharmAyatanadhAtvAkhyA: sahAvijJaptyasaMskRtai: ||15||

-------------------

apare punarAhu:-saMskRtAbhisaMskaraNe cetanAyA:
prAdhAnyamuktam, ata: sUtre

cetanAgrahaNam |
samprayuktaviprayuktasaMskRtadharmasaMgraheNa tu
prAdhAnyAdayameva skandha: saMskAraskandha:

ukta:, saMskRtarAziriti kRtvA |
saMskRtamabhisaMskarotIti bhAvinyA saMjJayAnAgataM
skandhapaJcakaM

saMskRtamityuktam | anyathA hIti | vistara:-yadi
yathAsUtranirdezam, cetanaiva kevalA saMskAra-  skandha
iSyate, nAnye | zeSANAM chandAdInAM caitasikAnAM
prAptyAdInAM ca cittaviprayuktAnAM

skandhAsaMgrahAt | rUpAdiSu skandheSu
rUpaNAdilakSaNAbhAvenAsaMgrahAt, saMskAraskandhe
caivaM

sUtre yathArutagrahaNenAsaMgrahAditi
skandheSvasaMgrahAt | du:khasamudayasatyatvaM na syAditi
parijJAprahANe

na syAtAm | parijJA du:khasya, prahANaM samudayasya |
anabhijJAya laukikena mArgeNa, aparijJAya

lokottareNa | athavA-anabhijJAya darzanamArgeNa,
aparijJAya bhAvanAmArgeNa | evamaprahAyetyukta-

miti sUtrAntaram | nAhamekadharmamapyaparijJAyAprahAya
du:khasyAntakriyAM vadAmIti | du:khanirodhaM

vadAmItyartha: | nanu cAkAzApratisaGkhyAnirodhau
lokottareNa mArgeNa na parijJAyete, atha ca

du:khasyAntakriyeSyate; saMklezavastvabhisandhivacanAt ?
sautrAntikadarzanena ca prajJapti-

sattvAdadoSa: | na hi tau saMklezavastU, kimanayo:
parijJeyatvena | nirodhamArgasatye api tarhi na

saMklezavastU iti na parijJeye syAtAm ?
du:khasamudaya-satyasambandhasadbhAvAt taryo: parijJeyatvaM

vyavasthApyate | tathA hi yogina evaM vicArayanti-asya
sahetukasya du:khasya ko nirodha: ?

kena copAyena sa nirodha: prApyate ?, iti nirodhamArgasatye
api parijAnanti | na tvAkAzAprati-

saGkhyAnirodhayordu:khena sambandha iti na tau parijAnanti |
prayogAvasthAyAM tu laukikena jJAnena

tAvapi sAmAnyarUpeNa `sarvadharmA anAtmAna:' iti


"dharmAyatanadhAtvAkhyA:" iti | AyatanaM ca
dhAtuzcAyatanadhAtu:, dharmazcAsAvAyatana-

dhAtuzca dharmAyatanadhAtu:, tadAkhyaiSAM ta ime
dharmAyanaghAtvAkhyA: | ke ?
vedanAsaMjJAsaMskAraskandhA: |

"sahAvijJaptyasaMskRtai:" iti | sahAvijJaptyA
sahAsaMskRtaizcAkAzAdibhi: | Ayatana-

@041

ityetAni sapta dravyANi dharmAyatanaM
dharmadhAtuzcetyAkhyAyante ||15||

vijJAnaM prativijJapti:,

viSayaM viSayaM prati vijJaptirupalabdhirvijJAnaskandha
ityucyate | sa puna: SaD

vijJAnakAyA: cakSurvijJAnaM yAvanmanovijJAnamiti |

ya eSa vijJAnaskandha ukta AyatanavyavasthAyAm,
manaAyatanaM ca tat |

dhAtuvyavasthAyAM sa eva-

dhAtava: sapta ca matA:,

katame sapta ?

SaD vijJAnAnyatho mana: ||16||

cakSurvijJAnadhAturyAvanmanovijJAnadhAturmanodhA tuzca
| evamatra paJca skandhA:, dvAdazA-

yatanAni, aSTAdaza dhAtavo nirdiSTA bhavanti |
avijJaptivarjyo rUpaskandho dazAyatanAni

daza dhAtava: | vedanAdaya:
skandhAstrayo'vijJaptirasaMskRtAni ca dharmAyatanaM
dharmadhAtuzca |

vijJAnaskandho manaAyatanaM SaD vijJAnadhAtavo
manodhAtuzceti ||16||

nanu ca SaD vijJAnakAyA vijJAnaskandha ityuktam | atha
ko'yaM punastebhyo'nyo

manodhAtu: ? na khalu kazcidanya:, kiM tarhi ? teSAmeva

SaNNAmanantarAtItaM vijJAnaM yaddhi tanmana: |

yadyat samanantaraniruddhaM vijJAnaM tanmanodhAturityucyeta
| tadyathA sa eva putro'nyasya

-------------------

dezanAyAM dharmAyatanamiti, dhAtudezanAyAM ca
dharmadhAturiti | sapta dravyANIti | avijJapyi:,

vedanAskandha:, saMjJAskandha:, saMskAraskandha:,
AkAzam, pratisaGkhyAnirodha:, apratisaGkhyA-

nirodhazceti ||15||

"vijJAnaM prativijJapti:" iti | vijJAnaskandha:
prativijJaptirityartha:; skandhAdhikArAt |

pratirvIpsArtha:, viSayaM viSayaM pratItyartha: |
upalabdhirvastumAtragrahaNam | vedanAdayastu caitasA

vizeSagrahaNarUpA: | SaD vijJAnakAyA iti | SaD
vijJAnasamUhA: |

"SaD vijJAnAnyatho mana:" iti | SaD vijJAnadhAtavo
yathAsaMkhyena, yaccakSurvijJAnaM sa

cakSurvijJAnadhAtu: | evaM yAvad yanmanovijJAnaM sa
manovijJAnadhAtu: | samastAni tvetAni

SaNmanodhAturiti veditavyam ||16||
"SaNNAmanantarAtItaM vijJAnaM yaddhi tanmana:" iti |
`SaNNAm' iti nirdhAraNe SaSThI |

teSAmeva madhye, nAnyadityartha: |
anantaragrahaNamanyavijJAnavyavahitanivRttyartham | yaddhi
yasyAnantara-

manyavijJAnAvyavahitaM tattasyAzraya: |
anyasyAsAvAzrayo yasya tadavyavahitam | ata evA-

cittikAvasthAyAM cirAtItamapi samApattipravezacittaM
vyutthAnacittasyAzrayo bhavati; vijJAnAntarA-

vyavadhAnAt |

@042

pitrAkhyAM labhate, tadeva phalamanyasya bIjAkhyAm,
tathehApi sa eva manodhAtvAkhyAM

labhate |

evaM tarhi dravyata: saptadaza dhAtavo bhavanti, dvAdaza
vA; SaDvijJAnadhAtumanodhAtUnA-_

mitaretarAntarbhAvAditi kasmAdaSTAdaza vyavasthApyante
? yadyapyevam; tathApi

SaSThAzrayaprasiddhyartha dhAtavo'STAdaza smRtA:
||17||

paJcAnAM vijJAnadhAtUnAM cakSurdhAtvAyatanAdaya:
paJcAzrayA: | SaSThasya manovijJAna-

dhAtorAzrayo'nyo nAsti | atastadAzrayaprasiddhyarthaM
manodhAturupadiSTa: | evamAzrayA-

zritAlambanaSaTkavyavasthAnenASTAdaza dhAtavo
bhavantIti |

-------------------

atItagrahaNaM pratyutpannanirAsArtham | manovijJAnaM
hyAzrayi tasyAmavasthAyAM pratyutpannam,

atastadatItamiSyate | tadeva
caitaducyate-SaSThAzrayaprasiddhyarthamiti |

vijJAnagrahaNaM vedanAdyanantarAtItanivRttyartham |
`yaddhi tanmana:' iti jAtinirdezAnna

vIpsAprayoga: | vRttau tu dravyapadArthAbhidhitsayA
vIpsAprayoga: |

yadyat samanantaraniruddhaM vijJAnaM tattanmanodhAturiti |
tadyathA sa eveti | vistara:-

tadyathA sa eva putro'nyasya pitrAkhyAM labhate tadeva
phalamanyasya bIjAkhyAm | tathehApi sa eva

cakSurAdivijJAnadhAturanyasyAzraya iti
manodhAtvAkhyAM labhate |

saptadaza dhAtavo bhavanti dvAdaza veti | ya eva
SaDvijJAnadhAtava: sa eva manodhAtu:, ya

eva ca manodhAtusta eva SaD vijJAnadhAtava
itItaretarAntarbhAva: | yadi SaD vijJAnadhAtavo

gRhyeran, nArtho manodhAtuneti saptadaza dhAtavo bhavanti |
yadi manodhAturgRhyeta, nArtha: SaDvijJAna-

dhAtubhiriti dvAdaza dhAtavo bhavanti |

"SaSThAzrayaprasiddhyartham" iti | paJcAnAM
vijJAnadhAtUnAmAzrayaprasiddhirnAGgIkriyate;

cakSurAdiSvAzrayasambhavAt | manovijJAnAzrayo
nAstIti tadAzrayaprasiddhyarthaM manodhAturvyavasthApyate
|

AzrayAdiSaTkavyavasthAnena aSTAdaza dhAtavo bhavanti
| AzrayaSaTkaM cakSurAdi mano'ntakam, AzritaSaTkaM
cakSurvijJAnAdi manovijJAnAntam, AlambanaSaTkaM
rUpAdidharmAntamiti | yogAcAra-

darzanena tu SaDvijJAnavyatirikto'pyasti manodhAtu: |
tAmraparNIyA api hRdayavastu manovijJAna-

dhAtorAzrayaM kalpayanti, taccArUpyadhAtAvapi vidyata
iti varNayanti | ArUpyadhAtAvapi hi

teSAM rUpamabhipretam | ArUpya iti ca ISadarthe AG,
ApiGgalavaditi |

caramaM cittamiti | nirupadhizeSanirvANakAle | na mano
bhaviSyatIti | na manodhAtu-

rbhaviSyatItyartha: | na hi tadastIti | notpadyata ityartha:
| na; tasyApi manobhAveneti | vistara:-

naitadevam, kasmAt ? tasyApi caramacittasya
manobhAvenAzrayatvenAvasthitatvAt | anyakAraNavai-

kalyAditi | paunarbhavikakarmaklezakAraNavaikalyAt |
nottaravijJAnasambhUtiriti | na punarbhava-

pratisandhivijJAnamityabhiprAya: |

idamiha vicAryate-uktametat
`AzrayAzritAlambanaSaTkavyavasthAnAdaSTAdaza
dhAtavo

bhavanti' iti | AzritaSaTkaM tAvad vyavasthApyate-
cakSurvijJAnadhAturyAvanmanovijJAnadhAturiti |

@043

arhatastarhi caramaM cittaM na mano bhaviSyati, nahi tadasti
yasya tat samantarAtItaM

syAditi ? na; tasyApi manobhAvenAvasthitatvAt |
anyakAraNavaikalyAttu

nottaravijJAnasambhUti: ||17||

tatra skandhai: sarvasaMskRtasaMgraha:-upAdAnaskandhai:
sarvasAsravANAm, Ayatana-

dhAtubhi: sarvadharmANAm |

-------------------

kimasyAzritaSaTkasya yathAsaMkhyamAzrayaSTaSaTkaM
vyavasthApyate-cakSurvijJAnadhAtorAzraya-

zcakSurdhAturyAvanmanovijJAnadhAtormanodhAturAzraya
iti ? omityAha | yadA cAha-cakSustatsabhAgaM

bhavati, tat kasyAzraya: ? na kasyacit | kathaM
tarhIdamuktam-cakSurvijJAnadhAtozcakSurdhAturAzraya

ityAdi ? Azraya eva cakSu:, yastu
kiJcidanAzrayastatsabhAgaM cakSustadapi
tajjAtIyatvAccakSu-

rdhAtutvena vyavasthApyata eva | evaM
yAvatkAyadhAturvaktavya: | manodhAturapi kiM manovijJAna-

dhAtorevAzraya: ? netyAha |
cakSurvijJAnadhAtvAdInAmapi hi sa Azraya iSyate |
tathA hi vakSyati-

"caramasyAzrayo'tIta: paJcAnAM sahajazca tai:" (abhi^
ko^ 1.44) iti |

kiM tarhIdamuktam-

"SaSThAzrayaprasiddhyarthaM dhAtavo'STAdaza smRtA:"
(abhi^ ko^ 1.17) iti ?

nAnyeSAmAzraya: sa iti kRtvA SaSThAzrayaprasiddhirna
bhavati | SaSThasyApyayamAzrayo bhavati,

sambhavata: | AlambanaSaTkamapi,
cakSurvijJAnadhAtorAlambanaM
rUpadhAturyAvanmanovijJAna-

dhAtordharmadhAturAlambanamiti |

tadidaM vicAryate-kiM yathA cakSurvijJAnadhAtoryAvanti
rUpANyAlambanaM sa rUpadhAtu:, evaM

yAvatkAyavijJAnadhAtoryAvanti spraSTavyAnyAlambanaM
sa spraSTavyadhAtu:, evaM manovijJAnadhAtoryAvanto

dharmA AlambanaM sa dharmadhAturiti ? atra sthavira
Aha-sarvadharmasvabhAvo dharmadhAtu: | aSTAdaza-

dhAtusvabhAva ityartha: |
kathamasyAdhyAtmikabAhyadhAtuvyavasthA sidhyati,
cakSurAdayo hi

dvAdazAdhyAtmikA iSyante, SaD bAhyA iti, yadi hi te'pi
dharmadhAtAvantarbhAvyeran, sAGkaryaM

prApnoti ? sthavira
Aha-"pAryAyikameSAmAdhyAtmikabAhyatvam |
vijJAnAnAmAzrayAste

cakSurAdaya ityAdhyAtmikA:, manovijJAnaviSayatvAttu
bAhyA:" ( ) iti |

tadevaM necchanti vaibhASikA:, sUtravirodhAt | evaM hi
sUtra uktam-`dharmA bhikSo

bAhyamAyatanamekAdazabhirAyatanaira
saMgRhItamanidarzanamapratigham' ( ) iti | tasmAt

saptadravyako dharmadhAtureSTavya:;
avijJaptivedanAsaMjJAsaMskAraskandhAkAza
pratisaGkhyAnirodhA-

pratisaGkhyAnirodhasvabhAvatvAt | aparipUrNastarhi
manovijJAnadhAtorAlambananirdeza:, na ca

cakSurvijJAnAdInAmaparipUrNa Alambananirdeza iSyate ?
astvetadevam; kintu cakSurAdInAM SaNNA-

mAzrayatvena nirdezAt cakSurvijJAnAdInAM
cAzritatvena rUpAdInAM ca paJcAnAM
paJcavijJAnakAyA- !  lambanatvena nirdezAt na teSAM
manovijJAnaviSayatve'pi dharmadhAtau prakSepa iti
varNayanti ||17||

samAsatastu jJAtavya: sarvasaMgraha iti | AyatanAdibhirapi
sarvasaMgraha:", na tu samAsata:,

kiM tarhi ? vistarata: | ayaM tu dezanAtrayAnniSkRSya
samAsata ukta: | rUpaskandhena rUpaskandha:

@044

samAsatastu jJAtavya:-

sarvasaMgraha ekena skandhenAyatanena ca |

dhAtunA ca,

rUpaskandhena manaAyatanena dharmadhAtunA ca
sarvadharmANAM saMgraho boddhavya: | sa

khalveSa saMgraho yatra kvaciducyamAno veditavya:-

svabhAvena,

na parabhAvena | kiM kAraNam ?

parabhAvaviyogata: ||18||

viyukto hi parabhAvena dharma: | tasmAnna yena viyuktastenaiva
saMgRhIto yujyate |

tadyathA-cakSurindriyaM rUpaskandhe
cakSurAyatanadhAtubhyAM du:khasamudayasatyAbhyAM ca

saMgRhItam; tatsvabhAvatvAt | nAnyai: skandhAdibhi:;
tadbhAvaviyuktatvAt |

yastvanyenAnyasya saMgraha ucyate, yathA saMgrahavastubhi:
parSadAm; sa hi kAdAcitka:

sAGketiko veditavya: ||18||

nanu caikaviMzatyA dhAtubhirbhavitavyam, cakSuSo dvitvAt
zrotraghrANayozca ? na

bhavitavyam | yasmAt-

jAtigocaravijJAnasAmAnyAd ekadhAtutA |

-------------------

saMgRhIta:, daza cendriyArthasvabhAvAnyAyatanAni
dhAtavazca, dharmAyatanadhAtvekadezazcAvijJapti: |

mana Ayatanena vijJAnaskandha:, tadeva ca manaAyatanam,
sapta cittadhAtavazca saMgRhItA: | dharmadhAtunA

vedanAsaMjJAsaMskAraskandhA: saMgRhItA
dharmAyatanaM dharmadhAtuzca | avijJaptiriha dvi:
saMgRhItA |

tadyathA cakSurindriyamiti | cakSurindriyaM
vedanAdiskandhazrotrAdyAyatanadhAtunirodhasatya-

mArgasatyasvabhAvena viyuktam | ata etaduktam-cakSurindriyaM
rUpaskandhe cakSurAyatanadhAtubhyAM

du:khasamudaya-satyAbhyAM ca saMgRhItam,
tatsvabhAvatvAt; nAnyai: skandhAdibhi:, tadbhAvaviyukta-

tvAditi | mahatAtrAlpakaM saMgRhItam, na tu mahadalpakena
| kathamiti ? rUpaskandho mahAn;

sarvarUpasaMgrAhakatvAt | cakSurindriyamalpakaM
rUpaskandhaikadezatvAt | rUpaskandhena cakSurindriyaM

saMgRhItam, na tu cakSurindriyeNa rUpaskandha:;
cakSurindriyavyatiriktarUpaskandhasadbhAvAt | tadyathA-

hastipadena pakSipadaM saMgRhItam, na tu pakSipadena
hastipadaM saMgRhItam, tadvat | samena tu samamanyonyaM

saMgRhItam | tadyathA cakSurindriyaM cakSurAyatanena,
cakSurAyatanamapi cakSurindriyeNetyayamabhidharmanayo

veditavya: |

yathA saMgrahavastubhi: parSadAmiti | catvAri
saMgrahavastUni-dAnam, priyavAditA,

arthacaryA, samAnArthatA ca | catasra:
parSada:-bhikSubhikSuNyupAsakopAsikA: | taistAsAM
saMgraha: |

sa tu kAdAcitka: | kadAcidbhava: kAdAcitka: |
kadAcidAsAM dIyate, priyaM cocyate | na ca

saMgraha iti | sAMketika: sAMvyavahArika: |
svabhAvasaMgrahastu pAramArthika ityuktam ||18||

@045

dvitve'pi cakSurAdInAm,

tatra jAtisAmAnyam; ubhayozcakSu:svabhAvatvAt |
gocarasAmAnyam; ubhayo:

rUpaviSayatvAt | vijJAnasAmAnyam;
ubhayorekacakSurvijJAnAzrayatvAt | tasmAdeka eva

cakSurdhAtu: | evaM zrotraghrANayorapi yojyam |
zobhArthaM tu dvayodbhava: ||19||

ekadhAtutve'pi tu cakSurAdInAM dvayo: sambhava:,
Azrayasya zobhArtham | anyathA

hi ekacakSu: zrotrAdhiSThAnaikanAsikAbilasambhavAt
mahad vairUpyaM syAditi ||19||

uktA: skandhAyatanadhAtava: ||

-------------------

"jAtigocaravijJAnasAmAnyAdekadhAtutA, dvitve'pi
cakSurAdInAm" iti | arthAde-

taduktam-jAtyAdibhedAd yathAsambhavaM
dhAtubhedavyavasthAnam, na tvadhiSThAnabhedAditi | tatra

cakSurdhAtvAdInAmanyonyaM jAtigocaravijJAnabhedo
bhavati | rUpadhAtvAdInAM jAtivijJAnabheda:,

vijJAnadhAtUnAM jAtigocarabheda: | manovijJAnasyApi hi
dharmadhAturasAdhAraNo gocara: | evaM

zrotraghrANayorapi yojyamiti | jAtisAmAnyamubhayo:
zrotrasvabhAvatvAt, gocarasAmAnyamubhayo:

zabdaviSayatvAt,
vijJAnasAmAnyamubhayorekazrotravijJAnAzrayatvAt |
tasmAdeka eva zrotradhAtu: |

evaM ghrANasyApi yojyam |

kAryAntarAbhAvAt tarhi dvayAnutpattiprasaGga: syAd ?
ityata Aha-"zobhArthaM tu

dvayodbhava:" iti | ekacakSu:
zrotrAdhiSThAnaikanAsikAbilasambhavAnmahad vairUpyaM
syAditi | ekasya

cakSu: zrotrAdhiSThAnasya ekasya ca nAsikAbilasya
sambhavAt mahad vairUpyaM syAt | nanu

coSTramArjArolUkaprabhRtInAM cakSurAdidvayodbhave'pi
na bhavatyAzrayazobhA ?  jAtyantarApekSayA na

teSAmAzrayazobhA, svajAtyapekSayA tu yasya
cakSurAdidvayamasti tasya tasyAM svajAtAvAzrayazobhA,

yasya nAsti tasya vairUpyamiti adUSyametat |

AcAryasaGghabhadrastvasya sUtrasyArthaM
vivabre-"zobhArthamityAdhipatyArthamityartha: |

Adhipatyasampanno hi loke zobhata ityapadizyate | yeSAM
cendriyANAmamUnyadhiSThAnAni teSAM

parizuddhadarzanazravaNaghrANAdyAdhipatyaM syAt | na
hi yathA dvAbhyAM cakSurbhyAM parizuddhaM darzanaM
bhavati,

tathaikena | evamitarayorapi | evaM caiSAmindriyatvaM
hIyetatadarthametaduktaM syAd" iti |

sphuTopalandhyarthamityartha: | ihApi zakyamevaM
vaktum-ekameva parisphuTopalabdhyAzrayabhUtaM

vistIrNaM karmaNotpAdyatAm, kimAzrayavicchedeneti |
vibhASAyAM tu likhitametat pakSadvayam-zobhArthaM
dvayodbhava ityeka:, vyaktyarthamityapara

itthalaM prasaGgena |

nanu ca karmavazAdindriyadvayotpatti:,
kimanyadevocyate-zobhArthaM vyaktyarthaM ceti ?

karmavazAdevAtrendriyadvayodbhava ukta: | kathamiti ? evaM
vibhaktAvayavAzrayeNAnAdikAlAbhyasta:

zobhAbhimAna: sattvAnAM pravartate |
atastadabhilASapUrvakeNa sphuTolabdhyabhilASapUrvakeNa
ca karmaNA

tadindriyadvayamabhinirvartyamAnaM zobhArthaM vyaktyarthaM
codbhavatItyucyate ||19||

@046

idaM tu vaktavyam-ka: skandhAyatanadhAtvartha iti ?

rAzyAyadvAragotrArthA: skandhAyatanadhAtava: |

"yat
kiJcidrUpamatItAnAgatapratyutpannamAdhyAtmikabAhyam,
audArikaM vA sUkSmaM

vA hInaM vA praNItaM vA yadvA dUre yadvA antike, tat
sarvamaikadhyamabhisaMkSipya rUpaskandha

iti saMkhyAM gacchati" (vibha^ 1.1.1.2) iti sUtre vacanAt
sUtre rAzyartha: skandhArtha

iti sidham | tatrAtItaM rUpamanityatAniruddham |
anAgatamanutpannam | pratyutpanna-

mutpannAniruddham | AdhyAtmikaM svAsAntAnikam,
bAhyamanyadAyatanato vA | audArikaM

sapratighaM sUkSmam, apratighamApekSikaM vA |
ApekSikatvAdasiddhamiti cet ? na:

apekSAbhedAt | yadevApekSyaudArikaM na jAtu tadapekSya
sUkSmam, pitRputravat |

-------------------

"rAzyAyadvAragotrArthA: skandhAyatanadhAtava:" iti |
yathAkramaM rAzirAyadvAraM gotraM cArtha

eSAM ta ime rAzyAyadvAragotrArthA: | ke ?
skandhAyatanadhAtuzabdA: | atha vA-rAzyAyadvAra-

gotrazabdAnAmarthA: ke ? skandhAyatanadhAtava: | sUtre
vacanAt sUtre rAzyartha: skandhArtha iti |

rAzeryo'rtha: sa skandhasyArtha: | taM sUtreNa
darzayati-yatkiJcid rUpamatItAnAgatapratyutpannamiti

vistara: | aikadhyamiti | ekadhaivaikadhyam |
anityatAniruddhamiti | anityatayA saMskRtalakSaNena

niruddhamityartha: | anityatAgrahaNamanyanirodhanirAsArtham
| paJcavidho hi nirodha:-lakSaNanirodha:,

samApattinirodha:, upapattinirodha:, pratisaGkhyAnirodha:,
apratisaGkhyAnirodhazca | tadyadyatItaM

rUpaM niruddhamityevaM brUyAt, avizeSitatvAt
samApattinirodhAdInAmapi prasaGga: syAt | na ca

tairatItArthateSyate | samApattinirodho hyanAgatAmeva
cittacaittAnAm, upapattinirodho'pyeSAmeva,

pratisaGkhyAnirodha: sAsravANAmeva, apratisaGkhyAnirodho
hyanutpattidharmANAmevAnAgatAnAm |

tasmAllakSaNanirodhagrahaNArthamidamanityatAgrahaNam |

anAgatamanutpannamiti | pratyutpannatAmasamprAptam |
pratyutpannamutpannAniruddhamiti | utpanna-
grahaNamanAgatavizeSaNArtham |
aniruddhagrahaNamatItavizeSaNArtham | anAgataM
yadyapyaniruddhaM na

tUtpannam | atItamapi yadyapyutpannaM na tvaniruddhamiti |
AdhyAtmikaM svAsAntAnikamiti |

cakSurAdikaM rUpAdikaM ca | bAhyamanyaditi | tadeva
pArasAntAnikam, asattvasaMkhyAtaM ca |

Ayatanato veti | AdhyAtmikaM cakSurAdipaJcakaM
svaparasantatipatitam; "dvAdazAdhyAtmikA:"

(abhi^ ko^ 1.39) iti vacanAt | bAhyamanyad rUpAdikaM
viSayapaJcakaM svaparasantatipatitam

asattvasaMkhyAtaM cAvijJaptizca,
bAhyAyatanasvabhAvamiti kRtvA | audArikaM sapratighamiti
|

paramANusaJcayasvabhAvam | sUkSmamapratigham |
avijJaptirUpam | ApekSikaM veti | apekSayA vaudArikaM

sUkSmaM bhavati, tadyathA-likSAmapekSyaudArikI yUkA,
yUkAmapekSya sUkSmA likSeti | tadevaM sati

sapratighamevaudArikaM ca sUkSmaM bhavati | apratighaM tu
sUkSmameva, asaJcitatvAt | ApekSikatvAda-

siddhamiti | saiva sUkSmA likSA
vAtAyanarajo'pekSyaudArikI, saiva caudArikI
yUkAmapekSya

sUkSmetyavyavasthitamaudArikasUkSmatvaM pArApAravat |
kathaM hi nAmaudArikaM sUkSmaM bhavati, sUkSmaM

caudArikamiti ? na; apekSAbhedAditi | apekSayA
bhedo'pekSAbheda:; tasmAnnAsiddham |  

@047

hInam = kliSTam | praNItam = akliSTam | dUram =
atItAnAgatam | antikam =

pratyutpannam | evaM yAvad vijJAnam |

ayaM tu vizeSa:-audArikaM paJcendriyAzrayaM sUkSmaM
mAnasam | bhUmito veti

vaibhASikA: | bhadanta Aha-"audArikarUpaM
paJcendriyagrAhyam | sUkSmamanyat |

-------------------

yadevApekSyaudArikaM na jAtu tadapekSya sUkSmam | na
kadAcit tadevApekSyamityartha: | pitRputravaditi |

tadyathA-devadattasya putro yajJadatta:, yajJadattasya putro
viSamaNumitra:; sa yajJadatto viSNumitramapekSya

pitA, devadattamapekSya putra: | na cApekSikatvAdasya
pitRputrabhAvo na sidhyati; apekSAbhedAt | na

hi sa yajJadattastameva viSNumitramapekSya putra:, nApi
tameva devadattamapekSya piteti, tadvat | hInaM

kliSTam; sadbhistyaktamiti kRtvA | praNItamakliSTam;
klezAdUSitatvAt | dUramatItAnAgatam;

santAnapracyutatvAt | tadasamprAptatvAcca | antikaM
pratyutpannam; santAnasannihitatvAt | evaM

yAvadvijJAnamiti | yA kAcid vedanA
atItAnAgatapratyutpannA AdhyAtmikI vA bAhyA vA

audArikI vA sUkSmA vA yA vA dUre yA vA antike tAM
sarvAmaikadhyamabhisaMkSipya vedanAskandha

iti saGkhyAM gacchati | evaM yAvadvijJAnaM vaktavyam,
yAvat sarvamaikadhyamabhisaMkSipya vijJAnaskandha  iti
saGkhyAM gacchatIti | atItAditvameSAM vedanAdInAM
yathA rUpasya | ayaM tu vizeSo vedanAdInAm |

audArikaM paJcendriyAzrayaM vedanAdicatuSkam |
amUrtatvAt svagatamaudArikatvaM nAsti | sUkSmaM

mAnasam | bhUmito veti | audArikaM sUkSmaM ca
vedanAdikam | audArikI kAmAvacarI vedanA,

sUkSmA prathamadhyAnabhUmikA | audArikI
prathamadhyAnabhUmikA, sUkSmA dvitIyadhyAnabhUmikA |
evaM

yAvadaudArikyAkiJcanyAyatanabhUmikA, sUkSmA
bhavAgrabhUmiketi | yathA vedanA evaM yAvadvijJAnaM

vaktavyam |

bhadanta iti sthavira: | kazcit sautrAntika:, tannAmA vA |
bhagavadvizeSastvAha-

sthaviradharmatrAto'sAviti | atra vayaM brUma:-yadi
dharmatrAto'tItAnAgatAstitvavAdI sa iti

na sautrAntika: | na dArSTAntika ityartha: | tathA hi
vakSyati-"bhAvAnyathiko bhadantadharmatrAta: |

sa kilAha-dharmasyAdhvasu pravartamAnasya
bhAvAnyAthAtvaM bhavati, na dravyasyAnyathAtvam" iti |

sautrAntikadarzanAvalambI cAyaM bhadanto vibhASAyAM
likhita:-bhadanta AhetyevamAdi |

bhadantadharmatrAto'pi svanAmnaiva vibhASAyAM
likhita:-bhadantadharmatrAta AhetyevamAdi | tena

lakSyate-bhadantadharmatrAtAdanyo'yaM sautrAntika: kazcit
sthaviro bhikSuriti |

paJcendriyagrAhyamiti | rUpAdipaJcakam |
sUkSmamanyaccakSurAdipaJcakam, avijJaptizca |

manApamiti | mana ApnotIti manaApaM manojJamityartha: |
puna: sandhikaraNaM cAtra draSTavyam-

"pUrvatrAsiddham" (pA^ sU^ 7.2.1) iti ISadarthe
naJparigrahAt kiJcitsiddhamityeka-

savarNadIrghatvam | dUramadRzyadezamiti |
AdhAradezamAzrayAdhAradezaM cAdhikRtya | draSTuM
zakyo dRzya:,

dRzyo dezo'syeti dRzyadezaM dRzyAdhAradezam,
dRzyAzrayAdhAradezaM vA | tadyathA-kuNDe badaram,

cakSurAdi vA | tadantikam | adRzyadezaM tu tadviparItaM
dUram | dUramadRzyamiti noktam, Asannamapi

hi kiJcidatisUkSmatvAnna dRzyate | na ca tad
dUramiSyate, dRzyadezatvAt |

@048

hInamamanApam | praNItaM manApam | dUramadRzyadezam |
antikaM dRzyadezam; atItAdInAM

svazabdenAbhihitatvAt | evaM vedanAdayo'pi veditavyA: |
dUrAntikatvaM tu teSAmAzraya-

vazAt | audArikasUkSmatvaM pUrvavad" ( ) iti |

cittacaittAyadvArArtha AyatanArtha: | nirvacanaM
tu-cittacaittAnAmAyaM tanvantIti

AyatanAni | vistRNvantItyartha: |

gotrArtho dhAtvartha: | yathaikasmin parvate
bahUnyayastAmrarUpyasuvarNAdigotrANi

dhAtava ucyante, evamekasminnAzraye santAne vA aSTAdaza
gotrANi aSTAdaza dhAtava

ucyante | AkarAstatra gotrANyucyante |

ta ime cakSurAdaya: kasyAkarA: ? svasyA jAte:;
sabhAgahetutvAt | asaMskRtaM na

dhAtu: syAt | cittacaittAnAM tarhi ? jAtivAcako'yaM
dhAtuzabda ityapare | aSTAdazadharmANAM

jAtaya: svabhAvA aSTAdaza dhAtava iti |

1. yadi rAzyartha: skandhArtha:, prajJaptisanta: skandhA:
prApnuvanti, anekadravya-

samUhatvAt rAzipudgalavat ? na; ekasyApi dravyaparamANo:
skandhatvAt |

2. na tarhi `rAzyartha: skandhArtha:' iti vaktavyam, na
hyekasyAsti rAzitvamiti ?

kAryabhArodvahanArtha: skandhArtha ityapare | pracchedArtho
vA | tathA hi vaktAro bhavanti-

`tribhi:skandhakairdeyaM dAsyAma:' iti |

-------------------

kimartha punarevaM bhadantena vyAkhyAyate ? atItAdInAM
svazabdenAbhihitatvAt | anyathA

hi punaruktadoSa: syAt | dUrAntikatvaM tu
teSAmAzrayavazAditi | teSAM vedanAdInAm,
amUrtatvenA-

dezasthatvAt | tasmAdevaM
vaktavyam-dUre'dRzyamAnAzrayA vedanAdaya:, antike
dRzyamAnAzrayA

iti | audArikasUkSmatvaM pUrvavaditi | audArikaM
paJcendriyAzrayam, sUkSmaM mAnasamiti |

citacaittAnAmAyam utpattiM tanvantItyAyatanAni | dvayaM
pratItya vijJAnasyotpattiriti

sarveSAmAyatanatvasiddhi: | ekasminnAzraye saMtAne veti |
Azraye = samudayalakSaNe zarIre, santAne

vA cittAdInAM pravAhalakSaNe |

svasyA jAte: | kim ? AkarA iti prakRtam | sabhAgahetutvAt
| pUrvotpannaM cakSu:

pazcimasya sabhAgaheturityAkaro dhAtu: | yato hi
suvarNAdyutpattiste teSAmAkarA: | asaMskRtaM na

dhAtu: syAt | na hyasaMskRtasyAnyasya vA sabhAgahetu: |

cittacaittAnAM tarhIti | kim ? AkarA iti prakRtam |
dvayaM pratItya vijJAnasyotpattiriti

sarve dhAtavo vijJAnasya sasamprayogasya
pratyayo'vazyamAlambanamadhipatizcetyAkarA: |

rAzipudgalavaditi | prajJaptisanta: skandhA:
rAzizabdavAcyatvAt, dhAnyarAzivat,

pudgalavadvA | sa hi prajJaptisanpudgala:
rUpAdiprajJaptisanpudgala:;
rUpAdiprajJaptikAraNanirapekSyA-

gRhyamANasvabhAvatvAt, dhAnyarAzivat |

kAryabhArodvahanArtha iti | kAryameva bhAra: kAryabhAra:,
taduhyate tenetyudvahanam, kArya-

@049

tadetadutsUtram | sUtraM hi rAzyarthameva
bravIti-"yatkiJcidrUpamatItAnAgata-

pratyutpannam" (vibha^ 1.1.1.2) iti |
vistara:-pratyekamatItAdirUpasya skandhatvaM

tatra vijJApyate-sarvametadatItAdi rUpamekazo rUpaskandha
iti ? na zakyamevaM vijJAtum;

"tat sarvamaikadhyamabhisaMkSipya" iti vacanAtirekAt |

tasmAd rAzivadeva skandhA: prajJaptisanta: |

rUpINyapi tarhyAyatanAni prajJaptisanti prApnuvanti,
bahUnAM cakSurAdiparamANUnAmAya-

dvArabhAvAt ? na; ekaza: samagrANAM kAraNabhAvAt
viSayasahakAritvAd vA nendriyaM

-------------------

bhArasyodvahanaM kAryabhArodvahanam = zarIrapradeza:, sa
loke skandha ityucyate | anenApi kAryabhAra

uhyate; "nAmarUpapratyayaM SaDAyatanam" ( )
ityAdivacanAt | tasmAt skandha iva skandha
ityaupacArikazabda: | pracchedArtho vA | avadhyartho
vetyartha: | rUpapraccheda:, yAvadvijJAnapraccheda

iti |

tadetadutsUtramiti | tadetadubhayaM kAryabhArodvahanArtha:,
pracchedArthazceti | utkrAntaM

sUtrAdutsUtram | sUtraM hIti | vistareNa
tatpratipAdayati | pratyekamiti vistara: | katham ? ityAha-

sarvametadatItAdirUpamekaza ekaikaM rUpaskandha iti |
samudAyena samudAyidravyamuktam | teSAM

hyatItAdInAM rUpANAM sa rAzirityabhiprAya: |
sUtre'pyevamevoktam-"pRthivIdhAtu: katama: ?

kezA romANi" (vibha^ 3.1.1.2) iti | vistara:-ekaikaM
kezAdidravyaM pRthivIdhAturiti

vijJAyate | ayaM ca parihAra:
kAryabhArodvahanArthapakSayorapi zakyate vaktum | na
zakyamevamiti

vistara: | aikadhyamabhisaMkSipyeti vacanAtirekAdekaikaM
rUpaskandha iti na zakyate vijJAtum |

yadi hyevamartho'bhaviSyat, tat sarvaM rUpaskandha
ityevAvakSyat, nArtham `ekadhyamabhisaMkSipya'

iti vacanena |

tasmAdrAzivadeva skandhA: prajJaptisanta iti
sthApanapakSa AcAryasya | dravyasadrUpaprati-

pattistu skandhanirdeze tatsamudAyitvAdityavagantavyam |

rUpINyapIti | vistara:-rUpigrahaNamarUpivizeSaNArtham
| arUpi hi manaAyatanama-

saMhatamapi kAraNabhAvaM bibharti | rUpINyapi
cakSurAdInyAyatAni samuditAnyeva cittacaittAyadvAratAM

gacchanti nAsamuditAnIti samudAyalakSaNatvAt
skandhavatprajJaptisanti syu: | saJcitAzrayAlambanA

hi paJca vijJAnakAyA iti ? na; ekaza: samagrANAM
kAraNabhAvAditi | naitadevam | kasmAt ?

ekaza: pratyekaM samagrANAM samuditAnAM kAraNatvAt |
yasmAd bahUnAmeSAM cakSurAdiparamANUnAM

parasparamapekSamANAnAmekaikaza: kAraNabhAva:, na
tvasaMhatAnAm | tadyathA dArvAkarSaNe
bahunAmakraSTRNAM

pratyekamasAmarthyam, samuditAnAM tu
parasparamapekSyamANAnAM sAmarthyam | yathA vA kezA:
pRthagpRthaga-

vasthitA na samarthAstaimirikacakSurvijJAnakaraNe,
samuditAstvasaMyuktA api samarthA: | tadvaccakSu-

rAdIndriyaparamANavo rUpAdiviSayaparamANavazca
cakSurAdivijJAnotpAdane pratyekamasamarthA:,

samuditAstu samarthA: | zaktirhi bhAvAnAM
tAdRzyavagantavyA |

viSayasahakAritvAdveti | yadi bahUnAmAyadvArabhAva iti
samudAyAyatanatvaM syAt, na

@050

pRthagAyatanaM syAt | vibhASAyAM
tUcyate-"yadyAbhidharmika: skandhaprajJaptimapekSate, sa
Aha-paramANurekasya dhAtorekasyAyatanasyaikasya skandhasya
pradeza:; atha nopekSate, sa

Aha-paramANureko dhAturekamAyatanameka: skandha:" iti |
bhavati hi pradeze'pi

pradezivadupacAra:, yathA-paTaikadeze dagdhe paTo dagdha
iti |

kimartha bhagavAn skandhAdimukhena trividhAM
dezanAmArabhate ? Aha-vineyAnAm

mohendriyarucitraidhAt tisra: skandhAdidezanA: ||20||

-------------------

dravyAyatanatvam | indriyaviSayaparamANUnAM
samuditAnAmAyadvArabhAva iti tatsamudAyAyatanatvaM
syAt,

na pRthagAyatanatvaM syAt | iSyate ca pRthagAyatanatvam;
"dvAdazAyatanAni" iti sUtrAt | sAdhanaM

cAtropatiSThate-`ye sahakAriNo na tai: saha
samudAyAtmakAyatanabhUtAzcakSurAyatanasamudAya-

dravyaparamANava:; cakSurvijJAnakAraNatvAt,
cakSurAyatanarUpAyatanasamudAyadravyaparamANuvat, yathA

cakSurAyatanasamudAyadravyaparamANava:' | evaM
yAvatkAyAyatanasamudAyadravyaparamANavo yojyA: |

vibhASAyAM tUcyata iti | anenApi "prajJaptisanta:
skandhA:" iti vyAcaSTe | ayaM tu

vizeSa:-adravyasanto'pi te tatropacAreNa pradarzyanta iti
vizeSArthastuzabda: | skandhaprajJaptima-

pekSata iti | skandha iti prajJaptimapekSate ityartha: |
paramANurekasya dhAtoriti | dazAnAM cakSurAdInAM

rUpiNAM dhAtUnAmanyatamasya pradeza: |
evamAyatanAnAmeSAmevAnyatamasya rUpaskandhasya ca
pradeza: |

kasmAt ? na hi prajJAptAvapekSitAyAM pradezinivRtta:
zabda: pradeze vyavasthApyate | atha nApekSate |

kim ? skandhaprajJaptimityadhikRtam | sa Aha paramANureko
dhAturiti | vistara:-sa

ekaikasteSAmAyatanadhAtUnAM yo'nyatama ukto
rUpaskandhazca | bhavati hi pradeze'pi pradezivadupacAra

iti | pradeze'pi paramANAvanyatamarUpAyatanadhAtuvad
rUpaskandhavaccopacAra: | "tatra tasyeva"

(pA^ sU^ 5.1.116) iti vati: | yathA paTaikadeze dagdhe
paTo dagdha iti | yathA paTazabda:

samudAye pravRtta: pradeze'pyupacaryate paTaikadeze,
tadvatskandhazabdo'tItAdirUpasamudAye vRtta:

pradeze'pi paramANAvupacaryata iti | skandhA eva
prajJaptiskandho nAyatanadhAtava iti, rUpAdInAM

skandhA iti kRtvA | yadA tu rUpANyeva skandhA iti
samAsastadA dravyasanta: skandhA ityabhiprAya: |

idamiha vicAryate-kimatra kAraNaM yadindriyaparamANUnAM
viSayaparamANUnAM ca

vijJAnotpattaye tulye'pyanyonyasApekSatve na
dvayAnAmeSAM kevalendriyaparamANuvadekAyatanatvaM

vyavasthApyate ? yasmAcakSurindriyAdiparamANava: sarve
svavijJAnotpattau sAdhAraNAni kAraNAni

bhavanti, na tu tathA viSayaparamANava: | tathA
hi-cakSurindriyaparamANavo nIlaviSaya-

vijJAnotpattAveva kAraNaM bhavanti, na
pItAdivijJAnotpattAvapi | nIlaviSayaparamANavastu

svavijJAnotpattAveva kAraNaM bhavanti, na
pItAdivijJAnotpatau |
ityatazcakSurindriyaparamANubhista-

dviSayaparamANUnAmatulyavartitvAt
pRthaksthAnAvasthitatvAt na
cakSUrUpaparamANUnAmekAyatanatva-

vyavasthAnatvaM yujyate | evaM
yAvatkAyendriyaspraSTavyaparamANUnAmekAyatanatva
vyavasthAnaM na yujyata

iti vaktavyam |

"mohendriyarucitraidhAt" iti |
sammohaprajJAdhimokSatraidhAdityartha: |

@051

traya: prakArAstraidham | triprakAra: kila sattvAnAM
moha:-keciccaitteSu sammUDhA:

piNDAtmagrahaNata:, kecid rUpa eva, kecid rUpacittayo: |

indriyANyapi trividhAni-tIkSNamadhyamRdvindriyatvAt |

rucirapi trividhA-saMkSiptamadhyavistaragrantharucitvAt |
teSAM yathAkramaM tisra:

skandhAyatanadhAtudezanA iti ||20||

kiM puna: kAraNaM caitasikA ekatra
saMskAraskandhanikSiptA:, vedanAsaMjJe tu pRthak

skandhIkRte ? ityAha-

vivAdamUlasaMsArahetutvAt kramakAraNAt |

caittebhyo vedanAsaMjJe pRthakskandhau nivezitau ||21||

-------------------

traya: prakArAstraidhamiti | tridhaiva traidhamiti
svArthe'Npratyaya ityeke | tridhAbhAvastraidhamiti

bhAve'Npratyaya ityapare | mohendriyarUcInAM traidham,
tasmAditi | piNDAtmagrahaNata iti | keciccaittAn

piNDato gRhItvA tAnevAtmato gRhNanti; piNDagrAhe
satyAtmagrAhapravRtte: | teSAM skandhadezanA |

tasyAM hi vedanAsaMjJAsaMskArabhede tridhA caittA
dezitA: | `nAyameka: piNDa:, caittavizeSA iha'

ityAtmagrAha: pratipakSito bhavati | atha
vA-piNDarUpo'yamAtmabhAva:, sa cAtmA vedayitA,

saMjJAtA, cetayiteti kecit sammUDhA:, teSAM
skandhadezanA | `nAyamAtmarUpa: piNDa:, caittA ime

vedanAsaMjJAsaMskArA: pravartante' ityAtmagrAha:
pratipakSito bhavati | kecid rUpa eveti |

`piNDAtmagrahaNata: sammUDhA:' ityadhikRtam,
teSAmAyatanadezanA | tasyAM hi rUpaM cakSurAdibhedena

bahudhA vibhaktam | caittAstvekadhaiva dharmAyatanatvena,
cittaM ca manaAyatanatveneti | kecid

rUpacittayoriti | `sammUDhA: piNDAtmagrahaNata:'
ityadhikRtameva | teSAM dhAtudezanA | tasyAM hi

rUpaM cakSurAdibhedena bahudhA vibhaktam | cittaM
cakSurvijJAnAdidhAtubhedena | na tu caittA:,
dharmadhAtutvenaiva

dezitatvAditi | tayA rUpacittapiNDagrAhasammoha:
pratipakSito bhavati |

indriyANyapIti | vistara:-trividha:
pudgalastIkSNamadhyamRdvindriyatvAt | atha vA

trividha: pudgala:-uddhaTitajJa:, avipaJcitajJa:, padaparama
iti | tatra 1. tIkSNendriyANAM skandha-

dezanA | te hi tIkSNendriyatvAt
skandhabhedenaivAyatanadhAtubhedaM pratipattuM zaknuvanti |
yathoktam-

"yadbhikSo na tvaM sa te dharma: prahAtavya iti | AjJAtaM
bhagavannityAha | yathA kathamasya bhikSo

saMkSiptenoktasyArthamAjAnAsi ? rUpaM bhadanta nAham |
sa me dharma: prahAtavya:" iti vistara: | 2.
madhyendriyANAmAyatanadezanA | te hi
madhyendriyatvAnmadhyenaiva nAtivistIrNenAyatanaprabhedena

dhAtuprabhedaM pratipattu zaknuvanti | na tu saMkSiptena
skandhaprabhedena | 3. mRdvindriyANAM dhAtudezanA |

te hi mRdvindriyatvAnnAvibhaktaM svabuddhisAmarthyena
pratipattuM zaknuvanti | rucirapi trividheti |

pUrvAbhyAsayogAd rucestraividhyam | athavA
zamathacaritAnAM saMkSiptA ruci:, zamathavipazyanA-

caritAnAM madhyA ruci:, vipazyanAcaritAnAM vistIrNA
ruciriti ||20||

kiM puna: kAraNamiti vistara: | nanu ca
kAraNamuktam-piNDAtmagrahaNatazcaittasammUDhAnAM

skandhadezaneti ? satyamuktam; caittAsteSAM vibhaktA iti |

@052

dve vivAdamUle-kAmAdhyavasAnam, dRSTyadhyavasAnaM ca |
tayorvedanAsaMjJe yathAkramaM

pradhAnahetU | vedanAsvAdavazAddhi kAmAnabhiSvajante,
viparItasaMjJAvazAcca dRSTiriti |

saMsArasyApi te pradhAnahetU | vedanAgRddho ti
viparyastasaMjJa: saMsarati |

yacca skandhakrame kAraNamupadekSyamANam, tato'pi
kramakAraNAdanayo: pRthak

skandhIkaraNaM veditavyam | etacca tredhopapAdayiSyAma:
||21||

atha kasmAdasaMskRtaM dhAtuSvAyataneSu coktam, na tu
skandheSu ?

skandheSvasaMskRtaM noktam; arthAyogAt,

taddhi skandheSUcyamAnaM na tAvadeteSvevAntarNetuM
zakyate; arthAyogAt | na hi

tadrUpam, nApi yAvadvijJAnamiti, na cApi SaSThaskandho
vaktuM zakyate, kuta: ? arthAyogAt |

-------------------

vedanAsaMjJe eva tu saMskAraskandhAt | pRthak
skandhIkRte | na punaranya iti kimatra

kAraNam | kAmAdhyavasAnamiti vistara: | kAmeSu ca
dRSTiSu cAbhiSvaGga: | tayorvivAda-

mUlayoradhyavasAnayorvedanAsaMjJe yathAkramaM
pradhAnahetU iti |
pradhAnagrahaNAdavidyAdayo'pradhAnahetava

ityarthata uktaM bhavati | vedanAsvAdavazAddhi
kAmAnabhiSvajante gRhiNa: | viparItasaMjJAvazAcca

dRSTI: | kim ? abhiSvajanta ityadhikRtam | adharme
dharmasaMjJina:, dharme cAdharmasaMjJino'nAtmAdiSu

cAtmasaMjJinastAstA dRSTI:
zIlavrataparAmarzAdIrabhiSvajante | ke te ? prAyeNa
pravrajitA: | vedanAgRddho

hIti | vistara:-vedanAsaktazcaturbhirviparyAsairviparyasta:
saMsAre janmaparamparAM karoti |

kramakAraNAt iti | catvAri kAraNAni skandhAnukrame
vakSyante-"yathaudArikasaMkleza-

bhAjanAdyarthadhAtuta:" (abhi^ ko^ 1.22) iti | rUpaM hi
sapratighatvAt sarvaudArikam |

arUpiNAM vedanA | pracAraudArikatayA | tathA hi
vyapadizanti-haste me vedanA, pAde me vedaneti |

dvAbhyAmaudArikatarA saMjJA | vijJAnAt saMskArA
ityato yathaudArikaM tat pUrvamuktamiti prathamaM

kAraNam | atha vA-anAdimati saMsAre strIpuruSA
anyonyaM rUpAbhirAmA:, te ca vedanAsvAda-

gardhAt, tadgardha: saMjJAviparyAsAt, tadviparyAsa:
klezai:, cittaM ca tatsaMkliSTamiti yathAsaMklezaM

krama iti dvitIyam | bhAjanAdyarthena vA
bhAjanabhojanavyaJjanapaktRbhoktRbhUtA hi rUpAdaya:
skandhA

iti tRtIyam | dhAtuto vA-kAmaguNarUpaprabhAvito hi
kAmadhAtu:, vedanAprabhAvitAni dhyAnAni,

saMjJAprabhAvitAstraya ArUpyA:,
saMskAramAtraprabhAvitaM bhavAgram-etA
vijJAnasthitaya:, tAsu

ca pratiSThitaM vijJAnamiti kSetrabIjasaMdarzanArtha:
skandhAnukrama iti caturthaM kAraNam | ata eva ca

kramakAraNAd vedanAsaMjJe pRthak skandhIkRte; yata ete
audArikatare saMklezAnukramahetU

bhojanavyaJjanabhUte tatprabhAvitaM ca dhAtudvayamiti
||21||

na tAvadeteSvevAntarNetuM zakyate; arthAyogAt iti |
rUpaNAderarthasyAyogAdasambhavAt |

rUpasvabhAvaM yAvadvijJAnasvabhAvamiti vA na
zakyameSveva paJcaskandheSvantarNetum; atatsvAbhA-

vyAt | na cApi SaSThaskandho vaktuM zakyate, kuta: ?
arthAyogAt | atItAdyarthAyogAdityartha: |

nanu ca bahutvAdasaMskRtAnAmasaMskRtaskandho'nyo
yokSyate, kimatItAdyartheneti ? etaccAyuktam;

asaMskRtAnAM dezasannikarSAbhAvenAbhisaMkSepAyogAt
|

@053

"rAzyartho hi skandhArtha:" ityuktam | na
cAsaMskRtamatItAdibhedabhinnaM rUpAdivad, yatastat

sarvamaikadhyamabhisaMkSipya `asaMskRtaskandha:' iti
saGkhyAM gacchet |

saMklezavastujJApanArthaM khalUpAdAnaskandhavacanam,
saMklezavyavadAnavastujJApanArthaM

skandhavacanam; na cobhayathA'pyasaMskRtamityarthAyogAnna
teSu vyavasthApitam | yathA

ghaToparamo na ghaTa:, evaM skandhoparamo na skandho
bhavitumarhatItyapare | teSAM

dhAtvAyataneSvapyeSa prasaGga: |

ukta: skandhAnAmanya: prakAra: ||

krama: puna: |

yathaudArikasaMklezabhAjanAdyarthadhAtuta: ||22||

1. rUpaM hi sapratighatvAt sarvaudArikam | arUpiNAM
vedanA pracAraudArikatayA |

tathA hi vyapadizanti-haste me vedanA, pAde me vedaneti |
dvAbhyAmaudArikI saMjJA |

vijJAnAt saMskAra iti | ato yathaudArikataraM tat
pUrvamuktam |

2. atha vA-anAdimati saMsAre strIpuruSA anyonyaM
rUpAbhirAmA:, te ca

vedanAsvAdagarddhAt, tadgarddha: saMjJAviparyAsAt,
tadviparyAsa: klezai:, cittaM ca tatsaMkliSTamiti

yathAsaMklezaM ca krama: |

-------------------

saMklezavastujJApanArthamiti | vistara:-na saMklezavastu;
anAsravatvAt | na vyavadAna-

vastu; asaMskRtatvAt | vyavadAnaheturhi
vyavadAnavastvityAbhiprAya: | atha vA-rUpaskandha

ityukte yAvadvijJAnaskandha ityakte saMklezavastu
vyavadAnavastu ca rUpaskandho yAvadvijJAnaskandha

iti vijJAyate | na tvasaMskRtaskandha ityukte
saMklezavyavadAnavastu vijJAyate iti na sambhavati

asaMskRtaskandha iti | teSAM dhAtvAyataneSvapyeSa
prasaGga iti | teSAmevaMvAdinAm | yathA ghaToparamo

na ghaTa:; evaM dhAtUparamo na dhAtu:, Ayatanoparamo
nAyatanamiti dharmaghAtvAyatanayorapyasaMskRtaM

na vyavasthApitaM syAt | sarvadharmasaMgrahazca
dhAtvAyataneSvabhipreta ityayuktametat | ukta: skandhAnA-

manya: prakAra: ||

krama: puna: iti | anyaprakAravacanApekSa: puna:
zabdopanyAsa iti darzayati | sarvaudArika-

miti | sarvebhyo vedanAdibhya audArikaM rUpam;
sanidarzanapratighatvAdiyogAt | arUpiNAM

vedanAdInAm | nirdhAraNe SaSThI | vedanA audArikI |
pracAraudArikatayA samudAcAraudArikatayetyartha: |

dvAbhyAM saMskAravijJAnabhyAmaudArikI saMjJA;
nimittaparicchedena sujJAtatvAt | vijJAnAtsaMskAra

audArika:; `sukhI syAm, na du:khI syAm'
ityabhisaMskAralakSaNatvAt | vijJAnaM tu sarvasUkSmam;

upalabdhimAtralakSaNatvAt | yathaudArikaM ca
vineyAnAmarthapratipAdanaM nyAyyamityevaM skandhAnu-

krama: |

te ca vedanAsvAdagardhAt | te ca strIpuruSA
vedanAsvAdasakteranyonyaM rUpAbhirAmA bhavanti |

tadgardha iti | vedanAgardha: | saMjJAviparyAsaditi |
nityAdikAnnimittodgrahaNAt | sukhApi hi

vedanA saMskAravipariNAmadu:khatayA du:khA |

@054

3. bhAjanAdyarthena vA |
bhAjanabhojanavyaJjanakartRbhoktRbhUtA hi rUpAdaya:
skandhA: |

dhAtuto vA | kAmaguNarUpaprabhAvito hi kAmadhAtu:,
vedanAprabhAvitAni dhyAnAni,

saMjJAprabhAvitA: traya ArUpyA:,
saMskAramAtraprabhAvitaM bhavAgram-etA
vijJAnasthitaya:,

tAsu catasRSu pratiSThitaM vijJAnamityevaM
kSetrabIjasandarzanArtha: skandhAnukrama: | ata eva

ca paJca skandhA:, nAlpIyAMsa:, na bhUyAMsa: | ata eva
ca kramakAraNAd vedanAsaMjJe

saMskArebhya: pRthak skandhIkRte; yata ete audArikatare
saMklezAnukramahetU bhAjanavyaJjana-

bhUte, tatprabhAvitaM ca dhAtudvayamiti ||22||

AyatanadhAtUnAM SaNNAM cakSurAdInAmanukramo
vaktavya: | tadvazenaiva hi tadviSaya-

vijJAnAnAM krama: | teSAM ca puna: SaNNAm

prAk paJca vArttamAnArthyAt,

cakSurAdIni paJca varttamAnaviSayatvAt pUrvamuktAni |
manastvaniyataviSayam-

kiJcid varttamAnaviSayam, kiJcid yAvat
tryadhvAnadhvaviSayam |

-------------------

bhAjanabhojanamiti vistara: | rUpaM bhAjanabhUtam;
vedanAzrayatvAt | vedanA bhojanabhUtA;

AsvAdyatvAt | saMjJA vyaJjanabhUtA; vedanAM
tannimittodgrahaNena vyaJjayatIti kRtvA | saMjJAvazena

vA vedanA rocata iti kRtvA vyaJjanabhUtA saMjJA |
vedanA kartRbhUtA; vipAkavedanAmabhi-

saMskRtyopanayanAt | vijJAnaM bhoktRbhUtam;
tadanugrahAditi bhAjanAdyarthena vAnukrama: |  dhAtuto veti
vistara: | kAmaguNA eva rUpANi | tai: prabhAvita:
prakarSita: kAmadhAtu: |

vedanAprabhAvitAni dhyAnAni |
saumanasyasukhendriyaprabhAvitaM prathamaM dhyAnam,
saumanasyendriyaprabhAvitaM

dvitIyam, sukhendriyaprabhAvitaM tRtIyam,
upekSendriyaparizuddhiprabhAvitaM caturtha dhyAnam |
saMjJA-

prabhAvitAstraya ArUpyA: |
AkAzasaMjJAprabhAvitamAkAzAnantyAyatanam,
vijJAnasaMjJAprabhAvitaM

vijJAnAnantyAyatanam,
AkiJcanyasaMjJAprabhAvitamAkiJcanyAyatanam |
saMskAramAtraprabhAvitaM

bhavAgram | tatra hi cetanA azItiM
kalpasahasrANyAyurAkSipati |

vijJAnaM kasmAt sarveSAM pazcAduktam ? ityata Aha-etA
vijJAnasthitaya iti |

vistara:-catasro vijJAnasthitaya: | rUpopagA
vijJAnasthiti: kAmadhAtu:, vedanopagA catvAri

dhyAnAni, saMjJopagA traya ArUpyA:, saMskAropagA
bhavAgram | tAsu catasRSu vijJAnasthitiSu

pratiSThitaM vijJAnam | tadAzritatvAt sarvapazcAduktam
| ityevaM kSetrabIjasandarzanArtha: skandhAnukrama

ukto bhavati | ata eva ca paJca skandhA nAlpIyAMso na
bhUyAMsa iti | yathaudArikAdibhi:

kAraNairnAlpIyAMso na bhUyAMsa ityartha: ||22||

paJca vartamAnaviSayatvAt pUrvamuktAnIti | yAni
vartamAnaviSayANi tAni parisphuTa-

viSayANi | parisphuTaviSayANi ca sugamAnIti
pUrvamuktAni | vartamAnaviSayANi ca pUrvavRttIni

bhavanti, evaM ca pUrvamuktAni | manastvaniyataviSayamiti |
AkulaviSayatvAdasugamaM pazcAdvRtti

ca prAyeNa | katham ? ityAha-kiJcid vartamAnaviSayaM
kiJcid yAvat tryadhvAnadhvaviSayamiti |

@055

bhautikArthyAccatuSTayam |

prAgiti varttate | paJcAnAM punazcatvAri pUrvamuktAni;
bhautikaviSayatvAt | kAyasya

tvaniyato viSaya:-kadAcid bhUtAni, kadAcid bhautikam,
kadAcidubhayam |

dUrAzutaravRttyA'nyat,

zeSa punaritarasmAd yathAyogaM dUrAzutaravRttyA
pUrvamuktam | cakSu:zrotraM hi

dUraviSayam, tat pUrvamuktaM dvayAt | tayorapi cakSuSo
dUratare vRtti:, pazyato'pi dUrAnnadIM

tacchabdAzravaNAt, atastat pUrvamuktam | ghrANasya tu
nAsti dUre vRtti:, jihvAyAzca

tayorAzutaravRttitvAt ghrANaM pUrvamuktam;
aprAptasyaiva jihvAM bhojyasya gandhagrahaNAt |

yathAsthAnaM kramo'tha vA ||23||

atha vA asman zarIre cakSuSo'dhiSThAnamupariSTAt
niviSTam, tasmAdadha: zrotrasya,

tasmAdadho ghrANasya, tasmAt jihvAyA:, tasyA: kAyasya
bAhulyena | mana: punastAnyeva

nizritamadezasthaM ceti yathAsthAnameSAM krama: syAt
||23||

-------------------  yAvacchabdena kiJcidatItaviSayam,
kiJcidanAgataviSayam, kiJcit tryadhvaviSayam, "sarvadharmA

anAtmAna:" iti yathA |
kiJcidanadhvaviSayamasaMskRtaviSayamityartha: |
evamaniyataviSayaM mana:,

tathA ca na tatsugamamiti pazcAduktam | sugamaM hi loke
pUrvamupadizyamAnaM dRzyate |

"bhautikArthyAccatuSTayam" iti | cakSurAdicatuSTyaM
rUpAdyupAdayarUpaviSayam, tasmAt

tat kAyAt pUrvamuktam | kAyasya tvaniyato viSaya: |
kadAcid bhUtAni, kadAcid bhautikaM

yadi vyavacchedagrahaNam |

zeSaM punaritarasmAd yathAyogaM dUrAzutaravRttyA
pUrvamuktamiti | zeSaM cakSurAdi | taditarasmAt

sambhavato dUrAzutaravRttyA-dUravRttyA,
dUrataravRttyA, AzutaravRttyeti vibhajya-dvayaM dvayAt,

ekaM caikasmAt, punarekaM caikasmAditi yojyamityartha: |
katham ? ityAha-cakSu:zrotraM hi

dUraviSayam | tat pUrvamuktaM dvayAd ghrANajihvAta: |
tayorapi cakSu:zrotrayozcakSuSo dUratare vRtti:;

pazyato'pi dUrAnnadIM tacchabdAzravaNAt | atastat
pUrvamuktamiti vartate | taccakSu: zrotrAt

pUrvamuktam | tayorAzutaravRttitvAditi |
tayorghrANa-jihvayorghrANaM pUrvamuktaM jihvAyA: |
katham ?

ityAha-aprAptasyaiva jihvAM bhojyasya gandhagrahaNAditi |

idamiha vicAryate-ghrANajihve prAptaviSayagrAhiNyau,
katham ? bhojyastho gandhastena

ghrANena gRhyate, na tvabhojyastho gRhyate; vAyostu
gandhAntaramudbhavati, bhojyAvayavena vA sUkSmeNa

sahAgato gandho gRhyate, nirucchvAsasya gandhAgrahaNAt; na
tarhIdaM vaktavyam-aprAptasyaiva jihvAM

bhojyasya gandhagrahaNAditi ? yattat piNDarUpaM bhojyaM
tajjihvAmaprAptamityabhisandhAyavacanAdadoSa: |

evaM hyAzutaravRtti ghrANaM yadbhojyAvayavasahAgatamapi
gandhaM jighrati, jihvA tu bhojyAvayavasahAgataM

rasaM nAsvAdayati, piNDabhojyasahAgatameva tu
rasamAsvAdayatIti na sAzutaravRttirityava-

gantavyam ||23||

@056

kiM puna: kAraNaM dazasvAyataneSu
rUpaskandhasaMgRhIteSvekaM rUpAyatanamucyate,

sarveSu ca dharmasvabhAveSvekaM dharmAyatanam ? ityAha-

vizeSaNArthaM prAdhAnyAd bahudharmAgrasaMgrahAt |

ekamAyatanaM rUpamekaM dharmAkhyamucyate ||24||

katham vizeSaNArtham ? yathA gamyeta pratyekameSAM
dazAnAmAyatanatvaM

viSayiviSayatvena vyavasthAnam, na samastAnAmiti |

cakSurAdibhizca vizeSitairyanna cakSurAdisaMjJakaM
rUpaM ca tad rUpAyatanaM jJAsyata

ityasya nAmAntaraM nocyate |

atha vA rUpAyatanasya prAdhAnyAt | taddhi
sapratighatvAcca pANyAdisaMsparzai:

spRSTaM rUpyate | satidarzanatvAcca-`idamiha, amutra' iti
dezanidarzanarUpaNAt | loke'pi

ca tadrUpamiti pratItam, nAnyAni |
vizeSaNArthamaikaikaM dharmAyatanamuktam, na sarvANi |

api ca-atra bahUnAM dharmANAM saMgraho vedanAdInAm |
ata: sAmAnyenAbhidhAnaM

kriyate dharmazabdena | agrasya ca nirvANadharmasyAtra
saMgraha:, nAnyeSviti | viMzati-



akAratvenaudArikatvAnmAMsadivyAryaprajJAcakSuSTraya
gocaratvAccaikaM rUpAyatanamityapare ||24||

-------------------

kathaM vizeSaNArtham iti pratipAdayannAha-yathA gamyeta
pratyekamiti | vistara:-

yathA vijJAyeta ekaikaza eSAM dazAnAmAyatanatvam |
cakSurAdInAM paJcAnAM viSayitvena, rUpAdInAM

ca paJcAnAM viSayatvena vyavasthAnAt na
samastAnAmAyatanatvam | rUpAyatanamityekameveti | tathA

ca parasparato vizeSaNaM na syAt |

yadi vizeSaNArthaM nAmAntarANyucyante
navAnAm-cakSurAyatanasya yAvatkAyAtanasya

zabdAyatanasya yAvatspraSTavyAyatanasyeti,
rUpAyatanasyApi kasmAnnAmAntaraM nocyate ? ata Aha-

cakSurAdibhizci vizeSitairyanna cakSurAdisaMjJakaM
rUpaM ca tad rUpAyatanaM jJAsyata ityasya nAmAntaraM
nAmAntaraM

nocyate | tadyathA sarvAsu goSvaGkitAsu yA gaurnAGkitA
tasyA anaGkanamevAGkanaM bhavati tadvat |

prAdhAnyAt iti | tribhi: kAraNai: rUpAyatanasya
prAdhAnyam-pANyAdisaMsparzairbAdhanA-

lakSaNAd rUpaNAt, idamihAmutreti
dezanidarzanarUpaNAt, idameva rUpamiti lokapratItatvAcca
|

vizeSaNArthamekaikaM dharmAyatanamuktamiti | kathaM
vizeSaNArtham ? yathA gamyeta pratyekameSAM dvAdazA-

nAmAyatanatvam, viSayiviSayatvena vyavasthAnAd, na
samastAnAmiti | cakSurAdibhizca vizeSitairyanna
cakSurAdisaMjJakaM dharmazca taddharmAyatanaM jJAsyata
iti tasya nAmAntaraM nocyate |

vedAnAdInAmiti | Adizabdena
saMjJAsaMskArAvijJaptyasaMskRtAnAM grahaNam |

viMzatiprakAratveneti | "rUpaM dvidhA viMzatidhA"
(abhi^ ko^ 1.10) iti vacanAt |

cakSuSTrayagocaratvAcca | mAMsacakSurasmadAdInAm,
divyaM cakSurdevAnAm, AryaM prajJAcakSurAryANAm |

anAsravaM jJAnaM satyacatuSTayAlambanam | ato rUpameva
cakSuSTrayagocaram, na cakSurAdaya: | tasmAt

tadeva rUpAyatanamuktam, nAnyAni ||24||

@057

anyAnyapi skandhAyatanadhAtusaMzabditAnyupalabhyante
sUtreSu, teSAM kimebhireva

saMgraho veditavya:, Ahosvid vyatireka: ? ebhireva saMgraho
na vyatireka: | tatra tAvat-

dharmaskandhasahasrANi yAnyazItiM jagau muni: |

tAni vAGnAma vetyeSAM rUpasaMskArasaMgraha: ||25||

yeSAM vAksvabhAvaM buddhavacanam, teSAM tAni
rUpaskandhasaMgRhItAni | yeSAM nAmasva-

bhAvam, teSAM saMskAraskandhena saMgRhItAni ||25||

kiM punardharmaskandhasya pramANam ?

eke tAvat
Ahu:-dharmaskandhasaMjJakasyaivAbhidharmazAstrasyAsya
pramANamiti |

tacca SaTsahasrANi | apare-

skandhAdInAM kathaikaza: |

skandhAyatanadhAtupratItyasamutpAdasatyAhAradhyAnA
pramANarUpyavimokSAbhibhvA-

-------------------

yeSAM vAksvabhAvaM buddhavacanamiti | yeSA
sautrAntikAnAM vAgvijJaptisvabhAvaM teSAM tAni

rUpaskandhasaMgRhItAni | zabdAyatanasya
rUpaskandhasaMgRhItatvAt | yeSAM nAmasvabhAvamiti |
yeSAM

nikAyantarIyANAM cittaviprayuktaM nAmAsti teSAM
saMskAraskandhena saMgRhItAni | saMskAraskandha-

saMgRhItatvAnnAmna: |

AbhidhArmikANAM tUbhayasvabhAvaM buddhavacanamiSTam |
tathA hi jJAnaprasthAna uktam-

"katamad buddhavacanam ? tathAgatasya yA vAg vacanaM
vyAhAro gIrniruktirvAkpatho vAgghoSo

vAkkarma vAgvijJapti: | buddhavacanaM kuzalaM vaktavyam ?
avyAkRtaM vaktavyam ? syAt kuzalam,

syAdavyAkRtam | katarat kuzalam ? kuzalacittasya
tathAgatasya vAcaM bhASamANasya yA vAg

yAvadvAgvijJapti: | kataradavyAkRtam ? avyAkRtacittasya
tathAgatasya..iti pUrvavat |"

punastatraivAnantaramuktam-"buddhavacanaM nAma ka eSa
dharma: ? nAmakAya-padakAya-vyaJjanakAyAnAM

yA anupUrvaracanA, anupUrvasthApanA, anupUrvasamAyoga:"
iti | teSAmAbhidhArmikANAM rUpaskandhena

saMskAraskandhena ca tAnyazItirdharmaskandhasahasrANi
saMgRhItAni | "sAtirekANi me'zItirdharma-

skandhasahasrANi bhagavato'ntikAt sammukhamudgRhItAni" ( )
iti sUtravacanam |

"caturazItirdharmaskandhasahastrANi" ( ) iti nikAyAntare
sUtrapATha: ||25||

"zAstrapramANa ityeke" iti | zAstrasya pramANaM
zAstrapramANam, zAstrapramANaM pramANamasya

so'yaM dharmaskandha: zAstrapramANa ityeke tAvadAhu: |
tacca SaTsahasrANIti | tacca zAstraM

dharmaskandhasaMjJakaM granthaprAmANyena
SaTsahasrANIti | tAni
tvazItirdharmaskandhasahasrANyantarhitAni,

ekaM tvetadavaziSyata iti kathayanti |

"skandhAdInAM kathaikaza:" | apara Ahuriti
vAkyAdhyAhAra: | skandhAdInAmekaikA

kathA dharmaskandha: | te ca dharmaskandhA
azItisahasrasaGkhyA vyAkhyAyante |

pratItyasamutpAdAdIni ceha vyAkhyAsyante |
praNidhijJAnAraNAdInamiti | AdigrahaNena

saMgrahavastukarmapathAzubhAnApAnasmRtyAdIni gRhyante
|

@058

yatanakRtsnAyatanabodhipAkSikAbhijJA
pratisaMvitpraNidhijJAnAraNAdInAM kathA pratyekaM

dharmaskandha iti |

caritapratipakSastu dharmaskandho'nuvarNita: ||26||

evaM tu varNayanti-azItizcaritasahastrANi sattvAnAm
rAgadveSamohamAnAdi-

caritabhedena, teSAM pratipakSeNa
bhagavatA'zItirdharmaskandhasahasrANyuktAni ||26||

yathaitAnyazItirdharmaskandhasahasrANyeSveva
paJcaskandheSu pratipAditAni,

tathAnye'pi yathAyogaM skandhAyatanadhAtava: |

pratipAdyA yathokteSu sampradhArya svalakSaNam ||27||

ye'pyenye skandhAyatanadhAtava: sUtrAntareSUktA:,
te'pyeSveva yathokteSu

skandhAdiSu pratipAdyA: svaM svaM svabhAvameSAM
yathAvyavasthApitamasmiMcchAstre vimRzya |

tatra tAvat paJcAnAM
zIlasamAdhiprajJAvimuktijJAnadarzanaskandhAnAM
zIlaskandho

rUpaskandhena saMgRhIta:, zeSA: saMskAraskandhena |
dazAnAM kRtsnAyatanAnAmaSTAvalobha-

svabhAvatvAd dharmAyatanena | saparivArANi tu
paJcaskandhasvabhAvatvAt manodharmA-

yatanAbhyAm | tathAbhibhvAyatanAni |

-------------------

"caritapratipakSastu dharmaskandho'nuvarNita:" iti | tuzabda:
pUrvoktapakSanirAkaraNArtha:

avadhAraNArtho vA | rAgadveSamohamAnAdicaritabhedeneti |
Adizabdena dRSTivicikitsAdInAM grahaNam |

kecit sattvA rAgacaritA:, kecid dveSacaritA:,
kecinmohacaritA:, kecinmAnacaritA:, kecid

dRSTicaritA:, kecid vicikitsAcaritA:, kecid
rAgadveSacaritA:, kecid rAgadveSamohacaritA:,

kecit rAgAzayA dveSaprayogA:, kecid dveSAzayA
rAgaprayogA:, kecit kRtrimarAgA nigRhyadveSA:,

kecit kRtrimadveSA nigRhyarAgA iti | teSAM
pratipakSeNa bhagavatA tAnyuktAnIti ||26||

ye'pyanye skandhAyatanadhAtava iti | vistara:-ye'pi
skandhAyatanadhAtavaste'pyeSveva

skandhAyatanadhAtuSu pratipAdyA: pravezayitavyA:, svaM
svaM svabhAvameSAM yathAvyavasthApitamasmin

zAstre vimRzya-skandhA: skandheSu pratipAdayitavyA:,
AyatanAnyAyataneSu, dhAtavo dhAtuSu |

zIlaskandho rUpaskandhasaMgRhIta iti |
kAyavAgviratirUpasvabhAvatvAcchIlaskandhasya |

zeSA: saMskAraskandheneti | samAdhyAdInAM
cetasikatvAt | vimuktirihAdhimokSo'bhipreta: |

vimuktijJAnadarzanaM ca prajJAvizeSa eveti |

aSTAvalobhasvabhAvatvAd dharmAyataneneti |
katamAnyaSTau ? pRthivyaptejovAyunIlapIta-

lohitAvadAtakRtsnAyatanAni | tAni
cAlobhasvabhAvAnyapadekSyante-"alobho'STau" (abhi^

ko^ 8.36) iti | alobhazca dharmAyatane'ntarbhavati, tena
tatsaMgraha: | saparivArANi tu

paJcaskandhasvabhAvatvAnmanodharmAyatanAbhyAm | kim ?
saMgRhItAni | tasyAlobhasya

parivAro'nuparivarti rUpaM rUpaskandha:, vedanAsaMjJe
vedanAsaMjJAskandhau, cetanAdaya: samprayuktA

jAtyAdayazca viprayuktA: saMskAraskandha:, vijJAnaM
cAtra kalApe vijJAnaskandha iti paJcaskandha-

@059

AkAzavijJAnAntyAyatanakRtsne catvAri
cAkAzAnantyAyatanAdIni catu:skandha-

svabhAvatvAt manodharmAyatanAbhyAm |

paJca vimuktyAyatanAni prajJAsvabhAvatvAd dharmAyatanena
| saparivArANi zabdamano-

-------------------

svabhAvAni tAni bhavanti | navamadazame
tvAkAzanantyAyatanavijJAnAnantyAyatanakRtsne pazcAd

vakSyete |

tathAbhibhvAyatanAnIti | tAnyalobhasvabhAvatvAd
dharmAyatanena, saparivArANi tu paJca-

skandhasvabhAvatvAnmanodharmAyatanena pUrvavad
vyAkhyAtavyAni |

AkAzavijJAnAnantyAyatanakRtsne catvAri
cAkAzAnantyAyatanAdIni, AkAzavijJAnA-

kiJcanyanaivasaMjJAnAsaMjJAyatanAni,
catu:skandhasvabhAvatvAnmanodharmAbhyAM saMgRhItAni |
na hi tatra

rUpaskandho'sti |

paJca vimuktyAyatanAnIti | vistara:-sUtra
uktam-"paJcemAni vimuktyAyatanAni |

katamAni paJca ? 1. iha bhikSo zAstA dharma dezayati
anyatarAnyataro vA vijJo gurusthAnIya:

sabrahmacArI | yathA yathAsya zAstA anyatarAnyataro vA
vijJo gurusthAnIya: sabrahmacArI dharmaM

dezayati tathA tathA teSu dharmeSvarthapratisaMvedI
bhavati, dharmapratisaMvedI ca | tasyArthapratisaMvedino

dharmapratisaMvedinazcotpadyate prAmodyam, pramuditasya
prItirjAyate, prItamanasa: kAya: prasrabhyate,

prasrabdhakAya: sukhaM vedayate, sukhitasya cittaM
samAdhIyate, samAhitacito yathAbhUtaM prajAnAti

yathAbhUtaM pazyati, yathAbhUtaM prajAnan yathAbhUtaM
pazyannirvidyate, nirviNNo virajyate, virakto

vimucyate-idaM prathamaM vimuktyAyatanam | yatra sthitasya
bhikSorvA bhikSuNyA vA anupasthitA

smRtirupatiSThate, asamAhitaM cittaM samAdhIyate,
aparikSINAzcAsravA: parikSIyante, ananuprAptaM

cAnuttaraM yogakSemaM nirvANamanuprApnoti |

2. "punaraparaM na haiva bhikSo zAstA dharmaM dezayati
anyatarAnyataro vA vijJo gurusthAnIya:

sabrahmacArI | api tu yathA zrutAn dharmAn
yathopadiSTAn yathAparyavAptAn vistareNa svareNa
svAdhyAyaM

karoti | yathA yathA tAn yathAzrutAn yathopadiSTAn
yathAparyavAptAn vistareNa svareNa svAdhyAyaM

karoti, tathA tathA teSu dharmeSu arthapratisaMvedI
bhavati.. pUrvavat.. idaM dvitIyaM vimuktyAyatanam |

yatra sthitasya..iti pUrvavat |

3. "punaraparaM na haiva bhikSo zAstA dharmaM dezayati
anyatarAnyataro vA vijJo gurusthAnIya:

sabrahmacArI, nApi yathAzrutAn dharmAn yathopadiSTAn
yathAparyavAptAn vistareNa svAdhyAyaM karoti |

api tu yathAzrutAn dharmAn yathopadiSTAn
yathAparyavAptAn vistareNa parebhya: samprakAzayati |

yathA yathA yathAzrutAn dharmAn yathopadiSTAn api tu
yathAzrutAn dharmAn yathopadiSTAn

tathA teSu dharmeSvarthapratisaMvedI bhavatIti
pUrvavat-idaM tRtIyaM vimuktyAyatanam | yatra sthitasya-

iti pUrvavat |

4. "punaraparaM na haiva bhikSo zAstA..pUrvavat..nApi
svAdhyAyam, nApi parebhya:

samprakAzayati | api tu yathAzrutAn
yAvadyathAparyavAptAMzcintayati tulayati upaparIkSate |
yathA

@060

dharmAyatanai: | dvayorAyatanayorasaMjJisattvA
dazabhirAyatanai:; gandharasAyatanayorevAbhAvAt |

naivasaMjJAnAsaMjJAyatanopagA manodharmAyatanAbhyAm |

-------------------

yathA yathAzrutAn yAvadyathAparyavAptAMzcintayati
yAvadupaparIkSate, tathA tathA teSu dharmeSvartha-

pratisaMvedI..pUrvavat-idaM caturtha vimuktyAyatanam |
yatra sthitasya..iti pUrvavat |

5. "punaraparaM na haiva bhikSo zAsteti pUrvavat, nApi
svAdhyAyaM karoti, nApi parebhya:

samprakAzayati, nApi cintayati | api tvanenAnyatamaM
bhadrakaM samAdhinimittaM sAdhu ca suSThu ca

sUdgRhItaM bhavati sumanasikRtaM subhAvitaM sujuSTaM
supratividdham, tadyathA vinIlakaM vA vipUyakaM

vA vyAdhmAtakaM vA vipaTumakaM vA vilohitakaM vA
vikhAditakaM vA vikSiptakaM vA asthi vA

asthisaGkalikA vA | yathA yathA
khalvanenAnyatamAnyatamaM bhadrakaM
samAdhinimittaM..pUrvavad..

yAvatsupratividdham, tathA tathA teSu
dharmeSvarthapratisaMvedI bhavati..pUrvavat-idaM paJcamaM

vimuktyAyatanam | yatra sthitasya..iti pUrvavat |"

vimukterAyadvAraM prajJAvizeSa: | prajJA ca
dharmAyatanena saMgRhItA | saparivArANi zabdamano-

dharmAyatanai: | dezanAsvAdhyAyaparasamprakAzaneSu
zabdagrahaNAcchabdAyatanamasti, manodharmAyatane tu

prajJAparivArabhUte sarvatrasthe-iti tribhi: saMgraha: |

dvayorAyatanayoriti | sUtra uktam-"rUpiNa: santi sattvA
asaMjJino'pratisaMjJina:,

tadyathA-devA asaMjJisattvA: | idaM prathamamAyatanam |
arUpiNa: santi sattvA:, sarvaza AkiJca-

nyAyatanaM samatikramya
naivasaMjJAnAsaMjJAyatanamupasampadya viharanti,
tadyathA-devA naivasaMjJAnAsaMjJA-

yatanopagA: | idaM dvitIyamAyatanam" ( ) iti |
anayordvayorAyatanayorasaMjJisattvA

dazabhirAyatanai: saMgRhItA:;
gandharasAyatanayorevatatrA bhAvAt | bhavati hi
cyutyupapattikAlayosteSAM

manaAyatanamiti | naivasaMjJAnAsaMjJAyatanopagA
manodharmAyatanAbhyAm | saMgRhItA ityadhikRtam;

teSAmarUpitvAt |

bahudhAtuke'pi dvASaSTirdhAtava iti | sUtra
uktam-"AyuSmAnAnando bhagavantameta-

davocata-`kiyatA bhadanta paNDito dhAtukuzalo bhavati ?'
bhagavAnAha-"paNDita, Ananda

aSTAdaza dhAtUJjAnAti, pazyati
yathAbhUtam-cakSurdhAtum, rUpadhAtum,
cakSurvijJAnadhAtum evaM

yAvanmanodhAtuM dharmadhAtuM manovijJAnadhAtumiti |
itImAnAnanda aSTAdaza dhAtUJjAnAti pazyati

yathAbhUtam |

"SaDapi dhAtUn jAnAti pazyati
yathAbhUtam-pRthivIdhAtumabdhAtuM tejodhAtuM
vAyudhAtu-

mAkAzadhAtuM vijJAnadhAtumiti |

"aparAnapi SaD dhAtUn jAnAti pazyati
yathAbhUtam-kAmadhAtuM vyApAdadhAtuM

vihiMsAdhAtuM
naiSkramyadhAtumavyApAdadhAtumavihiMsAdhAtumiti |

"aparAnapi SaD dhAtUn jAnAti pazyati
yathAbhUtam-sukhadhAtuM du:khadhAtuM saumanasyadhAtuM

daurmanasyadhAtumupekSAdhAtumavidyAdhAtumiti |

"caturo'pi dhAtUn jAnAti pazyati
yathAbhUtam-vedanAdhAtuM saMjJAdhAtuM
saMskAradhAtuM

vijJAnadhAtumiti |

@061

evaM bahudhAtuke'pi dvASaSTirdhAtavo dezitA: |

teSAM yathAyogaM saMgraho veditavya: ||27||

-------------------

"trInapi dhAtUn jAnAti pazyati yathAbhUtam-kAmadhAtuM
rUpadhAtumArUpyadhAtumiti |

"aparAnapi trIn dhAtUn jAnAti pazyati
yathAbhUtam-rUpadhAtumArUpyadhAtuM nirodha-

dhAtumiti |

"aparAni trIn dhAtUn jAnAti pazyati
yathAbhUtam-atItaM dhAtumanAgataM dhAtuM pratyutpannaM

dhAtum |

"aparAni trIn dhAtUn jAnAti pazyati yathAbhUtam-hInaM
dhAtuM madhyamaM dhAtuM praNItaM

dhAtumiti |

"aparAni trIn dhAtUn jAnAti pazyati
yathAbhUtam-kuzalaM dhAtumakuzalaM dhAtumavyAkRtaM

dhAtumiti |

"aparAni trIn dhAtUn jAnAti pazyati
yathAbhUtam-zaikSaM dhAtumazaikSaM dhAtuM

naivazaikSaMnAzaikSaM dhAtumiti |

"dvAvapi dhAtU jAnAti pazyati yathAbhUtam-sAsravaM
dhAtumanAsravaM dhAtumiti |

"aparAvapi dvau dhAtU jAnAti pazyati
yathAbhUtam-saMskRtaM dhAtumasaMskRtaM dhAtumiti |

imau dvau dhAtU jAnAti pazyati yathAbhUtam | iyatA
cAnanda, paNDito dhAtukuzalo bhavati"

( ) iti |

itImAnyatra hi nirbhedIni vAkyAni pratyekaM madhye'pi
paThitavyAni | vistarabhayAMttu

mayA na likhitAnIti boddhavyam |

yathAyogaM saMgraho veditavya iti | aSTAdaza
tAvaddhAtava: | ta eva ta ityebhiste saMgRhItA

eva aSTAdazasu dhAtuSu | ye tu pRthivIdhAtvAdaya:
SaT, teSAmAdyAnAM caturNAM spraSTavyadhAtau

saMgraha: | AkAzadhAto rUpadhAtau; Alokatama:
svabhAvatvAt | vijJAnadhAto: saptasu cittadhAtuSu

saMgraha: | kAmadhAtvAdInAM tu SaNNAm | kAmadhAtu:
kAmarAga ihAbhipreta: | sa ca caitasika: |

vyApAdadhAtvAdayo'pi caitasikA eveti teSAM dharmadhAtau
saMgraha: | sukhadhAtvAdImAmapi SaNNAM

tasminneva saMgraha: | vedanAdhAtvAdInAM caturNAM
trayANAM dharmadhAtau | vijJAnadhAto: saptasu vijJAna-

dhAtuSu | kAmadhAtvAdInAM trayANAM
kAmadhAtoraSTAdazasu dhAtuSu | rUpadhAtozcaturdazasu
vinA gandhara-

saghrANajihvAvijJAnadhAtubhi: |
ArUpyadhAtormanodharmamanovijJAnadhAtuSu |
rUpadhAtvAdInAM tu trayANAM

dvayorukta: saMgraha: | nirodhadhAtordharmadhAtau |
atItadhAtvAdInAM trAyANAM pratyekamaSTAdazasu
dhAtuSu

saMgraha: | hInAdayastrayo dhAtava: kAmadhAtvAdaya
eva-ityeSAmukta: saMgraha: | kuzalAdInAM

trayANAM kuzalAkuzaladhAtvo rUpazabdadharmadhAtuSu
saptasu ca cittadhAtuSu | avyAkRtadhAtoraSTAdazasu

dhAtuSu, zaikSAzaikSadhAtvAdInAM trayANAM
dvayormanodharmamanovijJAnadhAtuSu,
tRtIyasyASTAdazasu dhAtuSu |

sAsravAnAsravadhAtvorAdyasyASTadazasu dhAtuSu |
dvitIyasya manodharmamanovijJAnadhAtuSu | saMskRtA-

saMskRtadhAtvorAdyasyASTAdazasu dhAtuSu, dvitIyasya
dharmadhAtau saMgraha: | ta ete dvASaSTirdhAtava: ||27||

@062

ya ime tatra SaD dhAtava: uktA:-pRthivIdhAtu:, abdhAtu:,
tejodhAtu:, vAyudhAtu:,

AkAzadhAtu:, vijJAnadhAturiti, eteSAM
dvayorlakSaNamanuktam | tat kimAkAzamevAkAza-

dhAturveditavya:, sarvaM ca vijJAnaM vijJAnadhAtu: ?
netyAha | kiM tarhi ? dvAravAtAyana-

mukhanAsikAdiSu-

chidramAkAzadhAtvAkhyam;

chidramityucyamAnaM ki veditavyam ?

AlokatamasI kila |

nahi chidramAlokatamobhyAmanyad gRhyate | tasmAt
kilAkAzadhAturA-

lokatama:svabhAvo rAtrindivasvabhAvo veditavya: | sa eva
cAghasAmantakaM rUpamityucyate |

aghaM kila cittasthaM rUpam; atyarthaM ghAtAt tasya tat
sAmantakamiti | aghaM ca tad,

anyasya rUpasya tatrApratighAtAt, sAmantakaM cAnyasya
rUpasyetyapare |

vijJAnadhAturvijJAnaM sAsravaM,

-------------------

ya ime tatreti bahudhAtuke | eteSAM
dvayorlakSaNamanuktamiti | pRthivIdhAtvAdInAmuktaM

lakSaNam | amI "dhRtyAdikarmasaMsiddhA:
kharasnehoSNateraNA:" (abhi^ ko^ 1.12) iti |

nanu ca vijJAnadhAtorapyuktaM lakSaNam-"vijJAnaM
prativijJapti:" (abhi^ ko^ 1.12) iti

vacanAt ? satyam; uktaM sarveSAM vijJAnAnAM
lakSaNam, vijJAnadhAtustu kimiha kiJcideva

vijJAnamityabhipretam, utAho sarvamiti na vivecitam |
asaMskRtaM cAkAzamuktalakSaNam, na

tvAkAzadhAtu:; avazyaM hyamanya AkAzAt | tathA
hi-"SaDdhAturayaM bhikSo puruSa:"

( ) iti sUtrAntaramuktam | ityanayA
buddhyAbhihitam-dvayolakSaNamanuktamiti | ata

evamAha-tatkimAkAzamevAkAzadhAturveditavya:, sarve ca
vijJAnaM vijJAnadhAturiti |

mukhanAsikAdiSviti | Adizabdena zrotrAdInAM grahaNam
|

"AlokatamasI kila" iti | kilazabda: paramatadyotanArtha: |
svamataM tu

sapratighadravyAbhAvamAtramAkAzamityabhiprAyo lakSyate |
rAtrindivasvabhAva iti | rAtrivartina-

stamasa:, bhAskarAtapalakSaNasya cAlokasyAbhipretatvAt |
bAhuliko vAyaM nirdeza: | aghaM kila

cittasthaM rUpamiti | cittasthaM saGghAtastham | atyarthaM
hanti hanyate vetyagham | nairuktena vidhinA

atyarthazabdasya akArAdeza: kRta:, hantezca ghAdeza: |
tasya tat sAmantakamiti | tasyAghasya

kuDyAdikasya sAmantakam = samIpastham | tadapekSya
vyavasthApitamityartha: | atrApi vyAkhyAne

kilazabdo vaibhASikavyAkhyAnapradarzanArtha: | svamataM
tu yat, tat pazcAducyate | tadAha-aghaM ca

tat | anyasya rUpasya tatrApratighAtAt | na
pratihanyate'nyad rUpamasminniti kRtvA | sAmantakaM

cAnyasya rUpasyeti cittasthasya | asmin pakSe karmadhAraya:
samAsa:-aghaM ca tat sAmantakaM

ca tadityaghasAmantakam |

"vijJAnaM sAsravam" iti | janmano
hetorvijJAnasyAbhipretatvAt | kuta iti cet ?

@063

kasmAdanAsravaM nocyate ? yasmAdime SaD dhAtava iSTA:

janmanizrayA: ||28||

ete hi janmana: pratisandhicittAd yAvat
cyuticittasAdhAraNabhUtA: | anAsravAstu

dharmA naivamiti | tadevaM satyeSAM catvAro dhAtava:
spraSTavyadhAtAvantarbhUtA:, paJcamo rUpadhAtau,

SaSTha: saptasu vijJAnadhAtuSviti ||28||

ye punarime aSTAdaza dhAtava uktAsteSAM kati
sanidarzanA:, katyanidarzanA: ?

sanidarzana eko'tra rUpam;

sa hi zakyate nidarzayitum-idamiha, amutreti | uktaM
bhavati-anidarzanA:

zeSA iti ||

kati sapratighA:, katyapratighA: ?

-------------------

ata Aha-yasmAdime SaD dhAtava iSTA: "janmanizrayA:" |
"SaD dhAturayaM bhikSo puruSa:"

( ) iti, "SaT khalu dhAtUn pratItya mAtu: kukSau
garbhasyAvakrAnti:" ( )

iti vacanAt | ete hi janmana iti | vistara:-ete hi janmano
janakapoSakasaMvardhakatvA-

dAdhArabhUtA: | janako hyatra vijJAnadhAtu:;
pratisandhibIjatvAt | poSakANi bhUtAni; tatsannizraya-

bhAvAt | saMvardhakamAkAzadhAtu:, avakAzadAnAt | ata
evaiSAM dhAtutvavacanam | pratisandhiM

dadhata iti dhAtava: | anAsravAstu dharmA naivamiti | na
janmanizrayA:; janmanirodhitvAt ||28||

"sanidarzana eko'tra rUpam" iti | kimidaM nidarzanaM nAma
? yena vizeSeNa yogAt

tadvastu tathA nidarzayituM zakyate sa vizeSo
nidarzanamityucyate | vacanena parasya
cakSurvijJAnamutpannaM

vA nidarzanam, tena saha vartate sanidarzana eko
rUpadhAturatrASTAdazasu dhAtuSu | rUpadhAturevaika:

sanidarzana ityavadhAraNAduktaM bhavati |

anidarzanA: zeSA iti | anena cAsya sanidarzanatvena
prAdhAnyamuktamiti | na punaruktadoSa-

prasaGga iti tatsiddhe: |

ete ca sanidarzanatvAdaya: prabhedA: prAyeNa sUtroktA eva
pradarzyante | tathA hi sUtra

uktam-"cakSurbhikSo, AdhyAtmikamAyatanam, catvAri
mahAbhUtAnyupAdAyarUpaprasAdo

rUpyanidarzanaM sapratigham | yAvatkAyo bhikSo
AdhyAtmikamAyatanaM..pUrvavat | mano bhikSo

AdhyAtmikamAyatanamarUpyanidarzanamapratigham | rUpANi
bhikSo bAhyamAyatanaM catvAri

mahAbhUtAnyupAdAyarUpi sanidarzanaM sapratigham |
zabdA hi bhikSo bAhyamAyatanaM catvAri

mahAbhUtAnyupAdAyarUpyanidarzanaM sapratigham |
yAvatspraSTavyAni bhikSo bAhyamAyatanaM catvAri

mahAbhUtAni catvAri ca
mahAbhUtAnyupAdAyarUpyanidarzanaM sapratigham | dharmA
bhikSo

bAhyamAyatanamekAdazabhirAyatanairasaMgRhItamarUpya
nidarzanamapratigham" ( ) iti |

ete ca prabhedA dhAtUnAmevA
prathamakozasthAnaparisamApte: kathyante; rUpavijJAna-

vibhAgatvAt |

@064

sapratighA daza |

rUpiNa:,

ya ete rUpaskandhasaMgRhItA daza dhAtava uktAste
sapratighA: | pratigho nAma

pratighAta: | sa ca
trividha:-AvaraNa-viSaya-AlambanapratighAta: |

1. tatrAvaraNapratighAta: = svadeze
parasyotpattipratibandha: | yathA hasto hastenAhata:

upale vA | upalo'pi tayo: |

2. viSayapratighAtazcakSurAdInAM viSayiNAM
rUpAdiSu viSayeSu | yathoktaM prajJaptau-

"asti cakSurjale pratihanyate na sthale, yathA matsyAnAm;
asti sthale na jale, prAyeNa

manuSyANAm; astyubhayatra,
zizumAra-maNDUka-pizAca-kaivarttAdInAm; asti
nobhayatra,

etAnAkArAn sthApayitvA | asti cakSuryadrAtrau
pratihanyate na divA, tadyathA

titIlolUkAdInAm; divA na rAtrau, prAyeNa
manuSyANAm; rAtrau divA ca, zva-zRgAla-

turaga-dvIpi-mArjArAdInAm; nobhayatra, etAnAkArAn
sthApayitvA" ( ) ityayaM

viSayapratighAta: |

3. AlambanapratighAtazcittacaittAnAM sveSvAlambaneSu |

ka: punarviSayAlambanayorvizeSa: ? yasmin yasya kAritraM
sa tasya viSaya: |

yaccitacaittairgRhyate tadAlambanam | kuta: puna: svasmin
viSaye pravarttamAnamAlambane vA

pratihanyata ityucyate ? tasmAt pareNApravRtte: |

-------------------

"sapratighA daza rUpiNa:" iti |
rUpigrahaNamarUpinirAsArtham | rUpaNaM rUpam,

tadeSAmastIti rUpiNa: | dazeti | cakSurdhAtvAdaya:
paJca, tadviSayadhAtavazca paJceti | dharmadhAtornirAsa:

kathaM kRta:, sa cApi hi rUpIti zakyate vaktum,
tatrAvijJaptirUpasadbhAvAt ? rUpiNa

evetyavadhAraNAt tannirAsa: kRto bhavati | ye hi dhAtava:,
rUpisvabhAvA eva te grahItavyA: |

dharmadhAtustu rUpyarUpisvabhAva iti | svadeze
parasyotpattipratibandha iti | vistara:-yatraikaM

sapratighaM vastu tatra dvitIsyotpattirna bhavati | yathA
hasto hastenAhata: pratihanyata upale vA |

hasto hastasthAna upalasthAne vA notpadyate | upalo'pitayo: |
hastopalayo: sthAna upalo'pi

notpadyate |

jale pratihanyata iti | jale svaviSaye pravartata ityartha: |
prAyeNa manuSyANAmiti |

prAyagrahaNaM kaivartAdinivRttyartham | asti nobhayatreti |
garbhe niyatamRtyUnAm | etAnAkArAniti |

etAn prakArAnityartha: | titIlA bahulaya: |
mArjArAdInAmiti | AdigrahaNena cauramanuSyAdInAM

vyAghrAdInAM ca grahaNam |

yasmin yasya kAritraM sa tasya viSaya iti | kAritram =
puruSakAra: | cakSu:zrotrAdInAM

rUpazabdAdiSvAlocanazravaNAdi kAritram | tacca
svacittacaittAn pratyAzrayabhAvazaktivizeSalakSaNaM

veditavyam | yaccittacaittairgRhyate daNDAvastambhanayogena
tadAlambanaM rUpAdi | tadevaM sati citta-

@065

nipAto vA'tra pratighAto yA svaviSaye pravRtti: |

tadihAvaraNapratighAtena dazAnAM sapratighatvaM
veditavyam; anyonyAvaraNAt |

ye dharmA viSayapratighAtena sapratighA
AvaraNapratighAtenApi ta iti catu:koTika: |

prathamA koTi:-sapta cittadhAtavo dharmadhAtupradezazca
ya: samprayukta: | dvitIyA-paJca

viSayA: | tRtIyA-paJcendriyANi |
caturthI-dharmadhAtupradeza: samprayuktakavarjya: |

ye dharmA viSayapratighAtena sapratighA
AlambanapratighAtenApi ta iti pazcAtpAdaka: |

ye tAvadAlambanapratighAtenApi te
syurviSayapratighAtenaiva, nAlambanapratighAtena;

paJcendriyANi |

"yatrotpitsormanasa: pratighAta: zakyate'nyai: kartum |

tat sapratighaM jJeyam, viparyayAdapratighamiSTam" ||

iti bhadantakumAralAta: |

uktA: sapratighA:, apratighAzca ||

eSAmaSTAdazadhAtUnAM kati kuzalA: ? katyakuzalA: ?
katyavyAkRtA: ?

-------------------

caittAnAmevAlambanam | viSaya: punazcakSurAdInAmapi, na
kevalaM cittacaittAnAm | tasmAt

pareNApravRtteriti | yo hi loke yata: pareNa na pravartate
sa tatra pratihanyate-kASThe, kuDye vA |

tathA cakSurAdi viSayAt pareNa na kAritraM karoti |
viSaya eva tu karoti | tasmAt tatra

pratihanyata ityucyate |

nipAto vAtra pratighAta iti | vistara:-atra viSaye
nipatanaM nipAta: yA svaviSaye

pravRtti: | kAritramityartha: |

tadihAvaraNapratighAteneti | vistara:-`sapratighA daza'
ityatravaraNapratighAtena te daza

dhAtava: sapratighA abhipretA: | tatra
viSayAlambanapratighAtAbhyAM cittacaittAnAmapi
sapratighatva-

prasaGgAt catu:koTika: prazna: | catuSkoNa:, catu:prakAra
ityartha: |

pazcAtpAdaka iti | yadi praznasya pazcAdbhAgaM
gRhItvA visarjanAyottiSThate sa pazcAtpAdaka: |

yadi pUrvabhAgaM gRhItvA sa pUrvapAdaka: |
viSayapratighAtenApi ta iti | cittacaittA: | te hi

viSayapratighAtenAlambanapratighAtena ca sapratighA: |
paJcendriyANi nAlambanapratighAtena sapratighAni;

anAlambanatvAt |

yatrotpitsormanasa iti | vistara:-yatrAzraya Alambane vA
utpattukAmasya manasa:

pratighAto'nutpatti: zakyate'nyai: kartumantarAvaraNena,
tadeva sapratigham; tenAntarAvaraNalakSaNena

pratighena sapratighatvAt | svadeze
parasyotpattipratibandhalakSaNena pratighAtena
sapratighatvAdityapare |

kiM punastat ? paJcendriyapaJcaviSayadhAtusvabhAvam |
viparyayAdapratighamiSTam | yatrotpitsormanasa:

pratighAto na zakyate parai: kartum | yathA
manodhAtordharmadhAtozca
manovijJAnotpattAvantarAvaraNaM na

zakyate parai: kartum | ata:
saptacittadhAtudharmadhAtusvabhAvamapratighamiti siddham |

@066

avyAkRtA aSTau

katame aSTau ? ya ete sapratighA dazoktA:,

ta evArUpazabdakA: ||29||

paJcendriyANi gandharasaspraSTavyA dhAtavazca-ete'STau
kuzalAkuzalabhAvenA-

vyAkaraNAdavyAkRtA: |

vipAkaM pratyavyAkaraNAdityapare | evamanAsrave'pi
prasaGga: ||29||

tridhA'nye,

anye daza dhAtava: kuzalAkuzalAvyAkRtA: |

tatra sapta dhAtavo'lobhAdisamprayuktA: kuzalA:,
lobhAdisamprayuktA akuzalA:,

anye avyAkRtA: |

dharmadhAturalobhAdisvabhAvasamprayuktasamuttha:
pratisaGkhyAnirodhazca kuzala:,

lobhAdisvabhAvasamprayuktasamuttho'kuzala:, anyo'vyAkRta: |

rUpazabdadhAtU kuzalAkuzalacittasamutthau
kuzalAkuzalau kAyavAgvijJapti-

saMgRhItau, tadanyAvyAkRtau |  ukta: kuzalAdibhAva: ||

-------------------

"avyAkRtA aSTau" iti | avyAkRtA
evASTavityavadhAraNam |

kuzalAkuzalabhAvenAvyakaraNAdavyAkRtA: | ye
kuzalAkuzalavyatiriktAsta evAvyAkRtA

ihAbhipretA: | na tu kuzalA:;
akuzalAvyAkRtAvyAkaraNAt | nApyakuzalA:;
kuzalAvyAkRtA-

vyAkaraNAt | kuzalAkuzalAnAM kuzalAkuzalabhAvena
vyAkRtatvAt | saMketarUDhyapekSA hi

zabdapravRtti: ||29||

"tridhAnye" iti | dhAtava ityadhikRtam | traidhaivAnye;
naikadhA, na dvidhetyavadhAraNam |

alobhAdisamprayuktA: kuzalA iti |
vistara:-alobhAdveSAmohahnyapatrApasamprayuktA: sapta

cittadhAtava: kuzalA: | lobhadveSamohAhnyapatrApya
samprayuktA akuzalA: | kutsitAzchalitA

gatA apakrAntA iti kuzalA: | prajJA vA kuza iva
tIkSNeti kuza:, taM lAnti Adadata iti

kuzalA: | tadviparItA akuzalA: | anye
tvalobhAdilobhAdyasamprayuktA avyAkRtA: |

dharmadhAturiti | vistara:-alobhAdisvabhAvo yo'yamukta: |
alobhAdi samprayukto

vedanAdi: | alobhAdisamutthoviprayukta: prAptijAtyAdi:,
avijJaptizca | pratisaMkhyAnirodhazcApara

iti caturvidha: kuzalo dharmadhAtu: |
lobhAdisvabhAvasamprayuktasamuttho'kuzala: | anyo-

'vyAkRta: | yo nAlobhAdisvabhAvasamprayuktasamuttha:, nApi
lobhAdisvabhAvasamprayuktasamuttha:,

AkAzamapratisaMkhyAnirodha:, teSAM ca yathAsambhavaM
prAptijAtyAdaya:-eSo'vyAkRto dharmadhAtu: |

tadanyAvavyAkRtAviti | tAbhyAM
kuzalAkuzalacittasamutthAbhyAM
rUpazabdadhAtubhyAmanyau

rUpazabdadhAtU avyAkRtacittasamutthau
kAyavAgvijJaptisaMgRhItau vijJaptyasaMgRhItau
cAvyAkRtau |

@067

eSAmaSTAdazadhAtUnAM kati kAmadhAtvAptA: ?

kati rUpadhAtvAptA: ?

kAmadhAtvAptA: sarve,

AptA aviyuktA: | kAmadhAtupratisaMyuktA ityartha: |

rUpe caturdaza |

rUpadhAtau caturdaza dhAtava: |

vinA gandharasaghrANajihvAvijJAnadhAtubhi: ||30||

tatra hi gandharasau na sta:; tayo: kavalIkArAhAratvAt,
tadvItarAgANAM ca

tatropapatte: | tato ghrANajihvAvijJAne api na sta:;
AlambanAbhAvAt |

evaM tarhi spraSTavyadhAtorapi tatrAbhAvaprasaGga: ?
kavalIkArAhAratvAt | yo

nAhArasvabhAva: sa tatrAsti |

gandharasayorapyeSa prasaGga: ? nAsti vinA'bhyavahAreNa
gandharasayo: paribhoga: |

asti tu spraSTavyasyendriyAzrayAdhAraprAvaraNabhAvena |

tasmAdabhyavahAravItarAgANAM gandharasau tatra
niSprayojanau, na tu spraSTavyam |

anye punarAhu:-dhyAnasamApattisanizrayeNeha rUpANi
sandRzyante, zabdAzca zrUyante |  prasrabdhisahagatena
spraSTavyavizeSeNa ca kAyo'nugRhyate | ata eSAmeva
trayANAM dhyAnopapattau

sambhava:, na gandharasayoriti |

-------------------

"kAmadhAtvAptA: sarve' iti | kAmadhAtvAptA: sarva
evetyavadhAryate; aSTAdazadhAtutva-

mAtrasaMgrahAt | na tu pratyekam; sAkalyata: |

tata Aha-"rUpe caturdaza" iti | tayo:
kavalIkArAhAratvAditi | tayorgandharasayo: |

gandho'pi hi kavalIkArAhAra: sUkSma: |
tatrAbhAvaprasaGga iti | tatra rUpadhAtau spraSTavya-

dhAtorabhAvaprasaGga:; kavalIkArAhAratvAt |
"kavalIkAra AhAra: kAme tryAyatanAtmaka:"

(abhi^ ko^ 3.29) iti siddhAntAt | gandharasayorapyeSa
prasaGga iti | yau nAhArasvabhAvau

tau tatra syAtAmityartha: | asti tu spraSTavyasyeti | kim ?
paribhoga: | indriyAzrayAbhAvena,

AdhArabhAvena, prAvaraNabhAvena ca |

anye punarAhuriti bhadanta zrIlAta: | prasrabdhisahagateneti
| prasrabdhisahotpannena kAya-

karmaNyatAsahagatenetyartha: |

atrAcAryo bhadanta zrIlAtamatamanAdRtya
vaibhASikamataM sAvakAzaM dRSTvA
vinizcayamArabhate-

evaM tarhIti | vistara:-vaibhASikairarthata etat
pratijJAtam-`na sto rUpadhAtau gandharasau;

ni:prayojanatvAt, strIpuruSendriyaviSayavat' iti | taM
pakSamAcAryo dUSayati-duSTo'yaM pakSa:;

dharmivizeSaviparyayApakSAlatvAt | rUpadhAtau
gandharasAkhyo hi dharmI vidyamAnasvagrAhako'bhipreta: |

tasyAvidyamAnasvagrAhakatvaM prApnoti, yathA hi
strIpuruSendriyaviSayo ni:prayojanatvenAvidyamana-

svagrAhako bhavati tathA gandharasAkhyo'pi viSaya: prApnoti
| sphuTamapyanumAnamasti yenaiSa

@068

evaM tarhi ghrANajihvendriyorabhAvaprasaGga:;
niSprayojanatvAt ? asti prayojanam,

tAbhyAM hi vinA''zrayazobhaiva na syAditi vyavahArazca
? yadyetat prayojanam,

adhiSThAnamevAstu zobhArthaM vacanArthaM ca, mA
bhUdindriyam |

nAnindriyamadhiSThAnaM sambhavati,
puruSendriyAdhiSThAnavat ?

yuktastadasambhava:; niSprayojanatvAt |
ghrANajihvAdhiSThAnaM tu saprayojanam | ato'sya

vinA'pIndriyeNa yukta: sambhava: |

niSprayojanApIndriyAbhinirvRttirbhavati, yathA garbhe
niyatamRtyUnAm |

syAnnAma ni:prayojanA, na tu nirhetukA | kazca
heturindriyotpatte: ? indriyasatRSNasya

karmavizeSa: | yazca viSayAd vitRSNa:, sa
niyatamindriyAdapIti na tadviSayavItarAgANAM

ghrANajihvendriye sambhavitumarhata: |

-------------------

dharmivizeSaviparyayo vyajyate-`na sto rUpadhAtau
ghrANajihvendriye; ni:prayojanaviSayatvAt,

strIpuruSendriyaviSayavaditi |

vaibhASikadezIya: kazcit pratividhatte-asti prayojanamiti |
vistara:-tAbhyAM

ghrANajihvendriyAbhyAM vinA zarIrazobhaiva na syAt |
vAgvijJaptizca | anena dRSTabAdhena prasaGgaM

nivartayati | anumAnaM hyatra dRSTaM bAdhate | kiM
taditi ? ucyate-`sto rUpadhAtau ghrANajihvendriye

saprayojanatvAccakSurindriyavad' iti | AcArya
Aha-yadyetatprayojanamiti | vistara:-

adhiSThAnenaivAzrayazobhAvacanaM ca bhavati
nendriyeNeti saprayojanatvasya hetorasiddhatAM darzayati |

vaibhASikadezIya Aha-nAnindriyamadhiSThAnamiti |
vistara:-na rUpadhAtau sambhavatya-

nindriyaM ghrANajihvendriyAdhiSThAnam;
indriyAdhiSThAnatvAt, puruSendriyAdhiSThAnavaditi |
etena

saprayojanatvasya siddhatAM sthApayati | AcArya
Aha-yuktastadasambhava iti | vistara:-

yuktastatra puruSendriyAdhiSThAnasyAsambhava:,
ni:prayojanatvAt | ghrANajihvendriyAdhiSThAnaM
tvAzraya-

zobhAbhivyAhAraprayojanatvAt saprayojanam | ato'sya
vinApIndriyeNa yukta: sambhava: | sAdhanaM

tvatrocyate-`sambhavati rUpadhAtAvanindriyaM
ghrANajihvendriyAdhiSThAnam; saprayojanatvAt,

cakSurindriyAdhiSThAnavad' iti | anena tAmeva
saprayojanatvasyAsiddhatAM vyavasthApayati |

evamatra saprayojanatvavAdini vaibhASikadezIye
kasmiMzcinniSiddhe yadetadAdAvuktam-

`evaM tarhi ghrANajihvendriyayorapyabhAvaprasaGga:; ni:
prayojanatvAt' iti, taddUSaNAbhAsatAM darzayanto

vaibhASikA Ahu:-niSprayojanApIti | vistara:-yathA garbhe
niyatamRtyUnAm niSprayojanA-

bhinirvRtti: | na hi teSAM rUpadarzanAdirbhavati | evaM
rUpadhAtau ghrANajihvendriyAbhinirvRtti-

rniSprayojanApi bhaviSyatIti | tena `na sto rUpadhAtau
ghrANajihvendriye; ni:prayojanatvAt

puruSendriyavad' iti ni:prayojanatvamanaikAntikaM
pradarzyate |

AcArya Aha-syAnnAma ni:prayojaneti | vistara:-bhavenni:
prayojanendriyAbhinirvRtti:,

na tu nirhetukA; saMskRtAnAM sahetukatvAt | yazca
viSayAdvitRSNa: sa niyatamindriyAdapItyanena

hetvabhAva: pradarzyate | tatazcaivaM sAdhanamucyate-`na
storUpadhAtau ghrANajihvendriye; nirhetukatvAt,

@069

puruSendriyamapi vA kiM na nirvarttate ? azobhAkaratvAt |

kozagatavastiguhyAnAM kiM na zobhate !

na ca prayojanavazAdutpatti:, kiM tarhi ?
svakAraNotpadyatvAd | ityazobhAkara-

syApi syAdeva sati hetAvutpatti: |

sUtraM tarhi virudhyate-"avikalA ahInendriyA:" iti ?  yAni
tatrendriyANi

tairavikalA ahInendriyA iti ko'tra virodha: ! itarathA hi
puruSendriyasyApi syAt

prasaGga: |

evaM tu varNayanti-sta eva tatra ghrANajihvendriye, na tu
gandharasau |

-------------------

nirhetukAMkuravat, puruSendriyavadvA' | puruSendriyamapi
vA kiM na nirvartata ityAcArya eva vikalpaM

vAhayati | ko'bhiprAya: ? yadi ni:prayojanA hetumantareNApi
vA ghrANajihvendriyayorutpatti:

puruSendriyamapi vA kiM na nirvartate | vaibhASikANAM
hyayaM pakSa:-`saghrANajihvendriyo rUpadhAtu-

sattvasantAna:; rUpiprANitvAt,
kAmAvacarasattvasantAnavad' iti | AcAryastu
`puruSendriyamapi

kiM na nirvartate' ityanena tasya pakSasya
dharmivizeSaviparyayaM darzayati-avidyamAnapuruSendriyo

rUpadhAtusattvasantAno dharmI, tasya viparyayo
vidyamAnapuruSendriyatvamiti | vaibhASikA:

pariharanti-azobhAkaratvAditi | kathamiti na rUpadhAtau
puruSendriyamasti ? azobhAkaratvAt,

kANakuNThatvavat | tadanumAnabAdhanAnna
viparyetyasmAkameSA pratijJA; `yadi dRSTaM na bAdhate'
iti

naiyAyikasiddhAntAdityabhiprAya: | AcArya
Aha-kozagatavastiguhyAnAM kiM na zobhate | vastau

guhyaM vastiguhyam | vastiryena tatpuruSendriyaM veSTitam |
guhyam = puruSendriyam | kozo yatra tadvastiguhyaM

tiSThati | kozagataM vastiguhyaM yeSAM ta ime
kozagatavastiguhyA: | teSAM kiM na zobhata evetyartha: |

anenAzobhAkaratvamasiddhaM darzayati |

na ca prayojanavazAdutpattiriti |
vistara:-vaibhASikairazobhAkaratvAditi bruvadbhirarthA-

pattayaitat pratijJAtaM bhavati-prayojanavazotpAdyaM
puruSendriyamiti | sa ca pakSo'numAnabAdhita:

dharmisvarUpaviparyayApakSAlatvAt | kathamiti ? ucyate-na
prayojanavazotpAdyaM puruSendriyam;

svakAraNotpAdyatvAt, kANakuNThatvavat |

vaibhASikA Ahu:-sUtraM tarhi virudhyata iti |
vistara:-yo'yam `avidyamAnaghrANa-

jihvendriyo rUpadhAtusattvasantAna:' iti pakSa: sa
sApakSAla:; prAkpakSavirodhAt | tathA hi

bhagavatA rUpAvacarA: sattvA:-"avikalA ahInendriyA:"
ityuktA:; kANakuNThatvA-

bhAvatvAt | ahInendriyA:, cakSurAdibhirahInatvAt |
AcArya Aha-yAni tatreti | vistara:-

yAni tatra rUpadhAtau ghrANendriyAdirahitAni
cakSurAdIni tairahInendriyA iti
sUtrArthaparigrahAdavirodha: |

evaM tu varNayanti vaibhASikA:-sta eveti | vistara:-bhavata
eva tatra rUpadhAtau

ghrANajihvendriye, na tu gandharasau | AtmabhAvamukhena hi
svasantAnamukhena SaDAyatane cakSurAdike

tRSNAsamudAcAra: prANinAM pravartate |
tadabhiSyanditaM ca karmeti sahetuke rUpadhAtau
ghrANajihvendriye |

tatazca sahetukatvAt sta eva te rUpadhAtau,
sahetukAGkurAdivaditi | anena ca-`na sto rUpadhAtau

@070

AtmabhAvamukhena hi SaDAyatane tRSNAsamudAcAra:, na
viSayamukhena | puruSendriye

tu maithunasparzamukheneti |

tasmAt siddhametad-rUpadhAtvAptAzcaturdaza dhatava iti
||30||

ArUpyAptA manodharmamanovijJAnadhAtava: |

rUpavItarAgANAM tatropapatti:, ato'tra daza
rUpasvabhAvA dhAtavastadAzrayAlambanAzca

paJca vijJAnadhAtavo na sambhavanti ||

kati sAsravA: ? ya ete manodharmamanovijJAnadhAtava uktA:

sAsravAnAsravA ete traya:;

ye mArgasatyAsaMskRtasaMgRhItAste'nAsravA:, anye
sAsravA: |

zeSAstu sAsravA: ||31||

paJcadaza dhAtava: zeSAstvekAntasAsravA: ||31||

kati savitarkA: savicArA: ? katyavitarkA vicAramAtrA: ?
katyavitarkA

avicArA: ?

savitarkavicArA hi paJca vijJAnadhAtava: |

nityamete vitarkavicArAbhyAM saMyuktA: | avadhAraNArtho
hi-zabda: |

antyAstrayastriprakArA:,

---------------------

ghrANajihvendriye nirhetukatvAd' iti yatsAdhanamuktaM
tadasiddhamiti pratipAdayanti | puruSendriye tu

maithunasparzamukhena | kim ? tRSNAsamudAcAra iti
prakRtam | maithunasparzavItarAgAzca rUpAvacarA:

sattvA: | tasmAt tatra na tRSNApUrvakaM karma bhavati |
tasmAdahetukatvAt tatra puruSendriyaM nAsti,

nirhetukAGkurAdivaditi siddhaM rUpadhAtau caturdazaiva
dhAtava iti ||30||

"ArUpyAptA:" iti |
vistara:-"manodharmamanovijJAnadhAtava:" evArUpyAptA

ityavadhAraNAdanye dhAtavo na santItyuktaM bhavati |
yasmAd rUpavItarAgANAM tatropapattirato daza

rUpasvabhAvA dhAtava: | cakSurAdaya: paJca
rUpAdayazcApi paJca na santi | tadAzrayAlambanAzca
paJca

vijJAnadhAtavo na santIti | te cakSurAdayo rUpAdayazca
yathAkramamAzrayA AlambanAni ca yeSAM

ta ime tadAzrayAlambanA: | AzrayANAM
cakSurAdInAmalambanAnAM ca rUpAdInAmabhAvAt te'pi

cakSurvijJAnAdidhAtavastatra na santi |

"sAsravAnAsravA ete traya:" iti | eta eva traya:
sAsravAnAsravA ityavadhAraNam |

"zeSAstu sAsravA:" iti | kimarthamidamucyate, nanveta eva
traya: sAsravAptavA

ityavadhAraNAccheSA: sAsravA iti siddham ? na siddham;
katham ? zeSA: sAsravA eva nAsravA

eva vA syurityAzaGkA, tannivRttyarthamidamucyate-zeSA:
sAsravA eveti ||31||

"savitarkavicArA hi paJca vijJAnadhAtava:" iti |
savitarkasavicArA eveti

hizabdo'vadhAraNe |

@071

manodhAtu:, dharmadhAtu:, manovijJAnadhAtuzcAntyA: | ete
trayastriprakArA: | tatra

manodhAtu:, manovijJAnadhAtu:, samprayuktazca
dharmadhAturanyatra vitarkavicArAbhyAM kAmadhAtau

prathame ca dhyAne savitarkA: savicArA: |
dhyAnAntare'vitarkA vicAramAtrA: | dvitIyAd

dhyAnAt prabhRtyAbhavAgrAdavitarkA avicArA: |

sarvazcAsamprayukto dharmadhAturdhyAnAntare ca vicAra: |
vitarkastu nityamavitarko

vicAramAtra:; dvitIyavitarkAbhAvAt, vicArasamprayogAcca
|

kAmadhAtau prathame dhyAne vicAra eSu triprakAreSu
nAntarbhavati, sa kathaM vaktavya: ?

avicAro vitarkamAtra:; dvitIyavicArAbhAvAt,
vitarkasamprayogAcca | ata evocyate-

"syu: savitarkasavicArAyAM bhUmau
dharmAzcatu:prakArA:-savitarkA: savicArA vicAra-

vitarkavarjyA: samprayuktA:, avitarko vicAramAtro vitarka:;
avitarkA avicArA

asamprayuktA:, avicAro vitarkamAtro vicAra:" iti |

zeSA ubhayavarjitA: ||32||

daza rUpiNo dhAtava: zeSA nityamavitarkA avicArA:;
asamprayogitvAt ||32||

-------------------

"antyAstratayastriprakArA:" iti | antyA eva triprakArA
ityavadhAraNam |

anyatra vitarkavicArAbhyAmiti | vitarkavicArau
samprayuktadharmadhAtusvabhAvau, tayoratra

grahaNaprasaGga iti parivarjyete | vitarko hi
dvitIyaprakArAntare'ntarbhaviSyati | vicAro'pi

dhyAnAntarajastRtIye prakAre'ntarbhavati | tadanyastu
triSvapi prakAreSu nAntarbhavatIti vakSyati | ta

ete manodhAtvAdaya: samprayuktakadharmadhAtuparyantA:
kAmadhAtau prathame ca dhyAne sasAmantake maule

savitarkA: savicArA:, vitarkavicArasamprayogAt | ata eva
dhyAnAntare'vitarkA:, vitarkA-

bhAvAt | vicAramAtrA:, vicArasamprayogAt | ata eva
dvitIyAt prabhRti yAvadbhavAgraM tayorabhAvAda-

vitarkA avicArA: | sarvazcAsamprayukto dharmadhAturiti
yathAsambhavaM traidhAtukarUpacittaviprayuktA

asaMskRtAzca | dhyAnAntare ca vicAro'vitarko
vitarkAbhAvAt | avicAro dvitIyavicArAbhAvAt |

vicAra eSu triSu prakAreSu nAntarbhavatIti |
kAmadhAtuprathamadhyAnabhUmiko vicAra: prathame

tAvat prakAre nAntarbhavati savitarka: savicAra iti | sa hi
savitarka: sambhavati, na tu

savicAra:; vicArAsamprayogAt | dvitIye'pi
nAntarbhavati-avitarko vicAramAtra iti; vitarka-

samprayogAd dvitIyavicArAbhAvAcca | tRtIye'pi
nAntarbhavati-avitarko'vicAra iti | sa

hi yadyapyavicAro dvitIyavicArAbhAvAt; na tvavitarko
vitarkasamprayogAt | sa kathaM vaktavya: ?

ityata Aha-avicAro vitarkamAtra iti |
dvitIyavicArAbhAvAdavicAra: | vitarkasaMprayogAd

vitarkamAtra: | ata eveti | yasmAt savitarkasavicArANAM
bhUmau vicAra eva caturthaprakAro

bhavati | avicAro vitarkamAtra iti |

zeSA ubhayavarjitA: iti | zeSA dazarUpiNo dhAtava
uktA: | te'vitarkA vicAramAtrA

vA avitarkA avicArA: syurityAzaGkAyAmavadhArya
tadubhayavarjitA eva, zeSA avitarkA

avicArA evetyartha: ||32||

@072

yadi paJca vijJAnakAyA: savitarkA: savicArA:,
kathamavikalpakA ityucyante ?

nirUpaNAnusmaraNavikalpenAvikalpakA: |

trividha: kila vikalpa:-svabhAva-abhinirUpaNa-
anusmaraNavikalpa: | tadeSAM

svabhAvavikalpo'sti, netarau | tasmAdavikalpakA ityucyante |
yathA-ekapAdako-

'zvo'pAdaka iti | tatra svabhAvavikalpo vitarka: | sa
caitteSu pazcAnnirdekSyate |

itarau puna: kiMsvabhAvau ? yathAkramam-

tau prajJA mAnasI vyagrA smRti: sarvaiva mAnasI ||33||

manovijJAnasamprayuktA prajJA mAnasItyucyate |
asamAhitA vyagretyucyate | sA

hyabhinirUpaNAvikalpa: | mAnasyeva sarvA smRti:-samAhitA
cAsamAhitA ca

anusmaraNavikalpa: ||33||

kati sAlambanA:, katyAnAlambanA: ?

sapta sAlambanAzcittadhAtava:,

-------------------

katham avikalpakA ityucyanta iti | "cakSurvijJAnasaMsargI
nIlaM vijAnAti no tu

nIlam" iti vacanAt | trividha: kila vikalpa iti | kilazabda:
paramatadyotanArtha: |

svAbhiprAyastu-cetanAprajJAvizeSa eva vitarka iti, na
svabhAvavikalpo'nyo dharmo'stIti |

tathA hyanena paJcaskandhake uktam-"vitarka: katama: ?
paryeSako manojalpazcetanAprajJAvizeSo

yA cittasyaudArikatA | vicAra: katama: ? pratyavekSako
manojalpa:, tathaiva yA cittasya sUkSmatA

anabhyUhAvasthAyAM cetanA, abhyUhAvasthAyAM prajJeti
vyavasthApyate" | tadeSAM svabhAva-

vikalpo'stIti | taditi vAkyopanyAse nipAta:, tasmAdarthe
vA | sa eSAM paJcAnAM vijJAnakAyAnAM

samprayogato'sti | tasmAt savikalpA uktA: |
netarAvabhinirUpaNAnusmaraNavikalpAveSAM sta: |

tasmAdavikalpA ucyante | yathaikapAdako'zvo'pAdaka iti |
pAdatraye chinna ekasminnapi pAde

satyapAdaka ityucyate | tadvadekavikalpA avikalpakA iti |

sA hyabhinirUpaNAvikalpa iti | sA mAnasyasamAhitA
prajJA zrutacintAmayI,

upapattipratilambhikA ca | sA hi manasi bhavA mAnasI |
vyagrA vividhAgrA vyagrA, vividhA-

lambanetyartha: | vigatapradhAnA vA |
muhurmuhurAlambanAntarAzrayaNAd vyagrA |
kasmAdabhinirUpaNA-

vikalpa ityucyate ? tatra tatrAlambane
nAmApekSayAbhipravRtte:, rUpe vedanA anityaM
du:khamityadyabhi-

nirUpaNAcca | samAhitA tu bhAvanAmayI
nAmAnapekSyAlambane pravartata iti
naiSAbhinirUpaNAvikalpa

ityucyate | mAnasyeva sarvA smRtiriti | samAhitA ca,
asamAhitA ca | sA kila nAmAnapekSA-

nubhUtArthamAtrAlambanA pravartate; "smRti: katamA ?
cetaso'bhilASa:" iti lakSaNAt | paJcavijJAna-

kAyasamprayuktA tu nAnUbhUtArthAbhilASapravRtteti
nAnusmaraNavikalpa itISyate ||33||

"sapta sAlambanA:" iti | ubhayAvaradhAraNam | saptaiva
sAlambanA:, sAlambanA eva

ca sapteti |

@073

cakSu:zrotraghrANajihvAkAyamanovijJAnadhAtava:,
manodhAtuzca-ete sapta citta-

dhAtava: sAlambanA:; viSayagrahaNAt |

ardhaM ca dharmata: |

sAlambanaM yaccaitasikasvabhAvam | zeSA daza rUpiNo
dhAtavo dharmadhAtupradeza-

zvAsamprayuktako'nAlambanA iti siddham |

katyupAttA: ? katyanupAttA: ?

navAnupAttA:

katame nava ? ye sapta sAlambanA uktA: aSTamasyardhena
sArdham |

te cASTau zabdazca,

ime te navAnupAttA:-sapta cittadhAtava:, dharmadhAtu:,
zabdadhAtuzca |

anye nava dvidhA ||34||

upAttA:, anupAttAzca | tatra
cakSu:zrotraghrANajihvAkAyA: pratyutpannA: upAttA:;

atItAnAgatA: anupAttA: |
rUpagandharasaspraSTavyadhAtava: pratyutpannA
indriyAvinirbhAgiNa:

upAttA:; anye'nupAttA: | tadyathA-mUlavarjeSu
kezaromanakhadanteSu viNmUtrakheTasiGghANaka-

zoNitAdiSu bhUmyudakAdiSu ca |

upAttamiti ko'rtha: ?
yaccittacaittairadhiSThAnabhAvenopagRhItam;
anugrahopaghAtAbhyA-

manyonyAnuvidhAnAt | yalloke `sacetanam' ityucyate ||34||

-------------------

"ardhaM ca dharmata:" sAlambanamiti |
uktavyatirekeNedamucyate | atrApyubhayA-

vadhAraNam-dharmArdhameva sAlambanam, sAlambanameva ca
dharmArdhamiti | yasmAcca saptaiva sAlambanA

dharmArdhaM caiva sAlambanamityavadhAraNamasti,
tasmAccheSA daza rUpiNo dhAtavo
dharmadhAtupradezazcA-

samprayukto'nAlambanA iti siddhamityuktam | tathA
hyanavadhAraNe hyayamartho na sidhyet |

"navAnupAttA:" iti | navAnupAttA evetyavadhAraNam |

"te cASTau" iti | te ca sapta cittadhAtavo dharmadhAtuzca
yasyArdhaM sAlambanamuktam |

aSTamasyArdhena sArdhamiti | saheti yAvat |
aSTagrahaNaM sakaladharmadhAtugrahaNArtham | mA
dharmadhAtva-

rdhAgrahaNaM vijJAyIti | te cASTau zabdazcApara iti
navAnupAttA ityuktA: |

"anye nava dvidhA" iti | cakSurAdaya: paJca,
zabdavarjyAzca rUpAdayazcatvAra iti nava te

dvidhaiva | upAttAnupAttA ityartha: | na tUpAttA eveti |
etadarthaM ca `anye nava dvidhA' iti puna: sUtritam |

anugrahopaghAtAbhyAmanyonyAnuvidhAnAditi |
cakSurdhAtvAdInAmanugrahopaghAtAbhyAmaJja-

nAdipANighAtAdilakSaNAbhyAM
cittacaittAnAmanugrahopaghAtau bhavata: | cittacaittAnAM
cAnugrahopa-

ghAtAbhyAM saumanasyadaurmanasyalakSaNAbhyAM
cakSurdhAtvAdInAmanugrahopaghAtau bhavata: | ataste

cittacaittairadhiSThAnabhAvenopagRhItA ucyante |
svIkRtA ityartha: | yalloke sacetanamiti | sajIva-

mityartha: ||34||

@074

kati dhAtavo bhUtasvabhAvA: ? kati bhautikA: ?

spraSTavyaM dvividham,

bhUtAni, bhautikaM ca | tatra bhUtAni catvAri | bhautikaM
zlakSNatvAdi saptavidham;

bhUteSu bhavatvAt |

zeSA rUpiNo nava bhautikA: |

paJcendriyadhAtavazca, catvAro viSayA:-ete nava dhAtavo
bhautikA eva |

dharmadhAtvekadezazca,

avijJaptisaMjJako bhautika:, zeSA: sapta cittadhAtavo
dharmadhAtuzcAvijJaptivarjyo

nobhayathA | "bhUtamAtraM dazAyatanAni" ( ) iti
bhadantabuddhadeva: | tacca naivam;

bhUtAnAM catuSkakhakkhaTAdilakSaNAvadhAraNAt sUtre
teSAM spraSTavyatvAt | na hi kAThinyAdIni

cakSurAdibhirgRhyante, nApi varNAdaya: kAyendriyeNa |

uktaM ca sUtre "cakSurbhikSo, AdhyAtmikamAyatanaM
catvAri mahAbhUtAnyupAdAya-

rUpaprasAdo rUpyanidarzanaM sapratigham | evaM yAvat
kAya: | rUpANi, bhikSo, bAhyamAyatanaM

catvAri mahAbhUtAnyupAdAyarUpi sanidarzanaM sapratigham
| zabdo, bhikSo, bAhyamAyatanaM

catvAri mahAbhUtAnyupAdAyarUpyanidarzanaM sapratigham |
evaM gandharasA: | spraSTavyAni, bhikSo,

bAhyamAyatanaM catvAri mahAbhUtAni catvAri
mahAbhUtAnyupAdAyarUpyanidarzanaM sapratigham"

( ) iti | spraSTavyAyatanaikadezenaiva bhUtAnAM
saMgrahAccheSaM na bhUtAnIti spaSTamAdarzitam |

-------------------

"spraSTavyaM dvividham" iti |
ubhAyavadhAraNam-spraSTavyameva dvividham, dvividhameva

spraSTavyamiti |

"zeSA rUpiNo nava bhautikA:" bhautika
ityatrApyubhayAvadhAraNam | "dharmadhAtveka-

dezazca" bhautika ityatrApyubhayAvadhAraNam | yasmAccaita
ubhayAvadhAritAstasmAccheSA: sapta

cittadhAtavo dharmadhAtuzcAvijJaptivarjyo nobhayatheti
siddham |

bhUtAnAM catuSkakhakkhaTAdilakSaNAvadhAraNAditi |
catuSkAvadhAraNAt pRthivyaptejo-

vAyudhAtava: spraSTavyadhAtau catvAri bhUtAni |
zlakSNatvAdayastatra cakSurAdayazca na bhUtAni |

khakkhaTAdilakSaNAvadhAraNAcca
pRthivyaptejovAyudhAtuSvanye dharmAzcakSurAdayo
nAntarbhAvaM gacchanti |

katham ? catvAri mahAbhUtAni-pRthivIdhAtu:, abdhAtu:,
tejodhAtu:, vAyudhAtu: | pRthivIdhAtu:

katama: ? khakkhaTatvamiti vistara: | teSAM ca
spraSTavyatvAditi | teSAM ca khakkhaTatvAdInAM

spraSTavyatvAt | yasmAt tAni spraSTavyAni;
varNAdayastu draSTavyA:, zrotavyA:, ghrAtavyA:,

svAdayitavyA: | kathaM gamyate spraSTavyAni tAni ?
ityata Aha-na hi kAThinyAdIni

cakSurAdibhirgRhyante | kiM tarhi ?
kAyendriyeNaivetyato'vagamyate-spraSTavyAni tAnIti |

syAnmatam-te'pi varNAdaya: spraSTavyA: ? ityata Aha-nApi
varNAdaya: kAyendriyeNa | kim ?

gRhyanta iti prakRtam |

@075

yat tarhi sUtre uktam-"yaccakSuSi mAMsapiNDe khakkhaTaM
kharagatam" ( )

iti ? tenAvinirbhAgavarttino mAMsapiNDasyaiSa upadeza: |

"SaDdhAturayaM bhikSo puruSa: "iti garbhAvakrAntau
maulasattvadravyasandarzanArtham;

puna: SaTsparzAyatanavacanAt | caittAbhAvaprasaGgAcca |

na ca yuktam-`cittameva caittA:' ityabhupapattum; "saMjJA ca
vedanA ca caitasika

-------------------

uktaM ca sUtra iti vistara: | aparasminnapi sUtre
spaSTamAdarzitam | kathamiti vistareNa

yAvadidamuktam | spraSTavyAni bhikSo bAhyamAyatanam |
catvAri mahAbhUtAni catvAri mahAbhUtAnyupA-

dAyarUpyanidarzanaM sapratighamiti | zeSaM
cakSurAdyAyatanaM na bhUtAnIti spaSTamAdarzitam |

yattarhi sUtra uktamiti | vistara:-yaccakSuSi mAMsapiNDe
khakkhaTaM kharagatam, kharaprakAra

ityartha: | cakSurindriyaM khakkhaTasvabhAvamiti matvA
codayanti-tenAvinirbhAgavartino mAMsa-

piNDasyaiSa upadeza iti | tena
cakSurindriyeNAvinirbhAgavartino'dhiSThAnasyaitad vacanam
| bhavati

hi cakSuradhiSThAne'pi cakSurupacAra: | ata eva
mAMsapiNDa iti grahaNam | anyathA cakSuSItyevA-

vakSyat yadIndriyameveSyate |

SaDdhAturayaM bhikSo puruSa iti | vistara: |
garbhAvakrAntisUtre kalalAdyavasthAyAmiti

bhUtamAtropadezAnna bhautikamastIti
codyamAzaGkyAha-mUlasattvadravyasandarzanAthamiti |
mUlasya

sattvadravyasya sandarzanArthameva |
pRthivIdhAtvAdayazcatvAro mUlasattvam; paJcAnAM
cakSurAdInAM

sparzAyatanAnAM tata utpatte: | manodhAturapi
mUlasattvam; mana:sparzAyatanasya tata utpatte: | atha

vA-caturNAM
pRthivIdhAtvAdInAmupAdAyarUpAzrayatvAt,
vijJAnadhAtozca caitasikAnAmAzrayatvAt

ta eva mUlasattvam |

kathaM gamyate ? puna: SaTsparzAyatanavacanAt | tatraiva
sUtre pazcAduktam-"SaT

sparzAyatanAni" iti | cakSu:sparzAyatanaM
yAvanmana:sparzAyatanamiti | ato vijJAyate-

mUlasattvadravyasandarzanArthatvAt `SaDdhAturayaM
bhikSo puruSa:' iti vacanam, na tu bhUtamAtratvAditi |

nanu ca yathA vijJAnadhAtoravyatiriktamapi
mana:sparzAyatanaM punarucyate, evaM cakSurAdInyapi

caturdhAtvavyatiriktAni punarucyeranniti, ato na puna:
SaTsparzAyatanavacanena tadvyatirikta-

bhautikAstitvasiddhi: ? naitadevam; yadi hi
pRthivIdhAtvAdaya eva sparzAyatanAnyabhaviSyan,

bhUtAnyeva sparzAyatanAnItyevAvakSyat | na tvevam, kiM
tarhi ? cakSu:sparzAyatanaM yAvanmana:

sparzAyatanamiti |
ato'vagamyate-pRthivIdhAtvAdivyatiriktAni cakSurAdInIti
| vijJAnadhAtustu

cakSurAdisparzAyatanavacanAnuSaGgeNa punarucyate |
sparzAyatanamiti ko'rtha: ? sparzasya caitasika-

syAzraya ityartha: |

caittAbhAvaprasaGgAcceti | yadi "SaDdhAturayaM bhikSo
puruSa:" iti yathAbhUtameva dravyANi

gRhyeran, nAnyAni tadAzritAni dravyANi, tenaitat
prAptam | vijJAnadhAtumAtragrahaNAdatra caitasikAnAM

tadAzritAnAmagrahaNaprasaGga: | iSTatvAdadoSa iti cet
? na; sApakSAlatvAdasya pakSasya | sApakSAlo

hyayaM pakSa:-`cittavizeSA eva caitasikA:' iti;
svasiddhAntavirodhAt |

@076

eSa dharmazcittAnvayAccittanizrita:" ( ) iti
sUtravacanAt, sarAgacittAdivacanAcca |

tasmAd yathoktaM dhAtUnAM bhUtabhautikatvam ||

kati saJcitA: ? katyasaJcitA: ?

saJcitA daza rUpiNa: ||35||

paJcendriyadhAtava:, paJca viSayA:-saJcitA: |
paramANusaGghAtatvAt | zeSA na

saJcitA iti siddhaM bhavati ||35||

aSTAdazAnAM dhAtUnAM kazchinatti, kazchidyate, ko
dahati, ko dahyate, kastulayati,

kastulyate ?

chinatti cchidyate caiva bAhyaM dhAtucatuSTayam |

rUpagandharasaspraSTavyAkhyaM parazudArvAdisaMjJakam |

chedo nAma ka eSa dharma: ? sambandhotpAdina:
saGghAtasrotaso vibhaktotpAdanam |

-------------------

tenAha-na ca yuktaM cittameva caittA ityabhyupapattum |
kasmAt ? saMjJA ca vedanA ca

caitasika eSa dharmazcittanizrita iti sUtravacanAt |
sAdhanaM cAtropatiSThate-`cittAdarthAntarabhUte

saMjJAvedane; skandhadezanAyAM pRthagdezitatvAt,
rUpaskandhavad' iti | atha vA-`svAzrayA-

darthAntarabhUte saMjJAvedane, tadAzritatvAt; yat
svAzrayAzritaM tat svAzrayAdarthAntarabhUtam,
tadyathA

kuDyAzritaM citram' |

sarAgAdicittavacanAcceti | "sarAgaM cittaM sarAgaM
cittamiti yathAbhUtaM prajAnAti |

vigatarAgaM cittaM vigatarAgaM cittamiti yathAbhUtaM
prajAnAti | sadveSaM cittaM sadveSaM cittamiti

yathAbhUtaM prajAnAti" iti ( ) vistara: | atra
sAdhanam-`sarAgaM cittamiti

cittarAgayo: parasparato'rthAntaratvam;
sahayoganirdiSTatvAt, saputrazcaitra iti sahayoganirdiSTa-

caitraputravad' iti ||

"saJcitA daza" iti | paramANusaJcayasvabhAvA
dazaivetyartha: | anye tu dhAtavo'smAdava-

dhAraNAnna saJcitA iti siddham ||35||

tulayatIti kasya dhAtoretadrUpam, tathA hi "tula unmAne"
(mA^ dhA^, cu^ 54)

ityasya dhAtostolayatIti rUpaM bhavati ? naiSa doSa:;
tulAM karoti tulayatIti prAtipadikadhAto-

retadrUpamiSyate | karmaNi ca tulya iti rUpaM bhavati |

"bAhyaM dhAtucatuSTayam" iti | rUpAdikaM zabdavarjyam |
parazudArvAdisaMjJakamiti |

parazcAdisaMjJakam |

"chinatti" dArvAdisaMjJakam | "chidyate" sambhavaM
pratyevamucyate | kadAcit parazvAdi-

saMjJakaM chidyate, dArvAdisaMjJakamapi chinatti |

sambandhotpAdina iti vistara: | sambandhenAvibhAgenotpattuM
zIlamasyeti sambandhotpAdi |

saGghAtasrota: | rUpAdisaGghAtasantAna ityartha: | tasya
vibhaktotpAdanaM vibhaktajananaM yat sa cheda: | 

@077

na kAyendriyAdIni chidyante; niravazeSAGgacchede
tadadvaidhIkaraNAt | na hIndriyANi dvidhA

bhavanti; chinnasyAGgasya nirindriyatvAt |

na cApi cchindanti; maNiprabhAvadandhatvAt |

yathA cchinatti cchidyate caiva bAhyaM dhAtucatuSTayam,

dahyate tulayatyevam,

tadeva dahyate, tadeva tulayati | nendriyANi; acchatvAt,
maNiprabhAvat | na

zabda:; uccheditvAt |

vivAdo dagdhRtulyayo: ||36||

-------------------

kSaNikAnAM hi bhAvAnAM vinApi parazvAdinA chedo
bhavatyeva | santAnanirodhastu parazvAdineti

parazvAdikaM chinattItyucyate |
kAraNasAmagrIvizeSavazAddhi kAryavizeSotpattirbhavati
| tatra

dhAtucatuSTayameva chinatti chidyate cetyavadhAryate |
tathAvadhAraNAccAnye dhAtavo nobhayatheti siddham |

ata eva cAha-na kAyendriyAdIni chidyanta iti | vistara:-atra
na cakSurindriyAdInIti

vaktavye kasmAt kAyendriyAdInIti vacanam ? yasmAt
kAyendriye parisphuTazchedo bhavati,

yadi bhavedityata: kAyendriyapura:sarANIndriyANi kathyante
| niravazeSAGgachede sarvAGgapratyaGgachede |

tadadvaidhIkaraNAt teSAM
kAyendriyAdInAmadvaidhIkaraNAt | kathaM punargamyate
tadadvidhIkaraNamiti ?

ata: punarAha-na hIndriyANi dvidhA bhavanti |
chinnasyAGgasyakAyAdapagatasya nirindriyatvAt |

idamapi kathaM gamyate-nirindriyaM tadaGgaM yacchinnaM
kAyAdapagatamiti ? yasmAt tatpratItya

spraSTavyAdikaM ca kAyAdivijJAnAnupapatti: | kathaM
tarhi chinnena punarlagnena nAsikAgreNa

kAyavijJAnotpatti: ? nAsikAmUlasambandhena puna:
kAyendriyotpatteradoSa: | kathamiha

gRhagodhikAdInAM pucchAni chinnAni spandante, yadi tatra
kAyendriyaM nAsti ? vAyudhAtoreSa

vikAra:, naitat kAyendriyasya karmetyavagantavyam | na cApi
chindanti maNiprabhAvadacchatvAt |

yathA maNiprabhA na chinatti; acchatvAt, tadvadindriyANi |

"dahyate tulayatyevam" iti | evam-zabdena tadeva bAhyaM
dhAtucatuSTayaM tathAtvena

pradarzyate kASThAdInAmagnikRto vikAra: = dAha: | sa
cendriyANAM na bhavati; maNiprabhAvAdacchatvAt |

na hi tAni kASThAdivaccarmAdivadvA vikriyante | kiM
tarhi ? tatsambandhAt pravAhacchedo bhavati |

tulAdibhUtaM ca tadeva dhAtucatuSTayaM tulayati,
nendriyANi; tathaivAcchatvAt | amUrtAnAM tu dhAtU-

nAmamUrtatvAdeva chedAdyasambhava iti teSAM chedAdi na
cintyate | na zabda uccheditvAditi |

kim ? chinatti chidyate, dahyate tulayati vA;
apravAhavartitvAt |

"vivAdo dagdhRtulyayo:" iti | uttaratrApIdamanuvartate-na
zabda uccheditvAditi |

tadeva dhAtucatuSTayaM dAhakaM tulyaM ceti |
agnikSArAdi dAhakam; samastasyAtra dhAtucatuSTayasya

bhasmAdivikArahetutvAt | lavaNAdi tulyam | tatrApi
samastasya tulAvanatihetutvAdi-

tyekeSAmabhiprAya: |

tejodhAtureva dagdhA gurutvameva ca tulyamiti |
tejodhAturevAgnijvAlAdigata udbhUtavRtti-

@078

kecidAhu:-tadeva dhAtucatuSTayaM dAhakaM tulyaM ca |
kecidAhu:-tejodhAtureva

dagdhA gurutvameva ca tulyamiti ||36||

kati vipAkajA: dhAtava: ? katyaupacayikA: ? kati
nai:SyandikA: ? kati

dravayuktA: ? kati kSaNikA: ? Aha-

vipAkajaupacayikA: paJcAdhyAtmam,

adhyAtmaM tAvat paJca dhAtava: cakSurAdayo
vipAkajAzcaupacayikAzca |

nai:SyandikA na santi; tadvyatiriktaniSyandAbhAvAt |

tatra vipAkahetorjAtA: vipAkajA: | madhyapadalopAt
gorathavat | phalakAlaprAptaM

vA karma `vipAka:' ityucyate, vipacyata iti kRtvA,
tasmAjjAtA vipAkajA: | phalaM tu

vipaktireveti vipAka: | bhavatu vA hetau phalopacAra:, yathA
phale hetUpacAra:-"SaDimAni

sparzAyatanAni paurANaM karma veditavyam" ( ) iti |

AhArasaMskArasvapnasamAdhivizeSairupacitA aupacayikA: |

-------------------

rdahati; pRthivIdhAtvAdInAmudbhUtasvavRttitve
'pyadAhakatvadarzanAt | gurutvameva copAdAyarUpamudbhUta-

vRtti tulyate; AtapAdiSu laghudravyeSu
rUpAdInAmudbhUtavRttitve'pyatulyatvadarzanAt ||36||

"paJcAdhyAtmam" iti | paJcagrahaNaM manonivRttyartham |
adhyAtmagrahaNaM rUpAdinivRttyartham |

vipAkajaupacayikA eva paJcAdhyAtmikA na naiSyandikA
ityavadhAraNam | kasmAt ?

tadvyatiriktaniSyandAbhAvAt | vipAkajA aupacayikAzca
yadyapi naiSyandikA bhavanti, "niSyando

hetusadRza:" (abhi^ ko 2.58) iti kRtvA | te tu
vipAkajaupacayikatvenaiva saMgRhItatvAnna

naiSyandikA iti gRhyante | ye tu svahetusadRzA na ca
vipAkajA na caupacayikA:, ta iha

naiSyandikA abhipretA: | na caivaMvidhAzcakSurAdayo
bhavanti, kiM tarhi ? vipAkajA vA aupacayikA

vA bhavantItyata evamucyate-tadvyatiriktaniSyandAbhAvAditi
| kathaM punarjJAyate-naiSyandikAste

na santIti ? mRtasyAnanuvRtte: | na hi rUpAdivanmRtasya
cakSurdhAtvAdayo'nuvarttante |

vipAkahetorjAtA iti | vipAkasya phalasya heturvipAkahetu:,
vipAkahetorjAtA

vipAkajA: | madhyapadalopAddhetuzabdalopAt | gorathavat |
yathA gobhiryukto ratho goratha iti |

phalakAlaprAptaM vA kameti |
vipAkaphalotpattyanantarakSaNAvasthamityartha: | vipacyata
iti vipAka: |

karmakartari ghaJ | vipAkAjjAtA vipAkajA: | phalaM tu
vipaktireveti vipAka iti bhAve ghaJ |

bhavatu vA hetau phalopacAra iti |
vistara:-avipAkasvabhAvo'pi karmalakSaNe heturvipAka

ityucyate; tadutpAdakatvAt | yathA phale hetUpacAra iti |
vistara:-SaDimAni sparzAyatanAni

cakSurAdIni paurANaM karma | purANe janmani bhavaM
purANameva vA paurANaM karma | tAni sparzAyatanAnya-

paurANakarmasvabhAvAnyapi paurANaM karmetyucyante;
tajjAtatvAt | evamiha viparyayopacAro draSTavya: |

AhArasaMskArasvaprasamAdhivizeSairucitA aupacAyikA iti
| vizeSazabda: pratyeka-

mabhisambadhyate | tatrAhArasvapnau loke pratItau,
saMskAro'bhyaGgasnAnuvAsanAdisvabhAva:,

@079

brahmacaryeNa cetyeke | anupaghAtamAtraM tu tena syAt,
nopacaya: | vipAkasantAna-

syopacayasantAna: pratiprAkAra ivArakSA |

zabda aupacayiko nai:SyandikazcAsti |

vipAkaja: |

na zabda:,

kiM kAraNam ? icchAta: pravRtte: |

yattarhi prajJaptizAstre uktam-"pAruSyavirate:
subhAvitatvAd brahmasvaratA

mahApuruSalakSaNaM nirvarttate" ( ) iti ? tRtIyA'sau
paramparetyeke-karmabhyo

hi bhUtAni, bhUtebhya: zabda iti | paJcamyasau
paramparetyapare-karmabhyo vipAkajAni

bhUtAni, tebhyazcaupacayikAni, tebhyo nai:SyandikAni,
tebhya: zabda iti |

evaM tarhi zArIrikyapi vedanA karmajabhUtasambhUtatvAnna
vipAkajA syAt ? yadi

zabdavad yuktivirodha: syAt |

-------------------

samAdhizcittaikAgratAlakSaNa: | samIpe caya upacaya:,
upacaye bhavA aupacayikA:, sainikavat |

upacayA eva vA aupacayikA:, vainayikavat; svArthe
taddhitavidhAnAt |

brahmacaryeNa cetyeka iti |
brahmacAriNAmupazAntendriyANAM zarIropacayadarzanAt
|

anupaghAtamAtraM tu tena syAditi | abrahmacaryeNa
zarIrApacaya: | brahmacaryeNa tu zarIrApacayo na

bhavati | tasmAdAha-anupaghAtamAtraM tu tena brahmacaryeNa
syAt, nopacaya: | upacayastvAhArAdi-

bhireva | kasmAt tarhi pravrajitAnAM
keSAJciccharIrApacayo bhavati ?
kAmaparidAhAdiyogAdasau

bhavet | pratiprAkAra ivArakSeti | upacayasantAno
vipAkasantAnasya parivAryAvasthAnenArakSA |

zabda aupacayika iti | anupacitakAyasya
zabdasauSThavAdarzanAt |

icchAta: pravRtteriti | `zabdo me syAt' itIcchayA zabda:
pravartate, anicchayA na

pravartate | vipAkajazca dharmo'nicchato'pi pravartate |
tasmAnna vipAkaja: zabda: | sAdhanaM

cAtrocyate-`na vipAkaja: zabda:; icchAta: pravRtte:,
yonizo manasikAracaitasikavat | yattu

vipAkajaM na tasyecchayA pravRtti:,
tadyathA-cakSurindriyasya' iti |

yattarhIti vistara: | anena svasiddhAntaviruddhatAM
pratijJAyA udgrAhayati | tRtIyAsau

paramparetyeka iti vistara: | bhUtAnipAruSyavirate:
karmapathasya kaNThe vipAkasvabhAvAni nivartante,

tebhya: zabda: |

dvitIye'pi pakSe-karmabhyo vipAkajAni bhUtAni | tebhya
aupacayikAni | AhAro-

pacayata: samAdhyupacayato vA bhUtAntarANi | tebhyo
naiSyandikAni | pUrvabhUtavyatiriktAnyAgantukAni

bhUtAni | tebhya: zabda iti | ato na vipAkaja: zabda iti |
paramparAbhinirvartanaM tvabhisandhAya

"pAruSyaviraterbrahmasvaratA nirvartate" ityuktam | anena
svasiddhAntaviruddhatA tasyA: pratijJAyA:

parihriyate |

yadi zabdavad yuktivirodha: syAditi | `zabda icchAta:
pravartate' iti vipAkayukti-

@080

apratighA aSTau nai:SyandikavipAkajA: ||37||

katame'STau ? sapta cittadhAtava:, dharmadhAtuzca |
nai:SyandikA: sabhAgasarvatraga-

hetujanitA: |

vipAkajA vipAkahetujanitA: | nahi te aupacayikA:,
saJcayabhAvAt ||37||

tridhA'nye,

anye catvAra: zeSA rUparasagandhaspraSTavyadhAtava: | te
vipAkajA api,

aupacayikA api, nai:SyandikA api |

dravyavAneka:

asaMskRtaM hi sAratvAd dravyam | tacca dharmadhAtAvasti,
ato dharmadhAtureko

dravyayukta: |

kSaNikA: pazcimAstraya: |

manodhAturdharmadhAturmanovijJAnadhAtuzca pAThakrameNa
pazcimA: | te prathamAnAsrave du:khe

dharmajJAnakSAntikalApe kSaNamekamanai:SyandikA
bhavanti, ata: kSaNikA ityucyante |

-------------------

virodhAnna vipAkaja ukta: | tad yadi tadvacchArIrikyapi
vedanAicchAta: pravartate, na vipAkajA

syAt | na tvicchAta: sA pravartate, kiM tarhi ?
anicchayApi sA pravartate cakSurAdivat | tasmAd

vipAkajeti yujyata ityabhiprAya: | kIdRzI puna: sA ? yA
sukhadu:khapratyayopasaMhAramantareNApi

pravartate |

naiSyandikA: sabhAgasarvatragahetujanitA iti |
sabhAgasarvatragahetubhireva janitA, na vipAka-

hetunetyavadhAraNam | vipAkajA vipAkahetujanitA iti |
vipAkahetunA janitA eva | na tu

vipAkahetunaiva janitA ityavadhAraNam | sabhAgahetunApi
janitA vipAkajA bhavanti | tatra

cASTAvapratighA naiSyandikA vipAkajA evetyavadhAryate
| na hi ta aupacayikA: saJcayAbhAvAt |

aparamANusaJcayasvabhAvatvAdityartha: ||37||

tridhAnye iti | tridhaivAnya anya eva tridhetyavadhAryate |
tatra vipAkajA indriyA-

vinirbhAgiNa eva | "vipAko'vyAkRto dharma: sattvAkhya:"
(abhi^ ko^ 2.51) iti

vacanAt | naiSyandikaupacayikAstvindriyavinirbhAgiNo'pi |
kathaM punargamyate-indriya-

vinirbhAgiNo'pi naiSyandikA: santIti ? mRtasyApi
tadanuvRttidarzanAt | na hyasattvasaGkhyAtA

vipAkajA iSyante |

"dravyavAneka:" iti | eka eva dravyavAnityavadhAraNam |
sAratvAd dravyamiti |

avinAzAt |

kSaNamekamanaiSyandikA bhavantIti |
kSaNamekamasabhAgahetunirvartitA: | pUrvakSaNA-

nAsravAbhAvAt kSaNikA:, na tu kSaNAntaravinAzina
ityayamartho'bhipreta: | anyathA hi `pazcimA

eva dhAtava: kSaNikA:' ityavadhAraNAt taditareSAM
dhAtUnAmakSaNikatvaprasaGga: | kathaM punardu:kha-

@081

anyasambhUtasaMskRto nAsti kazcidanai:Syandika: | tatra
du:khe dharmajJAnakSAntisamprayuktaM

cittaM manodhAtu:, manovijJAnadhAtuzca |
zeSAstatsahabhuvo dharmadhAtu: ||

idaM vicAryate-yazcakSurdhAtunA'samanvAgata:
samanvAgamaM pratilabhate cakSurvijJAna-

dhAtunApi sa: ? yo vA cakSurvijJAnadhAtunA
cakSurdhAtunApi sa: ? Aha-

cakSurvijJAnadhAtvo: syAt pRthag lAbha: sahApi ca ||38||

pRthak tAvat syAccakSurdhAtunA, na
cakSurvijJAnadhAtunA | kAmadhAtau krameNa

cakSurindriyaM pratilabhamAna: | ArUpyadhAtucyutazca
dvitIyAdiSu dhamayAneSUpapadyamAna: |

syAccakSurvijJAnadhAtunA, na cakSurdhAtunA |
dvitIyAdidhyAnopapannazcakSurvijJAnaM

sammukhIkurvANastatpracyutazcAdhastAdupapadyamAna: |

-------------------

dharmajJAnakSAntikalApe manodhAturmanovijJAnadhAtuzca
yugapadbhavata:, na hi vijJAnadvayasamavadhAna-

miSyate ? nocyate-yugapattau bhavata iti, kiM tarhi ?
ekamatra vijJAnaM dhAtudvayatvena vyavasthApyate |

nAmadvayena kathyata ityartha: | tena
vyAcaSTe-du:khadharmajJAnakSAntisamprayuktaM cittaM
manodhAturmano-

vijJAnadhAtuzceti | zeSAstatsahabhuvo dharmadhAturiti |
tatra kSAntikalApe cittAdanye dharmA: zeSA: |

tatsahabhuva: tayA kSAntyA sahabhuva: |
tadyathA-anAsravasaMvaro rUpam |
vedanAsaMjJAcetanAdaya:

samprayuktA: | teSAM ca prAptijAtyAdayo dharmadhAturiti
|

samanvAgamaM pratilabhata iti | prAptimalabdhapUrvAM
labhata ityartha: | cakSurvijJAnadhAtunApi

sa iti | kim ? samanvAgamaM pratilabhata ityadhikRtam |

"pRthaglAbha:" ityanena prathamadvitIye koTyau darzite |
"sahApi ca" ityanena

tRtIyA koTirdarzitA | caturthI tUktanirmukteti
sugamatvAnna darzitA | cazabdena vA sApyuktA-

apRthagasaha ceti |

kAmadhAtau krameNa cakSurindriyaM pratilabhamAna iti |
kAmadhAtau sthita: pudgala: krameNa

kalalAdikrameNa mRtyukrameNa vA cakSurindriyaM labhate |
kiMpratisaMyuktaM kiM kAmadhAtAveva ?

netyucyate; avizeSeNa kAmapratisaMyuktaM vA
rUpapratisaMyuktaM vA pratilabhamAna: |
kalalAdyavasthAyAM

tathA krameNa maraNasyAcakSuSmanmaraNasya ca kAle
cakSurdhAtunA'samanvAgata:; kalalAdyavasthAyAM

tathA maraNAvasthAyAM vA tadabhAvAt |
SaDAyatanotpattyavasthAyAM bhavasyAntarAle vA
tenedAnIM

samanvAgamaM pratilabhate | na tu
cakSurvijJAnadhAtunA'samanvAgata: samanvAgamaM
pratilabhate; yasmAdasau

kuzalakliSTena tenAtItAnAgatena samanvAgata eva
pUrvamantarAbhavapratisandhikAle |

viprakRtAvasthA hyeSAdhikriyate, na
pratilabdhavatpratilapsyamAnAvasthA |

cakSurvijJAnadhAtuneti vistara: | dvitIyAdidhyAnopapanna:
| tatra tasya cakSurvijJAnadhAtora-

bhAvAt tena pUrvamasamanvAgata idAnIM cakSurvijJAnaM
prathamadhyAnabhUmikamanivRtAvyAkRtasvabhAvaM

sammukhIkurvANa: | tena
cakSurvijJAnadhAtunAsamanvAgamaM pratilabhate | na tu
cakSurdhAtunA'samanvAgata:

samanvAgamaM pratilabhate; pratilabdhavatsamanvAgatatvAt |
tatpracyutazcAdhastAdupapadyamAna iti |

dvitIyAdidhyAnapracyuto'dhastAtprathame dhyAne kAmadhAtau
copapadyamAnazcakSurvijJAnadhAtunA-

@082

sahApi syAdubhayena samanvAgamaM pratilabhate |
ArUpyadhAtucyuta: kAmadhAtau

brahmaloke copapadyamAna: |

nobhayena etAnAkArAn sthApayitvA | yazca cakSurdhAtunA
samanvAgatazcakSurvijJAna-

dhAtunA'pi sa: | catuSkoTika: |

prathamA koTirdvitIyAdiSu
dhyAneSupapannazcakSurvijJAnAsammukhIkurvANa: |

dvitIyA kAmadhAtAvalabdhavihInacakSu: |

tRtIyA kAmadhAtau labdhAvihInacakSu:
prathamadhyAnopapannazca dvitIyAdidhyAnopapannazca

pazyan |

caturthI etAnAkArAn sthApayitvA |

-------------------

'samanvAgata: samanvAgamaM
pratilabhate'ntarAbhavapratisandhAne kuzalakliSTena
atItAnAgatena, na

tu cakSurdhAtunA'samanvAgata: samanvAgamaM pratilabhate;
pratilabdhavatsamanvAgatatvAt |

syAdubhayeneti | vistara: | ArUpyadhAtucyuta: ubhAbhyAM
cakSurdhAtucakSurvijJAnadhAtubhyAM

pUrvamasamanvAgata antarAbhavapratisandhyavasthAyAmeva
cakSurdhAtunotpAdAbhimukhena cakSurvijJAnadhAtunA

ca kuzalakliSTenAtItAnAgatena samanvAgamaM pratilabhate
| avikalendriyA hyantarAbhavikA: |

nobhayena etAnAkArAn sthApayitveti | koTitrayoktAn
dharmaprakArAn tyaktvetyartha: |

ArUpyadhAtucyutastatraivotpadyamAno
nobhAbhyAmasamanvAgata: samanvAgamaM pratilabhate |
asamanvA-

gatatvaM tatrAsti, na tu samanvAgamapratilambha: |
dvitIyAdidhyAnopapannazca

cakSurvijJAnasammukhIkurvANo

nobhAbhyAmasanvAgata: samanvAgamaM pratilabhate | katham ?
cakSurdhAtunA yadyapi samanvAgamaM pratilabhate

na tu cakSurdhAtunA asAvasamanvAgata:;
cakSurvijJAnadhAtunA yadyapyasAvasamanvAgato na tu
samanvAgamaM

pratilabhate; tadasammukhIkurvANatvAt | cakSuSmAn
kAmadhAtustha: sakRnmaraNAdantarAbhavapratisandhau

nobhAbhyAmasamanvAgata: samanvAgamaM pratilabhate;
tAbhyAM samanvAgatatvAt | yazca cakSurdhAtunA

samanvAgatazcakSurvijJAnadhAtunApi sa iti |
"pRthaglAbha: sahApi ca" ityanenaiva sUtreNedamapi

catu:koTikaM vartayati | lAbho hi pratilambha:
prAptimAtre'pi vivakSayA kadAcidbhavati | prathame

catu:koTike pratilambho'dhikRta:, dvitIye tu parAptimAtram
|

prathamA koTiriti |
vistara:-dvitIyAdidhyAnopapanno'vazyaM cakSurdhAtunA
samanvAgata:;

indriyairavikalatvAt |
cakSurvijJAnadhAtunAtrAsamanvAgata:; tatrAbhAvAt |
prathamadhyAnabhUmikasya

cakSurvijJAnasyAsammukhIkriyamANatvAt |

kAmadhAtAvalabdhavihInacakSuriti | alabdhaM vihInaM vA
cakSurasyAlabdhavihInacakSu: |

alabdhacakSu: kalalAdyavastha:, vihInacakSu:
vinaSTacakSu: | sa kAmadhAtau cakSurvijJAnadhAtu-

nAntarAbhavapratisandhau pratilabdhena kuzalakliSTena
samanvAgata: | na cakSurdhAtunA; tasyAbhAvAt |

labdhAvihInacakSuriti | labdhamavihInaM cakSurasya
labdhAvihInacakSu: | sa kAmadhAtau

cakSurdhAtunA cakSurvijJAnadhAtunA ca | tathA pUrvaM
pratilabdhenedAnIM tvanena cAvyAkRtena samanvAgata: |

prathamadhyAnopannazca tenobhayena samanvAgata:;
svabhUmikasya tasyAvazyamastitvAt, parabhUmikasya

@083

evaM cakSurdhAturUpadhAtvozcakSurvijJAnarUpadhAtvo
zca pratilambhasamanvAgamau yathAyoga-

mabhyUhitavyau | etasya prasaGgasya samuccayArthazcazabda:
sahApi ca iti ||38||

katyAdhyAtmikA dhAtava: ? kati bAhyA: ?
dvAdazAdhyAtmikA:,

katame dvAdaza ?

hitvA rUpAdIn,

SaD vijJAnAni SaDAzrayA:-ityete dvAdaza dhAtava
AdhyAtmikA: | rUpAdayastu

SaD viSayadhAtavo bAhyA: |

-------------------

cakSuSa: sambhavAt | dvitIyAdidhyAnopapannazca pazyan |
prathamadhyAna bhUmikaM cakSurvijJAnaM sammukhI-

kurvANa ityartha: | sa cApyavazyamanenobhayena samanvAgata:
|

caturthyetAnAkArAn sthApayitveti | ArUpyopapanna: |

yathAyogamabhyUhitavyAviti |
yazcakSurdhAtunA'samanvAgata: samanvAgamaM pratilabhate

rUpadhAtunApi sa:, yo vA rUpadhAtunA cakSurdhAtunApi
sa: ? cakSurdhAturUpadhAtvo: syAt pRthaglAbha:

sahApi ca | pRthak tAvat syAccakSurdhAtunA samanvAgato
na rUpadhAtunA | kAmadhAtau krameNa

cakSurindriyaM pratilabhamAna: | `syAd rUpadhAtunA na
cakSurdhAtunA' iti iyaM koTirnAsti | sahApi

syAt | ubhayenAsamanvAgata: samanvAgamaM pratilabhate,
ArUpyadhAtozcyuto rUpadhAtau kAmadhAtau

copapadyamAna: | nobhayenaitAnAkArAn sthApayitvA |
yazcakSurdhAtunA samanvAgato rUpadhAtunApi

sa-iti pUrvapAdaka: | yastAvaccakSurdhAtunA samanvAgato
rUpadhAtunApi sa: | syAd rUpadhAtunA

na cakSurdhAtunA
kalalAdyavasthAsvalabdhacakSurlabdhavihInacakSuzca |
yazcakSurvijJAnadhAtunA'samanvAgata:

samanvAgamaM pratilabhate rUpadhAtunApi sa: ? yo vA
rUpadhAtunA'samanvAgata: samanvAgamaM pratilabhate

cakSurvijJAnadhAtunApi sa: ? tathaiva tayo:
syAtpRthaglAbha: sahApi ca | pRthak tAvat syAccakSu-

rvijJAnadhAtunA na rUpadhAtunA,
dvitIyAdidhyAnopapannazcakSurvijJAnaM
sammukhIkurvANa: | syAdrUpadhAtunA

na cakSurvijJAnadhAtunA, ArUpyadhAtozcyuto
dvitIyAdiSu dhyAneSUpapadyamAna: | sahApi syAt-

ubhayenAsamanvAgata: samanvAgamaM pratilabhate,
ArUpyadhAtucyuta: kAmadhAtau brahmaloke

cotpadyamAna: | nobhayena etAnAkArAn
sthApayitvA-yazcakSurvijJAnadhAtunA samanvAgato rUpa-

dhAtunApi sa: | yo vA rUpadhAtunA
cakSurvijJAnadhAtunApi sa: pUrvapAdaka: |
yastAvaccakSurvijJAna-

dhAtunA samanvAgato rUpadhAtunApi sa: | syAd
rUpadhAtunA na cakSurvijJAnadhAtunApi, dvitIyAdi-

dhyAnopapannazcakSurvijJAnamasammukhIkurvANa: |

yathA ceyaM cakSurvijJAnarUpadhAtUnAM
pratilambhasamanvAgamacintA, tathA zrotravijJAnazabda-

dhAtvAdInAmapi pratilambhasamanvAgamacintA
kartavyA-zrotravijJAnadhAtvo: syAtpRthaglAbha:

sahApi cetyAdi ||38||

"dvAdazAdhyAtmikA:" iti | ubhayAvadhAraNam |
avadhAraNAdeva cAnye rUpAdayo bAhyA

iti siddham | Atmani adhi adhyAtmam | adhi AtmAnamiti vA
adhyAtmam | adhyAtmamevA-

@084

Atmanyasati kathamAdhyAtmikam | bAhyaM vA ?
ahaGkArasannizrayatvAccittam

`AtmA' ityupacaryate |

"AtmanA hi sudAntena svargaM prApnoti paNDita:" (dha^
pa^, 12,160)

ityuktam | cittasya cAnyatra damanamuktaM bhagavatA-

"cittasya damanaM sAdhu cittaM dAntaM sukhAvaham" iti |
(dha^ pa^ 3-35)

ata AtmabhUtasya cittasyAzrayabhAvena pratyAsannatvAt
cakSurAdInAmAdhyA-

tmikatvam, rUpAdInAM viSayabhAvAd bAhyatvam |

evaM tarhi SaD vijJAnadhAtava AdhyAtmikA na
prApnuvanti, na hyete manodhAtu-

tvamaprAptAzcittasyAzrayIbhavanti ? yadA tadA ta eva te
bhavantIti lakSaNaM nAtivarttante |

anyathA hi manodhAturatIta eva syAnnAnAgatapratyutpanna: |
iSyante cASTAdaza dhAtavastraiya-

dhvikA: |

yadi vAnAgatapratyutpannasya vijJAnasya
manodhAtulakSaNaM na syAt, atIte'pyadhvani

manodhAturna vyavasthApyeta | nahi lakSaNasyAdhvasu
vyabhicAro'stIti ||

-------------------

dhyAtmikA: | adhyAtmaM vA bhavA AdhyAtmikA: |
ahaGkArasannizrayatvAccittamAtmetyupacaryata

iti | "ahaGkArasannizraya AtmA" ityAtmavAdina:
saGkalpayanti | cittaM cAhaGkAranizraya iti

`AtmA' apyupacaryate | katham ? ityAha-AtmanA hi sudAntena
svargaM prApnoti paNDita:

(dha^ pa^, 12,160) ityuktaM gAthAyAm | kathaM
punargamyate-`cittamAtmazabdenocyate' iti ?

tata Aha-cittasya cAnyatra damanamuktaM bhagavateti | anyatra
gAthAyAmuktam-

"cittasya damanaM sAdhu cittaM dAntaM sukhAvaham" (dha^
pa^ 35) iti | tenAyamartha:-

Atmani cittIkArye | AtmAnaM vA cittamadhikRtya ye
dharmA: pratyAsannabhAvAdAzrayabhAvena vartante

ta AdhyAtmikA: | ye tu viSayabhAvena vartante te bAhyA
iti | ka: puna: pratyAsannabhAva:, yena

vijJAnaM tadvikAramanuvidhatte | cakSurAdiSveva hi
vijJAnaM lakSyate, na rUpAdiSviti | tathA hi

cittamindriyasambaddhe zarIradeze paricchidyate, na
viSayadeza iti |

evaM tarhi SaDvijJAnadhAtava iti | vistara:-iha paJca
tAvadvijJAnadhAtavo vartamAnA eva

gRhyante; indriviSayasamAnakAlatvAt | vartamAnaviSayA hi
paJca vijJAnakAyA: | manovijJAnadhAturapi

vartamAna eveha vyavasthApyate;
yasmAnmanodhAturasyAzrayo'nantarAtIto vyavasthApyate |
atha bhedAdeva

hi manodhAtumanovijJAnadhAtvo: pRthagvyavasthAnam |
tasmAtta AdhyAtmikA na prApnuvanti | na

hyate manodhAtutvamaprAptA atItatvamaprAptA:
cittasyAzrayIbhavanti yadA tadA ta eva te bhavantIti

lakSaNaM nAtivartanta iti | kimanena vAkyena sAdhitam ?
idamanena sAdhitam-vartamAnA-

nAmapyeSAmAzrayabhAvo bhaviSyatIti,
bhaviSyadAzrayabhAvenAdhyAtmikatvaM bhavatIti |

yadi vAnAgatapratyutpannasyeti vistara: | atIte'dhvani
yanmanodhAtulakSaNaM tadanAgata-

pratyutpannayorapyadhvanorastyevetyabhiprAya: | na hi
lakSaNasyAdhvasu vyabhicAro'sti | na hi svabhAva-

parityAgo'stItyartha: |

@085

kati dhAtava: sabhAgA: ? kati tatsabhAgA: ? ekAntena
tAvat-

dharmasaMjJaka: |

sabhAga:,

yo hi viSayo yasya vijJAnasya niyata:, yadi tatra
tadvijJAnamutpannaM bhavatyutpattidharmi

vA, evaM sa viSaya: sabhAga ityucyate | na ca so'sti
kazciddharmadhAturyatra nAnantaM

manovijJAnamutpannam, utpatsyate vA | tathA hi
sarvAryapudgalAnAmidaM cittamavazyamutpadyate-

"sarvadharmA anAtmAna:" iti |

tasya ca svabhAvasahabhUnirmuktA: sarvadharmA Alambanam, sa
punazcittakSaNo'nyasya

cittakSaNasyAlambanam-iti dvayo: kSaNayo: sarvadharmA
hyAlambanaM bhavanti | tasmAd

dharmadhAturnityaM sabhAga: |

tatsabhAgAzca zeSA:,

sabhAgazceti cazabda: | ko'yaM tatsabhAgo nAma ? yo na
svakarmakRt ||39||

uktaM bhavati-ya: svakarmakRt sa sabhAga iti | tatra yena
cakSuSA rUpANyapazyat

-------------------

"dharmasaMjJaka: sabhAga:" iti | dharmasaMjJaka: sabhAga
evetyavadhAryate | yo hi viSayo

yasya vijJAnasya niyata iti | tadyathA cakSurvijJAnasya
rUpaM niyato viSaya:, yAvanmanovijJAnasya

dharmA: | yadi tatra taccakSurvijJAnamutpannamutpattidharmi
vA | yAvad yadi tatra manovijJAnamutpannam,

utpattidharmi vA | sa viSaya: sabhAga ityucyate |

tasya ca svabhAvasahabhUnirmuktA iti | svabhAvena
sahabhUmizca nirmuktA: svabhAva-

sahabhUnirmuktA: | sarvadharmAstasya vijJAnasyA lambanam,
na svabhAva:; svAtmani vRttivirodhAt |

na hi tadevAGgulyagraM tenaivAGgulyagreNa spRzyate, na
saivAsidhArA tayaivAsidhArayA chidyate | na

sahabhuva: samprayuktA viprayuktA vA; atisannikRSTatvAt |
na hyakSisthamaJjanaM tena gRhyate | sa

punazcittakSaNo'nyasya cittakSaNasyAlambanamiti | ye
pUrvasmin kSaNe svabhAvasahabhuvo dharmA

nAlambitA abhUvaMste'pyAlambitA iti dvayo: kSaNayo:
sarvadharmA AlambanaM bhavanti | tasmAddharma-

dhAturnityaM sabhAga: | dharmadhAturhi niyato manasa eva |
"tatsabhAgAzca zeSA:" cazabdena sabhAgAzceti zeSA
eva sabhAgatatsabhAgA

ityavadhAryate | nanu ca dharmadhAtureva sabhAga
evetyavadhAraNe zeSA na sabhAgA iti sabhAgatatsabhAgA:

setsyanti ? na setsyanti | yadyapi na sabhAgA eva hi bhaveyu:,
tatsabhAgA eveti tu sambhaveyu: |

tannivRttyarthamidamArabhyate-sabhAgatatsabhAgA eva
zeSA:, na tu sabhAgA eva, nApi tatsabhAgA

eveti |

"yo na svakarmakRt" sa tatsabhAga iti sambandhanIyam,
`tatsabhAgAzca' ityanantarokta-

tvAt | uktaM bhavati-ya: svakarmakRt sa sabhAga iti |
asvakarmakRdeva tatsabhAga:, tatsabhAga

@086

pazyati drakSyati vA taducyate-sabhAgaM cakSu: | evaM
yAvanmana: svena viSayakAritreNa

vaktavyam |

tatsabhAgaM cakSu: kAzmIrANAM caturvidham-yad
dRSTvA rUpANi niruddham, nirudhyate,

nirotsyate vA, yaccAnutpattidharmi |

pAzcAttyAnAM puna: paJcavidham-tadevAnutpattidharmi
dvidhA kRtvA vijJAnasamAyuktaM

ca, asamAyuktaM ca | evaM yAvat kAyo veditavya: |
manastvanutpattidharmakameva tatsabhAgam |

rUpANi ca yAni cakSuSA'pazyat, pazyati drakSyati vA,
tAni sabhAgAni |

tatsabhAgAni caturvidhAni-yAnyadRSTAnyeva niruddhAni,
nirudhyante, nirotsyante vA,

yAni cAnutpattidharmINi | evaM yAvat spraSTavyAni |
svendriyakAritreNa sabhAgatatsabhAgAni

veditavyAni | yadekasya cakSu: sabhAgaM tat sarveSAm |
evaM tatsabhAgamapi | tathA yAvanmana: |

rUpaM tu ya: pazyati tasya sabhAgaM yo na pazyati tasya
tatsabhAgam | kiM kAraNam ?

asti hi sambhavo yad rUpameka: pazyati tadbahavo'pi pazyeyu:,
yathA-candranaTa-

mallaprekSAsu | natu sambhavo'sti yadekena cakSuSA dvau
pazyetAm | ato'syAsAdhAraNa-

tvAdekasantAnavazena vyavasthAnam | rUpasya tu
sAdhAraNatvAd anekasantAnavazena | yathA

rUpam, evaM zabdagandharasaspraSTavyadhAtavo veditavyA: |

-------------------

eva cAsvakarmakRdityavadhAraNe'rthApattyA
svakarmakRtsabhAga iti | rUpANyapazyaditi | adrAkSI-

diti vaktavyam | evaM hyadyatanAtItaM hyastanAtItaM ca
parigRhItaM bhavati, anyathA hyavyApi

lakSaNaM syAt | athaivameva pATha: | udAharaNamAtraM
tad draSTavyam | adyatanAtItamapi vaktavyam |

evaM yAvanmana:svena viSayakAritreNa vaktavyamiti | svena
viSayapuruSakAreNa vaktavyam |

kathamiti ? yena zrotreNa zabdAnazRNot, zRNoti,
zroSyati vA, taducyate sabhAgaM zrotramiti

sarvam | vijJAnasamAyuktamasamAyuktaM ceti
vijJAnasambaddham, asambaddhaM cetyartha: | yadekasya

cakSu: sabhAgaM tatsarveSAm | kim ? sabhAgamiti vartate |
evaM tatsabhAgamapIti | yadekasya

cakSustatsabhAgaM tatsarveSAM tatsabhAgamityartha: |

prAptagrahaNAditi gandhAdayo ye devadattena
ghrANAdIndriyaprAptA gRhyante na te yajJadattena

gRhyante; svaghrANAdikapraviSTatvAt |
ityasAdhAraNatvAdeSAM cakSurAdivadatidezo nyAyya: |
ya ekasya

gandha: sabhAga: sa sarveSAm | evaM tatsabhAgo'pIti
vaktavyam | yathA rUpameva gandhAdaya iti |

asti hyeSa sambhava:, ya eva gandhAdaya ekasya
ghrANAdivijJAnamutpAdayeyusta evAnyeSAmapIti |

yadi te devadattaghrANAdIndriyaprAptA bhaveyurdevadattasya
vijJAnamutpAdayeyu: | atha yajJadattaghrANA-

dIndriyaprAptA yajJadattasya vijJAnamutpAdayeyurityartha:
| atha vA ta evAnyeSAmapIti tatrAntargatasUkSma-

krimiprabhRtInAmapi vijJAnamutpAdayeyu: | na tasyaiva
devadattasya yasya ghrANAdIndriyaprAptAste gandhAdaya

iti |

indriyaviSayavijJAnAnAmanyonyabhajanamiti |
AzrayaviSayAzrayibhAvenAnyonyAbhimukhyena

@087

bhavatu zabda evam, gandhAdayastu ya ekena gRhyante na
te'nyena prAptagrahaNAditya-

sAdhAraNatvAdeSAM cakSurAdivadatidezo nyAyya: ?
astyetadevam, api tveSAmapi sambhavaM

prati sAdhAraNatvam | asti hyeSa sambhavo ya eva gandhAdaya
ekasya ghrANAdivijJAna-

mutpAdayeyusta evAnyeSAmapi, na tvevaM cakSurAdaya: |
tasmAdeSAM rUpAdivadatideza: |

cakSurvijJAnAdInAM
sabhAgatatsabhAgatvamutpattyanutpattidharmitvAd, yathA
manodhAto: |

sabhAga iti ko'rtha: ?
indriyaviSayavijJAnAnAmanyonyabhajanam |

kAritrabhajanaM vA bhAga:, sa eSAmastIti sabhAga: |

sparzasabhAgakAryatvAd vA |

ye punarasabhAgA:, teSAM sabhAgAnAM jAtisAmAnyena
sabhAgatvAt tatsabhAgA: ||39||

kati dhAtavo darzanaheyA: ? kati bhAvanAheyA: ?
katyaheyA: ? rUpiNastAvat-

daza bhAvanayA heyA:, paJca ca,

vijJAnadhAtava: |

-------------------

pravRtti: | tathAhi-indriyadhAtavo
vijJAnadhAtUnAzrayabhAvena yathAyogaM bhajante |
sevanta ityartha: |

viSayadhAtUMzca viSayibhAvena | tathA viSayadhAtava:
svendriyadhAtUn viSayabhAvena bhajante,

vijJAnadhAtUMstu viSayabhAvenAlambanabhAvena vA
bhajante | tathA vijJAnadhAtava: svendriyadhAtUnAmAzra-

yibhAvena bhajante, viSayadhAtUMzca
viSayibhAvenAlambakabhAvena vA bhajante iti |
anyonyabhajanam

bhAga: | bhAve ghaJ |

kAritrabhajanaM vA bhAga: | kAritraM cakSurAdInAM
darzanAdi, vijJAnadhAtUnAM vijJAtRtvam,

viSayadhAtUnAM tadviSayAlambanabhAva: | tasya
kAritrasya bhajanaM kAritrabhajanam | sa eSAmastItyartha:
|

pradarzanamAtrametat | vigrahastvevaM kartavya:-saha bhAgena
vartante sabhAgA iti | samAno vA bhAga

eSAM ta ime sabhAgA: | samAnArthasya sahazabdasya
sabhAva AdiSTa: (pA^ sU^ 6.3.84) |

sparzasabhAgakAryatvAdvA | kim ? sabhAgA iti prakRtam |
atra karmaNi ghaJ | bhajyata

iti bhAga: | vigrahastu pUrvavat | sparzazcaitasika
eSAmindriyaviSayavijJAnAnAM samAnaM kAryam |

"cakSu: pratItya rUpANi cotpadyate cakSurvijJAnam |
trayANAM sannipAta: sparza:" ( )

ityAdivacanAt |

ye punarasabhAgA iti | vistara:-ye punaranye cakSurAdaya
itthamasabhAgA steSAM sabhAgAnA-

kuktalakSaNAnAM sabhAgA: sadRzaste tatsabhAgA: |
teSAM tairvA sabhAgAste tatsabhAgA: | tulyArtho

hyatra sabhAgazabdo gRhyate ||39||

darzanaheyA iti | darzanaM prathamata: satyadarzanam |
anAsravaM paJcadazacittakSaNasaMgRhItam |

bhAvanA tadeva puna: punardarzanam | laukikaM vA
samAhitaM jJAnaM bhAvanA |

"daza bhAvanayA heyA: paJca ca" iti | rUpiNo dhAtavo
daza, paJca ca tadvijJAnadhAtava

iti |

@088

antyAstrayastridhA |

manodhAtu:, dharmadhAtu:, manovijJAnadhAtuzca-ete trayo
dhAtava: pAThAnupUrvyA'ntyA-

striprakArA: |

aSTAzItyanuzayA: tatsahabhuvastatprAptayazca sAnucarA
darzanaheyA: | zeSA: sAsravA

bhAvanAheyA: | anAsravA aheyA: |

nanu cAnyadapi darzanaprahAtavyamasti
pRthagjanatvamApAyikaM ca kAyavAkkarma ?

AryamArgavirodhitvAt na tad darzanaprahAtavyam | eSa hi
saMkSepa: |

na dRSTiheyamakliSTaM na rUpaM nApyaSaSThajam ||40||

nAsti kiJcidakliSTaM darzanaprahAtavyam, nApi rUpam |
akliSTAvyAkRtaM ca

pRthagjanatvam; samucchinnakuzalamUlavItarAgANAmapi
tatsamanvAgamAd | rUpaM kAyavAkkarma |

-------------------

kathaM punaretadgamyate-eta eva ta iti ?
"antyAstrayastridhA" iti vacanAt |

antyatrayAdanye paJcadaza dhAtava eva ta ucyanta iti | te
bhAvanAheyA evetyavadhAryante | triprakArA

iti | darzanaheyA:, bhAvanAheyA:, aheyAzcetyartha: | eta
eva tridhA | aSTAzItyanuzayAstatsahabhuva

iti | dhAtuprakArAkArabhinnA:
satkAyadRSTyAdayo'nuzayA: tatsahabhuvo
vijJAnavedanAdaya:

samprayuktA: | asamprayuktAni ca tallakSaNAnulakSaNAni |
tatprAptayazca sAnucarA iti | tacchabde- nAnuzayAdaya:

sambandhyante | teSAmanuzayAnAM tatsahabhuvAM ca
prAptayastatprAptayo yadyapyanuzayasahabhuvo

bhavanti, na tu sarvA: | kAzciddhi
prAptayo'nuzayAdisahabhuvo bhavanti yA: sahajA: | kAzcit
tu

pUrvaM pazcAcca tebhyo bhavanti | ata: pRthak
prAptigrahaNam | sAnucarA iti grahaNenAnuprApta-

yastallakSaNAni ca saMgRhyante | zeSA: sAsravA
bhAvanAheyA iti | eta eva trayo'ntyA dhAtavo ye

zeSA darzanaheyebhyo'nye sAsravAste bhAvanAheyA: | ke
punaste ? dazAnuzayAstatsahabhuvastatprAptayazca

sAnucarA: kuzalasAsravA:, anivRtAvyAkRtAzca
saMskArA: | avijJaptirUpaM ca sAsravaM sAnucaram |

anAsravA aheyA iti | mArgasatyAsaMskRtasvabhAvA: |

nanu cAnyadapIti | vistara:-

pRthagjanatvamanivRtAvyAkRtasaMskArasvabhAvatvAd

bhAvanAheyamadhyagatam | apAyasaMvartanIyaM ca
kAyavAkkarmarUpasvabhAvatvAd bhAvanAheyamuktamiti |

atazcodayanti vAtsIputrIyA:-AryamArgavirodhitvAditi |
pRthagjanatvamAryamArgotpAde na bhavati |

niyate cApAyike karmaNi satyAryamArgo notpadyate |
AryamArgotpAde ca satyApAyikaM karma notpadyate | tasmAt

satkAyadRSTyAdivat tadubhayaM darzanaheyamiti varNayanti
| tatpratiSedhArtha-

muktamapyeta dabhisaMkSepeNa |

sukhapratipattyarthaM punarucyate-na dRSTiheyamakliSTaM
na rUpaM nApyaSaSThajam | dRSTi: = darzanam |

akliSTamanivRtAvyAkRtaM kuzalaM vA na darzanaheyam |
rUpaM tu kliSTamapi na darzanaheyam | aSaSThajaM

paJcendriyajaMpaJcavijJAnam, tadarUpaM kliSTamapi sanna
darzanaheyam | ato'nyattu darzanaheyaM sambhavati

yathoktam |

akliSTAvyAkRtaM ca pRthagjanatvam |
samucchinnakuzalamUlavItarAgANAmapi tatsamanvAga-

@089

tasmAnna darzanaprahAtavyam | kiM puna: kAraNam ?
satyeSvavipratipatte:, anAlambakatvAcca |

du:khe dharmajJAnakSAntau pRthagjanatvaprasaGgAcca |

SaSThamucyate mana Ayatanam, tasmAdanyatra
jAtamaSaSThajaM paJcendriyajaM ca yat tadapi

nAsti darzanaprahAtavyam ||40||

-------------------

mAditi | samucchinnakuzalamUlA:
kuzalairdharmairasamanvAgatA iSTA: | pRthagjanatvena tu
samanvAgatA: |

yasmAtte pRthagjanA iSyante, tasmAnna kuzalaM
pRthagjanatvam | kliSTamapi tanna bhavati,
vItarAgANAmapi

tena samanvAgamAt | kliSTasya hi vastuna:
svabhAvaprahANamiSyate | prApticcheda: prahANamityartha:
|

tadyadi pRthagjanatvaM kliSTaM syAt,
laukikavItarAgANAM tasya prApticcheda iti
tenAsamanvAgama:

syAt, iSyate ca teSAM tena samanvAgama: | tathA hi te
laukivItarAgA: pRthagjanA eveSyante |

akliSTAvyAkRtatvaikatve'doSa: | chandarAgaprahANaM
hyakliSTasyeSyate | tadAlambanaklezaprApticcheda

ityartha: | na tu tadAtmIyaprApticcheda iSyate | tathA
hyuktaM bhagavatA-"yo bhikSavo rUpe chandarAgastaM

prajahIta | evaM vasatadrUpaM prahINaM bhavati" ( ) iti
vistara: | tasmAdakliSTAvyAkRtaM pRthagjanatvaM

teSAM prahINamapi cakSurAdivat samudAcarati | atastena
samanvAgamo bhavati |

kiM puna: kAraNam ? akliSTAvyAkRtatvAt pRthagjanatvaM
ca darzanaprahAtavyam | rUpatvAcca

kAyavAkkarma | ityAha-satyeSvavipratipatte: |
aklezaduSTatvAt pRthagjanatvaM na du:khAdiSu satyeSu

vipratipadyate | na viparItarUpeNa pravartata ityartha: |
anAlambakatvAcca | kAyavAkkarmApya-

nAlambakatvAdeva na vipratipadyate | tasmAt tadubhayaM na
darzanaheyam | ayaM ca `satyeSvavipratipatte:'

iti heturaSaSThaje'pyanuvartayitavya: | du:khe
dharmajJAnakSAntau pRthagjanatvaprasaGgAcceti |
ayamupacaya-

hetu: | pRthagjanatvasyaiva
darzanaheyatvanivRttyarthamucyate,
kAyavAkkarmaNo'nabhisambandhAt | du:khe

dharmajJAnakSAntau pRthagjanatvaprAptizchidyate, na tu
chinnA, tatpraheyaklezaprAptivat; "nirudhyamAno

mArgastu prajahAti tadAvRtim" (abhi^ ko^ 6.18) iti vacanAt
| du:khe dharmajJAne tu

tatprAptizchinnA | tena tatprAptisadbhAvAd du:khe
dharmajJAnakSAntyavasthAyAM sa pudgala: pRthagjana:

syAt | na cAsau tasyAmavasthAyAM pRthagjana iti zakyate
vyavasthApayitum; adhigatAryamArgatvAt |

tathA hi-"pRthagjanatvaM katamat ?
AryadharmANAmalAbha:" iti pRthagjanatvalakSaNam | sa

cAryadharmANAM lAbhenAlAbho vyAvartyate | tasmAdArya
evAsAviti |

idaM tAvadbhavanto vaibhASikA:
praSTavyA:-tatpRthagjanatvaM ki
bhAvanAmArgapratilambhAdeva

prahIyate ? netyucyate | tatpRthagjanatvaM navabhaumikam |
kAmAvacaraM yAvad bhAvAgrikam |

taccAkliSTam | tena
pratibhUminavamaklezaprakAraprahANAvasthAyAM prahIyate
| sarva hyakliSTaM sAsravaM

navama eva vimuktimArge prahIyate | yadyevam,
avItarAgAvasthAyAmArya: pRthagjana: syAt ? na;

pRthagjanatvasya vihInatvAt | du:khe dharmajJAnakSAnte:
prabhRti hi tadvihInameva, na tu prahINam |

ka: punarvihAnaprahANayorvizeSa iti ? vihAnaM
prApticchede vyavasthApitam, prahANaM tu pratipakSalAbhe

vyavasthApitam | tasmAt prApticchedAttena
pRthagjanatvenAsamanvAgamAt tasyAmavasthAyAmArya eva

bhavati, na pRthagjana ityadoSa eSa: ||40||

@090

aSTAdazAnAM dhAtUnAM kati dRSTi: ? kati na
dRSTi: ?

cakSuzca dharmadhAtozca pradezo dRSTi:,

katama: sa: ? ityAha-

aSTadhA |

paJca satkAyadRSTyAdikA dRSTa:, laukikI samyag
dRSTi:, zaikSI dRSTi:, azaikSI

dRSTi:-ityayamaSTaprakAro dharmadhAturdRSTi:,
avaziSTo na dRSTi: |

tatra satkAyadRSTyAdInAmanuzayanirdeze nirdeza:
prAptakAlo bhaviSyati |

laukikI puna: samyagdRSTirmanovijJAnasamprayuktA
kuzalasAsravA prajJA | zaikSasyA-

nAsravA dRSTi zaikSI, azaikSasya azaikSI |
samedhAmegharAtrindivarUpadarzanavat kliSTAkliSTa-

laukikIzaikSIbhirdRSTibhirdharmadarzanam |

atha kasmAllaukikI
samyagdRSTirmanovijJAnasamprayuktaivocyate ? yasmAt-

paJcavijJAnasahajA dhIrna dRSTiratIraNAt ||41||

santIrikA hi dRSTi:, upadhyAnapravRttatvAt | na caivaM
paJcavijJAnasahajA prajJA;

tasmAdasau na dRSTi: | ata eva cAnyApi kliSTA'kliSTA
vA prajJA na dRSTi: ||

-------------------

"cakSuzca dharmadhAtozca pradezo dRSTi:" iti |
cakSureva dharmadhAtupradeza eva ca dRSTiritya-

vadhAryate | satkAyadRSTyAdikA iti | satkAyadRSTi:,
anugrAhadRSTi:, mithyAdRSTi:, dRSTiparAmarza:,

zIlavrataparAmarzazceti |

zaikSasyAnAsraveti | prajJetyadhikRtam |
azaikSasyAzaikSIti | azaikSasyAnAsravA
prajJA'zaikSI |

kSayAnutpAdajJAnavarjyeti vaktavyam | vakSyati
hi-"kSayAnutpAdadhIrna dRk" (abhi^ ko^

7.1) iti | sameghAmegheti vistareNa yAvat
kliSTAkliSTalaukikIzaikSyazaikSIbhirdRSTi-
bhirdharma-

darzanamiti | loke bhavA laukikI | kliSTA cAkliSTA ca
kliSTAkliSTA, kliSTAkliSTA

cAsau laukikI ca kliSTAkliSTalaukikI,
kliSTAkliSTalaukikI ca zaikSI cAzaikSI ca

kliSTAkliSTalaukikIzaikSyazaikSya:,
tAbhirdharmadarzanam | kIdRzam ?
ityAha-sameghAmegharAtri-

ndivarUpadarzanavaditi | yathA sameghAnAM rAtrau
rUpadarzanam, evaM kliSTayA laukikyA satkAya-

dRSTyAdikayA dRSTyA dharmadarzanam |
avyaktataramityartha: | yathA tasyAmeva rAtrAvameghAyAM
rUpadarzanam,

emakliSTayA laukikyA dRSTyA dharmadarzanam |
avyaktamityartha: | yathA sameghe divase rUpadarzanam,

evaM zaikSyA dRSTyA dharmadarzanam | vyaktam, na
tvatyartham | yathA punarameghe divase rUpadarzanam,

evamazaikSyA dRSTyA dharmadarzanam | atyarthaM
vyaktamityartha: |

"atIraNAt" iti | asantIraNAt | santIraNaM
punarviSayopanidhyAnapUrvakaM nizcayA-

karSaNam | ata eva cAnyApIti | vistara:-ata
evAsantIraNAdanyApi mAnasI kliSTA

rAgAdisamprayuktA | akliSTA vA
kSayAnutpAdajJAnAnivRtAvyAkRtA prajJA na dRSTi:
| rUpAlocanArthe-

neti | cakSurna santIrakatvena dRSTi:, kiM tarhi ?
rUpAlocanArthena | prajJA tu santIrakatveneti

darzitaM bhavati ||41||

@091

cakSuridAnImasantIrakatve kathaM dRSTi: ?
rUpAlocanArthena | yasmAt-

cakSu: pazyati rUpANi,

yadi cakSu: pazyed, anyavijJAnasamaGgino'pi pazyet | na
vai sarvaM cakSu: pazyati,

kiM tarhi ?

sabhAgaM,

savijJAnakaM yadA bhavati tadA pazyati, anyadA neti |

evaM tarhi `tadeva cakSurAzritaM vijJAnaM pazyati'
ityastu ?

na tadAzritam |

vijJAnam,

pazyatIti zakyamavijJAtum |

kiM kAraNam ?

dRzyate rUpaM na kilAntaritaM yata: ||42||

yasmAt kila rUpaM kuDyAdivyavahitaM na dRzyate |

yadi hi vijJAnaM pazyet, tasyApratighatvAt kuDyAdiSu
pratighAto nAsti

ityAvRttamapi rUpaM pazyet | naiva hyAvRte
cakSurvijJAnamutpadyata ityanutpannaM kathaM drakSyati !

kiM khalu notpadyate ? yasya tu cakSu: pazyati tasya
cakSuSa: sapratighatvAd

vyavahite vRttyabhAva iti vijJAnasyApyanutpattirAzrayeNa
sahaikaviSayapravRttatvAt yujyate |

-------------------

anyavijJAnasamaGgina iti | anyavijJAnasammukhIbhAvina:
pudgalasyAnyavijJAnavyAsakta-

syetyartha: | pazyeccakSurindriyam; viSayAdisAnnidhyAt |
yasya tu `cakSurvijJAnaM pazyati' iti

pakSa:, tasya tadvijJAnasambhavAdadoSa: |

tadeva cakSurAzritaM vijJAnaM pazyatItyastIti |
darzanasya tadbhAve bhAvAt tadabhAve cAbhAvAt |

"dRzyate rUpaM na kilAntaritaM yata: "iti | kilazabda:
paramatau | tasyApratighatvAditi |

vijJAnamamUrtaM kuDyAdInyatikramyApi pazyet |
vijJAnavAdyAha-naiva hyAvRte cakSurvijJAnamutpadyata

iti | anAbhAsagatatvAd viSayasyetyabhiprAya: | kiM khalu
notpadyata iti | apratighatvAt

kuDyAdIni vyatibhidya kuDyAdyavyavahita iva viSaye
vijJAnamutpasyata iti bhAva: | yasya

tviti | yasya mama vaibhASikasya pakSa:-cakSu: pazyatIti,
tasya mama cakSuSa: sapratighatvAd

vyavahite kuDyAdibhirvRttyabhAva: | tasya cakSuSa
AlocanavRttyabhAva: |

vijJAnaM tarhi vaibhASikasya vyavahite'pi prApnoti-iti
codyamantarnItamAzaGkya sa

eva vaibhASika: punarAha-vijJAnasyApyanutpattiriti |
yathaiva cakSuSo vyavahite vRttyabhAvo yujyate,

vijJAnasyApyanutpattirvijJAnavRttyabhAva: | AzrayeNa
sahaikaviSayapravRttatvAd yujyate | ya eva hi

cakSuSo vyavahito'rtho viSaya: syAt, sa eva vijJAnasyeti
yuktA vijJAnasyApyanutpatti: | tava

tu vijJAnavAdino'pratighatvAd vijJAnasya vyavahite
vijJAnamutpadyeta, na tUtpadyate | tasmAt

`cakSu: pazyati na vijJAnam' iti siddham |

@092

kiM nu vai cakSu: prAptaviSayaM kAyendriyanut yata
AvRtaM na pazyet ? sapratighatvAt |

kAcAbhrapaTalasphaTikAmbubhizcAntaritaM kathaM
dRzyate ? tasmAnna sapratighatvAccakSuSa AvRtasya

rUpasyAdarzanam, kiM tarhi ? yatrAlokasyApratibandha
AvRte rUpaM, tatropapadyata eva

cakSurvijJAnam | yatra tu pratibandhastatra notpadyata
ityanutpannatvAdAvRtaM nekSyate |

yattarhi sUtra uktam-"cakSuSA rUpANi dRSTvA" ( ) iti
?

tenAzrayeNetyayamatrAbhisandhi: | yathA "manasA dharmAn
vijJAya" ityAha, na hi mano

dharmAn vijAnAti; atItatvAt | kiM tarhi ? manovijJAnam |

Azritakarma vA Azrayasyopacaryate, yathA `maJcA:
krozanti' iti | yathA ca

sUtre uktam-"cakSurvijJeyAni rUpANi kAntAni" ( ) iti |
na ca tAni

cakSuSA vijJAyante |

-------------------

evaM vijJAnavAdini pratiSiddhe
tatpakSamAcAryogRhItvAha-ki nu vai cakSu: prAptaviSaya-

miti | vistara:-yathA kAyendriyaM prAptaviSayaM
kuDyAdivyavahitaM viSayaM na gRhNAti,

kuDyAdipratighAtAt tata: pareNa
pravartitumalabhamAnatvAt; kimevaM cakSu: prAptaviSayaM
kuDyAdi-

pratighAtena pratihataM sat tata: pareNa gantumalabhamAnaM
taM kuDyAdivyavahitaM viSayaM na gRhNAtIti ?

naitadyujyate | tasmAt sapratighatvAdAvRtaM cakSurna
pazyediti na vaktavyam | kAcAbhrapaTala-

sphaTikAmbubhizcAntaritaM kathaM dRzyate iti |
kAcenAbhrapaTalena sphaTikenAmbunA cAntaritaM
vyavahitaM

rUpaM kathaM dRzyate ! sapratighatvAddhi
kuDyAdivyavahitavat kAcAdivyavahitaM cakSurna pazyet |

tacca pazyatIti siddhAnta: | yatrAlokasyApratibandha iti |
Aloke hi sati viSaya AbhAsagato

bhavatIti vijJAnotpattisambhava:, evaM hi
vijJAnakAraNaM paThyate-cakSurindriyamanupahataM
bhavati,

viSaya AbhAsagato bhavati, tajjazca manaskAra:
pratyupasthito bhavatItyata AvRte rUpe

kAcAdibhistatrotpadyata eva cakSurvijJAnam | yatra tu
pratibandho'kAcAdisvabhAvai: kuDyAdibhi-

stamasvadbhi:, tatrAvRte notpadyate | kim ?
cakSurvijJAnamiti | anutpannatvAdAvRtaM nekSyata iti |

yat tvayA `kiM khalu notpadyate' ityanutpattau kAraNaM
pRSTam, idaM tatkAraNamiti brUma: |

yattarhi sUtre uktamiti vistara: | cakSuSA rUpANi
dRSTvA na nimittagrAhI bhavati

nAnuvyaJjanagrAhIti vistara: | yasmAccakSu: pazyati
tasmAt pudgalazcakSuSA pazyatItyabhiprAya: |

AcArya:prAha-tenAzrayeNetyayamatrAbhisandhi: |
cakSurAzrityetyevAtrAbhisandhi: | cakSuSA AzrayeNa

vijJAnena dRSTvetyartha: | kathaM jJAyate ?
ityAha-yathA manasA dharmAn vijJAyeti |
vartamAnAvasthAyAM

hi vijJAnaM kAritraM karoti |

Azritakarma vA Azrayasyopacaryata iti | Azritasya
vijJAnasya karma darzanamAzrayasya

cakSuSa upacaryate | vijJAne pazyati sati cakSu:
pazyatItyupacAra: | yathA maJcA: krozantIti |

yathA maJcastheSu puruSeSu krozatsu maJcA:
krozantItyupacAra: tadvat | yathA ca sUtra uktamiti

vistara: | vaibhASikANAmapyayaM pakSa:-na
cakSurvijAnAti, kiM tarhi ? vijJAnaM vijAnAtIti |

atha coktam-cakSurvijJeyAni rUpANi kAntAnIti ?
tatrAzritakarma Azrayasyopacaryata ityavazyaM

@093

uktaM ca sUtre-"cakSurbrAhmaNa, dvAraM yAvadeva
rUpANAM darzanAya" ( ) iti,

ato gamyate-tena cakSuSA dvAreNa vijJAnaM pazyatIti |
darzane tatra dvArAkhyA | na hyetad

yujyate-darzanaM rUpANAM darzanAyeti |

yadi vijJAnaM pazyati ko vijAnAti ? kazcAnayorvizeSa:
? yadeva hi rUpasya

vijJAnaM tadevAsya darzanamiti | tadyathA kAcit prajJA
pazyatyapyucyate, prajAnAtItyapi |

evaM kiJcid vijJAnaM pazyatItyapyucyate, vijAnAtItyapi
|

anye punarAhu:-"yadi cakSu: pazyati kartRbhUtasya
cakSuSa: kA'nyA dRzikriyA

iti vaktavyam" ? tadetadacodyam; yadi `vijJAnaM vijAnAti'
itISyate, na ca tatra

kartRkriyAbheda:, evamatrApi |

apare punarbruvate-"cakSurvijJAnaM darzanam,
tasyAzrayabhAvAt `cakSu: pazyati'

ityucyate | yathA nAdasyAzrayabhAvAt `ghaNTA nadati'
ityucyate" iti |

-------------------

pratipattavyam | dvAraM yAvadeva rUpANAM darzanAyeti |
dvAramiva dvAram | heturAzraya ityabhiprAya: |

anenAgamena tenAzrayeNeti yo'rtha uktastameva
samarthayati-tena cakSuSA dvAreNa vijJAnaM pazyatIti |

darzane tatra dvArAkhyeti | cakSurbrAhmaNa dvAraM
darzanaM yAvadeva rUpANAM darzanAyetyartha: | na
hyetadyujyate-

darzanaM rUpANAM darzanAyeti | atrAvAcakatvAnnaitad
yujyata ityabhiprAya: | yadi darzanaM karaNam-

dRzyate'neneti darzanamiti, kartari vA lyuT-pazyatIti
darzanamiti, darzanAyeti vA bhAvasAdhanam |

dRSTirdarzanaM tasmai darzanAyeti kathametanna yujyate ?
yasmAccakSurvyatiriktaM darzanaM nAsti |

Alocanamiti cet ? na; vijJAnAvyatiriktatvAt | vijJAnameva
hyAlocanam, nAto'nyat pazyAma: |

yadi tu cakSurdvAraM vivaraM rUpANAM darzanAya
vijJAnAyetyartho gRhyate; tadyujyate |

tadyathA kAcitprajJA pazyatyapyucyata iti |
pazyatItyapyucyate iti, itizabdo-

'trAdhyAhArya: | anenopanyAsena
darzanavijJAnayoranarthAntarabhAva iti darzayati | kA
punarasau yA

prajJaivamucyate ? yA darzanAtmikoktA-"tadanyobhayathAryA
dhI:" (abhi^ ko^ 7.1) iti;

"tasyaivaM jAnata evaM pazyata: ( ) iti sUtre vacanAt |
kiJciditi vacanAnna sarvaM vijJAnaM

pazyatItyuktaM bhavati | cakSurvijJAnaM hi
pazyatItyucyate, na tu zrotrAdivijJAnamiti |

kAnyA dRzikriyeti | yasyopalambhakatvaM tasya darzanaM
yujyata ityabhiprAya: | tadeta-

dacodyamiti vistara: | yadi vijJAnaM vijAnAti |
kartRbhUtasya vijJAnasya kAnyA vijJAnakriyeti

vaktavyamiti tulyaM codyamApadyate | na ca tatra
kartRkriyAbheda: | na karturvijJAnasya kriyAyAzca

vijJAnalakSaNAyA bhedo'nyatvamasti | bhavati ca
kartRkriyAsambandhavyapadeza:-vijJAnaM

vijAnAtIti, tadvadihApi bhavet-cakSu:
pazyatItyacodyametat |

cakSurvijJAnaM darzanamityapare |
tasyAzrayabhAvAccakSu: pazyatItyucyate | tathA
nAdasyAzraya-

bhAvAd ghaNTA nadatItyucyate |

vijJAnaM tarhi kasyAzrayabhAvAd rUpaM vijAnAti ?
ityAha-vijJAnasyAzrayabhAvAditi |

cakSurvijJAnasyAzrayabhAvAdityartha: | tadvijJAnaM
darzanamiti rUDhaM loka iti | darzanamiti loke

@094

nanu caivaM vijJAnasyAzrayabhAvAccakSurvijAnAtIti
prApnoti ? na prApnoti; tadvijJAnaM

darzanamiti rUDhaM loke | tathA hi tasminnutpanne `rUpaM
dRSTam' ityucyate, na vijJAtam |

vibhASAyAmapyucyate-"cakSu: samprAptaM
cakSurvijJAnAnubhUtaM dRSTamityucyate iti |

tasmAccakSu: pazyatItyevocyate, na vijAnAtIti |
vijJAnaM tu sAnnidhyamAtreNa rUpaM

vijAnAtItyucyate | yathA-sUryo divasakara:" iti |

atra sautrAntikA Ahu:-kimidamAkAzaM khAdyate ?
cakSurhi pratItya rUpANi

cotpadyate cakSurvijJAnam | tatra ka: pazyati ko vA
dRzyate ! nirvyApAraM hIdaM dharmamAtram,

hetuphalamAtraM ca | tatra cchandata upacArA:
kriyante-cakSu: pazyati, vijJAnaM vijAnAtIti,

nAtrAbhiniveSTavyam | uktaM hi
bhagavatA-"janapadaniruktiM nAbhinivizeta saMjJAM ca

lokasya nAbhidhAved" ( ) iti |

eSa tu kAzmIravaibhASikANAM siddhAnta:-cakSu:
pazyati, zrotraM zRNoti,

ghrANaM jighrati, jihvA AsvAdayati, kAya: spRzati, mano
vijAnAtIti ||42||

tadyadi cakSu: pazyati, kimekena cakSuSA rUpANi pazyati
? Ahosvid

ubhAbhyAm ? nAtra niyama: |

-------------------

rUDham, na tu vijJAnamiti rUDham | kathaM gamyate ?
ityAha-tathA hi tasminnutpanne rUpaM dRSTamityucyate

na vijJAtamiti |

vibhASAyAmapyucyata iti | sa evArtho'bhidhIyata
ityabhiprAya: | cakSu:samprAptaM

cakSurAbhAsagatam | vijJAnaM tu sAnnidhyamAtreNeti |
vijJAnaM tu sAnnidhyamAtreNeti | nAzrayabhAvayogeneti

darzayati | yathA sUryo divasakara iti | yathA
sAnnidhyamAtreNa sUryo divasaM karotItyucyate tathA

vijJAnaM vijAnAtItyucyate | kasmAt ? loke tathA
siddhatvAt |

nirvyApAraM hIdamiti vistara: | nirvyApAramiti nirIham |
anena hi karturarthAntarabhUtAM

kriyAM pratiSedhati | dharmamAtramiti svatantrasya kartu:
pratiSedhaM karoti | hetuphalamAtraM ceti |

asatyapi kartari hetuphalayo: kAryakAraNamarthatvaM
darzayati | tatra cchandata upacArA: kriyante |

yadi vastu vyavahArAGgam | teneha
vyavahArArthasaMsiddhyarthamasadapi sadrUpeNa parikalpya

kartRkriyAdivyavasthAnaM kriyate-cakSu: pazyati,
vijJAnaM vijAnAtItyevamAdi | nAtrAbhi-

niveSTavyam | bhAvo bhavitrapekSo'nya ityAdi |
janapadaniruktiM nAbhinivizeteti | janapadastatra

niyatA nizcitA coktirjanapadanirukti:, tAM nAbhinivizeta
| kasmAt ? atreyaM niruktiriti, na

vA sarvamevArthavatIM niruktiM kalpayet | saMjJAM ca
lokasya nAbhidhAvediti | `AtmA', `jIva:' ityevamAdikAM

saMjJA lokasya nAdhyAropayet | abhUtasamAropeNa
astyAtmA zarIrAdivyatirikta

iti nAtIva gacchedityartha: | atha vA-saMjJAM ca lokasya
nAbhidhAvennAtisaret | arthAbhAvAt

saMjJApi nAstIti na kalpayedityartha: | atisaraNam =
atikramaNamityeko'rtha: ||42||

ubhAbhyAmapi iti | abhizabdAdekenApi nAtra niyama: |
dvayorvivRtayo: parizuddhataraM

@095

ubhAbhyAmapi cakSurbhyAM pazyati vyaktadarzanAt |

ubhAbhyAmapi cakSurbhyAM pazyatItyAbhidhArmikA: |
tathA hi-dvayorvivRtayo:

parizuddhataraM darzanaM bhavati | ekasmiMzconmIlite
cakSuSi dvitIye cArdhanimilite dvicandrAdi-

grahaNaM bhavati; naikatarAnyathIbhAvAt |

na cAzrayavicchedAd vicchedaprasaGga:; vijJAnasya
dezApratiSThitatvAd rUpavaditi ||

yadi cakSu: pazyati zRNoti yAvanmano vijAnAti,
kimeSAM prApto viSaya: ?

AhosvidaprApta: ?

cakSu:zrotramano'prAptaviSayam,

tathA hi-dUrAd rUpaM pazyati, akSisthamaJjanaM na
pazyati | dUrAcchabdaM zRNoti,

sati ca prAptaviSayatve divyaM cakSu:zrotramiha manuSyeSu
dhyAyinAM nopajAyeta, ghrANAdivat |

yadyaprAptaviSayaM cakSu:, kasmAnna sarvamaprAptaM
pazyati dUraM tiraskRtaM ca ! kathaM

-------------------

darzanamityuktaM bhavati | naikatarAnyathIbhAvAditi |
unmIlitArdhanimIlitayorakSNore-

katarasyAnyathIbhAvAt | dvayorekatarad yadyanyathIbhavati |
yadi yadunmIlitaM tadardhanimIlitaM kriyate,

sarvanimIlitaM vA; yaccArdhanimIlitaM yadi tat
sarvanimIlitaM kriyeta sarvonmIlitaM vA, tadA

dvicandradarzanaM na bhavati | ato'vagamyate-dvayorapi
cakSuSoratra vijJAnotpattau vyApAro'stIti |

dezApratiSThitatvAd rUpavaditi | viparItadRSTAnta: |
yathA rUpasya dezapratiSThitatvAdA zrayavicchedAd

vicchedo bhavati, naivaM vijJAnasya | na hi vijJAnaM
dezapratiSThitam, kiM tarhi ? dezApratiSThitam;

amUrtatvAt | dezApratiSThitatvAcca
nAzrayavicchedAdvicchedo bhavati |

tathAhi dUrAdrUpaM pazyatIti | yatra rUpaM dRzyate,
na tatra tadgrAhakaM cakSurindriyamasti,

tatra pramANAnupalabhyamAnatvAt,
tatrAvidyamAnadevadattAdivat | yathA cakSu:, evaM
zrotramapi

vaktavyam | itara Aha-`svaviSayadezaprApi cakSu: zrotram;
indriyatvAt, ghrANendriyAdivat |'

anenAnumAnena tatra pramANAnupalabhyamAnatvaM
hetumasiddhaM darzayati | AcArya Aha-sati ca

prAptaviSayatva iti | vistara:-yadi prAptaviSayaM cakSu:
zrotraM kalpyeta, divyaM cakSu:kSotramiha

manuSyeSu dhyAyinAM nopajAyeta | yadi hi
cakSu:zrotramativiprakRSTadezasthaM vyavahitaM ca

kuDyAdibhiryathAyogaM rUpaM zabdaM gRhNIyAd,
evamasya divyatvaM sambhavet, tacca prAptaviSayatve na syAt

| ghrANAdivat | yathA ghrANajihvAkAyA:
prAptaviSayatvAd divyA dhyAyinAM nopajAyeran,

tadvat | anena svaviSayadezaprApitvapakSasya
dharmivizeSaviparyayApakSAlatvaM darzayati |

sambhavaddivyatve hi cakSu:zrotre dharmI |
asambhavaddivyatvabhAvo vizeSaviparyaya: | sa prApnotIti

doSa: | anena doSeNAnanumAnatvAt
tatpramANAnupalabhyamAnatvaM siddhaM vyavasthApayati |
tasmAda-

prAptaviSayaM cakSu: zrotram |

yadyaprAptaviSayaM cakSuriti vistara: |
AsannenAtidUrasthena tiraskRtena vA tulyA tadaprApti-

riti tatra darzanaM prasaJjayati | kimidaM parasya
sAdhanam, uta dUSaNamiti ? yadi tAvadevaM sAdhanam-

`atidUraM tiraskRtaM cakSu:zrotreNa gRhyate,
aprAptatvAt, AsannaviSayavat' iti, tadasAdhanam;

@096

tAvadayaskAnto na sarvamaprAptamaya: karSati !
prAptaviSayatve'pi caitat samAnam | kasmAnna

sarvaM prAptaM pazyatyaJjanaM zalAkAM vA | yathA ca
ghrANAdInAM hi prApto viSayo na tu sarva:,

sahabhUgandhAdyagrahaNAt; evaM cakSuSo'pyaprApta: syAt,
na tu sarva: | manastvarUpitvAt

prAptumevAzaktam |

kecit puna: zrotraM prAptAprAptaviSayaM manyante;
karNAbhyantare'pi zabda zravaNAt |

zeSaM tu ghrANajihvAkAyAkhyam |

trayamanyathA ||43||

prAptaviSayamityartha: | ghrANaM kathaM prAptaviSayam ?
nirucchvAsasya gandhAgrahaNAt |

keyaM prAptirnAma ? nirantarotpatti: |

kiM puna: paramANava: spRzantyanyonyam ? Ahosvinna ? na
spRzantIti

kAzmIrakA: | kiM kAraNam ? yadi tAvat sarvAtmanA
spRzeyurmizrIbhaveyurdravyANi |

athaikadezena, sAvayavA: prasajyeran | niravayavAzca
paramANava: |

kathaM zabdAbhiniSpattirbhavati ? ata eva yadi hi
spRzeyurhasto haste'bhyAhata:

sajyeta, upalazcopale |

-------------------

heto: svayamanizcitvAt, pUrvAbhyupagamavirodhAdvA | atha
dUSaNam-`sarvAprApta-grAhakatvaM

cakSu: zrotralakSaNasya dharmiNa: prasajyate',
tadadUSaNam; anumAnabAdhanAt | katham ? ityAha- kathaM

tAvadayaskAnto na sarvamaprAptamaya: karSatIti |
praznamukhenAyaskAntanidarzanamupanyasya

sarvAprAptagrAhakatvaM cakSu:zrotrasya sAdhayati-na
sarvAprAptagrAhakaM cakSu:zrotram; sarvAprAptagrahaNa-

zaktihInatvAt, ayaskAntavat | ayaskAnto hyaprAptamayo
gRhNAti, karSatItyartha:, na ca sarvamaprAptaM

gRhNAti; tadvaccakSu: zrotram | prAptaviSayatve'pi caitat
samAnamiti | nAtidUratiraskRto

viSayazcakSu:zrotreNa gRhyate; grahaNAyogyatvAt,
samprAptAJjanazalAkAvat | atha vA-na sarvasva-

grAhyagrAhi cakSu:zrotram; indriyasvAbhAvyAt,
ghrANendriyAdivat | ghrANAdInAM hi prApto viSayo na

tu sarva:, sahabhUgandhAdyagrahaNAt | ghrANAdisahabhUni
hi gandharasaspraSTavyAni ghrANAdibhirna gRhyante,

zaktirhIndriyANAmIdRzIti | manastvarUpitvAditi |
prAptatvaM mUrtAnAmeva vyavasthApyeta, nAmUrtA-

nAmiti | mano'prAptaviSayamiti na vicAra: kriyate |

"trayamanyathA" iti | prAptaviSayameva trayamiti
iSTAvadhAraNArthamArambha: | anyathA hi

prAptAprAptaviSayamityapi sambhAvyeta | nirucchvAsasya
gandhAgrahaNAditi | yaducchvAsena sArdhaM bhUtacatuSkaM

tasya gandho ghrANena ghrAyate | vAyau
gandhAntaramutpannamityapare | mizrIbhaveyure-

kadezIbhaveyu: | athaikadezena | kim ? spRzeyuriti vartate
|

kathaM zabdAbhiniSpattiriti | yadi na spRzanti,
anibhaghAte zabdAbhiniSpattirna prApnotItya-

bhiprAya: | ata eveti kAzmIrA: | yadi hi spRzeyurhasto
haste'bhyAhata: sajjeta | jatunIva

jatvantaram | kathaM citaM pratyAhataM na vizIryata iti |
anyonyamaspRzatAM paramANUnAM saGghAta:

@097

kathaM cittaM pratyAhataM na vizIryate ?
vAyudhAtusandhAritatvAt | kazcidvAyudhAtu-

rvikiraNAya pravRtta:, yathA saMvarttanyAm | kazcit
sandhAraNAya, yathA vivarttanyAmiti |

kathamidAnIM nirantaraprAptyA prAptaviSayaM trayamucyate
? tadevaiSA nirantaratvaM yanmadhye nAsti

kiJcit | api khalu saGghAtA: sAvayavatvAt
spRzantItyadoSa: |

evaM ca kRtvA ayamapi grantha upapanno bhavati
vibhASAyAm-"kiM nu spRSTahetukaM

spRSTamutpadyate, AhosvidaspRSTahetukam ?" iti
praznayitvA Aha-"kAraNaM prati |

kadAcit spRSTahetukamaspRSTamutpadyate, yadA vizIryate
| kadAcidaspRSTahetukaM spRSTam, yadA cayaM gacchati |

kadAcit spRSTahetukaM spRSTam, yadA cayavatAM caya: |
kadAcidaspRSTa-

hetukamaspRSTam, yadA vAtAyanaraja:" iti |

yadi paramANava: spRzeyuruttarakSaNAvasthAnaM syAditi
bhadantavasumitra: |

na spRzanti, nirantare tu spRSTasaMjJeti bhadanta: |

bhadantamataM caiSTavyam | anyathA hi sAntarANAM
paramANUnAM zUnyeSvantareSu gati:

kena pratibadhyeta, yata: sapratighA iSyante !

naca paramANubhyo'nye saGghAtA iti | ta eva te saGghAtA:
paramANava: spRzyante

yathA rUpyante |

-------------------

pratyAhata: pANyAdibhi: kathaM na vizIryate |
tadevaiSAM nirantaratvaM yanmadhye nAsti kiJciditi |

AlokAdi madhye nAstIti nirantaratvameSAM vyavasthApyate
| tadeva ca prAptatvam, nAnyatheti |

api khalviti | api cetyartha: | saGghAtA: sAvayavatvAt
spRzantItyadoSa: | yo'sau doSa

ukta:-yadi sarvAtmanA spRzeyurmizrIbhaveyurdravyANi,
athaikadezena sAvayavA: prasajyeranniti |

kAraNaM pratIti | yasya yAdRzaM kAraNaM tasya
tatkAraNaM spRSTamaspRSTaM vA prati | Aha-

kadAciditi | vistara:-spRSTahetukamiti | spRSTamanyonyaM
heturasya spRSTahetukam | evama- spRSTahetukam | yadA

vizIryata iti | tadyathA zuSkA mRccUrNIkriyamANA |
yadA cayaM gacchatIti |

tadyathA himam | taddhi pUrvaM sUkSmaM pazcAnmahad
bhavati | cayavatAM caya iti | tadyathA mRtpiNDadvaya-

sannipAte |

uttarakSaNAvasthAnaM syAditi | utpadya spRSTiyogAt |
nirantare tu spRSTasaMjJeti bhadanta: |

bhadantamataM caiSTavyamiti | vaibhASikamataM
kasmAnnaiSTavyam, nanu
vaibhASikairapyevamuktam-`tadevaiSAM

nirantaratvaM yanmadhye nAsti kiJcid' iti ? astyevam,
sAvakAzaM tu tadvacanam, yat `madhye

nAsti kiJcid' iti bruvANA vaibhASikA madhya AlokAdi
necchanti, anyaparamANu-

pravezAnavakAzaM tu na bruvate | anyathA hi
sAntarANAM paramANUnAM zUnyeSvantareSu gati: kena

pratibadhyeta | gatimata iti vAkyazeSa: |

ayaM cAparo doSa: | na ca paramANubhyo'nye saGghAtA: |
yathA vaibhASikA: kalpayanti |

ta eva te saGghAtA: paramANava: spRzyante yathA
rUpyanta iti | saGghAtA eva, naika ityartha: |

@098

yadi ca paramANordigbhAgabheda: kalpyeta,
spRSTasyAspRSTasya vA sAvayavatvaprasaGga: |

na cet, spRSTasyApyaprasaGga: ||43||

kiM punarebhizcakSurAdibhirAtmaparimANatulyasyArthasya
grahaNaM bhavati, AzuvRttyA

ca parvatAdInAmalAtacakrAdivad ? Ahosvit tulyAtulyasya ?
yAni tAvadetAni prApta-

viSayANyuktAni, ebhi:

tribhirghrANAdibhistulyaviSayagrahaNaM matam |

yAvanto hIndriyaparamANavastAvanto hi viSayaparamANava:
sametya vijJAnaM

janayanti | cakSu:zrotrAbhyAM tvaniyama: |
kadAcidalpIyAMso yadA vAlAgraM pazyati, kadAcit

samA yadA drAkSAphalaM pazyati, kadAcit bhUyAMso
yadA mahAntaM parvataM pazyatyunmiSitamAtreNa |

evaM zrotreNa mazakameghAdizabdaM zravaNe ghoSam |

manastvamUrttivadeveti parimANapariccheda: sampradhAryate ||

kathaM punareSAM cakSurAdIndriyaparamANUnAM
sanniveza: ?

cakSurindriyaparamANavastAvadakSitArakAyAmajAjI-
puSpavadavasthitA: | acchacarmA-

vacchaditAstu na vikIryante | adharauttaryeNa
piNDavadavasthitA ityapare | na cAnyo'nya-

mAvRNvanti; sphaTikavadacchatvAt |

zrotrendriyaparamANavo bhUrjAbhyantarAvasthitA: |

-------------------

yadi ca paramANoriti vistara: | paramANvapariniSpattiM
vaktukAma AcAryo vicArayati-

yadi paramANorekasya pUrvAdidigbhAgabheda: kalpyeta
spRSTasyAnyonyamaspRSTasya vA sAvayavatva-

prasaGga: | na cet | kim ? digbhAgabheda iti vartate |
spRSTasyApyaprasaGga: | kasya ? sAvayavatvasya |

atra sAdhanam-`na niravayava:
paramANurdigbhAgabhedavattvAt, mASarAzivad' iti |
tadetaddigbhAga-

bhedavattvaM necchanti vaibhASikA: | digbhAgabhedo hi
saGghAtarUpANAmeva kalpyate | evaM ca

varNayanti-"dharmataiveyaM yatsapratighAnAM
bhinnadezatvam, teSAM
nairantaryeNAvasthAnAdabhinnadezatvaM

mA bhUditi sAntarANAmapi sapratighatvena gati:
pratibadhyate" iti ||43||

AzuvRttyA ca parvatAdInAmalAtacakrAdivaditi |
AtmaparimANatulyasyaivArthasya grahaNa

iSyamANe kathaM parvatAdInAM mahatAM sakRdiva
grahaNaM lakSyate, na krameNa ? ityAzaGkya yuktiM tathA

grahaNe kathayati-AzuvRttyA cetyAdi |
yathAlAtacakrAdigrahaNaM krameNa vartamAnaM sakRdiva

lakSyate, tathA parvatanadIzabdAdigrahaNamAzuvRttyA
bhavatIti | AhosvittulyAtulyasyeti | drAkSA-

phalAdidarzane tulyasya,
vAlAgraparvatAdidarzane'tulyasyetyabhiprAya: |
unmiSitamAtreNeti | na

kramadarzananyAyena | evaM zrotreNeti vistara: |
kadAcidalpIyAMsa:, yadA mazakazabdaM zRNoti |

kadAcit samA:, yadA zrotraparamANusamapramANaM
kasyacicchabdaM zRNoti | kadAcid bhUyAMsa:,

yadA meghazabdaM zRNotIti |

ajAjIpuSpavadavasthitA: kAlajIrakapuSpavadavasthitA: |
ekatalAvasthitA ityartha: |

@099

ghrANendriyaparamANavo ghATAbhyantare zalAkAvat |

AdyAni trINIndriyANi mAlAvadavasthitAni |

jihvendriyaparamANavo'rdhacandravat | vAlAgramAtraM kila
madhyajihvAyAM jihvendriya-

paramANubhirasphuTam |

kAyendriyaparamANava: kAyavadavasthitA: |

strIndriyaparamANavo bherIkaTAhavat |

puruSendriyaparamANavo'GguSThavat |

tatra cakSurindriyaparamANava: kadAcit sarve sabhAgA
bhavanti, kadAcit tatsabhAgA: |

kadAcideke sabhAgA:, eke tatsabhAgA: | evaM
yAvajjihvendriyaparamANava: | kAyendriya-

paramANavastu sarve sabhAgA na bhavanti |
pradIptanarakAbhyantarAvaruddhAnAmapi hyaparimANA:

kAyendriyaparamANavastatsabhAgA bhavanti | sa kila
vijJAnotpattAvAzrayo vizIryeta |

na caika indriyaparamANurviSayaparamANurvA vijJAnaM
janayati; saJcitAzrayAlambanatvAt

paJcAnAM vijJAnakAyAnAm | ata evAnidarzana:
paramANu:; adRzyatvAt ||

ya ime SaDvijJAnadhAtava uktAzcakSurvijJAnaM
yAvanmanovijJAnam, kimeSAM yathA

viSayo varttamAna: paJcAnAM caramasya trikAla:,
evamAzrayo'pi ? netyAha | kiM tarhi ?

caramasyAzrayo'tIta: paJcAnAM sahajazca tai: ||44||

manovijJAnadhAto: samanantaraniruddhaM mana Azraya: |

atItazceti cazabda: | tatra cakSurvijJAnasya cakSu:
sahaja Azrayo yAvat kAya-

vijJAnasya kAya: | atIta: punareSAmAzrayo mana ityapyete
paJca vijJAnakAyA indriya-

dvayAzrayA: | ata
evocyate-"yazcakSurvijJAnasyAzrayabhAvena
samanantarapratyayabhAvenApi

sa tasya"-iti catuSkoTika: | prathamA koTizcakSu:,
dvitIyA samanantarAtItazcaitasiko

-------------------

bhUrjAbhyantarAvasthitA iti | karNAbhyantare yad
bhUrjapatravarNAkAraM tad bhUrjamiveti bhUrjam |

tadabhyantare'vasthitA: zrotrendriyaparamANava: |
ghATAbhyantare | ghATA = nAsApuTI |
mAlAvadavasthitA-

nIti | maNDalena samapaMktyAvasthitAnIti |

vAlAgramAtraM kileti | AgamasUcanArtha: kilazabda: |
asphuTamavyAptam |

sa kileti | karmasAmarthyAdevAvizaraNaM syAditi
kilazabdena aruciM sUcayati |

saJcitAzrayAlambanatvAditi | saJcitAzrayatvAt,
saJcitAlambanatvAcca |

"caramasyAzrayo'tIta:" iti | atIta evetyavadhAraNam | ata
evocyata iti | yasmAt

paJcavijJAnakAyA indriyadvayAzrayA: |
cakSurAdIndriyAzrayA:, manaindriyAzrayAzca |
tasmAccatuSkoTika

uttiSThate | prathamA koTizcakSuriti | cakSurvijJAnasya
cakSurAzrayabhAvena na samanantarapratyayabhAvena |

na hi cakSuzcittacaittasvabhAvam | "cittacaittA acaramA
utpannA: samanantara:" (abhi^ ko^

2.63) iti ca samanantarapratyayalakSaNam | dvitIyA
koTi:-samanantarAtItazcaitasiko dharmadhAtu: |

@100

dharmadhAtu:, tRtIyA samantarAtItaM mana:, caturthI
uktanirmuktA dharmA: | evaM tAvat

kAyavijJAnasya svamindriyaM vaktavyam |

manovijJAnasya pUrvapAdaka:-yastAvadAzrayabhAvena
samanantarapratyayabhAvenApi sa: |

syAt samanantarapratyayabhAvena nAzrayabhAvena |
samanantarAtItazcaitasiko dharmadhAturiti ||44||

kiM puna: kAraNamubhayAdhInAyAM vijJAnotpattau
cakSurAdaya: evAzrayA ucyante, na

rUpAdaya: ?

tadvikAravikAritvAdAzrayAzcakSurAdaya: |

dhAtava ityadhikAra: | cakSurAdInAM hi vikAreNa
tadvijJAnAnAM vikAro bhavati;

anugrahopaghAtapaTumandatAnuvidhAnAt, na tu rUpAdInAM
vikAreNa tadvikAra: | tasmAt

sAdhIya:-tadadhInatvAt ta evAzrayA:, na rUpAdaya: |

-------------------

tasya samanantarabhAvena nAzrayabhAvena | SaDeva
hyAzrayA vijJAnasyeSyante cakSurAdayo mana: paryantA:,

nAnye | tRtIyA samanantarAtItaM mana: |
ubhayalakSaNayuktatvAt | caturthI uktanirmuktA dharmA: |

koTitrayamuktA viprayuktA asaMskRtAdaya: | evaM
yAvatkAyavijJAnasya svamindriyaM vaktavyamiti |

ya: zrotravijJAnasyAzrayabhAvena
samanantarapratyayabhAvenApi sa tasyeti
catuSkoTika:-prathamA

koTi: zrotram, dvitIyA samanantarAtItazcaitasiko
dharmadhAtu:, tRtIyA samanantarAtItaM mana:,

caturthI koTiruktanirmuktA dharmA iti | evamanyadapi
vaktavyam |

manovijJAnasya pUrvapAdaka iti | yo
manovijJAnasyAzrayabhAvena samanantarapratyayabhAvenApi

sa tasyeti pUrvapAdaka: | yastAvadAzrayabhAvena
samanantarapratyayabhAvenApi sa iti | manastA-

vadavazyamasau samanantarapratyaya: syAt |
samanantarapratyayabhAvena, nAzrayabhAvena |
samanantarAtIta-

zcaitasiko dharmadhAtu:;
acakSurAdyAzrayaSaTsvabhAvatvAt ||44||

"tadvikAravikAritvAt" iti | vistara:-teSAM
cakSurAdInAM vikArastadvikAra:,

tadvikAreNa vikAra: tadvikAravikAra:, sa eSAmastIti
tadvikAravikArINi vijJAnAni, tadbhAva:

tadvikAravikAritvam | tasmAccakSurAdaya evaiSAmAzrayA
ityavadhAryate | anugrahopaghAtapaTu-

mandatAnuvidhAnAditi |
cakSurAdInAmaJjanAdibhiranugraham,
reNvAdibhizcopaghAtaM cakSurAdivijJAnAnya-

nuvidadhate sasukhotpAdAt, sadu:khotpAdAcca yathAkramam |
paTumandatAM ca teSAmanuvidadhate,

paTumandatotpAdAt | ato'vagamyate-cakSurAdivikAreNa
vijJAnavikAro bhavatIti | nanu ca

paTuni rUpe paTu cakSurvijJAnamutpadyamAnaM dRzyate,
mande mandamiti teSAM cakSurAdInAm ? yadyapi

rUpasya paTumandate cakSurvijJAnamanuvidadhIta;
vidhurAvasthayostu cakSUrUpayozcakSuravasthAmeva

cakSurvijJAnamanuvidhatte, na rUpavAsthAm | tathA hi
cakSuSyanugRhIte rUpe copahate tadvItarAgANAM

madhyasthAnAM ca cakSurvijJAnamavikAramutpadyate, na tu
sadu:khamutpadyate | rUpe punaranugRhIte = parityakte,

cakSuSi copahate-kAmalavyAdhinA, timiropaghAtena vA,
pItadarzanaM bhrAntaM kezoNDrukAdidarzanaM

vA pravartate | tathA paTuni rUpe jarayA mande cakSuSi
mandaM cakSurvijJAnamutpadyate | evaM mande rUpe

@101

kiM puna: kAraNam-rUpAdayazca tairvijJAyante
cakSurvijJAnaM cocyate yAvanmano-

vijJAnam, na punA rUpavijJAnaM yAvaddharmavijJAnamiti
? ya ete cakSurAdaya AzrayA:,

eSAm-

ato'sAdhAraNatvAcca vijJAnaM tairnirucyate ||45||

kathamasAdhAraNatvam ? na hi cakSuranyasya
vijJAnasyAzrayIbhavitumutsahate | rUpaM

tu manovijJAnasyAlambanIbhavatyanyacakSurvijJAnasyApIti
| evaM yAvat kAyo veditavya: |

tasmAdAzrayabhAvAdasAdhAraNatvAcca vijJAnaM taireva
nirdizyate, na rUpAdibhi: | yathA

bherIzabdo yavAGkura iti ||

atha yatra kAye sthitazcakSuSA rUpANi pazyati, kiM
tAni kAyacakSUrUpavijJAnA-

nyekabhUmikAnyeva bhavanti ? AhosvidanyabhUmikAnyapi ?

Aha-sarveSAM bheda: | kAmadhAtUpapannasya svena
cakSuSA svAni rUpANi pazyata:

sarvaM svabhUmikaM bhavati | tasyaiva svAni rUpANi
prathamadhyAnacakSuSA pazyata: kAyarUpe

svabhUmike vijJAnacakSuSi tadbhUmike |
prathamadhyAnabhUmIni pazyato rUpANi trINyapi

tadbhUmikAni | dvitIyadhyAnacakSuSA svAni rUpANi
pazyata: kAyarUpe svabhUmike

cakSustadbhUmikaM vijJAnaM prathamadhyAnabhUmikam |
prathamadhyAnabhUmIni pazyato vijJAnarUpe

-------------------

cakSuryadyatipaTu bhavet paTu cakSurvijJAnamutpadyate |
tathA hi jAtisvabhAvena paTuni gRdhracakSuSi

mande'pi zavarUpe'nekayojanaviprakRSTe'pi
cakSurvijJAnamutpadyate | ityevaM zrotrAdInyapi yojyAni
|

"ato'sAdhAraNatvAcca" iti | ata AzrayabhAvAt,
asAdhAraNatvAcca | AzrayabhAvo

vyAkhyAta iti na taM pratyAdriyate | asAdhAraNatvameva tu
vyAcakSANa Aha-kathamasAdhAraNatva-

mityadi | anyacakSurvijJAnasyApIti |
anyasantAnavijJAnasyApItyartha: | taireva nirdizyata iti

cakSurAdibhi: | cakSurvijJAnaM yAvanmanovijJAnam | na
rUpAdibhi: | rUpavijJAnaM yAvaddharmavijJAnam |

yathA bherIzabdo yavAGkura iti | asAdhAraNatvAt
tAbhyAM bherIyavAbhyAm | yathA nirdezo loke

bherIzabdo yavAGkura iti | na tu daNDazabda:
kSetrAGkura iti vA | daNDo hi paTahAdizabdasyApi

kAraNIbhavet, kSetraM ca zAligodhUmAGkurasyApi-iti
sAdhAraNatvAnna tAbhyAM nirdeza: kriyate |

asAdhAraNAbhyAM tu bherIyavAbhyAM nirdeza: |
tadvadihApi draSTavyam |

api khalu cakSureva vijJAnam, ubhayo: sattvasaMkhyAtatvAt;
rUpaM tvasattvasaMkhyAtamapi |

cakSuSA vijJAnam cakSurvijJAnam; tasya kAraNabhAvAt
| cakSuSe vijJAnaM cakSurvijJAnam;

sukhadu:khavedanAsamprayuktasya vijJAnasya
cakSuranugrahopaghAtapravRttatvAt | cakSuSo vijJAnaM

cakSurvijJAnam; asAdhAraNatvena tata: pravRtte: |
cakSuSo vijJAnaM cakSurvijJAnam; sattvasaGkhyAtasyaiva

svAmibhAvAt | cakSuSi vijJAnaM cakSurvijJAnam;
tatsamprayoginyA: sukhAyA du:khAyA vA vedanAyA:

cakSuSyeva paricchidyamAnatvAt | evaM zrotrAdiSu yojyam
| tadevaM cakSurAdibhireva vijJAnanirdezo

yujyate, na rUpAdibhi: |

@102

tadbhUmike kAya:
kAmAvacarAzcakSurdvitIyadhyAnabhUmikam |
dvitIyadhyAnabhUmIni pazyata-

zcakSUrUpe tadbhUmike kAya: kAmAvacaro vijJAnaM
prathamabhUmikam | evaM tRtIyacaturtha-

dhyAnabhUmikena cakSuSA tadbhUmikAdharabhUmikAni
rUpANi pazyato yojayitavyam |

prathamadhyAnopapannasya svena cakSuSA svAni rUpANi
pazyata: sarvaM svabhUmika-

madharANi pazyata: trayaM svabhUmikam |
dvitIyadhyAnacakSuSA svAni rUpANi pazyatastrayaM

svabhUmikaM cakSustadbhUmikam | kAmAvacarANi pazyata:
kAyavijJAne svabhUmike

rUpANyadharANi cakSustadbhUmikam |
dvitIyadhyAnabhUmIni pazyatazcakSUrUpe tadbhUmike |
zeSaM

svabhUmikam |

evaM tRtIyAdidhyAnacakSuSA yojyam |
dvitIyAdidhyAnopapannasya svaparacakSubhyAM

svaparabhUmikAni rUpANi pazyato yathAyogaM yojayitavyam
||45||

ayaM tu niyama:-

na kAyasyAdharaM cakSu:,

paJcabhUmikAni hi kAyacakSUrUpANi kAmAvacarANi
yAvaccaturthadhyAnabhUmikAni |

dvibhUmikaM cakSurvijJAnam-kAmAvacaram,
prathamadhyAnabhUmikaM ca | tatra yadbhUmika:

kAyastadbhUmikaM cakSu:, UrdhvabhUmikaM vA
cakSurbhavati na tvadharabhUmikam | yadbhUmikaM

cakSustadbhUmikam, adharabhUmikaM vA rUpaM viSayo
bhavati |

UrdhvaM rUpaM na cakSuSa: |

na hi kadAcidUrdhvabhUmikaM rUpamadhobhUmikena cakSuSA
draSTuM zakyate |

vijJAnaM ca,

-------------------

evaM tRtIyacaturthadhyAnabhUmikena cakSuSA
tadbhUmikAdharabhUmikAni rUpANi pazyato

yojayitavyamiti | tasyaiva kAmadhAtUpapannasya yojayitavyam |
evaM tRtIyAdidhyAnacakSuSA

yojyamiti | tasyaiva prathamadhyAnopapannasya
tRtIyacaturthadhyAnacakSuSA pazyato yojyam ||45||

"na kAyasyAdharaM cakSu:" iti | adharabhUmikamityartha: |
svabhUmikamUrdhvabhUmikaM

cAbhyanujJAtaM bhavati | paJcabhUmikAni hi
kAyacakSurUpANi | kAya: = zarIram | etAni kAyAdIni

paJcabhUmikAni | kAmAvacarANi prathamadhyAnabhUmikAni
yAvaccaturthadhyAnabhUmikAni | ArUpya-

dhAtAvabhAvAt | dvibhUmikaM cakSurvijJAnamiti |
kAmAvacaraM prathamadhyAnabhUmikaM ca | taryorvitarka-

vicArasadbhAvAt, cakSurvijJAnasya cAvazyaM
savitarkavicAratvAt |

"Urdhva rUpaM na cakSuSa:" iti | nordhvabhUmikaM rUpaM
cakSuSo viSayo bhavati; Urdhva-

bhUmikasya rUpasya sUkSmatvAt |
svabhUmikamadharabhUmikaM cAbhyanujJAtaM bhavati |

"vijJAnaM ca" | kim ? UrdhvaM na cakSuSa iti prakRtam |
kAmAvacarasya cakSuSo'dhara-

bhUmikasya prathamadhyAnabhUmikaM cakSurvijJAnaM na
bhavati | svabhUmikamadharabhUmikaM vAbhyanujJAtaM
bhavati |

kAmAvacarasya cakSuSa: svabhUmikaM kAmAvacarameva
cakSurvijJAnaM bhavati | prathamadhyAnabhUmikasya

@103

UrdhvaM na cakSuSo rUpavat |

asya rUpaM tu kAyasyobhe ca sarvata: ||46||

asyetyanantaroktasya cakSurvijJAnasya rUpaM sarvato
viSaya:-Urdhvam, adha:,

svabhUmau ca | kAyasya cobhe rUpavijJAne sarvato bhavata:
||46||

yathA cedaM cakSuruktaM visteraNa veditavyam,

tathA zrotraM

"na kAyasyAdharaM zrotramUrdhvaM zabdo na ca zrute: |

vijJAnaM cAsya zabdastu kAyasyobhe ca sarvata: ||"

iti vistareNa yojyam ||

-------------------

cakSuSa: prathamadhyAna bhUmikameva cakSurvijJAnaM
bhavati, kAmAvacaraM tu cakSurvijJAnamasya na bhavati |

nanu coktam-adharabhUmikamabhyanujJAtamiti ?
satyamuktametat; kintu asatyAtmIye'dhara-

bhUmikamiSyate, na satIti |
dvitIyatRtIyacaturthadhyAnacakSuSo hyasati AtmIye
prathamadhyAnabhUmika-

mevAdharaM cakSurvijJAnaM bhavati, na tu kAmAvacaram;
paramanihInatvAt | sambhavatastvevamuktam-

adharabhUmikamabhyanujJAtamiti |

asyetyanantaroktasya cakSurvijJAnasyeti |
cakSurvijJAnajAte: | rUpaM sarvato viSaya: |

sambhavatastu yojyam, kAmAvacarasya cakSurvijJAnasya
svabhUmikameva rUpam, prathamadhyAnabhUmikasya

tu prathamadhyAnabhUmikacakSurAzrayasya cakSurvijJAnasya
svabhUmikamadharabhUmikamUrdhvabhUmikaM ca rUpaM

viSaya:, caturthadhyAnabhUmikacakSurAzrayasya tu
caturthadhyAnabhUmikaM rUpam, tatazcAdharabhUmikaM
sarvaM

viSaya: | evaM yAvad
dvitIyadhyAnabhUmikacakSurAzrayasya
dvitIyadhyAnabhUmikam, tatazcAdharabhUmikaM

rUpaM viSaya: | evaM cakSurvijJAnajAterUrdhvamadha:
svabhUmau ca rUpaM viSayo bhavati | kAyasya cobhe

rUpavijJAne sarvato bhavata iti | kAmAvacarasya kAyasya
zarIrasya svabhUmikordhva-bhUmike

rUpavijJAne bhavata: | prathamadhyAnabhUmikasya kAyasya
prathamadhyAnabhh#mikameva vijJAnam | rUpaM tu

svordhvAdharabhUmikam, yathA-svAzrayaM cakSu: |
dvitIyAdidhyAnabhUmikasya kAyasya vijJAna-

madharabhUmikameva | prathamadhyAnabhUmikamevetyartha: |
rUpaM tu dvitIyatRtIyadhyAnabhUmikasya kAyasya

svordhvAdarabhUmikam, yathA-svAzrayaM cakSu: |
caturthadhyAnabhUmikasya kAyasya rUpaM svAdhara-

bhUmikam; tata UrdhvaM rUpAbhAvAt ||46||

"tathA zrotram" iti | yathA cakSuruktaM tathA zrotraM
vyAkhyAtavyam | kathamiti ? atha

yatra kAye sthita: zrotreNa zabdAn zRNoti, kiM tAni
kAyazrotrazabdavijJAnAnyekabhUmikAnyeva

bhavanti ? AhosvidanyabhUmikAnyapi ? Aha-sarveSAM bheda:
| kAmadhAtUpapannasya svena zrotreNa

svAn zabdAn zRNvata: sarvaM svabhUmikaM bhavatIti
vistareNAnayA dizA grantho vaktavyo yAvadayaM

tu niyama:-

na kAyasyAdharaM zrotramUrdhvaM zabdo na ca zrute: |

vijJAnaM cAsya zabdastu kAyasyobhe ca sarvata: ||

@104

trayANAM tu sarvameva svabhUmikam |

ghrANajihvAkAyadhAtUnAM kAyaviSayavijJAnAni
svabhUmikAnyeva-ityutsarga-

vizeSeNa kRtvA punarvizeSaNArthamapavAda Arabhyate-

kAyavijJAnamadharasvabhUmi,

kAya:, kAyadhAtu:, spraSTavyaM ca svabhUmikAnyeva
nityaM bhavanti | kAyavijJAnaM

tu keSAJcit, svabhUmikam, yathA
kAmadhAtuprathamadhyAnopapannAnAm | keSAJcida-

dharabhUmikam, yathA dvitIyAdidhyAnopapannAnAmiti |

aniyataM mana: ||47||

kadAcit kAyamanovijJAnadharmai: samAnabhUmikaM mano
bhavati, kadAcidU-

rdhvAdhobhUmikam | paJcabhUmike'pi kAye sarvabhUmikAni
mana AdIni bhavanti upapattikAle

samApattikAle yathAyogamiti visteraNa samApattinirdeze
kozasthAna etadAkhyAyiSyate |

atibahugrandhabhAraparihArArthaM tu nedAnIM
punarAkhyAyate, alpaM ca prayojanam, mahAMzca zrama

iti ||47||

samApta AnuSaGgika: prasaGga: ||

-------------------

iti visteraNa yojyam | kathamiti ? na kAyasyAdharaM zrotram
| paJcabhUmikA hi

kAyazrotrazabdA: kAmAvacarA
yAvaccaturthadhyAnabhUmikA: | dvibhUmikaM
zrotravijJAnam-

kAmAvacaram, prathamadhyAnabhUmikaM ca | tatra yadbhUmika:
kAyastadbhUmikamUrdhvabhUmikaM vA zrotraM

tadbhUmiko'dharabhUmiko vAsya zabdo viSayo bhavati |
UrdhvaM zabdo na ca zrute: | na hi

kadAcidUrdhvabhUmika: zabdo'dharabhUmikena zrotreNa
zrotuM zakyate | vijJAnaM ca | UrdhvaM na zrotrasya

zabdavat | asya zabdastu kAyasyobhe ca sarvata: |
asyetyanantaroktasya zrotravijJAnasya zabda:

sarvato viSaya:-Urdhvam, adha:, svabhUmau ca | kAyasya cobhe
zabdavijJAne sarvato bhavata iti |

"aniyataM mana:" iti | yathA cakSu: zrotraM vA
niyamitam-`na kAyasyAdharaM cakSu:

zrotraM vA' ityevamAdinA, naivaM niyamitaM mana: | ata
evAha-paJcabhUmike'pi kAye sarvabhUmikAni

mana AdIni bhavantIti | manodharmamanovijJAnAni
sarvabhUmikAni kAmAvacarANi yAvadbhAvAgri-

kANi | tadyathA-kAmadhAtUpapanno yadi
kAmAvacarAnmanaso'nantaraM kAmAvacarameva kAmAvacara-

dharmAlambanaM manovijJAnamutpAdayati, sarvANi kAmA
vacarANi | yadi prathamadhyAnabhUmikAd

yAvadbhavAgrabhUmikAdupapattikAle samApattikAle vA
sambhavata: kAmAvacaraM tathaiva manovijJAna-

mutpAdayati manastatastyam, zeSANi kAmAvacarANi | atha
tatraiva tadvijJAnamutpAdayati dharmA-

stvAlambanaM prathamadhyAnabhUmikA
yAvadbhavAgrabhUmikA:, dharmAstatastyA: zeSANi
pUrvavat | evaM

prathamadhyAnopapanno yAvadbhavAgropapanno yathAyogaM
vaktavya: |

samApta AnuSaGgika: prasaGga iti | "cakSuzca
dharmadhAtozca pradezo dRSTi:" (abhi^ ko^ 1.41)

ityetadAdhikArikam | atha "yatra kAye sthitazcakSuSA
rUpANi pazyati"

ityevamAdirayamAnuSaGgika: prasaGga:;
darzanasambandhAdAgatatvAt ||47||

@105

idamidAnIM vicAryate-aSTAdazAnAM dhAtUnAM
SaNNAM ca vijJAnAnAM ka: kena

vijJeya: ? Aha-

paJca bAhyA dvivijJeyA:,

rUpazabdagandharasaspraSTavyadhAtavo yathAsaGkhyaM
cakSu: zrotraghrANajihvAkAyavijJAnaira-

nubhUtA manovijJAnena vijJAyante | evamete pratyekaM
dvAbhyAM vijJAnAbhyAM vijJeyA bhavanti |

zeSAstrayodaza dhAtava: paJcAnAM
vijJAnakAyAnAmaviSayatvAdekena manovijJAnena

vijJeyA ityAkhyAtaM bhavati ||

eSAmaSTAdazAnAM dhAtUnAM madhye kati nityA: ?
katyanityA: ? na kazcit

sakalo'sti nityo dhAtu:, api tu-

nityA dharmA asaMskRtA: |

tena dharmadhAtvekadezo nitya:, zeSA anityA: ||
katIndriyam, kati nendriyam ?

dharmArdha indriyaM ye ca dvAdazAdhyAtmikA: smRtA:
||48||

dvAviMzatirindriyANyuktAni sUtre-cakSurindriyam,
zrotrendriyam, ghrANendriyam,

jihvendriyam, kAyendriyam, mana indriyam, strIndriyam,
puruSendriyam, jIvitendriyam,

sukhendriyam, du:khendriyam, saumanasyendriyam,
daurmanasyendriyam, upekSendriyam, zraddhendriyam,

vIryendriyam, smRtIndriyam, samAdhIndriyam, prajJendriyam,
anAjJAtamAjJAsyAmIndriyam,

AjJendriyam, AjJAtAvIndriyamiti |

-------------------

"paJca bAhyA dvivijJeyA:" iti | paJcagrahaNaM
dharmadhAtunirAkaraNArtham | bAhyagrahaNaM

cakSurAdinirAsArtham | bAhya eva paJca dvivijJeyA
ityavadhAraNAdanye trayodaza dhAtava ekavijJAna-

vijJeyA iti siddham; paJcavijJAnakAyAnAmaviSayatvAt |

"nityA dharmA asaMskRtA:" iti | asaMskRtA eva nityA
ityavadhAraNam | adhva-

saJcArAbhAvAnnityA: |

"dharmArdha indriyaM ye ca dvAdazAdhyAtmikA: smRtA:"
iti | dhAtava ityadhikAra: |

dvAviMzatirindriyANyuktAni sUtra iti | "atha jAtizroNo
brAhmaNo yena bhagavAMstenopasaMkrAnta: |

upasaMkramya bhagavatA sArdhaM sammukhaM sammodanIM
saMraJjanIM vividhAM kathAM vyatisAryaikAnte
nyaSIdat |

ekAntaniSaNNo jAti zroNo brAhmaNo
bhagavantamidamavocat-indriyANIndriyANIti bho gautama

ucyante, kati bho gautama indriyANi ? kiyatA cendriyANAM
saMgraho bhavati ? dvAviMzatirimAni

brAhmaNa indriyANi | katamAni dvaviMzati: ?
cakSurindriyam, zrotrendriyam, ghrANendriyam, jihvendriyam,

kAyendriyam, mana indriyam, strIndriyam, puruSendriyam,
jIvitendriyam, sukhendriyam, du:khendriyam,

saumanasyendriyam, daurmanasyendriyam, upekSendriyam,
zraddhendriyam, vIryendriyam, smRtIndriyam,

samAdhIndriyam, prajJendriyam,
anAjJAtamAjJAsyAmIndriyam, AjJendriyam,
AjJAtAvIndriyam-

@106

AbhidhArmikAstu SaDAyatanavyavasthAnamAdRtya
jIvitendriyAnantaraM mana indriya

paThanti; sAlambanatvAt | tatra dharmArdha
jIvitendriyAdInyekAdazendriyANi trayANAM ca

bhAga:; dharmadhAtupradezatvAt |
dvAdazAnAmAdhyAtmikAnAM cakSurAdaya: paJca
svanAmoktA:,

sapta cittadhAtavo mana indriyaM strIpuruSendriyaM
kAyadhAtupradeza iti pazcAd vakSyati | zeSA:

paJca dhAtavo dharmadhAtupradezazca nendriyamiti siddham ||

abhidharmakozabhASye dhAtunirdezo nAma

prathamaM kozasthAnaM samAptamiti ||

-------------------

itImAni brAhmaNa dvAviMzatirindriyANi | iyatA
indriyANAmindriyasaMgraho bhavati | atha jAtizroNo

brAhmaNo bhagavato bhASitamabhinandyAnumodya
bhagavato'ntikAt prakrAnta:" ( ) iti |

dharmArdha iti dharmadhAtvekadeza ityartha: | dharmArdhamiti
napuMsakanirdezena kecit paThanti |

teSAM pAThe ardhadharma iti samapravibhAga: prApnoti;
"ardhaM napuMsakam" (pA^ sU^ 2.2.2) iti

lakSaNAt, ardhapippalIti yathA | atha
napuMsakaliGgo'pyardhazabda ekadezArthe vartate, tadaivaM

samAsa: kriyate-dharmazcAsAvardhaM ca dharmArdham, dharme
vArdhaM dharmArdhamiti |

AbhidharmikAstu SaDAyatanavyavasthAmanAdRtyeti |
cakSurAyatanaM yAvatkAyAyatanaM

mana Ayatanamiti SaDAyatanamiti SaDAyatanavyavasthAM
yuktarUpAmanAdRtya | jIvitendriyAnantaraM

mana indriyam paThanti; sAlambanatvAt | vedanendriyAdIni hi
sAlambanAni anantaraM paThanti |

jIvitendriyAdInyekAdazeti | jIvitendriyam,
vedanendriyANi paJca, zraddhAdIni ceti | trayANAM

ca bhAga iti | AjJAsyAmIndriyAdInAM
navadravyAtmakAnAM mana indriyaM muktvAnyAnyaSTau
dravyANi

dharmadhAtvekadeza: | cakSurAdaya: paJca svanAmoktA iti |
paJca cakSurAdayo dhAtava: paJcendriyANi |

cakSurindriyaM yAvat kAyendriyam | strIpuruSendriye ca
kAyendriyaikadeza evetipaJca cakSurAdidhAtava:

saptendriyANi bhavanti | sapta cittadhAtavo mana indriyamiti
| evaM dvAdazAdhyAtmikA dhAtavo'STA-

vindriyANi bhavantIti | dvAdazAdhyAtmikA dhAtava eva
dharmArdha eva cendriyamityavadhAraNAt |

paJca dhAtavo rUpAdaya: | tadanyadharmadhAtupradezo
nendriyamiti siddham ||48||

AcAryayazomitrakRtau
sphuTArthAyAmabhidharmakozavyAkhyAyAM

dhAtunirdezo nAma prathamaM kozasthAnam ||

@107

namo buddhAya

dvitIyaM kozasthAnam

(indriyanirdeza:)

uktAnIndriyANi | ka: punarindriyArtha: ? "idi
paramaizvarye" (mA^ dhA^, 1.64),

tasya indantIti indriyANi | ata AdhipatyArtha indriyArtha:
|

kasya caiSAM kvAdhipatyam ?

caturSvartheSu paJcAnAmAdhipatyaM,

cakSu: zrotrayostAvat pratyekaM caturSvartheSvAdhipatyam;
AtmabhAvazobhAyA-

mandhabadhirayorakAntarUpatvAt | AtmabhAvaparikarSaNe
dRSTvA zrutvA ca viSamaparivarjanAt |

cakSu: zrotravijJAnayo: sasamprayogayorupattau |
rUpadarzanazabda zravaNayozcAsAdhAraNakAraNatve |

ghrANajihvAkAyAnAmAtmabhAvazobhAyAM pUrvavat;
AtmabhAvaparikarSaNe tai: kavalI-

-------------------

sphuTArthavyAkhyAyAM

dvitIyaM kozasthAnam

uktAnIndriyANIti | prathamasya dvitIyasya ca
kozasthAnasya sambandhopanipAtatAM

darzayannAha-uktAnIndriyANIti |
prathamakozasthAnAvasAne yasmAt `dharmArdha indriyam'

(abhi^ 1.48) ityuktam, tasmAdidamAyAtamiti sambandha: |

ka: punarindriyArtha iti | vaiyAkaraNainyathA
indriyazabdArthavyutpatti: kRtetyata: praznayati-

ka: punarindriyArtha iti | "idi paramaizvarye" (mA^ dhA^
1.64) iti paThyate, tasya

dhAtorindantItIndriyANIti rUpaM draSTavyam | kathaM
kRtvA ? indantIti indrANi, rapratyaya auNAdika:

indrANyevendriyANIti svArthe ghastaddhita: | atha
vA-`indatItIndrayam | bahutvAttu bahuvacanena

kRto nirdeza:-indantItIndriyANIti | tasmAt indatItyasya
zabdasya indriyamityAdeza: | katham ?

avarNasya rabhAva:, tizabdasya ceyAdeza: | tena nairuktena
vidhAnenendriyam' iti bhavati | tad

yathA-kuJjara iti | vaiyAkaraNairhi kuJjo'syAstIti
kuJjara iti matvarthIyena kuJjarazabdo

vyutpAdyate | nairuktaistu tadanAdRtya "kuJjara:
kuJjacAritvAt" ( ) iti nairuktena nyAyena

sAdhyate | tadvadihApi draSTavyam | yadi vaiyAkaraNanayena
(pA^ 5.2.93) `indriyasya

liGgamindriyamiti vyutpAdyeta, AdhipatyArtha indriyArtho
hIyeta | AdhipatyArthazceSyate |

tasmAditthamindriyazabdasya vyutpattirnaiSTavyeti |

dRSTvA zrutvA ca viSamaparivarjanAditi | dRSTvA
zvabhrAdi, zrutvA ca vyAghrAdi rutaM zvabhrAdi-

vyAghrAdirutaviSamaparivarjanAt | sasamprayogayoriti
sacaitasikayo: | rUpadarzanazabda zravaNayo zceti |

"cakSu: pazyati, zrotraM zRNoti" ( ) iti
vaibhASikANAM siddhAnta: | tenAlocana-

vizeSalakSaNayordarzana
zravaNayorasAdhAraNakAraNatve
cakSu:zrotrayorAdhipatyam |

@108

kArAhAraparibhogAt | ghrANAdivijJAnAnAM
sasamprayogANAmutpattau | gandhaghrANarasA-

svAdanaspraSTavyasparzanAnAM cAsAdhAraNakAraNatva
iti |

dvayo: kila |

caturNNAM,

strI-puruSa-jIvita-mana indriyANAM dvayorarthayo:
pratyekamAdhipatyam | strIpuruSe-

ndriyayostAvat sattvabhedavikalpayo: | tatra
sattvabheda:-strI, puruSa iti | sattvavikalpa:

stanAdisaMsthAnasvarAcArAnyathAtvam |

saMklezavyavadAnayorityapare | tathA
hi-tadviyuktavikalAnAM SaNDhapaNDako-

-------------------

AtmabhAvazobhAyAM pUrvavaditi | aghrANAdInAM
sattvAnAmakAntarUpatvAd, akAntAtma-

bhAvatvAdityartha: | tai: kavalIkArAhAraparibhogAditi |
tai: ghrANAdibhistatparibhogAditi | kathaM

gandhasya kavalIkArAhAratvam ? nAsikayA
gandhagrAsavyavacchedena kavalIkaraNAt | kathaM

spraSTavyasya kavalIkArAhAratvam ? kAyena
snAnAbhyaGgAdikaspraSTavyasya romakUpamukhagrAsavya-

vacchedena kavalIkaraNAt |

"dvayo: kila" iti | kilazabda: paramatadyotane | svamatamasya
pazcAd vakSyate | `dvayo:'

iti pratyekamabhisambandha: |

sattvabheda: strI puruSa iti | `strI' ityeko nikAyasabhAga:
`puruSa' ityapara:, tayorbheda: |

sattvavikalpa iti | stanAde: saMsthAnasya svarasyAcArasya
cAnyathAtvaM vizeSa ityartha: |

saMklezavyavadAnayorityapare iti pUrvAcArya:, na
sattvabhedavikalpayo:, antareNApi

puruSendriyaM rUpAvacarANAM vikalpasiddhe: |
vikalpakRtazca sattvabheda ityabhiprAya: | tadviyukta-

vikalAnAmiti | viyuktAzca te vikalAzca viyuktavikalA:,
tAbhyAM strIpuruSendriyAbhyAM

viyuktavikalA: tadviyuktavikalA: | ke ?
SaNDhapaNDakobhayavyaJjanA: | tadviyuktA:
SaNDhapaNDakA:;

teSAM strIpuruSendriyAbhAvAt | SaNDhapaNDakAnAM
puna: ko vizeSa: ? SaNDhakA: svabhAvato

ni:strIpuruSendriyA:, paNDakA upakrameNopahatendriyA: |
vinayetu paNDakA eva paJca paThyante-

1. prakRtipaNDaka:, 2. IrSyApaNDaka:, 3.
pakSapaNDaka:, 4. AsekapaNDaka:, 5. lUnapaNDakazceti |

tatra prakRtipaNDaka SaNDha ihAbhipreta: | yasya hi
prakRtyA vyaJjanaM nAsti sa prakRtipaNDaka: |

zeSA iha paNDakA iSyante | lUnapaNDako hi
tAvadindriyacchedAdindriyavikala iti sphuTa

eSa: | pakSapaNDakAdayastvindriyAkarmaNyatvena tadvikalA
eva | indriyakarmaNyatvakAle'pi

tadvikalA iti vyavasthApyanta eva; tadindriyakarmaNyatvasya
puruSasukhavizeSAjanakatvAt,

prasavAjanakatvAcca |
indriyasadbhAvAzaGkAnivRttyarthameva ceha
SaNDhapaNDakA iti pRthak pATha:;

anyathA hi vinayavadihApyabhidharme `paNDakA:' ityeva
paThyeran | ubhayavyaJjanAstadvikalA:;

sthAnabhraMzavaikalyAd, alpasukhahetutvavaikalyAcca |

apare vyAcakSate-`tadviyuktA: SaNDhA:, tadvikalA:
paNDakA:; upakramavaikalyAt |

ubhayavyaJjanAzca tadvikalA:; sthAnabhraMzavaikalyAd,
alpasukhahetutvavaikalyAcca' iti |

@109

bhayavyaJjanAnAmasaMvarAnantaryakuzalamUlasamucchedA na
bhavanti, saMvaraphalaprAptivairAgyANi

ceti |

jIvitendriyasya nikAyasabhAgasambandhasAdhAraNayo: |

mana indriyasya punarbhavasambandhavazibhAvAnuvarttanayo: |

tatra punarbhavasambandhe yathoktam-"gandharvasya tasmin samaye
dvayozcittayoranyatarA-

nyataracittaM sammukhIbhUtaM bhavati-anunayasahagataM vA,
pratighasahagataM vA" ( )

iti |

vazibhAvAnuvarttane yathoktam-"cittenAyaM loko nIyate" ( )
iti

vistara: |

yat puna: sukhAdIndriyapaJcakam, yAni cASTau
zraddhAdIni, teSAM

paJcakASTAnAM saMklezavyavadAnayo: ||1||

AdhipatyaM yathAkramaM paJcAnAM sukhAdInAM
saMkleze; rAgAdInAM tadanuzAyitvAt |

-------------------

teSAma saMvarAdIni na bhavanti; "nRNAmasaMvaro hitvA
SaNDhapaNDadvidhAkRtIn" (abhi^ 4.44) | AnantaryaM

SaNDhAdInAM tu neSyate; "alpopakArAlajjitvAt" (abhi^
4.79),

"chinatti strIpumAn dRSTicarita:" (abhi^ 4.81) iti vacanAt
| strIpuruSANAM tu tAni

bhavanti | ata: saMkleze AdhipatyaM strIpuruSendriyayo: |
saMvaraphalaprAptivairAgyANi ceti |

saMvarastrividha:-prAtimokSasaMvara:, dhyAnasaMvara:,
anAsravasaMvarazceti | teSAmeko'pi saMvaro na

bhavati, kimaGga sarva:; "saMvaro'pyevam" (abhi^ 4.44) iti
vacanAt ! ata eva ca

srota ApattyAdiphalaprApti: | kAmAdivairAgyaM ca teSAM
na sambhavati | strIpuruSANAM tu bhavatIti,

ato vyavadAne'pi strIpuruSendriyayorAdhipatyamiti |

nikAyasabhAgasambandhasandhAraNayoriti | jIvitendriyasya
nikAyasabhAgotpattau nikAya-

sabhAgasambandhe tasyAdhipatyaM vyavasthApyate,
nikAyasabhAgasandhAraNe cAdhipatyam; jIvitendriya-

vazena tadUrdhvamavasthAnAt | mana indriyasya
punarbhavasambandha iti | kliSTena punarbhavasambandhAt |

jIvitendriyAdasya ko vizeSa: ? jIvitendriyasya antarAbhava
eva sambandhanam, mana indriyasya

tUpapattibhave'pi | samAnakAlaM ca jIvitendriyaM
nikAyasabhAgena tatsambandhanaM karoti, mana indriyaM

tu bhinnakAlamapi punarbhave tatsambandhanaM karoti |
vazibhAvAnuvartana iti | cittasya

vazibhAvamanuvartate loko dharmo vA | yathoktam-`cittenAyaM
loko nIyate' iti vistara: |

gAthAyAmapyuktam-

"cittane nIyate loka:, cittena parikRSyate |

ekadharmasya cittasya sarvadharmA vazAnugA: ||"

(saM^ ni^ 1.227) iti |

rAgAdInAM tadanuzAyitvAditi | teSu sukhAdiSu
anuzAyituM zIlameSAm-Alambanata:,

@110

zraddhAdInAM vyavadAne | tairhi vyavadAyate |
vyavadAne'pi sukhAdInAmAdhipapatyamityapare |

"yasmAt sukhitasya cittaM samAdhIyate" ( ) ityuktaM sUtre
|

du:khopaniSacchraddhASaNnaiSkramyAzritA: saumanasyAdaya
iti vaibhASikA: |

apare punarAhu:-naivam; cakSu:
zrotrAbhyAmAtmabhAvaparikarSaNaM vijJAya viSama-

parihArAt | vijJAne tu tayorAdhipatyam | nApi
vijJAnAdanyarUpadarzanaM zabda zravaNaM vA'sti;

yatastayorasAdhAraNakAraNatve pRthagAdhipatyaM yujyeta |
tasmAnnaivameSAmindriyatvam ||1||

kathaM tarhi ?

svArthopalabdhyAdhipatyAt sarvasya ca SaDindriyam |

cakSurAdInAM paJcAnAM svasya
svasyArthasyopalabdhAvAdhipatyam | manasa: puna:

-------------------

samprayogato vA | ta ime tadanuzAyino rAgAdaya:,
tadbhAvastadanuzAyitvam, tasmAditi |

yathoktam-"sukhAyAM vedanAyAM rAgo'nuzete, du:khAyAM
dveSa:, adu:khAsukhAyAM moha:"

( ) iti | tairhi vyavadAyata iti | tairvizudhyatItyartha: |
tadeva klezavizuddhAveSAM

zraddhAdInAmAdhipatyamuktaM bhavati | vyavadAne'pi
sukhAdInAmAdhipatyamityapare iti | na kevalaM

saMkleze sukhAdInAmAdhipatyam, kiM tarhi ?
vyavadAne'pi-iti apizabdasyArtha: | AbhidharmikA:

kecidevamAhu: | "vyavadAne'pi teSAmAdhipatyamasti" ( )
ityAgamamAnayanti | yasmAt

`sukhitasya cittaM samAdhIyate' ityuktaM sUtre |
du:khopaniSacchuddhA | du:khamupaniSadasyA: | seyaM

zraddhA du:khahetuketyartha: | du:khe sati kasyacid dharme
ratnatraye vA zraddhA jAyate, pravrajyAM

vAbhilaSati | SaNNaiSkramyAzritA: saumanasyAdaya iti |
SaNNaiSkramyAzritAni saumanasyAni,

SaNNaiSkramyAzritAni daurmanasyAni,
SaNNaiSkramyAzritA: upekSA: | naiSkramyam = sAsrava:,
anAsravo

mArga: | dhAto: saMsArAd vA niSkramaNaM
vairAgyamityapare | yathoktaM sUtre-"cakSurvijJeyAni
rUpANi

pratItyotpadyate saumanasyaM naiSkramyAzritam" ( ) |
naiSkramyAlambanamityartha: |

naiSkramyAnukUlamiti vA | evaM "yAvanmana: pratItya
dharmAMzcotpadyate saumanasyaM naiSkramyAzritam"

( ) iti | tathA "cakSurvijJeyAni rUpANi pratItyotpadyate
daurmanasyaM naiSkramyAzritam" |

evaM yAvanmana: | tathA "cakSurvijJeyAni rUpANi
pratItyotpadyate upekSA naiSkramyAzritA |" evaM

yAvanmana: | `naiSkramyaM prApsyAmi' iti kasyacit
saumanasyam, `na naiSkramyAya mayA yatna:

kriyate' iti kasyacid daurmanasyam | kasyacit
pratisaMkhyAyopekSA teSu rUpAdiSu bhavati |

apare punarAhuriti sautrAntikA: | vijJAya
viSamaparihArAditi | vijJAnena viSamaparihAra:

kriyate, na cakSu: zrotreNetyabhiprAya: | nApi
vijJAnAdanyad rUpadarzanaM zabdazravaNaM vAstIti |
na

rUpadarzanaM grahaNavyatiriktaM vicAryamANaM labhyate |
grahaNaM ca vijJAnameveti nAnyad bhavati |

tasmAccakSu: zrotravijJAnayo: sasamprayogayorutpattau
yadAdhipatyamuktaM tadeva tad bhavati, nAnyatrAdhi-

patyametadityabhiprAya: ||1||

manasa: puna: sarvArthopalabdhAviti |
`svArthopalabdhyAdhipatyAt' ityeva siddhe `manasa:

sarvArthopalabdhau' iti vacanaM
dharmadhAtorasarvadharmasvabhAvatvAt | vyAkhyAtaM caitat
purastAt | nanu

@111

sarvArthopalabdhAvAdhipatyam | ata etAni SaT
pratyekamindriyam | nanu cArthAnAmapya-

trAdhipatyam ? nAdhipatyam | adhikaM hi prabhutvam =
Adhipatyam | cakSuSazcakSUrUpopa-

labdhAvadhikamaizvaryam; sarvarUpopalabdhau
sAmAnyakAraNatvAt tatpaTumandatAdyanu-

vidhAnAccopalabdhe: | na rUpasya; tadviparyayAt | evaM
yAvat manaso dharmeSu yojyam |

strItvapuMstvAdhipatyatAttu kAyAt strIpuruSendriye ||2||

kAyendriyAdeva strIpuruSendriye pRthak vyavasthApyete;
nArthAntarabhUte | kazcidasau

kAyendriyabhAga upasthapradezo ya: strIpuruSendriyAkhyAM
pratilabhate; yathAkramaM strItva-

puMstvayorAdhipatyAt | tatra
strIbhAva:-stryAkRtisvaceSTAbhiprAyA:, etaddhi striyA:

strItvam | puMbhAva:-puruSAkRti: svaraceSTA
abhiprAyA:, etaddhi puMsa: puMstvam ||2||

nikAyasthitisaMklezavyavadAnAdhipatyata: |

jIvitaM vedanA: paJca zraddhAdyAzcendriyaM matA: ||3||

nikAyasabhAgasthitau jIvitendriyasyAdhipatyaM saMkleze
vedanAnAm | tathA

hi-"sukhAyAM vedanAyAM rAgo'nuzete, du:khAyAM
pratigha:, adu:khAsukhAyAmavidyA"

( ) ityuktaM sUtre | vyavadAne zraddhAdInAM paJcAnAm
| tathA hi tai: klezAzca

viSkambhyante, mArgazcAvAhyate | ata ete'pi
pratyekamindriyamiSTA: ||3||

-------------------

cArthAnAmapyatrAdhipatyamiti | "dvayaM pratItya
vijJAnasyotpatti:" ( ) iti vacanAt |

adhikaM hi prabhutvamAdhipatyamiti | adhika: prabhu: =
adhipatti:, tadbhAva Adhipatyamiti |

sarvarUpopalabdhau sAmAnyakAraNatvAditi |
nIlapItadisarvarUpopalabdhau ekarUpasya cakSuSa:
kAraNatvAt | na tu rUpasyaikarUpasya

nIlapItAdisarvarUpopalabdhau kAraNatvam | na hi nIlarUpe

pItarUpopalabdhau kAraNaM bhavati |
tatpaTumandatAdyanuvidhanAccopalabdheriti |
yasmAdupalabdhizcakSu-

rAdipaTumandatAmanuvidhatte | tadyathA-paTuni cakSuSi
paTvI tadupalabdhi:, mande mandeti | Adizabdena

akuzala-kuzala-saMvedanA-vedanAnuvidhAnam | akuzale
manasi akuzalopalabdhi:, kuzale

kuzalA, savedane savedanA, avadene cAvedaneti | na rUpasya
paTumandatAdyanuvidhatte upalabdhi: |

tenAha-tadviparyayAditi |
tasmAccakSurAdInAmadhikamaizvaryam, na rUpAdInAm |

"kAyAt strIpuruSendriye" iti | atra
sAdhanam-`kAyendriyasvabhAvaM strIpuruSendriyam;

spraSTavyavijJAnajanakatvAt,
astrIpuruSendriyasvabhAvakAyendriyavat, vaidharmyeNa
cakSurindriyavat |

stryAkRtisvaraceSTAbhiprAyA iti | stryabhiprAya:
puruSAbhiprAyo viparyayeNa | tadevaM sati sattva-

vikalpa eva strIpuruSendriyayorAdhipatyam ||2||

nikAyasabhAgasthitau jIvatendriyasyAdhipatyam | natu
vaibhASikavat | nikAyasabhAga-

sambandhe tatra manasa evAdhipatyAt | saMkleze
vedanAnAmiti | atra vaibhASikai: sArdhamaikamatyam |

tathA hi tairiti | tathA hi-tai: zraddhAdibhi: klezAzca
viSkambhyante laukikamArgagatairmArgazcAvAhyate

nirvedhabhAgIyAdigatai: | tadevaM vyavadAnasambhAre
zraddhAdInAM pratyekamAdhipatyamuktaM bhavati ||3||

@112

AjJAsyAmyAkhyamAjJAkhyamAjJAtAvIndriyaM tathA |

uttarottarasamprAptinirvANAdyAdhipatyata: ||4||

pratyekamindriyamityupadarzanArthaM tathAzabda: |
tatrAjJAsyAmIndriyasyAjJendriyasya

prAptAvAdhipatyam |
AjJendriyasyAjJAtAvIndriyaprAptau,
AjJAtAvIndriyasya parinirvANe |

na hyavimuktacittasyAsti parinirvANamiti |

Adizabdo'nyaparyAyadyotanArtha: | katamo'nya: paryAya: ?
darzanaheyaklezaparihANaM

pratyAjJAsyAmIndriyasyAdhipatyam |
bhAvanAheyaklezaprahANaM pratyAjJendriyasya |
dRSTadharma-

sukhavihAraM pratyAjJAtAvIndriyasya;
vimuktiprItisukhapratisaMvedanAditi ||4||

AdhipatyAdindriyatve'vidyAdInAmupasaGkhyAnaM karttavyam
? avidyAdInAmapi hi

saMskArAdiSvAdhipatyam, ata
eSAmapIndriyatvamupasaGkhyAtavyam ? vAgAdInAM ca;

vAkpANipAdapAyUpasthAnAmapi
cendriyatvamupasaMkhyAtavyam; vacanAdAnaviharaNotsargA-

nandeSvAdhipatyAt ? na khalUpasaGkhyAtavyam;
yasmAdiheSTam-

cittAzrayastadvikalpa: sthiti: saMkleza eva ca |

sambhAro vyavadAnaM ca yAvatA, tAvadindriyam ||5||

-------------------

na hyavimuktacittasyAsti parinirvANamiti |
AjJAtAvIndriyaM kSayajJAnAdyanAsrava-

mindriyam | tadeva ca vimuktaM klezavimuktyA,
santAnavimutyA ca | tatprAptasya nirupadhizeSanirvANaM

bhavati | tasmAdAjJAtAvIndriyasya nirupadhizeSanirvANa
AdhipatyaM vyavasthApyate |

dRSTadharmasukhavihAraM pratIti vistara: | dRSTo
dharma: dRSTadharma:, dRSTajanmetyartha:; sukho vihAra:

sukhavihAra:; dRSTadharme sukhavihAra:
dRSTadharmasukhavihAra: | taM pratyA
jJAtAvIndriyasyAdhipatyaM

vimuktaprItisukhapratisaMvedanAditi | vimukti: =
klezaprahANam, prIti: = saumanasyam, sukham =

prasrabdhisukham | vimuktyA prItisukhasya pratisaMvedanaM
vimuktiprItisukhapratisaMvedanam, tasmAditi |

taduktaM bhavati-vimuktiprItisukhapratisaMvedanameva
dRSTadharmasukhavihAra iti ||4||

vAkpANipAdapAyUpasthAnAmapi
cendriyatvamupasaGkhyAtavyamiti | sAMkhyA: cakSurindriyA-

divyatiriktAni vAgindriyAdIni kalpayanti-vAgindriyaM yena
vacanaM kriyate, pANIndriyaM yena

kiJcid dravyamAdIyate, pAdendriyaM yena viharaNaM
kriyate, caMkramaNamityartha:; pAyvindriyaM yena

purISotsarga: kriyate, upasthendriyaM
kAyendriyaikadezavyatiriktaM yenAnanda: sukhavizeSa:
prApyate |

na khalUpasaMkhyAtavyamavidyAdInAmindriyatvam; yenArthena
bhagavatA dvAviMzatirindriyANyuktAni;
tatrAvidyAdInAmayogAt |

ko'sAvartha: ? ityAha-"cittAzrayastadvikalpa:" iti |
vistara:-cittasyAzraya:,

tadAzrayasya vikalpa: sthiti: saMkleza: vyavadAnasambhAro
vyavadAnaM ceti | etacca SaDAyatanaM

maulaM sattvadravyamiti | taditareSAM tadAzritatvAt |
tathA hi-SaDindriyAdhipatyasambhUta-

mindriyAdhiSThAnam, SaD vA viSayA
vijJAnakAyAzca-tadetadapi sattvadravyamiSyate, na tu
maulam |

@113

tatra cittAzraya: SaDindriyANi | etacca SaDAyatanaM
maulaM sattvadravyam | tasya

strIpuruSavikalpa: strIpuruSendriyAbhyAM
sthitirjIvitendriyeNa, saMklezo vedanAbhi: |

vyavadanasambharaNaM paJcabhi:, vyavadAnaM tribhi: | ato
nAvidyAdInAmindriyatvamiSTam ||5||

pravRtterAzrayotpattisthitipratyupabhogata: |

caturdaza tathAnyAni nivRtterindriyANi vA ||6||

matavikalpArtho vAzabda: | apare
punarAhu:-pravRtterAzraya: SaDindriyANi |

utpatti: strIpuruSendriye; tata utpatte: |
sthitirjIvitendriyam; tenAvasthAnAt | upabhogo

vedanAdibhi: | ata etAni caturdazendriyANi | tenaiva
prakAreNa nivRtteranyAni | zraddhAdayo

hi nivRtterAzrayA: | AjJAsyAmIndriyaM prabhava:,
sthitirAjJendriyam, upabhoga AjJAtA-

vIndriyam, etAvantyevendriyANi | ata eva
caiSAmeSo'nukrama: |

vAcastu nendriyatvam; vacane zikSAvizeSApekSatvAt |
pANipAdasya cAdAnavihara-

NAdananyatvAt | tadeva hi tadanyathA anyatra
cotpannamAdAnaM viharaNaM cocyate; vinApi ca

pANipAdenAdAnaviharaNAduragaprabhRtInAm |

-------------------

na hyadhiSThAnAdyAdhipatyasambhUtaM SaDAyatanamiti |
vyavadAnasambharaNaM paJcabhiriti | zraddhAdibhi: |

vyavadAnaM tribhiriti |
anAjJAtamAjJAsyAmIndriyAdibhi: ||5||

apara: kalpa:-"pravRtterAzrayotpatti:" iti |
vistara:-pravRttipakSaM nivRttipakSaM

cAdhikRtyocyate | pravRtte: = saMsArasyAzraya:, utpatti:,
sthiti:, upabhogazca | nivRtterapi nirvANa-

syAzraya:, utpatti:, sthiti:, upabhogazca | etAvatA ca
puruSArthaparisamAptiriti | nirarthikA

tadanyendriyaprajJapti:, bhavatAmapi puruSArthaparisamApti:
paThyate, tasya zabdAdyupalabdhirAdi:,

guNapuruSAntaropalabdhiranta iti ? tatra SaDAyatanaM
mUlasattvadravyabhUtaM saMsaratIti pravRtterAzraya: |

utpatti: strIpuruSendriya iti | utpadyate'syA ityutpatti: |
kasmAt ? ityAha-tata utpatte: |

kasya ? SaDAyatanasya | mana:kAyendriyayo: sAkSAt
tAbhyAmutpattezcakSurAdInAM caturNAM krameNotpatte:
|

sthitirjIvitendriyeNa SaDAyatanAvasthAnAt | upabhogo
vedanAdibhi: | sukhAdibhi: | zraddhAdayo

hi nivRtterAzrayA iti | zraddhAdInAM
pratiSThAbhUtatvAt | AjJAsyAmIndriyaM prabhava iti |
Adibhava:,

prathamato'nAsravotpatte: | sthitirAjJendriyam;
prAbandhikatvAt | upabhoga AjJAtAvIndriyeNeti,

tena vimuktiprItisukhapratisaMvedanAt | ata
etAvantyevendriyANIti | nAvidyAdInAmindriyatva-

miSTamityartha: | ata eva caiSAmeSo'nukrama iti |
cakSurindriyaM yAvadAjJAtAvIndriyamiti

pravRttinivRttyorAzrayAdibhAvAt |

vAcastu nendriyatvaM vacane zikSAvizeSApekSatvAt |
jAtamAtro hi bAlako vinaiva zikSayA

cakSuSA rUpANi pazyati, na tvevaM vacanaM karoti |
tasmAdindriyadharmAtikrAntatvAnna vAk

indriyaM bhavitumarhati | jihvendriyAdhiSThAnasyaiva tvetat
karmavacanamiti | pANipAdasya cAdAna-

viharaNAdananyatvAditi | pANireva hi anyathAnyatra
cotpanna AdAnamucyate | pAda eva cAnyathAnyatra

@114

pAyorapi nendriyatvam; utsarge gurudravyasyAkAze sarvatra
patanAt | vAyunA ca

tatpreraNAt |

upasthasyApi nendriyatvam; Anande strIpuruSendriyakRtaM hi
tat saukhyamiti |

kaNThadantAkSivartmAGguliparvaNAmapi
cAbhyavaharaNacarvaNonmeSanimeSAkuJcana-

vikAzakriyAsvindriyatvaM prasajyeta, sarvasya vA
kAraNabhUtasya svasyAM kriyAyAm |

ityayuktaM vAgAdInAmindriyatvam ||6||

tatra cakSurAdInAM puruSendriyaparyantAnAM kRto
nirdeza: | jIvitendriyasya viprayuktatvAd

viprayukteSveva (a^ ko^ 2.45) kariSyate |
sukhAdInAmAjJAsyAmIndriyAdInAM ca

kartavya: | so'yaM kriyate-

-------------------

cotpanno viharaNamiti; karmAbhAvAt | svAtmani ca
vRttivirodhAt na pANipAdasyendriyatvam |

uragaprabhRtInAmiti | sarpAdInAM pANipAdaM nAsti,
atha ca teSAmAdAnaviharaNaM bhavati | (iti)

na pANipAdasyendriyatvam | teSAmapyasti sUkSmamiti cet ?
na; sAdhyatvAt |

pAyorapi nendriyatvamutsarge iti | azucyutsarge |
gurudravyasya yasya kasyacid AkAze

chidre sarvatra pAyusthAnAdanyatrApi patanAt |
gurudravyasya gurutvAdeva svayaM patanam, nendriyakRtam |

vAyunA ca tatpreraNAditi | vAyunA tasya
gurorazucidravyasya preraNA | vAyoreva tat karma syAt,

na pAyvindriyasya; tadanupalabdhe: |

upasthasyApi nendriyatvamAnanda iti |
kAyendriyaikadezastrIpuruSendriyavyatiriktakalpitasya

upasthasya nendriyatvamAnande |
kAyendriyaikadezabhUtastrIpuruSendriyakRtaM hi tat
kliSTaM saukhyamiti

vAkyArtha: |

kaNThadantAkSivartmAGguliparvaNAmapIti | vistara:-yadi
yathoktAt kAraNAdetAvantye-

vendriyANIti neSyate, kaNThasyAbhyavaharaNe, dantasya
carvaNe, akSivartmana unmeSanimeSe, parvaNo-

'sthisandhisaGkocavikAzakriyAyAmindriyatvaM prasajyate |
sarvasya vA kAraNabhUtasyeti |

vistara:-sarvasya vA kAraNabhUtasya bIjAde: svasyAM
kriyAyAM svakAryakriyAyAmaGkurA-

dilakSaNAyAmindriyatvaM prasajyetetyadhikRtam | yadi yasya
yatra puruSakAro'sti, tasya tatrendriya-

tvamamiSyate, sa ca niyamahetu: pUrvokto neSyate |
tasmAdayuktaM vAgAdInAmindriyatvam ||6||

tatra cakSurAdInAmiti | vistara:-tatreti vAkyopanyAse |
kRto nirdeza iti |

"tadvijJAnAzrayA rUpaprasAdAzcakSurAdaya:" (abhi^ ko
1.9) "kAyAt strIpuruSendriye"

(abhi^ ko^ 2.2), "vijJAnaM prativijJapti:" (abhi^ ko^ 1.16)
iti | jIvitendriya-

syeti | "AyurjIvitamAdhAra USmavijJAnayorhi ya:" (abhi^
ko^ 2.45) ityatra | zraddhAdInAM

caitteSviti | "zraddhApramAda: prasrabdhi:" (abhi^ ko^ 2.25)
ityatra pradeze | nanu ca vedanAyA

api kRto nirdeza:, caitteSvapi kariSyate-"vedanAnubhava:"
(abhi^ ko^ 1.14) iti,

"vedanA cetanA saMjJA" (abhi^ ko^ 2.24) iti vacanAt ?
satyam; sAmAnyaM rUpaM vedanAyA

uktam, vakSyate ca; vizeSavibhAgarUpaM tviha
vivakSitamiti `sukhAdInAM kartavyo nirdeza:'

@115

du:khendriyamasAtA yA kAyikI vedanA,

asAtetyupaghAtikA, du:khetyartha: |

sukham |

sAtA,

sukhendriyaM kAyikI sAtA vedanA | sAtetyanugrAhikA,
sukhetyartha: |

dhyAne tRtIye tu caitasI sA sukhendriyam ||7||

tRtIye tu dhyAne saiva sAtA vedanA caitasI sukhendriyam |
nahi tatra

kAyikI vedanAsti; paJcavijJAnakAyAbhAvAt ||7||

anyatra sA saumanasyam,

tRtIyAd dhyAnAdanyatra kAmadhAtau prathame dvitIye ca
dhyAne sA caitasikI sAtA

vedanA saumanasyendriyam | tRtIye tu dhyAne
prItivItarAgatvAt sukhendriyameva sA, na

saumanasyendriyam | prItirhi saumanasyam |

-------------------

ityAha | AjJAsyAmIndriyAdInAM tarhi na kartavya:,
yasmAnmanaso lakSaNamuktam, zraddhAdInAM

caitteSu kariSyate, sukhasaumanasyopekSANAmiha kriyate ?
eSAmapi kartavya eva; yasmAnnavadravya-

svabhAvatvameSAM darzayitavyam | etasyAM
cAvasthAyAmetAni nava
dravyANyanAjJAtamAjJAsyAmIndri-

yAkhyAM labhante, etasyAmavasthAyAmAjJendriyAkhyAm,
etasyAmAjJAtAvIndriyAkhyAM labhante-

iti sa eSAmavasthAvizeSo darzayitavya ityata:
sUktametat-sukhAdInAmAjJAsyAmIndriyAdInAM

ca kartavya iti |

"asAtA yA kAyikI vedanA" iti | `asAtA' iti
sAtAnivRttyartham | `kAyikI'

iti mAnasInivRttyartham | tatra kAyA: cakSurAdaya: paJca
paramANusaJcayAtmakatvAt | tatra kAye

bhavA, kAyena vA AzrayeNa saha caratIti kAyikI | yA
upaghAtikA paJcendriyAzrayA vedanA,

tad "du:khendriyam" ityavagantavyam |

"sukham sAtA" iti | atra `indriyam' ityanuvartate, `kAyikI'
iti ca | `sAtA'

iti grahaNamasAtAnivRttyartham | tadetaduktaM bhavati-tat
sukhendriyam, yA anugrAhikApaJcendriyA-

zrayA vedaneti |

"dhyAne tRtIye tu caitasI sA sukhendriyam" iti | tRtIye
tu dhyAne caitasyApi sAtA

vedanA sukhendriyamiti vyavasthApyate | kasmAt caitasyeva
sAtA tatra gRhyate, na kAyikI ?

ityata Aha-na hi tatra kAyikI vedanAsti;
paJcavijJAnakAyAbhAvAd iti ||7||

tRtIye dhyAne kasmAt sA na saumanasyendriyam ? ata
Aha-tRtIye tu dhyAne prIti-

virAgatvAt sukhendriyameva sA, na saumanasyendriyam |
sAtatvAddhi sukhamucyate, na prIti:;

asampraharSAkAratvAt | tathA hi sUtre
uktam-"prItervirAgAdupekSako viharati" iti vistareNa

yAvat "smRtimAn sukhavihArI tRtIyaM dhyAnamupasampadya
viharati" ( ) iti | saumanasyAdanyA

prItiriti ced ? ata Aha-prItirhi saumanasyamiti |

@116

asAtA caitasI puna: |

daurmanasyam, upekSA tu madhyA,

naivasAtAnAsAtA adu:khasukhA vedanA madhyetyucyate |
sopekSendriyam |

kiM kAyikI caitasikI ? ityAha-

ubhayI,

kiM puna: kAraNam-iyamabhisamasyaikamindriyaM kriyate ?

avikalpanAt ||8||

caitasikaM hi sukhadu:khaM prAyeNa vikalpanAdutpadyate, na
tu kAyikam; viSayavazA-

darhatAmapyutpatte: | atastayorindriyatvena bheda: | upekSA
tu svarasenaivAvikalpayata

evotpadyate kAyikI caitasikI vetyekamindriyaM kriyate |
anyathA ca kAyikaM

sukhamanugRhNAti, anyathA caitasikam | evaM du:khamanyathA
kAyikamupahantyanyathA

caitasikam | upekSAyAM naiSa vikalpo'sti, ata upekSaNaM
pratyavikalpanAdabheda: ||8||

dRgbhAvanA'zaikSapathe nava trINi,

mana:sukhasaumanasyopekSA:, zraddhAdIni ca paJca-tAni
navendriyANi triSu mArgeSu

trINIndriyANyucyante-darzanamArge
anAjJAtamAjJAsyAmIndriyam, bhAvanAmArge
AjJendriyam,

azaikSamArge AjJAtAvIndriyamiti |

-------------------

"asAtA caitasI puna: daurmanasyam" iti | upaghAtikA
caitasikI vedanA daurmanasyam |

"upekSA tu madhyA" iti | upekSendriyaM tu yA madhyA
vedanA (sA) naiva sAtA nAsAtetyartha: |

"ubhayI" iti | ubhayAvayavAvasthA ubhayI | kAyikI,
caitasikItyartha: |

"avikalpanAt" iti | abhinirUpaNavikalpAbhAvAdityartha: |
prAyeNeti grahaNaM

samAdhijavipAkajaprItisukhaparivarjanArtham | na tu
kAyikamiti | na kAyikaM sukhadu:khaM

vikalpanAdutpadyate, kiM kAraNam ?
ityAha-viSayavazAdarhatAmapyutpatteriti | prahINapriyA-

priyavikalpAnAmapyarhatAM viSayavazenaiva
kAyikasukhadu:khotpAdAt | atastayorindriyatvena bheda

iti | tayo: kAyikacaitasikayo: sukhayo:, du:khayozca
indriyatvena bheda: = pRthaktvam-

sukhendriyam, saumanasyendriyam; du:khendriyam,
daurmanasyendriyamiti | upekSA tu svarasenaiva

anabhisaMskAreNA vikalpayata eva anibharUpayata evotpadyate
kAyikI cetasikI vA vipAkajA

naiSyandikI vA | tasmAd ekamindriyaM kriyate
indriyatvenAbheda upekSendriyamiti | anyathA ca

kAyikAmiti | vistara:-anyenAnubhavarUpavizeSeNa
kAyikamupahanti, anyena caitasikamiti |

upekSAyAM naiSa vikalpa iti | eSa
svarUpavizeSalakSaNo vikalpo nAsti | ata upekSaNaM
prati

upekSAkriyAM prati avikalpanAd asvabhAvavizeSAdabheda:
||8||

"dRgbhAvanA'zaikSapathe" iti | dRg = darzanam | dRzo
bhAvanAyA azaikSasya ca panthA:

dRgbhAvanAzaikSapatha:, tasminneva mArgatreye yAni
mana:sukhasaumanasyopekSAzraddhAvIryasmRtisamAdhi-

@117

kiM kAraNam ? darzanamArge hyanAjJAtamAjJAtuM
pravRtta: | bhAvanAmArge nAstyapUrvamAjJeyaM

tadeva tvAjAnAti zeSAnuzayaprahANArtham |
azaikSamArge tvAjJAtamityavagama AjJAtAva:,

so'syAstIti AjJAtAvI | AjJAtamavituM zIlamasyeti
vA; kSayAnutpAdijJAnalAbhAt |

"dukhaM me parijJAtaM na puna: parijJAtavyam" ( ) iti
tathAbhUtasyendriyamAjJAtAvIndriyam ||

svabhAvanirdezaM kRtvA prakArabhedo vaktavya:-kati
sAsravANi, katyanAsravANi

indriyANItyevaMmAdi | tatra tAvad
yadetadanantaroktamAjJAsyAmIndriyAdikam, etat-

amalaM trayam |

anAsravamityartha: | malAnAmAsravaparyAyatvAt |

rUpINi jIvitaM du:khe sAsravANi,

rUpINi saptendriyANi jIvitendriyaM
du:khadaurmanasyendriye caikAntasAsravANi |

rUpINi puna: sapta cakSu:
zrotraghrANajihvAkAyastrIpuruSendriyANi
rUpaskandhasaMgrahAt |

-------------------

prajJAkhyAni nava dravyANi, tAni darzanamArge
anAjJAtamAjJAsyAmIndriyam, bhAvanAmArge
AjJendriyam,

azaikSamArge AjJAtAvIndriyamiti vyavasthApyante,
anyonyamapekSamANAni tAni nava dravyANi

tattannAma labhante | "nava" iti ca
kalApAntarApekSayaivamuktam | na tvekasmin cittakalApe nava

dravyANi bhavanti;
sukhasaumanasyopekSendriyANAmekatarasyaiva bhAvAt | yadi
hi sa mArgo'nAgamya-

dhyAnAntacaturthadhyAnAkAzavijJAnAkiJcanyA-
yatanabhUmika:, tatropekSendriyameva; na sukhasaumana-

syendriye | yadi prathamadvitIyadhyAnabhUmika:, tatra
saumanasyendriyameva | yadi tRtIyadhyAnabhUmika:,

tatra sukhendriyameva, nAnyaditi |

anAjJAtamAjJAtuM pravRtta iti | anAjJAtaM
satyacatuSTayam, AjJAtum = veditum, pravRtta: =

AjJAsyAmIti prArabdha: |
tasyendriyamanAjJAtamAjJAsyAmIndriyam | aluksamAsa:
(pA^ sU^ 6.3.14) |

AkhyAtapratirUpakazcAyam `AjJAsyAmi' iti zabda: |
bhAvanAmArge nAstyapUrva-

mAjJeyam, tadeva tu satyacatuSTayamAjAnAti |
zeSAnuzayaprahANArthe bhAvanAheyaklezaprahANArtham
|

tasyAjJasya pudgalasyendriyam AjJendriyam |
AjJamevendriyamiti vA | azaikSamArge
tvAjJAtamityavagama

AjJAtAva iti | arthakathanamAtrametat |
zabdavigrahastvevaM kartavya:-AjJAtamityAva:

AjJAtAva: | avaterghaJi rUpametad Ava iti, so'syAstIti
matvarthIya AjJAtAvI | AjJAta-

mavituM zIlamasyeti veti tAcchIliko Nini: |
tathAbhUtasyendriyamiti | tathAbhUtasya pudgala-

syendriyam, AjJAtAvina ityartha: || "amalaM trayam" iti |
amalameva trayamityavadhAryate | nanu
cAyamanAsravasAsravaprakArabheda

ukto dhAtunirdeze-"anAsravA mArgasatyam" (abhi^ ko^ 1.5)
iti, tathA "sAsravAnAsravA

ete traya:, zeSAstu sAsravA:" (abhi^ ko^ 1.31)
ityAdivacanAt ? satyamukto'yamevamAdi:

prakArabheda:, sa tu sAmAnyarUpeNokta:, na bhedarUpeNa |
ata: ziSyasukhapratipattyarthamaya-

mevamAdiprakArabheda: pratipadarUpeNa punarabhidhIyata
ityevamavagantavyam |

@118

dvidhA nava ||9||

mana:sukhasaumanasyApekSA: zraddhAdIni ca paJca etAni
navendriyANi sAsravANi,

anAsravANyapi | anAsravANyeva zraddhAdIni-ityeke |
uktaM hi bhagavatA-"yasyemAni

paJcendriyANi sarveNa sarvANi na santi tamahaM bAhyaM
pRthagjanapakSAvasthitaM vadAmi"

( ) iti | nedaM jJApakam; teSAmanAsravatvamadhikRtya
vacanAt | tathA hyaryapudgala-

vyavasthAnaM kRtvA `yasyemAni' ityAha |

pRthagjano vA
dvividha:-AbhyantarakazcAsamucchinnakuzalamUla:,
bAhyakazca

samucchinnakuzalamUla: | tamadhikRtyAha-"bAhyaM
pRthagjanapakSAvasthitaM vadAmi" iti |

uktaM ca sUtre-"santi ca sattvA loke jAtA loke
vRddhAstIkSNendriyA api

-------------------

"dvidhA nava" iti na sUtrayitavyam;
ekAntAnAsravasAsravanirdhAraNAdeva dvidhA naveti

siddhe: ? yadi hyetAni navaikAntenAnAsravANi syu:,
ekAntAnAsraveSvAjJAsyAmIndriyAdiSu

paThyeran; tathaikAntasAsravANi syu:, ekAntasAsraveSu
rUpIndriyajIvitadu:khadaurmanasyeSu paThyeran;

na caivam, ato nava dvidheti siddham ? astyetadevam,
matAntaranivRttyarthaM tu punaridamucyate-

"nava dvidhA" iti | dvidhaiva nava nAnAsravANi, yathaike
kathayanti, tatsiddhaye cAgamamAnayanti-

yasyemAnIti | vistara:-sarveNa sarvANi na santIti |
sarveNa prakAreNa mRdumadhyAdhimAtrabhedena |

sarvANIti paJcApi na santItyartha: |
pRthagjanapakSAvasthitaM vadAmIti vacanAt |
arthAdetaduktaM

bhavati-yasyemAni santi sa Arya iti | nedaM jJApakaM
teSAmanAsravatvamadhikRtyetyAcArya: |

tathA hi AryapudgalavyavasthAnaM kRtvA yasyemAnItyAheti
| kathaM ? "paJcemAni, bhikSava:,

indriyANi | katamAni paJca ? zraddhendriyaM yAvat
prajJendriyam | eSAM paJcAnAmindriyANAM
tIkSNatvAt

paripUrNatvAdarhan bhavati |
tatastanutarairmRdutarairanAgAmI bhavati |
tatastanutarairmRdutarai: sakRdAgAmI |

tatastanutarairmRdutarai: srota Apanna: | tato'pi
tanutarairmRdutarairdharmAnusArI |
tatastanutarairmRdutarai:

zraddhAnusArI | iti hi, bhikSava:, indriyapAramitAM
pratItya phalapAramitA prajJAyate | phalapAramitAM

pratItya pudgalapAramitA prajJAyate | yasyemAni
paJcendriyANi sarveNa sarvANi na santIti tamahaM

bAhyaM pRthagjanapakSAvasthitaM vadAmi" ( ) iti |
tadevamAryapudgalavyavasthAnaM kRtvA `yasyemAni'

ityAha bhagavAniti |

pRthagjano vA dvividha iti | Abhyantarakazca, bAhyakazca |
asamucchinnakuzalamUla

Abhyantaraka:; bauddhasaMgRhItatvAt |
samucchinnakuzalamUlastu bAhyaka:; tadviparyayAt | ata eva

ca `bAhyam' iti vizeSaNam | itarathA hi
`pRthagjanapakSAvasthitaM vadAmi' ityevAvakSyat |

uktaM ca sUtra iti | "atha

bhagavato'bhicArAbhisambuddhasyaimbuddhasyaitadabhavat-
`adhigato

me dharmo gambhIro gambhIrAvabhAso durdarzo
duravabodho'tarkyo'tarkAvacara:, sUkSmo nipuNa: paNDita-

vedanIya:, taM cAhaM pareSAmAvedayam | taM ca pare na
vijAnIyu: | sa mama syAd vighAta:, syAt

klamatha:, syAccetaso'nudaya: | yaM nvahamekAkI araNye
pravaNe dRSTadharmasukhavihAratAyogamanuyukto

vihareyam |' atha brahmaNa: sahApaterbrahmaloke sthitasyaitad
abhavat-`nazyati batAyaM loka:,

@119

madhyendriyA api mRdvindriyA api ityapravarttita eva
dharmacakre |" tasmAt santyeva

sAsravANi zraddhAdIni |

punazcoktam-"yAvaccAhameSAM paJcAnAmindriyANAM
samudayaM cAstaGgamaM ca svAdaM

cAdInavaM ca nissaraNaM ca yathAbhUtaM
nAdhyajJAsiSaM na tAvadahasmAt sadevakAllokAd"

( ) iti vistara: | na cAnAsravANAmeSa parIkSAprakAra:
||9||

katIndriyANi vipAka: ? kati na vipAka: ? ekAntena tAvat-

vipAko jIvitaM,

atha yadarhan bhikSurAyu:saMskArAn sthApayati
tajjIvitendriyaM vipAka: ? zAstre

(jJA^ pra^ 12, 14) uktam-"kathamAyu:saMskArAn sthApayati
? arhan bhikSu:

RddhimAMzcetovazitvaM prApta: saGghAya vA pudgalAya
vA pAtraM vA cIvaraM vA anyatamAnyatamaM

-------------------

praNazyati bAtAyaM loka:, yatredAnIM kadAcit karhicit
tathAgatA arhanta: samyaksambuddhA:

loka utpadyante, tadyathodumbarapuSpam ! tasya cAdya
bhagavato'lpotsukavihAritAyAM cittaM krAmati

na dharmadezanAyAm, yaM nvahaM gatvA adhyeSayeyam |' atha
brahmA sahApatistadyathA balavAn puruSa:

sammiJjitaM bAhuM prasArayet, prasAritaM vA
sammiJjayet, evameva brahmA sahApatirbrahmaloke'ntarhito

bhagavata: purastAt pratyasthAt | atha brahmA tasyAM
velAyAM gAthAmabhASata-

`prAdurbabhUva magadheSu pUrvaM dharmo hyazuddha:
samalAnubaddha: |

apAvRNISva amRtasya dvAraM vadasva dharma virajaM
niraGgaNam ||'

atha bhagavAnasyAM velAyAm ime gAthe abhASata-

`kRcchreNa me adhigato brahman khilAM pravidAlya,

bhavarAgaparItaizca nAyaM dharma: susambodha: |

pratisrotopamaM mArgaM gambhIramatidurdRzam,

na drakSyanti rAgaraktAstama:skandhena cAvRtA: ||'

brahmAvocat-`santi, bhadanta, sattvA loke jAtA loke
vRddhAstIkSNendriyA api

madhyendriyA api mRdvindriyA api ityapravartita eva
svadharmacakre' (ma^ va^ 1.5. 7-8)

iti | vistara:-indriyANi zraddhAdIni, yaste bhavyA uktA:
| yasmAd "apravarttite'pi dharmacakre

santi tIkSNendriyA:" ityAdyuktam, tasmAt santyeva
sAsravANi zraddhAdInIti | sadevakAllokA-

diti | vistara:-"na tAvadahaM asmAt sadevakAllokAt
samArakAt sabrahmakAt sazramaNa-

brAhmaNikAyA: prajAyA: sadevamAnuSAyA mukto ni:sRto
visaMyukto viparyAsApagatena cetasA

bahulaM vyavAhArSam" iti vistaravacanam | na
cAnAsravANAmeSa parIkSAprakAra iti | na

hyanAsravANAmAsvAda AdInavo ni:saraNaM vA yujyate
||9||

arhanniti | nAnAgAmI; klezavimuktasantAnatvAt |
RddhimAniti | prAptAbhijJa: |

@120

vA zrAmaNakaM jIvitapariSkAraM vA dattvA tat
praNidhAya prAntakoTikaM caturthaM dhyAnaM

samApadyate | sa tasmAt vyutthAya cittamutpAdayati vAcaM
ca bhASate-`yanme bhogavipAkaM

karma tadAyurvipAkaM bhavatu' iti tasya yad bhogavipAkaM
tadAyurvipAkaM bhavati |

yeSAM punarayamabhiprAya:-vipAkoccheSa vipacyata iti | ta
Ahu:-"pUrvajAti-

kRtasya karmaNo vipAkoccheSam | sa bhAvanAbalenAkRSya
pratisaMvedayate" ( )

iti | kathamAyu:saMskArAnutsRjati ? tathaiva dAnaM
dattvA praNidhAya prAntakoTikaM caturthaM

dhyAnaM samApadyate-`yanme AyurvipAkaM tad bhogavipAkaM
bhavatu' iti | tasya tathA

bhavati |

bhadantaghoSakastvAha-"tasminneva Azraye rUpAvacarANi
mahAbhUtAni dhyAna-

balena sammukhIkarotyAyuSo'nukUlAni vairodhikAni ca |
evamAyu:saMskArAn sthApayati,

evamutsRjati" ( ) iti |

evaM tu bhavitavyam-samAdhiprabhAva eva sa teSAM tAdRzo
yena pUrvakarmajaM

sthitikAlAvedhamindriyamahAbhUtAnAM vyAvarttayanti,
apUrvaM ca samAdhijamAvedhamAkSipanti |

tasmAnna tajjIvitendriyaM vipAkam, tato'nyat tu vipAka: ||

praznAt praznAntaramupajAyate-
kimarthamAyu:saMskArAnadhitiSThanti ? parahitArtham,

zAsanasthityarthaM ca | te hyAtmana: kSINamAyu:
pazyanti, na ca tatrAnyaM zaktaM pazyanti |

-------------------

cetovazitvaM prApta iti asamayavimukta: |
jIvitapariSkAramiti | jIvitAya pariSkAra:,

tadanuguNatvAt | dattvA tatpraNidhAyeti | tadAyu:
praNidhAya cetasi kRtvetyartha: | katham ? ityAha-

yanme bhogavipAkaM karma tadAyurvipAkaM bhavatu iti |

prAntakoTikamiti | "vRddhikASThAgatam" (abhi^ ko^ 7.41)
iti lakSaNamasya

vakSyate | cittamutpAdayati, vAcaM ca bhASate iti |
cittavAcAvapi tatsiddhaye kuryAt |

naikakAraNasAdhyaM hi kAryam, tadanena vipAka eva
jIvitendriyamiti darzayati | yanme bhogavipAkaM

karma tadAyurvipAkadAyi bhavitvati | dhyAnabhAvanAbalaM
tu tasyA AkarSakamiti |

vipAkoccheSaM vipacyata iti |
akAlamaraNenAparisamAptaphalasya tyaktasya janmAnta-

karmaNo bhAvanAbalena vipAkoccheSamAkRSya
pratisaMvedayate | teSAM tAdRza iti teSAm = yoginAm |

pUrvakarmaje sthitikAlAvedhamiti | pUrvasmin janmani karma
pUrvakarma, tato jAta:

pUrvakarmaja:, sthitirindrayaM mahAbhUtAnAM pravAha:,
sthite: kAla: sthitikAla:, tasyAvedha: AkSepa: |

sthitikAlA-vedhastAvat
saMskArakSaNAnubandhasAmarthyamAkSepa:, tena hyasau
sthitikAla

Avidhyate | taM pUrvakarmajaM
sthitikAlAvedhamindriyamahAbhUtAnAM vyAvartayanti
yogina:, apUrvaM

ca samAdhijamAgantukamAkSipanti |

praznAt praznAntaramupajAyata iti | `atha yadarhan
bhikSurAyu:saMskArAn sthApayati

tajjIvitendriyaM kasya vipAka:' ityasmAt praznAt
kimarthamAyu:saMskArAnadhitiSThantIti

@121

atha kimarthamutsRjanti ? alpaM ca parahitaM jIvite
pazyanti rogAdibhUtaM

cAtmabhavam | yathoktam-

"sucIrNe brahmacarye'smin mArge caiva subhAvite |

tuSTa Ayu:kSayAt bhavati rogasyApagame yathA ||" iti |

athaitadAyu:saMskArANAM sthApanArthamutsarjanaM vA
kva kasya ca veditavyam ?

manuSyeSveva triSu dvIpeSu
strIpuruSayorasamayavimuktasyArhata:
prAntakoTikadhyAnalAbhina: |

tasya hi samAdhau ca vazitvam | klezaizcAnupastabdhA
santati: | sUtra uktam-"bhagavAn

jIvitasaMskArAnadhiSThAyAyu:saMskArAnutsRSTavAn
|"

teSAM ko vizeSa: ? na kazcidityeke | tathA
hyuktam-"jIvitendriyaM katamat ?

traidhAtukamAyu: (mU^ zA^ ) iti |

pUrvakarmaphalamAyusaMskArA:, pratyutpannakarmaphalaM
jIvitasaMskArA ityapare |

yairvA nikAyasabhAgasthitista Ayu:saMskArA: | yaistu
kAlAntaraM jIvati te

jIvitasaMskArA iti |

bahuvacanaM bahUnAmAyurjIvitasaMskArANAm
utsarjanAdhiSThAt | na hyekasya

kSaNasyotsarjanamadhiSThAnaM cAsti | na ca
kAlAntarasthAvaramekamAyurdravyaM na bhavatIti

dyotanArthamityeke |

bahuSveva saMskAreSvAyurAkhyA | naikamAyurnAma
dravyamasti; anyathA hi naiva

saMskAragrahaNamakariSyadityapare |

-------------------

praznAntaram | parahitArthe zAsanasthityarthaM ceti |
parahitArthameva buddhA: bhagavanta:, zAsana-

sthityarthameva zrAvakA: | rogAdibhUtaM cAtmabhAvamiti |
rogagaNDazalyAdibhUtam, tridu:khatAyogAt |

kva kasya ceti | `kva' ityasya praznavisarjanam-manuSyeSveva
triSu dvIpeSviti | `kasya'

ityasya visarjanam-strIpuruSayorasamayavimuktasyArhata:
prAntakoTidhyAnalAbhina iti | tasya

hIti | vistara:-samAdhau ca vazitvaM
prAntakoTikadhyAnalAbhina:; tIkSNendriyatvAt |

klezaizcAnupastabdhA santati:; niravazeSaklezaprahANAt
| dRSTiprAptasya yadyapi samAdhau vazitvamasti,

na tu tasya klezairanupastabdhA santati: | samayavimuktasya
yadyapi klezairanupastabdhA santati:, na

tu samAdhau vazitvam | asamayavimuktasya tUbhayamasti |
bahuvacanamiti | jIvitasaMskArAniti yadvacanaM tad
bahuvacanam | kasmAd ? ityAha-

bahUnAmiti | vistara:-bahUnAM santAnavartinAM
jIvitasaMskArANAmutsarjanAdhiSThAnAt | na hyekasya

kSaNasya utsarjane adhiSThAne vA prayojanamasti;
pravAheNa parakAryAbhiniSpAdanAt | ekasya ca

kSaNasyApIDAkaratvAt | na ca kAlAntarasthAvaramiti |
kAlAntarasthAnazIlaM kAlAntara-

sthAvaram = akSaNikam | taccaitad AyurdravyaM na bhavatIti
dyotanArthaM bahuvacanamityeke |

bahuSveva saMskAreSviti | sautrAntikAnAmayaM pakSa: |
ekasminnapi kSaNe bahavaste

@122

kimarthaM punarbhagavatA Ayu:saMskArA utsRSTAzca,
adhiSThitAzca ? maraNavazitva-

jJApanArthamutsRSTA:,
jIvitavazitvajJApanArthamadhiSThitA:-traimAsyameva
nordhvam; vineyakAryA-

bhAvAt | yaccApi tat pratijJAtam-"evambhAvitairahaM
caturbhirRddhipAdairAkAMkSan kalpamapi

tiSTheyam, kalpAvazeSamapi" ( ) iti, tasyApi
sampAdanArtham |

skandhamaraNamArayornirjayArthamiti vaibhASikA: |
bodhimUle klezadevaputramArau

nirjitAviti |

niSThitamAnuSaGgikam ||

prakRtamevArabhyate-

dvedhA dvAdaza,

katamAni dvAdaza ?

antyASTakAdRte |

daurmanasyAcca,

antyamaSTakaM zraddhAdIni daurmanasyaM ca varjayitvA |

-------------------

saMskArA:, yeSvAyuriti prajJapti: | naikamAyurnAma
dravyamasti | te ca saMskArA: paJcaskandhasvabhAvA:,

catu:skandhasvabhAvA vA draSTavyA: | anyathA hi naiva
saMskAragrahaNamakariSyat | evaM tu vaktavyama-

bhaviSyat-`bhagavAn
jIvitAnyadhiSThAyAyUMSyutsRSTavAn' iti |

maraNavazitvajJApanArtha miti | maraNe vazitvamastIti |
traimAsyameva nodhvamiti | trayo

mAsA: samAhRtAstrimAsam, trimAsameva traimAsyam | atra
"kAlAdhvanoratyantasaMyoge" (pA^

sU^ 2.335) iti dvitIyA bhavati | nordhvaM traimAsyAd;
vineyakAryAbhAvAt subhadrAvasAnatvAt

buddhakAryasya | tasyApi sampAdanAthamiti |
pratijJAtasampAdanArtham | anyathA vacanamAtraM syAditi
|

kalpAvazeSa: | kalpa eka: sakala:, kalpAdhika: kalpa:
sAtireka ityartha: |

skandhamaraNamArayoriti | catvAro mArA:-devaputramAra:,
klezamAra:, skandhamAra:,

maraNamArazceti | tatra prathame yAme devaputramAro
nirjita: | dvitIye yAme divyena cakSuSA lokaM

vyavalokya tRtIye yAme klezamAro nirjita: | vaizAlyAM
tu traimAsyaM jIvitasaMskArAnadhiSThAya

Ayu:saMskArAnutsRSTavAn |
skandhamAranirjayArthamutsRSTA: skandhA:,
teSUtsRSTeSu martavyaM syAt |

ato maraNamAranirjayArthamadhiSThitA iti vaibhASikA: |
niSThitamAnuSaGgikaM yat praznAt praznAntaramupajAtam
||

"dvedhA dvAdaza" iti | dvedhaiva dvAdaza evetyavadhAryate
| Rte antyAdaSTakAcchraddhAdikAdA-

jJAtAvIparyantAd |

"daurmanasyAcca" | jIvatendriyAdekAntavipAkAdanyAni
dvAdazendriyANi vipAkazca,

avipAkazca | tatra cakSurAdIni puruSendriyAvasAnAni
sapta svaprAdyabhinirvRttAni aupacayikAnya-

vipAka: | manodu:khasukhamiti vistara: | yAni mana AdIni
kuzalakliSTAni tAnyavipAka: |

yAni ca yathAyogamairyApathika-zailpasthAnika-
nairmANikasvabhAvAni avyAkRtAni, tAnya-

@123

jIvitendriyAdanyAni dvAdaza dvividhAni
indriyANi-vipAkazcAvipAkazca | tatra

cakSurAdIni saptaupacayikAni avipAka:, zeSANi vipAka:
| manodu:khasukha-

saumanasyopekSendriyANi kuzalakliSTAni, tAnyavipAka: |
airyApathikazailpasthAnika-

nairmANikAni ca yathAyogam | zeSANi vipAka: |
jIvitendriyaM cakSurAdIni dvAdaza

hitvA zeSANyavipAka iti siddham |

yadi daurmanasyendriyaM na vipAka iti, sUtraM kathaM
nIyate-"trINi kAryANi-

saumanasyavedanIyaM karma, daurmanasyavedanIyaM karma,
upekSAvedanIyaM karma" iti ? samprayoga-

vedanIyatAmadhikRtyoktam | daurmanasyena samprayuktaM karma
daurmanasyavedanIyam, yathA-

sukhasamprayukta: sparza: sukhavedanIya: |
saumanasyopekSAvedanIye api tarhi karmaNI evaM
bhaviSyata: ? yathecchasi tathA'stu |

samprayoge'pi na doSa:, vipAke'pi na doSa: | agatyA
hyetadevaM gamyeta |

kA punaratra yukti:-daurmanasyaM na vipAka iti ?
daurmanasyaM hi parikalpavizeSai-

rutpAdyate ca, vyutpAdyate ca, vyupazAmyate ca | na caivaM
vipAka: | saumanasyamapyevaM na

-------------------

vipAka: | yathAyogamiti vizeSaNamairyApathikAdInAM
mAnasatvena du:khendriyAsambhavAt sukha-

saumanasyayozca kvacidasambhavAt | tatra
kAmadhAtAvairyApathikaM mana indriyaM tatsamprayukte ca

saumanasyopekSendriye avipAka: | rUpadhAtAvairyApathikaM
mana indriyamavipAka:, vedanendriyaM ca

tatsamprayukte yathAbhUmi | nairmANikaM paJcabhUmikam,
tatra copekSendriyamevAvipAka: | "airyApathi-

kazailpasthAnikanairmANikAni nityamupekSendriyeNa
samprayuktAni" iti bhadantAnantavarmA | zeSANi

vipAka iti |
kuzalakliSTairyApathikazailpasthAnikanairmA-
NikasvabhAvebhyo'nyAni mana indriyAdIni

vipAkajAni vipAka: | zeSANyavipAka iti siddhamiti |
jIvitendriyaM dvAdaza cakSurAdIni

hitvA tadavadhAraNAdeva zeSANyavipAka iti siddham |
katamAni punastAni ? daurmanasyendriyaM na

vipAka:; kuzalAkuzalatvAt | tathA hi vakSyati-"tattvekaM
savipAkam" iti | zraddhAdInyaSTakaM

kuzalamityavipAka:; "vipAko'vyAkRto dharma: sattvAkhya:"
(abhi^ 2.57) iti

vipAkalakSaNAbhAvAt |

yadi daurmanasyendriyaM na vipAka iti | anenAgamavirodhaM
darzayati | samprayogavedanIyatA-

madhikRtyeti | vedanIyaM vedanA, daurmanasyaM
vedanIyamasminniti daurmanasyavedanIyaM karma | saumanasyo-

pekSAvedanIye apIti | samprayogamAtravacanAd
daurmanasyavat saumanasyopekSe api na vipAka:

prApnuta iti parasyAbhiprAya: | samprayoge'pi na doSo
vipAke'pIti | saumanasyaM vedanIyamasmin

saumanasyavedanIyaM karma | tathA saumanasyaM vipAkatvena
vedanIyamasya saumanasyavedanIyaM karmeti |

agatyA hyetadeva gamyeta iti | yadi daurmanasye yuktyA
paricchinnaM na vipAka iti, tata

evamagatyA''khyAyeta- samprayogavedanIyatAmadhikRtyoktamiti
|

tenAha-kA punaratra yuktirdaurmanasyaM na vipAka iti | atha
vA agatyA hyetadevaM gamyeta-

@124

syAd vipAka: | yadi tarhi daurmanasyaM vipAka: syAd,
AnantaryakAriNAM tannimittaM

daurmanasyotpAdAttatkarma vipAkaM syAt | saumanasyamapyevam
| yadi saumanasyaM vipAka:

syAt, puNyakAriNAM tannimittaM saumanasyotpAdAt
tatkarma vipakvaM syAt | vItarAgAdInAM

tarhi daurmanasyAsambhavAt | na caivaM vipAka: |
saumanasyamapyeSAmavyAkRtaM kIdRzaM vipAka:

syAt ? yAdRzaM tAdRzamastu | sati tu sambhave
saumanasyasyAsti vipAkAvakAza:, na

daurmanasyasya | sarvathA'pyasamudAcArAditi nAstyevaM
daurmanasyaM vipAka iti vaibhASikA: |

tatra jIvitendriyASTamAni sugatau kuzalasya vipAka:,
durgatAvakuzalasya |

mana indriyamubhayorubhayasya | sukhasaumanasyopekSendriyANi
kuzalasya | du:khendriyama-

kuzalasya | sugatAvubhayavyaJjanasyAkuzalena
tatsthAnapratilambha: | na tvindriyasya

kuzalAkSepAt |

gatametad ||

idaM nu vaktavyam-katIndriyANi savipAkAni ?
katyavipAkAni ? yadetat

daurmanasyamanantaroktam

-------------------

kvacit samprayogavedanIyatA, kvacit vipAkavedanIyateti |
brUyAstvaM sarvatraiva tarhi samprayoga-

vedanIyateti | ata etadantarAbhiprAyamabhisamIkSyAha-kA
punaratra yukti:-daurmanasyaM na vipAka

iti ? daurmanasyaM hIti | aniSTacintanAdikai:
parikalpavizeSairutpAdyate ca, vyutpAdyate ca,

vyupazAmyate ca | saunasyamapyevamiti |
parikalpavizeSairiSTacintanAdibhirutpAdyate ca,
vyupazAmyate

ca | vItarAgAdInAM tarhIti | yasmAd vItarAgAdInAM
daurmanasyaM vyAvartate | na hi cakSurAdiko

vipAkabhUto vItarAgAdInAM vyAvartate, daurmanasyaM tu
vyAvartate | vacanAd daurmanasyena kAmavItarAgo-

'samanvAgata iti | sUtre'pyuktam-"avItarAgasya dvizalyA
vedanoktA-kAyikaM du:khaM

pratisaMvedayate, caitasikaM ca daurmanasyam" iti vacanAd
vItarAgasya ca ekazalyA kAyikameva

du:khaM pratisaMvedayata iti | saumanasyamapyeSAmiti |
vistara:-vItarAgANAmavyAkRtaM vipAkarUpaM

saumanasyaM kIdRzaM syAt ! samApattisaMgRhItaM
teSAM saumanasyaM sambhavati, tacca kuzalatvAnna

vipAka:, ato vaktavyam-kIdRzaM teSAM saumanasyaM
vipAka iti | yAdRzaM tAdRzamastviti |

aparicchidyamAnamapi tadastyeveti darzayati-tasyAsti
vipAkAvakAzo na daurmanasyasya |

sarvathApyasamudAcArAt samApattyavasthAyAmapi,
asamApattyavasthAyAmapIti | ato na vipAka iti siddham |

mana indriyamubhayorubhayasyeti | ubhayo: = sugatidurgatyo: |
ubhayasya = kuzalAkuzalasya |

vipAka ityadhikAra: | idamutsRSTam-jIvitendriyASTamAni
sugatau kuzalasya vipAka iti,

tatra kathamubhayavyaJjanamAsAdhusammataM kuzalasya
vipAka: ? ityAha-sugatAvubhayavyaJjanasyA-

kuzalena tatsthAnapratilambha iti | sthAnamasya bhraSTam,
ato'syAkuzalena pratilambho viprayukto

dharma: | ubhayaM tu vyaJjanaM kuzalasyaiva vipAka
ityabhiprAya: |

@125

tattvekaM savipAkaM,

tadekaM savipAkameva | tuzabda evakArArtho bhinnakamazca
veditavya: | na hi

tadavyAkRtamasti, nApyanAsravam; asamAhitatvAt | ato
nAstyavipAkaM daurmanasyam ||

daza dvidhA ||10||

savipAkAni, avipAkAni ca |

katamAni daza ?

mano'nyavittizraddhAdIni,

anyavittigrahaNAt daurmanasyAdanyad veditaM gRhyate |
zraddhAdIni zraddhAvIrya-

smRtisamAdhiprajJA: | tatra mana:sukhasaumanasyopekSA
akuzalA: kuzalA: sAsravAzca

savipAkA: | anAsravA avyAkRtAzcAvipAkA: |
du:khendriyaM kuzalAkuzalaM savipAkam |

avyAkRtamavipAkam | zraddhAdIni sAsravANi savipAkAni
| anAsravANyavipAkAni | anyadavipAkamiti siddham ||

kati kuzalAni ? katyakuzalAni ? katyavyAkRtAni ?
ekAntena tAvat-

aSTakaM kuzalaM,

paJca zraddhAdIni, trINi cAjJAsyAmIndriyAdIni |

-------------------

"tattvekaM savipAkam" iti | tadekaM savipAkamevetyartha: ? |
tenAha-tuzabda evakArArtho

bhinnakramazceti | bhinnasthAna ityartha: | `tadekaM
savipAkaM tu' iti hi kramo na bhinna: syAt |

zlokabandhAnuguNyena tvevamuktam | na hi tadavyAkRtamiti |
savipAkameveti avadhAraNe yuktiM

darzayati | dve vastunI avipAke iSyete-avyAkRtam
anAsravaM ca | avyAkRtaM hi pUtibIjavanna

vipAkadAnAya samartham | anAsravaM tu
tRSNAnabhiSyanditatvAnnAlaM vipAkadAnAya,
anabhiSyandita-

sArabIjavat | pArizeSyAdakuzalaM vA bhavet,
kuzalasAsravaM vA | ata: savipAkameva,

nAstyavipAkameva, nAstyavipAkaM daurmanasyam |

"daza dvidhA" iti | dazaiva dvidhA, dvidhaiva ca daza
ityavadhAraNam | dvidheti savipAkA-

vipAkAni ||10||

"mano'nyavittizraddhAdIni" iti | manazca anyavittayazca
zraddhAdIni ceti | vitti: =

vedanA | anyagrahaNena daurmanasyavarjitaM gRhyate;
daurmanasyasyoktatvAt | zraddhAdIni zraddhAvIryasmRti-

samAdhiprajJA: | gRhyanta ityadhikRtam | anyadavipAkamiti
| yathoktadaurmanasyAdyavadhAraNAjjIvitaM

rUpINi ca saptendriyANi, AjJAsyAmIndriyAdIni ca
trINyavipAkAnIti siddham | avyA-

kRtatvAdanAsravatvAcca yathAkramam |

"aSTakaM kuzalam" iti | aSTakaM
kuzalamevatyavadhAraNam |

"dvidhA daurmanasyam" iti | dvidhaiva daurmanasyam,
daurmanasyaM ca dvidhetyavadhAraNam |

dvidheti kuzalaM ca, akuzalaM ca | anyadapi
dvaidhamasti-kuzalaJca avyAkRtaM ca, akuzalaM ca

@126

dvidhA |

daurmanasyaM,

kuzalaM ca, akuzalaM ca |

mano'nyA ca vittistredhA,

kuzalAkuzalAvyAkRtAni |

anyadekadhA ||11||

kiJcidanyat | jIvitASTamaM | cachurAdi |
etadavyAkRtameva ||

katamadindriyaM katamadhAtvAptameSAmindriyANAm ?

kAmAptamamalaM hitvA,

kAmapratisaMyuktaM tAvadindriyaM veditavyam |
ekAntAnAsravamAjJAsyAmIndriyAditrayaM

hitvA | taddhyapratisaMyuktameva |

rUpAptaM strIpumindriye |

du:khe ca hitvA,

`amalaM ca' iti varttate | du:khe iti du:khadaurmanasye | tatra
maithunadharmavairAgyAdazobhA-

karatvAcca rUpadhAtau strIpuruSendriye na sta: |

-------------------

avyAkRtaM ceti, tat kathamidamavadhAryate-kuzalaM ca
akuzalaM ceti ? vyAkhyAnato

vizeSapratipatti: | atha vA-daurmanasyaM savipAkameveti
nirdhAritam | tasmAdidameva dvaidhaM bhavati,

nAnyad |

"anyA ca vitti:" iti | daurmanasyavarjaM vedanAcatuSTayam,
tasyoktatvAt | "tredhA"

iti | kuzalAkuzalAvyAkRtAni | traya: prakArA:tredhA |
"dvitryozca dhamuJ", "edhAcca" (pA^

sU^ 5.3.45-46) iti tredhA ityeSA zabdavyutpatti: |
alobhAdisamprayuktAni kuzalAni,

lobhAdisamprayuktAnyakuzalAni, ato'nyAnyavyAkRtAni |

"anyadekathA" iti |
jIvitASTamamanyadekadhaivetyavadhAryate |
avyAkRtamevetyartha: |

etadarthaM ca punarasya karaNam; anyathA hyakuzalameva,
kuzalAvyAkRtameva, akuzalAvyAkRtameva

vA tat sambhAvyate |
tasmAdabhIpsitaikadhAtvaprasiddhyarthaM punarucyate |
yasyaikadhAtutvaM sambhavati

tad bhavati | kiJca sambhavati ? avyAkRtatvamiti ||11||

"kAmAptamamalaM hitvA" iti | amalameva hitvA kAmAptaM
bhavati | taddhyaprati-

samprayuktameveti | adhAtupatitamevetyartha: |

"rUpAptaM strIpumindriye" iti | vistara:-strI ca
pumAM^zca strIpumAMsau | "samAsAnto

vidhiranitya:" (pari^ 84) iti paribhASayA samAsAnto na
bhavati | tayorindriye strIpumindriye |

"du:khe ca" iti | du:khavedanAsvabhAve indriye
du:khadaurmanasye ityartha: | te strIpumindriye

du:khadaurmanasye amalaM cehAnurvatamAnaM hitvA | zeSaM
rUpAptamindriyaM bhavati |

@127

kathamidAnIM puruSAsta ucyante ? kvocyante ?
sUtre-"asthAnamanavakAzo yat

strI brahmatvaM kArayiSyati | nedaM sthAnaM vidyate yat
puruSa" iti | anya: puruSabhAvo'sti

ya: kAmadhAtau puruSANAM bhavati | du:khendriyaM nAsti
AzrayasyAcchatvAd, akuzalA-

bhAvAcca | daurmanasyendriyaM nAsti,
zamathasnigdhasantAnatvAdAghAtavastvabhAvAcca |

ArUpyAptaM sukhe cApohya rUpi ca ||12||

`strIpumindriye du:khe cAmalaM ca hitvA' iti varttate |
kimavaziSyate ?

manojIvitopekSendriyANi zraddhAdIni ca paJca |
etAnyarUpyapratisaMyuktAni santi,

nAnyAni ||12||

katIndriyANi darzanaprahAtavyAni ? kati
bhAvanAprahAtavyAni ? katyaprahAtavyAni ?

manovittitrayaM tredhA,

katamad vittitrayam ? sukhasaumanasyopakSA: |

dviheyA durmanaskatA |

-------------------

kvocyante ?-iti pRSTe sUtraM
darzayati-asthAnamanavakAza iti | atra sUtra ityabhiprAya:
|

anya:puruSabhAvo'sti ya: kAmadhAtau puruSANAM
bhavatIti | stanAdisaMsthAnasvarAcArAnyathAtvam |

du:khendriyaM nAstItyAzrayasyAcchatvAt tadabhighAtajaM
nAsti | akuzalAbhAvAcca vipAkajaM nAsti |

daurmanasyendriyaM nAsti zamathasnigdhasantAnatvAditi |
yasmAcca zamathena samAdhinA pratighavigamAd

raukSyaM santAne nAsti, tasmAd daurmanasyendriyaM nAsti |
AghAtavastvabhAvAcceti | AghAta: = kopa:,

tasya vastu = viSaya: AghAtavastu | nava
cAghAtavastUni-anarthaM me'kArSIt, karoti, kariSyati

ca-ityAghAtavastutrayam; mitrasya me'narthamakArSIt, karoti
kariSyati ca ityaparamAghAta-

vastutrayam; amitrasya me'rthamakArSIt, karoti, kariSyati
ca-ityaparamAghAtavastutrayamiti |

eSAM navAnAmAghAtavastUnAmabhAvAd viSayakRtamapi
daurmanasyaM nAsti | na kevalaM hetukRtaM nAstIti

darzayati | devakRtaM hi tad yat svasantAnapratighakRtam;
pratyayakRtaM ca tad yat navAghAta-

vastukRtamiti |

"sukhe cApohya rUpi ca" iti | ca-zabdena
pUrvoktamanukRSyate | tenAha-strIpumindriye

du:khe cAmalaM ca hitveti vartata iti | sukhe iti
sukhavedanAsvabhAve sukhasaumanasyendriye |

rUpIndriyaM cakSurAdi ||12||

vittitrayaM sukhasaumanasyopekSA iti | sukhendriyaM yat
tRtIyadhyAnabhUmikaM darzanaheyAnuzaya-

samprayukte tad darzanaheyam | tatraiva ato'nyat sAsravam,
paJcavijJAnakAyikaM ca kAmAvacaram |

prathamadhyAnabhUmikaM ca trivijJAnakAyikaM
bhAvanAprahAtavyam | anAsravaM tu sukhendriyam |
saumanasyaM

darzanaheyasamprayuktaM darzanaheyam | ato'nyat sAsravaM
bhAvanAheyam | anAsravamaheyam | upekSendriyaM

tu sarvagamiti sugamam |

"dviheyA durmanaskatA" iti | daurmanasyayogAd durmanaska:,
tadbhAvo durmanaskatA,

@128

daurmanasyaM dvAbhyAM praheyaM darzanabhAvanAbhyAm |

nava bhAvanayA,

`heyAni' ityadhikAra: | jIvitASTamAni cakSurAdIni
du:khendriyaM ca bhAvanA-

heyAnyeva |

paJca tvaheyAnyapi,

zraddhAdIni paJca bhAvanAheyAnyapi, aheyAnyapi;
sAsravAnAsravatvAt |

na trayam ||13||

trayaM naiva praheyamAjJAsyAmIndriyAdikam; anAsravatvAt
| nahi nirdoSaM

prahANArham ||13||

ukta: prakArabheda: ||

lAbha idAnIM vaktavya:-

katIndriyANi kasmin dhAtau vipAka: prathamato labhyante ?

kAmeSvAdau vipAkau dve labhyete

kAyendriyam, jIvitendriyaM ca | te puna:-

nopapAdukai: |

upapAdukapratiSe dhAdaNDaja-jarAyuja-saMsvedajairiti
veditavyam | kasmAnna

mana upekSendriye ? pratisandhikAle tayoravazyaM
kliSTatvAt |

athopapAdukai: kati labhyante ?

tai: SaD vA,

yadyavyaJjanA bhavanti, yathA prAthamakalpikA: |

-------------------

daurmanasyamityartha: | "yasya guNasya hi bhAvAd dravye
zabdaniveza:, tadabhidhAne tvatalau" iti

lakSaNAt | tad darzanaheyasamprayuktaM darzanaheyam |
ato'nyad bhAvanAheyam | nAheyam;

asamAhitatvAt ||13||

"kAmeSvAdau vipAkau dve labhyete" iti | "kAmapradhAnatvAt
kAmadhAtu: kAmA iti

nirdizyate" iti vakSyate | aNDaja-jarAyuja-saMsvedajai:
sattvai: kAmadhAtAvAdau prathamato dve

indriye vipAkAtmake labhyete-kAyendriyam, jIvitendriyaM ca
| kasmAt ? pratisandhikAle

mana upekSendriyayoravazyaM kliSTatvAt | "upapattibhava:
kliSTa: sarvaklezai: svabhUmikai:"

(abhi^ 3.38) iti vacanAt | cakSurAdInAM ca
tasyAmavasthAyAmavidyamAnatvAt |

"nopapAdukai:" ityapavAda: | avizeSitatvAddhi
upapAdukairapi tathaiva dve eva

labhyeyAtAmiti prasaGga: |

kimupapAdukaiste dve naiva labhyete ? labhyete, na tu dve dve
eva | tenAha-"tai: SaD vA"

@129

katamAni SaT ?
cakSu:zrotraghrANajihvAkAyajIvitendriyANi |

sapta vA,

yadyekavyaJjanA bhavanti, yathA devAdiSu |

aSTau vA,

yadyubhayavyaJjanA bhavanti |

kiM punarubhayavyaJjanA apyupapAdukA bhavanti ?
bhavantyapAyeSu | evaM tAvat

kAmadhAtau |

atha rUpadhAtAvArUpyadhAtau ca katham ? ityAha-

SaD rUpeSu,

kAmapradhAnatvAt kAmadhAtu: `kAmA:' iti nirdizyate |
rUpapradhAnatvAd `rUpANi'

iti rUpadhAturnirdizyate | sUtre'pyuktam-"ye'pi te zAntA
vimokSA atikramya

rUpANyArUpyA:" ( ) iti | tatra rUpadhAtau
SaDindriyANi vipAka: prathamato

labhyante | yAnyeva kAmadhAtAvavyaJjanairupapAdukai: |

ekamuttare ||14|| rUpadhAtorArUpyadhAturuttara: |
samApattitazca paratvAd, upapattitazca pradhAnatara-

tvAt | tasmin ekameva jIvitendriyaM vipAka: prathamato
labhyate, nAnyat ||

ukto lAbha: ||

------------------

iti | vistara:-yadyavyaJjanA bhavanti |
yadyavidyamAnastrIpuruSendriyA: | yathAprAthamakalpikA
iti |

yugAdyutpannA-"prAgAsan rUpivat sattvA:" (abhi^ 3.97) iti
vacanAt | katamAni SaT ?

cakSurAdIni paJca, jIvitaM ca SaSThamiti | yathA
devAdiSviti | Adizabdena nArakAdayo'pi

gRhyante | antarAbhavopapattibhavapratisandhyavasthAyAM
tAni prathamato labhyante | kiM punarubhayavyaJjanA

apyupAdukA bhavantIti | nihInA ubhayavyaJjanotpatti:,
viziSTA copapAdukA yoni:, kathamanayo:

samAyoga iti codanAbhiprAya: | rUpapradhAnatvAd
rUpANIti rUpadhAturnirdizyate | rUpapradhAnatvAditi

rUpANAM svacchatvAt, bhAsvaratvAdityartha: | atha vA-na
kAmaguNapradhAno dhAtu:, kiM tarhi ?

rUpamAtrapradhAna: | nApyarUpyadhAtuvadarUpapradhAna iti
| sUtre'pyuktamiti | sUtre'pyevaM dRSTam, na

madupajJamevaitaditi darzayati | ye'pi te zAntA vimokSA
atikramya rUpANyArUpyA: | te'pyanityA

adhruvA anAzvAsikA vipariNAmadharmANa iti vistara: |
avyaJjanairupapAdukairiti prAthama-

kalpikai: | samApattitazca paratvAditi | yasmAt pUrvaM
rUpasamApatti:, pazcAdArUpyasamApatti:,

tasmAd rUpadhAtoruttara ArUpyadhAtu: | upapattitazca
pradhAnataratvAditi | yasmAccopapattita:

pradhAnataro rUpadhAtorArUpyadhAtu:, bahUni
kalpasahasrANi, tatrAtiprazAnto vipAko bhavati,

ato'pyasAvuttara:; na tUpapattidezata: |
"ArUpyadhAturasthAne" (abhi^ 3.3) iti

vacanAt ||14||

@130

tyAga idAnIM vaktavya:-

kasmin dhAtau mriyamANa: katIndriyANi nirodhayatIti ?

nirodhayatyuparamannArUpye jIvitaM mana: |

upekSA caiva rUpe'STau,

rUpadhAtau mriyamANo'STau nirodhayati-tAni ca trINi,
cakSurAdIni paJca |

sarve hyupapAdukA: samagrendriyA upapadyante, mriyante ca |

kAme daza navASTa vA ||15||

kAmadhAtau mriyamANa ubhayavyaJjano dazendriyANi
nirodhayati-tAni cASTau,

strIpuruSendriye ca | ekavyaJjano nava | avyaJjano'STau |
sakRnmaraNa eSa nyAya: ||15||

kramamRtyostu catvAri,

krameNa tu mriyamANazcatvArIndriyANi
nirodhayati-kAyajIvitamana upekSendriyANi |

na hyeSAM pRthagnirodha: |

eSa ca nyAya: kliSTAvyAkRtacittasya maraNe veditavya: |

yadA tu kuzale cetasi sthito mriyate, tadA- zubhe sarvatra
paJca ca |

kuzale cetasi mriyamANa: sarvatra yathoktamindriyANi
nirodhayati-zraddhAdIni

ca paJcAdhikAni | eSAM hi kuzale cetasyavazyambhAva: |

-------------------

"nirodhayatyuparaman" iti | mriyamANa
ArUpyadhAtAvetAnyeva trINIndriyANi

nirodhayati | sApavAdaM cedaM veditavyam; "zubhe sarvatra
paJca ca" (abhi^ 2.16) iti vacanAt |

"rUpe'STau" iti | rUpadhAtAvaSTAvetAnyeva | saha
paJcabhizcakSurAdibhirnirodhayet; sakRt

samagrendriyamaraNAt | ata evAha-sarve hyupAdukA:
samagrendriya upapadyante, mriyante ceti |

"kAme daza navASTa vA" iti | ubhayavyaJjano
dezendriyANi nirodhayati yadi samagra-

paJcendriyo bhavati | ekavyaJjano nava | avyaJjano'STau |
yadi tu vikalendriyo badhiro vA bhavati

tadA tadindriyaM parihAryam ||15||

sApavAdaM caitat sarvakAmadhAtAveva veditavyam |
tadapavAdamAha-"kramamRtyostu catvAri"

iti | na hyeSAM pRthaG nirodha iti | na hyeSAM
kAmadhAtAvanyonyaM virahayya nirodho'stItyabhiprAya: |

"zubhe sarvatra paJca ca" iti | sarvasya pUrvoktasya
maraNavidhe: "nirodhayatyuparamannArUpye

jIvite mana:" (abhi^ 2.15) ityevamAderapavAda: | trividhaM
hi maraNacittaM sambhavati-

kliSTam, avyAkRtam, kuzalaM ca | tatra
kliSTAvyAkRtacittasyotsarganyAyena maraNavidhirukta: |

kuzalacittasya tu maraNe zraddhAdaya: paJcAdhikA:
prakSeptavyA: | eSAM hi zraddhAdInAM kuzale

cetasyavazyambhAva: | tena yatra trINyuktAni tatrASTau,
yatrASTau tatra trayodaza, yatra catvAri tatra

nava-iti vistareNa gaNanIyam | rUpArUpyadhAtornAsti
kramamaraNam |

@131

evamArUpyeSvaSTau nirodhayati, rUpeSu trayodaza-iti
vistareNa gaNanIyam ||

indriyaprakaNe sarva indriyadharmA vicAryante-

atha katamacchrAmaNyaphalaM katibhirindriyai: prApyate ?

navAptirantyaphalayo:,

navabhirindriyai: prAptirantyaphalayo: | ke punarantye ? srota
Apattiphalam, arhattvaM

ca | ke madhye ? sakRdAgAmiphalam, anAgAmiphalaM ca |

tatra srota Apattiphalasya
zraddhAdibhirAjJAtAvIndriyavarjyairmana
upekSendriyAbhyAM ceti

-------------------

indriyaprakaraNe sarva indriyadharmA vicAryante iti |
indriyaprakaraNe iha kriyamANe sarva

indriyadharmA indriyAvasthAvizeSA: kAritravizeSA vA
vicAryante-ityeke vyAcakSate | apare

tu vyAcakSate-indriyaprakaraNe indriyaskandhake sarva
indriyAdharmA avasthAvizeSA: kAritravizeSA

vA vicAryante | tenehApi te vicAryante;
tatpratyAsattvAdasya zAstrasyetyabhiprAya: |

"navAptirantyaphalayo:" iti | navabhirindriyairAptirnavApti:
| kasya ? antyaphalayo: | ante bhave antye, antye phale

antyaphale, tayo: | ke punarantye ? srota Apattiphalam,
arhattvaphalaM

ca | yathA daNDasya dvAvantau bhavata:, evaM
paMktyavasthitAnAM caturNAM phalAnAM srota
Apattiphalam,

arhattvaphalaM cAnte bhavata: |

sakRdAgAmiphalamanAgAmiphalaM ca madhye bhavata: |
tayorantyayo: phalayornavabhirevendriyai:

prApti: | katamairnavabhi: ? ityAha
zraddhAdibhirAjJAtAvIndriyavarjyairmana
upekSendriyAbhyAM ceti

navabhiriti |

tatraivamabhisamayakrama:-du:khe dharmajJAnakSAnti:, du:khe
dharmajJAnam; du:khe'nvayajJAna-

kSAnti:, du:khe'nvayajJAnam; samudaye
dharmajJAnakSAnti:, samudaye dharmajJAnam;
samudaye'nvayajJAna-

kSAnti:, samudaye'nvayajJAnam; nirodhe
dharmajJAnakSAnti:, nirodhe dharmajJAnam;
nirodhe'nvayajJAna-

kSAnti:, nirodhe'nvayajJAnam; mArge dharmajJAnakSAnti:
mArge dharmajJAnam; mArge'nvayajJAnakSAnti:,

mArge'nvayajJAnam-iti SoDaza kSaNA abhisamaya
ityucyante | tatra du:khe dharmajJAnakSAnti-

ryAvanmArge'nvayajJAnakSAntiriti paJcadaza kSaNA
darzanamArga:; "adRSTadRSTerdRmArgastatra paJcadaza

kSaNA:" (abhi^ 6.28) iti vacanAt |
taccAjJAsyAmIndriyamityucyate | mArge'nvayajJAnaM tu

SoDaza:, sa bhAvanAmArga: | tata: prabhRti A
vajropamasamAdheryAvAnanAsravo mArga: sarvo'sau

bhAvanAmArga: | taccAjJendriyamityuccate | kSayajJAnAt
prabhRti sarvo'nAsravo mArgo'zaikSamArga: |

taccAjJAtAvIndriyamityucyate | tatra srota ApattiphalaM
mArge'nvayajJAnakSAntyavasthAyAM prApyate |

zraddhAdIni cAtra paJcendriyANyavazyaM bhavanti; tasyA
avasthAyA: kuzalatvAt | AjJAsyAmIndriya-

svabhAvA cAsau mArge'nvayajJAnakSAntirvartamAnA | mana
indriyaM ca tatsamprayuktaM bhavati | upekSendriyaM

cAvazyamanAgamyAzrayatvAt | anAgamyasya
copekSendriyasamprayuktatvAt | mArge'nvayajJAnaM

tvasyAmavasthAyAmAjJendriyasvabhAvamutpAdAbhimukhaM
vartate, tena zraddhAdibhi: paJcabhirAjJA-

syAmIndriyeNAjJendriyeNa mana upekSendriyAbhyAM ceti
tatphalaM navabhi: prApyate |

@132

navabhi: | AjJAsyAmIndriyamAnantaryamArge veditavyam,
AjJendriyaM ca vimuktimArge | ubhAbhyAM

hi tasya prAptirvisaMyogaprApterAvAhakasannizrayatvAdvA
yathAkramam |

arhattvamasya puna:-zraddhAdibhi:,
AjJAsyAmIndriyavarjyairmana indriyeNa, sukha-

saumanasyopekSendriyANAM cAnyatameneti navabhi: |

saptASTanavabhirdvayo: ||16||

sakRdAgAmyanAgAmiphalayo: pratyekaM
saptabhiraSTabhirnavabhizcendriyai: prApti: | kathaM

-------------------

ubhAbhyAM^hi tasya prAptiriti |
AnantaryamArgeNAjJAsyAmIndriyasvabhAvena
vimuktimArgeNa

cAjJendriyasvabhAvena tasya prApti: |
visaMyogaprApterAvAhakasannizrayatvAd yathAkramam;
tasyA:

visaMyogaprApterAnantaryamArgasyAvAhakatvAt, janakatvAt,
vimuktimArgasya ca tasyA: sannizraya-

tvAt | AdhAratvAdityartha: | dvAbhyAM
cauraniSkAsanakapATapidhAnavat | yathA hi
dvayormanuSyayorekena

cauro niSkAsyate, dvitIyenAsya kapATaM pidhIyate,
tathAnantaryamArgeNa visaMyogaprAptirAvAhyate;

klezaprAptimAdAya nirodhAt | vimuktimArgeNAdhAryate;
visaMyogaprAptisahotpAdAt |

arhattvasya puna: zraddhAdibhirAjJAsyAmIndriyavarjyeriti
| vajropamasamAdhyavasthAyA-

marhattvapalaM prApyate | zraddhAdIni mana indriyaM ca
pUrvavat | vajropamasamAdhikalApastasyAma-

vasthAyAmAnantaryamArga AjJendriyasvabhAvo vartamAna: |
sukhasaumanasyopekSendriyANAM cAnyatamat |

yadi tRtIyaM dhyAnaM nizrityArhattvaM prApyate,
sukhendriyaM tatra vartamAnam | atha prathamaM dvitIyaM
dhyAnaM

nizritya, tatra saumanasyendriyam |
athAnAgamyadhyAnAntaracaturthadhyAnAkAzavijJAnA-
kiJcanyAyatanA-

nAmanyatamaM nizritya, tatropekSendriyaM vartamAnam |
kSayajJAnakalApastvasyAmavasthAyAM vimuktimArga

AjJAtAvindriyasvabhAva utpAdAbhimukho bhavati | tena
zraddhAdibhi: paJcabhirAjJendriyeNA-

jJAtAvIndriyeNa mana indriyeNa
sukhasaumanasyopekSendriyANAM cAnyatameneti tatphalaM
navabhi: prApyate |

AnantaryavimuktimArgAbhyAM tatprAptiriti pUrvavad
vyAkhyAnam |

"saptASTanavabhirdvayo:" | prAptiriti zeSa: | pratyekamiti
| vistara:-sakRdAgAmiphalasya

saptabhiraSTAbhirnavabhirvA prApti: | evamanAgAmiphalasya
| tatpratipAdayannAha-sakRdAgAmiphalaM

tAvad yadyAnupUrvIka: prApnoti | sa ca laukikena
mArgeNeti | laukiko mArga: zAntAdyu-

dArAdyAkAra:; "zAntAdyudArAdyAkArA
uttarAdharagocarA:" (abhi^ 6.50) iti vacanAt |

tenottarAM bhUmiM zAntata: praNItato ni:saraNatazceha
yogI pazyati | adharAmaudArikato du:khilata:

sthUlabhittikatazca pazyati | sa cAyaM catu:prakAro
varNyate-prayogamArga:, AnantaryamArga:,

vimuktimArga:, vizeSamArgazca | tatra prayogamArgo yata
AnantaryamArga utpadyate, sa punaryena klezAn

prajahAti |
vimuktimArgo'pyAnantaryamArgAdanantaramutpadyate
klezaprahANaprApterAdhAraka: | vizeSa-

mArgastata uccaM viziSTo mArga: |

tena mArgeNa navaprakArA: klezA:
praheyA:-adhimAtrAdhimAtra:, adhimAtramadhya:,

adhimAtramRdu:; madhyAdhimAtra:, madhyamadhya:,
madhyamRdu:; mRdvadhimAtra:, mRdumadhya:, mRdumRduzceti |

tad yadi pRthagjana: prajahAti darzanabhAvanAheyAn
klezAn mizrIkRtya, tena mRdumadhyAdhi-

@133

kRtvA ? sakRdAgAmiphalaM tAvad yadyAnupUrvIka:
prApnoti, sa ca laukikena mArgeNa,

tasya saptabhirindriyai: prApti:-paJcabhi: zraddhAdibhi:,
upekSAmana indriyAbhyAM ceti | atha

lokottareNa mArgeNa, tasyASTAbhirindriyai: prApti: |
AjJendriyamaSTamaM bhavati |

atha bhUyovItarAga: prApnoti, tasya navabhi:, yenaiva srota
Apattiphalasya |

anAgAmiphalaM yadyAnupUrvIka: prApnoti; sa ca laukikena
mArgeNa, tasya

saptabhirindriyai: prApti:, yathA-sakRdAgAmiphalasya | atha
lokottareNa mArgeNa,

tasyASTAbhistathaiva |

-------------------

mAtrAdibhedena navadhA kRtvA prajahAti;
mRdumRdubhyAmAnantaryavimuktimArgAbhyAmadhimA-
trAdhimAtraM

klezaprakAraM prajahAti; evaM
yAvadadhimAtrAdhimAtrAbhyAmAnantaryavimuktimArgAbhyAM
mRdumRdukleza-

prakAraM prajahAti | Aryastu bhAvanAheyAneva
klezAM^stathaiva navadhA kRtvA prajahAti;
darzanaheyAnAM

darzanamArgeNa pAkaprahINatvAt |

lokottarastu bhAvanAmArgastathaiva SoDazAkAra:;
anityAkArabhedAt | sa cApi tathaiva

prayogAdimArgabhedAccaturbheda: | ihApi
mRdumRdubhyAmAnantaryavimukti mArgAbhyAmadhimAtrAdhi-
mAtraM

klezaprakAraM prajahAti | evaM
yAvadadhimAtrAdhimAtrAbhyAmA-

nantaryavimuktimArgAbhyAM

mRdumRdu-

klezaprakAraM prajahAti |

eSa laukika-lokottaramArgayordiGmAtranirdeza: |
tatsakRdAgAmiphalamAnupUrvIkeNa

vA labhyeta, bhUyovItarAgeNa vA | tadAnupUrvIko ya:
srota ApattiphalaM prApya kramAt sakRdAgAmi-

phalaM prApnoti, kazcAsau ? ya: sakalabandhana
ekaprakArAdyupalikhito vA yadi na SaSThaprakAropa-

likhito niyamAmamavakrAmati, SoDaze cittakSaNe sa srota
Apanno bhavati | sa bhAvanAheyasyaikasya

yAvat SaSThasyaiva vA prakArasya prahANAya
zamathacaritatvAllaukikamapi mArgamutpAdayati | sa

SaSThaprakAraprahANe sakRdAgAmiphalaM prApnoti |
tasya phalasya saptabhirindriyai: prApti: zraddhAdibhi:

paJcabhirmana indriyeNopekSendriyeNa ca
saptamenAnAgamyanizrayatvAt | atha lokottareNa mArgeNa

tasyASTAbhirindriyai: prApti: | tairevA jJendriyeNa
cASTamena | tAnyeva hi zraddhAdIni
saptendriyANyAjJendri-

yAkhyAM labhante; anAsravatvAt |

atha bhUyovItarAga iti | yo laukikena mArgeNa
pRthagjanAvasthAyAM SaTprakAropa-

likhito'bhUt, sa `bhUyovItarAga:' ityucyate, bhUyasA
prakAreNa vItarAga iti kRtvA | sa yadi

sakRdAgAmiphalaM prApnoti | kathaM sa prApnoti iti ?
abhisamayakrameNa pUrvoktena mArge'nvayajJAna-

kSAntyavasthAyAM prApnoti | tasya navabhiryathaiva srota
Apattiphalasya | zraddhAdibhirAjJAtA-

vIndriyavarjyai: | mana upekSendriyAbhyAM ceti pUrvavad
vyAkhyAnam | ayaM hi srota ApattiphalamaprApyaiva

SoDaze kSaNe sakRdAgAmI bhavati | anAgAmigalaM
yadyAnupUrvIka: prApnotIti | ihAnupUrvIko

ya: srota ApattiphalaM ca prApyAnAgAmiphalaM prApnoti,
yo vA bhUyovItarAgo bhUtvA srota Apatti-

phalamalabdhvaiva sakRdAgAmiphalameva ca
labdhvAnAgAmiphalaM prApnoti | sa ca yadi laukikena

mArgeNa prApnoti, tasya saptabhirindriyai: prApti: | yathA
sakRdAgAmiphalasya, AnupUrvikIyasyetya-

@134

atha vItarAga: prApnoti, tasya navabhi: prApti:;
yathA-srota Apattiphalasya |

ayaM tu vizeSa:-sukhasaumanasyopekSendriyANAmanyatamaM
bhavati; nizrayavizeSAt |

yadApyayamAnupUrvIko navame vimuktimArge
tIkSNendriyatvAd dhyAnaM pravizati laukikena

mArgeNa, tadApyaSTAbhirindriyairanAgAmiphalaM prApnoti
| tatra hi navame vimuktimArge

saumanasyendriyamaSTamaM bhavati | AnantaryamArge
tUpekSendriyameva, nityamubhAbhyAM ca tasya

prApti: | atha lokottareNa pravizati, tasya navabhirindriyai:
prApti: | AjJendriyaM navamaM

bhavati ||16||

yattarhi abhidharma uktam-"katibhirindriyairarhattvaM
prApnotItyAha-

-------------------

bhipretam | zraddhAdibhi: paJcabhirmana upekSendriyAbhyAM
cetyartha: | atha lokottareNa mArgeNa tasyASTA-

bhistathaiveti | yathA
sakRdAgAmiphalasyaivASTAbhirityartha: |
AjJendriyamaSTamaM bhavatIti |

atha vItarAga iti | kAmadhAtumAtravItarAgo laukikena
mArgeNa navame prakAre prahINe |

prathamAdapi vA dhyAnAd yAvadAkiJcanyAdapi vA
vItarAgo yo'nAgAmiphalaM prApnoti | tasya

navabhi: prApti: | yathA srota Apattiphalasya | srota
Attiphalasya hi darzanamArgeNa prApti: | asya

ca darzanamArgeNaiva prAptiriti tulyatvam |

ayaM tu vizeSa:-sukhasaumanasyopekSendriyANAmanyatamaM
bhavati nizrayavizeSAditi |

yadi tRtIyaM dhyAnaM nizritya niyAmamavakrAmati,
sukhendriyaM tatra bhavati | atha prathamadvitIye

dhyAne nizritya; saumanasyendriyaM tatra bhavati |
athAnAgamyadhyAnAntaracaturthadhyAnAnAmanyatamaM

nizritya, upekSendriyaM tatra bhavatIti |
yadApyayamAnupUrvIka iti | vistara:-yadApyayamadhigata-

pUrvaphala AnupUrvIkastIkSNendriya: | sa navame
vimuktimArge dhyAnaM pravizati maulaM laukikena

mArgeNa, tadApi aSTAbhirindriyairanAgAmiphalaM
prApnoti | tatra mauladhyAnasaMgRhIto vimuktimArgo

bhavati, tatra ca saumanasyendriyam |
AnantaryamArgastvanAgAmyasaMgRhIta eva | yadi na
pravizati,

tatra copekSendriyameva, nAnyathA | tasya prAptiraSTAbhi:
zraddhAdibhi: paJcabhirmana upekSAsaumanasye-

ndriyaizceti | ubhAbhyAM ca tasya prAptiriti |
AnantaryavimuktimArgAbhyAM
cauraniSkAsanakapATapidhAna-

vaditi vyAkhyAtametat | atha lokottareNa pravizatIti | sa
evAnupUrvIkastIkSNendriyo veditavya:;

adhikArAnuvRtte: | tasya navabhirindriyai: prApti: |
tairevedAnImuktairindriyai: | AjJendriyeNa ca navamena |

tAnyeva hIndriyANyanAsravatvAdAjJendriyAkhyAM
labhante |

idamiha codyate-kasmAdrAnupUrvIka evamukta:, na
punarvItarAgapUrvI ? na hi vItarAgapUrvya-

nAgamyanizrayeNa darzanamArgamutpAdya SoDaze
cittakSaNe maulaM prathamaM dhyAnaM pravizati;
tatrAdhigatera-

nAdarAt | tasmAdasti sambhavo yadasau maulameva pravizati |
vItarAgapUrvI tu catu:satyadarzanaM

prati kRtAdara:, na dhyAnaM prati | iti na tatra SoDaze
cittakSaNe maulaM dhyAnaM pravizatItya-

bhiprAya: ||16||

"navAptirantyaphalayo:" (abhi^ 2.16) ityuktam,
tadvirodhayati-yat tarhi abhidharme

@135

ekAdazabhi:" ( ) iti, tat kathaM navabhirityucyate ?
navabhireva tat prApnoti |

ekAdazabhirarhattvamuktaM tvekasya sambhavAt |

asti sambhavo yadeka: pudgala: parihAya parihAya
sukhasaumanasyopekSAbhirarhattvaM

prApnuyAd, ata ekAdazabhirityuktam | na tu khalu
sambhavo'sti sukhAdInAmekasmin

kAle | kathamanAgAmino'pyeSa prasaGgo na bhavati | na
hyasau parihINa: kadAcit

sukhendriyeNa prApnoti |

-------------------

uktam | jJAnaprasthAne | "katibhirindriyairarhattvaM
prApnoti ? ityAha-ekAdazabhi:" iti | tatkathaM

na virudhyate ityabhiprAya: |

"ekasya sambhavAt' iti | kasyacidevaikasya pudgalasya sambhava:
| na sarvasya sambhava: |

yo hi mRdvindriya: parihAya parihAya
sukhasaumanasyopekSAbhi: ekAdazabhi: nizrayavizeSAt

pAryAyikIbhirarhattvaM prApnuyAt, taM prati evamuktam |
ekAdazabhiriti | na tu sambhavo'sti

sukhasaumanasyopekSANAM ekasmin kAle
samavadhAnamityartha: | cittacaittAnAmekaikadravyotpatte: |

yo hi kazcinmRdvindriya: pudgalo'nAgamyaM
vopekSendriyanizrayaM nizrityArhattvaM prApnuyAt, tasya

tatprAptirupekSendriyeNa | tata: punarapi parihIyate | tata:
prathamaM vA dhyAnaM nizritya purarhattvaM prApnuyAt,

tasya tatprApti: saumanasyendriyeNa | tata: punarapi
parihIyate | tata: sa tRtIyaM dhyAnaM nizritya

punararhattvaM prApnuyAt, tasya tatprApti: sukhendriyeNa |
iti pratyekaM tatra phalaprAptAvavazyaM navaivendriyANi

vyApriyante-zraddhAdIni paJca, mana AjJAtAvIndriyANi
sukhasaumanasyopekSendriyANAM

cAnyatamaditi | puna: puna: prAptestadekAdazabhirityuktam |

kathamanAgAmino'pyeSa prasaGgo na bhavatIti | kasmAt tatra
zAstre'rhattvaphalamevaikAdazabhi:

prApnoti ityuktam, na tUktam-anAgAmiphalamapIti ? na hyasau
parihINa: kadAcitsukhendriyeNa

prApnotIti | asAvanAgAmI
tRtIyadhyAnordhvabhUmilAbhAt parihINo bhavati,
UrdhvabhUmereva parihINo

bhavati, nAsAvanAgAmiphalAt parihINa ityucyate | evaM
yAvad dvitIyadhyAnAt | yadA tu prathamAt

parihINo bhavati, tadAnAgAmiphalAt parihINa ityucyate |
paJcAvarabhAgIyaprahANAddhi anAgamiphalaM

vyavasthApyate | yadA sa ca kAmavairAgyAt parihINa:,
tadA tRtIyaM dhyAnamasya nAsti, tat kathaM

sukhendriyeNAnAgAmiphalaM prApnuyAt ! tata Aha-na hyasau
parihINa: kadAcit sukhendriyeNa

prApnotIti, kiM saumanasyendriyeNa prApnuyAt; yata evaM
sukhendriyasyaiva pratiSedha: prApnuyAd

yadi navame vimuktimArge maulaM dhyAnaM pravizet |
naitadasti-yo hi parihINo bhavet sa mRdvindriya:,

yazca mRdvindriya: sa na zaknoti navame vimuktimArge maulaM
dhyAnaM praveSTum, tIkSNendriyastu

zaknoti; indriyasaJcArasyAduSkaratvAt ? astyetat; kintu
yadyasau mRdvindriya AnupUrvI-

ko'nAgAmiphalaM prApya tatazca parihINo bhUtvA
indriyasaJcAraM kuryAt, indriyasaJcAreNa ca

tIkSNendriyo bhUtvA pUrvakeNaiva krameNAnAgAmiphalaM
prApnuvan yadi navame vimuktimArge maulaM

pravizet, tasya
tadAnAgAmiphalaprAptiraSTAbhirnavabhirvA
bhavati-zraddhAdibhi: paJcabhi:, manaindriyeNa

@136

na ca vItarAgapUrvI parihIyate; tadvairAgyasya
dvimArgaprApaNAt ||

idaM vicAryate-katamenendriyeNa samanvAgata:
katibhiravazyaM samanvAgato bhavati ?

tatra-

upekSAjIvitamanoyukto'vazyaM trayAnvita: ||17||

-------------------

cAnantaryamArgasaMgRhItena saumanasyendriyeNa ca
mauladhyAnavimuktimArgasaMgRhIteneti | lokottareNa

cenmaulaM dhyAnaM pravizet,
ebhizcASTAbhirAjJendriyeNa ca navamena ityavagantavyam |
tasmAt sUktam-

`na hyasau parihINa: kadAcit sukhendriyeNa prApnotI' ti |

vItarAgapUrvI tarhyekAdazabhistatprApnuyAt | katham ?
yo mRdvindriya: pudgalastRtIya-

dhyAnalAbhI tRtIyaM dhyAnaM nizritya
niyAmamavakrAmet, sa SoDaze cittakSaNe anAgAmI
bhavati,

sA tatphalaprApti: sukhendriyeNa zraddhAdibhi:
paJcabhirmana AjJAsyAmIndriyAjJendriyaizceti | sa

tato'nAgAmiphalAt parihINa indriyottApanena
tIkSNendriyamAtmAnaM kRtvA anAgamyanizrayeNaivAnA-

gAmiphalaM prApnuvannavame vimuktimArge maulaM pravizet |
tasya tatphalaprApti: pUrvavadupekSendriyeNa

saumanasyendriyeNa ca zraddhAdibhizcApi paJcabhirmana
indriyeNa cASTamena lokottaramArgatvAdA-

jJendriyeNApi navamena-ityevaM dvayo:
kAlayorekAdazabhirindriyai: sa pudgalastadanAgAmiphalaM

prApnuyAditi | tatastatpratiSedhArthamidamAha-na ca
vItarAgapUrvI parihIyate | tadvairAgyasya

dvimArgaprApaNAditi | na ca kAmavItarAga:
kenacinnizrayeNa niyAmamavakrAnta: parihIyate | kasmAt ?

tadvairAgyasya kAmavairAgyasya dvimArgaprApaNAt
laukikalokottaramArgaprApaNAt | iha phalaM

dvividham-saMskRtam, asaMskRtaM ca |
"saMskRtAsaMskRtaM phalam" (abhi^ ko^ 6.51)

iti vacanAt | tatra yadasaMskRtaM
visaMyogalakSaNamanAgAmi phalam, tatpUrvaM laukikena
mArgeNa

prAptam; niyAmAvakrAntau ca lokottaramArgeNa
punastatprAptam | dvividhA hi tasya prApti:-laukikI,

lokottarA ca | tasmAt sthiraM tadvairAgyam | tasmAdato na
parihIyate |

nanu ca "phalAddhAnirna pUrvakAt" (abhi^ 6.58)
darzanaheyAnAmavastukatvAdityetadapi

kAraNAntaramasti, kasmAt tadiha noktamiti ? etadapi
vaktavyam | api khalu para evaM brUyAt-

mA bhUd darzanaheyaklezavairAgyaparihANi:,
bhAvanAheyaklezamAtravairAgyaparihANistu kasmAdasya

parihINakasya na bhavet ? paJcAvarabhAgIyaprahANAddhi
anAgamiphalaM bhavati | tatra ca satkAyadRSTi:

zIlavrataparAmarzo vicikitsA ca darzanaheyA:,
kAmacchando vyApAdazca bhAvanaheyau, tayozca

tasya vItarAgapUrviNo'bhisamayAnte SoDaze cittakSaNe
prahANasya laukikena mArgeNa prAptasya

tatsAmarthyAt | punaranAsravA prAptirbhavati;
anAsravagotrANAM labdhatvAt | anAsravaM hi navama-

vimuktimArgasvabhAvaM saMskRtam
anAgAmiphalamasaMskRtaM ca kAmacchandAdiprahANaM
tasyAmavasthAyAM

labhyate | tasmAdidameva kAraNamuktam
AcAryeNa-tadvairAgyasya dvimArgaprApaNAditi |

kAmacchandAdiprahANasya dvimArgaprApaNAdityartha: |

"upekSAjIvitamanomukto'vazyaM trayAnvita:" iti |
upekSayA jIvitena manasA vA

yukto'nvito'vazyaM trayeNa samanvAgata: |
tenaivopekSAjIvitamana:svabhAvena | na hyeSAmanyonyena

@137

ya eSAmupekSAdInAmanyatamena samanvAgata:, so'vazyaM
tribhirindriyai: samanvAgato

bhavatyebhireva | na hyeSAmanyo'nyena vinA samanvAgama: |

zeSaistvaniyama:-syAt samanvAgata:, syAdasamanvAgata: |

tatra tAvaccakSu:
zrotraghrANajihvendriyairArUpyadhAtUpapanno na
samanvAgata: | kAmadhAtau

ca yenApratilabdhavihInAni | kAyendriyeNArUpyopapanno na
samanvAgata: | strIndriyeNa

rUpArUpyopapanna: | kAmadhAtau yenApratilabdhavihInam |
evaM puruSendriyeNa | sukhendriyeNa

caturdhyAnArUpyopapannA: pRthagjanA na samanvAgatA: |
saumanasyendriyeNa tRtIyacaturtha-

dhyAnArUpyopapannA: pRthagjanA eva | du:khendriyeNa
rUpArUpyopapanna: | daurmanasyena kAmavIta-

rAga: | zraddhAdibhi: samucchinnakuzalamUla: |
AjJAsyAmIndriyeNa pRthagjanaphalasthA na

samanvAgatA: | AjJendriyeNa
pRthagjanadarzanAzaikSamArgasthA: |
AjJAtAvIndriyeNa pRthagjana-

zaikSyA asamanvAgatA: |

apratiSiddhAsvavasthAsu yathoktasamanvAgato veditavya:
||17||

caturbhi: sukhakAyAbhyAM,

ya: sukhendriyeNa samanvAgata:, so'vazyaM
caturbhirindriyai:-taizca tribhirupekSA-

dibhi:, sukhendriyeNa ca |

-------------------

vinA samanvAgama iti | yadaikasya samanvAgama:,
tadetarayorapi samanvAgama: | tenaiSAM samanvA-

gamavyavasthAnaM kriyate | cakSurAdInAM tu na kriyate |

tasmAdAha-cakSu:zrotraghrANajihvendriyairiti |
vistara:-cakSu:zrotraghrANajihvendriyairArUpya-

dhAtUpapanno na samanvAgata ityatra kAyendriyAgrahaNam |
kAmadhAtau ca yenApratilabdhavihInAnIti |

asyopacayArthasya cakSurAdiSveva sambhavAnna kAyendriye |
anyathA hi rUpibhirindriyairArUpyopapanno

na samanvAgata ityevocyate | apratilabdhAni
kalalAdyavasthAyAm | vihInAni labdhavinAzAdandha-

tvAdyavasthAyAM kramamaraNe vA | pRthagjanA na
samanvAgatA iti vizeSaNam; AryasyAvazyaM

samanvAgatatvAt | na hi tasya bhUmisaJcAreNa
anAsravasukhAdityAga: | daurmanasyena kAmavItarAga

iti | ihastho dhAtvantarastho vA pRthagjano vA''ryo vA na
samanvAgata: | pRthagjanaphalasthA

iti | phalasthA: srota ApannAdaya:; abhisamayAnte
vihInatvAt | tenAnAjJAtamAjJAsyAmIndriyeNA-

samanvAgatA: | AjJendriyeNa darzanamArgasthA
aprAptatvAdasamanvAgatA: | azaikSamArgasthA:
phalaprAptau

vihInatvAdasamanvAgatA: | apratiSiddhAsvavasthAsu
yathoktasamanvAgamo veditavya iti | yA

apratiSiddhA avasthAzcakSurAdibhirindriyai: samanvAgamaM
prati tAsvavasthAsu yadyadindriyamuktam,

taistai: samanvAgato veditavya ityartha: |
tadyathA-kAmadhAtAvapratilabdhavihInAvasthAM hitvA

cakSurAdibhirjihvAntai: samanvAgata: | kAyendriyeNa
kAmarUpadhAtUpapanna: samanvAgata ityAdi ||17||

"caturbhi: sukhakAyAbhyAm" iti | `yukta:' iti vartate,
`avazyam' iti ca |

@138

ya: kAyendriyeNa, so'pi caturbhi:-taizca tribhi:,
kAyendriyeNa ca |

paJcabhizcakSurAdimAn |

yazcakSurindriyeNa, so'vazyaM
paJcabhirupekSAjIvitamana:kAyendriyai:, tena ca | evaM
zrotraghrANajihvendriyairveditavyam |

saumanasyI ca,

yazcApi saumanasyendriyeNa, so'vazyaM
pazcabhirupekSAjIvitamana:sukhasaumanasyai: |

dvitIyadhyAnajastRtIyAlAbhI katamena sukhendriyeNa
samanvAgato bhavati ? kliSTena

tRtIyadhyAnabhUmikena |

-------------------

saGkhyAnukramavivakSAyAM tu tadanantaraM
tairityevAnantaraM sukhAdigrahaNam | sukhendriyeNa
samanvAgata

iti | caturthadhyAnArUpyadhAtUpapannaM pRthagjanaM
muktvA sarva: sukhendriyeNa samanvAgata: | tasyAnyai-

rnAvazyaM samanvAgata: |
cakSurAdibhirjihvendriyAntairArUpyadhatau kAmadhAtau
cApratilabdhavihInA-

vasthAyAmasamanvAgama: | kAyendriyeNa cArUpyadhAtau |
strIpuruSendriyAbhyAM rUpArUpyadhAtvozca |

kAmadhAtau cAlabdhavihInAvasthAyAm | du:khendriyeNa
rUpArUpyadhAtvo: | saumanasyendriyeNa

pRthagjanastRtIyadhyAnopapanna: | daurmanasyendriyeNa
kAmavItarAgAvasthAyAm | zraddhAdibhi: paJcabhi:

samucchinnakuzalamUlAvasthAyAm | AjJAsyAmIndriyeNa
pRthagjanaphalasthAvasthAyAm | AjJendriyeNa

pRthagjanadarzanamArgasthAzaikSAvasthAyAm |
AjJAtAvIndriyeNa
pRthagjanazaikSAvasthAyAmasamanvAgata

iti | ya: kAyendriyeNa so'pi caturbhiriti |
kAmadhAtUpapanna: kAyendriyeNa samanvAgata: |

tasya nAnyairavazyaM samanvAgama: | cakSurAdibhi:
kAmadhAtAvalabdhavihInA-vasthAyAmasamanvAgama: |

strIpuruSendriyAbhyAmetasyAmevAvasthAyAM rUpadhAtau
cAsamanvAgama: | du:khena cAsminneva | sukhena

ca pRthagjanasya caturthadhyAnopapattAvasamanvAgama: |
saumanasyena pRthagjanastRtIyacaturthadhyAno-

papanno'samanvAgata: | daurmanasyena zraddhAdibhizcAnyai:
pUrvavadasamanvAgamo vaktavya: |

"paJcabhizcakSurAdimAn" iti
cakSuzrotraghrANajihvAvAnityartha: | tena ceti | tena
cakSuSA |

cakSuSi satyavazyaM kAyendriyam, na tu zrotrAdIni;
kAmadhAtAvalabdhavihInatvasambhavAt |

strIpuruSendriyAdInAM tu pUrvavad vyabhicAro vaktavya: |
evaM zrotraghrANajihvendriyairiti | ya:

zrotrendriyeNa so'vazyaM
paJcabhirupekSAjIvitamana:kAyaistena ca-ityevaM sarvaM
neyam |

"saumanasyI ca" | kim ? paJcabhiravazyaM samanvAgata
ityadhikRtam | cakSurAdiSveva

saumanasyaM kasmAnna prakSiptam ? anyasthAnapAThAt |
tathA hyAdizabdena prakSepa Akula: syAt |

dvitIyadhyAnajastRtIyAlAbhI katamena sukhendriyeNa
samanvAgata iti | sukhendriyaM kAmadhAtau

paJcavijJAnakAyikaM prathame ca dhyAne
trivijJAnakAyikamasti, tRtIye tu dhyAne mAnasam | ato

dvitIyadhyAnajo nAdhareNa sukhendriyeNa samanvAgata:;
tasya bhUmisaJcAreNa tyaktatvAt | na

tRtIyadhyAnabhUmikena; tasyAlAbhitvAditi matvA
codayati-katamena sukhendriyeNa samanvAgata

iti | Aha-kliSTena tRtIyadhyAnabhUmikeneti | sarve
hyadharabhUmyupapannA: sattvA uparibhUmikenA-

prahINena kliSTena samanvAgatA iti siddhAnta: |
zeSendriyavyabhicAra: pUrvavad vaktavya: |

@139

du:khI tu saptabhi:,

yo du:khendriyeNa, so'vazyaM saptabhi:
kAyajIvitamanobhizcatubhirvedanendriyai: |

strIndriyAdimAn ||18||

aSTAbhi:,

ya: strIndriyeNa samanvAgata: so'vazyamaSTAbhi:-taizca
saptabhi:, strIndriyeNa

ca | Adizabdena puruSendriyadaurmanasyazraddhAdInAM
saMgraha: | tadvAnapi pratyekamaSTAbhi:

samanvAgato bhavati-taizca saptabhi:, aSTamena ca
puruSendriyeNa | evaM daurmanasyendriyeNa |

zraddhAdimAM^stu taizca paJcabhi:,
upekSAjIvitamanobhizca |

ekAdazabhistvAjJAjJAtendriyAnvita: |

AjJAta indriyamAjJAtendriyam | ya AjJendriyeNa
samanvAgata:, so'vazya-

mekAdazabhi:-sukhasaumanasyopekSApejIvitamana:
zraddhAdibhi:, AjJendriyeNa ca | taireva

dazabhi:, AjJAtAvIndriyeNa ca |

AjJAsyAmIndriyopetastrayodazabhiranvita: ||19||

katamaistrayodazabhi: ? manojIvitakAyendriyai:,
catasRbhirvedanAbhi: zraddhAdibhirA-

jJAsyAmIndriyeNa ca ||19||

-------------------

"du:khI tu saptabhi:" iti | kAmadhAtUpapanno hyeSa: |
tasmAdavazyaM kAyendriyeNa caturbhizca

vedanendriyairiti daurmanasyavarjyai: |
tadvItarAgAvasthAyAM daurmanasyaM vyabhicarati |
manojIvitendriye

ca sta ityavazyaM saptabhirindriyai: samanvAgata: |
zeSendriyavyabhicArastu pUrvavad vAcya: |

"strIndriyAdimAn aSTAbhi:" iti |
strIpuruSadaurmanasyazraddhAvIryasmRtisamAdhiprajJendri-

yavAnityartha: | jIvitamana:sukhadu:
khasaumanasyopekSendriyANAmuktatvAt,
AjJAtAvIndriyAdInAM

ca trayANAM vakSyamANatvAt |
eSAmevASTAnAmindriyANAM grahaNaM bhavati | ya:
strIndriyeNa samanvAgata

iti | sa kAmadhAtUpapanna eva strIndriyavattvAt | ata:
so'vazyamaSTAbhirindriyai: samanvAgata: |

katamai: ? ityAha-taizca saptabhi: strIndriyeNa ceti |
kAyajIvitamanobhizcaturbhizca vedanendriyairiti

saptabhi:, strIndriyeNa cASTamena | zeSairaniyama: |
yathoktaizcakSurAdInAM vaikalyasambhavAdityAdibhi:

kAraNai: | strIndriyavat puruSendriyavAnapi vaktavya: |
daurmanasyavAnapi kAmopapanna: kAmavItarAga

iti tathaiva tai: saptabhidaurmanasyena ca | zraddhAvAnapi
traidhAtuka: sattva iti tai: paJcabhi:

zraddhAdibhiravinAbhAvibhirupekSAjIvitamanobhizca
samanvAgata: | zeSairaniyama: pUrvavat | yathA

zraddhAvAnevaM yAvat prajJAvAn | AjJAte
indriyamAjJAtendriyamiti | AjJAta
evendriyamAjJAtendriyam | niravazeSAjJAta

indriyamityartha: | AjJendriyamapi hyAjJAta indriyam, na tu
niravazeSe; sAvazeSatvAt praheyasya |

atha vA-padaikadezagrahaNena AjJAtAvI pudgala AjJAta
ityucyate, tasyendriyamAjJAtendriyamiti |

ya AjJendriyeNa so'vazyamekAdazabhiriti | AjJendriyavAn
phalastha: zaikSastriSvapi dhAtuSu

@140

atha ya: sarvAlpai: samanvAgata: sa kiyadbhirindriyai: ?

sarvAlpairni:zubho'STAbhirvinmana:kAyajIvitai: |

yukta:,

-------------------

bhavati | sa caturthadhyAnArUpyopapanna: kathaM
sukhasaumanasyendriyAbhyAM samanvAgata: ? yasmAdArya:

kAmavairAgye'vazyaM saumanasyendriyaM pratilabhate,
dvitIyadhyAnavairAgye ca sukhendriyam, te ca

bhUmisaJcAre'pi na tyajete | tathA hi vakSyati-

"bhUmisaJcArahAnibhyAM dhyAnAptaM tyajate zubham |

tathArUpyAptamAryaM tu phalAptyuttaptihAnibhi: ||" (abhi^
4.40) iti |

phalaprAptIndriyottApane'pi yadyapi te
pratipannakamArgamRddhindriyamArgasaMgRhIte tyajete |

tasmAt tAbhyAM sukhasaumanasyAbhyAM
bhUmisaJcAre'pyaparityaktAbhyAM
caturthadhyAnArUpyopapanno'pyArya:

samanvAgata eva bhavati | zeSai: pUrvavadaniyama: |

AjJAsyAmIndriyopetastrayodazabhiranvita: iti |
vistara:-AjJAsyAmIndriya-

samanvAgata: kAmAvacara: sattva:
kAmadhAtAvevAjJAsyAmIndriyotpAdanAt | "asaMvegAdiha
vidhA

tatra niSTheti vAcanAt' (abhi^ 6.55) iti | tasmAdavazyaM
kAyendriyamasyAsti | catasro

vedanA daurmanasyavarjyA:; tasya vItarAgAvasthAyAM
vyabhicArAt | tatrAvazyamiti vartate |

trayodazabhirebhirindriyairavazyameva samanvAgata
ityavadhAryate, na tu trayodazabhireveti | zaiSairaniyama:;

andhAdiSvapi darzanamArgasambhavAt |
strIpuruSendriyayorvaikalye kathaM darzanamArgotpatti:,

strIpuruSendriyaviyuktavikalAnAM hi
saMvaraphalaprAptivairAgyANi na santIti ? kecit
tAvadAhu:-

pratilabdhasaMvarANAM phalaprAptirbhavati |
dvivyaJjanodayAddhi prAptimokSasaMvaratyAgo bhavati; na

tadvaikalyAt | kramamaraNAdvA
strIpuruSendriyanirodhe'bhyastanirvedhabhAgIyasya
darzanamArgotpattirbhavati |

apare punarAhu:-pudgalasAmAnyamihAdhikriyate,
naikatraivendriyairAvazyakasamanvAgama-

vyabhicArAvucyete | katham ?
"upekSAjIvitamanoyukto'vazyaM trayAnvita:" (abhi^ ko^

2.17) iti yAvat | upekSAsamanvAgata: pudgala:
kAmadhAtUpapanno vA yAvadbhavAgropapanno vA

sarvo'sAvavazyaM trayeNa samanvAgata: |
cakSurAdivyabhicArastu sambhavato na sarvatra | kazcideva

hi rUpibhirindriyairasamanvAgato ya ArUpyadhAtUpapanna:,
na tu yo rUpadhAtUpapanna: | vistareNa

yAvat kazcideva zraddhAdibhirasamanvAgato ya:
samucchinnakuzalamUla:, na tu sa evArUpyadhAtUpapanna: |

tathehApi yAvAnAjJAsyAmIndriyopeta:
sarvo'sAvebhiryathoktaistrayodazabhirindriyairavazyaM

samanvAgata: | vyabhicArastu sambhavata: kasyacideva | tathA
hi kasyaciccakSurindriyeNAsamanvAgamo

yo'ndha:, kasyacicchrotrendriyeNa yo badhira: | evaM
ghrANAdibhi:, yAvat kasyacit strIndriyeNa

ya: puruSa: kasyacit puruSendriyeNa yA strI, kasyacit
daurmanasyena yo vItarAga:-ityeva-

mevAvagantavyam ||19||

"sarvAlpairni:zubho'STAbhi:" iti | eka: pudgala:
sarvebhyo'lpairya: samanvAgata: | sa

kiyadbhiralpai: samanvAgata: ? ityAha-ni:zubha: | ya:
samucchinnakuzalamUla: | sa ca

@141

samucchinnakuzalamUlo ni:zubha: | sa
sarvAlpairaSTAbhirindriyai: samanvAgata:-

paJcabhirvedanAdibhi:, kAyamanojIvitaizca | vedanA hi vit,
vedayata iti kRtvA |

vedanaM vA vit, yathA-sampadanaM sampat |

yathA ca ni:zubha: sarvAlpairaSTAbhirindriyairyukta:,

bAlastathArUpye,

bAla iti pRthagjanasyAkhyA |

katamairaSTAbhi: ?

upekSAyurmana:zubhai: ||20||

upekSAjIvitamanobhi:, zraddhAdibhizca |
ekAntakuzalatvAt zraddhAdIni zubha-

grahaNena gRhyante | AjJAsyAmIndriyAdInAmapi
grahaNaprasaGga: ? na; aSTAdhikArAd,

bAlAdhikArAcca ||20||

atha ya: sarvabahubhirindriyai: samanvAgata:, sa kiyadbhi: ?

bahubhiryukta ekAnnaviMzatyA'malavarjitai: |

anAsravANi trINi varjayitvA |

sa puna:-

dviliGga:,

dvivyaJjano ya: samagrendriya: ekAnnaviMzatyA samanvAgata:
|

--------------------

kAmadhAtAveva | "chinatti strIpumAn dRSTicarita:" (abhi^
ko^ 4.80) iti | kAmavairAgyaM

vAsya na sambhavati | tasmAdasya paJcApi vedanendriyANi
santi | kAyendriyaM ca jIvitamanasI ca

sta eva sarvatra | cakSurAdIni tu na santi;
kramamaraNAvasthAyAmandhatvAdyavasthAyAM ca
teSAmabhAvAt |

vedayata iti kRtveti | kartari kvip | vedanaM vA viditi |
bhAvasAdhana auNAdika:, kvip |

jJApakaM darzayati-yathA sampadanaM sampaditi |

"tathArUpye" iti | saMkhyAmAtraM tathAzabdena
sambadhyate | ekAntakuzalatvAcchraddhAdIni

zubhagrahaNena gRhyanta iti | zubhAnyeva
nAkuzalAvyAkRtAni yAni tAni zubhAnItyartha: |

AjJAsyAmIndriyAdInAmapi grahaNaprasaGga iti |
tAnyapyekAntakuzalAni | tasmAttadgrahaNaprasaGga

iti | na, aSTAdhikArAditi | `ni:zubho'STabhi:'
ityetasmAt |

"upekSAyurmana:zubhai:"
aSTAbhirityAjJAsyAmIndriyAdInAM nirAsa: kRto
bhavati;

aSTazabdena kRtAvadhitvAt | bAlAdhikArAcceti |
bAlo'trAdhikriyate; "bAlastathArUpye"

iti vacanAt | AjJAsyAmIndriyAdyabhAve ca pRthagjano
bhavati; "pRthagjanatvaM katamat ?

AryadharmANAmalAbha:" ( ) iti vacanAt | tasmAt
teSvanAsraveSvaprasaGga iti ||20||

dvivyaJjano ya: samagrendriya iti | dvivyaJjano'pi hi
samagracakSurAdika eva mekAnnaviMzatyA

samanvAgata:, nAnyathA |

@142

kazcApara: ?

Aryo rAgI,

avItarAgo'pi zaikSa: sarvabahubhirekAnnaviMzatyA
samanvAgata: |

ekaliGgadvyamalavarjitai: ||21||

ekaM vyaJjanaM dve cAnAsravaM varjayitvA |
AjJAtAvIndriyaM dvayozcAnyatarat ||21||

ukta indriyANAM dhAtuprabhedaprasaGgenAgatAnAM
vistareNa prabheda: ||

idamidAnIM vicAryate-kimete saMskRtA dharmA yathA
bhinnalakSaNA:, evaM

bhinnotpAdA: ? utAho niyatasahotpAdA api kecit santi ?
santItyAha | sarva ime

dharmA: paJca bhavanti-rUpam, cittam, caitasikA:,
cittaviprayuktA: saMskArA:, asaMskRtaM

ca | tatrAsaMskRtaM naivotpadyate |

rUpiNAM tu dharmANAmayaM niyama:-

kAme'STadravyako'zabda: paramANuranindriya: |

sarvasUkSmo hi rUpasaGghAta: paramANurityucyate; yato
nAnyataro vijJAyeta | sa

kAmadhAtAvazabdako'nindriyazcASTadravyaka utpadyate,
nAnyatamena hIna: | aSTau

dravyANi-catvAri mahAbhUtAni, catvAri copAdAyarUpANi
rUpagandharasaspraSTavyAni |

---------------------

AjJAtAvIndriyaM dvayozcAnyataraditi |
rAgitvAdAjJAtAvIndriyamekAntena varjayitavyam;

Aryasya cAjJAsyAmIndriyAjJendriyAbhyAmavazyaM
paryAyeNa samanvAgamAt | yadAjJAsyAmIndriyaM na

tadAjJendriyam, yadAjJendriyaM na tadAjJAsyAmIndriyam
|

ukta indriyANAM dhAtuprabhedaprasaGgenAgatAnAM
vistareNa prabheda iti | "aSTAdazAnAM dhAtUnAM

katIndriyaM kati nendriyam" iti dhAtuprabhedaprasaGgena |
"dharmArdha indriyaM ye ca dvAdazAdhyAtmikA:

smRtA:" (abhi^ ko^ 1.48) iti indriyANyAgatAni | teSAM
prabheda: "amalaM trayam"

(abhi^ ko^ 2.9) ityevamAdi vistareNokta: ||21||

"kimete saMskRtA dharmA:" iti | ye te
skandhadhAtvAyatanatvenAbhihitA: pUrvam | yathA

bhinnalakSaNA iti | rUpyate iti rUpam, anubhavo vedanA,
nimittodgrahaNaM saMjJetyAdi | saMskRta-

grahaNamutpattimattvAt | utAho niyatasahotpAdA api kecit
santIti | santi hi kecit

sahotpAdA:, na tu niyatasahotpAdA: | yathA
cakSurAdisahotpAdAstadvijJAnAdayazcakSurAdInAM

sabhAgatatsabhAgabhAvAt | tasmAdeva pRcchati | sarva ime
dharmA: paJca bhavantIti | paJcavastukanayenaivaM

sarvadharmasaMgraho vyavasthApyate | rUpAdikalApamukhena
dharmanirdeza: sukhapratipattyartham | tatrAsaMskRtaM

naivotpadyata iti | na tatprati sahotpAdaniyamazcintyate |

sarvasUkSmo rUpasaGghAta: paramANuriti |
saGghAtaparamANurna dravyaparamANu: | yatra hi

pUrvAparabhAgo nAsti tat sarvarUpApacitaM dravyaM
dravyaparamANuritISyate | tasmAdvizinaSTi-saGghAta:

paramANuriti |

@143

sendriyastu paramANurazabdako navadravyaka utpadyate,
dazadravyako vA | tatra tAvat-

kAyendriyI navadravya:,

kAyendriyamatrAstIti so'yaM kAyendriyI | tatra nava
dravyANi-tAni cASTau,

kAyendriyaM ca |

dazadravyo'parendriya: ||22||

aparamindriyaM yatra paramANau tatra daza
dravyANi-tAnyeva nava, cakSu: zrotra-

ghrANajihvendriyANAM cAnyatamam |

sazabdA: punarete paramANava utpadyamAnA yathAkramaM
navadazaikAdazadravyakA utpadyante |

asti hIndriyAvinirbhAgI zabdo'pi ya
upAttamahAbhUtahetuka: |

kathamavinirbhAge bhUtAnAM kazcideva saGghAta: kaThina
utpadyate, kazcideva drava

uSNo vA, samudIraNo vA ? yadyatra paTutamaM prabhAvata
udbhUtaM tasya tatropalabdhi:; sUcI-

tUlIkalApasparzavat, saktulavaNacUrNarasavacca |

---------------------

"kAme'STadravyako'zabda:" iti | kAmadhAtau yadA
zabdo'tra notpadyate, tadA

niyatamaSTadravyaka eva bhavati, nAto nyUnadravyaka: |

"aparendriya:" iti | aparamindriyamasminnityaparendriya:,
cakSurAdimAnityartha: | yatra

hi cakSu: zrotrAdi vA tatra kAyendriyeNa bhavitavyam,
tatpratibaddhavRttitvAccakSurAdInAm | sazabdA:

punarete paramANava ityaSTadravyakAdaya:
saGghAtaparamANava: sazabdA utpadyamAnA yathAkramaM

navadazaikAdazadravyakA utpadyante-yo'STadravyaka: sa
navadravyaka:, yo navadravyaka: sa dazadravyaka:,

yo dazadravyaka: sa ekAdazadravyaka iti | asti
hIndriyAvinirbhAgI zabdo'pIti | indriyAd

vinirbhaktuM yo na zakyate sa indriyAvinirbhAgI zabda: |
indriyApRthagvarttItyartha: | avinirbhogIti

kecid bhujiM paThanti |

kathamavinirbhAge bhUtAnAM kazcideva saGghAta: kaThina
ityAdi | kaThina: pRthivIdhAtu:,

dravo'bdhAtu:, uSNastejodhAtu:, samudIraNA vAyudhAtu: |
tulyabhUtasadbhAvAt tulyarUpaistatsaGghA-

tairbhavitavyamityabhiprAya: | yadyatra paTutamamiti |
vistara:-yad dravyaM pRthivyAdilakSaNam, yatra

saGghAte paTutamaM sphuTatamam, prabhAvata: zaktita:, na
tu dravyata: | udbhUtam utpannam | tasya

tatropalabdhi: | tasya dravyasya tatra saGghAta
upalabdhirgrahaNam | sUcItUlIkalApasparzavat | tatra

sUcyo lohamayya: pratItA loke | tUlyo
vIraNAdIpuSpamUladaNDA: yA `siGkA' iti

prAkRtajanapratItA:, tAsAM sUcInAM tUlInAM ca
kalApa:, tasya sparza: sUcItUlIkalApasparza: |

tasya copalabdhi: tasya paTutamasya prabhAvata udbhUtasya
bhUtasyeti | "tatra tasyeva" (pA^ sU^

5.1.116) ityanena lakSaNena vati: | etaduktaM bhavati-yathA
tulye'pi sUcInAM tUlInAM

kalApasadbhAve tIkSNatvAt sUcInAmeva sparzo
vyaktamupalabhyate, na tUlInAm, atIkSNatvAt;

tathA kvacideva saGghAte kASThAdike kaThinamupalabhyate,
kvacid drava: pAnIye, kvaciduSNo'gnau,

kvacit samudIraNA vAyau | na ca tatra tatra saGghAte
catvAri mahAbhUtAni na santi | saktulavaNa-

@144

kathaM punasteSu zeSAstitvaM gamyate ? karmata:
saMgrahadhRtipaktivyUhanAt |

pratyayalAbhe ca sati kaThinAdInAM dravaNAdibhAvAt
apsu zaityAtizayAdauSNyaM

gamyata ityapare |

avyatibhede'pi tu syAcchaityAtizaya:, zabdavedanAtizayavat
|

bIjatasteSu teSAM bhAvo na svarUpata ityapare;
"santyasmin dAruskandhe vividhA

dhAtava:" ( ) iti vacanAt |

kathaM vAyau varNasadbhAva: ? zraddhAnIya eSo'rtha:,
nAnumAnIya:; saMsargato gandha-

grahaNAt tasya varNAvyabhicArAt |

-------------------

cUrNarasavacca | saktucUrNAnAM lavaNacUrNAnAM ca
yathA rasasyopalabdhi:, lavaNacUrNarasa eva

vyaktamupalabhyate, na tu saktucUrNarasa: tadvadihApIti |

saMgrahadhRtipaktivyUhanAditi |
saMgrahakarmaNAbdhAtorastitvaM gamyate kASThAdike |
anyathA

pAMsumuSTivat tad vizIryeta, yadi tatrAbdhAturna syAt |
dhRtikarmaNApsu nauprabhRtInAM pRthivIdhAto-

rastitvaM gamyate | paktikarmaNA tejodhAtorastitvaM gamyate
| yadi hi tanna syAt kASThAdikaM na

pUtIbhavet | vyUhanakarmaNA vAyudhAtorastitvaM gamyate |
prasarpaNaM hi tasya na syAd, vRddhirvA,

yadi vAyudhAtustatra na syAt | evamanyatrApi yojyam |

pratyayalAbhe ca satIti | vistara:-pratyayAnAmagnyAdInAM
lAbhe sati kaThinAdInAM

dravadravyAnAM ca dravaNAdibhAvAd
dravaNaghanatvAdibhAvAt | tadyathA agnibhUte sati
kaThinasya

lohasya dravaNam | tena jJAyate-lohe'bdhAturastIti | tathA
dravasya zaityAdipratyayalAbhe kAThinyam,

tena jJAyate-pRthivIdhAtoratrAstitvamiti | tathA
kaThinasaGghArSAdauSNyamupalabhyate, tena

tejodhAtoratrAstitvaM gamyate | ityevaM sambhavato'nyatrApi
yojyam | apsu zaityAtizayAdauSNyaM

gamyate ityapara iti bhadantazrIlAbha: | tasmAdApa:
zItA: zItatarA: zItatamAzcopalabhyante,

tato jJAyate tejasastatrAnyataratamotpatte: zaityAtizaya:
| tena ca tatra tejo'stIti gamyate |

avyatibhede'pIti vistara: | taM matamA cAryo dUSayati |
yathA na ca zabdasya dravyAntareNa

vyatibhedo mizrIbhAvo'sti, atizayazca bhavati,
svabhAvabhedAt-paTu: zabda: paTutama iti |

evamihApi bhavet | yathA ca vedanAyA na kenacid
dravyAntareNa vyatibhedo bhavatIti svabhAvabhedAt

tAratamyenAtizaya: tathehApIti nAnena tejo'stitvaM
gamyate | tA eva hyApa: kAzcacchItA:,

kAzcicchItatarA:, kAzcicchItatamA iti |

bIjatasteSu teSAM na svarUpata ityapara iti |
sautrAntikA: | bIjata: = zaktita:, sAmarthyata

ityartha: | na svarUpato na dravyata ityartha: | zaktireva hi
nAnAvidhAsti yayA yogibhiradhi-

mokSavizeSeNa suvarNadhAtu:, tAmradhAturityevamAdayo
dhAtava: kriyante | kasmAt ? ityAha-

santyasmin dAruskandhe vividhA dhAtava iti vacanAt |
dhAtuzaktayo hi tatraivaM bhagavatoktA: |

na hi tatrAtibahUnAM suvarNarUpyAdInAM
svarUpatastatrAvakAzo'stIti |

kathaM vAyau varNasadbhAva iti | vaibhASikAnevaM
codayanti-"kAme'STadravyaka:" iti

@145

rUpadhAtau gandharasayorabhAva ukta:, tena tatratyA:
paramANava: SaTsaptASTadravyakA

ityuktarUpatvAt na punarucyante ||

kiM punaratra dravyameva dravyaM gRhyate ?  AhosvidAyatanam
?

kiM cAta: ? yadi dravyameva dravyaM gRhyate,
atyalpamidamucyate-aSTadravyaka:,

navadazadravyaka iti | avazyaM hi taddravyasaMsthAnenApi
bhavitavyam; tasyApi

paramANusaJcitatvAt, gurutvalaghutvayozcAnyatareNa,
zlakSNatvakarkazatvayozca, zItenApi,

kvacit jighatsayA pipAsayA ca ?

athApyAyatanadravyaM gRhyate, ayi
bahvidamucyate-aSTadravyaka iti ?

caturdravyako hi vaktavya:-yAvatA bhUtAnyapi
spraSTavyAyatanam | kizcidatra dravyameva

dravyaM gRhyate yadAzrayabhUtam, kiJcidatrAyatanaM
dravyaM gRhyate yadAzritabhUtam |

---------------------

niyame kathaM vAyau varNo'stIti nirdhAryate, na hi
kathaJcit tatra varNa upalabhyate ? zraddhAnIya

eSo'rtho nAnumAnIya iti vaibhASikA: |
paramAptairayamukto'rtha iti pratyetavya:,
nArtho'numAnasAdhya

ityabhiprAya: | saMsargato gandhagrahaNAditi | asti
vAnumAnamiti darzayati | gandhavatA tu dravyeNa

vAyo: samparkAd gandha upalabhyate | sa ca gandho varNaM na
vyabhicarati | yatra hi gandhastatra varNena

bhavitavyamiti | atra ca sAdhanavacanam-`varNavAn vAyu:;
gandhavattvAjjAtipuSpavad' iti |

rUpadhAtau gandharasayorabhAva ukta iti | "vinA
gandharasaghrANajihvAvijJAnadhAtubhi:"

(abhi^ ko^ 1.30) iti vacanAt | tena tatratyA: paramANava:
SaTsaptASTadravyakA iti |

tatratyAstatra bhavA: | tatratyA: paramANava:
saGghAtaparamANavo'dhikRtA: | ya ihASTadravyaka ukto

nirindriyo'zabda:, sa tatra SaDdravyaka: | yo navadravyaka:
kAyendriyI sa saptadravyaka: | yo

dazadravyako'parendriya: so'STadravyaka: | sazabdA:
punarete saptASTanavadravyakA ityavagantavyam |

uktarUpatvAnna punarucyanta iti | uktakalpatvAnna puna:
sUtryanta ityartha: |

kiM punaratra dravyameva dravyamiti | vistara:-mukhyavRttyA
yad dravyaM yasya svalakSaNamasti

tad dravyaM gRhyate ? AhosvidAyatanam ?
dravyamityadhikRtam | Ayatanamapi hi dravyamiti zakyate

vaktum; sAmAnyavizeSalakSaNasadbhAvAt | kiM cAta: |
kazcAto doSa ityartha: | yadi dravyameva

dravyaM gRhyate | yadi rUpaparyantalakSaNaM pRthivyAdi
paramANudravyaM gRhyate | atyalpamidamucyate

aSTadravyaka ityAdi |
saMsthAnagurutvalaghutvazlakSNatvakarkazatvazIta-
jighatsApipAsAnAM sambhavato

dravyAntarANAM kvacit kvacit sadbhAvAt | tathA ca sati
yo'STadravyaka: sa navadravyako

yAvaccaturdazadravyaka ityaSTadravyakaniyamo bhidyate |
evaM navadravyakAdiSu yojyam | evaM

rUpadhAtAvapi SaTsaptASTadravyaniyamabhedo vaktavya: |

caturdravyako hi vaktavya iti | yasmAd bhUtAnyapi
pRthivyAdIni spraSTavyAyatanam |

"spraSTavyaM dvividham" (abhi^ ko^ 1.35) iti tasmAt kAme
caturdravyako'zabda:-rUpaM

gandho rasa: spraSTavyamiti | sazabdastu paJcadravyaka iti
vaktavyam | yadAzrayabhUtamiti | pRthivyAdIni

@146

evamapi bhUyAMsi bhUtadravyANi bhavanti ?
upAdAyarUpANAM pratyekaM bhUtacatuSkA-

zritatvAt |

tatra punarjAtidravyaM gRhyate; bhUtacatuSkAntarANAM
svajAtyanatikramAt |

ka: punaryat sa evaM vikalpena vaktum | cchando hi vAcAM
pravRttirarthastu parIkSya: |

ukto rUpiNAM sahotpAdaniyama: ||

zeSANAM vaktavya: | tatra tAvat-

cittacaittA: sahAvazyaM

na hyete vinA'nyonyaM bhavitumutsahante |

sarvaM saMskRtalakSaNai: |

---------------------

catvAri | yadAzrayibhUtamiti | rUpaM gandho rasa:
spraSTavyaikadezazca | tadevaM saMsthAnasya
rUpe'ntarbhAvAt

gurutvAdInAM ca spraSTavya iti nAtyalpamidamucyate,
nApyatibahu; AzrayabhUtAnAM spraSTavyA-

yatanAnni:kRSya caturdhA nirdezAt |

evamapi bhUyAMsIti | vistara:-yadbhUtacatuSkamAzraya
ekasyopAdAyarUpasya nIlasya

pItasya vA, na tadevAnyasyopAdAyarUpasya gandhasya rasasya
vAzraya: | kiM tarhi ? anyadeva

bhUtacatuSkaM tasyAzraya iti vaibhASikasiddhAnta: |

tatra punarjAtidravyamiti | bhUtacatuSkajAtiratra gRhyate |
yA hyekasya bhUtacatuSkasya

jAtistAmanyAni bhUtacatuSkANi nAtikrAmanti | evaM
vikalpena vaktumiti | kiJcidatra dravyameva

dravyaM gRhyate yadAzrayabhUtam |
kiJcidatrAyatanadravyaM gRhyate yadAzrayibhUtam |
yaccaitadAzrayabhUtaM tajjAtyA

gRhyata iti | chando hi vAcAM pravRtti:, arthastu
parIkSya iti | chandata icchAta: saMkSepavistara-

vidhAnAnuvidhAyinyo vAca: pravartante | arthastu tAsAM
parIkSya: | kimevaM niyatasahotpAdAni

tAni bhavanti ? na bhavantIti | yogAcAracittAstu
saGghAtAvasthAne bhUtAnAM bhautikAnAM ca niyamaM

varNayanti | kathamiti ? ucyate-asti samudAye ekabhautika:
tadyathA zuSko mRtpiNDa: |

asti dvibhautika: sa evArdra: | asti tribhautika: sa evoSNa:
| asti yAvat sArvabhautika:

sa evArdra uSNazca mRtpiNDo gamanAvasthAyAmiti |

upAdAyarUpe'pi yadupAdAyarUpaM yasmin samudAye
upalabhyate tat tatrAstIti veditavyam |

asti samudAya ekopAdAyarUpika:, tadyathA prabhA | asti
dvyupAdAyarUpika:, tadyathA sazabdo

gandho vAyu: | asati tryupAdAyarUpika:, tadyathA dhUma:;
tasya rUpagandhaspraSTavyavizeSa-

prabhAvitatvAt | spraSTavyavizeSa: punaratra laghutvaM
veditavyam | caturupAdAyarUpika:, tadyathA

guDapiNDa: | paJcopAdAyarUpika:, tadyathA sa eva
sazabda:-ityevamAdyApi vaktavyam ||22||

zeSANAM vaktavya iti | cittacaitAnAM viprayuktAnAM
ca |

"cittacaittA: sahAvazyam" iti | na cittaM caittairvinA
utpadyate, nApi caittA vinA

cittenetyavadhAryate | na tu sarvaM cittaM
sarvacaittaniyatasahotpAdam, nApi sarvacaittA:
sarvacittaniyata-

sahotpAdA iti |

@147

sahAvazyamiti varttate | yatkiJcidutpadyate-rUpam, cittam,
caitasikA:, citta-

viprayuktAzca-sarvaM saMskRtalakSaNai: sArdhamutpadyate
|

prAptyA vA,

prAptyA saha sattvAkhyamevotpadyate, nAnyad-iti vikalpArtho
vAzabda: |

caittA ityucyante, ka ime caittA: ?

paJcadhA caittA mahAbhUmyAdibhedata: ||23||

paJca prakArAzcaittA:-mahAbhUmikA:,
kuzalamahAbhUmikA:, klezamahAbhUmikA:,

akuzalamahAbhUmikA:, parIttaklezamahAbhUmikAzca |
bhUmirnAma gativiSaya: | yo hi yasya

gativiSaya: sa tasya `bhUmi:' ityucyate ||23||

tatra mahatI bhUmireSAmiti mahAbhUmikA:, ye sarvatra
cetasi bhavanti |

ke puna: sarvatra cetasi bhavanti ?

vedanA cetanA saMjJA cchanda: sparzo mati: smRti: |

manaskAro'dhimokSazca samAdhi: sarvacetasi ||24||

ime kila daza dharmA: sarvatra cittakSaNe samagrA bhavanti
| tatra vedanA trividho-

'nubhava:-sukha:, du:kha:, adu:khAsukhazca | vedanA
cittAbhisaMskAro manaskarma | saMjJA

---------------------

"sarvaM saMskRtalakSaNai:" iti |
saMskRtalakSaNairyadyuktaM tatsarvaM tai:
saMskRtalakSaNairjAtyAdi-

bhiravazyaM sahotpAdyate | kiM punastad ?
ityAha-yatkiJcidutpadyate rUpaM cittaM caitasikAzcitta-

viprayuktAzceti | pUrvameva hyasaMskRtaM bahiSkRtam;
"tatrAsaMskRtaM naivotpadyate" iti vacanAt |

vikalpArtho vA zabda iti | kiJcitprAptyA sahotpadyate
yatsattvasaGkhyAtam, kiJcinna

yadasattvasaGkhyAtamiti vikalpa: |
pratisaGkhyApratisaGkhyAnirodhayoryadyapi prAptirasti, na
tu

tAvutpadyete iti na tayorgrahaNam | sahotpAdananiyamo
hyamArambha iti, asattvasaGkhyAtasya

prAptirnAstIti kimatra kAraNam ?
sarvasattvasAdhAraNatvAt | sahajayaiva ca prAptyA
prAptimAn

sahotpadyate, na pUrvapazcAtkAlajayetyavagantavyam |

"gativiSaya:" iti | utpattiviSaya ityartha: | mahAbhUmikA
iti, mahattvaM sarvacitta-

bhavattvAt ||23||

ime kileti | kilazabda: paramatadyotane | svamataM tu
chandAdaya: sarvacetasi na bhavanti |

tathA hyanenaivAcAryeNa paJcaskandhake likhitam-"chanda:
katama: ? abhiprete vastunyabhilASa: |

adhimokSa: katama: ? nizcite vastuni tathaivAvadhAraNam" (
) ityAdi | cetanA cittAbhi-

saMskAra iti cittapraspanda: | praspanda iva praspanda
ityartha: | viSayanimittagrAha iti | viSayavizeSa-

rUpagrAha ityartha: | sparza
indriyaviSayavijJAnasannipAtajA spRSTiriti |
indriyaviSayavijJAnAnAM

sannipAtAjjAtA spRSTi: | spRSTiriva spRSTi: |
yadyogAdindriyaviSayavijJAnAnyanyonyaM spRzantIva

sa sparza: | dharmapravicaya iti | pravicinotIti pravicaya: |
pravicIyante, uccIyanta ityartha: |

@148

saMjJAnaM viSayanimittodgraha: | chanda: kartRkAmatA |
sparza indriyaviSayavijJAnasannipAtajA

spRSTi: | mati: prajJA dharmapravicaya: |
smRtirAlambanAsampramoSa: | manaskArasa acetasa

Abhoga: | adhimokSo'dhimukti: | samAdhizcittasyaikAgratA |

sUkSmo hi cittacaittAnAM vizeSa: | sa eSa du:pariccheda:
prabandheSvapi tAvat, kiM

puna: kSaNeSu | rUpiNInAmapi tAvadoSadhInAM
bahurasAnAM kAsAJcid indriyagrAhyA rasavizeSA

duravadhArA bhavanti, kiM punarye dharmA arUpiNo
buddhigrAhyA: ! ||24||

kuzalA mahAbhUmireSAM ta ime kuzalamahAbhUmikA ye
sarvadA kuzale cetasi

bhavanti |

ke punasta iti ?

zraddhA'pramAda: prazrabdhirupekSA hrIrapatrapA |

mUladvayamahiMsA ca vIryaM ca kuzale sadA ||25||

ime daza dharmA: kuzale cetasi nityaM bhavanti | tatra
zraddhA cetasa: prasAda: |

satyaratnakarmaphalAbhisampratyaya ityapare | apramAda:
kuzalAnAM dharmANAM bhAvanA | kA

---------------------

ime sAsravA:, ime'nAsravA:, ime rUpiNa:, ime arUpiNa iti
| dharmANAM dharmapravicaya: |

pratItatvAt prajJeti vaktavye zlokabandhAnuguNyena
matiriti kArikAyAmuktam | smRtirAlambanA-

sampramoSa iti | yadyogAdAlambanaM na mano vismarati,
taccAbhilapatIva, sA smRti: |

manaskArazcetasa Abhoga iti | Alambane cetasa Avarjanam,
avadhAraNamityartha: | manasa:

kAro manaskAra: | mano vA karoti AvarjayatIti manaskAra: |
adhimuktistadAlambanasya

guNato'vadhAraNam | rucirityanye | yathAnizcayaM
dhAraNeti yogAcAracittA: | samAdhizcittasyai-

kAgrateti | agramAlambanamityeko'rtha: | yadyogAccittaM
ekatrAlambane vartate sa samAdhi: | yadi

samAdhi: sarvacetasi bhavati, kimarthaM dhyAneSu yatna:
kriyate ? balavatsamAdhiniSpAdanArtham |

kathamekasmiMzcitte dazAnAM bhinnalakSaNAnAM
caittAnAmastitvaM gamyate iti ? ata Aha-

sUkSmo hi cittacaittAnAM vizeSa iti | vistara:-sa eSa
vizeSazcittacaittAnAM durlakSya: prabandheSvapi

tAvat kiM puna: kSaNeSu kAlaparyantalakSaNeSu |
rUpiNInAmapyoSadhInAM mUrttAnAmapi kAsAJcit

harItakIprabhRtInAM bahurasAnAM
SaDsAnAmindriyagrAhyA jihvendriyagrAhyA duravadhArA
du:paricchedA

bhavanti | kiM punarye dharmA amUrttA buddhigrAhyA
manovijJAnamAtragrAhyA: | tasmAdAptopadiSTA iti

kRtvA tathaiva te pratipattavyA ityabhiprAya: ||24||

zraddhA cetasa: prasAda iti | klezopaklezakaluSitaM ceta:
zraddhAyogAt prasIdati,

udakaprasAdakamaNiyogAdivodakam |
satyaratnakarmaphalAbhisampratyaya ityapare iti | AkAreNa

zraddhAnirdeza:, satyeSu caturSu ratneSu ca triSu karmasu
ca zubhAzubheSu, tatphaleSu ca iSTAniSTeSu |

santyevaitAnItyabhisampratyayo'bhisampratipatti: zraddheti |
apramAda: kuzalAnAM dharmANAM bhAvaneti |

bhAvanA nAma kuzalAnAM pratilambhaniSevaNasvabhAvA,
"pratilambhaniSedhAkhye zubhasaMskRtabhAvanA"

@149

punastebhyo'nyA bhAvanA ? yA teSvavahitatA | cetasa
ArakSeti nikAyAntarIyA: sUtre

paThanti | prazrabdhi: cittakarmaNyatA |

nanu ca sUtre kAyaprazrabdhirapyuktA ? na khalu noktA | sA
tu yathA kAyikI

vedanA, tathA veditavyA |

kathaM sA bodhyayaGgeSu yokSyate ? tatra tarhi
kAyakarmaNyataiva kAyikI prazrabdhirvedi-

tavyA | kathaM sA bodhyaGgamityucyate ?
bodhyaGgAnukUlyAt | sA hi kAyakarmaNyatA

cittakarmaNyatA bodhyaGgamAvahati |

asti puna: kvacit anyatrApyevaM dRzyate ? astItyAha |
tadyathA-prIti: prIti-

sthAnIyAzca dharmA: prItisambodhyaGgamuktaM bhagavatA |
pratigha: pratighanimittaM ca vyApAda-

nIvaraNamuktam | samyagdRSTisaGkalpavyAyAmAzca
prajJAskandha uktA: | na ca saGkalpavyAyAmau

---------------------

(abhi^ ko^ 7.27) iti vacanAt | sA kathamapramAdo nAma
caitasiko bhaviSyati, yasmin

sati sA pratilambhaniSevaNabhAvanA bhavati,
so'pramAdastAtparyalakSaNa: ? ata Aha-yA

teSvavahitateti | tadevaM sati bhAvanAhetAvayaM
bhAvanopacAra: kRta iti | cetasa ArakSeti | ya:

sAMklezikebhyazcittamArakSate, so'pramAda iti |
cittakarmaNyateti | yadyogAccittaM karmaNyaM bhavati,

sA cittakarmaNyatA, cittalAghavamityartha: |

nanu ca sUtre kAyaprasrabdhirapyukteti | kazca paryAyo
yatprasrabdhisambodhyaGgadvayaM bhavati ?

asti kAyaprasrabdhi:, asti cittaprasrabdhi: | tatra yApi
kAyaprasrabdhistadapi prasrabdhi-

sambodhyaGgamabhijJAyai sambodhaye nirvANAya saMvarttate
| yApi cittaprasrabdhistadapi prasrabdhi-

sambodhyaGgamabhijJAyai sambodhaye nirvANAya saMvarttata
iti | kathamiyamekaivocyate-prasrabdhi-

zcittakarmaNyateti ? sA tu yathA kAyikI vedaneti, yathA
cetasyapi vedanA paramANusaJca-

yAtmakendriyAzrayatvAt kAyikItyucyate, tatheyamapi
prasrabdhiravagantavyA |

kathaM sA bodhyaGgeSu yokSyata iti | asamAhitatvAt
paJcAnAM vijJAnakAyAnAM pRcchati |

tatra tarhIti | vistara:-tatra sUtre kAyavaizAradyameva
kAyakarmaNyatA bhUtavizeSaNalakSaNA

prItyadhyAkRtA, "prItamanasa: kAya prasrabhyate" ( ) iti
vacanAt |

kathaM sA bodhyaGgamiti | pRthakkalApatvAt sAsravatvAcca
na yujyata ityabhiprAya: |

prIti: prItisthAnIyAzca dharmA: prItisambodhyaGgamiti |
vistara:-tIrthikA: kila

bhagavacchrAvakamevamAhu:-zramaNo bhavato gautama
evamAha-eta yUyaM bhikSava: paJca nivaraNAni

prahAya cetasa upaklezakarANi prajJAdaurbalyakarANi
sapta bodhyaGgAni bhAvayateti | vayamapyevaM

brUma: | tatrAsmAkaM zramaNasya ca gautamasya ko vizeSo
dharmadezanAyA: ? tebhyo bhagavatA

etadupadiSTam, paJca santi daza bhavanti, daza santi paJca
vyavasthApyante | pratigha: pratighanimittaM

ca | navAghAtavastUni vyApAdanivaraNamuktaM bhagavatA
tadAnukUlyAt | tathA sapta santi caturdaza

bhavanti, caturdaza santi sapta vyavasthApyante, prIti:
prItinimittaM cetyanena bhedena tadAnukUlyAditi |

na ca saGkalpavyAyAmau prajJAsvabhAvAviti |
tayoryathAkramaM vitarkavIryasvabhAvatvAnna tau

@150

prajJAsvabhAvau tasyAstvanuguNAviti tAcchabdyaM labhete
| evaM kAyaprazrabdhirapi bodhyaGgAnu-

guNyAd bodhyaGgazabdaM labhate |

upekSA cittasamatA cittAnAbhogatA |
kathamidAnImetadyokSyate-tatraiva citte

AbhogAtmako manaskAro'nAbhogAtmikA copekSA iti ? nanu
coktam-"durjJAna eSAM

vizeSa:" ( ) iti ? asti hi nAma durjJAnamapi jJAyate |
idaM tu khalvatidurjJAnaM yad

virodhe'pyavirodha iti | anyatrAbhoga:, anyatrAnAbhoga:-iti
ko'tra virodha: ? na

tarhIdAnImekAlambanA: sarve samprayuktA: prApnuvanti |
evaJjAtIyakamatrAnyadapyAyAsyatIti

yastasya naya: so'syApi veditavya: |

hrIrapatrApyaM ca pazcAd vakSyate | mUladvayaM dve
kuzalamUle alobhAdveSau |

amoho'pyasti, sa tu prajJAtmaka: |

prajJA ca mahAbhUmiketi nAsau kuzalamahAbhUmika evocyate
| avihiMsA

aviheThanA | vIryaM cetaso'bhyutsAha: ||25||

uktA: kuzalamahAbhUmikA: ||

---------------------

prajJAsvabhAvau | yadA ca triskandho mArga:
kriyate-zIlaskandha:, samAdhiskandha:, prajJAskandha

iti | tatra prajJAskandhanirdeze uktam-"prajJAskandha:
katama: ? samyagdRSTi:, samyaksaGkalpa:,

samyagvyAyAma:" iti | upekSA cittasamateti |
yadyogAccittaM samamanAbhogaM vartate, sopekSA

saMskAropekSA nAma | trividhA upekSA-vedanopekSA,
saMskAropekSA, apramANopekSA ceti |

nanu coktaM durjJAna eSAM vizeSa iti | "sUkSmo hi
cittacaittAnAM vizeSa:, sa eSa

du:pariccheda: pravAheSvapi tAvad" ityAdivacanAd du:khena
jJAyate durjJAna: | asti hi nAma

durjJAnamapi jJAyate | yadaviruddhamekasmiMzcittakSaNe
dharmAntareNa sparzAdinA | idaM tu khalu atidurjJAnaM

yadvirodhe'pyavirodha iti |
AbhogAnAbhogayorekasmiMzcittakSaNe'virodho
vyavasthApyata iti

vAkyazeSa: | na hi viruddhayo:
sukhadu:khayorekasmiMzcittakSaNe bhAvo dRSTa iti |
anyatrAbhoga

iti | anyatrAlambane Abhoga anyatrAnAbhoga ityavirodha: |
evaJjAtIyakamatrAnyadapyAyAsya-

tIti | virodhajAtIyaM yathA vitarkavicArau | tayorhi
lakSaNam-cittaudArikatA vitarka:,

cittasUkSmatA vicAra iti; "vitarkavicAraudAryasUkSmate"
(abhi^ ko^ 2.33) iti vacanAt |

tayostvekatra citte virodha iti vakSyate | yastasya naya:
so'syApIti | paryAyeNAna-

yorvRttirityabhiprAya: |

hrIrapatrApyaM ca pazcAdvakSyate iti |
"ahrIragurutAvadye bhayAdarzitvamatrapA" (abhi^

ko^ 2.32) ityatra viparyayagrahaNAt | sa tu prajJAtmaka iti
| sa tvamoha: prajJAsvabhAva: | prajJA

ca mahAbhUmiketi | "mati: smRti:" (abhi^ ko^ 3.28) iti
vacanAt | nAsau

kuzalamahAbhUmika evocyate, kiM tarhi ?
akuzalAdibhUmiko'pIti | aviheThaneti |

yadyogAtparo na viheThayate sAvihiMsA |
vihiMsApratipakSazcaitasika: | cetaso'bhyutsAha iti |

kuzalakriyAyAM yazcetaso'bhyutsAhastad vIryam |
yastvakuzalAdikriyAyAM cetaso'bhyutsAho  

@151

mahatI bhUmirmahAbhUmi: | klezA mahAbhUmireSAM ta ime
klezamahAbhUmikA ye dharmA:

sadaiva kliSTe cetasi bhavanti | ke punaste sadaiva kliSTe
cetasi bhavanti ?

moha: pramAda: kauzIdyamAzraddhyaM styAnamuddhava: |

kliSTe sadaiva,

tatra moho nAmAvidyA, ajJAnamasamprakhyAnam | pramAda:
kuzalAnAM dharmANAmabhAvanA

apramAdabhAvanAvipakSo dharma: | kauzIdyaM cetaso
nAbhyutsAho vIryavipakSa: | AzraddhyaM

cetaso'prasAda: zraddhAvipakSa: | styAnaM katamat ? yA
kAyagurutA, cittagurutA, kAyA-

karmaNyatA, cittAkarmaNyatA | "kAyikaM styAnaM
caitasikaM styAnam" ityuktamabhidharme |

kathaM caitasiko dharma: kAyika ityucyate ? yathA kAyikI
vedanA | auddhatyaM

cetaso'vyupazama: | itIme SaT klezamahAbhUmikA: ||

nanu cAbhidharme daza klezamahAbhUmikA:
paThyante-"AzraddhyaM kauzIdyaM muSita-

smRtitA cetaso vikSepa: avidyA
asamprajanyamayonisomanaskAro mithyAdhimokSa auddhatyaM

pramAdazca" ( ) iti ? prAptijJo devAnAM priya:, na
tviSTijJa: | kA punaratreSTi: ?

muSitasmRtivikSepAsamprajanyAyonizomanasikAra
mithyAdhimokSA mahAbhUmikatvAt na

klezamahAbhUmikA evAvadhAryante | tathaivAmoha:
kuzalamahAbhUmiko nAvadhAryate; prajJA-

---------------------

naitad vIryam, kausIdyameva tat pravacane paThyate;
sIdanAtmakatvAt | tathA hyuktaM bhagavatA-"ito

bAhyakAnAM yadvIryaM kausIdyameva tat" iti ||25||

moho nAmAvidyeti | "vidyAvipakSo dharmo'nyo'vidyA" (abhi^
ko^ 3.28)

iti pazcAd vyAkhyAsyate | bhAvanAvipakSo dharma iti |
bhAvanAyA ityAha | evaM kausIdyAdiSvapi

vyAkhyeyam | kAyagurutA, cittaguruteti |
prasrabdhipratipakSo dharma: | yathA kAyikI vedaneti |

yathA vedanA rUpIndriyazrayatvAccaitasikyapi kAyikIti
vyAkhyAtA | tathA kAyikaM styAnam,

paJcavijJAnakAyasamprayuktaM styAnaM kAyikamityucyate |
auddhatyaM cetaso'vyupazama iti |

nRtyagItAdizRGgAraveSAlaMkArakAdyauddhatyasanni
zrayadAnakarmakazcaitasiko dharma: |

na cAtra styAne paThyate ityabhidharme | prAptijJo
devAnAmpriyo na tviSTijJaiti | pAThaprAmANya-

mAtreNa daza tvAcAryANAmiSTimicchAM jAnIte |
ko'yaM devAnAM priyo nAma ? `RjukajAtIyo

devAnAM priya:' ityeke vyAcakSate, azaTho hi devAnAM
priyo bhavati, mUrkho devAnAM priya ityapare |

"yo hIzvarANAmiSTa: sa na tADanena zikSate" iti
mUrkho bhavatIti | yathaivAmoha iti | yathaivAmoha:

kuzalamUlaM prajJAsvabhAvatvAnmahAbhUmika iti
vyavasthApito na kuzalamahAbhUmika evetya vadhAryate,

tatazca kuzalamahAbhU-mikeSu na paThita: | tathA
muSitasmRtyAdayo'pi paJcamahAbhUmikatvAnna

klezamahAbhUmikA evetyavadhAryante | tatazca ime na
klezamahAbhUmikamadhye paThyante | katham ?

ityAha-smRtireva hi kliSTA muSitasmRtitA, samAdhireva
kliSTo vikSepa ityevamAdIti |

kliSTo'yonizomanaskAra:, adhimuktireva kliSTA
mithyAdhimokSa iti darzayati |

@152

svabhAvatvAt | smRtireva hi kliSTA muSitasmRtitA |
samAdhireva kliSTo vikSepa

ityevamAdi |

ata evocyate-"ye mahAbhUmikA: klezamahAbhUmikA api te" (
)

iti | catuSkoTika: | prathamA koTi:-vedanA cetanA
saMjJAcchanda: sparzazca | dvitIyA-

azrAddhyaM kauzIdyamavidyA auddhatyaM pramAdazca |
tRtIyA-smRtyAdaya: paJca kliSTA

yathoktA: | caturthyetAnAkArAn sthApayitveti |

kecittu-mithyAsamAdheranyacetaso vikSepamicchanti |
teSAmanyathA catuSkoTika: |

styAnaM punariSyate sarvaklezasamprayogIti
klezamahAbhUmikeSu tasyApAThe kasyAparAdha: |

evaM tvAhu:-paThitavyaM bhavet, samAdhyanuguNatvAt tu na
paThitam | kSiprataraM

kila styAnacarita: samAdhimutpAdayet, nauddhatyacarita iti |
ka: puna: styAnacarito

yo nauddhatyacarita:, ko vA auddhatyacarito yo na
styAnacarita:; na hyete jAtu sahacariSNutAM

jahIta: ? tathApi yad yasyAdhimAtraM sa taccarito
jJAtavya: |

-------------------

ata evocyata iti vistara: | yata evaM smRtyAdayo
muSitasmRtitAdayo vyavasthApyante

naitadvyatiriktA: | ata evocyate-catuSkoTika iti | ye
mahAbhUmikA: klezabhUmikA api

ta iti kAkvA pRcchati | catuSkoTikA:-syurmahAbhUmikA:
na klezamahAbhUmikA:, syu:

klezamahAbhUmikA na mahAbhUmikA:, syurmahAbhUmikAzca
klezamahAbhUmikAzca, syurnava mahAbhUmikA

na klezamahAbhUmikA: | tRtIyA smRtyAdaya iti | ye
muSitasmRtyAdaya: paJca yathoktA: | ete hi

mahAbhUmikA: klezamahAbhUmikA | caturthI etAnAkArAn
sthApayitveti | uktanirmuktA dharmA:

kuzalamahAbhUmikAdayazcaitasikA rUpAdayazcAnya iti |
teSAmanyathA catuSkoTika iti | dvitIyAyAM

koTyAM vikSepa: prakSeptavya:, na tu tRtIyAyAm | ata
evaM vaktavyam-prathamA koTi: pUrvavat;

dvitIyA AzraddhyaM kausIdyamavidyA auddhatyaM pramAdo
vikSepazca; tRtIyA smRtyAdayazcatvAra:,

muSitasmRtyasamprajanyAyonizomanaskAramithyAdhimokSA
ityartha: | caturthI pUrvavat |

yattUktam-`na cAtra styAnaM paThyate' iti, tAn prati
bravIti styAnaM punariSyata iti |

vistara:-tasyApAThe kasyAparAdha iti | kimasya
styAnasyApAThe mamAparAdha:, kimAbhidhArmika-

syeti ! abhidharmakArasyAyamaparAdho na mametyabhiprAya:;
styAnasya sarvaklezasamprayogitvenAbhi-

matatvAt |

evaM tvAhuriti | tatra zAstre styAnasyApAThe
kAraNamAhurAbhidharmikA: | kSiprataraM kileti |

kilazabdo'sambhAvanAyAm | kathaM hi nAma kliSTo dharma:
zuklasya samAdheranuguNo bhaviSyati,

layauddhatye hi samAdhiparipanthinI, tat kathaM
paripanthyevAnuguNa iti ? na hyete jAtu sahacariSNutAM

jahIta iti | na hyete styAnauddhatye kadAcit
sahacaradharmatAM tyajata ityartha: | tathApi yadyasyAdhi-

mAtramiti | evamapi ca styAnamauddhatyaM vA yasya
pudgalasyAdhimAtram, sa pudgalastaccarita: styAna-

carita:, auddhatyacarito vAvagantavya: | kvaciddhi kalApe
kazciddharma udbhUto bhavatIti |

@153

ata: SaDeva klezamahAbhUmikA: sidhyanti | ete hi sadA
kliSTa eva cetasi

bhavanti, nAnyatra ||

akuzale tvAhrIkyamanapatrapA ||26||

akuzale tu cetasyAhrIkyamanapatrApyaM ca nityaM bhavata
iti etau dvau dharmAva-

kuzalamahAbhUmikAvucyate | tayozca pazcAllakSaNaM
vakSyate (abhi^ ko^ 2.32) ||26||

krodhopanAhazAThyerSyApradAsamrakSamatsarA: |

mAyAmadavihiMsAzca parIttaklezabhUmikA: ||27||

parIttaklezA bhUmireSAM ta ime parIttaklezabhUmikA
avidyAmAtreNa bhAvanAheyena

manobhUmikenaiva ca samprayogAt | eSAM tu nirdeza
upaklezeSu (abhi^ ko^ 5.46)

kariSyate ||27||  uktA ime paJcaprakArAzcaittA: ||

anye'pi cAniyatA: santi vitarkavicArakaukRtyamiddhAdaya: |
tatra vaktavyam-

kasmiMzcitte kati caittA avazyaM bhavantIti ?
kAmAvacaraM tAvat paJcavidhaM cittam |

kuzalamakuzalam | tatrAkuzalaM dvividham-AveNikam,
anyaklezasamprayuktaM ca |

-------------------

nAnyatreti | kuzalAdiSu |

"akuzale tvAhrIkyamanapatrapA" iti | tu-zabdo vizeSaNe,
avadhAraNe vA-akuzala

eveti ||26||

"parIttaklezabhUmikA:" iti | parItta: = alpaka: | ko'sau ?
avidyAmAtram | avidyaiva

kevaletyartha: | tena avidyAmAtreNeti | nAnyena rAgAdinA
klezena | bhAvanAheyeneti | na darzanaheyena |

manobhUmikenaiveti | na paJcavijJAnakAyikena | yasmAdime
krodhAdaya upaklezA manobhUmikA

eva bhavanti, ato mana:samprayogAt parIttaklezabhUmikA
ucyante | rAgAdikalApe hyavazyamavidyA

bhavitavyamiti na parItto rAgAdika: | tadeva ye sarvatra
caitasike te mahAbhUmikA:, ye kuzala

eva te kuzalamahAbhUmikA:, ye kliSTe nivRtte cAkuzale
ca te klezamahAbhUmikA:, ye ca

parIttaklezasamprayukte cetasi te parIttaklezabhUmikA: |
eSAM tu nirdeza: upaklezeSu kariSyata

iti | anuzayanirdeze ||27||

anye'pi cAnayitA iti | ye kadAcit kuzale, kadAcidakuzale,
kadAcidavyAkRte

cetasi bhavanti | middhAdaya iti |
AdizabdenArativijRmbhikAtandrIbhakte'samatAdaya
upaklezA:

klezAzca rAgAdayo'pyaniyatatvena gRhyante | na hyete
rAgAdaya: paJcAnAM prakArANAM anyatamasminniyatA

bhavanti | na mahAbhUmikA:, sarvatra cetasyabhAvAt | na
kuzalamahAbhUmikA:, kuzalatvAyogAt |

na klezamahAbhUmikA:, sarvatra kliSTe tadabhAvAt | na hi
sapratighe cetasi rAgo bhavati, sarAge

ca cetasi pratigha iti | evamanye'pi klezA vaktavyA: |

@154

avyAkRtamapi dvividham-nivRtAvyAkRtam,
anivRtAvyAkRtaM ca | tatra tAvat

kAmAvacaracittamavazyaM savitarkaM savicAram | ato'tra-

savitarkavicAratvAt kuzale kAmacetasi |

dvAviMzatizcaitasikA:,

avazyaM bhavanti | daza mahAbhUmikA:, daza
kuzalamahAbhUmikA:, vitarka:,

vicArazca |

kaukRtyamadhikaM kvacit ||28||

na hi sarvatra kuzale cetasi kaukRtyamasti | yatra tvasti
tatra tadevAdhikaM

kRtvA trayoviMzatizcaittA bhavanti |

kimidaM kaukRtyaM nAma ? kukRtasyabhAva: kaukRtyam | iha
tu puna: kaukRtyAlambano

dharma: kaukRtyamucyate-cetaso vipratisAra: |
tadyathA-zUnyatAlambanavimokSamukhaM,

zUnyatetyucyate, azubhAlambanazca alobho'zubha iti |
loke'pi ca dRSTa: sthAnena

---------------------

atrAcAryavasumitra: saMgrahazlokamAha-

"vitarkacArakaukRtyamiddhapratighasaktaya: |

mAnazca vicikitsA cetyaSTAvaniyatA: smRtA: ||" ( ) iti
|

tadidamaSTaniyamavacanaM na budhyAmahe, dRSTayo'pi
kasmAnnAniyatA iSyante ! na hi sapratighe

savicikitse vA citte mithyAdRSTi: pravartate |

"AveNike tvakuzale dRSTiyukte ca viMzati: |

klezaizcaturbhi: krodhAdyai: kaukRtyenaikaviMzati: ||"
(abhi^ ko^ 2.29)

iti vacanAt | tasmAd yadvA tadvedamuktamiti pazyAma: ||

kAmAvacaraM tAvat paJcavidhamiti | kuzalamekam, akuzalaM
dvividham-AveNikamavi-

dyAmAtrasamprayuktam, rAgAdyanyaklezasamprayuktaM ca |
avyAkRtamapi dvividham-nivRtAvyAkRtaM

satkAyantargrAhadRSTisamprayuktam, anivRtAvyAkRtaM ca
vipAkajAdIti |

kukRtabhAva: kaukRtyamiti | arthasya kukRtasya dharma:, sa
tu caitasika iti na sambadhyate |

tasmAdAha-iha tu puna: kaukRtyAlambano dharma iti |
kiMsvabhAva: ? ityAha-cetaso

vipratisAra iti | yadi kaukRtyAlambano dharma:
kaukRtyamucyate, tatsamprayuktA apyanye cittacaitA:

kaukRtyaM prApnuvanti; teSAmaprAdhAnyAt |
vipratisArAvasthAyAM hi kaukRtyalakSaNaM caitasikaM

kaukRtyAkAramudbhUtavRttikam, anye
cittacaittAstadAkAreNAnuvarttante, kasyacideva hi dharmasya

kasmiMzcit cittakalApe prAdhAnyamiti varNayanti |
zUnyatAlambanavimokSamukhaM zUnyate | skandhAnA-

mantarvyApArapuruSarahitAlambanaM vimokSamukhaM
samAdhivizeSa: zUnyatetyucyate | vinIlakavyA-

dhmAtakAdyazubhAlambano'lobho'zubhetyucyate |
bhAvanAsambaddhatvAt strIliGganirdeza:-azubhA

bhAvaneti, tathehApi kaukRtyAlambanazcaitasiko dharma:
kaukRtyamiti | sthAnena sthAninA-

@155

sthAninAmatideza:-sarvo grAma Agata:, sarvo deza Agata
iti | sthAnabhUtaM ca kaukRtyaM

vipratisArasya |

phale vA hetUpacAro'yam | yathA-"SaDimAni
sparzAyatanAni paurANaM karma

veditavyam" ( ) iti |

yattarhi akRtAlambanaM tat kathaM kaukRtyam ? akRte'pi
kRtAkhyA bhavati-na

mayA sAdhu kRtaM yattanna kRtamiti |

katamat kaukRtyaM kuzalam ? yat kuzalamakRtvA tapyate,
akuzalaM ca kRtvA |

viparyayAdakuzalaM kaukRtyam |
tadetadubhayamapyubhayAdhiSThAnaM bhavati ||28||

AveNike tvakuzale dRSTiyukte ca viMzati: |

yadakuzalaM cittamAveNikaM tatra viMzatizcaittA:-daza
mahAbhUmikA:, SaT

klezamahAbhUmikA:, dvAvakuzalamahAbhUmikau, vitarka:,
vicArazca |

AveNikaM nAma cittaM yatrAvidyaiva kevalA, nAnya:
klezo'sti rAgAdi: |

dRSTiyukte'pyakuzale viMzatirya evAveNike |

nanu ca dRSTyadhikatvAdekaviMzatirbhavanti | na bhavanti;
yasmAnmahAbhUmika eva

-------------------

matideza:-sarvo grAma Agata iti | sabhUmika:
zAlAsamudAyo grAma: | sthAniSu manuSyeSvAgateSu

vaktAro bhavanti-sarvo grAma Agata iti | evaM sarvo deza
Agata iti | sthAnabhUtaM ca kaukRtyaM

vipratisArasyeti | vipratisArAlambanatvAt |
tasmAdyuktastathA nirdeza: | phale vA hetUpacAra

iti | hetu: kaukRtyam, phalaM vipratisAra:, tasmin phale
heturupacaryate, hetuvAcakena zabdena

phalamucyata ityartha: | yathA SaDimAni sparzAyatanAni
paurANaM karmeti | pUrvajanmakRtasya paurANasya

karmaNazcakSurAdIni SaT sparzAyatanAni phalAni, teSu
yathA karmopacaryate, tadvat |

yat tarhyakRtAlambanaM tat kathaM kaukRtyamiti |
yadakRtaM tanna kRtamiti matvA codayati-

akRte'pi kRtAkhyA bhavatIti | akRte'pyarthe
kRtazabdaprayogo bhavati | katham ? ityAha-na

sAdhu mayA kRtaM yattanna kRtamiti | kRtamiva taditi
kRtvA | yatkuzalamakRtvA tapyata iti | yat

kuzalaM dAnAdikamakRtvA tapyate pazcAttApI bhavati tat
kuzalam | akuzalaM ca kRtvA | kim ?

tapyata ityadhikRtam | yaccAkuzalaM prANAtipAtAdikaM
kRtvA tapyate tadapi kuzalam |

viparyayAdakuzalam | yadakuzalamakRtvA tapyate, kuzalaM
ca kRtveti | yatpApamakRtvA pazcAttApI

bhavati-na sAdhu mayA kRtaM yattanna kRtamiti,
tadakuzalaM kaukRtyam | yacca kuzalaM dAnAdikaM

kRtvA pazcAttApI bhavati-na sAdhu mayA kRtaM
yaddAnAdikaM kRtamiti, tadapyakuzalam |

tadetadubhayamapyubhayAdhiSThAnaM bhavatIti | tadetat
kaukRtyamubhayamapi kuzalaM cAkuzalaM
cobhayAdhiSThAnaM

bhavati yathoktena vidhAnena ||28||

"AveNike" iti | rAgAdipRthagbhUta ityartha: |

"dRSTiyukte ca" iti | ca-zabdo'kuzala ityanukarSaNArtha:
| mahAbhUmika eva kazcit

@156

kazcit prajJAvizeSo dRSTirityucyate | tatrAkuzalaM
dRSTiyuktam, yatra mithyAdRSTizca

dRSTiparAmarzo vA zIlavrataparAmarzo vA |

klezaizcaturbhi: krodhAdyai: kaukRtyenaikaviMzati: ||29||

yatra punazcaturbhi: klezai: samprayuktamakuzalaM cittaM
rAgeNa vA pratighena vA mAnena

vA vicikitsayA vA, tatraikaviMzatirbhavanti-sa ca kleza:
AveNikoktAzca viMzati: |

krodhAdibhirapyupaklezairyathoktai: samprayukte citte ete ca
viMzati: sa copakleza

ityekaviMzatirbhavanti | kaukRtyenApyekaviMzati: | tadeva
kaukRtyamekaviMzatitamaM

bhavati | samAsata AveNike cetasyakuzale dRSTisamprayukte
ca viMzati: | anyaklezopa-

klezasamprayukte tvekaviMzati: ||29||

nivRtte'STAdaza,

satkAyAntagrAhadRSTisamprayuktaM cittaM kAmadhAtau
nivRtAvyAkRtam | tatrASTAdaza

caittA:-daza mahAbhUmikA:, SaT klezamahAbhUmikA:,
vitarkavicArau | dRSTi: pUrvavadeva

nAdhikA bhavati |

-------------------

prajJAvizeSo dRSTiriti | santIrikA yA prajJA, sA
dRSTi: sA cehAkuzalA gRhyate | tasmAdAha-

mithyAdRSTizcetyAdi |

"kaukRtyenaikaviMzati:" iti kaukRtyena ceti
luptanirdiSTazcakAro draSTavya: |

"klezaizcaturbhi:" ityAdiSu pratyekaM
vAkyaparisamAptirveditavyA | na hi rAgAdaya:

paraspareNa samprayujyanta ityAbhidharmikA: | sa ca kleza
AveNikoktAzca viMzatiriti | daza

mahAbhUmikA: SaT klezamahAbhUmikA:,
dvAvakuzalamahAbhUmikau, vitarko vicArazceti viMzati: |

sa ca klezo rAga: pratigho mAno vicikitsA cetyekaviMzati:
| ekaviMzatirbhavatyeveti |

kriyAvadhAraNamavagantavyam | krodhAdibhirapIti |

"krodhopanAha-zAThyerSyA-pradAsa-mrakSa-matsarA: |

mAyAmadavihiMsAzca" (abhi^ ko^ 2.27) ||

ityebhirapi samprayukte citte ekaviMzatireva caitasikA: | te
cAveNikoktA: pUrvavat |

sa copakleza: krodho vA yAvadvihiMsA veti | kaukRtyena ca
samprayukte | te ca pUrvoktAstacca

kaukRtyamityekaviMzati: | kaukRtyamapi hyupakleza:
svatantramiSyate | samAsata AveNika

iti | vistara:-avidyAmAtrasamprayukte cetasyakuzale
dRSTisamprayukte cAkuzale viMzati: | anya-

klezopaklezasamprayukte tvakuzala evaikaviMzati: ||29||

nivRtAvyAkRtamiti | klezAcchAditaM
kuzalAkuzalatvenAvyAkRtaM yat tannivRtAvyA-

kRtam | anAcchAditaM tvanivRttAvyAkRtam
vipAkajairyApathikazailpasthAnikanairmANikasvabhAvam |

bahirdezakA avyAkRtamapi kaukRtyamicchantIti |
kAzmIramaNDalAd ye bahirdezasthitAste

bahirdezakA: | trayodazeti | kvacidanivRtAvyAkRte
kaukRtyaM trayodazamadhikaM prakSipya | middhaM

@157

anyatra dvAdazAvyAkRte matA: |

nivRtAdanyadavyAkRtamanivRtAvyAkRtam | tatra dvAdaza
caittA iSTA:-daza mahA-

bhUmikA:, vitarkavicArau ca | bahirdezakA avyAkRtamapi
kaukRtyamicchanti | teSAM

tatsamprayukte cetasi trayodaza bhavanti |

middhaM sarvAvirodhitvAd yatra syAdadhikaM hi tat ||30||

sarvairebhiryathoktaizcaittairmiddhamaviruddham;
kuzalAkuzalAvyAkRtatvAt | ato yatra

tat syAt tatrAdhikaM tad veditavyam-yatra dvAviMzatistatra
trayoviMzati:, yatra

trayoviMzatistatra caturviMzatirityevamAdi ||30||

ya eva kAmadhAtau caittAnAM niyama ukta:,

kaukRtyamiddhAkuzalAnyAdye dhyAne na santyata: |

ato yathoktAt kaukRtyaM middhaM ca sarvathA nAsti prathame
dhyAne yat

kiJcidakuzalam | pratigha: zAThyamadamAyAvarjyAzca
krodhAdaya AhnIkyAnapatrApye ca |

anyat sarvaM tathaiva |

ya eva prathame dhyAne na santi, ta eva-

dhyAnAntare vitarkazca,

-------------------

pracalAyamAnAvasthAyAM svapnadarzanAvasthAyAM vA
kuzalAkuzalAvyAkRtatvAditi | zAstre vacanAt |

kathaM middhaM kuzalaM vaktavyam, akuzalaM vaktavyam,
avyAkRtaM vaktavyamiti ? yatra dvAviMzatistatra

trayoviMzatiriti | vistara:-yatra dvAviMzatizcaitasikA
ityuktam, tatra tanmiddhaM trayoviMzam |

trayoviMzate: pUraNamityartha: | yatra trayoviMzati:
kaukRtyamadhikaM kvaciditi | tatra tanmiddhaM

caturviMzam | evaM yAvat-

"anyatra dvAdazAvyAkRte: matA: |" middhaM trayodazaM
vaktavyam | bahirdezakamatena tu

kaukRtyAdhike caturdazaM middhaM bhavatIti yojyam ||30||

ato yathoktAditi | ato yathAvarNitAccaittasahotpAdaniyamAt
| kaukRtyaM middhaM ca

sarvathA nAstIti | na kuzalaM nApyavyAkRtam, kRta
evAkuzalamiti sarvathA middhaM kaukRtyaM ca

nAsti | zAThyamadamAyAvarjyA iti | "mAyA zAThyaM ca
kAmAdyadhyAnayorbrahmavaJcanAt |

styAnauddhatyamadA dhAtutraye: (abhi^ ko^ 5.53) iti vacanAt
| etAni varjyante; teSAM tatra

sadbhAvAt | anyat sarvaM tathaiveti | kuzale citte pUrvavad
dvAviMzati: | AveNike dRSTiyukte ca

nivRtAvyAkRte'STAdaza, kAmadhAtuvat |
rAgamAnavicikitsAnyaklezasamprayukte mAyAzAThya-

madopaklezasamprayukte ca ekAnnaviMzati: | te ca sa ca
kleza upaklezo vA tatraikAnnaviMzo

bhavati | anivRttAvyAkRte vipAkajairyApathikanairmANike
pUrvavad dvAdaza |

"dhyAnAntare vitarkazca" iti | kaukRtyamiddhAkuzalAni
ceti cazabda: | kim ? na

santItyadhikRtam | zeSaM tathaiva | vitarkanyUnaM yathA
pratiSiddhaM nAstIti | kaukRtyamiddhAkuzalavitarkA

@158

nAsti | zeSaM tathaiva |

vicArazcApyata: param ||31||

dhyAnAntarAt pareNa dvitIyAdiSu dhyAneSvArUpyeSu ca
yathApratiSiddhaM nAsti

vicArazca | mAyA zAThyaM cetyapizabdAt | zeSaM
tathaiva |

brahmaNo hi yAvacchAThyaM paThyate parSatsambandhAt,
nordhvam | sa hi svasyAM parSadi

niSaNNa: azvajitA bhikSuNA praznaM
pRSTa:-"kutremAni, brahman, catvAri
mahAbhUtAnyaparizeSaM

nirudhyante" ( ) iti ? aprajAnan kSepamakArSIt-"ahamasmin
brahmA Izvara:

kartA nirmAtA sraSTA sRja: pitRbhUto bhAvAnAm"
||31||

uktametad yasyAM bhUmau yatra citte yAvantazcaittA: ||

idAnIM keSAJcideva caittAnAM tantravihitaM
nAnAkAraNaM vakSyate-

AhrIkyasyAnapatrApyasya ca kiM nAnAkaraNam ?

ahrIragurutA,  guNeSu guNavatsu cAgauravatA apratIzatA
abhayavazavartitA AhrIkyaM gauravapratidvandvo

dharma: ||

-------------------

na santItyartha: | vicArazca mAyAzAThyaM cetyapizabdA
diti | `vicArazca' iti etAvati vaktavye

"vicArazcApi" iti apizabdAdhikyAdarthAdhikyamiti mAyA
zAThyamapi tatra nAstItyayamaparArtho

labhyate | madastu nApAsyate; "styAnauddhatyamadA
dhAtutraye" (abhi^ ko^ 5.53) iti vacana-

sAmarthyAt | zeSaM tathaiveti | kuzale
vitarkavicAranirmuktA viMzati: | AveNike dRSTiyukte
SoDaza |

rAgAdiklezasamprayukte madopaklezasamprayukte ca saptadaza
| daza mahAbhUmikA: SaT klezamahA-

bhUmikA: | sa ca kleza: sa vopakleza: | anivRtAvyAkRte
daza mahAbhUmikA ya eveti gamanIyam |

brahmaNo hi yAvacchAThyamiti | vistara:-tatra
zAThyapUrvakatvAnmAyApi gRhItA bhavati |

parSatsambandhAnnordhvamiti | yeSAM parSadasti teSAM
parSadgrahaNArthaM mAyAzAThyaM pravarttate | aSTau
parSada:

paThyante-kSatriyaparSad, brAhmaNaparSad,
gRhapatiparSad, zramaNaparSat, cAturmahArAjikaparSat,

trayastriMzatparSat, mAraparSad, brahmaparSat |
tAsAmanyatamApi Urdhvamato nAstIti mAyAzAThyAbhAva:
|

brahmaNastu parSadasti | tasmAdAha-sa hi svasyAM
parSadiniSaNNo'zvajitA bhikSuNA brahmalokagatena

praznaM pRSTa:-kutremAni catvAri
mahAbhUtAnyaparizeSaM nirudhyanta iti |
aprajAnannArUpyadhAtau

catvAri mahAbhUtAnyazeSaM nirudhyanta
ityanavabudhyamAna: kSepaM
kathAprakaraNamakArSIt-ahamasmi

brahmeti vistara: | brahmetyuktvA mahAbrahmeti vacanaM
brahmAntarebhya: Atmano viziSTatvapradarzanArtham |

Izvara: IzanazIla: karttA nirmAtA sraSTA sRja iti
paryAyA:, uttarotravyAkhyAyogo vA | piteva

pitRbhUta: | keSAm ? bhAvAnAm ||31||

uktametaditi | vistara:-yA bhUmiryaccittaMyAvantazca
caittA:, sA bhUmistaccittaM tAvantazca

caittA ityuktametat |

tantravihitamiti | zAstre vihitam | sa eva cAtrArtha: |

@159

avadye bhayAdarzitvamatrapA |

avadyaM nAma yad garhitaM sadbhi: | tatrAbhayadarzitA
anapatrApyam | bhayamatrAniSTaM

phalam-bhIyate'smAditi |

kathamidaM vijJAtavyam-abhayasya darzanamabhayadarzitA,
Ahosvit bhayasyA-

darzanam ? kiM cAta: ? abhayasya darzane cet, prajJA
vijJAsyate; bhayasyAdarzanaM ced,

avidyA vijJAsyate ? naiva darzanaM darzitA,
nApyadarzanamadarzitA, kiM tarhi ? yastayornimitta-

mupakleza:, taccAnapatrApyamiti |

anye punarAhu:-AtmApekSayA dauSairalajjanamAhrIkyam,
parApekSayA'napatrApyamiti |

evamapi dve apekSe yugapat kathaM setsyata: ? na
khalUcyate-`yugapadAtmAnaM paraM

cApekSate' iti, api tvastyasau kadAcidalajjA yA
AtmAnamapekSamANasyApi pravartate

-------------------

guNeSu guNavatsu ceti | tatra vihitamiti kecit paThanti |
svaparasAntAnikeSu

maitrIkaruNAdiSu | guNeSu guNavatsu ca
pudgaleSvAcAragocaragauravAdisampanneSu | yadyogAd
gauravaM

na karotyasau agauravatA | nAsti gauravamasyetyagaurava:,
tadbhAvo'gauravatA, caitasikavizeSa: |

ko'sau ? iti paryAyAvAhu: | apratIzatA
abhayavazavartiteti | ziSyaM prati iSTa iti pratIzI

gurusthAnIya:, nAsti pratIzo'syetyapratIza:,
tadbhAvo'pratIzatA | bhAvAbhidhAnena caitto gRhyate |

bhayaM nAma mAnasazcaitto dharma: | bhayena vaze vartituM
zIlamasyeti bhayavazavarttI, na bhayavazavarttI

abhayavazavarttI, tadbhAvo'bhayavazavartitA | tadeva
cAhrIkyam | nAsti hrIrasyetyahrIka:, tadbhAva

AhrIkyam | sa ca gauravapratidvandvo dharma:, na
tadabhAvamAtram |

"avadye bhayAdarzitvamatrapA" iti | avAcyam = avadyam |
atazcAha-avadyaM nAma

yad garhitaM sadbhiriti | tatrAbhayadarzitA anapatrApyamiti
| avadye'niSTaphalAdarzitetyartha: |

bhIyate'smAditi | atra bhayazabdo'pAdAnasAdhana:,
tasmAdbhayazabdena aniSTaM phalamucyate |

abhayasya darzanamabhayadarziteti | vistara:-yadi tAvadevaM
kriyeta-na bhayamabhayam, abhayaM draSTuM

zIlamasyetyabhayadarzI, tadbhAvo'bhayadarziteti ?
prajJA vijJAsyate | prajJayA hyabhayaM pazyati | atha

punarevaM kriyeta-bhayaM draSTuM zIlamasyeti
bhayadarzI, na bhayadarzI, tadbhAvo'bhayadarziteti ?
avidyA

vijJAsyate | tathA hyavidyAyogAd bhayaM na pazyati |
naiva hi darzanaM darziteti | vistara:-na prajJA

nApyavidyA, kiM tarhi | tayo:
prajJAvidyayoryonimittamupaklezastadabhayadarzanam |
taccAnapatrapyamiti |

apatrapate'nenetyapatrApyam | "kRtyaluTo bahulam" (pA^ sU^
3.3.113) iti karaNe

Nyatpratyaya: | na apatrApyamanapatrApyamiti |

"hrI lajjAyAm" (mA^ dhA^, 3.3), "trapUS, lajjAyAm"
(mA^ dhA^, 1.255)

ityekArthayoranayordhAtvo: kathamarthAntare vAcakatvam ?
ityaparituSyanto'nye punarAhu:-

AtmApekSayeti vistara: |

evamapi dve apekSe yugapat kathaM setsyata iti | asmannapi
pakSe yugapadapekSAdvayAsambhava

iti pazyaM^zcodaka Aha-evamapIti | apizabdenAyamapi
pakSo duSyatItyabhiprAya: | AhrIkya-

@160

sA AhrIkyam | asti yA paramapekSamANasya pravarttate
sA'napatrApyam | viparyayeNa hrIrapatrApyaM

ca veditavyam | prathamena tAvat kalpena sagauravatA
sapratIzatA, na bhayavazavartitA hrI: |

avadyeSvabhayadarzitA apatrApyam | dvitIyena
kalpenAtmaparApekSAbhyAM lajjane ||

premNo gauravasya ca kiM nAnAkAraNam ?

prema zraddhA,

dvividhaM hi prema-kliSTam, akliSTaM ca | tatra kliSTaM
tRSNA, yathAputradArAdiSu |

akliSTaM zraddhA-zAstRguruguNAnviteSu |
syAcchraddhA na prema-du:khasamudayAlambanA

zraddhA | syAt prema na zraddhA-kliSTaM prema |
ubhayam-nirodhAmArgAlambanA zraddhA | nobhayam-

etAnAkArAn sthApayitvA |

pudgaleSu tu prema na
gauravam-putradArasArdhavihAryantevAsiSu | gauravaM na
prema-

anyaguruSu | ubhayam-svaguruSu | nobhayam-etAnAkArAn
sthApayitvA |

zraddhA hi nAma guNasambhAvanA | tatpUrvikA ca priyatA
prema | tasmAnna saiva premetyapare |

-------------------

manapatrApyaM caikasmiMzcitte kathaM bhavata iti matvA
codayati-apekSe yugapat kathaM setsyata

iti | na khalUcyate yugapadAtmAnaM paraM cApekSata iti |
vistara:-paryAyeNa vRttimanayordarzayati |

kasyaciddhi dauSairAtmAnamapekSamANasyApi na pravarttate
lajjA, kasyacit paramapekSamANasyeti |

viparyayeNa hrIrapatrApyaM ceti vistara: | prathamena tAvat
kalpena-"ahrIragurutAvadye bhayAdarzitva-

matrapA" ityanena | sagauravateti vistareNa | abhayadarzitA
apatrApyamiti | bhayadarzitAnimittama-

patrApyamityartha: | dvitIyena kalpena AtmApekSayA
doSairalajjanamAhrIkyaM parApekSayAnapatrApya-

mityanena AtmApekSayA doSairlajjanaM hrI:,
parApekSayAnapatrApyamiti | evamapi dve apekSe iti

vistareNa codyaparihArau vaktavyau |

premagauravayorekatvaM manyante kecit |
tasmAdanayornAnAkaraNapradarzanArthamAha-"prema

zraddhA" iti | premaiva zraddhA, na gauravam | na tu
zraddheva prema | tenAha-dvividhaM hi prema
kliSTamakliSTaM

cetyAdi | syAcchraddhA na premeti catuSkoTika: |
du:khasamudayasatyayo: zraddhevAbhisampratyayarUpA,

na prema; aspRhaNIyatvAt | syAt prema na zraddheti |
priyatArUpA tRSNA nAbhisampratyayarUpeti

zraddhA na bhavati | ubhayaM zraddhA ca prema ca |
abhisampratyayarUpatvAt spRhaNIyatvAcca nirodha-

mArgasatyayostadubhayAtmakaM bhavatItyartha: |
nobhayametAnAkArAn sthApayitveti | anye caitasikA

vedanAdayo viprayuktAdayazca | evaM dharmAlambanasya
premNa: zraddhAyAzca catuSkoTikaM kRtvA,

pudgalAlambanasya catuSkoTikaM karoti-pudgaleSviti vistara:
| tatra sArdhaM viharantIti

sArdhavihAriNa: ziSyA: | ye pravrajitA
gurorantevasantItya ntevAsinonizrayAdhyayanasambandhina: |

teSu putrAdiSu prema na gauravaM kliSTamakliSTaM ceti
sambhavata: | gauravaM na prema | "gurutvaM hrI:"

iti vakSyamANalakSaNaM gauravaM na prema;
gauravasthAnatvAt | ubhayam, prema gauravaM ca |
tadubhayAtmakaM

bhavatItyartha: | nobhayametAnAkArAn sthApayitvA | yo'nyo
jano'sambaddho nirguNa:, tatra na prema

@161

gurutvaM hrI:,

gauravaM hi nAma sapratIzatA | tatpUrvikA ca lajjA hrI:
| ato na gauravameva

hrIrityapare |

te puna: kAmarUpayo: ||32||

ArUpyadhAtau premagaurave na sta: | nanu ca zraddhA
hrIzca kuzalamahAbhUmikatvAt |

tatrApi vidyete | dvividhA hi zraddhA-dharmeSu pudgaleSu
ca | evaM sapratIzatA'pi | tatra ye

pudgalAlambane zraddhAhriyau te tatra na sta: | te ceha
premagaurave abhiprete ||32||

vitarkavicArayo: kiM nAnAkAraNam ?

vitarkacArAvaudAryasUkSmate,

kasya ? cetasa iti pazcAd vakSyati | cittaudArikatA
vitarka: | cittasUkSmatA

vicAra: |

kathaM puna: anayorekatra citte yoga: ?  kecidAhu:-yathA'psu
niSThyUtaM sarpi: sUryarazmibhirupariSTAt spRSTaM
nAtizyAyate

nAtivilIyate, evaM vitarkavicArayogAccittaM
nAtisUkSmaM bhavati, nAtyaudArikamiti,

ubhayorapi tatrAsti vyApAra: |

evaM tarhi nimittabhUtau
vitarkavicArAvaudArikasUkSmatayo: prApnuta:, yathA

-------------------

na gauravamiti | tatpUrvikA ca priyatA premeti |
guNasambhAvanApUrvikA priyatA tacca prema | tasmAnna

saiva zraddhA premetyAcArya: |

"gurutvaM hrI:" iti | yathoktA hrI: sagauravatA
sapratIzatA sabhayavazavarttitetyuktA | yA

hrIstad gauravam | tadevaM prema zraddhAlakSaNaM bhavati
| hrIlakSaNaM tu gauravamityuktaM tayornAnAkaraNam |

evaM sapratIzatApIti | evaM hrIrapi |

dharmeSu ca pudgaleSu ca | ye pudgalAlambane zraddhAhriyau
te tatra na sta iti | pudgalAlambane

zraddhAhriyAvadhikriyete yayoraikyaM manyante | te
ArUpyadhAtau na sta: | kAmarUpyadhAtvoreva bhavata

ityuktam ||32||

kathaM punaranayorekatra citte yoga iti | na hi tadeva cittaM
tadyogAdaudArikaM ca sUkSmaM ca

yujyate; vipratiSedhAt | niSThyUtamiti ni:pUrvasya
SThavaterniSThAyAmetad rUpam-niSThyUtam,

nirastamityartha: | nAtizyAyate nAtighanIbhavati |
nAtivilIyate nAtidravIbhavati | nAtisUkSmaM

bhavati nAtyaudArikamiti | madhyamAvasthamityartha: | evaM
tarhi nimittabhUtAviti vistara: |

yathodakAtapau sarpiSa: zyAnatvavilInatvayornimittabhUtau,
na tu punastatsvabhAvau zyAnatvavilIna-

tvasvabhAvau | evaM vitarkavicArau
cittasyaudArikatAsUkSmatayornimittabhUtau, na tu
punaraudArika-

sUkSmatAsvabhAvAviti | ata evaM
vaktavyam-cittaudArikatAheturvitarka:,
cittasUkSmatAheturvicAra

iti | brUyAstvamabhyupagamAdadoSa eSa iti ? tata idaM
doSAntaramAha-ApekSikI caudArikasUkSmateti

@162

payazcAtapazca sarpiSa: zyAnatvavilInatvayorna tu
punastatsvabhAvau | ApekSikI caudArika-

sUkSmatA bhUmiprakArabhedAdityAbhavAgrAd
vitarkavicArau syAtAm | na caudArikasUkSmatayA

jAtibhedo yukta: |

anye punarAhu:-vAksaMskArA vitarkavicArA: sUtra
uktA:-"vitarkya vicArya

vAcaM bhASate, nAvicArya" ( ) iti | tatra ye audArikAste
vitarkA:, ye

sUkSmAste vicArA: | yadi caikatra citte'nyo dharma
audArika:, anya: sUkSma:-ko'tra

virodha iti ? na syAdvirodho yadi jAtibheda: syAd,
vedanAsaMjJAvat | ekasyAM tu jAtau

mRdvadhimAtratA yugapanna sambhavati | jAtibhedo'pyasti | sa
tarhi vaktavya: ? durvaco hyasau,

ato mRdvadhimAtratayA vyajyate | naivaM vyakto bhavati;
pratyekaM jAtInAM mRdvadhimAtratvAt |

-------------------

vistara: | bhUmiprakArabhedAt | bhUmibhedAt,
prakArabhedAcca | bhUmibhedAttAvat prathamadhyAnamapekSya

kAmadhAturaudArika:; mahAbhisaMskArataratvAt |
kAmadhAtumapekSya prathamaM dhyAnaM sUkSmamalpAbhi-

saMskArataratvAt prazAntamiti | tadeva punardvitIyaM
dhyAnamapekSyaudArikam | evaM yAvadbhavAgraM sUkSmam |

prakArabhedAdapi tasyAmeva
bhUmAvApekSikyAvaudArikasUkSmate | tadyathA ya eva te
traya: klezAnAM

mUlaprakArA mRdumadhyAdhimAtrA guNAnAM ca,
kAmadhAtau yAvadbhavAgre teSAmadhimAtra: kleza
audArika:

mRdu sUkSma: klezaviparyayeNa guNAnAmiti | evaM
bhUmiprakArabhedenApekSikyAvaudArikasUkSmate

iti AbhavAgrAdaudArikasUkSmate syAtAm | aniSTaM
caitat, vitarkavicArayo: kAmadhAtu-

prathamabhUmikatvAditi | na caudArikasUkSmatayA jAtibhedo
yukta iti | vitarkavicArayorjAtibheda

iSyate-anyo vitarka:, anyo vicAra iti | na caudArikatvena
sUkSmatvena ca vitarka-

vicArayoryathAkramaM svabhAvabhedo yukta: | kiM kAraNam ?
jAtibhinnayorhi vedanAsaMjJayoraudArika-

sUkSmatA bhavati | na ca punaraudArikasUkSmatayaiva tayo:
svabhAvabheda:, kiM tarhi ? anubhavalakSaNatayA

nimittodgrahaNalakSaNatayA ca tayo: svabhAvabheda:,
tasmAdapyanayornAsti lakSaNam |

anye punarAhuriti | sautrAntikA: | vAksaMskArA iti |
vAksamutthApakA ityartha: |

vitarkya vicArya vAcaM bhASate nAvitarkya nAvicAryeti |
vitarkavicArairevaM caivaM ca bAdhiSya

iti | tatra ye audArikAste vitarkA vAksaMskArA: |
karmaNA svabhAvo dyotito na zakyamanyathA

svalakSaNaM pradarzayitumiti | evaM sUkSmAste vicArA:
| etasyAM kalpanAyAM samudAyarUpA

vitarkavicArA: paryAyabhAvinazca bhavanti;
cittacaityakalApasya vAksamutthApakatvAt | kathaM

punaranayorekatra citte yoga ityuktam ? ato vaibhASika
Aha-yadi caikatra citte'nyo dharma

audArika iti | vistara:-ekatra citte vitarka
audArikasvabhAvo'nyo dharma:, vicArastu

sUkSmasvabhAvo'para:, tau ca yathAkramaM
cittaudArikatAsUkSmatAhetutvAccittaudArikatA-

sUkSmatetyucyate | atha vA cittasyaudArikazcittaudArika:,
cittaudArikabhAvazcittaudArikatA |

evaM cittasUkSmatApi vaktavyeti ko'tra virodha: | na
syAdvirodho yadi vitarkavicArayorjAtibheda:

syAd vedanAsaMjJAvat | vedanA hyaudArikI, saMjJA
sUkSmA, tayostu jAtibhedo'stIti audArika-

sUkSmatAyAmapyekatra citte na virodha: | ekasyAM tu
jAtAvanavadhRtalakSaNAyAmaikyena ca kaizcid

@163

naiva hi vitarkavicArAvekatra citte bhavata ityapare |

kathamidAnIM prathamaM dhyAnaM paJcAGgamuktam ?
bhUmitastat paJcAGgamuktam, na kSaNata: ||

mAnamadayo: kiM nAnAkAraNam ?

mAna unnati: |

-------------------

gRhItAyAM mRdvadhimAtratA audArikasUkSmatAlakSaNA
yugapanna sambhavatIti | arthAdayugapat sambhava-

tItyuktam | tathA hi vedanA anyo vA dharma: paryAyeNa
mRdutAmadhimAtratAM ca bhajate | naivaM vyakto

bhavati | kim ? jAtibheda:, kasmAt ? pratyekaM jAtInAM
mRdvadhimAtratvAt | vedanA hyaudArikI

bhavati sUkSmA vA; apekSAbhedAt | kathamiti ? vedanA
saMjJAmapekSyaudArikI, rUpamapekSya sUkSmA;

tathA saMjJA saMskArAnapekSyaudArikI, vedanAmapekSya
sUkSmA vitarkavicAravadeva vA | bhavato'pi

hi kAmAvacarau vitarkavicArAvaudArikau
prathamadhyAnabhUmikau sUkSmau, dhyAnAntare ca vicAra:

sUkSmatara iti | tadevaM pratyekajAtInAM
mRdvadhimAtratvAnnaivaM vyakto bhavati | na
mRdvadhimAtratayA

jAtibhedo vyakto bhavatItyartha: |

atra saGghabhadra AcArya Aha-ekatra ca citte
audArikasUkSmate bhavata: | na ca virodha:;

prabhAvakAlAnyatvAt | yadA hi cittacaittakalApe vitarka
udbhUtavRttirbhavati, tadA cittamaudArikaM

bhavati | yadA vicArastadA sUkSmam,
rAgamohacaritavyapadezavat | rAgamohayaugapadye'pi hi

tayoranyatarodbhUtavRttiyogAd rAgacarito mohacarita iti vA
vyapadizyate | tadvadihApi draSTavyamiti |

atra vayaM brUma:-bhavati kasmiMzcit kalApe
kasyaciddharmasyodbhUtavRttitvam, kiM

tvanayorna lakSaNaM vivecitamiti na kiJcidetat | nanu ca
cittaudArikatAsUkSmatAlakSaNau

vitarkavicArAvuktau ? satyamuktau, pratyekaM tu
jAtInAmaudArikasUkSmate iti tAvaudArika-

sUkSmatAlakSaNau bhavitumarhato yathoktamiti
naitadasmAnArAdhayati |

naiva hi vitarkavicArAvekatra citte bhavata ityapara iti |
AcAryamatam | asmin mate

yathoktadoSaprasaGgo na bhavati | kastvanayo:
paryAyavarttinorvizeSa: ? atra pUrvAcAryA Ahu:-

"vitarka: katama: ? cetanAM vAnizritya prajJAM vA
paryeSako manojalpo'nabhyUhAbhyUhA-

vasthayoryathAkramam, sA ca cittasyaudArikatA | vicAra:
katama: ? cetanAM vA nizritya prajJAM

vA pratyavekSako
manojalpo'nabhyUhAbhyUhAvasthayoryathAkramam, sA ca
cittasUkSmatA" iti |

asmin pakSe vitarkavicArAvekasvabhAvau samudAyarUpau
paryAyavarttinau paryeSaNapratyavekSaNAkAra-

mAtreNa bhinnAviSyete | tatrodAharaNaM
kecidAcakSate-"tadyathA bahuSu ghaTeSvavasthiteSu `ko'tra

dRDha:, ko jarjara:' iti muSTinAbhighnato ya Uha: sa
vitarka:, `ityanto jarjarA dRDhA vA' iti

yadante grahaNaM sa vicAra:" iti |

kathamidAnIM prathamaM dhyAnaM paJcAGgamiti vistara: |
viviktaM kAmairviviktaM pApakaira-

kuzalairdharmai: savitarkaM savicAraM vikekajaM
prItisukhaM prathamaM dhyAnamupasampadya viharatIti sUtre

paJcAGgamuktam, tat katham ? bhUmitastat paJcAGgamuktaM
na kSaNata iti | prathamadhyAnabhUmi: kadAcid

vitarkeNa vyavakIrNA, kadAcid vicAreNa; tadevaM
santAnamadhikRtya paJcAGgamuktam, na

kSaNamadhikRtyetyadoSa: |

@164

mada: svadharme raktasya paryAdAnaM tu cetasa: ||33||

yena kenacit parato vizeSaparikalpena cetasa unnati: mAna: |

madastu svadharmeSveva raktasya yaccetasa: paryAdAnam |
yathA madyaja evaM rAgaja: |

sampraharSaNavizeSo mada ityapare ||33||

uktA: saha cittena caittA: prakAreNa ||

teSAM punarimA: saMjJA: paribhASyante, pravacana
etAbhi: sadvyavahArAt |

cittaM mano'tha vijJAnamekArthaM,

cinotIti cittam | manuta iti mana: | vijAnItIti vijJAnam |
cittaM zubhAzubhai-

rdhAtubhiriti cittam | tadevAzrayabhUtaM mana: |
AzritabhUtaM vijJAnamityapare |

yathA cittaM mano vijJAnamityeko'rtha:, evaM

-------------------

yena kenacit parato vizeSaparikalpaneti bhUtenAbhUtena vA
parata utkarSaparikalpena

`zUro'rthavAnasmi zIlavAn buddhisampanna:' iti vA yA
cetasa unnati: sa mAno nAma caitasiko

dharma: |

"paryAdAnaM tu cetasa:" iti | tu-zabdo vizeSaNArtho
bhinnakramazcAvagantavya:, ata

evAha-madastu svadharmeSveva raktasyeti | vistara:-cetasa:
paryAdAnamiti | yena svadharmeSveva

rUpazauryAdiSu raktaM ceta: paryAdIyate sannirudhyate sa
rAganiSyando mada: | ya: svadharmeSveva raktasya

darpacetasa: paryAdAnAt kuzaladharmakriyAbhya:
pratisaMhAro mada ityA cAryasaGghabhadra: |
sampraharSavizeSo

mada iti | kliSTasaumanasyamabhipretam | tadetannecchanti
vaibhASikA: | yasmAt saumanasyamA dvitIyAd

dhyAnAt | madazca traidhAtuka:; "styAnauddhatyamadA
dhAtutraye" (abhi^ ko^ 5.53) iti

vacanAt ||33||

uktA: saha cittena caittA: prakAreNeti | cittaM tAvat
prakAreNoktam-"vijJAnaM

prativijJapti:" (abhi^ ko^ 1.16) ityevamAdinA
svalakSaNaskandhadhAtvAyatanakuzalAdi-

prabhedena | caittA api svalakSaNaparasparavizeSeNa
cittasaGkhyAvadhAraNakAmaprathamadhyAnAdi-

bhUmiprabhedena |

"ekArtham" iti | yaccittaM tadeva manastadeva vijJAnamiti
eko'rtho'syetyekArtham |

nirvacanabhedastUcyate-cinotIti cittamiti | kuzalamakuzalaM
vA cinotItyartha: | nairuktena

vidhinaivaM siddham | manuta iti mana: "mana jJAne" ityasya
auNAdikapratyayAt tasyaitad rUpam-

mana iti | vijAnAtyAlambanamiti vijJAnam, kartari lyuT |
citaM zubhAzubhairdhAtubhiriti cittam |

vAsanAsannivezayogena sautrAntikamatena, yogAcAramatena
vA | AzrayabhUtaM mana AzritabhUtaM

vijJAnamiti | AzrayabhAvApekSaM mana:;
"SaNNAmanantarAtItaM vijJAnaM yaddhi tanmana:"

(abhi^ ko^ 1.7) ityarthaparigrahAt | AzritabhAvApekSaM
vijJAnam; `dvayaM pratItya vijJAnasyotpatti:'

iti vacanAt |

@165

cittacaitasA: |

sAzrayAlambanAkArA: samprayuktAzca,

eko'rtha: | ta eva hi cittacaittA: sAzrayA ucyante;
indriyAzritatvAt |

sAlambanA:; viSayagrahaNAt | sAkArA:;
tasyaivAlambanasya prakAreNa AkaraNAt |

samprayuktA:; samaM prayuktatvAt |

kena prakAreNa samaM prayuktA: ? ityAha-

paJcadhA ||34||

paJcabhi:
samatAprakArai:-AzrayAlambanAkArakAladravyasamatAbhi: |
keyaM samatA ?

yathaiva hyekaM cittam, evaM caittA apyekaikA iti ||34||

nirdiSTAzcittacaittA: savistaraprabhedA: ||

viprayuktAstu saMskArA: prAptyAprAptI sabhAgatA |

AsaMjJikaM samApattI jIvitaM lakSaNAni ca ||35||

-------------------

"cittacaitasA: sAzrayAlambanAkArA: samprayuktAzca" iti
| ca-zabda ekAnukarSaNArtha: |

ta eva hi cittacaittA ityanena zabdenAbhihitAsta eva
sAzrayA ityanenApi zabdenAbhidhIyante |

evaM sAlambanA: sAkArA: samprayuktAzca | tatra
sAzrayA indriyAzritatvAt | SaDAyatanAzritatvAdi-

tyartha: | sAlambanA viSayagrahaNAt | na hi vinAlambanena
cittacaittA utpadyante | sAkArA:

tasyaivAlambanasya prakAreNAkaraNAt | yena te sAlambanA:
tasyaivAlambanasya prakAreNa grahaNAt |

katham ? vijJAnaM hi nIlaM pItaM vA vastu vijAnAti |
upalabhata ityartha: | tadeva tathAlambanaM

vastu vedanAnubhavati, saMjJA paricchinatti,
cetanAbhisaMskArotItyevamAdi | atha vA-

tasyaivAlambanasya vijJAnaM
sAmAnyarUpeNopalabhyatArUpaM gRhNAti, vizeSarUpeNa
tu vedanA-

nubhavanIyatArUpaM gRhNAti, saMjJA
paricchedyatArUpaM gRhNAtItyevamAdi | samprayuktA:
samaM prayuktatvA-

diti | samA aviprayuktAzcAnyonyamiti samprayuktA: |

AzrayAlambanAkArakAladravyasamatAbhiriti | yenAzrayeNa
cittamutpadyate, tenaivAzrayeNa

vedanAsaMjJAcetanAdaya utpadyante | tathA yenAlambanena
cittam, tenaiva vedanAdaya: | yenAkAreNa

cittam, tenaiva vedanAdaya: | yadi hi nIlAkAraM cittam,
nIlAkArA eva tatsamprayuktA vedanAdaya

utpadyante | yasmiMzca kAle cittam, tasminneva vedanAdaya: |
yathA ca cittadravyamekamevotpadyate,

na dve trINi vA; tathA vedanAdravyamekamevotpadyate, na dve
trINi vA | tathA saMjJAdravyam, cetanAdravya-

mityevamAdi | tenedamevAntyaM durgamamiti
vyAcaSTe-yathaivaM hyekaM cittam evaM caittA api ekaikA
iti ||34||

viprayuktAn vaktukAma AcArya upoddhAtaM karoti |
nirdiSTazcittacaittA: savistaraprabhedA:,

viprayuktAstvavasaraprAptA idAnImucyante ityabhiprAya: |
savistaraprabhedA iti | vistarazca prabhedazca

vistaraprabhedau, saha vistaraprabhedAbhyAM
savistaraprabhedA: | atha vA-vistareNa prabheda:

@166

nAmakAyAdayazceti,

ime saMskArA na cittena samprayuktA:, na ca rUpasvabhAvA
iti cittaviprayuktAM

ucyante |

tatra tAvat-

prAptirlAbha: samanvaya: |

-------------------

vistaraprabheda:, saha vistaraprabhedena savistaraprabhedA: |
tatra cittaM tAvat savistaraprabhedaM nirdiSTam-

"vijJAnaM prativijJaptirmana AyatanaM ca" (abhi^ ko^ 1.16)
ityevamAdinA | caittA api

"vedanAnubhava:" (abhi^ ko^ 1.14) ityArabhya yAvat
"paJcadhA caittA:" (abhi^ ko^

2.23) iti vistareNa |

"nAmakAyAdayazca" iti cazabda
evaJjAtIyakAnuktaviprayuktapradarzanArtha: | saGghabheda-

prabhRtayo hi dravyatazcittaviprayuktA iSyanta iti |
`ye'pyevaJjAtIyakA:' iti zAstre'pyuktatvAt |

cittaviprayuktA iti | cittagrahaNaM
cittasamAnajAtIyapradarzanArtham | cittamiva cittena ca
viprayuktA

ityartha: | kiM ca teSAM cittena samAnajAtIyatvam ?
yadarUpiNo'mI bhavanti | rUpitatvAdeva hi

viprayuktatve'pi rUpaM na viprayuktatve nAma labhate | yadvA
amISAM nAmarUpamiti nAmatvam,

tatteSAM cittena samAnajAtIyatvam | caittA api cittena
tulyajAtIyA: | te tu cittena sahAlambane

samprayuktA: | tadvizeSaNArthaM viprayuktagrahaNam |
asaMskRtamapi tatsamAnajAtIyamanAlambanatveneti

tatparihArArthaM saMskAragrahaNam | ata evAha-ime
saMskArA na cittena samprayuktA:, na ca

rUpasvabhAvA iti cittaviprayuktA ucyanta iti |

tatreti vAkyopanyAse, nirdhAraNo vA | tAvacchabda: krame |

"prAptirlAbha: samanvaya:" iti | prAptiriti
sAmAnyasaMjJA | lAbha:, samanvaya iti

vizeSasaMjJA | lAbha:, pratilambha ityekArtha: |
samanvaya: samanvAgama ityanarthAntaram | pratilambha

ityukte samanvAgamasyAgrahaNam, samanvAgama ityukte
pratilambhasyAgrahaNam, prAptirityukte

tUbhayodgrahaNam | ata evAha-dvividhA hi
prApti:-aprAptavihInasya ca pratilambha:, pratilabdhena

ca samanvAgama iti | aprAptaM ca vihInaM
cAprAptavihInam, tasyAprAptavihInasya pratilambha: |

aprAptasya tadyathA-du:khe dharmajJAnakSAnte: | vihInasya
tadyathA-kAmAvacarasya kAmavairAgyeNa

tyaktasya dhAtupratyAgamanAt parihANyA vA puna:
pratilambha: | pratilabdhena ca dvitIyAdiSu kSaNeSu

samanvAgama:; tasyA: samanuvarttanAt | yazca pratilambho
yazca samanvAgama: sA dvidhA prApti:-iti

pratilambhe samanvAgame ca prAptizabdo varttate |
abhedavivakSAyAM tu prApti:, pratilambha:, samanvAgama

ityeka evArtha: | tathA hi prathame kSaNe du:khe
dharmajJAnakSAnte: prApti: pratilambha iSyate | sApi

samanvAgama ityucyate | prathamakSaNastha Aryapudgalo du:khe
dharmajJAnakSAntyA samanvAgata ityucyate,

"AjJAsyAmIndriyopetastrayodazabhiranvita:" (abhi^ ko^
2.19) ityAdivacanAt | kathamayaM

lakSaNanirdeza: ? na hi bhedavivakSAyAmapi
paryAyavacanena lakSaNanirdeza: kalpate-`prApti: katamA ?

ya: pratilambho ya: samanvAgama:' iti paryAyavacanamapi
kadAcit lakSaNAya kalpate-`analo

@167

dvividhA hi prApti:-aprAptavihInasya ca pratilambha:,
pratilabdhena ca

samanvAgama: | viparyayAdaprAptiriti siddham |

kasya punarime prAptyaprAptI ?

prAptyaprAptI svasantAnapatitAnAM,

na parasantAnapatitAnAm | nahi parakIyai: kazcit
samanvAgata: | nApyasantati-

patitAnAm | na hyasattvasaGkhyAtai: kazcit samanvAgata: |

eSa tAvat saMskRteSu niyama: |

asaMskRteSu puna: prAptyaprAptI-

nirodhayo: ||36||

sarvasattvA apratisaGkhyAnirodhena samanvAgatA: | ata eva
hi coktamabhidharme

(jJA^ pra^ 19.9)-"anAsravairdharmai: ka: samanvAgata: ?
Aha-sarvasattvA:" iti |

pratisaGkhyAnirodhena sakalabandhanAdikSaNasthavarjyA:
sarva AryA: pRthagjanAzca kecit

-------------------

jAtavedA agni:' iti | sUtre'pyuktam-"avidyA katamA ?
yatpUrvAnte ajJAnamaparAnta ajJAnam"

iti vistara: | viparyayAdaprAptiriti siddhamiti |
viparyayAdevAprAptiriti siddhe naitadartha sUtre

karttavyamityabhiprAya: | aprAptirapratilambho'samanvAgama
iti viparyayAdetat trayaM gamyate | tathaiva

cApratilambhAsamanvAgamayoraprAptiriti sAmAnyasaMjJA |
tasmAdevaM ca vaktavyam-dvividhA aprApti:

aprAptapUrvANAmapratilambha:,
prAptavihInAnAmasamanvAgama iti | atha vA-apratilabdhasya

vihInasya cAdyAprAptirapratilambha:, apratilabdhena
vihInena ca dvitIyAdiSu kSaNeSvasamanvAgama

iti |

"prAptyaprAptI svasantAnapatitAnAm" iti | saMskRtAnAM
prAptyaprAptI svasantAnapati-

tAnAmevetyavadhAryate | na parasantAnapatitAnAmiti | na
parasattvasantatipatitAnAM dharmANAM svasantatau

prAptyaprAptI bhavata ityartha: | tenAha-na hi parakIyai:
kazcit samanvAgata iti | mAlyAbharaNAdaya:

kASThyakuDyAdigatAzca rUpAdayo'sattvasaGkhyAtA:,
cakSurAdaya: sattvasaGkhyAtA:, kezAdayo

rUpIndriyasamabaddhA: sattvasaGkhyAtA eva veditavyA:;
tadanugrahopaghAtapariNAmAnuvidhAnAt | tathA

hi-rUpIndriyopaghAtAt pAlityAdivikAra: kezAnAM
dRzyate, rasAyanopayogena cAnugrahAt

pAlityAdipratyApattiriti sarveSAM sattvasaGkhyAtAnAM
prAptirbhavatIti siddhAnta: |

"nirodhayo:" iti |
pratisaGkhyApratisaGkhyAnirodhayorasattvasaGkhyAtayorapi
prAptyaprAptI

bhavata: | sarvasattvA apratisaGkhyAnirodhena
yathApratyayavaikalyaM samanvAgatA: | sakalabandhanA-

dikSaNasthavarjyA iti | Adau kSaNa: du:khe
dharmajJAnakSAntikSaNa:, tatra sthitA AdikSaNasthA: |

sakalAni bandhanAnyeSAmiti sakalabandhanA:,
aprahINasarvaprakAraklezA: | sakalabandhanAzcAdi-

kSaNasthAzca ta iti sakalabandhanAdikSaNasthavarjyA: |
ke ? sarva AryA: | te pratisaGkhyAnirodhena

samanvAgatA: | sakalabandhAnAdikSaNasthAstvAryA na
samanvAgatA: | tasyAM hyavasthAyAM kSAntibadhyA:

klezAzchidyante, na chinnA: | tannirodho'pi prApyate ? na
prApta:; "nirudhyamAno mArgastu prajahAti

@168

samanvAgatA: | AkAzena tu nAsti kazcit samanvAgata: |
tasmAdasya nAsti prApti: |

yasya ca nAsti prAptistasyAprAptirapi nAstIti siddhAnta:
|

prAptirnAmAsti kiJcit bhAvAntaramiti | kuta etat ?
Aha-sUtrAt | sUtre

hyuktam-"sa eSAM dazAnAmazaikSANAM
dharmANAmutpAdAt pratilambhAt samanvAgamAdAryo

bhavati paJcAGgaviprahINa:" (ma^ A^ 49.16) iti vistara: |

tena tarhi asattvAkhyairapi samanvAgama: prApnoti,
parasattvaizca | kiM kAraNam ?

sUtre vacanAt | "rAjA bhikSavazcakravartI saptabhI
ratnai: samanvAgata:" (dI^ ni^ 3.59)

iti vistara: | vazitvamatra samanvAgamazabdenoktam | tasya
teSu ratneSu vazitvaM kAmacAra

iti | tatra vazitvaM samanvAgama:, anyatra
punardravyAntaramiti |

-------------------

tadAvRtim" (abhi^ 6.81) iti siddhAntAt |
ekaprakAropalikhitAdayastvAryA

laukikamArgaprAptena nirodhena tasyAmavasthAyAM
samanvAgatA: | ata UrdhvaM dvitIyAdiSu kSaNeSu

samanvAgatA eva anAsravamArgaprAptenApi nirodhena |
pRthagjanAzca kecit samanvAgatA iti |

asambandhAt | nirodhAbhyAM tvasti sambandha: |
tasmAdAkAzasya prAptirnAsti | yasya ca nAsti

prApti:, tasyAprAptirapi nAstIti siddhAnta eSa
vaibhASikANAm |

kuta etaditi | rUpAdicakSurAdivat
svarUpakAryAnupalambhAt pRcchati | sUtrAditi |

vyAkhyAnameva vaibhASika: sAdhayati |
dazAnAmazaikSANAM dharmANAmiti |
vistara:-dazAzaikSA

dharmA:-aSTAvazaikSArNyAmArgAGgAni, samyagvimukti:,
samyag jJAnaJca | teSAmutpAdAt sammukhI-

bhAvAt pratilambhAdAdita: prApte:, samanvAgamAt
pazcAtprApte:, paJcAGgaM viprahINa:
prahINapaJcAGga

ityartha: | paJcAGgAni-satkAyadRSTi:,
zIlavrataparAmarza:, vicikitsA, kAmacchanda:, vyApAda

iti | etAnyanAgAmiphalaprAptau prahINAnIti na yujyante |
imAni tu prayujyamAnAni paJcAGgAni

pazyAmo yadutordhvabhAgIyAni-rUparAga:, ArUpyarAga:,
auddhatyam, mAna:, avidyA ceti |

pratinidhibhUtAyA: prApteryogAt prakRtistho'pyarhannArya
ityucyate | sAdhanaM cAtra-`dravyato'sti

samanvAgama:; sUtroktatvAt, Ayatanadravyavat' iti |

AcAryastaMpratyAha-tena tarhyasattvAkhyairapi
cakraratnAdibhi: parasattvairapi strIratnAdibhi:

samanvAgamo dravyasat prApnoti | sUtre vacanAt | kathamiti ?
sUtraM darzayati-rAjAyAvadvistara

iti | rAjA bhikSavazcakravartI saptabhI ratnai:
samanvAgata: | tasyemAni sapta ratnAni, tadyathA-

cakraratnam, hastiratnam, azvaratnam, maNiratnam, strIratnam,
gRhapatiratnam, pariNAyakaratnamevaM

saptamamiti vistara: | ebhi: saptabhI ratnai: samanvAgama:
sUtra ukta: | na ca dravyato'stItyanai-

kAntikatAM darzayati, pratijJAdoSaM cAyamudgrAhayati;
anumAnavirodhAt | katham ? ityucyate-

`na dravyasan dazAzaikSadharmasamanvAgama:
samanvAgamasvAbhAvyAt cakravarttisaptaratnasamanvAgamavat'

iti anena pratijJAyA: dharmasvarUpaM viparyAsayati |
vazitvaM kAmacAra iti | icchAnuvidhAyitvam |

tatra vazitvamiti cakravartisUtre | anyatra
punardravyAntaramiti | dazAzaikSadharmasamanvAgamasUtre |

@169

kuta etat ka: punarevamayoga: ? ayamayoga:-yadasyA naiva
svabhAva: prajJAyate

rUpazabdAdivad, rAgadveSAdivadvA; na cApi kRtyaM
cakSu:zrotrAdivat | tasmAd

dravyadharmAsambhavAdayoga: |

utpattiheturdharmANAM prAptiriti cet ? asaMskRtasya na
syAt | ye ca dharmA aprAptA

ye ca tyaktA bhUmisaJcAravairAgyata:, teSAM
kathamutpatti: syAt !

sahajaprAptihetukA cet ? jAtiridAnIM kiGkarI,
jAtijAtirvA | sakalabandhanAnAM

khalvapi mRdumadhyAdhimAtraklezotpattiprakArabhedo na
syAt; prAptyabhedAt | yato vA sa

bhedastata evAstu tadutpatti: | tasmAnnotpattihetu: prApti: |

-------------------

ka: punarevamayoga iti | pravacane hi
dvividhamiSyate-dravyasacca vastu, prajJaptisacceti |

kathamayukti: ? iti vaibhASikA: | AcArya Aha-ayamayoga iti
| vistara:-iha yad

dravyasadvastu tat pratyakSagrAhyaM vA
bhavedanumAnagrAhyaM vA | tatra pratyakSagrAhyaM
rUpazabdAdi;

paJcendriyagrAhyatvAt | manovijJAnagrAhyamapi kiJcit
pratyakSaM rAgadveSAdi; svasaMvedyatvAt | cakSu:-

zrotrAdi tvamanumAnagrAhyaM
cakSurvijJAnAdikRtyAnanumeyatvAt,
tadbhAvAbhAvayostadbhAvAbhAvAt |

prApti: punarna pratyakSagrAhyA, na cAnumAnagrAhyA;
tatsiddhau niravavadyAnumAnAdarzanAt | tasmAd

dravyadharmAsambhavAdayoga iti sthitametat |

idAnI mAcAryastatpakSamutthApyotthApya
dUSayati-utpattiheturiti | vistara:-yasya

prAptirasti sa utpadyate, hetuvadbhAvAt | asaMskRtasya na
syAt prApti:; yasmAdasaMskRtamanutpAdyam |

ye ca dharmA aprAptA du:khe dharmajJAnakSAntyAdaya: | ye
ca tyaktA: bhUmisaJcAravairAgyata: | tadyathA

kAmAvacarA akliSTA urdhvabhUmyupapattyA kliSTAzca
vairAgyeNa tyaktA: | teSAM dhAtupratyAgamata:

parihANyA vA kathamutpatti: syAt | nahi teSAM
prAptirasti; anutpannaniruddhatvAt |

sahajaprAptihetukA cet | kA ? teSAmutpattiradhikRtA
sahajA yA prAptiridAnImutpadyate

sA teSAM janiketi | Aha-jAtiridAnIM kiGkarI
jAtijAtirveti | kiGkaraNazIlA kiGkarI |

jAtirlakSyaM dharmaM janayati | jAtijAtistu tallakSaNaM
jAtiM janayati | tena yadi lakSyANAM

dharmANAmutpattita: prAptihetukocyate, tatra jAti:
kiGkarI | atha lakSaNAnAm, utpattistaddhetu-

kocyate, tata Aha-jAtijAtirvA kiGkarIti vikalpa: | atha
vA yadi bhavataivaM kalpyeta-

jAtirdharmaM janayati, prApti: punarjAtiM janayatIti,
tatrocyate-jAtijAtirvA kiGkarIti | sakala-

bandhanAnAM khalvapIti | vistara:-yeSAmeko'pi
klezaprakAro na prahINaste sakalabandhanA:,

teSAM sakalabandhanAnAM khalvapi
mRdumadhyAdhimAtraklezotpattiprakArabhedo na syAt |
kasmAt ?

prAptyabhedAt | vikalpabandhanAnAM hi prAptivaikalyAn
mRdumadhyAdhimAtraklezotpattibheda:

parikalpyeta, na tu sakalabandhanAnAm; prAptInAM
tulyatvAt | yato vA sa bheda iti | tato vA

kAraNAdabhyAsato'nyato vA sa bheda:-kasyacit
sakalabandhanasyAdhimAtra:, kasyacinmadhya:,

kasyacinmRdu: | tata eva bhedakAraNAt tadutpattirastu |
teSAM mRdvAdInAM klezAnAmutpatti: |

tasmAnnotpattihetu: prAptiriti |

@170

kazcaivamAha-utpattihetu: prAptiriti ? kiM tarhi ?
vyavasthAhetu: prApti: | asatyAM

hi prAptau laukikamAnasAnAmAryapRthagjanAnAm `AryA
ime', `pRthagjanA ime' iti na

syAd vyavasthAnam | prahINAprahINaklezatAvizeSAdetad
bhavitumarhati |

etaccaiva kathaM bhaviSyati-eSAM prahINa: kleza:,
eSAmaprahINa iti; prAptau

satyAmetat sidhyati tadvigamAvigamAt ?
AzrayavizeSAdetat sidhyati | Azrayo hi sa

AryANAM darzanabhAvanAmArgasAmarthyAt tathA
parAvRtto bhavati yathA na punastatpraheyANAM

klezAnAM prarohasamartho bhavati |
ato'gnidagdhabrIhivadabIjIbhUta Azraya: klezAnAM

prahINakleza ityucyate | upahatabIjabhAve vA laukikena
mArgeNa | viparyayAdaprahINakleza: |

yazcAprahINastena samanvAgata:, yazca
prahINastenAsamanvAgata iti prajJapyate |

-------------------

vaibhASika Aha-kazcaivamAheti | vistara:-vyavasthAhetu:
prApti: | asatyAM hi prAptau

laukikamAnasAnAm iti | loke bhavaM laukikam, mana eva
mAnasam, laukikaM mAnasameSAM ta

ime laukikamAnasA: | AryapRthagjanA: | AryAzca
pRthagjanAzca | laukikamAnasagrahaNa-

mAryavizeSaNam | pRthagjanA hi nityameva laukikamAnasA:
| AsaMjJikAsaMjJisamApattyavasthAyAM

vA pRthagjanavizeSaNamapi sambhavati | teSA
mAryapRthagjanAnAm | teSAmiti nirdhAraNe SaSThI,

sambandhalakSaNA vA | teSAM na syAd vyavasthAnamiti
pariccheda: | yatkRtaM vyavasthAnaM sA prApti: |

prahINAprahINaklezatAvizeSAditi | prahINaklezA
AryA:, aprahINaklezA: pRthagjanA:, tadbhAva:,

sa eva vizeSa iti prahINAprahINaklezatAvizeSa:,
tasmAt etad vyavasthAnaM bhavitumarhati |

nanu ca pRthagjanA api kecit prahINaklezA bhavanti,
kathamavadhAryate-AryA eva

prahINaklezA iti ? atyantasamuddhAtavacanAdevamuktam |
etaccaiva kathamiti | eSAM prahINa: kleza:

eSAmaprahINa iti yadetadvyavasthAnam, tat kathaM
bhaviSyati | prAptau tu satyAM klezaprAptyA

etatsidhyati vyavasthAnam; tadvigamAvigamAt
klezaprAptivigamAvigamAt | chedocchadAdityartha: |

yeSAM tatprAptivigamA: te AryA:, yeSAmavigamA: te
pRthagjanA iti | nanu ca pRthagjanAnAmapi

keSAJci klezaprAptirvigatA ? vigatA, na tu lokottareNa
mArgeNa | sa tarhi lokottaramArgakRto

vizeSa: kathaM paricchidyate ? lokottareNeyaM
klezaprAptirvigatA, laukikeneyamiti; sAsravAnAsrava-

visaMyogaprAptibhedAt | AzrayavizeSAdetatsiddhyatIti |
AtmabhAvavizeSAdetadvyavasthAnam-

eSAM prahINa: kleza:, eSAmaprahINa: kleza iti
sidhyati | tathA parAvRtta iti | tathAnyathAbhUta: |

tatpraheyANAM darzanabhAvanAmArgapraheyANAm |
agnidagdhavrIhivaditi | yathA agnidagdho vrIhira-

bIjIbhUto bhavati, evaM yathoktena nyAyenAbIjIbhUta
Azraya: klezAnAM prahINakleza ityucyate |

upahatabIjabhAve vA | Azraya ityadhikRtam | tena laukikena
mArgeNa prahINakleza iti zakyate

vaktum; bIjasyopaghAtamAtrabhAvAt | viparyayAdaprahINa
iti | anirdagdhabIja Azraye'nupahata-

bIjabhAve vA | yazcAprahINa iti |
yazcAprahINo'nantaroktena vidhinA darzanaprahAtavya:,
kAmAvacaro

yAvadbhAvAgrika:, bhAvanAprahAtavyo vA kAmAvacaro
yAvadbhAvAgrika:, tena samanvAgata: | yazca

prahINastathaiva yAvadbhAvAgrika: | tenAsamanvAgata iti
prajJapyate | prajJaptidharmo'yamiti darzayati |

@171

kuzalA api dviprakArA:-ayatnabhAvina:, yatnabhAvinazca;
ye ta ucyante-

utpattipratilambhikA:, prAyogikAzceti |
tatrAyatnabhAvibhirAzrayasya tadbIjabhAvAnupaghAtAt

samanvAgata:, upaghAtAdasamanvAgata ucyate
samucchinnakuzalamUla: | tasya tUpaghAto

mithyAdRSTyA veditavya: | na tu khalu kuzalAnAM
dharmANAM bIjabhAvasyAtyantaM santatau

samuddhAta: |

ye punaryatnabhAvinastairutpannaistadutpattau
vazitvAvighAtAt santate: samanvAgama

ucyate |

tasmAd bIjamevAtrAnapoddhRtamanupahataM paripuSTaM ca
vazitvakAle samanvAgamAkhyAM

labhate, nAnyad dravyam ||

kiM punaridaM bIjaM nAma ? yannAmarUpaM phalotpattau
samarthaM sAkSAt pAramparyeNa vA;

santatipariNAmavizeSAt |

ko'yaM pariNAmo nAma ? santateranyathAtvam |

kA ceyaM santati: ? hetuphalabhUtAstraiyadhvikA:
saMskArA: |

-------------------

kuzalA api dviprakArA iti | vistara:-yathA kliSTA
dviprakArA ityapi-zabdArtha: |

samuccaye vA kuzalAzcetyartha: |
tadbIjabhAvAnupaghAtAditi | teSAmutpattilAbhikAnAM
kuzalAnAM

bIjaM tadbIjam, tadbIjasya bhAvastadbIjabhAva:, kasya ?
Azrayasya | tadbIjabhAvasyAnupaghAta-

stadbIjabhAvAnupaghAta:, tasmAt tadbIjabhAvAnupaghAtAt
| samanvAgata: | kai: ?  ayatnabhAvibhi:

kuzalai: | upaghAtAdasamanvAgata ucyate | ko'sau ?
ityAha-samucchinnakuzalamUla: | tasya

tviti | tasyAzrayasya tadbIjabhAvasya upaghAto
mithyAdRSTyA veditavya:, nAnyathA | tenAha-

na tu khalu kuzalAnAM dharmANAM bIjabhAvasyAtyantaM
santatau samuddhAta: | yathA klezAnAmArya-

mArgeNAtyantaM santatau samuddhAta ityabhiprAya: |

ye punariti | vistara:-ye prAyogikA:, tairutpannai:
teSAmutpattistadutpatti: | tadutpattau

vazitvaM sAmarthyavizeSastasyA vighAtAt | kasya ?
santate: | samanvAgama ucyate | kai: ?

tairyatnabhAvibhi: kuzalai: |

yasmAdevaM tasmAdbIjameva zaktivizeSa evAtra
samanvAgamAvasthAyAmanapoddhRtaM kliSTAnAM

dharmANAmAryamArgeNa, anupahataM laukikamArgeNa |
ayatnabhAvinAM ca kuzalAnAM dharmANAM mithyA-

dRSTyA | paripuSTaM ca vazitvakAle | yatnabhAvinAM
kuzalAnAM bIjamiti prakRtam | samanvAgamAkhyAM

labhate | nAnyad dravyaM yad vaibhASikai: kalpitam ||

kiM punaridaM bIjaM nAmeti dravyAzaGkayA pRcchati |
yannAmarUpaM phalotpattau samartham | yat

paJcaskandhAtmakaM rUpaM phalotpattisamartham |
sAkSAdanantaram | pAramparyeNa dUrata: |

ko'yaM pariNAmo nAmeti sAGkhyIyapariNAmAzaGkayA
pRcchati | santateranyathAtvamiti |

anyathotpAda: | kA ceyaM santatiriti | kiM yathA
sAGkhyAnAmavasthitadravyasya dharmAntaranivRttau

dharmAntaraprAdurbhAva:, tathAvasthAyinyA:
santateranyathAtvamiti ? netyucyate | kiM tarhi ? hetuphala-

@172

yatra tUktam-"lobhena samanvAgato'bhavyazcatvAri
smRtyapasthAnAni utpAda-

yitum" ( ) iti ? tatrAdhivAsanaM lobhasyAvinodanaM vA
samanvAgama: | yAvaddhi

tasyAdhivAsako'vinodako bhavati tAvad bhavyastAni
bhAvayitum | evamayaM samanvAgama:

sarvathA prajJaptidharma:, na tu dravyadharma: | tasya ca
pratiSedho'samanvAgama iti | dravyameva tu

vaibhASikA ubhayaM varNayanti | kiM kAraNam ? eSa hi
na: siddhAnta iti ||36||

-------------------

bhUtA: | hetuzca phalaM ca hetuphalam | hetuphalamiti
nairantaryeNa pravRttA straiyadhvikA: saMskArA:

santatiriti vyavasthApyante |

yatra tUktamiti | vistara:-yatra tu sUtra uktam | kim ?
ityAha-lobhena samanvAgato-

'bhavyo'yogyazcatvAri
smRtyupasthAnAnikAyasmRtyupasthAnAdIni utpAdayitumiti |
yadi bIjaM

prApti: ? bIjaM nityamastIti smRtyupasthAnotpattirna syAt
| bhavadIyAyAmapi prAptau tadutpattirna

syAditi tulyametat | tasmAdubhAbhyAmapi vaktavyam |

tatrAdhivAsanaM lobhasyAvinodanaM vA samanvAgama iti |
adhivAsanam = abhyanujJAnam,

avinodanam, avyupazamanam | sarvathA prajJaptidharmo na
dravyadharma iti | sarvaprakAreNa-

yadyutpattiheturyadi vyavasthAheturyadyAzrayavizeSo
yadyadhivAsanamavinodanaM vA, sarvathA prajJaptidharma: |

prajJaptyA saMvRtyA vyavahAreNa dharma: prajJaptidharma:
| na dravyadharma: na dravyato dharma:, svabhAva ityartha: |

atha vA-dravyaM ca taddharmazca sa dravyadharma: | na
rUpAdivat vidyamAnasvalakSaNo dharma ityartha: |

tasya ca pratiSedha: | tasya ca prajJaptidharmasya
pratiSedho'samanvAgama iti |

"idamasyeti jJAnacihnaM
pratilabdhadharmAvipraNAzakAraNaM ca prApti:"
ityAcAryasaGghabhadra: |

`idamasyeti jJAnacihnam' ityasiddhametat, AzrayavizeSeNa
tajjJAnamiti brUma: | yadi

ca pratilabdhadharmAvipraNAzakAraNaM prAptiriSyate ?
prAptaparityAgo naiva syAt, bhavati ca |

tasmAdakAraNametat |

sa eva ca zaktivizeSalakSaNaM bIjabhAvamAcAryeNa
vyavasthApitaM dUSayati-kimayaM

zaktivizeSazcittAdarthAntaram ? utAnarthAntaram ? kiM
cAta: ? arthAntaraM cet, prAptirastIti,

saMjJAmAtre tu vivAda: | anarthAntaraM cet ?
nanvakuzalaM kuzalasya bIjamabhyupagataM bhavati,

akuzalasya ca kuzalam | ko hi nAmauSNyasya
tejaso'narthAntaratve satyauSNyameva dAhakamadhya-

vasyenna teja: ! kuzalabIjaM hyakuzale cetasyavyAkRte vA
varttate | evamakuzalabIjaM kuzale

cetasyavyAkRte vA varttate | tathaiva cAvyAkRtabIjamapi
kuzale cAkuzale ca varttate | sAsravabIjaM

cAnAsrave, anAsravabIjaM ca sAsrave cetasi varttate-iti
sAGkaryadoSa: prasajyata iti ?

atra vayaM brUma:-anarthAntarabhAve sAGkaryadoSo bhavet |
tattu bIjaM na cittAdarthAntaraM

vaktavyam, nApyanarthAntaram; upAdAyaprajJaptirUpatvAt |
athApyanarthAntarabhAva:, tathApyadoSa:;

kuzalena hi cittenotpannena svajAtIye'nyajAtIye vA
svasantAnacitte bIjamAdhIyeta, tata:

kAraNavizeSAt kAryAvizeSa iti viziSTam, tena
taccittamutpadyeta | tadviziSTaM cittaM kuzalabIja-

kAryakriyAyAM samarthamutpadyeta | evamakuzalenApi
svajAtIye'nyajAtIye vA svasantAnicitte

@173

sA kilaiSA prApti:

traiyadhvikAnAM trividhA,

atItAnAM dharmANAmatItApi prAptirasti, anAgatApi,
pratyutpannApi |

-------------------

bIjamAdhIyeta, tacca tena
viziSTamakuzalabIjakAryakriyAyAM samarthamutpadyeta |
evamavyAkRtenApi

cittena svajAtIye anyajAtIye vA svasantAnicitte
bIjamAdhIyeta, taccApi tena viziSTamavyA-

kRtabIjakAryakriyAyAM samarthamutpadyeta |
sAsraveNApyanAsrave citte bIjamAdhIyeta, anAsraveNApi

sAsrave | ityevamanyonyabIjAdhAyakamanyonyajanakaM ca
cittaM cittAntarAdutpadyamAnamanyonyavA-

syavAsakatvena pravarttate | na ca kuzale citte nAkuzale
citte zaktivizeSa Ahita iti tadakuzalaM

kuzalatAmApadyate, kuzalaM vA tadakuzalatAm;
zaktivizeSamAtratvAt | zaktibIjaM vAsanetyeko-

'yamartha: | evamakuzalAdivAsanApi vaktavyA | yAvat
sAsraveNAnAsrave zaktivizeSAdhAne'pi,

anAsraveNApi sAsrave zaktivizeSAdhAne | na tat
sAsravamanAsravaM sampadyate, anAsravaM vA

sAsravamiti | bhavatAmapi vaibhASikANAmidaM
cintyate-yadA sAsravacittasamanantaramanAsravam,

anAsravacittasamanantaraM vA sAsravacittamutpadyate, tadA
kiM pUrvaka: sAsravakalApo'nAsravakalApo

vA zaktimAn samanantarapratyayAdibhAvenottarakalApotpattau
?  utAzaktimAn ? kiM cAta: ?

yadyazaktimAn, samanantarapratyayAdibhAvo'pyasya hIyeta |
atha zaktimAn, sA zakti: kiM sAsrave

cetasi sAsravA, AhosvidanAsravA ? taccitte
sAsravasyAnAsravasya ca cittAntarasya

samanantarapratyayAdibhAvaM kurvat kiM yayaiva zaktyA
sAsravasya samanantarapratyayAdibhAvaM kuryAt

tayaivAnAsravasya ? yadi ca tayaiva, kathaM
zaktikAryasAGkaryaM na bhavet ! athAnyayA zaktyA
sAsravasya,

anyayAnAsravasya samanantarapratyayAdibhAvaM kuryAt,
kathamanayorekatra zaktyostasmAccittA-

dananyayorbhinnarUpatA bhinnakAryatA ca yujyate ? yujyate
cet ? asmAkamapi cittAdananyAsAM

zaktInAM tatrAvasthAnaM kAryabhedazca bhaviSyati |
evamanAsravasyApi cittasya sAsravAnAsravacitta-

samanantarapratyayAdibhAvena sambhavata: | tathaiva
zaktyorbhinnarUpatA kAryabhedazca vaktavya: | tena

yaduktam-nanvakuzalaM kuzalasya bIjamabhyupagataM
bhavatItyAdi, tadayuktam; na hi kuzalAhitena

zaktivizeSeNa viziSTaM
samarthamakuzalamakuzalabIjakAryaM karoti | kiM tarhi ?
kuzalabIjakAryameva

karoti | svAhitena tu zaktivizeSeNa tadakuzalaM
svabIjakAryaM karoti | tat kathamidamucyate-

kuzalasyAkuzalaM na bhavatIti | brUyAstvam-akuzalacitte
tatkuzalabIjamAhite kimakuzalaM

na bhavatIti ? na bhavanto bIjArthaM jAnate | kuzalena
cittena nirudhyamAnena tathA zaktiviziSTa-

makuzalaM cittaM janyeta | yathA taccittaM svotpattiyogyaM
bhaviSyati sAkSAt pAramparyeNa veti

zaktivizeSa eva bIjam | na bIjaM nAma kiJcidasti;
prajJaptisattvAt | ata eva prAptyaprAptI

prajJaptisatyAvucyete | dravyasatyAveva tu vaibhASikA
varNayanti ||36||

atItAnAM dharmANAmatItApi prAptiriti |
vistara:-atItAnAM dharmANAM tadyathA kliSTA-

nAmatItA prApti: | yA utpannaniruddhA sAgrajApi
sambhavati, sahajApi, pazcAtkAlajApi | teSAmevA-

nAgatA prAptiranutpannA | pratyutpannA yA pazcAtkAlajA
utpannAniruddhA | anAgatAnAmapi prAptiratItA

@174

evamanAgata:-pratyutpannAnAM pratyekaM trividhA |

zubhAdInAM zubhAdikA |

kuzalAkuzalAvyAkRtAnAM kuzalAkuzalAvyAkRtaiva
yathAkramaM prApti: |

svadhAtukA tadAptAnAm,

ye dharmAstaddhAtvAptAsteSAM svadhAtukA prApti: |
kAmarUpArUpyAvacarANAM kAma-

rUpArUpyAvacarI yathAkramam |

anAptAnAM caturvidhA ||37||

adhAtvAptAnAmanAsravANAM dharmANAM caturvidhA
prApti: | samAsena traidhAtukI

-------------------

yAgrajotpannaniruddhA, anAgatA yAnutpannA, pratyutpannA
agrajotpannAniruddhA | tathA pratyutpannAnAmapya-

tItA prAptiryAgrajotpannaniruddhA, anAgatA yAnutpannA,
pratyutpannA yA sahajA | atItAdijAtisAmAnyaM

ca gRhItvaivamuktam | na tvekasyAtItasyAvazyaM trividhA
prAptirasti | na hi vipAkajasyAnAgatA-

tItA vA prApti: sambhavati; "avyAkRtApti: sahajA" (abhi^
ko^ 2.38) iti vacanAt |

yadi tu pratidravyaM prAptivyavasthA kriyeta, sambhavaM
pratyetadevaM bhavet | kliSTAnAmutpattiprati-

lambhikAnAM ca kuzalAnAmatItAdInAmatItAdaya:
prAptayo'vazyaM bhavanti | na hi pRthagjana-

syAnutpannasyAnAsravasya mArgasyAtItA pratyutpannA ca
prAptirasti | sApavAdazcAyamutsargo'vagantavya:;

"avyAkRtApti: sahajA" (abhi^ ko^ 2.38) iti vacanAt |

asaMskRtAnAM tu prAptirutpannaniruddhAtItA,
anutpannAgatA, utpannAniruddhA pratyutpannA |

sugamatvAttu na sUtritametat |

kAmarUpArUpyAvacarANAM kAmarUpArUpyAvacarI
yathAkramamiti | kAmadhAtUpapannasya

kAmAvacarANAM dharmANAM kAmAvacarI prApti: |
tasyaiva rUpAvacarANAM rUpAvacarI | tasyaivArUpyA-

vacarANAmArUpyAvacarI rUpadhAtUpapannasya ca
kAmAvacarANAm | tadyathA nirmANacittAnAM

kAmAvacarI, rUpAvacarANAM rUpAvacarI,
ArUpyAvacarANAmArUpyAvacarI |
ArUpyadhAtUpapannasya

taddhAtukAnAM taddhAtukaiva prApti: |

"anAptAnAM caturvidhA" iti | adhAtvAptAnAM
saMskRtAsaMskRtAnAmanAsravANAM caturvidhA

prApti: | kAmarUpArUpyAvacarI cAnAsravA ca, samAsena
sarvAnanAptAnabhisamasyetyartha: | pratyekaM

tu na caturvidhA | tata Aha-tatrApratisaGkhyAnirodhasyeti |
vistara:-kAmadhAtUpapannasya

kAmAvacarAdInAM yathAsambhavamapratisaGkhyAnirodhasya
prApti: kAmAvacarI | rUpadhAtUpapannasya

rUpAvacarAdInAmapratisaGkhyAnirodhaprAptI rUpAvacarI
| ArUpyadhAtUpapannAsyArUpyAvacarAdInAma-

pratisaGkhyAnirodhaprAptirArUpyAvacarI |
sattvasantAnavazenaiva hi tatprAptirvyavasthApyate, na tu
teSAM

vazena yeSAmapratisaGkhyAnirodha: | yadi hyevaM syAt,
mArgasatyasyApratisaGkhyAnirodhaprAptiranAsravA

syAt | pratisaGkhyAnirodhasya rUpArUpyAvacarI
cAnAsravA ceti | na kAmAvacarI; kAmadhAtora-

pratipakSatvAt | rUpAvacareNa tu mArgeNa prAptasya
rUpAvacarI prApti:, ArUpyAvacareNArUpyAvacarI,

anAsraveNa mArgeNAnAsravA | Aryasya tu rUpAvacareNa
mArgeNa prAptasya rUpAvacarI cAnAsravA

@175

cAnAsravA ca | tatrApratisaGkhyAnirodhasya traidhAtukI,
pratisaGkhyAnirodhasya rUpArUpyAvacarI

ca, anAsravAM ca | mArgasatyasyAnAsravaiva | seyaM
samasya caturvidhA bhavati ||37||

zaikSANAM dharmANAM zaikSaiva prApti:,
azaikSANAmazaikSaiva | naivazaikSAnAzaikSANAM
tu bheda:,

sa nirdizyate-

tridhA nazaikSA'zaikSANAm,

naivazaikSAnAzaikSA dharmA ucyante-sAsravA dharmA:,
asaMskRtaM ca | teSAM zaikSAdibhedena

trividhA prApti: |

sAsravANAM tAvat naivazaikSAnAzaikSI prApti: |

apratisaGkhyAnirodhasya ca pratisaGkhyAnirodhasya
cAnAryeNa prAptasya |

tasyaiva zaikSaiNa mArgeNa prAptasya zaikSI,
azaikSeNAzaikSI |

darzanabhAvanAheyAnAM yathAkramaM
darzanabhAvanAheyaiva prApti: ||

aheyAnAM tu bheda: | sa nirdizyate-

aheyAnAM dvidhA matA |

apraheyA dharmA anAsravA: | teSAmapratisaGkhyAnirodhasya
bhAvanAheyA prApti:,

anAryaprAptasya ca pratisaGkhyAnirodhasya |
tasyaivAryamArgapraptasyAnAsravA aheyA, mArgasatyasya

ca |

yaduktam-"traiyadvikAnAM trividhA" (a^ ko^ 2.37) iti,
tasyotsargasyA-

yamapavAda:-

-------------------

ca, ArUpyAvacareNArUpyAvacarI cAnAsravA ca |
"laukikenAryavairAgye visaMyogAptayo dvidhA"

(abhi^ ko^ 6.47) iti vacanAt | mArgasatyasyAnAsravaiveti |
laukikImasya prAptiM

pratiSedhayati | seyaM samasya caturvidheti | samAsena
traidhAtukI cAnAsravA ca-ityuktamartha nigamayati

||37||

zaikSANAmiti | zaikSA dharmA: zaikSasyAnAsravA
dharmA: | azaikSA azaikSasyAnAsravA: |

mArgasatyabhAvA evaite draSTavyA: |
zaikSAzaikSebhyastvanye naivazaikSAnAzaikSA: |
asaMskRtA api

yAvannaivazaikSA nAzaikSA iSyante | teSAM tridhA
prApti: zaikSAdibhedena-zaikSyazaikSI, naivazaikSI,
nAzaikSI

ceti | anAryeNa prAptasyeti | pRthagjanena prAptasya |
tasyaiva zaikSeNeti | tasyaiva pratisaGkhyAnirodhasya

zaikSeNa mArgeNa prAptasya zaikSI |
azaikSeNAzaikSI | kSayajJAnasamprayuktena mArgeNa
prAptasya, visaMyoga-

prAptisannizrayatvAt kSayajJAnasya | yadyapi sa
vajropamena zaikSeNa prApyate tadAvAhakatvAt,

tatprAptatvavacane tu zaikSyA: prApterazaikSI
prAptivizeSitA syAditi na tena zaikSeNAzaikSItyuktam
|

tasyaivAryamArgaprAptasyAnAsraveti | tasyaiva
pratisaMkhyAnirodhasyAryamArgaprAptasyAnAsravA |
mArgasatyasya

cAnAsravA | prAptirityadhikRtam | AryeNa
laukikamArgaprAptasya pratisaMkhyAnirodhasya prApti: kiM

sAsravA ? utAho'nAsravA ? ubhayathetyAha | sA
kasmAnnoktA ? sAvazeSaM bhASyam, pazcAd

@176

avyAkRtApti: sahajA,

anivRtAvyAkRtAnAM sahajaiva prApti:, nAgrajA, na
pazcAtkAlajA; durbalatvAt |

tena teSAmatItAnAmatItaiva, yAvat pratyutpannAnAM
pratyutpannaiva |

kiM sarvasyaivAnivRtAvyAkRtasya ? na sarvasya |

abhijJAnairmANikAdRte ||38||

dve abhijJe avyAkRte nirmANacittaM ca varjayitvA |
teSAM hi balavattvAt prayoga-

vizeSaniSpatte: pUrvaM pazcAt sahajA prApti: |
zailpasthAnikasyApi kasyacidairyApathikasya

cAtyarthamabhyastasyecchanti ||38||

kimanivRtApavyAkRtasyaiva sahajaprApti: ? ityAha-

nivRtasya ca rUpasya,

nivRtAvyAkRtasyApi vijJaptirUpasya sahajaiva prApti:;
adhimAtreNApyavijJaptyanu-

tthApanAdaurbalyasiddhe: |

yathA avyAkRtAnAM dharmANAmayaM prAptibheda:,
kimevaM kuzalAkuzalAnAmapi kazcit

prAptibhedo'sti ? astItyAha |

kAmarUpasya nAgrajA |

-------------------

darzayiSyate-"laukikenAryavairAgye visaMyogAptayo dvidhA"
(abhi^ ko^ 6.47) iti nocyate |

yA tvasaGkIrNA prApti: saivehocyata iti veditavyam |

durbalatvAditi | anabhisaMskAravattvAd durbalatvam |

dve abhijJe iti | divyacakSurabhijJAm,
divyazrotrAbhijJAm | nirmANacittaM ca varjayitvA |

kim ? "avyAkRtApti: sahajA" iti sambandhanIyam | teSAM
hi balavattvAditi | vistara:-

teSAM hi divyacakSurabhijJAdInAM balavattvAt | kim ?
pUrvapazcAt sahajA prApti: | prayogavizeSa-

niSpatteriti | prayogavizeSeNa
niSpattirdivyacakSurabhijJAdInAm, tasyA: prayogavizeSa-

niSpatterbalavattvam | balavattvAt pUrvapazcAtsahajA
prAptirityarthasambandha: | zailpasthAnikasyApi

kasyacit, tadyathA vizvakarmaNa: | airyApathikasya ca |
tadyathA sthavirasyAzvajita: | atyarthamabhya-

stasya bhRzamAtmasAtkRtasyecchanti vaibhASikA: | kim ?
pUrvapazcAtsahajA prAptiriti ||38||

"nivRtasya ca rUpasya" iti | ca-zabda: samuccayArtha: |
prApti: sahajeti samuccIyate |

tacca kliSTaM rUpaM prathamadhyAnabhUmikameva
vijJaptirUpaM veditavyam; tato'nyAsu bhUmiSu
tadutthApakA-

bhAvAt | adhimAtreNApIti | vistara:-adhimAtreNApi
cittena nivRttA vijJaptirutthApitA |

tadeva cAdhimAtraM vijJapticittamavijJaptiM notthApayati
| ato daurbalyasiddhi: | tasyA:-

daurbalyasiddhe: sahajaiva prApti: | prAptibheda iti |
vipAkajAdInAmanivRtAvyAkRtAnAM sahajA

prApti:, abhijJAdvayAdInAM tu pUrvapazcAtsahajA
prAptiriti tadbheda: |

"kAmarUpasya nAgrajA" iti | kAmAvacarasya
kuzalAkuzalasya vijJaptyavijJaptirUpa-  

@177

kAmAvacarasya vijJaptyavijJaptirUpasyAgrajA prApti:
sarvathA nAsti | sahajA

cAsti, pazcAtkAlajA ca |

kimaprApterapi prAptivat prakArabheda: ? netyAha | kiM
tarhi ?

akliSTAvyAkRtA'prApti:,

aprAptiranivRtAvyAkRtaiva sarvA: | adhvabhedena puna:

sA'tItAjAtayostridhA ||39||

pratyutpannasya nAstyaprApti: pratyutpannA |
atItAnAgatayostu traiyadhvikI ||39||

kAmAdyAptAmalAnAM ca,

`trividhA' iti varttate | kAmAptAnAM
kAmarUpArUpyAvacarI | evaM rUpArUpyAptAnA-

manAsravANAM ca nAstyanAsravA kAcidaprApti: | tathA
hi-

-------------------

syAgrajA prApti: sarvathA nAsti | yadi kuzalasya
yadyakuzalasya, nAstyeva sarvathetyartha: | sahajA

cAsti pazcAtkAlajA ceti | sambhavata: | tadyathA
prathamasya vijJaptyavijJaptikSaNasyAdau sahajA

prAptirbhavati | dvitIyAdiSu kSaNeSu tasyaivAdyasya
kSaNasya pazcAtkAlajA bhavati | evamanyeSAmapi

dvitIyAdInAM kSaNAnAM sahajA pazcAtkAlajA
prAptirveditavyA | kAmAvacarasyaiva rUpasyAgrajA

prAptipratiSedhAd dhyAnAnAsravasaMvararUpasyAgrajA
prAptirastyevetyutsRSTA bhavati |

aprAptiranivRtAvyAkRtaiva sarvA | kasmAdvyavasthApyate ?
yadyaprApti: klezAnAM kliSTA

bhavet, prahINaklezasya klezavadeva na syAt | yadi kuzalA
syAt, samucchinnakuzalamUlasya

na syAt | anAsravANAM dharmANAmaprAptiranAsravA
syAt | kiM syAt ? pRthagjano na syAt;

nityamAryadharmasamanvAgatatvAt |
pArizeSyAdanivRtAvyAkRtaivAprAptiriti vyavasthApyate
|

pratyutpannasya nAstyaprApti: pratyutpanneti | pratyutpannasya
dharmasya prAptirvartate | tasmAdasyAprAptirnAsti

pratyutpannA; tasya prAptyAprAptyo: samavadhAnAsambhavAt
| atInAtAgatayostu traiyadhvikIti |

aprAptAnAM prAptavihInAnAM ca prAyogikANAM
guNAnAmanAgatAnAM ca cakSurAdInAmapi ca yeSAM

prAptirnAsti, atItApyastyaprApti:, anAgatApi,
pratyutpannApi | srotonyAyena hi teSAmaprAptirutpadyate

nirudhyate anAgatAvasthAneti ||39||

"kAmAdyAptAmalAnAM ca" iti | "tridhA"
ityanukarSaNArthazcakAra: | kAmAdiSu

dhAtuSvAptA kAmAdyAptA:, kAmAdyAptAnAmamalAnAM
cAprApti strividhA, upapattyAzrayavazena tadvyava-

sthApanAt | dharmasahAvyavasthApinI hyaprApti:, na
prAptivaddharmavazena vyavasthApyate | tasmAt

kAmadhAtUpapannasya
kAmarUpArUpyAvacarANAmanAsravANAM ca
dharmANAmaprApti: kAmAvacarI, rUpadhAtU-

papannasya rUpAvacarI,
ArUpyadhAtUpapannasyArUpyAvacarI |
tadyathA-kAmadhAtUpannasya prAyogikANAM

guNAnAmupapattilAbhikAnAmapi
kuzalasamucchedAvasthAyAmaprApti:, avItarAgatvAcca
rUpArUpyA-

vacarANAmakliSTAnAmaprApti:,
pRthagjanatvAccAnAsravANAmaprApti: kAmAvacarI |
tathA rUpadhAtU-

papannasya kAmAvacarANAM bhUmisaJcAratyaktAnAM
rUpArUpyAvacarANAM ca prAyogikANAM guNAnAM

pRthagjanatvAccAnAsravANAmaprAptI rUpAvacarI |
tathaiva cArUpyadhAtUpapannasya kAmarUpAvacarANAM

@178

mArgasyAprAptiriSyate |

pRthagjanatvam,

"pRthagjanatvaM katamat ? AryadharmANAmalAbha:" ( ) iti

zAstrapATha: | alAbhazca nAmAprApti: | na ca
pRthagjanatvamanAsravaM bhavitumarhati |

katameSAmAryadharmANAmalAbha: ? sarveSAm;
avizeSavacanAt | sa tu yo vinA

lAbhenAlAbha: | anyathA hi buddho'pi
zrAvakapratyekabuddhasAntAnikairasamanvAgamAd anArya:

syAt | evazabdastarhi paThitavya: ? na paThitavya: |
ekapadAnyapi hyavadhAraNAni bhavanti,

tadyathA-abbhakSa:, vAyubhakSa iti |

du:khe dharmajJAnakSAntitatsahabhuvAmalAbha ityapare | na
ca tattyAgAdanAryatvaprasaGga: ?

tadalAbhasyAtyantaM hatatvAt | te tarhi trigotrA iti
katameSAmalAbha: ? sarveSAm | evaM

-------------------

bhUmisaJcAratyaktAnAmArUpyAvacarANAM ca
prAyogikANAM guNAnAM pRthagjanatvAdeva
cAnAsravANAma-

prAptirArUpyAvacarIti neyam |

pRthagjanatvaM katamat ? AryadharmANAmalAbha iti | anena
zAstrapAThenAnAsravatvAbhAvama-

prApterdarzayati | katameSAmAryadharmANAmalAbha iti |
`AryadharmA du:khe dharmajJAnakSAntimArabhya

sarvo'nAsravo mArga:' iti | ata evaM pRcchati |
sarveSAmavizeSavacanAditi | sarvethA du:khe

dharmajJAna-kSAntyAdInAM
zaikSAzaikSajJAnAnAmalAbha: | kasmAt ?
avizeSitatvAt | yadyevam,

utpannAyAmapi du:khe dharmajJAnakSAntau
pariziSTAnAmAryadharmANAmalAbho'syAstItyanArya:
syAt ?

tasmAdidamAha-sa tu yo vinA lAbheneti | yo vinA
lAbhenAlAbha:, tat pRthagjanatvamiti |

anyathA hIti | vistara:-yadyAryadharmANAM lAbhe'pi
satyanyeSAmapi dharmANAmalAbha: pRthagjanatva-

miSyate, buddho'pi
zrAvakapratyekabuddhasAntAnikairAryadharmairasamanvAga
mAdanArya: syAt | kevalA-

lAbhagrahaNAt tvaprasaGga: | evazabdastarhi paThitavya iti
| AryadharmANAmalAbha eveti |

ekapadAnyapi hyavadhAraNAnIti kevalapadAnyapItyartha: |
abbhakSo vAyubhakSa iti | abbhakSa eva,

vAyubhakSa eveti nocyate, evazabdasya cArtho gamyate,
tadvadihApIti | atha vA-apa eva yo

bhakSayati so'bbhakSa:, yo vAyumeva bhakSayati sa
vAyubhakSa iti | yathAtra luptanirdiSTasyaivakArasyA-

vadhAraNArtho gamyate, tadvadihApyalAbha eveti |

du:khe dharmajJAnakSAntitatsahabhuvAmityapara iti |
vistara:-du:khe dharmajJAnakSAntestatsaha-

bhuvAM ca vedanAdInAM dharmANAmalAbha: pRthagjanatvam
| asmin pakSa utpannAyAmapi du:khe dharmajJAna-

kSAntau
pariziSTAnAmAryadharmANAmalAbho'stItyanArya:
syAditi yo doSa: ukta: sa na sambhavati |

yadA tarhi phalaprAptistadA du:khe
dharmajJAnakSAntitatsahabhuvAM vihAniriti
phalaprAptAvanArya: syAditi

doSaparihArArthamAha-na ca tattyAgAt | na ca teSAM
kSAntirasahabhuvAM tyAgAt | anAryatvaprasaGga: |

tadalAbhasyAtyantaM hatatvAt,
tasyAlAbhasyAtyantavihInatvAt | katham ? asAvatyantaM
hata:;

tatsantAne punaranutpatte: | te tarhi trigotrA iti |
zrAvakapratyekabuddhabuddhagotrA iti | katameSAma-

lAbha: ? sarveSAmiti | zrAvakAdigotrANAm | evaM tarhi
sa eva doSa iti | buddho'pi trigotrA-

@179

tarhi sa eva parihAra: | yatnastarhi vyartha: ? evaM tu sAdhu
yathA sautrAntikAnAm | kathaM

ca sautrAntikAnAm ? "anutpannAryadharmA santati:
pRthagjanatvam" iti |

atheyamaprApti: kathaM vihIyate ? yasya yA dharmasya
prAptirasau

tatprAptibhUsaJcArAd vihIyate ||40||  yathA
tAvadAryamArgasyAlAbha: pRthagjanatvam, tasya lAbhAt
tadvihIyate, bhUmi-

saJcArAcca |

evamanyeSAmapi yojyam |

-------------------

lAbhAdanArya: syAdityartha: | puna: sa eva parihAra iti |
`sa tu yo vinA lAbhena' iti pUrvavat

prapaJco yAvat `tadyathA abbhakSo vAyubhakSa:' iti |
yatnastarhi vyartha iti | kSAntipariziSTArya-

dharmAlAbhasadbhAvAdanArya: syAdityasya doSasya
parihArAya' kSAntitatsahabhuvAmalAbha: pRthagjana-

tvam' iti yo yatna:, sa vyartha: syAt |
pUrvapakSadoSaparihAra
evAyamAsthIyate-anutpannAryadharmA

santatiriti | anutpannA AryadharmA
asyAmityanutpannAryadharmA santati: pRthagjanatvam |
anutpannArya-

mArgA skandhasantatirityartha: | arthAd utpannAryadharmA
santatirAryatvamityuktaM bhavati; Azraya-

parAvRtte: |

atheyamaprAptiriti | sarvadharmAprAptizcodyate,
nAryadharmAprAptireva | yathA tAvaditi |

udAharaNametat | tasya lAbhAt tadvihIyata iti |
tasyAryamArgasya lAbhAt tatpRthagjana-

tvamalAbhalakSaNaM vihIyate | kiMdhAtukaM tat
pRthagjanatvam ? tridhAtukamityeke | nanu copapattyA-

zrayavazenAlAbho vyavasthApyate, pRthagjanatvaM
cAlAbhasvabhAvam, tasmAdasya kAmAvacarasya

sattvasya kAmAvacarameva pRthagjanatvamasti, na
rUpArUpyAvacaram | atastraidhAtukaM vihIyata

ityayujyamAnametat pazyAma: ? atha punaranutpattidharmatAM
tadApannamiti kRtvA traidhAtukaM tadvihIyata

ityupacArakalpanA ? bhavatveSA, naiSA vAryate |
kAmAvacarasyaiva tvekasya pRthagjanatvasya prAptirasti |

tallaukikAgradharmAvasthAyAM vihIyata iti vedayAma: |
tacca kAmavairAgye navame vimuktimArge

prahIyate | rUpArUpyadhAtvorutpadyamAnasya tvAryasya
pratibhUmyavasthitAnAM pRthagjanatvAnAmArya-

mArgaprAptisAmarthyAnnaiva prAptirutpadyate | pratibhUmi
tu navame vimuktimArge teSAM prahANaM bhavatItya-

vagantavyam |

bhUmisaJcArAcceti | yadA ca kAmadhAtorvairAgyaM kRtvA
prathamaM dhyAnaM saJcarati, tadA ca

tatkAmAvacaraM pRthagjanatvaM vihIyate | na cAryo
bhavati; prathamadhyAnabhUmikapRthagjanatvaprAdurbhAvAt |

evamArUpyadhAtusaJcArAd rUpAvacaraM pRthagjanatvaM
vihIyate | UrdhvabhUmezcAdharAM bhUmiM saJcarati |

UrdhvabhUmikaM pRthagjanatvaM vihIyata iti vaktavyam |
evamanyeSAmapi yojyamiti | yathA

AryamArgasya prAptyA pRthagjanatvamaprAptirvihIyata iti
yojitam, evamanyeSAmapi zrutacintA-

mayAdikAnAM dharmANAmaprAptirvihIyata iti yojyam |
katham ? kAmAvacarANAM tAvacchrutacintA-

mayAdikAnAM dharmANAM prAptilAbhAdaprAptirvihIyate
| upapattilAbhikAlAnAM ca kuzalAnAM

prAptyA samucchinnakuzalasyAprAptirvihIyate,
bhUmisaJcArAcca | yadA cAyaM kAmadhAtozcyutvA

@180

`vihIyate' iti | tasyA aprApteraprAptirutpadyate,
prAptizchidyate | kiM punaraprApti-

prAptyorapi prAptyaprAptI bhavata: ? ubhayorapyubhayaM
bhavatItyAhu: | nanu caivamanavasthAprasaGga:

prAptInAm ? nAnavasthAprasaGga:; parasparasamanvAgamAt |
AtmanA tRtIyo hi dharma utpadyate |

sa ca dharma:, tasya prApti:, prAptiprAptizca | tatra
prAptyutpAdAt tena dharmeNa samanvAgato

bhavati, prAptiprAptyA ca | prAptiprAptyutpatte: puna:
prAptyaiva samanvAgato bhavati, ato

nAnavasthA |

evaM ca kRtvA AtmanA tRtIyasya dharmasya kuzalasya
kliSTasya ca dvitIye kSaNe

tisra: prAptayo jAyante, tAsAM ca punastisro'nuprAptaya
udbhavanti iti SaD bhavanti |

tRtIye kSaNe prathamadvitIyakSaNotpannAnAM
dravyANAM nava prAptaya: sArdhamanuprAptibhiraSTAdaza

bhavanti |

evamuttarottaravRddhiprasaGgenaitA: prAptayo visarpantya:
sarveSAmatItAnAgatAnAM klezopa-

-------------------

prathamaM dhyAnamupapattyA saJcarati, tadA ca
tadbhUmikAnAM gatisaMgRhItAnAM
skandhAnAmaprAptirvihIyate |

akliSTAvyAkRtA eva hi gatayo vakSyante | "avyAkRtApti:
sahajA" (abhi^ ko^ 2.38)

iti coktam |

evaM prathamadhyAnabhUmikAnAM prAyogikANAM
guNAnAM prApteraprAptirvihIyate, bhUmisaJcArAcca |

UrdhvabhUmikAnAM gatisaMgRhItAnAM skandhAnAM
tadbhUmisaJcArAd vihIyata iti | idamekeSAM bhUmi-

saJcAravyAkhyAnodAharaNam | tatrAviviktaM
pazyAma:-UrdhvabhUmikAnAM gatisaMgRhItAnAM
skandhA-

nAmaprAptirna kevalaM bhUmisaJcArAdvihIyate, kiM tarhi
? tatprAptito'pIti | idaM tvasaGkIrNamudAharaNaM

pazyAma: | tadyathA-dvitIyAdidhyAnabhUmikAnAM
prAyogikANAM guNAnAM tadalAbhina: kAmAvacarasya

sattvasyAprAptirasti | sa yadi kAmavairAgyaM kRtvA
prathamadhyAnamupapadyate, sA teSAmaprAptirbhUmi-

saJcArAdvihIyate | prathamadhyAnabhUmikA tu
teSAmaprAptirudbhavatIti | evamanyeSAmapi yojyam |

nanu caivamanavasthAprasaGga: prAptInAmiti | prApterapi
prApti:, asyA apyanyA, tasyA

apyanyA-ityanavasthA | parasparasamanvAgamAditi |
prAptiprAptiyogAt prAptyA: samanvAgata: |

prAptiyogAt prAptiprAptyA samanvAgata ityartha: |
prAptyutpAdAditi vistara: | prAptyutpAdAt tena

dharmeNacittena vA samanvAgato bhavati | prAptiprAptyA ca
| samanvAgata iti varttate | prAptiprAptyutpatte:

prAptyaiva samanvAgato bhavatIti | evaM prAptirubhayatra
vyApriyate, prAptiprAptistvekatreti, ato

nAnavasthA | kuzalasya kliSTasya ceti |
anayoragrajapazcAtkAlajaprAptitvAd grahaNam | avyA-

kRtasya hi sahajaiva prAptiriti | dvitIye kSaNa iti |
vistara:-dvitIye kSaNe tasya dharmasya,

tatprApte:, prAptiprAptezca prAptaya iti tisra: prAptaya:
| prAptiyogAddhi tai: samanvAgato bhavati |

tAbhistisRbhi: prAptibhi: samanvAgamArthaM
punastisro'nuprAptaya udbhavantIti SaD bhavantiprAptaya: |

prathamadvitIyakSaNotpannAnAM dravyANAmiti | dharmeNa
sArdhaM navAnAM dravyANAM nava prAptaya:

sArdhamanuprAptibhiraSTAdaza bhavanti |

@181

klezakSaNAnAmupapattilAbhikAnAM ca kuzalakSaNAnAM
sasamprayogasahabhuvAmanAdyantasaMsAra-

paryApannAnAmanantA ekasya prANina: kSaNe kSaNe
upajAyante ityanantadravyA: pratisantAna-

mAtmabhAvakSaNA: sattvAnAM bhavanti | atyutsavo
batAyaM prAptInAM varttate ! kevalaM na

pratighAtinya:; yato'vakAzaM labhante | itarathA
hyAkAze'pyavakAzo na syAd dvitIyasya

prANina: ||40||

atha keyaM sabhAgatA ?

sabhAgatA sattvasAmyam,

sabhAgatA nAma dravyam, sattvAnAM sAdRzyam |
`nikAyasabhAga:' ityasyA: zAstre

saMjJA |

sA punarabhinnA bhinnA ca | abhinnA sarvasattvAnAM
sattvasabhAgatA; pratisattvaM sarveSu

-------------------

evamuttarottaravRddhiprasaGgeneti | vistara:-uttarottarasya
kSaNasya vRddhi: prAptibhi:, uttarottare

vA kSaNe vRddhi: prAptInAm, tasyA: prasaGga
uttarottaravRddhiprasaGga:, tena uttarottaravRddhiprasaGgena
|

etA: prAptayo visarpantya iti | diGmAtraM darzayiSyAma:
| caturthe kSaNe prathamakSaNotpannaistribhirdharmai:

prAptyanuprAptimadbhirbhavitavyam |
dvitIyakSaNotpannAbhirapi SaDbhi: prAptyanuprAptibhi:
puna: prAptyanu-

prAptimatIbhirbhavitavyam | evaM
tRtIyakSaNotpannAbhiraSTAdazabhi: prAptyanuprAptibhi:
punarapi prAptyanu-

prAptimatIbhirbhavitavyamiti
prathamadvitIyatRtIyakSaNotpannAnAM saptaviMzati:
prAptaya: sArdhamanuprApti-

bhistAvatIbhiriti catu:paJcAzat prAptayazcaturthe kSaNe
bhavanti | paJcame tu kSaNe prathamadvitIyatRtIya-

zRNotpannA: prAptyanuprAptaya: punazcatu:
paJcAzaccaturthakSaNotpannaprAptyanuprAptayazca
dvizcatu:paJcAzad

bhavanti | trINi catu:paJcAzatkAni
dvASaSTyuttarazataM prAptInAM jAyate |
emuttarottaravRddhiprasaGgo

vaktavya: | atItAnAgatAnAmiti | atra
pratyutpannAgrahaNam; anAvazyakatvAt |
utpattilAbhikAnAM

ceti | atra prAyogikAgrahaNamanAvazyakatvAdeva |
sasamprayogasahabhuvAmiti | savedanAdi-

sajAtyAdInAm | anAdyantasaMsAraparyApannAnAm |
anAdAvanante ca saMsAre saMgRhItAnAm | anantA

aprameyA ekasya prANina:, kimaGga bahUnAm ! kSaNe
kSaNa upajAyante prAptaya iti | anantadravyA

eva | anantaprAptidravyA ityartha: | atyutsavo batAyaM
prAptInAmiti | parihAsavacanametat | kevalaM

na pratighAtinya:; arUpiNItvAt | yato'vakAzaM labhante
prAptaya: ||40||

"sabhAgatA sattvasAmyam" iti | vistara:-samAno bhAgo
bhajanameSAmiti sabhAgA:,

tadbhAva: sabhAgatA | samAno vA bhAgo bhajanaM sabhAga:,
sabhAga eva sabhAgatA | yadyogAt sabhAgo

bhavati tad dravyam | sattvAnAM sAmyaM sAmAnyam,
sAdRzyamityartha: | sattvagrahaNamasattvanirAsArtham |

sattvAnAM sattvasaGkhyAtAnAM ca dharmANAM
sAdRzyaM sabhAgatA | asattvasaMkhyAtAnAM
zAliyavAdInAM

neSyate | nikAyasabhAga ityasyA: zAstre saMjJeti |
jJAnaprasthAnAdike zAstre `nikAyasabhAga:'

ityanayA saMjJayAyaM cittaviprayukto nirdizyate | iha tu
zlokabandhAnuguNyAt sabhAgatetyanayA

saMjJayetyabhiprAya: |

sA punarabhinnA bhinnA ceti | sarvasattvavarttinI |
pratisattvamanyAnyApyabhinnetyucyate;

@182

bhAvAt | bhinnA punasteSAmeva sattvAnAM
dhAtu-bhUmi-gati-yoni-jAti-strI-puruSo-

pAsaka-bhikSu-zaikSAzaikSAdibhedena pratiniyatA
dharmasabhAgatA |

puna: skandhAyatanadhAtuta: | yadi sattvasabhAgatA
dravyamaviziSTaM na syAt, anyonya-

vizeSabhinneSu `sattva: sattva:' ityabhedena buddhirna syAt,
prajJaptizca | evaM skandhAdi-

buddhiprajJaptayo'pi yojyA: |

syAccyaveta, upapadyeta, na ca sattvasabhAgatAM vijahyAt,
na ca pratilabheta-iti

catuSkoTika: | prathamA koTi:-yatazcyavate
tatraivopapadyamAna: | dvitIyA-niyAmama-

vakrAman sa hi pRthagjanasabhAgatAM vijihAti,
AryasabhAgatAM pratilabhate | tRtIyA-

gatisaJcArAt | caturthI-etAnAkArAn sthApayitvA |

yadi pRthagjanasabhAgatA nAma dravyamasti, kiM puna:
pRthagjanatvena ! nahi manuSya-

-------------------

sAdRzyAt | na hi sA yathA vaizeSikANAmekA nityA
ceti | bhinnA-yA kvacid varttate, kvacinna

varttate | tata Aha-bhinnA punariti vistara: | dhAtavastraya:
kAmAdaya: | gataya: paJca narakAdaya: |

yonayazcatasro'NDajAdaya: | jAtayo brAhmaNAdaya: |
Adizabdena upAsikA-bhikSuNI-naivazaikSa-

nAzaikSAdaya: saMgRhyante | skandhAyatanadhAtuta iti |
rUpaskandhasabhAgatA yAvaddharmadhAtusabhAgatA |

aviziSTamiti | sAmAnyarUpam | prajJaptizceti |
abhidhAnaM cetyartha: | evaM skandhAdibuddhiprajJaptayo'pi

yojyA iti | yadi skandhasabhAgatAdravyamaviziSTaM na
syAd, anyonyavizeSabhinneSu skandheSu

`skandha: skandha:' ityabhedena buddhirna syAt,
prajJaptizceti |

evaM dhAtvAdibuddhiprajJaptayo'pi yojyA ityeke paThanti |
teSAmevaM vaktavyam-yadi

sabhAgateti vistareNa yAvadanyonyavizeSabhinneSu
dhAtuSu' kAmAvacara:' `kAmAvacara:' ityabhedena

buddhirna syAt, prajJaptizceti |

catuSkoTika iti | syAccyavetopapadyeta na ca
sattvasabhAgatAM vijahyAnna ca pratilabheteti |

sattvasabhAgatAmiti | sattvAnAM sabhAgatA
sattvasabhAgatA manuSyatvAdilakSaNA | sattvagrahaNaM hi

dharmavizeSaNArtham | sattvasabhAgatA hyatra catu:koTike
vivakSitA, na dharmasabhAgateti | na tu

`sattvassattva:' ityAkArasabhAgatehAbhipretA | yadi hi
sAbhipretA syAt, tRtIyA koTirna sidhyet;

gatisaJcAre'pi tasyA: sattvasabhAgatAyAstAdavasthyAt |
tatraivopapadyamAna iti | tadyathA manuSya-

gatezcyutvA manuSyagatAvevopadyamAno manuSyagatezcyavate
maraNAdupapadyate ca; tasyAmeva prati-

sandhibandhAt | na cAsau manuSyasabhAgatAM vijahAti, na
ca pratilabhate; tasyA manuSyasabhAga-

tAyAstAdavasthyAt | dvitIyA niyAmamavakrAmanniti | sa
sattvasabhAgatAM pRthagjanatvasvabhAvAM

sabhAgatAM vijahAti, AryatvasvabhAvAM
sabhAgatAmaparAM pratilabhate | tRtIyA gatisaJcArAditi
|

tadyathA manuSyagatezcyutvA devagatAvupapadyamAna:
cyavate, tathaiva maraNAdupapadyate ca; pratisandhi-

bandhAt | sattvasabhAgatAM manuSyasabhAgatAlakSaNAM
vijahAti, pratilabhate ca devasabhAgatAlakSaNA-

maparAmiti | caturthyetAnAkArAn sthApayitveti |
pUrvoktakoTisvabhAvaprakArAn varjayitvetyartha: |

tadyathA jIvan pRthagjana Aryo vA kiJcidalabhamAna: |

@183

sabhAgatAyA anyat manuSyatvaM kalpyate | naiva ca loka:
sabhAgatAM pazyati;

arUpiNItvAt | nacainAM prajJayA paricchinatti,
pratipadyate ca sattvAnAM jAtyabhedamiti

satyA api tasyA: kathaM tatra vyApAra: |

api ca-asattvasabhAgatApi kiM neSyate |
sAliyavamudgamASAmrapanasaloha-

kAJcanAdInAM svajAtisAdRzyAt, tAsAM ca
sabhAgatAnAmanyonyabhinnAnAM kathamabhedena

sabhAgatA prajJapti: kriyate, vaizeSikAzcaivaM dyotitA
bhavanti | teSAmapi hyeSa siddhAnta:-

`sAmAnyapadArtho nAmAsti, yata:
samAnapratyayotpattiratulyaprakAreSvapi' iti | ayaM tu

teSAM vizeSa:-sa eko'pyanekasmin varttate yadi dyotitA:,
yadi na dyotitA: |

-------------------

yadi pRthagjanasabhAgatA nAma dravyamasti kiM puna:
pRthagjanatvena | AryadharmAlAbhasvabhAvena

kalpitena | prayojanamiti vAkyazeSa: |
pRthagjanasabhAgatayaiva pRthagjana iti paricchidyeta, yathA

manuSyasabhAgatayaiva manuSya iti | na hi
manuSyasabhAgatAyA anyanmanuSyatvaM kalpyate |
vaibhASikaira-

lAbhavadanyasvabhAvam | tatra ca sAdhanam-`na
svasabhAgatAyA anyat pRthagjanatvam; svasabhAgatA-

pratyayAbhidheyatvAt, manuSyatvavat' | naiva ca loka:
sabhAgatAM pazyatyarUpiNItvAditi | na

lokazcakSuSA sabhAgatAM pazyati;
arUpiNItvAdarUpavatItvAd, arUpasvabhAvatvAdvA |
yathA na

pazyati evaM na zRNoti, yAvanna spRzatIti | anena
pratyakSAsiddhatAM darzayati | na cainAM prajJayA

paricchinatIti | anenAnumAnenApi na sidhyatIti darzayati |
pratipadyate ca sattvAnAM jAtyabhedamiti |

satyA api tasyA: kathaM tatra vyApAra iti |
jAtyabhedapratipattau jAtyabhedapratipattirasti | sA tu

na sabhAgatayA dravyAntarakalpitayA kRtA;
pramANenAnupalabhyamAnatvena tasyA vyApArAsambhavAt |

brUyAstvam-na nirnimattA sAmAnyabuddhirbhavitumarhati, tena
yannimittaM tasyA: sAmAnyabuddhe:

tat sabhAgatA nAma dravyamiti ? vayamapi tAM
sAmAnyabuddhiM sanimittAM brUma: | sAdRzyakRtA hi sA
buddhi: | tacca sAdRzyaM na dravyAntaramiti brUma: |
tenocyate-api cAsattvasabhAgatApi kiM

neSyata iti | vistara:-na dravyAntarasabhAgatAnimittA
`sattva: sattva:' iti sAmAnyabuddhi:;

sAmAnyAkArapravRttatvAt |
zAliyavamudgamASAdisAmAnyabuddhivat | zAliyava
svajAtisAdRzyakRtA

hyeSA sAmAnyabuddhi: | na ca teSAM svajAtisAdRzyaM
svato'rthAntaraM bhavati | tAsAJca sabhAga-

tAnAmiti | vistara:-anyA sattvasabhAgatA, anyA
dhAtusabhAgatA, anyA gatisabhAgatetya-

nyonyabhinnA: sabhAgatA iSyante | tAsAM sabhAgateti
prajJapti: `iyaM sabhAgateyaM sabhAgatA' ityabhedena

kathaM bhavadbhi: kriyate, vyavahAra: pratyayazca kathaM
jAyete ? yadyatrApi sabhAgatAntaraM pratijJAyeta

yena sabhAgatA sAmAnyabuddhirbhavet, bhavet, so'yamapakSa:;
prAkpakSavirodhAt | vaizeSikAzcaivaM

dyotitA iti | jvalitA:, samarthitA ityabhiprAya: | te'pi hi
sAmAnyapadArthavAdina:,

bhavanto'pIti | ayaM tu teSAM vaizeSikANAM
vizeSa:-eko'pyanekasmin vartate sraksUtravat,

bhUtakaNThe guNavacceti | yadi dyotitA:
sAmAnyapadArthavAditvAt | yadi na dyotitA ekAneka-

nityAnityatvAdivizeSavAditvAt | na hi
paralokAstitvAdIni vaizeSikai: kalpitAnIti na

vyavasthApyante |

@184

astyeSA tu sabhAgatA; sUtre vacanAd-iti vaibhASikA: |
uktaM hi bhagavatA-

"sa ceditthantvamAgacchati manuSyANAM sabhAgatAm" iti |

uktametat, na tUktaM dravyAntaramiti ?

kA tarhi sA ? ta eva hi tathAbhUtA: saMskArA yeSu
manuSyAdiprajJapti: zalyAdiSu

sabhAgatAvat | tattvetanna varNayanti ||

atha kimidamAsaMjJikaM nAma ?

AsaMjJikamasaMjJiSu |

nirodhazcittacaittAnAM,

asaMjJisattveSu deveSUpapannAnAM yazcittacaittAnAM
nirodhastadAsaMjJikaM nAma

dravyam | yena cittacaittA anAgate'dhvani kAlAntaraM
sannirudhyante, notpattuM labhante;

nadItoyasannirodhavat |

vipAka:,

kasya vipAka: ? asaMjJisamApatte: |

katame te sattvA yeSvasaMjJisattvA: ?

te bRhatphalA: ||41||

bRhatphalA nAma devA yeSAM kecidasaMjJisattvA:
pradeze bhavanti dhyAnantarikAvat |

kiM punastenaiva kadAcit saMjJino bhavanti ?
bhavantyupapattikAle cyutikAle ca |

"prakRSTamapi kAlaM sthitvA saha saMjJotpAdAt teSAM
sattvAnAM tatsthAnAccyutirbhavati"

-------------------

sa ceditthantvamAgacchatIti | prANAtipAtenAsevitena
bhAvitena bahulIkatena narakeSU-

papadyate, sa ceditthantvamAgacchati manuSyANAM
sabhAgatAM prApnoti prANAtipAtenAlpAyurbhavatIti

vistara: | idaM prakAra ittham, tadbhAva: itthantvamiti |

"zarIrendriyasaMsthAnaceSTAhArAdisaubhAgyakAraNam
anyonyAbhirabhisambandhanimittaM ca

sabhAgatA" ityAcAryasaGghabhadra: | tadetadetenaiva
pratyuktam | vayamapi hyevamicchAma: | na tu sA

sabhAgatA dravyAntaram | ta eva hi
saMskArAstathAkAraNabhAvaM pratipadyanta iti ||

"AsaMjJikamasaMjJiSu nirodhazcittacaittAnAm" iti |
vistara:-asaMjJinAmida-

mAsaMjJikam, asaMjJiSu vA bhavamAsaMjJikam |
nirudhyante'nena cittacaittA:, cittacaittAn vA

niruNaddhIti nirodha: |
yenAnAgate'dhvanyavasthitAzcitacaittA: kAlAntaraM
tAvatkAlaM sannirudhyante,

notpattuM labhanta ityartha: | tadAsaMjJikaM nAma dravyam
| nadItoyasannirodhavat | setuvadivyartha: |

dhyAnAntarikAvaditi | yathA brahmapurohitA nAma te devA
yeSAM kecinmahAbrahmANa:

pradeze bhavanti dhyAnAntarikAyAm, tathA bRhatphalA
nAma te devA yeSAmasaMjJisattvA: pradeze

bhavanti, na bhUmyantare | bhavanti upapattikAle cyutikAle ca
| saMjJina iti sambandhanIyam;

kliSTena manasA pratisandhibandhAt | "upekSAyAM
cyutodbhavau" (abhi^ ko^ 3.42) iti ca  

@185

iti sUtre pATha: | te ca tato dIrghasvapnavyutthitA iva
cyutA kAmadhAtAvupapadyante, nAnyatra |

pUrvasamApattisaMskAraparikSayAt apUrvAnupacayAcca
kSiptA iva kSINavegA iSava: pRthivIM

patanti | yena ca tatropapattavyam, tasyAvazyaM
kAmAvacaraM karmAparaparyAyavedanIyaM bhavati |

yathA yathA uttarakauravANAM devopapattivedanIyam ||41||

atha `samApattI' iti yaduktam, katame te samApattI ?
asaMjJisamApatti:,

nirodhasamApattizca |

keyamasaMjJisamApatti: ?
yathaivAsaMjJikamuktam-"nirodhazcittacaittAnAm" iti |

tathA'saMjJisamApatti:,

asaMjJinA sattvAnAM samApatti:, asaMjJA vA
samApattirityasaMjJisamApatti: |

sApi cittacaittAnAM nirodha: | etAvat
tathAzabdenAnvAkRSyate |

sA tu samApatti:

dhyAne'ntye,

antyadhyAnaM caturtham, tatparyApannA'sau, nAnyabhUmikA |

kimarthamenAM samApadyante ?

ni:sRtIcchayA |

ni:saraNameSAM manyante | ato mokSakAmatayA samApadyante
|

AsaMjJikaM vipAkatvAt avyAkRtamiti siddham |

iyaM tu

zubhA,

kuzalaivAsaMjJisamApatti: | tasyA asaMjJisattveSu
paJcaskandhako vipAka: |

kuzalA satI

upapadyavedyaiva,

upapadyavedanIyaiva | na dRSTadharmaparyAyavedanIyA,
nApi aniyatA |

yo'pyenAmutpAdya parihIyate, so'pi kilAvazyaM
punarutpAdyAsaMjJisattveSUpapadyata

iti | tata eva tallAbhI niyAmaM nAvakrAmati |

-------------------

niyamAt | pUrvasamApattisaMskAraparikSayAditi |
pUrvasamApattisaMskAralakSaNasya vipAkaheto:

parikSayAt | tata: samAptaphalatvAdityartha: |
pUrvasamApattisaMskArAvedhaparikSayAdityapare
vyAcakSate |

apUrvAnupacayAcceti | cittAbhAvAt |
karmAnupacayAdityabhiprAya: | kSiptA iva kSINavegA
iSava:

pRthivImiti | upapadyanta iti prakRtam | pUrvamayaM
padirjanyartha:, idAnImarthavazAd gatyartha:-

sampadyante = gacchantItyartha: | pRthivIM gacchantIti
vAkyazeSa ityapare ||41||

asaMjJinAM sattvAnAM samApattirasaMjJA vA
samApattirityasaMjJisamApatti: | `avyAkRtameva

hyAsaMjJikam | kuzalaiva ceyaM samApatti:' iti vakSyate |

paJcaskandhako vipAka iti | cyutyutpattikAle
cittacaittAnAM vipAkatvasadbhAvAt |

@186

seyaM pRthagjanasyaiveSyate,

nAryasya,

na hyAryA asaMjJisamApattiM samApadyante,
vinipAtasthAnamivainAM pazyanti |

ni:saraNasaMjJino hi tAM samApadyante |

atha kimenAmAryAzcaturthadhyAnalAbhAdatItAnAgatAM
pratilabhante dhyAnavat ? anye'pi

tAvanna pratilabhante | kiM kAraNam ? eSA hyucitApi satI
mahAbhisaMskArasAdhyatvAd,

acittakatvAcca |

ekAdhvikA''pyate ||42||

ekakAliketyartha: | varttamAnakAlikaiva labhyate | yathA
prAtimokSasaMvara: | labdhyA

tu dvitIyAdiSu kSaNeSvatItayA'pi samanvAgato bhavati
yAvanna tyajati | acaittakatvAnnA-

nAgatA bhAvyate ||42||

nirodhasamApattiridAnIM katamA ?

nirodhAkhyA tathaiveyam,

-------------------

tata eva tallAbhIti | yata eva parihINo'pi
punarutpAdyAsaMjJisattveSUpapadyate tata eva tallAbhI

niyAmaM nAvakrAmati | niyAmAvakrAntyaiva

yAryo'pAyagatyAsaMjJikamahAbrahmakauravopapattyaSTama-

bhavAdInAmapratisaGkhyAnirodhaM pratilabhate |
vinipAtasthAnamivainAM pazyantIti | apAyasthAna-

mivainAM pazyantItyartha: |
giritaTAdivinipAtasthAnamivetyapare | ni:saraNasaMjJino
hi tAM

samApadyante | pRthagjanA mokSasaMjJina ityartha: | na
caivamAryA viparItasaMjJina: pratilabhante |

dhyAnavaditi | caturthadhyAnalAbhAdatItAnAgatamanAdimati
saMsAre labdhapUrvaM caturthadhyAnaM

pratilabhante yogina: | tasmAt kiM tadvadevAtItAnAgatAM
tAM pratilabhante iti pRcchati | anye'pi

tAvanna pratilabhanta iti | pRthagjanA api
tAvannAtItAnAgatAM pratilabhante yeSAM
tAvadiyamAtmIyA

samApatti:, kiM punarAryA yeSAmiyamanAtmIyeti !
ucitApi satI iti | anAdimati saMsAre

labdhapUrvApi
mahAbhisaMskArasAdhyatvAnmahAyatnAbhiniSpAdyatvA-
dityartha: | acittakatvAcca |

"ekAdhvikApyate" | samAnAdhvikA labhyata ityartha: | yathA
prAtimokSasaMvara iti |

prAtimokSasaMvaro'STavidho'pi yadA samAdIyate tadA sa
prApyate | prAptizca tasya tasminneva kSaNa

utpadyate | labdhayA tu tayA samApattyA dvitIyAdiSu
kSaNeSu prAtimokSasaMvaravadeva samanvAgato

bhavati yAvanna tyajatitAM samApattim | tattyAgastu
parihANyA:, bhUmisaJcArAdvA | acaittikatvAnnA-

nAgatA bhAvyate | kuzalaM hi cittamanAgataM bhAvyate |
na tviyamacittaketi na tadvadanAgatA

bhAvyate ||42||

"nirodhAkhyA tathaiva" iti | samApattiriti varttate |
evazabdo'vadhAraNe | yathA'saMjJisa-

mApattinirdeze tathAzabdena `nirodhazcittacaittAnAm'
ityatidizyate, tathaivehApi nirodhasamApattinirdeze

sa evamprakAro'tidizyata iti |

@187

yathaivAsaMjJisamApatti: | tathAzabdena ka: prakAro
gRhyate ? "nirodhazcittacaittAnAm"

iti | ayaM tvasyA vizeSa:-iyaM

vihArArthaM,

zAntavihArasaMjJApUrvakeNa manasikAreNa enAM
samApadyante | tAM tu ni:saraNa-

saMjJApUrvakeNa | sA khalvapi caturthadhyAnabhUmikA |
iyaM tu

bhavAgrajA |

naivasaMjJAnAsaMjJAyatanabhUmikaiva | sA ceyam-

zubhA,

kuzalaiva, na kliSTA nAvyAkRtA | kuzalA satI
dvivedyA'niyatA ca,

dvayo: kAlayorvedyA upapadyavedanIyA ca,
aparaparyAyavedanIyA ca | aniyatA ca

vipAkaM prati kadAcinna vipacyate | yadIha parinirvAyAt,
tasyA hi bhavAgre catu:skandhako

vipAka: |

sA ceyamekAntena

Aryasya,

-------------------

zAntavihArasaMjJApUrvakeNa manasikAraNeti | vihAra: =
krIDA, vihAra iva vihAra:,

samAdhivizeSa: | zAnto vihAra: zAntavihAra:,
zAntavihAre saMjJA zAntavihArasaMjJA, sA pUrvA

asyeti zAntavihArasaMjJApUrvaka: | manasikAro manaskAra
iti yo'rtha:, aluksamAsAt sa

manasikAra iti bhavati | saMjJAveditasamucAraparizrAntA
hi tatra zAntavihArasaMjJinastathAvidhena

manasikAreNainAM nirodhasamApattiM samApadyante | tAM
tvasaMjJisamApattiM ni:saraNasaMjJApUrvakeNa |

mokSasaMjJApUrvakeNetyartha: |

aparaparyAyavedanIyA ceti | apara: paryAyastRtIyAdijanma,
tatra vedanIyA | katham ?

ya: Arya: kAmadhAtau nirodhasamApattimutpAdya bhavAgra
utpadyeta, tasya sA paripUrikA upapadya-

vedanIyA | yastu tata: parihINo rUpadhAtAvupapadya
kAlAntareNa ca punarapi bhavAgraM labdhvA

nirodhasamApattimutpAdyAnutpAdya vA bhavAgra upapadyate,
tasya sAparaparyAyavedanIyA bhavati | yastviha

parinirvAyAt, tasyAniyateti |

ucchedabhIrutvAditi | sarvAtmabhAvocchedabhIrutvAt |

"vyathante hyapunarbhavAt prapAtAdiva vAlizA:" |
asaMjJisamApattau kasmAdudacchedabhayaM na bhavati ?  tatra
rUpasadbhAvAt rUpe hyAtmasaMjJAmabhi-

nivezya tAM samApadyante | nirodhasamApattau
tvArUpyabhUmikatvAd rUpamapi nAstIti sarvAtmabhAvA-

bhAvaM pazyanto na tAM samApattumutsahante | nanu
cArUpyeSu nikAyasabhAgajIvitendriyAdayazcitta-

viprayuktA: santi, kasmAt tatrAtmasaMjJAmabhinivezya
tAM na samApadyante ? viprayuktAnAmadRzyatvAt,

@188

na hi pRthagjanA nirodhasamApattimutpAdayituM zaknuvanti;
ucchedabhIrutvAd,

AryamArgabalena cotpAdanAd, dRSTadharmanirvANasya
tadadhimuktita: |

AryasyApi ceyaM na vairAgyalabhyA | kiM tarhi ?

ApyA prayogata: ||43||

prayogalabhyaiveyam | na cAtItA labhyate, nApyanAgatA
bhAvyate; cittabalena

tadbhAvanAt ||43||

kiM bhagavato'pi prAyogikI ? netyAha |

bodhilabhyA mune:,

kSayajJAnasamakAlaM buddhA bhagavanta etAM pratilabhante
| nAsti kiJcid buddhAnAM

prAyogikaM nAma | icchAmAtrapratibaddho hi teSAM
sarvaguNasampatsammukhIbhAva: | tasmAdeSAM

sarvavairAgyalAbhikam |

kathaM khalvidAnImanutpAditAyAM nirodhasamApattau
kSayajJAnakAle bhagavAnubhayato-

-------------------

AryamArgabalena cotpAdanAt | kathaM punargamyata
AryamArgabalena tadutpAdanam ? ityata Aha-

dRSTadharmanirvANasya tadadhimuktata iti | dRSTe janmani
nirvANaM dRSTadharmanirvANam, tasya | tadadhi-

muktita:-tadityadhimuktistadadhimukti:, tena
vAdhimuktistadadhimukti:, tadavimuktestadadhi-

muktita: | dRSTe janmanyetannirvANamityAryastadadhimucyate
|

kecit punarevaM paThanti-dRSTanirvANasya tadadhimuktita:
| evaM tu vyAcakSate-dRSTaM

nirvANamaneneti dRSTanirvANastasyAryasya
tasyAmadhimuktistadadhimukti:, tadadhimuktestadadhi-

muktita: | etaduktaM bhavati-dRSTanirvANasya
AryastAmadhimucyate, nAnya iti | nanu ca pRthagjano'pi

laukikena mArgeNa dRSTanirvANa: ? na pRthagjano
dRSTanirvANa:, prAptinirvANastu bhavet, taduttarAM hi

bhUmiM pRthagjana: zAntata: pazyan vairAgyaM labhate na
nirvANamityacodyametat |

prayogalabhyaiveyamiti | iyamapi
samApattirasaMjJisamApattivadeva mahAbhisaMskArasAdhyeti

tathaiva ekAdhvikA''pyate | katham ? ityAha-na cAtItA
labhyata iti | yadA parihINa:

punastAmutpAdayati, tadA prayogeNApUrvaiva labhyate,
prAtimokSasaMvaravaditi vistareNa vyAkhyeyA |

cittabalena tadbhAvanAditi |
cittabalenAnAgatabhAvanAdityartha: ||43||

"bodhilabhyA mune:" | `prayogalabhyaiveyam'
ityutsargasyAyamapavAda: | zrAvaka-

pratyekabuddhAnAM sa vidhiriti kRtvA,
kSayAnutpAdajJAne bodhiriti vakSyati (abhi^ ko^ 6.70)

tenAha-kSayajJAnasamakAlamiti | vistara:-sAsravAzca
kSayajJAna iti | buddhA bhagavanta etAM

pratilabhante | nAsti buddhAnAM kiJcit prAyogikaM nAmeti
| yathoktaM stotrakAreNa-

`na te prAyogikaM kiJcit kuzalaM kuzalAntaga !

icchAmAtrAvabaddhA te yatra kAmAvasAyitA || iti |

kathaM punarbhagavAnubhayatobhAgavimukta iti |
klezAvaraNaM samApattyAvaraNaM cobhayato bhAga:,

@189

bhAgavimukta: sidhyati ? sidhyati; utpAditAyAmiva tasyAM
vazitvalAbhAt prAgeva tAM

bodhisattva: zaikSAvasthAyAmutpAdayatIti pAzcAttyA: |

atha kasmAdevaM neSyate, evaM ca sthaviropaguptasyApIdaM
netrIpadaM prAmANikaM

bhaviSyati-"nirodhasamApattimutpAdya
kSayajJAnamutpAdayatIti vaktavyaM tathAgata:" iti ?

na prAk,

na hi pUrvaM tasyA utpAdanaM yujyata iti kAzmIrakA: |
kiM kAraNam ?

catustriMzatkSaNAptita: |

catustriMzatA kila cittakSaNairbodhisattvo
bodhimanuprApta: | satyAbhisamaye

SoDazabhi:, bhavAgravairAgye
cASTAdazabhirnavaprakArANAM klezAnAM prahANAya;
navAnantarya-

vimuktimArgotpAdanAt | ta ete catustriMzat bhavanti |
AkiJcanyAyatanavItarAgasyAsya

niyAmAvakramaNAdadhobhUmikA na puna: praheyA bhavanti |
ata etasminnantare visabhAgacittA

sambhavAnnirodhasamApatterayoga iti |

kiM puna: syAd-yadi visabhAgacittamantarA sammukhIkuryAt ?
vyutthAnAzaya:

-------------------

tato vimukta: | sidhyatyutpAditAyAmiveti | sidhyatyubhayato
bhAgavimukto bhagavAn sammukhIkRta-

pUrvAyAmiva | tasyAM vazitvalAbhAt |
tatsammukhIkAraNasAmarthyayogata: | prAgeva tAmiti |

vistara:-dharmataiSA yad bodhisattvazcaramabhaviko
bhavAgralAbhI bhUtvA caturthadhyAnasannizrayeNa

darzanamArgamutpAdya tatazca vyutthAya bhavAgraM
samApadyate, tato nirodhasamApattiM samApadyate, tato

vyutthAya punazcaturthadhyAnasannizrayeNa
bhAvAgrikabhAvanAprahAtavyaklezaprahANaM kRtvA
kSayajJAnakAlAt

prabhRtyanuttarasamyaksambuddho bhavatItyevaM
zaikSAvasthAyAM sa tAmutpAdayatIti pAzcAttyA: |

kAzmIramaNDalAt pazcAdbhavA: pAzcAttyA: |

netrIpadamiti zAstranAma sthaviropaguptasya | yatredaM
vAkyam-nirodhasamApattimutpAdya

kSayajJAnamutpAdayatIti vaktavyaM tathAgata iti |

satyAbhisamaye SoDazabhiriti | du:khe
dharmajJAnakSAntimArabhya yAvanmArge'nvayajJAnamiti

SoDazabhizcittakSaNai: | bhavAgravairAgye
cASTAdazabhiriti | navaprakArANAM klezAnAM
bhAvAgrikArNAM

bhAvanAheyAnAM prahANAya navAnantaryamArgA nava ca
vimuktimArgA ityaSTAdazabhi: | ta ete catustriMzad

bhavanti | SoDaza cASTAdaza ceti | adhobhUmikA na
puna: praheyA bhavantIti | kAmAvacarAdInAM

klezAnAM laukikeNa mArgeNa pRthagjanatvAvasthAyAmeva
prahINatvAt | yadyeSa niyama:-

prahINaklezapratipakSotpAdanaM na karttavyamiti, atha
kimarthaM prahINeSu kAmAvacareSu klezeSu

tatpratipakSaM dharmajJAnapakSaM mArgamabhisamayakAla
utpAdayati ? tannAntarIyakatvAdanvayajJAnapakSasya

mArgasya | na hyasatyAM
dharmajJAnapakSotpattAvanvayajJAnapakSasammukhIbhAva:
sambhavati | etaddhyanvaya-

jJAnasyAnvayajJAnatvaM yadata: pazcAd bhavatIti |

pAzcAttyA Ahu:-kiM puna: syAditi | vistara:-ko doSa:
syAd yadi visabhAgaM

@190

syAd, avyutthAnAzayAzca bodhisattvA: ?
satyamavyutthAnAzayA:; na tu AsravamArgA-

vyutthAnAt |

kathaM tarhi-"na tAvat bhetsyAmi paryaGkamaprApte
AsravakSaye" ( )

iti ? asyAzayasyAvyutthAnAdekAyana eva
sarvArthaparisamApteriti bahirdezakA: | pUrvameva

tu varNayanti kAzmIrA: |

yadyapyanayorbahuprakAro vizeSa: |

kAmarUpAzraye tUbhe,

ubhe api tvete asaMjJinirodhasamApattI kAmadhAtau
rUpadhAtau cotpatsyete |

ye tvasaMjJisamApattiM rUpadhAtau necchanti, teSAmayaM
grantho virudhyate-"syAdrUpabhavo

na cAsau bhava: paJcavyavacAra: | syAdrUpAvacarANAM
saMjJinAM devAnAM visabhAge citte sthitA-

nAmasaMjJisamApattiM nirodhasamApattiM ca
samApannAnAmasaMjJinAM ca devAnAmAsaMjJike
pratilabdhe

yo bhava:" iti | atha ubhe apyete kAmarUpAzraye |

-------------------

sAsravaM cittamantarA sammukhIkuryAt | vaibhASikA
Ahu:-vyutthAnAzaya: syAditi | vistara:-

vyutthAnAbhiprAyo bodhisattva: syAt | vyutthAnakuzala:
syAdityapare | kuzalamUlArtho hyAzayArtha: |

tadetaduktaM bhavati-IdRzAni kuzalamUlAni
bodhisattvAnAM yai: sammukhIbhUtaistAvanna vyuttiSThante

yAvadekAsana evAnuttarA samyaksambodhi: prApteti |
bahirdezakA Ahu:-satyamavyutthAnAzayA:,

na tu yathA bhavanto varNayanti iti | pUrvameva tu
varNayanti | kSayajJAnasamakAlamiti ya: pakSa: |

yadyapyanayorbahuprakAro vizeSa iti | ekA "dhyAne'ntye"
(abhi^ ko^ 2.42)

aparA "bhavAgrajA" (abhi^ ko^ 2.43), ekAM
ni:saraNasaMjJayA samApadyate, aparAM

vihArakAmatayA-ityevamAdibahuprakAro vizeSa: |

sAmyaM tvanayo: "kAmarUpAzraye tUbhe" iti |
syAdrUpabhava iti vistara: | ya: kvacid

rUpabhava: sarvo'sau bhava: | paJcavyavacAra iti |
catu:koTika: | syAd rUpabhavo na cAsau bhava:

paJcavyavacAra: | rUpAvacArANAM saMjJinAM
devAnAM visabhAge citte sthitAnAmasaMjJisamApattiM

nirodhasamApattiM ca samApannAnAmasaMjJinAM ca
devAnAmAsaMjJike pratilabdhe yo bhava: | syAd

bhava: paJcavyavacAro na cAsau rUpabhava: |
kAmAvacarANAM sattvAnAM sabhAge citte sthitAnAM yo

bhava: | syAd rUpabhava: sa ca bhava: paJcavyavacAra: |
rUpAvacarANAM sajJinAM devAnAM sabhAge citte

sthitAnAM asaMjJinAM ca devAnAmAsaMjJike'pratilabdhe
yo bhava: | syAnnaiva rUpabhavo na cAsau

bhava: paJcavyavacAra: | kAmAvacarANAM sattvAnAM
visabhAge citte sthitAnAmasaMjJisamApattiM

nirodhasamApattiM ca samApannAnAM yo bhava: |
ArUpyabhavazca | tatra prathamA koTirudAharaNam |

rUpabhavo rUpAvacaraM skandhapaJcakam | paJcavyavacAra:
paJcaskandha ityartha: | vyavacAra iti

kAzyapasya tathAgatasya skandhasaMjJA |
vizeSeNAvacAro vyavacAra:, anyathIbhAvena visaMvAdana-

mityartha: | so'syAstIti vyavacAra: | "arza Adibhyo'c"
(pA^ sU^ 5.2.127) ityakAro

@191

tatrApi tvayaM vizeSa:-

nirodhAkhyAdito nRSu ||44||

nirodhasamApatti: prathamato manuSyeSUtpAdyate, pazcAd
rUpadhAtau parihINapUrvai: |

kimapyasti parihANi: ? astItyAha | anyathA hi
udAyisUtraM virudhyeta-

"ihAyuSmanto bhikSu: zIlasampannazca bhavati,
samAdhisampannazca, prajJAsampannazca | so'bhIkSNaM

saMjJAveditanirodhaM samApadyate ca vyuttiSThate ca, asti
caitat sthAnamiti yathAbhUtaM prajAnAti |

sa na haiva dRSTa eva dharme pratipadyevAjJAmArAgayati |
nApi maraNakAlasamaye bhedAcca |

------------------

matvarthIya: | visaMvAdanamityartha: | "phenapiNDopamaM
rUpaM vedanA budbudopamA" ( )

ityAdinA visaMvAdanAt | tatra yadi
rUpadhAtAvasaMjJisamApattirneSyate,
`asaMjJisamApattiM

nirodhasamApattiM samApannAnAm' iti nocyeta | tena
rUpAvacaryasaMjJisamApattiriti gamyate |

tatrApi tvayaM vizeSa iti | tatra sAdharmye'pi vizeSo
bhavati | pazcAdrUpadhAtAviti | ya

AryA nirodhasamApattimutpAdya tata: parihINA dhyAnaM ca
labdhvA rUpadhAtAvupapadyante, tai:

parihINapUrvai: pUrvAbhyAsavazAd rUpadhAtau
nirodhasamApattirutpAdyeta, asaMjJisamApattistu

kAmarUpadhAtau prathamato'pi pRthagjanairutpAdyata ityayaM
vizeSa: |

kimapyasti parihANiriti | nirvANasadRzIyaM samApatti:,
kathamata: parihANiritya-

sambhAvayan pRcchati | udAyisUtramiti |
AryazAriputrabhASitametat sUtram | udAyI tu tatra

vibandhaka iti udAyisUtram ityucyate | kathamiti ?
"zrAvastyAM nidAnam | tatrAyuSmAn zAriputro

bhikSUnAmantrayate sma- `ihAyuSmanto bhikSu:
zIlasampannazca bhavati samAdhisampannazca
prajJAsampannazca |

so'bhIkSNaM saMjJAveditanirodhaM samApadyate ca,
vyuttiSThate ca | asti caitat sthAnamiti yathAbhUtaM

prajAnAti | sa na haiva dRSTa eva dharme
pratipadyevAjJAmArAgayati | nApi maraNakAlasamaye |
bhedAcca

kAyasyAtikramya devAn kavalIkArabhakSAnanyatamasmin divye
manomaye kAya upapadyate, sa

tatropapanno'bhIkSNaM saMjJAveditanirodhaM samApadyate
ca vyuttiSThate ca | asti caitat sthAnamiti

yathAbhUtaM prajAnAti' | tena khalu puna:
samayenAyuSmAnudAyI tasyAmeva parSadi sanniSaNNo'bhUt

sannipatita: | athAyuSmAnudAyyAyuSmantaM
zAriputramidamavocat-`asthAnametadAyuSmaJchAri-

putrAnavakAzo yadbhikSuranyatamasmin divye manomaye kAya
upapanno'bhIkSNaM saMjJAveditanirodhaM

samApadyate ca vyuttiSThate ca, asti caitat sthAnamiti
yathAbhUtaM prajAnAti' | dvirapi

trirapyAyuSmAnudAyyAyuSmantaM
zAriputramidavocat-`asthAnametadAyuSman' iti pUrvavat |

athAyuSmata: zAriputrasyaitadabhavat-`yAvat trirapi me'yaM
bhikSurbhASitaM prativahati pratikrozati,

na ca me kazcit sabrahmacArI bhASitamabhyanumodate,
nanvahaM yena bhagavAMstenopasaMkrAmeyam' |

athAyuSmAn zAriputro yena bhagavAMstenopasaMkrAnta: |
upasaMkramya bhagavata: pAdau zirasA

vanditvaikAnte niSaNNa: | ekAnte
niSaNNazcAyuSmAJchAriputro bhikSUnAmantrayate
sma-`ihAyuSmanto

bhikSu: zIlasampannazca bhavati' pUrvavat | tena khalu
samayenAyuSmAnudAyI pUrvavat | evaM dvirapi

trirapyAyuSmAnudAyyAyuSmantaM zAriputramidamavocat,
pUrvavat | athAyuSmata: zAriputrasyaitadabhavat-

@192

kAyasyAtikramya devAn kavalIkArabhakSAnanyatarasmin divye
manomaye kAya upapadyate |

sa tatropapanno'bhIkSNaM saMjJAveditanirodhaM
samApadyate ca vyuttiSThate ca, asti caitat

sthAnamiti yathAbhUtaM prajAnAti" ( ) iti | atra hi divyo
manomaya: kAyo

rUpAvacara ukto bhagavatA |

iyaM ca samApattirbhAvAgrikI | tat kathamaparihINasya
tallAbhino rUpadhAtau

syAdupapatti: ? caturthadhyAnabhUmikAmapi
nirodhasamApattiM nikAyAntarIyA icchanti |

-------------------

`zAsturapi me purastAdayaM bhikSuryAvat trirapi
bhASitaM prativahati pratikrozati | na ca me kazcit

sabrahmacArI bhASitamabhyanumodate, yannvahaM tUSNIM
syAm' | athAyuSmAn zAriputrastUSNImabhUt |

tatra bhagavAnAyuSmantamudAyinamAmantrayate sma-`kaM
punastvamudAyinnanyatamaM divyaM manomayaM kAyaM

saJjAnISe' | `nanu yAvadevArUpiNaM saMjJAmayamevaM
bhadanta' | `tvaM tAvanmohapuruSAndha eva

sannacakSuzcakSuSmatA zAriputreNa bhikSuNA
sArdhamabhidharme'bhivinaye saM^llapitavyaM manyase' iti |

tatra bhagavAnAyuSmantamudAyinaM
sammukhamavasAdyAyuSmantamAnandamAmantrayate
sma-`tvamapyAnanda,

sthaviraM bhikSuM viheSyamAnamadhyupekSase, kAruNyamapi
te, mohapuruSa, notpannaM sthavire bhikSau

viheSyamAne' iti | tatra
bhagavAnAyuSmantamudAyinamAyuSmantaM cAnandaM
sammukhamavasAdya

bhikSUnAmantrayate sma-`iha bhikSavo bhikSu:
zIlasampannazca bhavati samAdhisampannazca, vistareNa

yAvadasti caitat sthAnamiti yathAbhUtaM prajAnAti' iti |
uktvA bhagavAnutthAyAsanAd vihAraM

prAvikSat pratisaMlayanAya" iti |

atrAyuSmAnudAyI `ArUpyAvacaro'yaM manomaya: kAya
ukta:' iti manasi kRtvA

pratibandhamakArSIt | tatra hi rUpaM nAsti, mana eva tu
sasamprayogamasti, tasmAnmanomaya: kAya: |

tatra ceyaM samApattirna samApadyata iti tasyAbhiprAya: |
Arya zAriputrasya tu rUpAvacaro divyo

manomaya: kAyo'bhipreta:; zukrazoNitamanuprApya
prAdurbhAvAt | ata eva cAsAvAyuSmAnudAyI

bhagavatA pRSTa:-`kiM punastvamudAyinnanyatamaM divyaM
manomayaM kAyaM saJjAnISe, nanu yAvadevArUpiNaM

saMjJAmayam' iti | tenApi `evaM bhadanta' iti pratipannam |
bhagavAnapi rUpAvacarameva divyaM

manomayaM kAyamabhipretyArya zAriputrasya mataM
samarthayan tamAyuSmantamudAyinamavasAdayati sma-

`tvaM tAvanmohapuruSAndha eva sannacakSuzcakSuSmatA
zAriputreNa bhikSuNA sArdhamabhidharme'bhivinaye

saM^llapitavyaM manyase' iti |

asti caitat sthAnamiti | yadetannirodhasamApatte:
samApadanaM vyutthAnaM ceti, etat

sthAnam yathAbhUtaM prajAnAti | pratipadyeveti |
pUrvamevetyartha: | AjJAmArAgayatItyarhattvaM

prApnotItyartha: |

iyaJca samApattirbhAvAgrikIti |
vistara:-nirodhasamApattirbhAvAgrikI | yazca tallAbhI

tasya bhavAgra evopapatti: syAt, na rUpadhAtau | uktaM ca
sUtre-"sa tatra rUpadhAtAvupapanno'bhIkSNaM

saMjJAveditanirodhaM samApadyate ca vyuttiSThate ca" ( )
iti | tasmAdastyata: parihANi-

riti gamyate | yujyata evaitad vaibhASikANAm |
sautrAntikAnAntu kathametat | Arya eva hi

@193

teSAM vinApi parihANyA sidhyatyetat | etadeva tu na
sidhyati-caturthadhyAna-

bhUmikApyasAvastIti | kiM kAraNam ?
"navAnupUrvasamApattaya:" iti sUtre vacanAt |

yadyeSa niyama:, kathaM vyutkrAntasamApattayo bhavanti ?
prAthamakalpikaM pratyeSa

niyama: | prAptaprakAmavazitvAt tu santo vilaGghyApi
samApadyante |

evamanayo: samApattyorbhUmito'pi vizeSa:;
caturthadhyAnatayA'grabhUmikatvAt |

prayogato'pi,
ni:saraNavihArasaMjJApUrvakamanasikAraprayogAt |
santAnato'pi, pRthagjanArthasantAnatvAt |

phalato'pi, AsaMjJikabhavAgraphalatvAt |

vedanIyato'pi, niyatobhayathAvedanIyatvAt |

prathamotpAdanato'pi, dvidhAtumanuSyotpAdanAt |

kasmAt punarete cittacaittanirodhasvabhAve
satyAsaMjJisamApatti:, saMjJAveditanirodha-

-------------------

nirodhasamApattilAbhI, na cAryamArgAdasti parihANiriti
sautrAntikasiddhAnta: | tasyAryasya

kathamuparibhUmikAdAryamArgAt parihANiritISyate ?
teSAmapyetat sUtraM na virudhyate | katham ?

yo hi kazcit bhavAgralAbhI niyAmamavakrAmati so'nAgAmI
sannirodhasamApattimutpAdayet, sa

bhavAgrAt nirodhasamApattezca parihIyeta, na tu mArgAt;
UrdhvabhUmikasyAryamArgasya kadAcida-

nutpAditatvAt | sa parihINo bhUtvA dhyAnamutpAdya
rUpadhAtAvupapadyeta | tasmAdastyata: parihANi:,

na cAryamArgAt parihANiriti na svasiddhAntavirodha: |
navAnupUrvasamApattaya iti | catvAri dhyAnAni

catvAra ArUpyA nirodhasamApattizca |

prAthamakalpikaM pratIti | Adita: samApattividhAyakaM
pratItyartha: |

niyatobhayathAvedanIyatvAditi |
niyatavedanIyAsaMjJisamApattirupapadyavedanIyatvAt |

ubhayathA vedanIyA nirodhasamApattirniyatA
niyatavedanIyetyartha: | niyatavedanIyA anAgAmina:;

aniyatavedanIyA arhata:, ihaiva parinirvANAt |

prathamotpAdanato'pIti | asaMjJisamApattiM kazcit
prathamaM manuSyeSUtpAdayati, kazcit

rUpadhAtau; kasmAnmanuSyeSvevainAmutpAdayati ?
saMjJAvedanAdvAreNa vitarkavicArAdicaittapracAra-

parikhinno'nAgAmI tAM tena vihAreNa sukhaM vihareyamiti
nirodhasamApattimutpAdayati |

rUpadhAtUpapannastvanAgAmI rUpadhAto: zAntatvAnna
tathA tatratyacaitasikapravRttyA pIDyata iti na

prathamatastatrotpAdayati, parihINastu
pUrvAbhyAsatastAmutpAdayati | ArUpyadhAtUpapanno'pyata
eva

zAntatvAnnaivasaMjJAyatanopapanno notpAdayati |
nirupadhizeSanirvANaprasaGgAdvA, tatra hi rUpaM

nAsti | cittacaittA yadi nirudhyeran parinirvANamevAsya
syAt | cittaviprayuktAnAM kevalAnAma-

vasthAnAsAmarthyAnniyatavedanIyasya ca
karmaNo'parisamAptaphalasya vighnabhAvenAvasthAnAnna

parinirvANasambhava: | asaMjJisamApattiM tu
mokSasaMjJayA ni:saraNasaMjJApUrvakeNa manasikAreNa

samApadyata iti rUpadhAtAvapi prathamata: samApadyate |

kasmAt punarete iti |
vistara:-sarvacittacaittanirodhasvabhAvatvAt, ubhe apyete

@194

samApattizcocyete ? tatprAtikUlyena tatsamApattiprayogAt
vedanAdijJAne'pi paracitta-

jJAnavacanavat |

kathamidAnIM bahukAlaniruddhAccittAt punarapi cittaM
jAyate ? atItasyApyasti-

tvAd iSyate vaibhASikai: samanantarapratyayatvam |

apare punarAhu:-kathaM tAvadArUpyopapannAnAM
ciraniruddhe'pi rUpe punarapi rUpaM

jAyate ? cittAdeva hi tajjAyate, na rUpAt | evaM
cittamapyasmAdeva sendriyAt kAyAt

jAyate, na cittAt |

anyonyabIjakaM hyetadubhayaM yaduta cittaM ca sendriyazca
kAya iti pUrvAcAryA: |

bhadantavasumitrastvAha paripRcchAyAm-"yasyAcittikA
nirodhasamApattista-

syaiSa doSa:, mama tu sacittikA samApatti:" iti |

bhadantaghoSaka Aha-tadidaM nopapadyate; "sati hi vijJAne
trayANAM sannipAta:,

--------------------

samApattI cittacaittanirodhe iti vaktavye ityabhiprAya: |
tatprAtikUlyena tatsamApattiprayogAditi |

saMjJAvedanApratikUlyena tayo: samApattyo: prayogAt |
saMjJAprAtikUlyenAsaMjJisamApattiprayoga:

saMjJAroga: saMjJAzalya: saMjJAgaNDa:
etacchAntametat praNItamiti vistara: |
saMjJAveditaprAtikUlyena

nirodhasamApattiprayoga: | paracittajJAnavacanavaditi |
yathA paracittajJAnavacanaM na ca paricittajJAnena

caittA na jJAyante kadAcit, atha ca `parasya cittaM
jJAsyAmi' ityevaM prathamata: prayogAt

paricittajJAnamityucyate, na paricittacaittajJAnamiti;
tadvadihApyanayo: samApattyostathA vacanam |

tatrAcittakAnyeva nirodhAsaMjJisamApattyAsaMjJikAnIti
vaibhASikAdaya:, aparisphuTamano-

vijJAnasacittakAnIti sthaviravasumitrAdaya:,
AlayavijJAnasacittakAnIti yogAcArA:-iti

siddhAntabheda: | tasmAdidamupanyasyate kathamidAnIM
bahukAlaniruddhAditi | vistara:-bahukAla-

niruddhagrahaNaM samanantaraniruddhanirAsArtham |
samanantaraniruddhAdidAnIM kathaM bhavati ? yadi

samanantaraniruddhamastItyabhyupagatam,
bahukAlaniruddhamapyastIti kiM nAbhyupagamyata iti

vaibhASikA: | na samanantaraniruddhasyAstitvaM brUma:, api
tu varttamAnaM cittamAtmano'nyacittahetubhAvaM

vyavasthApya nirudhyate, anyaccotpadyate,
tulAdaNDanAmonnAmavat | tacca niruddhamaparaM ca
cittamutpannaM

bhavatItyanantaraniruddhAccittAccittAntaramutpadyata
ityucyate | "varttamAnasAmIpye varttamAnavad"

(pA^ sU^ 2.3.131) iti kRtvA | apare punarAhuriti |
sautrAntikA: | kathaM tAvadArUpyo-

papannAnAmiti | vistara:-tAvacchabda: kramArtha: | idameva
tAvad dRSTAntArthaM vaktavyamityartha: |

rUpasya hi samanantarapratyayo neSyate, tat kathamutpadyate ?
tasmAccittAdeva tajjAyate na rUpAditi  brUma: |
anyonyabIjakaM hyetadubhayamiti | citte'pi sendriyasya
kAyasya bIjamasti, kAye ca

sendriye cittasyeti |

paripRcchAyAmiti | `paripRcchA' nAma zAstram, kRti:
sthaviravasumitrasya | sa

tasyAmAha-"paJcavastukAdInyapi hi tasya santi zAstrANi,
tasmAd vizinaSTi | tasyaiva

doSa" iti | katama: sa doSa: ? kathamidAnIM
bahukAlaniruddhAccittAditi ya ukta: | trayANAM

@195

sparzapratyayA ca vedanA saMjJA cetanA" ( ) ityuktaM
bhagavatA | ata: saMjJA-

vedanayorapyatra nirodho na syAt |

athApi syAt ? yathA "vedanApratyayA tRSNA" ( ) ityuktam
| satyAmapi

tu vedanAyAmarhato na tRSNotpatti:, evaM satyapi sparze
vedanAdayo na syuriti ? tasyAvize-

SitvAt | "avidyAsaMsparzajaM hi veditaM pratItyotpannA
tRSNA" ityuktam, na tu vedanotpattau

sparzo vizeSita ityasamAnametat |

tasmAdacittikA nirodhasamApattiriti vaibhASikA: |

kathamacittikAyA: samApattitvam ?
mahAbhUtasamatApAdanAt | samApatticittena

ca tAM samApadyante = samAgacchantIti samApatti: |

kiM punarete samApattI dravyata: sta: ? utAho prajJaptita:
? dravyata ityAha |

cittotpattipratibandhanAt ? na; samApatticittenaiva
tatpratibandhanAt |

samApatticittameva hi taccittAntaraviruddhamutpadyate, yena
kAlAntaraM cittasyA-

pravRttimAtraM bhavati; tadviruddhAzrayApAdanAt | yAsau
samApattiriti prajJapyate, taccApravRttimAtraM

na pUrvamAsIt, na pazcAd bhavati vyutthitasyeti
saMskRtAsau samApatti: prajJapyate |

-------------------

sannipAta iti | indriyaviSayavijJAnAnAm |
saMjJAvedanayorapyatra nirodho na syAditi |

bhadantavasumitrasyaitanmatam | sacittakatve'pi tasyA
nirodhasamApatte: saMjJAvedanayostatra nirodha

iti | tasmAd bhadantaghoSaka evaM prasaGgaM karoti |

avidyAsaMsparzajamiti | avidyAsahita:
saMsparzo'vidyAsaMsparza:, tasmAjjAtam

avidyAsaMsparzajam | na tu vedanotpattAviti | na tu
vedanotpattau sparzo vizeSita:-IdRza:

sparzo vedanApratyaya iti | sa eva bhadantaghoSaka
upasaMharati-tasmAdacittiketi |

kathamacittikAyA: samApattitvamiti |
dhyAnAdisamApattitvamarhati | samAdhinA hi

cittacaittA: samA ApAdyanta ekAgrIkriyanta ityevaM matvA
pRcchati | mahAbhUtasamatApAdanAditi |

mahAbhUtAni samAnyApadyante'nayeti samApatti: |
evamasyAM nirodhasamApattau dhyAnAdiSu ca

samApattitvam | kA punariha mahAbhUtAnAM samatA ?
cittotpattiprAtikUlyasamavasthAnam |

samAgacchantIti | samApadyante | samAgacchanti tAmiti
samApatti: karmasAdhanam | dhyAnAdInyapi

samAgacchanti yogina: | tasmAd dhyAnAdInAmapi
samApattitvaM bhavati |

dravyata iti | svalakSaNata:; cittotpattipratibandhanAt,
yasmAccittotpattiM pratibadhnIta: |

na samApatticittenaiveti | naitadevam; kasmAt ?
samApatticittenaiva tatpratibandhanAt | cittotpatti-

pratibandhanAdityartha: | kathamiti ?
tatpratipAdayati-samApatticittameva hIti | vistara:-

tatsamApatticittameva nAnyad dravyam |
cittAntaraviruddhamanAgatacittaviruddha mutpadyate | yena
cittena

kAlAntaraM nAtyantama pravRttimAtraM bhavati |
mAtrazabdo dravyAntaravyAvartanArtha: |
tadviruddhAzrayApAdanAt |

cittaviruddhasyAzrayasya santAnasyApAdanAt kAraNAt |
yadetadapravRttimAtraM sAsau samApattiriti

prajJapyate, prajJaptidharmo'yam, na dravyadharma ityartha: |
yadi na dravyadharma: kathamasau saMskRtamiti

@196

atha vA-Azrayasyaiva tatA samApAdanaM samApatti: |

evamAsaMjJikamapi draSTavyam | cittamevAsau tatra
cittapravRttiviruddhaM labhate,

taccApravRttimAtramAsaMjJikaM prajJapyata iti tadetanna
varNayanti ||44||

vyAkhyAte samApattI ||

jIvitaM katamat ?

AyurjIvitam,

evaM hyuktamabhidharme-"jIvitendriyaM katamat ?
traidhAtukamAyu:" ( )

iti | etaccaiva na jJAyate-AyurnAma ka eSa dharma iti ?

AdhAra USmavijJAnayorhi ya: |

idamuktaM bhagavatA-

"AyurUSmAtha vijJAnaM yadA kAyaM jahatyamI |

apaviddhastadA zete yathA kASThamacetana:" || ( ) iti |

tad ya USmaNo vijJAnasya cAdhArabhUto dharma:
sthitihetu:, tad `Ayu:' |

tasyedAnImAyuSa: ka AdhArabhUta: ? te evoSmavijJAne |

evaM tarhi parasparApekSyavRttitvAdeSAM ka: pUrvaM
nivarttiSyate, yadvazAdAdibhavau

nivarttiSyete iti nityAnivRttiprasaGga: ? AyuSastarhi
karmAdhArabhUtaM yAvadAkSiptam, karmaNA

tAvadanuvarttanAt |

USmavijJAnayorapi kimarthaM karmaivAdhArabhUtaM
neSyate ? mA bhUt sarvaM vijJAnamAmaraNAd

vipAka iti |

uSmaNastarhi karmAdhArabhUtaM bhaviSyati, USmA ca
vijJAnasya ? evamapyArUpyeSvanA-

dhAraM vijJAnaM syAd; uSmAbhAvAt | tasya puna:
karmAdhAro bhaviSyati ? na vai labhyate

-------------------

prajJapyate ? ityata Aha-taccApravRttimAtram | na
pUrvamabhUnnottarakAlaM vyutthitasya yogino bhavatIti |

saMskRtAsau samApattirasaMjJisamApatti:,
nirodhasamApattirvA prajJapyate; saMvyavahArato na tu
dravyata: |

athaveti vistara: | Azrayasyaiva tathA samApAdanam, tathA
vyavasthAnam, avasthAvizeSa:

samApattijanito ya: sA samApattirityartha: | sa
cAvasthAvizeSa: pUrvaM nAsIt pazcAcca na bhavati

vyutthitasyeti saMskRtatvaM na virudhyate | atha vA
samApadanamiti pATha: | saMskRtAvasthA-

vizeSatvAdasyA: samApatte: saMskRtatvaM
sidhyatItyartha: | evamAsaMjJikamiti vistara: |
cittamevAsau

yogI tatrAsaMjJiSu cittapravRttiviruddhaM labhate,
taccApravRttimAtram | cittacaittAnAmiti vAkyazeSa: |

AsaMjJikamiti prajJapyate, na tu dravyato'stItyabhiprAya:
||44||

ya uSmaNa iti vistara: | USmaNo vijJAnasya ca
jIvitapratibaddhA pravRtti: |

tasmAjjIvitamUSmaNo vijJAnasya cAdhAra ucyate
sthitihetustayoreva | nityAnivRttiprasaGga iti |

nityameSAM srota: prasajyeta |

@197

kAmacAro yat kvacidevoSmA vijJAnasyAdhAro bhaviSyati,
kvacideva karmeti | uktaM cAtra |  kimuktam ? "mA bhUt
sarvaM vijJAnamAmaraNAd vipAka:" iti | tasmAdastyeva

tayorAdhArabhUtamAyu: |

na hi nAstIti brUma:, na tu dravyAntaram | kiM tarhi ?
traidhAtukena karmaNA nikAya-

sabhAgasya sthitikAlAvedha: | yAvaddhi karmaNA
nikAyasabhAgasyAvedha: kRto bhavati-

`etAvantaM kAlamavasthAtavyam' iti, tAvat so'vatiSThate,
tad `Ayu:' ityucyate |

sasyAnAM pAkakAlAvedhavat,
kSipteSusthitikAlAvedhavacca |

yastu manyate-saMskAro nAma kazcid guNavizeSa iSau
jAyate, yadvazAd

gamanamiSorApatanAd bhavatIti ? tasya tadekatvAt
pratibandhAbhAvAcca dezAntarai: zIghratarama-

prAptikAlabhedAnupapatti:, patanAnupapattizca | vAyunA
tatpratibandha iti cet ? arvAkpatana-

prasaGgo na vA kadAcid vAyoravizeSAt | evaM tu
varNayanti-dravyAntaramevAyurastIti |

-------------------

nikAyasabhAgasya sthitikAlAvedha iti | nikAyasabhAgo
vyAkhyAta: | ta eva tathAbhUtA:

saMskArA rUpAdiskandhasvabhAvA iti | teSAM sthiti:,
prabandha:, tasyA kAlo yAvat tena sthAtavyam,

ta eva tAvanta: saMskArakSaNA:, tasyA vedha:
pratisandhikSaNe pUrvajanmakarmaNo hetubhAvavyavasthAnam |

ka: punarasau hetu: ? sAmarthyavizeSa: | sa hi
skandhaprabandhalakSaNAyA: sthite: kSaNaparamparayA

kAraNaM bhavati | ata eva sthitikAlAvedha ucyate;
tAvatkAlaM pravAhAkSepalakSaNatvAt | tAvat

so'vatiSThata iti | sa nikAyasabhAga: | sasyAnAM
pAkakAlAvedhavat | yathA sasyAnAM

pAkakAlAvedha: sAmarthyavizeSasvabhAvo bIjenAGkura
evAdhIyate, ya: kSaNaparamparayA A pAka-

kAlAt sasyasantAnaheturbhavati, tadvadetat |
kSipteSusthitikAlAvedhavacca | yathA kSiptasyeSo:

zarasya sthiti: = AkAzadezAntarotpatti:
santAnAnuvRtti:, tasyA: kAla: = maryAdA yata: pareNa

sA na bhavati, tasyAvedho hetuvyavasthAnam | ka: punarasau
hetu: ? prayatnabhUtAtizayanirvRttavAyu-

dhAtujanitasAmarthyavizeSa: | tadyathA
kSipteSusthitikAlAvedho na dravyAntaram,
tadvadayamAyurlakSaNa-

mAvedho draSTavya: |

yastu manyata iti | vaizeSika: | saMskAro nAma
guNavizeSa iti | pRthivyAdInAM

vaizeSiko guNa: saMskAro nAma karmaja: karmahetuzca
vegadvitIyanAmA iSau jAyate | yadvazAt yasya

guNasya vazAt, gamanamiSorApatanAd bhavatIti taM
pratyadRSTAnta eSa: | yathA hi saMskAro nAma

bhAvAntaramasti, evamAyurapi syAditi, tena tanmataM
dUSayatyAcArya:-tasyeti | vistara:-

tasya vaizeSikasya tadekatvAt saMskAraikatvAt |
pratibandhAbhAvAcca | pratibandhasya kASThapratyA-

ghAtAdilakSaNasyAbhAvAcca | kim ? dezAntare
zIghrataratamaprAptikAlabhedAnupapatti: | zIghrA,

zIghratarA, zIghratamA prApti: zIghrataratamaprApti: |
kai: ? saha dezAntarairAkAzadezAdibhi:, tasyA:

kAla:, tasya bheda:, tasyAnupapatti: | zIghrA,
zIghratarA, zIghratamA dezAntarai: saha
prAptirnopapadyate |

pUrvoktAdasmAt kAraNadvayAt saMskArasyAviziSTatvAt
patanAnupapattizca | patanaM ceSornopapadyate |

sati saMskAre na hyetadiSTam-sati kAraNe kAryaM na
bhavatIti | vAyunA tatpratibandha iti cet ?

@198

atha kimAyu: kSayAdeva maraNaM bhavati ?
AhosvidanyathApi ? prajJaptAvuktam-

"Ayu:kSayAnmaraNam, na puNyakSayAt" ( ) iti |
catuSkoTi: | prathamA koTi:-

AyurvipAkasya karmaNa: paryAdAnAt |
dvitIyA-bhogavipAkasya | tRtIyA-ubhayo: |

caturthI-viSamAparihAreNa |

AyurutsargAcceti vaktavyam ? na vaktavyam | Ayu:kSayAdeva
tanmaraNam; prathama-

koTyantargamAt | kSINe tvAyupi puNyakSayasya maraNe
nAsti sAmarthyam | tasmAd `ubhayakSaye

sati maraNamAyu:kSayAd' ityuktam |

jJAnaprasthAne'pyuktam-"Ayu: santatyupanibaddhaM varttata
iti vaktavyam |

sakRdutpannaM tiSThatIti vaktavyam ?
Aha-kAmAvacarANAM sattvAnAmasaMjJisamApattiM

nirodhasamApattiM ca samApannAnAM santatyupanibaddhaM
varttata iti vaktavyam | samApannAnAM

rUpArUpavacarANAM ca sattvAnAM sakRdutpannaM
tiSThatIti vaktavyam" ( ) |

ko'sya bhASitasyArtha: ? yasyAzrayopaghAtAd
upaghAtastatsantatyadhInatvAt

prathamam | yasya tvAzrayopaghAta eva nAsti
tadyathotpannAvasthAnAd dvitIyam |

sAntarAyaM prathamam, nirantarAyaM dvitIyamiti
kAzmIrA: |

-------------------

syAnmatam-vAyuratra pratibandha:,
pratibandhavizeSAcchIghrataratamaprAptikAlabheda: patanaM
copapadyata

iti `sparzavad dravyasaMyogAdabhAva: karmaNa:' iti vacanAt
| atrocyate-arvAkpatanaprasaGga: |

jyAvibhAgAnantaramevArvAgavarata eva vAyusaMyogAt sa
iSu: patet | atha pratibadhyamAno'pi

vAyunA nArvAk patet, na vA kadAcit patet, na pazcAdapi
patedityartha: | kiM kAraNam ?

vAyoravizeSAt | yathA hi samIpe vAyu:, evaM dUre'pIti
|

caturthI viSamAparihAreNeti |
atyazanAderviSamasyAparihAreNa | kSINe tvAyuSi
puNyakSayasya

maraNe nAsti sAmarthyam | tena tRtIyA koTirna prApnoti |
tasmAdubhayakSaye sati maraNamubhaya-

kSayAditi | ubhayakSaye satIti yo'rtha: so'rtha
ubhayakSayAdityayamartha ukto veditavya: ? na;

AyukSayAdapi maraNaM bhavatIti kathaM gamyate,
sasyAdisAdharmyAt | sasyAdInAM hi bIjAvedhaparikSaye

sati satsu pratyayAntareSu kSetrodakAdiSu dRSTA
santAnanivRttiraprApyaiva phalakAlaM phalapAkakAlaM

vA; bIjasya nAtisAratvAt | satyapi ca sArabIjAkSepe
salilAdisthitivRddhipratyayAbhAvAdRSTA

santAnanivRtti: |
sArabIjAkSepasthitivRddhipratyayAbhAve'pi dRSTA-yadA
bIjAkSepazca parisamApto

bhavati, salilasya cAbhAva: | satyapi ca sArabIjAkSepe
salilAdisthitivRddhipratyaye ca

jaGgamAdyupakramakRtA dRSTA sasyAdInAM
santAnanivRttiriti |

yasyAzrayopaghAtAdupaghAtastatsantatyadhInatvAditi |
bahirdezikamatametat | Azraya-

santatipratibaddhaM tadAyuriti santatyupanibaddhamityucyate |

kAzmIramate'pi sa evArtha:; zabdamAtraM tu bhidyate |
sAntarAyaM nirantarAyamiti | atha

vA santatyupanibaddhamiti svasantatyupanibaddham |
santAnavatyeva tat kevalam, na tu sakRdutpannaM

tiSThatIti sAntarAyamityucyate |

@199

tasmAdastyakAlamRtyu: |

sUtre'pyuktam-"catvAra AtmabhAvapratilambhA: |
astyAtmabhAvapratilambho

yatrAtmasaJcetanA kramate; na parasaJcetanA" iti |
catuSkoTika:- 1. AtmasaJcetanaiva

kramate kAmadhAtau krIDApramoSakANAM devAnAm,
mana:pradUSakANAM ca | teSAM hi praharSamana:-

pradoSAbhyAM tasmAt sthanAccayutirbhavati, nAnyathA |
buddhAnAM ceti vaktavyam; svayammRtyu-

tvAt | 2. parasaJcetanaiva kramate garbhANDagatAnAm | 3.
ubhayamapyeSAM kAmAvacarANAM

prAyeNa | 4. nobhayaM sarveSAmantarAbhavikANAM
rUpArUpyAvacarANAmekajAtIyAnAM kAmA-

vacarANAm, tadyathA nArakANAmuttarakauravANAM
darzanamArgamaitrInirodhAsaMjJisamApatti-

samApannAnAM rAjarSi-jinadUta-jinAdiSTa-
dharmilottaragaGgilazreSThiputrayaza:-

kumArajIvakAdInAM sarveSAM caramabhavikAnAm,
bodhisattvamAtustadgarbhAyA:, cakravartti-

mAtuzca tadgarbhAyA: |

atha kasmAt sUtra uktam-"katame te bhadanta sattvA yeSAM
nAtmasaJcetanA

kramate, na parasaJcetanA ?
naivasaMjJAnAsaMjJAyatanopagA: zAriputra" iti ?
anyeSu kila

dhyAnArUpyeSvAtmasaJcetanA svabhUmika AryamArga:,
parasaJcetanA uttarabhUmisAmantaka:,

tatra cobhayaM nAstIti |

nanu caivaM tatrApi parabhUmika AryamArga: parasaJcetanA
prApnoti ? paryantagrahaNAt

-------------------

anenAgamena astyakAlamRtyuriti darzayannAha-sUtre'pyuktaM
catvAra AtmabhAvapratilambhA

iti | vistara:-AtmasaJcetanA AtmanA mAraNam,
parasaJcetanA pareNa mAraNam | buddhAnAJceti

vaktavyam | kim ? AtmasaJcetanaiva kramate, svayaMmRtyutvAt
| anupakramaNadharmANo hi buddhA

bhagavantaM AyurutsargavazitvAlAbhinazca | prAyeNeti
grahaNaM caturthakoTyabhihitanArakAntarA-

bhavikAdiparivarjanArtham | rAjarSayazcakravattipUrvA:
pravrajitA: | jinadUto yo buddhena bhagavatA

dUta: kazcit sampreSita: | tadyathA zuka: kazcid
bhagavatA AmrapAlyA: preSito licchavibhizca

yogyAM kurvANairdRSTa: | zarajAlenApUryamANo'pi
mArayituM na zakyate | yAvaddhi sa dUtakRtyaM na

karoti tAvannAtmasaJcetanA kramate, na parasaJcetanA |
jinAdiSTa: | `iyantaM kAlamanena jIvitavyam'

iti ya AdiSTo bhagavatA | dharmilAdaya: pUrvayogavidbhya:
AgamitavyA: | Adizabdena cAnye'pi

tata eva cAgamayitavyA: | teSAM nAtmasaJcetanA kramate,
na parasaJcetanA | caramabhavikAnAM ca | ye

tasminneva janmanyarhattvaM prApnuvanti |
bodhisattvamAtustadgarbhAyAbodhisattvagarbhAyA: |
cakravarttimA-

tuzcakravarttigarbhAyA: | nAtmasaJcetanA, na
parasaJcetanA | yadA tarhi sarveSAM
rUpArUpyAvacarANAM

nAtmasaJcetanA, na parasaJcetanA, atha kasmAt sUtra
uktamiti ? vistara:-tatra cobhayaM nAstIti |

tatra naivasaMjJAnAsaMjJAyatane svabhUmika AryamArgo
nAsti, "yAvadeva saMjJAsamApattistAvadAjJA-

prativedha:" iti vacanAt | nApyuparibhUmisAmantaka:,
UrdhvabhUmyabhAvAt |

parabhUmika AryamArga iti | AkiJcanyAyatanabhUmika: |
"AryAkiJcanyasAmmukhyAd

@200

tarhi tadAdisampratyaya: | kvacidAdisampratyaya:,
kvacidAdinA paryanto'pi pratIyate, yadAha-

"tadyathA devA brahmakAyikA: | iyaM prathamA
sukhopapatti:" iti | kvacit paryantenAdirapi

pratIyate, yadAha-"tadyathA devA AbhAsvarA: | iyaM
dvitIyA sukhopapatti:" iti |

ayamatra `tadyathA' zabdo dRSTAntavAcaka iti yukta
etasmAccheSasampratyaya: | eSa

hi dRSTAntadharmo yadekamapi tajjAtIyakaM dRzyate | sa
ceha tadyathAzabdo nAstItyanupasaMhAra

eSa: |

yadyayaM tadyathAzabdo dRSTAntavAcaka: syAd, iha na
prApnuyAt-santi sattvA

nAnAtvakAyA nAnAtvasaMjJina:, tadyathA
manuSyAstadekatyAzca devA iti ? tasmAdupadarzanArtha

evAyaM draSTavya ityalamatiprasaGgena ||

uktaM jIvitam ||

lakSaNAni punarjAtirjarA sthitiranityatA ||45||

etAni hi saMskRtasya catvAri lakSaNAni | yatraitAni
bhavanti sa dharma: saMskRto

lakSyate | viparyayAdasaMskRta: |

-------------------

bhavAgre tvAsravakSaya:" (abhi^ ko^ 8.20) iti vacanAt |
paryantagrahaNAt tahIti |

tarhItyarthAntaravivakSAyAM nipAta: | tadAdisampratyaya
iti | tasya paryantasya naivasaMjJAnAsaMjJAyatana-

syAdizcatvAri dhyAnAni trayazca zeSA ArUpyA: | na tu
kAmadhAtustadAdi:, asamAhitatvena

vaisAdRzyAt | samApattito vA dhyAnArUpyA eva tadAdi:,
"navAnupUrvasamApattaya:" iti vacanAt |

tatra sampratyayastadAdisampratyaya: | asti
kvacidanyatrApyevaM dRSTamiti ? astItyAha-kvacidAdinA

paryanta ityAdi | tad yathA devA brahmakAyikA iti | devA
brahmakAyikA:, tatparyantagrahaNAcca

brahmapurohitA mahAbrahmANazca | prathama sukhopapatti:,
tadyathA devA AbhAsvarA iti | AbhAsvarA:,

tadAdigrahaNAcca parIttAbhA:, apramANAbhAzca |
dvitIyA sukhopapattiriti | tisra eva hi

sukhopapattaya iSyante |

"sukhopapattayastisro nava tridhyAnabhUmaya:" (abhi^ ko^ 3.71)
iti vacanAt |

eSa hi dRSTAntadharma iti | etad dRSTAntacaritaM
yadekamapi tatprakAraM nirdizate, na sarvam,

zeSasampratyayazca bhavati | yadyathA-`anitya: zabda:
kRtakatvAt, yathA ghaTa:' iti paTAdInyapi

hi gRhyante; `tadyathA' zabdasya dRSTAntavAcakatvAt |
anupasaMhAra eSa iti | adRSTAnta ityartha: |

manuSyAstadekatyAzca devA iti | tadeke devA: SaT
kAmAvacarA devA:, prathamAbhinirvRttavarjyAzca

prathamadhyAnopannA devA ityetAvanta eva nAnAtvakAyA
nAnAtmasaMjJina: sattvA:, naitadvyatiriktA:

santIti | nAyaM tadyathAzabdo dRSTAntavAcaka: |
tasmAdupadarzanArtha evAyaM dRSTavya: |
upadarzanArthatve

ca sati tadeva sthitametat-paryantagrahaNAt tadAdisampratyaya
iti ||

viparyayAdasaMskRta iti | yatraitAni na bhavanti
so'saMskRta iti | nanu ca sthitirasaMskRta-

lakSaNamasti, nAsaMskRtasya sthitirdravyAntararUpAsti |
dravyAntararUpANi ceha saMskRta-

lakSaNAnISyanta ityacodyametat |

@201

tatra jAtistaM dharmaM janayati, sthiti: sthApayati, jarA
jarayati, anityatA

vinAzayati |

nanu "trINImAni saMskRtalakSaNAni" iti sUtra uktam,
caturthamapyatra vaktavyaM

syAt, kiM cAtra noktam ? Aha-sthiti: | yat tarhi "idaM
sthityanyathAtvam" iti ?

jarAyA eSa paryAya:; tadyathA jAterutpAda iti,
anityatAyAzca vyaya iti |

ye hi dharmA: saMskArANAmadhvasaJcArAya pravRttA:, ta
eva sUtre lakSaNAnyuktAnyu-

dvejanArtham | jAtirhi yA saMskArAnanAgatAdadhvana:
pratyutpannamadhvAnaM saJcArayati |

jarA'nityate puna: pratyutpannAdatItaM durbalIkRtya
vighAtAt | tadyathA kila gahanapraviSTasya

puruSasya traya: zatrava:-tata eka enaM gahanAdAkarSet,
dvau punarjIvitAd vyaparopayetAm,

tadvaditi | sthitistu tAn saMskArAnupaguhya
tiSThatyaviyogamivecchantI | ato'sau

saMskRtalakSaNaM na vyavasthApitA | asaMskRtasyApi ca
svalakSaNasthitibhAvAt |

anye puna: kalpayanti-sthitiM jarAM cAbhisamasya
sthityanyathAtvamityekaM

-------------------

nanu ca trINImAnIti vistara: | katham ?
sUtre-"trINImAni bhikSava: saMskRtasya

saMskRtalakSaNAni | katamAni trINi ? saMskRtasya
bhikSava: utpAdo'pi prajJAyate, vyayo'pi

prajJAyate, sthityanyathAtvamapi" ( ) iti | caturthamapyatra
vaktavyaM syAditi

vaibhASikA: | kiJcAtra noktamiti codaka: | sthitiriti
vaibhASikA: | yattarhIdaM sthityanya-

thAtvamapIti | sthitizabdo'tra zrUyate
kathamidamucyate-sthitirnokteti codakAbhiprAya: | jarAyA

eSa paryAya iti | jareyamuktA, sthiteranyathAtvaM
sthityanyathAtvamiti | tad yathA jAterutpAda iti

paryAya:, anityatAyAzca vyaya:, tathA jarAyA:
sthityanyathAtvaM paryAya iti |

kasmAt punarlakSaNacatuSTve sati bhagavatA
trINyevoktAnIti ? ata Aha-ye hi dharmA

iti | vistara:-udvejanArthe vineyAnAm | jAtijarAnityatA
iti dharmANAM lakSaNAnyuktAni |

AbhiprAyiko hi sUtranirdeza:, na lAkSaNika:,
yathAbhidharma: | jarAnityate puna: pratyutpannAda-

dhvano'tItamadhvAnaM saJcArayata: | kasmAt ?
durbalIkRtya vighAtAt | jarA durbalIkaroti |

anityatA nihantIti kRtvA | nanu cAnityataiva dharmaM
pratyutpannAdadhvano'tItamadhvAnaM saJcArayati;

na jarA; jarA hi kevalaM dharmaM durbalIkaroti,
kasmAdevamucyate-jarAnityate pratyutpannAdatItaM

saJcArayata iti ? Aha-durbalIkaraNamapi
tadadhvasaJcArAyaiva varttate | na hyadurbalIkRta-

syAdhvasaJcAro'stIti jarApi tatsaJcAre vyavasthApyate |
asaMskRtasyApi ca svalakSaNasthiti-

bhAvAditi | svalakSaNe sthiti:, sthityA bhAva: tasmAt
sthitibhAvAt | asau sthiti:

saMskRtalakSaNaM na vyavasthApitA |
sthitirhyasaMskRtAvasthAvizeSalakSaNayA sthityA
sadRzIti

tasyAsaMskRtasya saMskRtatvaprasaGgaparijihIrSayA na
lakSaNamuktamityabhiprAyo bhagavato dharma-

svAmina: |

anye puna: kalpayantIti | sUtre'pi sthitirukteti kathayanti |
sthitiM jarAM cAbhisamasya |

@202

lakSaNamuktaM sUtre | kiM prayojanam ? eSA hyeSu
saGgAspadam, ata: zriyamivainAM

kAlakarNIsahitAM darzayAmAsa tasyAmanAsaGgArthamiti
|

atazcatvAryeva saMskRtalakSaNAni ||45||

teSAmapi nAmajAtyAdInAM
saMskRtatvAdanyairjAtyAdibhirbhavitavyam ? bhavantyeva |
jAtijAtyAdayasteSAM

teSAmapi catvAryanulakSaNAni bhavanti-jAtijAti:,
sthitisthiti:, jarAjarA,

anityatA'nityatA iti |

nanu caikaikasya caturlakSaNI prApnoti
aparyavasAnadoSazca, teSAM punaranya-

jAtyAdiprasaGgAt ? na prApnoti; yasmAt

te'STadharmaikavRttaya: |

teSAM jAtyAdInAmaSTasu dharmeSu vRtti: | kimidaM
vRttiriti ? kAritraM puruSakAra: |

---------------------

sthitizca sthityanyathAtvaM ca
sthityanyathAtvamityabhisamasyekaM lakSaNamuktaM sUtre, na
vibhAgaza: |

kasmAt ? "trINImAni saMskRtalakSaNAni" iti
vacanavirodhaprasaGgAt | kimatra prayojanam ?

ityata Aha-eSA hyeSu saGgAspadamiti | vistara:-eSAM hi
sthitireSu jAtyAdiSu saGgAspadaM

saGgasthAnam, dharmo'nayA tiSThatIti | ata:
zriyamivainAM sthitiM kAlakarNIsahitAmalakSmIsahitAM

darzayAmAsa bhagavAn tasyAM sthityAmanAsaGgArtham |
`nAsyAmAsaGga: karttavya:, yasmAdiyama-

nityatayAnubaddhA lakSmIrivAlakSamyA' iti | jarayA
hyanyathAtvalakSaNayAsyA ekIkaraNam,

nAnityatayeti |

atazcatvAryeva saMskRtalakSaNAnIti | ubhayorapi
pakSayorayamupasaMhAra: ||45||

anyairjAtyAdibhirbhavitavyamiti | jAtisAmarthyAt kazcit
saMskRto dharmo jAyate,

jAtirapi saMskRtA, tasmAt tasyA apyanyathA jAtyA
bhavitavyam; svAtmani vRttivirodhAt |

"sarvaM saMskRtalakSaNai:" (abhi^ ko^ 2.24) iti ca
siddhAntAt | evaM jarAdayo'pi

yojyA: |

"jAtijAtyAdayasteSAm" iti | jAtijAtyAdayazca teSAmiti
cazabdo luptanirdiSTo

draSTavya: |

nanu caikaikasyeti | vistara:-ekaikasya lakSaNasya
caturlakSaNI, caturNAM lakSaNAnAM

samAhAra: caturlakSaNI prApnoti | aparyavasAnadoSazca,
aniSThAdoSazca; teSAmanulakSaNAnAM

punaranyajAtyAtiprasaGgAt |
jAterjAterjAtijAteryAvadanityatAyA
anityatAnityatAyAzca prasaGgAt |

"te'STadharmaikavRttaya:" | `te' iti puMlliGganirdeza:;
dharmAbhisambandhanAt | te jAtyAdi-

jAtijAtyAdisvabhAvA dharmA
yathAkramamaSTadharmaikavRttaya: | jAtyAdInAmaSTAsu
dharmeSu vRtti:, jAti-

jAtyAdInAM caikadharme | AtmanavamA hIti
lakSaNAnulakSaNApekSa evamuktam | na hi yathAsambhavaM

tatra prAptyAdayo bhUtAni bhautikAni vA notpadyante;
"kAme'STadravyako'zabda:" (abhi^

ko^ 2.23) "sarvaM saMskRtalakSaNai: prAptyA vA" (abhi^
ko^ 2.24) iti caivamAdivacanAt |

@203

jAtijAtyAdInAM caikatra dharme kathaM kRtvA AtmanA
navamo hi dharma utpadyate ? sArdhaM

lakSaNAnulakSaNairaSTAbhi: | tatra jAtirAtmAnaM
virahayyAnyAnaSTau dharmAn janayati | jAtijAtistu

tAmeva jAtim | tadyathA kila kAcit kukkuTI
bahUnyapatyAni prajAyate, kAcidalpAni;

tadvat sthitirapyAtmAnaM varjayitvA'nyAnaSTau dharmAn
sthApayati, sthitisthitistu tAmeva

sthitim |

evaM jarA'nityate api yathAyogyaM yojye | tasmAnna
bhavatyanavasthAprasaGga: |

tadetadAkAzaM pATyata iti sautrAntikA: | na hyete
jAtyAdayo dharmA dravyata:

saMvidyante yathA vibhajyante | kiM kAraNam ?
pramANAbhAvAt | na hyeSAM dravyato'stitve

kiJcidapi pramANamasti-pratyakSamanumAnamAptAgamo vA,
yathA rUpAdInAM dharmANAmiti |

yattarhi sUtra uktam-"saMskRtasyotpAdo'pi prajJAyate,
vyayo'pi, sthityanyathA-

tvamapi" ( ) iti ?

-------------------

jAtirAtmAnaM virahayyeti vistara: | svAtmani vRttivirodha
ityata AtmAnaM virahayya

muktvASTau dharmAn janayati | katamAnaSTau ? taM
dharmaM rUpaM cittaM vA sthitiM jarAmanityatAM
jAtijAtiM

sthitisthitiM jarAjarAmanityatAnityatAM ca janayati |
jAtijAtistu tAmeva jAtiM janayati |

evaM jarAnityate api yathAyogaM yojye iti | jarA AtmAnaM
virahayyASTau dharmAn janayati,

jarAjarA punastAmeva jarAm | anityatAtmAnaM
virahayyASTau dharmAn vinAzayati, anityatAnityatA

punastAmevAnityatAmiti |

tadetadAkAzaM pATyata iti | vibhidyata ityabhiprAya: |
sapratighadravyAbhAvamAtramAkAzam |

nAkAzaM nAma kiJcidasti | tad vibhaktaM yathA na
zakyate na yujyate vA, evamime jAtyAdayo'santo

dharmA vibhaktuM na zakyante, na yujyante vA | tata Aha-na
hyeta iti | vistara:-nahyete dravyata:

svalakSaNata: saMvidyante yathA vibhajyante,
jAtirAtmAnaM virahayyASTau dharmAn janayatItyevaM
vistareNa

vibhajyante | yathA rUpAdInAM dharmANAmiti |
atrAdizabdena zabdAdivedanAdicakSurAdInAM grahaNam |

tatra rUpazabdAdi tAvat pratyakSeNa
cakSurvijJAnAdilakSaNena pramANenopalabhyate |
vedanAdyapi

pratyakSeNaivopalabhyate; svasaMvedyatvAt | cakSurAdi tu
cakSurvijJAnAdinAnumAnenAnumIyate | cakSu-

rvijJAnAdisannizrayo rUpaprasAdazcakSurAdIni,
tadbhAvAbhAvayostadbhAvAbhAvAt | Agamo'pi cakSuSA

rUpANi dRSTveti vistara: | evaM zrotreNa
zabdAM^cchrutveti vistareNa | evaM gandhAdiSvapi yojyam |

tathA yatkiJcid rUpamatItAnAgatapratyutpannamiti vistara:
| evaM vedanAdiSvapi yojyam |

pArasAntAnikAnAM tvarUpiNAM
vedanAdInAmastitvAnumAnamAtmIyavaccharIravikAraM
dRSTvA tatsamprati-

patte: | Agamo'pi-cakSu: pratItya rUpANi cotpadyante
cakSurvijJAnaM sahajAtA vedanA saMjJA

cetaneti vistara: | jAtyAdayastu na
cakSurindriyAdipratyakSA bhavanti | na caiSAmastitve

samarthamanumAnamasti, na cApyAgamo dravyato'stitve |

yattarhi sUtra uktamiti vistara: | nanu
cAyamAgamo'sti-saMskRtasyotpAdo'pi prajJAyata

iti vistara: | arthazca pratisaraNamuktaM bhagavateti |
"catvArImAni bhikSava: pratisaraNAni |

@204

granthajJo devAnAmpriyo na tvarthajJa: | arthazca
pratisaraNamuktaM bhagavatA |

ka: punarasyArtha: ? avidyAndhA hi bAlA:
saMskAraprabandhamAtmata AtmIyatazcAdhi-

muktA: kRtarucayo'bhiSvajante | tasya mithyAdhimokSasya
vyAvarttanArthaM bhagavAMstasya

saMskArapravAhasya saMskRtatvaM pratItyasamutpannatvaM
dyotayitukAma idamAha-"trINImAni

saMskRtasya saMskRtalakSaNAni" | na tu kSaNasya | na hi
kSaNasyotpAdAdaya: prajJAyante | na

cAprajJAyamAnA ete lakSaNaM bhavitumarhanti | ata
evAtra sUtre-"saMskRtasyotpAdo'pi

prajJAyate" ityuktam |

puna: saMskRtagrahaNaM saMskRtatve lakSaNAnIti yathA
vijJAyeta ? maivaM vijJAyi;

saMskRtasya vastuno'stitve lakSaNAni jalabalAkAvat,
sAdhvasAdhutve vA kanyA-

lakSaNavaditi |

-------------------

katamAni catvAri ? dharmaM pratisaraNaM na pudgala:, artha:
pratisaraNaM na vyaJjanam, nItArthasUtraM

pratisaraNaM na neyArtham, jJAnaM pratisaraNaM na
vijJAnam" ( ) iti | tathArthapratisaraNo bhavati

na vyaJjanapratisaraNa iti |

ka: purasyArtha iti | anyopanyastasya
saMskRtalakSaNasUtrasya | tamarthamAha-avidyAndhA

hi bAlA iti | vistara:-saMskAraprabandhamAtmata
AtmIyatazcAdhimuktA: kRtarucayo'bhiSvajanta

ityartha: | saMskRtatvaM pratItyasamutpannatvamiti
paryAyAvetau | sametya sambhUya pratyayai: kRtam

saMskRtam, taM taM pratyayaM pratItya samutpannaM
pratItyasamutpannamiti | na tu kSaNasyeti | pravAhasyaiva

saMskRtatvaM dyotayitukAma idamAha-na tu kSaNasya
saMskRtatvam | na hi kSaNasyotpAdAdaya

utpAdavyavasthityanyathAtvalakSaNA dharmA: prajJAyante;
kSaNasya duravadhAratvAt | brUyAstvam-

aprajJAyamAnA apyete lakSaNaM bhavitumarhantIti ? ata
Aha-na cAprajJAyamAnA ete lakSaNaM

bhavitumarhantIti | prajJAyamAnameva hi lakSaNaM bhavati,
tadyathA-jalasya balAketi | ata evAtreti |

ata evAtra sUtre `prajJAyate' iti padagrahaNam; anyathA hi
`saMskRtasyotpAdo'pi vyayo'pi

sthityanyathAtvamapi' ityevAvakSyat |

saMskRtatve lakSaNAnIti | saMskRtamiti
lakSaNAnItyarthapratigrahArthaM puna: saMskRtagrahaNam
|

jalabalAkAvaditi | vaidharmyadRSTAnto'yam | yathA
balAkA jalAstitve lakSaNam, na punarjalasya

jalatve lakSaNam | maivaM vijJAyi | kim ? saMskRtasya
vastuno'stitve'mUni lakSaNAni | sAdhva-

sAdhutve vA kanyAlakSaNavaditi | yathA kanyAyA:
zubhAzubhAni lakSaNAni yathAkramaM sAdhvasAdhutve

lakSaNAnIti | yadi hyamUni tathA saMskRtasya
vastuno'stitve sAdhvasAdhutve lakSaNAnISyeran,

`trINImAni saMskRtalakSaNAni' ityucyeta, saMskRtasya
saMskRtalakSaNAnIti na kriyeta, kRtaM ca,

tena jJAyate-saMskRtatve lakSaNAnIti | kathaM
punaravidyamAnA jAtyAdaya: pravAhe vyavasthApyante,

prajJAyante vA ? na brUma:-jAtyAdayo na saMvidyanta iti,
yathA tu dravyarUpeNa vibhajyante tathA na

saMvidyanta iti brUma: |

@205

tatra pravAhasyAdirutpAda:, nivRttirvyaya:, sa eva
pravAho'nuvarttamAna: sthiti:,

tasyA: pUrvAparavizeSa: sthityanyathAtvam | evaM ca
kRtvoktam-"viditA eva nandasya

kulaputrasya vedanA utpadyante, viditA iva tiSThanti,
viditA iva astaM parikSayaM paryAdAnaM

gacchanti" iti | Aha cAtra-

"jAtirAdi: pravAhasya vyayazcheda: sthitistu sa: |

sthityanyathAtvaM tasyaiva pUrvAparaviziSTatA ||

"jAtirapUrvo bhAva: sthiti: prabandho vyayastaduccheda: |

sthityanyathAtvamiSTaM prabandhapUrvAparavizeSa || iti
||

"kSaNikasya hi dharmasya vinA sthityA vyayo bhavet |

na ca vyetyeva tenAsya vRthA tatparikalpanA ||"

tasmAt pravAha eva sthiti: | evaM ca
kRtvAyamapyabhidharmanirdeza upapanno bhavati-

"sthiti: katamA ? utpannAnAM saMskArANAmavinAza:" iti
| na hi kSaNasyotpannasyA-

vinAzo'stIti |

-------------------

yathA tarhi bhavatAM saMvidyante tathA kathyatAm ? ata
Aha-pravAhasyAdirutpAda iti

vistara: | nivRttirvyaya iti | pravAhasyoparati: = vyaya: | sa
eva pravAho'nuvarttamAna iti |

sadRzakSaNAnuvRtteranuvarttamAna: pravAha:
sthitirityucyate | tasyA: pUrvAparavizeSa iti |

pUrvasmAdaparasya kSaNasya vizeSa:, pUrvAparayo:
kSaNayorvA vizeSa: pUrvAparavizeSa: | evaJca

kRtvoktamiti | pravAharUpAnevotpAdAdIn
kRtvAnityopasthitasmRtitAmAyuSmata: sundaranandasyA-

rabhyoktam | pravAhagatA hi vedanAstasya viditA ivotpadyante
viditA iva tiSThante | viditA

ivAstaM parikSayaM paryAdAnaM gacchanti, na
kSaNagatA:; kSaNasya duravadhAratvAditi | viditasya ca

kSaNasyAvasthAnAsambhavAt |

etamevArthazlokadvayena saMgRhNannAha-jAtirAdi:
pravAhasyeti sarvam | sthitistu sa

iti | sa eva pravAha: sthiti: | tasyaiveti pravAhasya |

taduccheda iti | prabandhoccheda: |

kSaNikasya hi dharmasyetizloka: | kSaNiko hi dharma:,
sthitimantareNa vinazyedityartha: |

sthitirastIti manyase cet ? sa ca dharmo vyetyeva satyAmapi
sthitau, vinazyatyeva kSaNikatvAt |

vinAzahetvabhAvAt | tasmAd vRthA tatparikalpanA |
niSprayojanA sthitiparikalpanetyartha: |

dvitIyAdikSaNAvasthAnena hi sthitiparikalpanA na vRthA
bhavet | tasmAt pravAha eva sthiti:;

yasmAt kSaNikasya hi dharmasya sthitiparikalpanA vyartheti |

evaM ca kRtvAyamapI ti | pravAha eva sthitiriti
kRtvetyartha: | na hi kSaNasyotpannasyA-

vinAzo'stIti | atra kasyacidevamabhiprAyo
bhavet-sthitisadbhAvAdekaM kSaNamavinAzo

dharmasyotpannasya | yadi hi sthitirna syAt, so'pyeka: kSaNo
na syAditi ? na; hetupratyaya-

@206

yadapi ca jJAnaprasthAna uktam-"ekasmiMzcitte ka utpAda: ?
Aha-jAti: |

ko vyaya: ? maraNam | kiM sthityanyathAtvam ? jarA" ( ) iti
| tatrApi nikAyasabhAga-

cittaM yujyate |

pratikSaNaM cApi saMskRtasyaitAni lakSaNAni yujyante,
vinApi dravyAntarakalpanayA |

kathamiti ? pratikSaNamabhUtvAbhAva utpAda:,
bhUtvA'bhAvo vyaya:, pUrvasya pUrvasyottarottara-

kSaNAnubandha sthiti:, tasyAvisadRzatvaM
sthityanyathAtvamiti |

yadA tarhi sadRzA utpadyante, na te nirvizeSA bhavanti |
kathamidaM jJAyate ? kSiptA-

kSiptabalidurbalakSiptasya
vajrAdezcirAzutarapAtakAlabhedAt tanmahAbhUtAnAM
pariNAma-

vizeSasiddhe: | nAtibahuvizeSabhinnAstu saMskArA:
satyapyanyathAtve sadRzA eva dRzyante |

-------------------

pUrvakatvAt tadastitvasya; "asmin satIdaM bhavati" iti
vacanAt | sthitirupagRhNAtIti

cet ? syAnmataM hetupratyayebhya utpadyamAnaM dharmaM
sthitirupagRhNAtIti | yadi sthitirnopagRhNIyAt

kiM syAt ? AtmasattA dharmasya na bhavet | janikA tarhi
sthiti: prApnoti, na sthApikA |

santAnamavasthApayatIti cet ? hetupratyayeSu sthityAkhyA
prasajyate; hetupratyayAnAM santAnahetutvAt |

nikAyasabhAgacittaM yujyata iti | ekasmin
nikAyasabhAge'nekamapi cittameka-

mityucyate, ekanikAyasabhAgasambhUtatvAdityabhiprAya: |
taccittaM yujyata ekasmiMzcitta iti

vaktum, anyathA hi kathamekasyaiva cittakSaNasya jAtizca
maraNaM cAnyathAtvaM ca syAt |

uttarottarakSaNAnubandha: sthitiriti | pUrvasya
kSaNasyottara: kSaNa: pratinidhibhUta:;

sAdRzyAt | ata: sa pUrva: kSaNo'dyApyavatiSThata iveti
kRtvottara: kSaNa: sthitirucyate |

yadA tarhi sadRzA utpadyanta iti | yadA sadRzA
utpadyante, tadA visadRzatvaM nAsti |

visadRzatvaM ca sthityanyathAtvamuktam | ata:
sadRzotpattau sthityanyathAtvaM nAstItyavyApilakSaNaM

syAdityabhiprAya: | kSiptAkSiptabalidurbalakSiptasyeti |
vistara:-kSiptaM ca tadakSiptaM ca kSiptAkSiptam,

balirdurbalAbhyAM kSiptaM balidurbalakSiptam |
kSiptAkSiptaM ca tad balidurbalakSiptaM ca
kSiptAkSiptabali-

durbalakSiptam | kiM tat ? vajrAdi | AdigrahaNena
lohapASANAdergrahaNam |

apare punarevaM vigrahaM kurvanti-kSiptazcAkSiptazca
kSiptAkSiptau, balidurbalAbhyAM kSiptau

balidurbalakSiptau | kSiptasyaivAyaM dvidhAbheda: |
kSiptAkSiptau ca balidurbalakSiptau ca kSiptAkSipta-

balidurbalakSiptam | vajramAdirasya vajrAdi: | asmin vigrahe
vajrAdi vizeSaNam, kSiptAkSipta-

balidurbalakSiptaM vizeSyam |

tasya vajrAderevaMvidhasya yathAsambhavaM
cirAzutarapAta:; kSiptasya ciraM pAta:, akSiptasya

ciratara: pAta:; durbalakSiptasyAzupAta:,
balikSiptasyAzutara: pAta:, tasya kAla:, kAlasya

bheda:, cirAzutarapAtakAlabhedAt | tadbhUtAnAM
vajrAdimahAbhUtAnAm | pariNAmavizeSa: kSipta-

syAnyathApariNAmo yena ciraM pAta: | evaM yAvad
balikSiptasyAnyathApariNAmo yenAzutara: pAta:,

tasya pariNAmavizeSasya siddhi:, tasyA:
pariNAmavizeSasiddhe: | na te nirvizeSA bhavantItyadhi-

kRtam |

@207

antimasya tarhi zabdArci: kSaNasya parinirvANakAle ca
SaDAyatanasyottara-

kSaNAbhAvAt sthityanyathAtvaM nAstItyavyApinI
lakSaNavyavasthA prApnoti ? na vai saMskRtasya

sthitirevocyate lakSaNam, api tu sthityanyathAtvam | ato
yasyAsti sthitistasyA-

vazyamanyathAtvaM bhavatIti nAsti lakSaNavyavasthAbheda:
|

samAsatastvatra sUtre saMskRtasyedaM lakSaNamiti
dyotitaM bhagavatA-"saMskRtaM

nAma yadabhUtvA bhavati, bhUtvA ca punarna bhavati,
yazcAsya sthitisaMjJaka: prabandha: so'nyathA

cAnyathA ca bhavati" ( ) iti | kimatra
dravyAntarairjAtyAdibhi: !

kathamidAnIM sa eva dharmo lakSyastasyaiva ca lakSaNaM
yokSyate ? kathaM tAvanmahA-

puruSalakSaNAni mahApuruSAnnAnyAni,
sAsnAlAGgUlakakudazaphaviSANAdIni ca gotva-

lakSaNAni gornAnyAni ? kAThinyAdIni ca
pRthivIdhAtvAdInAM lakSaNAni tebhyo nAnyAni,

yathA cordhvagamanena dUrAd dhUmasya dhUmatvaM lakSyate,
na ca tat tasmAdanyat, sa evAtra

nyAya: syAt !

---------------------

antimasya tarhIti | zabdasyArciSazca, dIpAderyo'nya:
kSaNa: santAnoparatikAle,

nirupadhizeSanirvANakAle vA arhata: | tasya
SaDAyatanasyottarakSaNAbhAvAt sthitirnAsti |

sthiterabhAvAt sthityanyathAtvaM nAstItyavyApinI
lakSaNavyavasthA prApnoti, yeyamuktA

tasyAvisadRzatvaM sthityanyathAtvamiti | yasyAsti
sthitistasyAvazyamanyathAtvaM bhavati | yasya

nAsti sthitistasya nAsti sthityanyathAtvamityuktaM bhavati |
sambhavaM hi pratyevamuktaM sUtre-

`trINImAni saMskRtalakSaNAni' iti |
tasmAdantyazabdArci: kSaNaprabhRtInAmutpAdavyayAveva
dve

lakSaNe-ityabhipreyete, tadanyeSAM tu
sthityanyathAtvamapIti | apara Aha-antyAnAmapi

zabdArci:kSaNaprabhRtInAM sthitirasti yat
svAvasthAnam, tasyAzcAnyathAtvaM
pUrvakSaNApekSamiti,

teSAmapi trINi saMskRtalakSaNAni vyavasthApyanta iti |

kathamidAnIM sa eva dharmo lakSya: tasyaiva ca lakSaNamiti
| lakSyalakSaNayorjala-

balAkAvadanyatvaM pazyantazcodayanti | tadvyabhicArayanta:
sautrAntikA Ahu:-kathaM tAvanmahA-

puruSalakSaNAnItyAdi | mahApuruSalakSaNAni
mahApuruSasaMgRhItatvAnnAto'nyAni | brUyAt-na

mahApuruSalakSaNamAtraM mahApuruSa:, dharmamAtraM
tvabhUtvA bhavati bhUtvA ca na bhavatItyadRSTAnta eSa:
?

atra brUma:-samamevaitat | yathA hi mahApuruSalakSaNAni
mahApuruSAkhyAni mahApuruSa-

lakSaNAkhyAni ca bhavanti, evaM saMskRto dharma:
saMskRtazcocyate saMskRtalakSaNaM ca | utpAdAdi-

lakSaNena hyavasthAvizeSeNa sa dharmo lakSyate | yadA ca
pravAhalakSaNavyavasthA kriyate, tadA

samudAyibhi: samudAyo lakSyate, yathA-mahApuruSasaMjJa:
samudAyo mahApuruSalakSaNai: samudAyi-

bhiriti | etena sAsnAdIni lakSaNAni vyAkhyAtAni |
kAThinyAdIni ceti vistara: |

ubhayasiddho'yaM dRSTAnta:; pravacanasiddhatvAt |
kaThinalakSaNo hi pRthivIdhAturucyate, na ca

pRthivIdhAtoranyat kAThinyam | evaM sarvatra yojyam | sa
eva hi pRthivIdhAtu: kaThino lakSyamANa:

@208

na ca saMskRtAnAM rUpAdInAM tAvat saMskRtatvaM
lakSyate, gRhNatApi svabhAvam,

yAvat prAgabhAvo na jJAyate pazcAcca santatezca
vizeSa: | tasmAnna tenaiva tallakSitaM bhavati |

na ca tebhyo dravyAntarANyeva jAtyAdIni vidyante |

athApi nAma dravyAntarANyeva jAtyAdIni bhaveyu: ?
kimayuktaM syAt ? eko

dharma: ekasminneva kAle jAta: sthito jIrNo naSTa:
syAdeSAM sahabhUtatvAt ? na;

kAritrakAlabhedAt | anAgatA hi jAti: kAritraM karoti |
yasmAnna jAtaM janyate | janite

tu dharme varttamAnA: kSityAdaya: kAritraM kurvantIti na
yadA jAyate tadA tiSThati, vinazyati

vA |

idaM tAvadiha sampradhAryaM bhavet-kimanAgataM
dravyato'sti nAstIti pazcAjjanayati

vA na veti sidhyet | satyapi tu tasmin jAti: kAritraM
kurvatI kathamanAgatA

sidhyatItyanAgatalakSaNaM vaktavyam | uparatakAritrA
cotpannA kathaM varttamAnA sidhyatIti

vartamAnalakSaNaM vaktavyam |

-------------------

kaThinalakSaNa ucyate | etadeva
saMskRtamabhUtvAbhavadbhUtvAcAbhavallakSyamANaM
saMskRtalakSaNamucyate,

lakSyata iti lakSaNamiti kRtvA | na ca tat tasmAdanyat |
yathA cordhvagamaneneti | vistara:-

kSaNikavAdino vaibhASikasya dhUmasyordhvagamanaM
nAnyadasti | sa evordhvadezAntareSu nirantara-

mutpadyamAnaM UrdhvagamanAvasthAM labhate |
tadUrdhvagamanaM tato bhinnamiva lakSyate, na ca
dhUmasyordhva-

gamanatvamanyadiSyate | na ca tat tasmAdanyat | na ca
tadUrdhvagamanaM tasmAd dhUmAdanyat | sa

evAtra nyAya iti | evamutpAdo vinAzo'nyathAtvaM ca tato
bhinnamiva lakSyate, na ca saMskRtasya

saMskRtamanyad bhavatIti |

na ca saMskRtAnAM rUpAdInAM tAvat saMskRtatvaM
lakSyate gRhNatApi svabhAvam | gRhNatApi

rUpAdInAM svabhAvam | yAvat prAgabhAvo na jJAyate |
yAvat teSAM rUpAdInAM prAgutpattyabhAvo na

jJAyate | pazcAcca | kim ? abhAva:, prAgabhAvazca
pradhvaMsAbhAvazca yAvanna jJAyate | santatezca

vizeSa: | yAvanna jJAyata iti varttate | tasmAnna tenaiva
tallakSitaM bhavati | na tenaiva saMskRtatvena

saMskRtatvaM lakSyate | kiM tarhi ?  prAgabhAvAdibhistat
saMskRtatvaM lakSyate | yadi hi rUpAdInAM

svabhAvam gRhNan saMskRtamiti gRhNIyAt, prAgabhAvaM
na santatezca vizeSamajJAtvA tenaiva tallakSitaM

syAt | na tvevaM jAnIta iti | na tenaiva tallakSitaM
bhavati | na ca tebhyo'pi rUpAdibhyo

dravyAntarANyeva jAtyAdIni vidyante | `jAtirAdi:
pravAhasya' iti vistareNa vacanAt |

eSAM sahabhUtatvAt | jAtyAdInAM
samAnakAlotpAdatvAt | na; kAritrakAlabhedAditi |

naitadevam; kasmAt ? kAritrakAlabhedAt,
puruSakArakAlabhedAdityartha: | tat pratipAdayannAha-

anAgatA hi jAti: kAritraM karotIti vistara: |

kimanAgataM dravyato'sti nAstIti | anAgatameva tAvad
dravyato nAstIti pratipAda-

yiSyate | kuto'nAgatA jAti: kAritraM karotItyabhiprAya:
| satyapi tu tasminniti | satyapi tu

dravyato'nAgate jAtiranAgatAvasthAyAM kAritraM kurvatI
kathamanAgatA sidhyati | aprAptakAritraM

@209

sthityAdayo'pi ca yugapat kAritre varttamAnA ekakSaNa eva
dharmasya

sthitajIrNavinaSTatAM prasaJjeyu: | yadaiva hyenaM
sthiti: sthApayati tadaiva jarA jarayati

anityatA vinAzayatIti | kimayaM tatra kAle tiSThatu,
AhosvijjIryatu vinazyatu vA !

yo'pi hi brUyAt-sthityAdInAmapi kAritraM krameNeti ?
tasya kSaNikatvaM

bAdhyate |

athApyevaM brUyAt-eSa eva hi na: kSaNo yAvataitat
sarvaM samApyata iti ?

evamapi tAbhyAM sahotpannA sthitistAvat sthApayati, na tu
jarA jarayati, anityatA vA

vinAzayatIti | kuta etat ? sthiterbalIyastvAt | puna:
kenAbalIyastvam ? yadenAM saha

dharmeNAnityatA nihanti |  kRtakRtyA puna: kartuM
notsahate jAtivat | sthAturyuktamanutsoDhum | na hi zakyaM

jAtyAdijanyaM varttamAnatAmAnItaM punarAnetum |
zakyaM tu khalu sthityA sthApyamatyantaM

sthApayitum | ato na yuktaM yannotsahate |

ko vA'tra pratibandha: ? te eva jarA'nityate | yadi hi te
balIyasyau syAtAm,

-------------------

hyanAgatamiti siddhAnta:, sa virudhyeta, tasmAd tad vaktavyam
| kathaM varttamAnA sidhyatIti |

uparatakAritro'tIta iSyate, jAtizcAnAgataiva |
uparatakAritre hi vartamAnAvasthAyAmevAtItA

prApnotIti na varttamAnA bhavediti varttamAnalakSaNaM
vaktavyamiti | aparisamAptakAritro varttamAna

iti cet ? atIto varttamAna: syAt, atItasyApi hi
phaladAnakAritramiSyate |

yadaiva hyenaM sthitiriti |
vistara:-sthitijarAvinAzavRttayo hyanyonyavipratiSiddhA: |

na hi sa eva dharmastiSThati ca jIryati ca vinazyati ceti
yukto vyavasthApayitum |

tasya kSaNikatvaM bAdhyata iti | prathamaM sthiti:
sthApayati, tato jarA jarayati,

tato'nityatA vinAzayati | kSaNatrayA-vasthAnAt
kSaNikatvaM bAdhyata iti |

eSa eva hi na: kSaNa iti | kAryaparisamAptilakSaNa:, na
tUtpattyanantaravinAzalakSaNa

ithyartha: | evamapIti vistara: | sahotpannAnAM krameNa
kAritraM na yujyate | kuta etat ? sthitistAvat

sthApayati, na tu tasmin kAle jarA jarayati, nApyanityatA
vinAzayatIti | puna:

kenAbalIyastvam | pazcAt kenAbalIyastvam | yadenAM
yasmAdenAM sthitiM saha dharmeNa yasyAsau

sthiti: | tena dharmeNa sahAnityatA nihanti |

kRtakRtyA puna: kartuM notsahate jAtivaditi | yathA jAti:
kRtakRtyA janyaM janayitvA

parikSINazaktirna punarjanayati, tathA sthitirapi tadvadeva
na puna: sthApayatIti | na zakyamiti

vistara: | na varttamAnatAmAnItaM janyaM punarAnetuM
zakyate; anavasthAprasaGgAt | zakyaM tu khalu

sthityA sthApyamatyantaM sthApayitum;
sthitervinAzapratibandhalakSaNatvAt |

te eva jarAnityate iti | te eva jarAnityate pratibandha:, yena
sthiti: sthApyamatyantaM

sthApayituM na zaknoti | jarA hi sthitiM durbalIkaroti,
durbalAmanityatA nihantIti |

@210

pUrvameva syAtAm | nivRttakAritrAyAM khalvapi sthitau te
api na tiSThata:, sa cApi dharma

iti, kathaM kutra vA kAritraM karttumutsahiSyete, kiM vA
punastAbhyAM karttavyam |

sthitiparigrahAddhi sa dharma utpannamAtro na vyanazyat | sa
tu tayA'pyupekSyamANo

niyataM na sthAsyati-ayamevAsya vinAza: |

syAcca tAvadekasya dharmasyotpannasyAvinAza: sthiti:,
vinAzo'nityatA | jarA

tu khalu sarvathAtvena tathA; pUrvAparavizeSAt,
vipariNAmAcca | atastadanyathAtve'nya

eva | uktaM hi-

"tathAtvena jarA'siddhiranyathAtve'nya eva sa: |

tasmAnnaikasya bhAvasya jarA nAmopapadyate" || ( )

yo'pyAha nikAyAntarIya:-"vinAzakAraNaM prApyAnityatA
vinAzayati"

iti ? tasya `harItakIM prApya devatA virecayati'
ityApannaM bhavati, kiM punastAM kalpayitvA !

tata evAstu vinAzakAraNAd vinAza:, cittacaittAnAM ca
kSaNikatvAbhyupagamAt tadanityatAyA

vinAzakAraNApekSatvAt sthityanityate
kAritramabhinnakAlaM kuryAtAmityekasyaikatra kAle

sthitivinaSTatA samprasajyate | tasmAt pravAhaM
pratyetAni saMskRtalakSaNAnyuktAnIti, evametat

sUtraM sunItaM bhavati |

---------------------

AcArya Aha-yadIti sarvam | yadi hi te jarAnityate
balIyasyau syAtAM pUrvameva

syAtAM sthitikAritrakAle | yata: sA sthitirna labhate
kAritraM karttum | nivRttakAritrAyAmiti |

vistara:-yadA nivRttikAritrA sthiti:, tadA te api
jarAnityate na tiSThata:, sa cApi dharma: |

sthitikAritrAddhi teSAM sthiti: kalpyate | tasmAtte api na
tiSThata: | kathamatiSThantyau jarAnityate

kutra vA dharmiNyatiSThati kAritraM kartum utsahiSyete |
kiM vA punastAbhyAM jarAnityatAbhyAM  karttavyam |

sthitisAmarthyAddhi sa dharma utpannamAtro na vinaSTo'bhUt
| sa tayA uparatakAritrayA

sthityA pyupekSyamANo'sthApyamAno dhruvaM na
sthAsyatIti ayamevAsya vinAzoyadidamanavasthAnam |

kiM punarjarAnityatAbhyAM kAryamityabhiprAya: | na ca
tasmAdeva tasyAnyaprakAratA yujyata iti ?

yadi sa eva nAsAvanyathA, athAnyathA na sa eva |
yayorhyanyathAtvaM tayoranyatvaM dRSTam, tadyathA-

devadattayajJadattayo: |

yo'pyAha nikAyAntarIya iti | AryasammatIya: | sa
ghaTAdermudgarAdikRto vinAza iti

manyate | kAlAntarAvasthAyi hi tasya rUpam |
cittacaittAnAM ca kSaNikatvam | ata ucyate

cittacaittAnAM ca kSaNikatvAbhyupagamAt
tadanityatAyAzcittacaittAnityatAyA
vinAzakAraNAnapekSatvAt

svayaM vinazvaratvAt sthityanityate kAritraM yugapat
kuryAtAm | atha ekasya cittasya caittasya

vA yugapat sthitivinaSTatA anyonyaviruddhApi samprasajyate
| evametat sUtraM sunItamiti |

yadetat-"trINImAni, bhikSava:, saMskRtalakSaNAni" iti
|

@211

api ca-yadyanAgatA jAtirjanyasya janikA, kimarthaM
sarvamanAgataM yuga-

pannotpadyate ? yasmAt

janyasya janikA jAtirna hetupratyayairvinA ||46||

na hi vinA hetupratyayasAmagryA jAtirjanikA bhavati |

hetupratyayAnAmeva tarhi sAmarthyaM pazyAma:; sati
sAmagrye bhAvAd, asati

cAbhAvAt | na jAteriti hetupratyayA eva janakA: santa: |

kiM ca bho: sarvaM vidyamAnamupalabhyate, sUkSmA api hi
dharmaprakRtaya: saMvidyante |

jAtamityeva tu na syAd, asatyAM jAtau SaSThIvacanaM
ca-rUpasyotpAda: iti, yathA-

rUpasya rUpamiti | evaM yAvadanityatA yathAyogaM
vaktavyA |

tena tarhyanAtmatvamapyeSTavyamanAtmabuddhisiddhyartham |
saGkhyAparimANapRthaktvasaMyoga-

-------------------

sati sAmagrye bhAvAt, asati cAbhAvAt iti | sati
hetupratyayAnAM sAmagrye bhAvAt

janyasya, asati cAbhAvAt | na jAte: | kim ? `sAmarthyam
pazyAma:' ityadhikRtam | na hi

hetupratyayasAmagrye'pi tajjanyaM kadAcid bhavati, kadAcinna
bhavati |

atra bhadantAnantavarmA''ha-yathA cakSurna
vinAlokAdibhizcakSurvijJAnaM janayati, na

cAtastadutpattau na kAraNam, evaM jAtirna vinA
hetupratyayairdharma janayati; na cAtastadutpattau na

kAraNamiti ?

atrocyate-asamAnametat | cakSurhi dRSTasAmarthyaM
satsvAlokAdiSvandhAnandhayozcakSu-

rvijJAnasyAnutpattyutpattidarzanAt, na tvevaM jAtiriti |

sUkSmA api hi dharmaprakRtaya iti | tadyathA
sparzAdInAM caitasikAnAM prakRtaya: svabhAvA:

du:parichedyatvAt sUkSmA: | astyetadevam; adRzyamAno'pi
kazciddharma: kAritreNa nirdhAryate, na

tvevaM jAti: nirdhAryate | sparzasya hi kAritraM
bhagavataiva nirdhAritam-`ya: kazcid vedanAskandha:

saMjJAskandha: saMskAraskandha: sarva: sa sparzaM
pratItya' iti vistara: |

jAtamityeva tu na syAdasatyAM jAtAviti |
svalakSaNApekSA rUpe rUpabuddhi: | na tu

jAtamiti svalakSaNApekSA jAtabuddhi:; vedanAdisvapi
bhAvAt | tasmAdarthAntarabhUtajAtidravyApekSeyaM

jAtabuddhiriti nirdhAryate | SaSThIvacanaM ca na
syAdrUpasyotpAda iti | vaiyadhikaraNye hi SaSThI
nirdeza:

na samAnAdhikaraNye, tenAha-yathA rUpasya rUpamiti |
vaidharmyadRSTAnta eSa: | yathA rUpaM

rUpAdanyaditi kRtvA SaSThInirdezo na bhavati-rUpasya
rUpamiti, tathA rUpasyotpAda iti na

syAt | tasmAjjAtinimitto'yaM SaSThInirdeza iti gamyate
| evaM yAvadanityatA yathAyogaM vaktavyeti |

sthitameva tu na syAdasatyAM sthitau | SaSThIvacanaM
ca-rUpasya sthitiriti, yathA-rUpasya

rUpam iti | jIrNamityeva tu na syAt rUpasya jarAyAm |
SaSThIvacanaM ca-rUpasya jareti, yathA

rUpasya rUpamiti | tathA vinaSTamityeva tu na
syAdasatyAmanityatAyAm | SaSThIvacanaM ca-rUpasya

vinAza iti, yathA rUpasya rUpamiti |

@212

vibhAgaparatvAparatvasattAdayo'pi tIrthakaraparikalpitA
abhyupagantavyA ekadvimahadaNu-

pRthaksaMyuktavibhaktaparAparasadAdibuddhisiddhyartham |
SaSThIvidhAnArthaM ca-rUpasya saMyoga

iti | eSA ca SaSThI kathaM kalpyate-rUpasya svabhAva
iti ! tasmAt prajJaptimAtramevaitada-

bhUtvAbhAvajJApanArthaM kriyate jAtamiti |

sa cAbhUtvAbhAvalakSaNa utpAdo bahuvikalpa: | tasya
vizeSaNArthaM rUpasyotpAda

iti SaSThIM kurvanti-yathA rUpasaMjJaka evotpAda:
pratIyeta, mA'nya: pratyAyIti | tadyathA-

candanasya gandhAdaya:, zilAputrakasya zarIramiti |

evaM sthityAdayo'pi yathAyogaM veditavyA: |

yadi jAtyA vinA jAyate,
kasmAdasaMskRtamapyAkAzAdikaM na jAyate ?

-------------------

tena tarhIti vistara: | yadi
jAtamityevamAdibuddhisiddhyarthaM SaSThIvidhAnArthaM
ca jAtyAdaya:

kalpyante, anAtmatvamapyeSTavyam, na hi
nirnimittAnAtmabuddhirbhavitumarhati | athAnAtmatvaM

prajJaptisadiSyate, tannimittA nAtmabuddhi: ? jAtyAdyapi
prajJaptisadeSTavyam, tannimittA ca jAtyAdi-

buddhiriti | sAdhanaM cAtra "prajJaptisajjAtyAdi,
dravyasadapekSya gRhyamANatvAdanAtmatvavat" iti |

sattAdayo'pIti | Adizabdena dravyatvarUpaghaTatvAdi
gRhyate | ekaM rUpaM dve rUpe mahadaNu pRthak

saMyuktaM vibhaktaM paramaparaM sad rUpamiti | tathA
dravyametad, rUpamidam, ghaTo'yamityevamAdi-

buddhisiddhyarthaM saMkhyAdayo'pi vaizeSikaparikalpitA
abhyupagantavyA: | SaSThIvidhAnArthaM ca rUpasya

saMyoga iti | saMyogagrahaNamudAharaNamAtram | rUpasya
vibhAga:, paratvAparatvamityevamAdyapi yojyam |

eSA ca SaSThI kathaM kalpyate-rUpasya svabhAva iti | na
hi vaibhASikANAM rUpAdanyo rUpasya

svabhAva iSTa: | jAtamiti | jAtameva na
vinaSTamityabhUtvAbhAvajJApanArthaM kriyate prajJapti:
|

bahuvikalpa iti | bahubhedo rUpavedanAdibhedAt | tasya
vizeSaNArthaM rUpasyotpAda iti |

na vedanAdInAmutpAda iti vizeSaNAthaM SaSThI
kurvanti | mA anya: pratyAyi rUpasaMjJaka evotpAdo

na vedanAdisaMjJaka iti | dRSTAntaM
kathayanti-candanasya gandhAdaya:, zilAputrakasya
zarIramiti |

anarthAntarabhAve'pi SaSThInirdeza: kriyate |
gandhAdisamUhamAtraM hi candanamiti bauddhasiddhAnta: |

vaizeSikasiddhAntApekSayA tvasiddhazcandana ityaparo
dRSTAnta: upanyasyate-zilAputrakasya

zarIramiti | zilAputrakazarIrayorvaizeSikANAmapi
siddhAnte nArthAntarabhAva: | bhavati ca

SaSThInirdeza: | arthAntaraparikalpakRto hi tathA
nirdeza: |

evaM sthityAdayo'pi yathAyogaM veditavyA iti | tasmAt
prajJaptimAtramevedaM pravAhAvasthAna-

jJApanArthaM kriyate-sthitamiti | sa ca
pravAhAvasthAnalakSaNA sthitirbahuvikalpA | tasyA

vizeSaNArthaM rUpasya sthitiriti SaSThI kurvanti,
yathA rUpasaMjJakaiva sthiti: pratIyeta, mAnyA

pratyAyIti | tathA prajJaptimAtramevaitat
pUrvAparavizeSajJApanArthaM kriyate-jIrNamiti | sA ca

pUrvAparavizeSalakSaNA jarA bahuvikalpA | tasyA
vizeSaNArthaM jareti SaSThI kurvanti, yathA

rUpasaMjJakaiva jarA pratIyeta, mAnyA pratyAyIti |
tathA prajJaptimAtramevaitat pravAhanivRttijJApanArthaM

kriyate-vinaSTamiti | sa ca pravAhanivRttilakSaNo vinAzo
bahuvikalpa: | tasya vizeSaNArthaM

@213

jAyata ityabhUtvA bhavati | asaMskRtaM ca nityamastIti na
jAyate | yathA ca

dharmatayA na sarvaM jAtimadiSyate, tathA na sarvaM
jAyata ityeSTavyam | yathA ca tulye

jAtimattve tadanye pratyayAstadanyasyotpAdane na samarthA
bhavanti, evamevAsaMskRtasyotpAdane

sarve'pyasamarthA: syu: |

siddhA eva tu dravyabhAvena jAtyAdaya iti vaibhASikA: |
na hi dUSakA:

santItyAgamA apAsyante, na hi mRgA: santIti yavA
nopyante, na hi makSikA: patantIti

modakA na bhakSyante ! tasmAddoSeSu pratividhAtavyam,
siddhAntazcAnusartavya: ||46||

uktAni lakSaNAni ||

nAmakAyAdaya: katame ?

nAmakAyAdaya: saMjJAvAkyAkSarasamuktaya: |

---------------------

rUpasya vinAza iti SaSThIM kurvanti, yathA
rUpasaMjJaka eva vinAza: pratIyeta, mAnya: pratyAyIti |

sarvatra ca dRSTAntadvayaM vaktavyam | tadyathA candanasya
gandhAdaya:, zilAputrakasya zarIramiti |

yathA ca dharmatayeti | dharmatA dharmaprakRti:,
dharmasvabhAva:, dharmazailItyartha: | dharmatA

dharmaprakRtiriti kuta etat ? cakSu: samRddhe zUnyaM
nityena dhruveNa zAzvatenAvipariNAma-

dharmeNAtmanAtmIyena ca | tat kasya heto: ?
prakRtirasyaiSeti | yathA ca na sarvaM jAtimadiSyate

AkAzAdi, tathA dharmatayA na sarvaM jAyata ityeSTavyam
| na hyatra kiJcit kAraNamasti yat

saMskRtameva jAtimad bhavati, nAsaMskRtamityanyatra
dharmatAyA: | evamasatyAmapi jAtau saMskRta-

mevotpadyate, nAsaMskRtamiti | yathA ca tulyajAtimatAM
keSAJcid rUpavedanAdInAm | tadanye

pratyayA:, tebhya: rUpotpattipratyayebhyo'nye
vedanAdyutpattipratyayAstadanye, te tadanye pratyayAsta-

danyasyotpAdane na samarthA bhavanti | tebhyo
vedanAdibhyo'nyat tadanyat, kiM tat ? rUpam, tasya

tadanyasya te vedanAdipratyayA utpAdane yathA na samarthA
bhavanti; evama saMskRtasyAkAzAderutpAdane

sarve'pi rUpavedanAdipratyayA na samarthA: syuriti |
pUrvaM svabhAvaniyamenoktam, idAnIM zakti-

niyameneti |

na hi dUSakA: santi iti | vistara:-yathA na mRgA: santIti
yavA nopyante | upyanta

evetyartha: | dvau pratiSedhau prakRtamarthaM
gamayata:-yathA na makSikA: patantIti modakA na bhakSyante
|

kiM tarhi ? bhakSyanta eva | tathA na dUSakA:
santItyAgamo'bhidharmazAstrANyapAsyante | tasmAddoSeSu

pratividhAtavyam, doSeSu vyavasthApiteSu parihAra:
kartavya: | siddhAntazcAnusartavya: | na parityAjya

ityabhiprAya: ||46||

"nAmakAyAdaya: saMjJAvAkyAkSarasamuktaya:" iti |
saMjJAsamuktayo nAmakAyA:, vAkya-

samuktaya: padakAyA:, akSarasamuktayo vyaJjanakAyA: |

saMjJAkaraNamiti lokabhASeyam | saMjJAkaraNam,
nAmadheyamiti paryAya: | tathA hi loke

vaktAro bhavanti-`devadatta:' iti asya saMjJAkaraNamiti |
saMjJAyA: karaNaM saMjJAkaraNam, yena

saMjJA caitasiko dharma: kriyate janyate | saMjJaiva
karaNaM saMjJAkaraNam | saMjJAgrahaNaM cAnyakaraNa-

@214

AdigrahaNena padavyaJjanakAyagrahaNam |

tatra saMjJAkaraNaM nAma, tadyathA-rUpam, zabda
ityevamAdi: !

vAkyaM padam, yAvatA'rthaparisamApti:, tadyathA-"anityA
bata saMskArA:"

ityevamAdi, yena kriyAguNakAlasambandhavizeSA gamyante |

vyaJjanam = akSaram, tadyathA-a, A ityevamAdi |

nanu cAkSarANyapi lipyavayavAnAM nAmAni ? na vai
lipyavayavAnAM pratyAyanArtha-

makSarANi praNItAni, akSarANAmeva tu
pratyAyanArthaM lipyavayavA: praNItA: | kathamazrUya-

mANAni lekhyena pratIyeranniti nAkSarANyeSAM nAmAni
|

eSAM ca saMjJAdInAM samuktayo nAmAdikAyA: | "uca
samavAye" (mA^ dhA^

-------------------

nivRtyartham, karaNagrahaNaM caitasikavizeSaNArtham |
yadi hi saMjJA nAmetyucyeta, caitasiko'pi

sambhAvyeta | tata: puna: saMjJAkaraNaM nAma rUpaM
zabdo raso gandho vetyevamAdi |

vAkyaM padamiti | padyate gamyate'neneti | padaM tu
suptiDantaM padaM gRhyate | tenAhu:-

yAvatArthaparisamAptistadyathA "anityA bata saMskArA:"
ityevamAdIti | Adizabdena

"utpAdavyayadharmiNa:, utpadya hi nirudhyante, teSAM
vyupazama: sukham" ityevamAdi |

asyA gAthAyA evamarthaM vyAcakSate-`anityA bata
saMskArA:' iti pratijJA, `utpAdavya-

yadharmiNa:' iti hetu:,
yasmAdutpAdavyayadharmavantastasmAdanityA iti paricchidyante
| `utpadya

hi nirudhyante' iti dRSTAnta: | ya utpadyante nirudhyante ca
te'nityA: | tadyathA ghaTAdaya:, yathA

ca saMskArA iti |

apare punarvyAcakSate-asiddhahetusAdhanArthametaditi |
kathametad gamyate-utpAdavyaya-

dharmiNasta iti ? yasmAdete utpadyanirudhyamAnA dRSTA
iti |

aparevarNayanti-anityA bata saMskArA utpAdavyayadharmiNa
iti paryAyadvayametaducyate |

kasmAd ? ityAha-yasmAdutpadya nirudhyanta iti hetuvacanam |
teSAM vyupazama: sukham | ye

hyanityAste du:khA:, atasteSAM vyupazama: sukhamiti
vineyajanaM niyojayati |

yena kriyAguNakAlasambandhavizeSA gamyante |
sAvyayakArakavizeSaNaM vAkyamiti

vAkyavido vadanti | tadyathA-pacati paThati gacchatIti,
kRSNo gauro rakta: iti, pacati

pakSyatyapAkSIditi kriyAguNakAlAnAM sambandhavizeSA
gamyante tat padam | tathA hi sAmAnye

padAnAM yadvizeSe'vasthAnaM sa vAkyArtha ityAhu: |
tadeva svalakSaNAbhidyotakaM nAma kriyAdi-

sambandhavizeSAbhidyotakaM padamityuktaM bhavati |

vyaJjanamakSaramiti | varNa ityartha: | na tu hal eva;
acAmapi vyaJjanakatveneSTatvAt |

nanu cAkSarANyapi lipyavayavAnAM nAmAnIti | lipayo
manuSyAdibhi: pattrAdiSu ye

likhitA:, teSAmakSarANi nAmAni | rUpanAmagrahaNe
rUpapratItivad vyaJjanagrahaNe lipipratIti: |

ato vyaJjanamapi lipyavayavAnAM nAma bhavatIti
lakSaNasAGkaryam | tatazca yadabhipretam-nAmno

vyatiriktamanyadeva vyaJjanamakSaramiti, tannopapadyate | na
vai lipyavayavAnAmiti | vistara:-

@215

4.114) paThanti, tasya `samukti:' ityetad rUpaM bhavati |
yo'rtha: samavAya iti,

so'rtha: samuktiriti |

tatra nAmakAyastadyathA-
rUpazabdagandharasaspraSTavyAnItyevamAdi |

padakAyastadyathA-"sarve saMskArA anityA:", "sarve dharmA
anAtmAna:",

"zAntaM nirvANam", ityevamAdi |

vJjanakAyastadyathA-ka, kha, ga, gha, GetyevamAdi |

nanu ca te vAksvabhAvatvAcchabdAtmakA iti rUpasvabhAvA
bhavanti, kasmAccitta-

viprayuktA ityucyante ? naite vAksvabhAvA: | ghoSo hi vAk,
na ca ghoSamAtreNArthA:

pratIyante | kiM tarhi ? vAGnAmni pravarttate, nAma
arthaM dyotayati |

na vai ghoSamAtraM vAk, yena tu ghoSeNArtha: pratIyate
sa ghoSo vAk |

kena punarghoSeNArtha: pratIyate ? yo'rtheSu
kRtAvadhirvaktRbhi:, tadyathA-gaurityeSa

zabdo navasvartheSu kRtAvadhi:-

"vAgdigbhUrazmivajreSu pazvakSisvargavAriSu |

navasvartheSu medhAvI gozabdamupadhArayet" || ( ) iti |

yo'pi hi manyate-nAmArthaM dyotayatIti ?
tenApyetadavazyamabhyupagantavyaM yadi

pratItapadArthakaM bhavatIti | taccaitacchabdamAtrAd
pratItapadArthakAt sidhyatIti kimarthAntaraM

nAma kalpayitvA !

-------------------

viparItametaditi vyAcaSTe | yattu vyaJjanagrahaNe
lipipratItiriti, tat pratyAyyapratyAyakabhAvena

saMketitatvAt, na tu tannAmabhAvAt |

samuktiriti | `uca samavAye' (mA^ dhA^ 4.114) ityetasya
dhAto: ktini `samukti:'

ityetad rUpaM bhavati |

yo'rtha: samavAya iti so'rtha: samuktiriti | samavAya
ityartha: |

nanu ca te iti | sautrAntikavacanam | naite vAksvabhAvA iti
vistareNa vaibhASikavacanam |

na ca ghoSamAtreNeti, nAnakSarAtmakena
ghoSeNArtho'vagamyate, kiM tarhi ? vAGnAmni pravarttate,

tannAmAtmarUpatAmiva vAca ApAdayadarthatvaM dyotayati |
tAM vAcamupAdAya padArthaM dyotayati,

pratyAyayatItyartha: |

sautrAntika Aha-na vai ghoSamAtraM vAgiti | vistara:-na
vayaM ghoSamANaM vAgiti

varNayAma:, kazcideva tu ghoSo varNAtmaka: | saiva
vAgyo'rtheSu kRtAvadhi: | kRtamaryAda: | etena

saGketApekSa: zabdo'rthaM pratyAyayati, na ya:
kazcicchabda iti darzayati, kRtasaGketa: zabdo'rthaM

pratyAyayatIti |

taccaitacchabdamAtrAt pratItapadArthakAt sidhyatIti |
taccaitadarthadyotanaM nAmarahitAcchabdA-

jjAtyAdyabhidheyapadArthakAt sidhyatItyayamasyArtha iti |

@216

idaM cApi na jJAyate-kathaM vAG nAmni varttata iti, kiM
tAvadutpAdayati ?

Ahosvit prakAzayati ? yadyutpAdayati, ghoSasvabhAvatvAd
vAca: sarvaM ghoSamAtraM

nAmotpAdayiSyati | yAdRzo vA ghoSavizeSa iSyate
nAmna utpAdaka:, sa evArthasya

dyotako bhaviSyati | atha prakAzayati, ghoSasvabhAvatvAd
vAca: sarva ghoSamAtraM nAma

prakAzayiSyati | yAdRzo vA ghoSavizeSa iSyate nAmna:
prakAzaka:, sa evArthasya dyotako

bhaviSyati | na khalvapi zabdAnAM sAmagryamasti
kSaNaikamilanam | na caikasya bhAgaza

utpAdo yukta iti kathamutpAdayantI vAG nAmotpAdayet !

kathaM tAvadatItApekSa: pazcimo vijJaptikSaNa
utpAdayatyavijJaptim ? evaM tarhi

pazcime zabde eva nAmna utpAdAdayo'pi tamevaikaM zRNoti
so'pyarthaM pratipadyeta |

-------------------

yadyutpAdayatIti | vistara:-vAci satyAM sa cittaviprayukta
utpadyata itISyate,

tenAzaGkyate-yadyutpAdayatIti | evaM cet sarvaM
ghoSamAtraMvRSabhAdi garjitamapi nAmotpAdayiSyati,

ghoSasvabhAvA vAgiti kRtvA | brUyAstvam-viziSTa eva
ghoSo yo varNAtmaka: sambhAvita:,

sa eva nAmotpAdayatIti ? atrocyate-yAdRzo vA
ghoSavizeSa iSyate nAmna: utpAdaka:, sa

evArthasya dyotako bhaviSyati | na tu sa cittaviprayukta
ityabhiprAya: | atha prakAzayatIti |

vistara:-ghoSeNotpadyamAnena sa cittaviprayukta utpadyate, sa
taM prakAzayatyarthadyotanAyeti

yadISyate ? atrocyate-sarvaM ghoSamAtraM nAma
prakAzayiSyatIti pUrvavad vAcyam | na khalvapi

zabdAnAM sAmagryamastIti | yadanekAkSaraM nAma
tadutpattiparikalpo'nekazabdApekSa: | tenaivaM

vicAryate-ihoccaritapradhvaMsina: zabdA:, tasmAdeSAM
yugapadavasthAnaM nAsti | ekasya ca dravyasato

dharmasya bhAgaza: khaNDaza utpAdo na yukta:, yathA
ghaTapaTAde: prajJaptisata: kalpyata iti

kathamutpAdayantI vAGnAmotpAdayet | yadA tadutpAdayati
tadA kathaM sA tadutpAdayatIti vAkyArtha: |

varttamAnA hi vAG nAmotpAdayantyutpAdayet, na ca sarve
vAkchabdakSaNA yugapad varttamAnA

bhavanti | yadA hi rUpamiti ra zabdo varttamAno bhavati
tadA UkArapakArAkArA anAgatA

bhavanti, yadA UkAro varttamAno bhavati tadA
razabdo'tIta: pakArAkArAvanAgatau, evaM

pakArAkArAvapi kramazo yadA varttamAnau bhavatastadA
itare na varttamAnA:-ityevaM sA vAGnAma

naivotpAdayet | brUyAstvam-varttamAno razabdastasya
rUpanAmna: pUrvaM bhAgamutpAdayati, Uzabdo'pi

varttamAno dvitIyaM bhAgam, evaM yAvadakArazabdastasya
caturthabhAgamutpAdayatIti ? tadayuktam;

ekasya dharmasya bhAgaza utpAdAsambhavAditi | uktametat |

kathaM tAvadatItApekSa: pazcimo vijJaptikSaNa:
utpAdayatyavijJaptimiti | prAtimokSa-

saMvarasamAdAne kAyavAgvijJaptaya: pravarttante, tAsAM
nAsti sAmagryam | atha cAtItakAyavAgvijJapti-

kSaNApekSa: pazcimo vijJaptikSaNa:
prAtimokSasaMvarasaMgRhItAmavijJaptimutpAdayati,
evamatIta-

zabdakSaNApekSa: pazcimo vAkchabdakSaNo
nAmotpAdayatIti | evaM tarhIti vistara: | pazcimazabda

eva nAmna utpAdAt yo'pi tamevaikaM zRNoti yo'pi
pazcimamevaikaM zabdaM zRNoti rUpamiti |

@217

athApyevaM kalpyeta-vAg vyaJjanaM janayati, vyaJjanaM tu
nAmeti ?

atrApi sa eva prasaGga:; vyaJjanAnAM sAmagryAbhAvAt |

eSa e tu prasaGgo nAmna: prakAzakatve vAca: | vyaJjanaM
cApi vAgviziSTaprAjJA

apyavahitacetaskA lakSaNata: paricchettuM notsahanta iti
vyaJjanasyApi vAGnaivotpAdikA,

na prakAzikA yujyate |

athApyarthasahajaM nAma jAtyAdivadiSyeta ? evaM
satyatItAnAgatasyArthasya varttamAnaM

-------------------

so'pyarthaM pratipadyeta | so'pi rUpanAmArthaM
gRhNIyAt; tannAmotpatte: | na caivaM pratipadyate |

tasmAdayuktametat |

athApyevaM kalpyeta iti vistara: | kSaNapratibhAsA
varNavAg, vyaJjanamapi tatpratibhAsamiti

pakSAntaramupanyasyate | vAg vyaJjanaM janayati,
vyaJjanaM tu nAma janayatIti | atrApi sa eva

prasaGgo vyaJjanAnAM sAmagryAbhAvAt | katham ? na khalu
vyaJjanAnAM sAmagryamasti | na caikasya

dharmasya bhAgaza utpAdo yukta iti kathamutpAdayad
vyaJjanaM nAmotpAdayet, kathaM tAvadatItApekSa:

pazcimo vijJaptikSaNa: utpAdayatyavijJaptim ! evaM tarhi
pazcima eva vyaJjane nAmna utpAdAd

yo'pi tamevaikaM pazcimaM vyaJjanotpAdakaM zabdaM
zRNoti, yo vA tadevaikaM pazcimaM vyaJjanaM zRNoti,

so'pyarthaM pratipadyeta |

eSa eva tu prasaGgo nAmna: prakAzakatve vAca iti | na
khalvapi zabdAnAM sAmagryamasti |

na caikasya dharmasya bhAgaza: prakAzo yukta iti kathaM
prakAzayantI vAGnAma prakAzayet | kathaM

tAvadatItApekSa: pazcimo vijJaptikSaNa:
prakAzayatyavijJaptim | evaM tarhi pazcima eva zabde
nAmna:

prakAzAd yo'pi tamevaikaM prakAzayati, vyaJjanaM tu
nAmeti ? atrApi sa eva prasaGga:; vyaJjanAnAM

sAmagryAbhAvAt |

yasya tarhi zabdamAtraM nAmAnekAkSaraM ca nAma bhavati,
na ca zabdAnAM sAmagryamasti,

tasya kathaM nAmArthaM pratyAyayati ?
sarvAkSarasmRtyanantaratvAdarthapratipatte: | ata eva ca
nAntarIya-

kanyAyena prathamAkSarazravaNakAla eva
zeSAkSarAnusmRtibalena kazcidarthaM pratipadyata eveti |
vyaJjana-

syApi vAGnaivotpAdikA na prakAzikA yujyata iti |
pUrvazabdasyotpAdyaM zabdasya vyaGgyaM vA

vyaJjanamabhyupagamya doSa udgrAhita:, idAnIM
zabdavyatiriktAnupalabdherutpAdyavyaGgyatvamapi tasya

nAstIti tadevonmUlayati | na tu zabdAnAM
sAmagryabhAvAditi doSo vaktavya: | na hyanekazabdApekSA

vyaJjanapratipatti: | api ca-ghoSasvabhAvatvAd vAca:
sarvaM ghoSamAtraM vyaJjanamutpAdayiSyati,

prakAzayiSyati vA | yAdRzo vA ghoSavizeSa iSyate
vyaJjanasyotpAdaka: prakAzako vA, sa eva

vyaJjanArthaM kariSyatIti |  athApyarthasahajaM nAma
jAtyAdivadiSyeteti | vistara:-atha sahaje nAmni kalpyamAne

vAcotpAdyaM prakAzyaM vA nAmetyevamAdighoSaprasaGgo
na bhaviSyatIti matvA pakSAntaramidaM vikalpyate |

yathA jAtyAdIni lakSaNAnyarthasahajAnyeveSyante,
nAtItAnAgatasyArthasya varttamAnAni bhavanti |

evameva yadi nAmeSyeta, atItAnAgatasyArthasya
varttamAnaM nAma na syAt | tatazcAtItAnAgatArtha-

@218

nAma na syAd | apatyAnAM pitRbhiryatheSTaM nAmAni
kalpyanta iti katamannAma tat sahajaM

syAt ! asaMskRtAnAM ca dharmANAM kena sahajaM nAma
na syAt ityaniSTireveyam |

yadapyuktaM bhagavatA-

"nAmasannizritA gAthA gAthAnAM kavirAzraya:" ( )

iti |

tatrArtheSu kRtAvadhi: zabdo nAma, nAmnAM ca
racanAvizeSo gAtheti nAmasannizritA

bhavati | racanAvizeSazca dravyAntaraM nopapadyate,
paMktivat, cittAnupUrvyavacca |

astu vA vyaJjanamAtrasya dravyAntarabhAvaparikalpanA |
tatsamUhA eva nAmakAyAdayo

bhaviSyantItyapArthikA tatpraklRpti: |

santyeva tu viprayuktasaMskArabhAvanA nAmakAyAdayo
dravyata iti vaibhASikA: |

na hi sarve dharmAstarkagamyA bhavantIti |

atha kiMpratisaMyuktA ete nAmakAyAdaya:
sattvAkhyAsattvAkhyA vipAkajA

aupacayikA nai:SyandikA: kuzalA akuzalA avyAkRtA iti
vaktavyam ? Aha-

kAmarUpAptasattvAkhyA ni:SyandAvyAkRtA:

-------------------

vyavahAro na zakyeta karttum | na hyatItAnAgataM
nAmArthaM dyotayitumarhati, yathAtItAnAgatA vAGnAma

notpAdayituM vyaJjayituM cArhati | nAmabahutve ca na
sahajaM nAma paricchidyeta | asaMskRtAnAM

cAnutpattimattvAt sahajaM nAma na syAdityaniSTireveyam |
na karttavyaiveyamiSTirityabhiprAya: |

nAmasannizritA gAthA iti | gAthA = vAkyam | sA nAmAni
sannizritA; nAmasUtpanneSu

bhAvAt | tasmAt santi nAmAni vAkyaM ceti
vacanAvakAzo'sti ? ityAha-tatrArtheSu kRtAvadhi-

zabdo nAmeti | vistara:- arthakRtAvadhizabdasvabhAvAnAM
nAmnAM racanAvizeSo gAthA | vinyAsa-

vizeSa ityartha: | paMktivaditi | yathA paMkti:
pipIlikAdInAM racanAvizeSa:, na tato dravyAntara-

mupapadyate, tadvat | ekakAlavarttinAM
pakSipipIlikAdInAM racanAvizeSa: paMktirityucyate,
krama-

varttinAM tu zabdAnAM na racanAvizeSa:, tena
vaiSamyamiti vacanAvakAzamabhisamIkSya dvitIyo

dRSTAnta upanyasyate-cittAnupUrvyavacceti |
yathAnukramavarttibhyazcittebhyo nAnyadAnupUrvyamasti,
tadvat |

apArthikA tat praklRptiriti | niSprayojanA
nAmapadayorarthAntaraparikalpanetyartha: |

na hi sarve dharmAstarkagamyA iti | kecideva tarkagamyA:, na
sarve | ye hi tathAgata-

jJAnagocarapatitA eva, na te tarkagamyA ityabhiprAya: |

cittaviprayuktaprabhedavivakSayedamupanyasyate-atha
kiMpratisaMyuktA iti | vistara:-

kasmin dhAtau pratisaMyuktA: kiMpratisaMyuktA: |
sattvAkhyAsattvAkhyeti kimiti |

"kAmarUpAptasattvAkhyA niSyandAvyAkRtA:" iti |
kAmarUpAptA eva, sattvAkhyA eva,

niSyandA eva, avyAkRtA eva cetyavadhAraNam |

@219

kAmAptA:, rUpAptAzceti | ArUpyAptA api santi, te
tvanabhilApyA ityapare |

sattvAkhyA ete | yazca dyotayati sa tai: samanvAgata:, na yo
dyotyate | nai:SyandikA

anivRtAvyAkRtAzca |

yathA caite nAmakAyAdaya: sattvAkhyA nai:SyandikA
anivRtAvyAkRtAzca,

tathA ||47||

sabhAgatA sA tu punarvipAkApi

na kevalaM nai:SyandikI kAmarUpArUpyAvacarI,

Aptayo dvidhA |

prAptayo nai:Syandikya:, vipAkajAzca |

lakSaNAni ca,

dvidheti varttate, prAptivat |

ni:SyandA: samApattyasamanvayA: ||48||

dve acittasamApattI asamanvAgamazca nai:SyandikA eva |
zeSameSAM vaktavyamuktam |

-------------------

te tvanabhilApyA iti | te tvArUpyAptA
nAmakAyAdayo'kathyA:; vAcastatrAbhAvAt |

kathaM te santIti gamyante ? yadA te nAbhilapyante | tasmAt
kAmarUpAptA eva, nArUpyAptA iti

vaibhASikA: | sattvAkhyA eva ca;
sattvaprayatnAbhinirvRtavarNAdisvabhAvatvAt | yazca
dyotayati, sa

tai: samanvAgata iti | kuta: punariyamAzaGkA-anyonyasya
tai: samanvAgama: syAditi ? asyedaM

nAmeti vyapadezAt | yathA cakSurindriyeNa draSTaiva
samanvAgato na dRzya: sattva:, yathA dyotayitaiva

tai: samanvAgato na dyotya: | naiSyandikA: |
sabhAgahetujanitvAt | na vipAkajA:, icchAta:

pravRtte: | naupacayikA:, kasmAt ?
samucchinnakuzalamUlakAmavItarAgANAmapi tatsamanvAgama-

prasaGgAt | itarathA hi yadA samucchinnakuzalamUla:
kuzalAn dharmAn dyotayati, tadAsya

kuzaladharmasamanvAgama: syAt | evaM
kAmavItarAgasyApyakuzaladharmadyotane yojyam | tasmAda-

nivRttAvyAkRtA eva; anivRttAvyAkRtAnAM
kuzalAkuzalairavirodhAt ||47||

tathA "sabhAgatA" iti | tathAzabdena
sattvAkhyanaiSyandikAvyAkRtatvameva sabhAgatAyA

atidizyate; tridhAtvAptAyA apavAdarUpeNa
vakSyamANatvAt | sA tu iti | tuzabdo vizeSaNArtha: |

nAmakAyAdibhyo hi sabhAgatA viziSyate |

katham ? ityAha--"vipAkApi" iti | vipAkajApItyartha: | na
kevalamiyaM naiSyandikI,

kiM tarhi ? vipAkajApIti | na tvaupacayikI; tathaiva
cayAbhAvAt |

"Aptayo dvidhA" iti | dvidhAzabdena
naiSyandikavipAkajatvaprabhedAveva prAptInAmucyete,

prabhedAntaratvoktatvAt | lakSaNAnAmapi jAtyAdInAM
tAveva prabhedAvevameva vaktavyau | asamanvAgama:

aprApti:, sAnivRttAvyAkRtApi na vipAkajA | na hi
vipAkasyApyasamanvAgamo vipAko

bhavitumarhati | tathA hyakuzalasya kuzalasAsravasya ca
vipAka iSyate | na cAnayoraprAptirvipAko

bhavitumarhati | yo hi
buddhipUrvakazcetanAtmakastatsamprayuktasamuttho vA dharma:
sa vipAkahetu: |

na cAsamanvAgama evaM buddhipUrvakakarmakRta ityato na
vipAkaja: | zeSameSAM vaktavyamuktamiti |

@220

zeSayozcAsaMjJikajIvitayo:, ato na punarbrUma: |

kathaM prAptyAdInAM sattvAkhyatoktA ?
samanvAgamavacanAt |

kathaM lakSaNAnAM sattvAsattvAkhyatoktA ?
sarvasaMskRtasahabhUtvAt ||48||

uktA viprayuktA: ||

yattUktam-"janyasya janikA jAtirna hetupratyayairvinA"
(abhi^ ko^ 2.46)

iti, ka ime hetava: ? ke ca pratyayA: ?

-------------------

eSAM prAptilakSaNasamApattyasamanvAgamAnAM vaktavyaM
vyAkhyAtavyamuktaM vyAkhyAtamityartha: | kiM

puna: taccheSamiti ? dhAtvAptatA, sattvAsattvAkhyatA,
kuzalAkuzalAvyAkRtatA ca | kathaM punastaduktam ?

prAptestAvaddhAtvAptatoktA, `svadhAtukA tadAptAnAm"
(abhi^ ko^ 2.37) iti

vacanAt | sattvAkhyatoktA, samanvAgamavacanAt | na
hyasattvasaGkhyAtena saMskRtena santi

samanvAgamA:; "prAptyaprAptI svasantAnapatitAnAm" (abhi^
ko^ 2.36) iti vacanAt |

kathaM kuzalAkuzalAvyAkRtatoktA ? "zubhAdInAM
zubhAdikA" (abhi^ ko^ 2.37) iti

vacanAt | lakSaNAnAmapi traidhAtukapratisaMyuktatoktA,
"sarva saMskRtalakSaNai:" (abhi^ ko^ 2.23)

iti vacanAt | sattvAsattvAkhyatApyata evoktA:; sarvaM
saMskRtasahabhUtatvAt | ata eva

ca kuzalAkuzalAvyAkRtatApyuktA;

"caittA dvau saMvaro teSAM cetaso lakSaNAni ca |

cittAnuvarttina: kAlaphalAdizubhatAdibhi:" || (abhi^ ko^
2.51) iti vacanAt |

asaMjJisamApatte rUpadhAtvAptatoktA, "dhyAne'ntye"
(abhi^ ko^ 2.42) iti vacanAt |

kuzalatApi "zubhA" (abhi^ ko^ 2.42) iti vacanAt |
sattvAkhyatApyata eva,

"upapadyavedyaiva" (abhi^ ko^ 2.42) iti vacanAt |
nirodhasamApatterapyArUpyadhAtvAptoktA,

"bhavAgrajA" (abhi^ ko^ 2.43) iti vacanAt | kuzalatApi
"zubhA" (abhi^ ko^ 2.42)

iti vacanAt, sattvAkhyatApyata eva, kuzalasaMskRtatvAt |
asamanvAgamasya tridhAtvAptatoktA,

"kAmAdyAptamalAnAM" ca (abhi^ ko^ 2.40) iti vacanAt |
sattvAkhyatA,

samanvAgamavacanAt | avyAkRtatApyuktA,
"akliSTAvyAkRtA prApti:" (abhi^ ko^ 2.39)

iti vacanAt | zeSayozcAsaMjJikajIvitayo: | kim ?
vaktavyamuktamiti varttate | AsaMjJikasya

rUpAptasattvAkhyavipAkAvyAkRtatoktA, "vipAkaste
bRhatphalA:" (abhi^ ko^ 2.41)

iti vacanAt | jIvitasya tridhAtvAptatoktA:, "AyurjIvitam"
(abhi^ ko^ 2.45) iti

vacanAt | AyuSazca traidhAtukatvAt |
sattvAkhyatApyuktA, "vipAko jIvitam" (abhi^ ko^ 2.10)

iti sUtrAt | vipAko hi sattvAkhya eva, "vipAko'vyAkRto
dharma: sattvAkhyo

vyAkRtodbhava:" (abhi^ ko^ 2.58) iti vacanAt | ata
evAsyAnivRttAvyAkRtatApyukteti |

AcAryeNa tu yaddarzanaM vaktavyamuktaM tadvivRttam |
kathaM prAptyAdInAM sattvAkhyatoktA ? samanvAgama-

vacanAdityAdi ||48||

ka ime hetava: ke ca pratyayA iti | hetunAM ca ka:
prativizeSa: ? na kazcidityAha |

@221

kAraNaM sahabhUzcaiva sabhAga: samprayuktaka: |

sarvatrago vipAkAkhya: SaDvidho heturiSyate ||49||

SaDime hetava:-kAraNahetu: sahabhUhetu:, sabhAgahetu:,
samprayuktakahetu:,

sarvatragahetu:, vipAkaheturiti | tatra-

-------------------

tathA hyuktaM bhagavatA-"dvau hetU dvau pratyayau
samyagdRSTerutpAdAya | katamau dvau ? paratazca
ghoSo'dhyAtmaM

ca yonizomaskAra:" iti | hetu: pratyayo nidAnaM kAraNaM
nimittaM liGgamupaniSaditi paryAyA: |

upaniSacchabdastu kadAcid upAMzau, kadAcit prAmukhya iti
| tad tathApi sUryopaniSado devA

iti, upAMzuprayoga upaniSatprayoga iti | yadi prativizeSo
nAsti kimarthaM hetUnAM pratyayAnAM ca

pRthaGnirdeza: ? anyenArthavizeSeNa hetunirdezo'nyena
pratyayanirdeza: | hetunirdeze hyavighnabhAvasaha-

bhUtvasadRzatvAdirarthavizeSa ukta: | pratyayanirdeze tu
hetusamanantaratvAdibhiraparo'rthavizeSa ukta

iti | atha katamasmin sUtre SaD hetava: uktA: ? sarvo
hyabhidharma: sUtrArtha: sUtranikaSa:

sUtravyAkhyAnamiti | antarhitaM tat sUtramiti
vaibhASikA: | tathA hi-ekottarikAgama A

zatAddharmanirdeza AsIt, idAnIM tvA dazakAd
dRzyanta iti kathayanti |

api tu santi pratiniyatahetuvAcakAni sUtrANi
tAnyudAhariSyAma: |

`cakSu: pratItya rUpANi cotpadyate cakSurvijJAnam" iti
kAraNahetu: | jananAvighnabhAvena

hyeSu vyavasthApyate | (1)

"imAni trINi mArgAGgAni samyagdRSTimanuparivarttante |
tai: saha jAtA vedanA saMjJA

cetanA ca" iti sahabhUhetu: |
anyonyAnuparivarttanaikakRtyArthena hyeSa vyavasthApyate |
(2)

"samanvAgamo'yaM pudgala: kuzalairapi dharmairakuzalairapi
yAvadasti cAsyANusahagataM

kuzalamUlamasamucchinnaM yato'sya kuzalamUlAdanyad
kuzalamUlamutpatsyate | evamayaM pudgala

AyatyAM vizuddhidharmA bhaviSyati" iti sabhAgahetu: |
eSa hyatItapratyutpannAnAM dharmANAM

svaphalanivartanArthena vyavasthApyate | (3)

"iyamucyate darzanamUlikA zraddhA vetyajJAnasamprayuktA
| yadvijAnAti tat prajAnAti"

iti samprayuktakahetu: | ekAlambanakRtyArthena hyeSa
vyavasthApyate | (4)

"mithyAdRSTe: puruSapudgalasya yacca kAyakarma
taddRSTeryacca vAkkarma yA cetanA ya: praNidhirye

ca saMskArAstadanvayA:, sarve'pyete dharmA aniSTatvAya
saMvartante'nekAntatvAyApriyatatvAyAmana-

ApatvAya | tat kasya heto: ? dRSTirhyasya pApikA yaduta
mithyAdRSTi:" iti sarvatragahetu: |

eSa hi sabhAgavisabhAgakliSTadharmaprabandhajanakArthena
vyavasthApyate | (5)

"iha kRtasya karmaNa: kuzalasya sAsravasya bhAvanAmayasya
tatrotpannA vipAkaM

pratisaMvedayante | saJcetanIyasya karmaNa:
kRtasyopacitasya vipAka:" iti vipAkahetu: | eSa

hi visadRzaphalAkSepatvena vyavasthApyate | (6)

ityata ete SaD hetava: sUtrata eva prasiddhA iti "SaDvidho
heturiSyate" vaibhASikairityabhiprAya: ||49||

@222

svato'nye kAraNaM hetu:,

saMskRtasya hi dharmasya svabhAvavarjyA: sarvadharmA:
kAraNahetu:; utpAdaM prati

avighnabhAvAvasthAnAt |

nanu ca ye'syAjAnata udapatsyantAsravA jAnato'sya te
notpadyanta iti jJAnameSAM

vighnamutpattau karoti, sUryaprabhA ca jyotiSAM
darzanasyeti kathaM svabhAvavarjyA: sarvadharmA:

saMskRtasya kAraNaheturbhavanti ?

utpadyamAnasyAvighnabhAvenAvasthAnAditi jJAtavyam |

bhavet tAvadutpattau vighnakAraNe
samarthAnAmavighnakAraNAddhetutvam | tadyathA
anupadrotAraM

bhojakamadhikRtya grAmINA bhavanti vaktAra:-`svAminA
sma: sukhitA:' iti |

yasya punarnAstyeva zaktirvighnayitum, tasya kathaM
hetubhAva:, tadyathA nirvANa-

-------------------

"svato'nye" iti | Atmano'nya ityartha: | svAtmani
vRttivirodhAt svAtmA na hetu: |

sarvadharmA: saMskRtAsaMskRtA kAraNaheturiti |
kAraNameva hetu: kAraNahetu: | yo heturvizeSasaMjJayA

nocyate, sAmAnyaM hetubhAvaM parigRhyocyate, sa
kAraNahetu: | anyeSu hi vizeSasaMjJAnirukteSu

hetuSu yo na vizeSita: kAraNaM ca | tasya tadeva
vizeSaNaM bhavati | yathA rUpAyatanamuktamiti |

utpAdaM pratyavighnabhAvAvasthAnAditi | yasmAdutpAdaM
pratyutpattimatAM svato'nye dharmA avighna-

bhAvenAvatiSThante, tasmAt kAraNaheturityucyate |

nanu ca ye'syAjAnata iti vistara: | jJAnaJcennodapatsyata |
udapatsyantAsravAsta iti |

vistaro lRGo'rtha: | tenAha-asyAjAnata
anutpannadarzanabhAvanAmArgapudgalasya ye darzanabhAvanA-


mArgavadhyA rAgAdaya: sAsravA udapatsyanta | jAnata
utpannadarzanabhAvanAmArgasyAsya pudgalasya

tadvadhyAste rAgAdayo notpadyante | tata: kim ?
ityAha-jJAnameSAM vighnamutpattau karoti darzana-

bhAvanAmArgasaMgRhItam | sUryaprabhA ca jyotiSAM
darzanasya | vighnamutpattau karotItyadhikRtam | evaM

sati kathaM svabhAvavarjyA: sarvadharmA: saMskRtasya
kAraNaheturbhavanti | yasmAdAsravotpattau na jJAnaM

kAraNahetu:, jyotirdarzanotpattau ca sUryaprabhA | evaM hi
vaktavyaM syAt-Asravotpattau svabhAva-

jJAnavarjyA: sarvadharmA: kAraNahetu:,
jyotirdarzanotpattau ca svabhAvasUryaprabhAvarjyA:
sarvadharmA

kAraNaheturiti | utpadyamAnasyAvighnabhAvAvasthAnAditi |
samagreSu hetupratyayeSvanantarabhAvI dharma

utpadyamAna ucyate | tasyotpadyamAnasyotpAdaM prati
sarvadharmA evAvighnabhAvenAvatiSThante, na

sarvasyetyavagantavyam | jJAne puna: sati ta AsravA
notpadyamAnA bhavanti, prAptyAdyabhAvena

pratyayasAmagryabhAvAt | jyotirdarzanamapi
pratyayavaikalyAdeva notpadyamAnamiti yojyam |

atastadavasthamidaM svabhAvarjyA: sarvadharmA: saMskRtasya
kAraNaheturbhavantIti |

tadyathA'nupadrotAraM bhojakamiti vistara: | anupadravakaraM
grAmapatimabhisandhAya manuSyA

brUyu:-svAminA sma: sukhitA iti | kasmAt ta evaM vaktAro
bhavanti ? yasmAdasAvupadravakaraNe

samartha upadravaM na karoti |

@223

syAnutpattidharmANAM ca sarvotpattau, nArakAdInAM
cArUpyaskandhotpattau ? asanto'pi hyete

tathaiva vighnaM karttumasamarthA: syu: | asamarthe'pi hi
bhojake tathA vaktAro bhavantIti sa

evAtra dRSTAnta:, sAmAnyenaiva nirdeza: |

yastu pradhAna: kAraNahetu:, sa utpAdane'pi samartha: |
yathA cakSUrUpe cakSu-

rvijJAnasya, AhAra: zarIrasya,
bIjAdayo'GkurAdInAmiti |

yastvevaM codayati-anAvaraNabhAvena cet sarve dharmahetavo
bhavanti, kasmAnna

sarvasyotpAdo yugapadbhavati, prANAtipAtena ca ghAtakavat
sarve tadbhAjo bhavantIti ?

tasyedamacodyam; yasmAdanAvaraNabhAvena sarvadharmA: hetu:
pratijJAyante, na kAraka-

bhAveneti |

sarvasyaiva kAraNaheto: sarvotpattau sAmarthyamityapare |
tadyathA-nirvANasyApi

cakSurvijJAnam |

kathaM kRtvA ? tena hyAlambanAt manovijJAnamutpadyate
kuzalAkuzalam; yata:

-------------------

tadyathA nirvANasyAnutpattidharmANAM ca | kim ?  kathaM
hetubhAva: sarvotpattau | nArakAdInAJca

nArakatiryagyonyAdikAnAmA rUpyaskandhotpattau kathaM
hetubhAva: ? nArakAdigrahaNaM manuSyAdInAM

kadAcid bhavedupadezAdinetyabhiprAya: | asanto'pi hyeveti |
asanto'pi hyete nirvANadayastathaiva,

yathA santo vidyamAnA vighnaM kartumasamarthA: syu: |
ato'satAM satAM caiSAM nirvANAdInAM vighnakaraNe

nirviziSTatvam | asattulyAsta ityartha: | asamarthe'pIti |
upadravaM kartumasamarthe'pi bhojake

grAmINAstathA vaktAro bhavanti-`svAminA sma: sukhitA:'
iti | sa evAtra dRSTAnto ya:

prAktana: | ato'nenaiva dRSTAntena
vighnayitumasamarthAnAmapi
nirvANAdInAmavighnabhAvAvasthAnAt

kAraNahetubhAva: siddha: | kasmAt punarasattulyAnAM
nirvANAdInAM kAraNahetutvamiSyate, na punarasatAM

zazaviSANAdInAm ? asaddRSTAntAbhAvAt | na
hyasantaM bhojakamadhikRtya grAmINA bhavanti

vaktAra:-svAminA sma: sukhitA iti | acodyametat |
sAmAnyenaiva nirdeza iti | yazca pradhAna:

kAraNahetu, yazcApradhAna: sarvamadhikRtyoktam-"svato'nye
kAraNaM hetu:" iti |

yo hi pradhAnojanaka: sa kAraNahetu: | sa
sutarAmavighnabhAvenAvatiSThate, na kevalamitara: |

AhAra: zarIrasyotpAdane'pi samartha ityadhikRtam;
"AhArasamudayAt kAyasamudaya:" iti

vacanAt | rasAdipariNAmayogAt |
bIjAdayo'GkurAdInAmiti |
bIjAGkuranAlagaNDaprasavAdInA-

mutpAdane samarthA ityevam |

yastvevaM codayatIti | vistara:-kAraNe sati kAryeNa
bhavitavyamiti matvA codayati-

kasmAnna sarvasyotpAdo yugapad bhavati | yathA ca
prANAtipAtakAraka: prANAtipAtabhAg bhavati,

tathA sarve'pi kasmAnna tadbhAjo bhavantIti | na
kArakabhAvaneti | na mukhyavRttyAsya kAraNatvamiti

darzayati | tena sarvasya tAvad yugapadutpAdo na prApnoti;
pratyayasamAgryabhAvenAnutpadyamAnatvAt |

prANAtipAtayogazca bhavati; akArakatvAt | yastu kAraka:
sa prANAtipAtabhAgeva bhavati |

@224

krameNa pazcAccakSurvijJAnamiti kAraNaparamparayA
tasyApi pratyayIbhAvAdasti sAmarthyam |

evamanyasyApi pratipattavyam | eSA hi dik |

ukta: kAraNahetu: ||

sahabhUrye mitha: phalA: |

mitha: pAramparyeNa ye dharmA: parasparaphalAste paraspara:
sahabhUheturyathAkatham |

bhUtavaccittacittAnuvartilakSaNalakSyavat ||50||

catvAri mahAbhUtAnyanyonyaM sahabhUhetu: | cittaM
cittAnuvarttinAM dharmANAm, te'pi

tasya | saMskRtalakSaNAni lakSyasya, so'pi teSAm |

evaM ca kRtvA sarvameva saMskRtaM sahabhUheturyathAyogam
| vinApi cAnyonyaphalatvena

dharmo'nulakSaNAnAM sahabhUhetu:, na tAni
tasyetyupasaMkhyAtavyam ||50||

ke punarete cittAnuvarttino dharmA: ?

caittA dvau saMvarau teSAM cetaso lakSaNAni ca |

cittAnuvarttina:,

sarve cittasamprayuktA:, dhyAnasaMvara:, anAsravasaMvara:,
teSAM ca ye jAtyAdaya:,

cittasya ca | ete dharmAzcittAnuvarttina ucyante |

-------------------

manovijJAnamutpadyate kuzalAkuzalamiti | kuzalaM
manovijJAnamiti nirvANAlambanatvAt |

nirvANAlambanAt kuzalAdakuzalAdvA
manovijJAnamutpadyate | tatazcakSurvijJAnamiti | evaM
paramparayA

tasyApi pratipattavyamiti |
nArakAdInAmapyArUpyaskandhotpattau sAmarthyam | katham ?
amI bata

nArakapretAdaya: paramadu:khitA iti nArakAdyAlambanaM
manovijJAnaM kuzalamutpadyate, yata: krameNa

zIle vyavasthitasya bhAvanAyAM
prayogAdArUpyasamApatti:, utpattizcopapadyata iti ||

"sahabhUrye mitha: phalA:" iti | heturiti varttate |
sahabhUhetuste dharmA bhavanti ye dharmA:

mitha: phalA:, ye parasparaphalA ityartha: | sahabhUhetu:
sahabhuva iti noktam | kasmAt ? santi hi

dharmA: kecit sahabhuvo na tu sahabhUhetu:,
tadyathA-nIlAdyupAdAyarUpaM bhUtai: sahabhUrbhavati, na

cAnyonyaM sahabhUhetu: | ato mitha: phalA ityarthaparigraha:
| idaJca sAvazeSaM lakSaNam, ato

vakSyati-vinApi cAnyonyaphalatvena dharmo'nulakSaNAnAM
sahabhUhetu:, na tAni tasyetyupasaGkhyA-

tavyamiti | upasaGkhyAnakaraNaJca
mahAzAstratApradarzanArtham | sopasaMkhyAnaM hi
vyAkaraNAdi

mahAzAstraM dRzyate |

"bhUtavat" iti | tad yathArthe vatipratyaya: | evaJca kRtvA
sarvaM me saMskRtaM sahabhUhetu-

ryathAyogamiti | yasmAt saMskRtalakSaNAni lakSyasya
sahabhUhetu:, so'pi teSAm, ato yathAyogaM

yathAsambhavaM sarvaM saMskRtaM sahabhUhetu:;
saMskRtasya lakSaNavattvAt, lakSyalakSaNayozca
sahabhUhetutvAt |

na tu sarvaM sarvasya; aparalakSaNairasahabhUhetutvAditi
yathAyogagrahaNam ||50||

teSAJca ye jAtyAdayazcittasya ceti | teSAJca
cittasamprayuktAnAM cetanAdInAM dhyAnasaMvara-

syAnAsravasaMvarasya ye jAtyAdayazcatvAro
dharmAzcittAnuparivartina ucyante |

@225

kathamete cittamanuparivarttante ? samAsata:

kAlaphalAdizubhatAdibhi: ||51||

kAlastAvaccittenaikotpadasthitinirodhatayA
ekAdhvapatitatvena caturthena |

phalAdibhirekaphalavipAkani:SyandatayA |
pUrvakastvekazabda: sahArthe veditavya: |

zubhatAdibhi: kuzalAkuzalAvyAkRtacitte
kuzalAkuzalAvyAkRtatayA |

evaM dazabhi: kAraNaizcittAnuparivarttina ucyante |

tatra sarvAlpaM cittamaSTapaJcAzato dharmANAM
sahabhUhetu: | dazAnAM mahAbhUmikAnAM

catvAriMzatastallakSaNAnAm, aSTAnAM ca
svalakSaNAnulakSaNAnAm |

-------------------

"kAlaphalAdizubhatAdibhi:" iti | kAlena ca phalAdibhizca
zubhatAdibhizceti kAla-

phalAdizubhatAdibhi: |

kAlastAvaditi | vistara:-cittena sahete ekotpAdA ekasthitaya
ekanirodhAzca,

tadbhAva:, tayA ekotpAdasthitinirodhatayeti | ekamadhvAnaM
patitA: ekAdhvapatitA:, tadbhAva:,

tena ekAdhvapatitatvena caturtheneti |
kAlatazcittamanuparivarttante |

ekaphalatayaikavipAkatayaikaniSyandatayA ca
cittamanuparivarttante | phalamiha puruSakArakaM

ca, vipAkaphalaniSpandayo: pRthag gRhItatvAt |
adhipatiphalaM tu sarvasAdhAraNatvAnna gaNyate |

ayaM caikazabda: saMkhyAne sAdhAraNe vA
ekaphalatayetyAdi | pUrvakastvekazabda: sahArthe | cittena

sahotpAdasthitinirodhatayetyartha: | na hyatra
saMkhyAnArthaM sambhavati | na hi yazcittasyotpAda: sa

eva cittAnuparivarttinAm, yo vA teSAM sa cittasyeti |

evaM dazabhi: kAraNairiti |
kAlatazcaturbhirekotpAdatayaikasthiti
tayaikanirodhatayaikAdhva-

patitatvena ceti | nanu
caikotpAdasthitinirodhatayetyetenaivaikAdhvapatitatvamuktam ?
na sarvamuktam;

anutpattidharmiNi hi citte te cittAnuparivartina
ekAdhvapatitA bhavanti, naikotpAdasthitinirodhA

iti | tasmAdekAdhvapatitatvaM caturthaM kAraNamucyate |
ekaphalavipAkaniSyandatayeti tribhi: |

kuzalAkuzalAvyAkRtatayA ceti punastribhiriti dazabhi: |
paryAyavRttiM jAtiM vA

pratyevamuktam-dazabhiriti | na hyekatra citte daza
kAraNAni bhavanti | na hi kuzale cetasya-

kuzalAvyAkRte kAraNe bhavata:, na cAkuzalAvyAkRte
citte anutpattidharmiNi | ekAdhvapatitatve-

naikaphalaniSyandatAbhyAmavyAkRtatvena ceti caturbhi: |
utpattidharmiNi tvebhireva caturbhirekotpAda-

sthitinirodhatAbhizceti saptabhi: | anAsrave'pyevam |
avyAkRtatAM tu kevalamapanIya kuzalatA

prakSeptavyA | akuzale tu kuzalasAsrave
cAnutpattidharmiNyakuzalatayA kuzalatayA ca yathA-

vastvekAdhvapatitatvenaikaphalavipAkaniSyandatAbhizceti
paJcabhi: | utpattidharmiNi tu

tasminnebhireva
paJcabhirekotpAdasthitinirodhatAbhizcetyaSTAbhi: |

sarvAlpaM cittamiti | sarvebhyo yadalpaparivAraM cittaM tat
sarvAlpamityucyate | tat puna:

katamat ? dvitIyadhyAnAt
prabhRtyUrdhvamanivRttavyAkRtaM cittam | tatra
vitarkavicArau na sta: | na

cApi kuzalAdimahAbhUmikA:, kevalamahAbhUmikA eva daza
bhavanti | tallakSaNAnAmiti |

@226

tasya punazcatu:paJcAzad dharmA: sahabhUhetu:,
svAnyanulakSaNAni sthApayitvA |

caturdazetyapare-daza mahAbhUmikA: svAnyeva ca
lakSaNAnIti |

tadetanna varNayanti | prakaraNagrantho hyevaM
virudhyate-"syAd du:khasatyaM

satkAyadRSTihetukam, na satkAyadRSTirhetu: |
satkAyadRSTestatsamprayuktAnAM ca dharmANAM jAtiM

jarAM sthitiminityatAM ca sthApayitvA yattadanyat
kliSTaM du:khasatyaM satkAyadRSTihetukam,

satkAyadRSTezca hetu:, yadetat sthApitam" ( ) iti |

-------------------

dazamahAbhUmikalakSaNAnAm | na tadanulakSaNAnAm;
viprakRSTatvAt | svAnulakSaNAnAM tu bhavati,

sannikRSTatvAt | Aha-aSTAnAM ca
svalakSaNAnulakSaNAnAmiti | svAnyanulakSaNAni
sthApayitveti |

lakSaNeSvanulakSaNAnAM vyApAra:, na viziSTe ca
citte | nyUnAni tAni | rAjAyate hi cittaM lakSaNAnu-

lakSaNAnAm | atazcittamanulakSaNAnAM sahabhUhetu:, na
tu tAni cittasya | lakSaNAnAM tu citte'sti

vyApAra iti tAni cittasya sahabhUheturbhavanti |

caturdazetyapara iti | yathAnulakSaNAnAM nAsti dharme
vyApAra:, kiM tarhi ? dharmasya

lakSaNeSu, ato na teSAM hetubhAvo dharma iSyate | yathA
samprayukteSveva tallakSaNAnAM vyApAro na

citta iti na tAni cittasya sahabhUhetu: | cittaM tu teSAM
rAjakalpamiti sahabhUheturbhavatItya-

pareSAmabhiprAya: | prakaraNagrantho hyevaM virudhyeta,
dazAnAM mahAbhUmikAnAM yAni
catvAriMzallakSaNAni,

tAni yadi cittasya sahabhUheturneSyeran | yasmAt
prakaraNeSUktam-"catvAryAryasatyAni du:khasatyaM

yAvanmArgasatyam | eSAM kati satkAyadRSTihetukAni na
satkAyadRSTerhetu:, kati satkAyadRSTerheturna

satkAyadRSTihetukAni, kati satkAyadRSTihetukAni na
satkAyadRSTezca hetu:, kati naiva

satkAyadRSTihetukAni na satkAyadRSTerhetu: ?-iti
prazne kRte visarjanaM karoti-dve naiva satkAya-

dRSTihetuke na satkAyadRSTerhetu:, nirodhasatyaM
mArgasatyaM ca | dvayorbheda: |
du:khasamudayasatyayorvibhaGga: |

kathamiti ? du:khasatyaM syAt satkAyadRSTihetukaM na
satkAyadRSTerhetu:, syAt satkAyadRSTihetukaM

satkAyadRSTezca hetu: | syAnnaiva satkAyadRSTihetukaM
na satkAyadRSTerheturiti trikoTikam | dvitIyA

koTirnAsti | tatra satkAyadRSTihetukaM na
satkAyadRSTerhetu:, atItapratyutpannAn du:khadarzana-

prahAtavyAnanuzayAM^statsamprayuktaM ca du:khasatyaM
sthApayitvA | atItapratyutpannAn samudayadarzana-

prahAtavyAn sarvatragAnanuzayAn tatsamprayuktaM ca
du:khasatyaM sthApayitvA | anAgataM ca satkAya-

dRSTisamprayuktaM du:khasatyaM sthApayitvA |

satkAyadRSTestatsamprayuktAnAM ca dharmANAM jAtiM
jarAM sthitimanityatAM ca sthApayitvA

yattadanyat kliSTaM satkAyadRSTihetukaM
satkAyadRSTezca heturyadetat sthApitamiti | "naiva
satkAya-

dRSTihetukaM na satkAyadRSTerheturakliSTaM
du:khasatyam | yathA du:khasatyam, evaM samudayasatyam"

iti prakaraNagrantha: | tasyArthaM vivRNmahe-ye
atItapratyutpannA du:khadarzanaprahAtavyA dazAnuzayA:

satkAyadRSTyAdaya:, te sthApitA: |
taidarzabhiranuzayai: samprayuktaM du:khasatyaM
vedanAdikaM sthApitam |

kimatrAsthApitam ? eta evAnAgatA
dazAnuzayAstatsamprayuktaM ca vedanAdikaM du:khasatyaM

varjayitvAnAgatasatkAyadRSTisamprayuktaM du:khasatyam |
taddhi sthApayiSyate; "anAgataM ca

@227

satkAyadRSTisamprayuktaM du:khasatyaM sthApayitvA" iti
vacanAt | tatprAptijAtyAdayazcAsthApitA

varjayitvA satkAyadRSTestatsamprayuktAnAM ca
dharmANAM jAtyAdIn | te hi sthApayiSyante,

"satkAyadRSTestatsamprayuktAnAM ca dharmANAM jAtiM
jarAM sthitimanityatAM ca sthApayitvA" iti

vacanAt | tadevaM tAvadanAgato'nuzayastatsamprayuktaM ca
sthApitAdanyat | tadanyat kliSTamityucyate

satkAyadRSTihetukam | satkAyadRSTiheturasyeti
satkAyadRSTihetukam | sabhAgahetunA sarvatragahetunA

cAtItapratyutpannasatkAyadRSTihetukatvAt, na tu
satkAyadRSTerhetu: | na hyanAgato dharma: sabhAgahetu:

sarvatragaheturvA vyavasthApyate | na ca sahabhUhetu:
samprayuktakaheturvAtra sambhavati | na hi satkAyadRSTi:

satkAyadRSTyA saha bhavati samprayujyate vA; ekasmin
kalApe dvitIyasatkAyadRSTyabhAvAt | na

cApyantagrAhadRSTyAdibhi: saha bhavati samprayujyate vA;
pRthakkalApatvAt | viprayuktAsteSA-

matItapratyutpannAnAM du:khadarzanaheyAnAM prAptayo
jAtyAdayazcAsthApitA: | te sthApitakAdanye

kliSTAzca | te'pi sarvatragahetunA
pUrvotpannasatkAyadRSTihetukA:, na tu te
satkAyadRSTerhetu: |

kasmAt ? prAptayastAvad vRkSaprapATikAvat
svasarvatragebhyo bahiravasthitatvAnna sarvatragA

vyavasthApyante | sarvatragatvAbhAvAcca na satkAyadRSTe:
sarvatragahetu: | sarvatragajAtyAdayo'pi yadyapi

sarvatragA iSTA:; "prAptivarjyA: sahabhuvo ye'pyebhiste'pi
sarvagA:" (abhi^ ko^ 5.13)

iti siddhAntavacanAt | na tu te cittacaittavat pazcimAnAM
cittacaittAnAM sarvatragahetu:; svalakSya-

vyApAraparatvenAprAdhAnye sati cittacaittAntareSu
sarvatragatve sati puruSakArAbhAvAt | sarvatragavya-

vasthAnaM tu teSAM jAtyAdInAM
svasantAnasarvatragahetutvAt | tasmAnna te
satkAyadRSTerheturiti zAstrArtho

lakSyate |

sabhAgahetustarhi kasmAnna bhavati ? sabhAgahetuvyavasthA hi
puruSakArApekSayApi | yasya

hi dharmasya janane ya: puruSakAravAn dharma: sa tasya
sabhAgahetu: | idameva ca jJApakam-yatheSTaM

sabhAgahetuvyavastheti | vibhASAyAmapyevamuktam-"cakSuzca
cakSuSa: sabhAgahetu:, devadattacakSuSo

devadattacakSu: sabhAgahetu: | dakSiNaM dakSiNasya
vAmaM vAmasya yAvaccakSurdravyaM cakSurdravyAntarasya |

bAhyeSvapi yavo yavasya, zAli: zAle:" iti | yadi hi
sarvacakSu: sarvasya cakSuSa:

sabhAgaheturiSyeta, avyAkRtatvaM tulyamiti kRtvA naivaM
vizeSaNamucyeta | tasmAnna te satkAyadRSTe:

sabhAgaheturityavagantavyam | apare tvAhu:-sAvazeSametad
bhASyam | tasmAt sajAtyAdi-

kAste'nuzayAstatsamprayuktAzca dharmA: sthApitA
veditavyA: | ye hi dharmasya tatsamprayuktAnAM ca

jAtyAdaya: sahabhUheturbhavanti, tai: sArdhaM te dharmA:
pUrvotpannA: sarvatragahetu: sabhAgaheturvA bhavanto

bhavanti; "prAptivarjyA: sahabhuvo ye'pyebhiste'pi sarvagA:"
(abhi^ ko^ 5.13) iti

siddhAntAt | ata
evoktam-`satkAyadRSTestatsamprayuktAnAM ca dharmANAM
jAtiM jarAM sthiti-

manityatAM ca sthApayitvA' iti | tasmAjjAtyAdayo'pi kecit
sthApitA: | ato'nyadasthApita-

mityavagantavyam | yuktiriha draSTavyA | yato
yuktistato'vagantavyam | samudayadarzanaprahAtavyA

api ye sarvatragA atItapratyutpannAstatsamprayuktaM ca
du:khasatyaM vedanAdikam, tat sthApitam |

kimanyat samudayadarzanaprahAtavyamasthApitam ? ye
sarvatragA anAgatAstatsamprayuktaM ca du:khasatyaM

vedanAdikam, tadasthApitam | ye'pyasarvatragA
rAgAdayastraiyadhvikA api, yAzca teSAM sarveSAM

@228

ye tarhi "tatsamprayuktAnAm" ityatanna paThanti, tairapyetat
paThitavyam-arthato

vaivaM boddhavyamiti kAzmIrA: |

yattAvat sahabhUhetunA hetu:, sahabhvapi tat | syAttu
sahabhUrna sahabhUhetunA hetu:

-------------------

prAptaya:, na te sthApitA: | jAtyAdayastvekasmin pakSe
naiva sthApitA: | pakSAntare tu kecit

sthApitA:, kecinna sthApitA: | tadetat sarvamasthApitaM
samudayadarzanaprahAtavyasarvatragahetunA

satkAyadRSTihetukaM bhavati,
pUrvotpannasatkAyadRSTihetukatvAt | na tu
satkAyadRSTerhetu:, sarvatragANAM

tatsahabhuvAM cAnAgatatvenAsarvatragahetutvAt |
asarvatragANAM ca rAgAdInAM tatsahabhuvAM ca
vedanAdInAM

jAtyAdInAM caikasmin pakSe sarvaprAptInAM
cAsarvatragatvAt | nirodhamArgadarzanaprahAtavyA
bhAvanA-

prahAtavyAzca kliSTA
anuzayatatsamprayuktatatsamutthajAtyAdisvabhAvA
asthApitA: | te sarvatra-

gahetunA satkAyadRSTihetukA:, na tu te
satkAyadRSTerhetu:;
sarvatragahetutvAsambhavAditarahetvayogAcca |

satkAyadRSTihetukaM satkAyadRSTezca heturyadetat
sthApitamiti | ye atItapratyutpannA du:khadarzana-

prahAtavyA dazAnuzayAstatsaMprayuktaM ca du:khasatyaM
yacca pakSAntare jAtyAdikaM tat sabhAgahetunA

ca pUrvasatkAyadRSTihetukam | ye ca
satkAyadRSTijAtyAdayastatsamprayuktajAtyAdayazca te
sahabhUhetunA

pUrvoktAbhyAM ca hetubhyAM taddhetukA: | ye puna:
satkAyadRSTisamprayuktAste samprayuktahetunA ca

pUrvoktaizca hetubhistaddhetukA: | satkAyadRSTezca te
tathaiva hetu: | ye'pyatItapratyutpannA: samudaya-

darzanaprahAtavyA: sarvatragAstatsahabhuvazca vedanAdayo
jAtyAdayazca pakSAntare, te sarvatragahetunaiva

satkAyadRSTihetukA:, satkAyadRSTezca hetu: |
pUrvotpannA hi satkAyadRSTisteSAM hetu:, te ca
pUrvotpannA

satkAyadRSTeriti | asaMkliSTaM tu du:khasatyaM
kuzalamanivRttAvyAkRtaM ca na satkAyadRSTihetukaM

na ca satkAyadRSTerhetu:; paJcavidhahetutvAsambhavAt |
janako hyatra heturadhikriyate, na kAraNahetu:;

sAdhAraNatvAt | vipAkahetozcehAyoga:;
satkAyadRSTernivRtAvyAkRtatvenAvipAkatvAt | tatra

yadetaduktam-`satkAyadRSTestatsamprayuktAnAM ca
dharmANAM jAtiM jarAM sthitimanityatAM ca

sthApayitvA' iti, tadvirudhyeta; yadi hi
satkAyadRSTisamprayuktadharmajAtyAdayo na
sahabhUheturbhaveyu:,

na te sthApyeran | ye hi sthApitAste
satkAyadRSTihetukA:, satkAyadRSTezca heturiti |

ye tarhi tatsamprayuktAnAmityetanna paThanti | teSAM
kathaM prakaraNagrantho virudhye-

tetyadhyAhAryam | te hi satkAyadRSTerjAtiM jarAM
sthitimanityatAM ca sthApayitvetyevaM paThanti |

tatsamprayukteSveva tallakSaNAni vyApriyante, na
satkAyadRSTau, atastAni tasyA na sahabhUheturiti

teSAmevaMvAdinAmabhiprAya: | tairapyetat paThitavyamiti |
evamapAThe doSa: ityatastairetat paraM

paThitavyam-tatsamprayuktAnAM ceti | tatsamprayuktA hi
satkAyadRSTerAtmakalpA:; ekAlambana-

kRtyAdyarthatvAt | tasmAdyathA teSu
tatsamprayukteSvetAni lakSaNAni sahabhUhetu:, tathA
satkAya-

dRSTAvapIti vaibhASikAbhiprAya: | arthato vaivaM
boddhavyamiti | satkAyadRSTigrahaNena satkAya-

dRSTisamprayuktAnAmapi grahaNam | adhikArAnuvRttervA
tenaivaM boddhavyam-tatsamprayuktAnAJceti |

kAzmIrA: | na bahirdezakA iti darzayati |

sahabhvapitaditi | caittAdi | cittasya hi caittAstAni ca
lakSaNAni sahabhUhetu: sahabhUni

@229

dharmasyAnulakSaNAni, tAni cAnyonyam |
cittAnuparivarttyanulakSaNAni caivaM cittasya, tAni

cAnyonyaM sapratighaM copAdAyarUpamanyonyamapratighaM ca
kiJcit sarvaM ca bhUtai: prAptayazca

sahajA: prAptimata: sahabhuvo na sahabhUhetu:;
anekaphalavipAkaniSyandatvAt | na caittA:

sahacariSNava:; pUrvamapyutpatte: pazcAdapIti |

sarvamapyetat syAt; prasiddhahetuphalabhAvAnAM
bIjAdInAmeSa nyAyo na dRSTa iti

vaktavyametat-kathaM sahotpannAnAM dharmANAM
hetuphalabhAva iti ?

tadyathA pradIpaprabhayoraGkuracchAyayozca |

-------------------

ca tAni bhavanti | dharmasyAnulakSaNAnIti |
vistara:-dharmasya jAtijAtyAdIni sahabhUhetunA

hetu:; viprakRSTatvAt | jAtyAdiSu hi teSAM vyApAro
na dharme | tAni cAnyonyam | tAni

cAnulakSaNAnyanyonyaM sahabhUni; jAtyAdiSu vyApArAt
| na sahabhUhetunA hetu: | dharmastu teSAM

sahabhUheturbhavati, prAdhAnyAt | sa hi rAjeva yAtrAyAM
sabhRtyastadbhRtyavargAM sarvaM svakalApa-

mAkarSanniva pravarttate | cittAnuparivarttyanulakSaNAni
ceti | cittAnuparivarttinAM caittadhyAnAsrava-

saMvarANAm anulakSaNAni ca tathaiva cittasya sahabhUni,
na tu sahabhUhetunA hetu: | evazabdo-

'rthapradarzanArtha: | tAni
cAnyonyamanuparivarttyanulakSaNAni sahabhUni, na tu
sahabhUhetunA hetu: |

sapratighaM copAdAyarUpamanyonyamaSTadravyakAdiSu
paramANuSu rUpazabdagandharasaspraSTavyAtmakaM
sahabhU,

na tu sahabhUhetunA hetu: |
sapratighagrahaNamapratighanirAsArtham | apratighaM hi
dhyAnAsravaM saMvararUpaM

saptavidhAvijJaptisvabhAvaM parasparaM sahabhU:,
sahabhUhetunA ca heturiti | sarva ca bhUtairiti |
sapratighaM

cApratighaM copAdAyarUpaM yathAsvabhUtai: sahabhU:, na
tu sahabhUhetunA hetu: | prAptayazca sahajA:

prAptimato dharmasya sahotpAde'pi na sahabhUhetu: |
pUrvapazcAtkAlajAt prAptInAm | asahabhUtvAdeva

sahabhUhetutvAprasaGga iti | sahaja iti vizeSaNam |
kasmAd ? ityAha-anekaphalavipAka-

niSyandatvAditi | yasmAttAsAM prAptimatA saha naikaM
phalaM puruSakAraphalaM vRkSaprapATikAvat

pRthaksrotastvAt | nApyekaM vipAkaphalam, "nAkSepike
samApattI acitte prAptayo na ca"

(abhi^ ko^ 4.96) iti vacanAt | na cApyekaniSyandaphalam;
prApnInAM hi prAptya eva

niSyandaphalaM pRthaksantAnatvAt |
cittAnuparivartinAmevaikaM phalaM vipAkaniSyandaphalaM
ceSyate,

na prAptInAm | na caittA: sahacariSNava:
sahacaraNazIlA: |

sarvamapyetat syAditi | yattAvat sahabhUhetunA heturiti
vistareNa yaduktam | bIjAdInA-

miti | AdizabdenAGkuranAlakANDAdInAM grahaNam |
eSa nyAyo na dRSTa iti | sahotpannayorhetu-

phalabhAvalakSaNo nyAyo na dRSTa: | pUrvaM hi bIjaM
pazcAdaGkura:, pUrvamabhighAta: pazcAcchabda iti |

tadyathA pradIpaprabhayoraGkuracchAyayozca | kima ?
hetuphalabhAva iti varttate | pradIpa: saprabha

evotpadyate, na niSprabha: | aGkucarasyAtape
utpadyamAnasyaiva chAyA bhavati | atha ca pradIpa:

prabhAyA: sahotpannAyA heturbhavati, chAyAyAzcAGkura:,
tadvat | sampradhAryaM tAvaditi | vistara:-

asiddho dRSTAnta iti parasyAbhiprAya: | yasmAt
pUrvotpannaiva varttisnehAdikA sAmagrI saprabhasya

@230

sampradhAryaM tAvadetat-kiM prabhAyA: pradIpo hetu:;
Ahosvit pUrvotpannaiva sAmagrI

saprabhasya pradIpasya sacchAyasyAGkurasyotpattau heturiti ?

itastarhi bhAvAbhAvayostadvattvAt | etaddhi hetuhetumato
lakSaNamAcakSate haitukA:-

yasya bhAvAbhAvayo: yasya bhAvAbhAvau niyamata:, sa hetu:,
itaro hetumAniti | sahabhuvA ca

dharmANAmekasya bhAve sarveSAM bhAva:, ekasyAbhAve
sarveSAmabhAva iti yukto hetuphalabhAva: |

syAttAvat sahotpannAnAm, parasparaM tu katham ? ata eva
kAraNAt |

evaM tarhyavinAbhAvino'pyupAdAyarUpasyAnyonyameSa
prasaGga:, bhUtaizca sArdhaM

cittAnulakSaNAdInAM ca cittAdibhi: ?

tridaNDAnyonyabalAvasthAnavat tarhi sahabhuvAM
hetuphalabhAva: sidhyati |

mImAMsyaM tAvadetat-kimeSAM sahotpannabalenAvasthAnam,
Ahosvit pUrva-

-------------------

pradIpasyotpattau hetu: | pradIpasya prabhAyAzca saiva
sAmagrI hetu:, na tu pradIpa: prabhAyA heturiSyate |

evaM sacchAyasyAGkurasyotpattau pUrvotpannaiva sAmagrI
bIjAtapAdikA vAcyA |

niyamata iti | yasya dharmasya bhAve yasya dharmasya bhAvo
niyamena na yadRcchayA, sa hetu:,

itaro hetumAn | kAryadharma ityartha: | sahabhuvAM ca
dharmANAm, tadyathA bhUtAnAM caturNAM citta-

caittAnuparivartinAM lakSyalakSaNAnAM ca | ekasya
bhAve sarveSAM bhAva ekasya cAbhAve sarveSAmabhAva

iti yukto hetuphalabhAva: |

syAttAvat sahotpannAnAmiti vistara: | sahotpannAnAM
hetuphalabhAva iSyate | tadyathA-

cakSu: sahotpannamapi cakSurvijJAnena tadutpattau
heturbhavati | parasparaM tu katham ? na hi cakSurvijJAnaM

tasya cakSuSo heturbhavatIti Aha-ata eva kAraNAd |
bhAvAbhAvayostadvattvadityartha: | caittAdInAM

bhAve cittasya bhAvAdabhAve cAbhAvAt cittasya hetavo
bhavantIti | evaM tarhIti | visstara:-

yadyekasya bhAve sarveSAM bhAva:, sarveSAM cAbhAva
ekasyetyato'nyonyaM hetuphalabhAva: ?

"kAme'STadravyaka:" (abhi^ ko^ 2.22) ityavinAbhAvino'pi
rUparasagandhaspraSTavya-

svabhAvasyopAdAyarUpasyAnyonyameSa prasaGga: |
anyonyasahabhUhetuprasaGga: | bhUtaizca sArdhamupAdAya-

rUpasya sahabhUhetutvaprasaGga: | cittAnulakSaNAdInAM
ceti | Adizabdena cittAnuparivartyanulakSaNAnAM

ca | cittAdibhiriti | atrApyAdizabdena
cittAnuparivarttibhizcAnyonyahetuprasaGga: | tenaiva

cAdizabdena prAptibhi: sahajAbhi: prAptimatAmeSa
prasaGga iti vaktavyam |

tridaNDAnyonyabalAvasthAnavaditi |
anyonyabalenAvasthAnamanyonyabalAvasthAnam,

tridaNDasyAnyonyabalAvasthAnaM
tridaNDAnyonyabalAvasthAnam, tadvat
tridaNDAnyonyabalAvasthAnavat |

yathA tridaNDasya daNDatrayasyAnyonyabalenAvasthAnam,
evaM sahabhuvAM cittacaittAdInAM

hetuphalabhAva: sidhyati |

mImAMsyaM tAvadetaditi | vistara:-parIkSyametat, na
siddho'yaM dRSTAnta ityabhiprAya: |

sahotpannAstrayo daNDAsteSAM balam, tena sahotpannabalena
kimeSAM daNDAnAmavasthAnam, Ahosvit

pUrvasAmagrIvazAt tathotpAda: | Ahosvid
yathaivaiSAmavasthita: pUrvabhUtabhautikasamudAya-

@231

sAmagrIvazAt tathaivotpAda iti ? anyadapi ca tatra
kiJcidbhavati-sUtrakam, zaGkuko

vA, pRthivI vA dhArikA | eSAmapi nAmAnye'pi
sabhAgahetutvAdayo bhavantIti siddha:

sahabhUhetu: ||51||

sabhAgahetu: katama: ?

sabhAgahetu: sadRzA:,

sadRzA dharmA: sadRzAnAM dharmANAM sabhAgahetu:,
tadyathA-kuzalA: paJca skandhA:

kuzalAnAmanyonyaM kliSTA: kliSTAnAm, avyAkRtA:
avyAkRtAnAm, rUpamavyAkRtaM

paJcAnAm |

catvArastu na rUpasyetyapare, nyUnatvAt |

kalalaM kalalAdInAM dazAnAmavasthAnam,
arbudAdayo'rbudAdInAmekaikA-

pahrAsenaikasmin nikAyasabhAge |

anyeSu tu samAnajAtIyeSu dazApyavasthA dazAnAm |

-------------------

lakSaNasAmagrIvazAt sahabhAvastathaiva pazcAdapi
parasparAzritAnAmutpAda iti | anyadapi ca tatra

kiJcid bhavati | nAnyonyabalameveti darzayati | kiM tad ?
ityAha-sUtrakaMdaNDatrayaM nivezitam,

zaGkuko vA kIlako vetyartha: | pRthivI vA dhArikA
adhastAt | eSAmapi nAmeti | eSAmapi

sahabhuvAmanye'pi sabhAgasarvatravipAkakAraNA hetava:
sUtrakAdisthAnIyA bhavantIti siddha:

sahabhUhetu: ||51||

kliSTA: kliSTAnAmiti | kliSTA:, akuzalA:,
nivRttAvyAkRtAzca | kliSTatvasAmAnyena

nivRtAvyAkRtAnAm | akuzalA nivRtAvyAkRtAnAm |
nivRtAvyAkRtAzcAkuzalAnAM sabhAgaheturiti

darzitaM bhavati | avyAkRtA avyAkRtAnAmiti |
anivRtAvyAkRtA anivRtAvyAkRtAnAmityartha: |

rUpamavyAkRtamavyAkRto rUpaskandha:, paJcAnAM
skandhAnAM sabhAgahetu: | catvArastu

skandhAvedanAdayo na rUpasya sabhAgaheturviziSTatvAt |
na hi viziSTo nyUnasya sabhAgaheturiSyate;
"samaviziSTayo:" iti vacanAt | kuzalAkuzalaM tu
rUpamAbhisaMskArikatvAt samaM viziSTaM

ceti catvArastasya sabhAgaheturbhavanti |

kalalaM kalalAdInAmiti | paJca
garbhAvasthA:-kalalArbudapezIghanaprazAkhAvasthA:,
paJca

jAtAvasthA:-bAlakumArayuvamadhyavRddhAvasthA: | ityete
daza dazAnAmavasthAnAM sabhAgahetu: |

kalalaM kalalAntasya yAvad vArdhasya | arbudamarbudasya
yAvadvardhasya | evaM yAvadvArdhaM vArdhasyaiva |

ekaikApahrAsena ekaikaparihAreNa ekasmin nikAyasabhAge
vaktavyam | anyeSu samAnajAtIyeSu

nikAyasabhAgeSu yadA manuSyajanmano
manuSyajanmaivotpadyate tadA dazApyavasthA
dazAnAmapyavasthAnAm |

vRddhAvasthApi yAvaddazAnAmavasthAntarANAm | sA hi
vRddhAvasthA kSaNAntare

tajjanmavRddhAvasthAyA: sabhAgahetu: | antyA tu
janmAntarakalalAdInAM dazAnAmapyavasthAnAM sabhAga-

heturityavagantavyam |

@232

bAhyeSvapi yavo yavasya, zAli: zAleriti vistareNa yojyam
|

ye tu rUpaM rUpasya necchanti sabhAgahetum, teSAmeSa
grantha icchAvighAtAya

sampravarttate-"atItAni mahAbhUtAnyanAgatAnAM
mahAbhUtAnAM heturadhipati:" ( )

iti |

kiM puna: sarve sadRzA: sabhAgahetu: ? netyAha | kiM
tarhi ?

svanikAyabhuva:,

svo nikAyo bhUzcaiSAM ta ime svanikAyabhuva: |

paJca nikAyA:-du:khadarzanaprahAtavyo yAvat
bhAvanAprahAtavya: |

nava bhUmaya:-kAmadhAturaSTau ca hAnArUpyA: |

tatra du:khadarzanaheyA du:khadarzanaheyAnAM
sabhAgahetu:, nAnyeSAm | evaM yAvad

bhAvanAheyA bhAvanAheyAnAm |

te'pi kAmAvacarA: kAmAvacarANAM
prathamadhyAnabhUmikA: prathamadhyAnabhUmikAnAM

yAvad bhavAgrabhUmikAstadbhUmikAnAmeva nAnyeSAm |

te'pi na sarve, kiM tarhi ?

agrajA: |

pUrvotpannA: pazcimAnAmutpannAnutpannAnAM sabhAgahetu:
| anAgatA naiva sabhAgahetu: |

evamatIte |

kuta etat ? Aha-zAstrAt | "sabhAgahetu: katama: ?
pUrvotpannAni kuzala-

-------------------

bAhyeSvapi yavo yavasyeti vistara: | yavo yavasya
sabhAgaheturna zAle:, zAli: zAlereva

na yavasya-ityanena tulye'pyavyAkRtatve svasantAna eva
sabhAgahetutvam, nAnyasantAne; janana-

zaktyabhAvAditi darzayati |

atItAni mahAbhUtAnyanAgatAnAM mahAbhUtAnAM
heturadhipatiriti | hetupratyaya:, adhipati-

pratyayazcetyartha: | ayugapadbhAvAnna sahabhUhetu:, ata
evAcittacaittatvAcca na samprayuktakahetu:,

asarvatragatvAnna sarvatragahetu:, avyAkRtatvAnna
vipAkahetu:, pArizeSyAt sabhAgaheturevetyavagamyate |

yadi sadRzA: sadRzAnAM sabhAgahetu:, evaM
pazcAdutpanno'pi pUrvotpannasya sabhAgahetu: prApnoti,

sahotpanno'pi sahotpannasya, anutpanno'pyanutpannasya ? ityata
Aha-te'pi na sarve | kiM

tarhi ?

"agrajA:" | agre jAtA atItA: pratyupannA vA sabhAgahetu:
| anAgatA na sabhAgahetu-

rityarthAduktaM bhavati |
evamatItAnyatItapratyutpannAnAmiti |
pUrvotpannAnyatItAni pazcAdutpannAtItA-

nAmiti vibhajya vyAkhyeyam |
atItapratyutpannAnyanAgatAnAM sabhAgahetu:, na
tvanAgatAnya-

nAgatAnAmityuktam | ato gamyate-nAstyanAgata:
sabhAgaheturiti | na kadAciditi | na kadAcinna

heturityadhikRtam, heturevetyartha: | tasmAdastyanAgata:
sabhAgaheturityabhiprAya: |

@233

mUlAni pazcAdutpannAnAM kuzalamUlAnAM
tatsamprayuktAnAM ca dharmANAM svadhAtau sabhAgahetunA

hetu: | evamatItAni atItapratyutpannAnAm |
atItapratyutpannAnyanAgatAnAmiti vaktavyam" |

idamapi zAstram-"yo dharmo yasya dharmasya hetu: kadAcit sa
dharmastasya

dharmasya na hetu: ? Aha-kadAcid" iti ?

sahabhUsamprayuktakavipAkahetvabhisandhivacanAdadoSa: eSa:|

yastu manyate-anAgato'pi sa dharma utpadyamAnAvasthAyAM
sabhAgahetutve niyatI-

bhUto bhavati, atastAM
caramAvasthAmabhisandhAyoktam-"kadAcinna hetu:" iti ?

tasyAmaparihAra:; yasmAt sa dharma utpadyamAnAvasthAyA:
pUrva sabhAgaheturabhUtvA

pazcAd bhavati |

ihApi ca prazne-yo dharmo yasya dharmasya samanantara:
kadAcit sa dharmastasya na

samanantara iti zakyamanayA kalpanayA vaktuM syAt-na
kadAciditi |

-------------------

sahabhviti | vistara:-sahabhUsamprayuktakavipAka
hetuSvabhisandhirabhiprAya:, tena vacanam,

tasmAt |
sahabhUsamprayuktakavipAkahetvabhisandhivacanAdadoSa:, na
kadAcinna heturiti vacane |

bAhuliko hyeSa nirdeza iSyate |

caramAvasthAmabhisandhAyeti |
antyAmanAgatAvasthAmabhipretyetyartha: | adhvatraye'pi

heturbhavatIti tasyAbhiprAya: |

tasyAyamaparihAra iti vistara: | tasya vAdino'yamaparihAra:
| kasmAt ? yasmAt sa

dharma utpadyamAnAvasthAyA: pUrvaM sabhAgaheturabhUtvA
pazcAd bhavati, na nityaM sabhAgaheturityartha: |

bahvInAmanAgatAvasthAnAmekA caramAvasthA
sabhAgahetutve niyatIbhUtA | tadanyA bahvyastatrA-

niyatIbhUtA: santi | tatra ca sAmAnyenoktam-na kadAcinna
heturiti | evaM kRtvAyamaparihAra: |

ekasyAmapi hyavasthAyAM sa na sabhAgaheturiti zakyameva
vaktuM syAt |

yo dharmo yasya dharmasya samanantara iti | samanantarapratyaya
ityartha: | zakyamanayA

kalpanayeti | sa dharma utpadyamAnAvasthAyAM
samanantarapratyayatve niyatIbhUto bhavati | ata: zakyaM

tAM caramAvasthAmabhisandhAyetyanayA kalpanayA
vaktum-syAnna kadAcinna samanantara iti |

kasmAdevamAha-yadi sa dharmo notpanno bhavatIti | yadi sa
dharmo'nAgato bhavati nAsau

samanantarapratyayayo bhavatItyartha: |
caramAvasthAvAdyAha-dvimukhasandarzanArthamiti | vistara:-

yathA tatra yo dharmo yasya dharmasya hetu: kadAcit sa
dharmastasya dharmasya na hetu: | Aha-na

kadAciditi | tathehApi karttavyam | yo dharmo yasya dharmasya
samanantara:, kadAcit sa dharmastasya

dharmasya na samanantara iti | Aha-na kadAciditi karttavyam |
yadi sa dharmo notpanno bhavatIti |

yathA ceha tathA tatreti | katham ? yo dharmo yasya dharmasya
samanantara: kadAcit sa dharma: tasya

dharmasya na samanantara: | Aha-yadi sa dharmo notpanno
bhavatIti, evaM tatra karttavyam | katham ?

yo dharmo yasya dharmasya hetu: kadAcit sa dharma: tasya
dharmasya na hetu: | Aha-yadi sa dharmo

notpanno bhavatIti | yadi sa dharmo'nAgato bhavati nAsau
hetupratyayo bhavatItyartha: |

@234

kasmAdevamAha ? yadi sa dharmo notpanno bhavatIti
dvimukhasandarzanArtham-yathA

tatra tathehApi karttavyam, yathA ceha tathA tatreti |

evaM sati ko guNo labhyata ityakauzalamevAtra
zAstrakArasyaivaM sambhAvyate |

tasmAt pUrvaka evaiSa parihAra: sAdhu: |

yat tarhIdamuktam-"anAgatAnAM satkAyadRSTiM
tatsamprayuktaM ca du:khasatyaM

sthApayitvA yat tadanyat kliSTaM du:khasatyaM tat
satkAyadRSTihetukaM na satkAyadRSTerhetu:,

yattu sthApitaM tatsatkAyadRSTihetukaM
satkAyadRSTezca hetu:" iti ?

anAgatasatkAyadRSTisamprayuktaM du:khasatyaM
sthApayitvetyevametat karttavyam, arthato

vaivaM boddhavyamiti |

-------------------

atrAcArya Aha-evaM sati ko guNa iti vistara: | iti
dvimukhasandarzanena kazcid

guNo labhyate | naiva hyutpadyamAnAvasthAyAM sa dharmo
hetu: samanantaro vA mukhyavRttyA

bhavatItyakauzalamevAtra zAstrakArasyaivaM sambhAvyate |
kvacit sAvakAzaM bruvata:, kvacinniravakAzam |

sAvakAzaM tAvad yadidamuktam-yo dharmo yasya dharmasya
hetu: kadAcit sa dharmastasya

dharmasya na hetu: | Aha-na kadAciditi | kathaM na kadAcinna
heturityevamuktvA punarvarNayati-

caramAvasthAyAM sabhAgaheturiti | niravakAzam-yadi sa
dharmo notpanno bhavati na samanantara:,

utpannastu samanantara iti | ayamatrAbhiprAyArtha
ekAntikamarthaM vyavasthApya punaranyathAkarotIti

tasmAt pUrvaka evaiSa parihAra: sAdhuriti |
sahabhUsamprayuktakavipAkahetvabhisandhivacanAdadoSa

iti |

yattarhIdamuktamiti | vistara:-kuta etadAyAtam ? anAgato
naiva sabhAgaheturityuktam |

tad yadyanAgato naiva sabhAgahetu:, kasmAdanAgatA
satkAyadRSTi: sthApitA | yaddhi sthApitaM tat

satkAyadRSTihetukaM satkAyadRSTezca heturiti
vyAkhyAtam | tatra kathamanAgatA satkAyadRSTi:

satkAyadRSTerhetu: | na tAvat sahabhUhetu:
samprayuktakaheturvA sambhavati; asahabhUtvAt | na

vipAkahetu:, avyAkRtatvAt | na kAraNahetu:,
sAdhAraNatvenAgaNyamAnatvAt | pArizeSyAt

sabhAgahetu: sarvatragaheturvA bhavantI bhavet | iha ca
sabhAgahetureva sarvatragahetu: | ato yadyanAgatA

satkAyadRSTi: satkAyadRSTerna sabhAgahetu:, kasmAdasau
tRtIyakoTyarthaM sthApiteti ?

vaibhASika Aha-anAgatasatkAyadRSTisamprayuktakaM
du:khasatyaM sthApayitvetyevametat

karttavyamiti | satkAyadRSTisamprayuktakameva
sthApayitavyam, na tu satkAyadRSTi: | taddhi vedanAdikaM

sahabhUhetunA samprayuktakahetunA vA
satkAyadRSTihetukaM satkAyadRSTezca hetu:, na
sabhAgahetunA |

vinaSTako hyamanAgatAM satkAyadRSTimiti pATha: |
pazcAtpadasthena tacchabdena saha na paThitavya: |

samprayuktadu:khasatyavizeSaNArthaM tu samasyaitat
padadvayaM paThitavyam-anAgatasatkAyadRSTi-

samprayuktakamiti | arthato vaivaM boddhavyaM yadyevaM na
kriyeta pATha: | bhASyAkSepanirvRtta: pATho na

tantramityabhiprAya: |

@235

idaM tarhi prajJaptibhASyaM kathaM
nIyate-"sarvadharmAzcatuSke niyatA:-hetau phale

Azraye Alambane niyatA:" iti ? heturatra samprayuktakahetu:,
sahabhUhetuzca | phalam-

puruSakAraphalam, adhipatiphalaM ca |
AzrayazcakSurAdirAlambanaM rUpAdikamiti draSTavyam |

nanu caivaM sati sabhAgaheturabhUtvA heturbhavatIti
prAptam ?

iSyata evAvasthAM prati na dravyam | avasthAphalaM hi
sAmagryam, na dravyaphalam |

kiM puna: syAd-yadi vipAkahetuvadanAgato'pi sabhAgahetu:
syAt ?

zAstre tasya grahaNaM syAt |

ya eva hi phaladAnagrahaNakriyAsamarthastasyaiva
grahaNAdadoSa: ? naitadasti;

niSyandaphalena hi saphala: sabhAgahetu: |
taccAnAgatasyAyuktam; pUrvapazcimatAbhAvAt |

-------------------

prajJaptibhASyaM kathaM nIyate-sarvadharmAzcatuSke
niyatA iti | hetau niyatA yasya dharmasya

yo dharmo hetu: | sa dharmastasya dharmasya na kadAcinna hetu:
| triSvapi kAleSu heturityartha: | evaM

phale niyatA yasya dharmasya yo dharma: phalaM puruSakArAdi
yojyam | evamAzraye niyatA yasya

dharmasya cakSuvijJAnAderyo dharma AzrayazcakSurAdiriti
yojyam | evamAlambane niyatA yasya dharmasya

cakSurvijJAnAderyo dharma AlambanaM rUpAdiriti yojyam |
tena dharmANAM hetau niyatatvAt triSvapi

kAleSu sabhAgaheturbhavatIti codakAbhiprAya: |
sarvahetvamabhisandheradoSa iti darzayan vaibhASika

Aha-heturatra samprayuktakahetu: sahabhUhetuzca | na
sabhAgahetu: sarvatragaheturvA; anAgatAvasthA-

yAmavyavasthApitatvAt | na vipAkahetu:, anAniJjyasya
karmaNa: kasyacid gatyantare'pi

vipAkAdAnAt | phalaM puruSakAraphalamadhipatiphalaM ca |
tayo sahabhUsamprayuktakahetvo: phalatvAt |

vaibhASikANAmetanmatam-anAgataM vidyamAnamutpadyata iti
| tasmAdayaM prasaJjayati |

nanu caivaM sati sabhAgaheturabhUtvA anAgatAvasthAyAM
heturbhavati varttamAnAvasthAyAmiti |

prAptaM prasaktamityartha: |

iSyata evAvasthAM prati na dravyamiti | iSyata eva
sabhAgaheto: sabhAgahetutvAvasthA-

pUrvaM nAsIdidAnIM bhavatIti | na tu
dravyasvalakSaNam-pUrva nAsIdidAnIM bhavatIti |
avasthAphalaM

hi sAmagryaM na dravyaphalamiti | hetupratyayasAmagryA
varttamAnAvasthAphalaM na dravyam | yasmAdanA-

gato'pi sa dharmo dravyato'sti, na puna: pratyutpanna eveti |
codaka Aha-kiM puna: syAditi

vistara: | vaibhASika Aha-zAstre tasya grahaNaM syAditi
| tasyAnAgatasya sabhAgaheto: | na

cAsti grahaNam | na hi tatra zAstramuktam-anAgatAni
kuzalamUlAnyanAgatAnAM kuzalamUlAnAM

sabhAgaheturiti | codaka Aha-ya eva hIti vistara: |
codakasyAyamabhiprAya:-yadyapya-

nAgato'sti sabhAgaheturna tvasau phaladAnagrahaNakriyAyAM
samartha: | ya eva hi phaladAnagrahaNa-

kriyAsamartha: phalAkSepakriyAsamarthazca tasyaiva
sabhAgahetoratItasya varttamAnasya ca grahaNAt

adoSa:, anAgatasya sabhAgahetoragrahaNam; tasya
phaladAnagrahaNakriyAyAmasAmarthyAt | tasmAd-

styanAgata: sabhAgahetu: | atha ca zAstre nokta iti ?
Aha-naitadastIti vistara: |

@236

na cotpannamanAgatasya niSyando yujyate, yathA-varttamAnasya
|

mA bhUddheto: pUrvaM phalamiti, nAstyanAgata:
sabhAgahetu:; vipAkaheturapi evamanA-

gato na prApnoti, vipAkaphalasya pUrvaM saha
cAyogAdanAgate cAdhvani pUrvapazcimatA'bhAvAt ?

naitadasti; sabhAgahetorvinA paurvAparyeNa sadRza:
sadRzasya sabhAgaheturityanyonya-

hetutvAdanyonyani:SyandatA samprasajyeta | na
cAnyonyani:SyandatA yuktimatIti |

na tvevaM vipAkahetu:; vinA
paurvAparyeNAnyonyahetuphalatA samprasajyate;

bhinnalakSaNatvAddhetuphalayo: |

tasmAdavasthAvyavasthita eva sabhAgahetu:,
lakSaNavyavasthitastu vipAka-

heturityanAgato'pi na vAryate |

-------------------

naitad yujyate | niSyandaphalena hi saphala: sabhAgahetu: |
"sabhAgasarvatragayorniSyanda:" (abhi^

ko^ 2.56) "niSyando hetusadRza:" (abhi^ ko^ 2.57) iti
vacanAt |

taccAnAgatasyAyuktam | tanniSyandaphalamayuktam | kasmAt ?
pUrvapazcimatAbhAvAt | anAgatA-

vasthAyAm `idaM pUrvamidaM pazcimam' iti na paricchidyate;
viprakIrNatvAt | na cAsati pUrvAparabhAve

sadRza: sadRzasya niSyando yujyate | atha
matam-utpannamatItaM varttamAnaM vA anAgatasya niSyanda

iti ? ata Aha-na cotpannamanAgatasya niSyando yujyata iti |
yathAtItaM varttamAnasya niSyando

na bhavati, tathA'nAgatasyApyutpanno na niSyando
bhaviturmahati |

kasmAd ? ityAha-mA bhUddheto: pUrva phalamiti | doSAt |
vipAkaphalasya pUrvaM saha

cAyogAditi, mA bhUddheto: pUrvaM phalamiti pUrvamayoga: |
saha cAyogo'nAgatAvasthAyAm | na hi

pratyutpannAvasthAyAM sahabhUhetoriva vipAkaheto:
sahotpannaM phalamupalabhyate | kasmAt ? anAgate

cAdhvani pUrvapazcimatAbhAvAt |
viprakIrNatvAdanAgatasyAdhvano na pUrvaM vipAkahetu:
pazcAd

vipAkaphalaM yujyate | tasmAcca sabhAgahetuvad
vipAkaheturapyanAgato na prApnoti | vaibhASika

Aha-naitadasti | yaduktam-vipAkaheturapyevamiti | na
cAnyonyaniSyandatA yuktimatIti |

yasya ya: sabhAgahetu: sadRzo dharmastasya sa eva
dharmastadAnImeva kathaM niSyando yokSyate, na hi

putra: svasyaiva pitustadAnImeva pitA bhavatIti ! na tvevaM
vipAkahetu: | kim ? anyonyahetuphalatA

na paurvAparyeNa vinA samprayujyate prApnoti | kasmAt ?
bhinnalakSaNatvAd dhetuphalayo: |

hetoranyallakSaNaM svabhAva ityartha: | akuzalatA
kuzalasAsravatA vA tasya lakSaNam | phalasya

cAnyallakSaNamanivRtAvyAkRtatvam | "vipAkaheturazubhA:
kuzalAzcaiva sAsravA:" (abhi^

ko^ 2.54) "vipAko'vyAkRto dharma:" (abhi^ ko^ 2.57) iti
vacanAt |

tasmAditi vistara: | avasthAvyavasthita eva sabhAgahetu: |
avasthAyAM vyavasthita:,

atItAvastha: pratyutpannAvasthazca sabhAgahetu:,
nAgatAvastha: | lakSaNavyavasthitastu vipAkahetu: |

lakSaNena vyavasthitastriSvapi kAleSu yathoktalakSaNa
ityanAgato'pi vipAkaheturna vAryate na-

pratiSidhyate | idamiha vicAryate-kimanAgate'dhvani sadRzA
dharmA viprakIrNA iti na zakyate

paricchettum-`ayaM heturidamasya niSyandaphalam' iti, ato
nAnAgata: sabhAgaheturvyavasthApyate ?

@237

yaduktam-`svabhUmika: sabhAgaheturbhavati' iti, kimeSa
niyama: sarvasya

sAsravasyaiva niyama: ?

anyonyaM navabhUmistu mArga:,

`sabhAgahetu:' ityadhikAra: | anAgamye dhyAnAntarikAyAM
caturSu dhyAneSu triSu

cArUpyeSu mArgasatyamanyonyaM sabhAgahetu: |

kiM kAraNam ? Agantuko hyasau tAsu bhUmiSu na
taddhAtupatita:; tadbhUmikAbhi-

stRSNAbhirasvIkRtatvAt | ata:
samAnajAtIyasyAnyabhUmikasyApi sabhAgaheturbhavati |

sa puna:-

samaviziSTayo: ||52||

na nyUnasya heturbhavati | tadyathA-du:khe
dharmajJAnakSAntirasyA evAnAgatAyA:

sabhAgaheturviziSTasya ca yAvadanutpAdajJAnasya |
anutpAdajJAnamanutpAdajJAnasyaiva; anya-

viziSTasyAbhAvAt |

darzanabhAvanA'zaikSyamArgAstridvyekeSAm | tatrApi
mRdvindriyamArgo mRdutIkSNendriya-

-------------------

Ahosvid yo dharmo yasya dharmasya sabhAgaheturbhavet sa
dharmastasya hetupratyayavazAnniSyandaphalaM

bhavedityato'nAgata: sabhAgaheturna vyavasthApyate ? naitad
vyAkhyAnakArairvicAritam, mama tu

pUrvaka evAyaM pakSa: pratibhAtIti |

kimeSa niyama iti | kiM svabhUmika evetyavadhAryate |
nAnyathApyastItyabhiprAya: |

"anyonyaM navabhUmistu mArga:" iti | tuzabdo vizeSaNe |
mArga iti mArgasatyaM

vivakSitam | sAsravAnmArgasatyaM viziSyate | sAsravo hi
dharma: svabhUmika eva sabhAgahetu:,

nAnyabhUmika: | mArgastvanyabhUmiko'pi sabhAgahetu: | iha
bhUmigrahaNe sAsravAnAsravagrahaNam,

dhAtugrahaNe tu sAsravasyaiva, ityata Aha-yat
sAsravANAM mArgasya ca tulye bhUmibhede mArga eva

navabhUmiko'nyonyaM sabhAgaheturna sAsrava iti | kuta: ?
ityAha-Agantuko hyasau tAsu

bhUmiSu na taddhAtupatita:,
tadbhUmikAbhistRSNAbhirasvIkRtatvAditi | na hi
kAmarUpArUpyacarya-

stRSNA: sAsravAnivAnAsravAn dharmAn svIkurvanti |
yadA tarhi nirvANaM mArgaM vAbhilaSati

kuzalo'sau dharmacchanda:, na rAga:, tasya varjyatvAditi
vacanAt | samAnajAtIyasyeti |

anAsravajAtIyasya |

evaM tarhi sarva: sarvasya sabhAgahetu: prApnoti ? ata
Aha-"samaviziSTayo:" iti |

anyonyagrahaNaM tarhi kimartham ?
urdhvabhUmikAdharabhUmikayoranyonyamityevamartham |
UrdhvabhUmiko-

'pyadharabhUmikayo: samaviziSTayo: sabhAgaheturbhavati,
adharabhUmiko'pyUrdhvabhUmikayoriti |

tadyatheti | vistara:-du:khe dharmajJAnakSAntistasyA
evAnAgatAyA: sameti kRtvA sabhAgahetu:,

viziSTasya ca du:khe dharmajJAnasya
du:khe'nvayajJAnakSAnteryAvadanutpAdajJAnasya, na tu
nyUnasya | na

hi du:khe dharmajJAnamanAgatAyA du:khe
dharmajJAnakSAnte: sabhAgaheturbhavati |

@238

mArgasya hetu: |
tIkSNendriyamArgastIkSNendriyamArgasyaiva |
tadyathA-zraddhAnusArizraddhA-

dhimuktasamayavimuktamArgA: SaNNAM caturNAM dvayozca
| dharmAnusAridRSTiprAptAsamayavimuktamArgA:

trayANAM dvayorekasya |

kathaM punarUrdhvabhUmikasyAdhobhUmiko mArga: samo vA
bhavati ? viziSTo vA ?

indriyata:, hetUpacayatazca |

-------------------

darzanabhAvanAzaikSaNArgAstridvyekeSAmiti |
darzanamArgo darzanamArgAntarasya bhAvanAmArga-

syAzaikSamArgasya ca sabhAgaheturiti trayANAm |
bhAvanAmArgo bhAvanAmArgAntarasyAzaikSamArgasya

ca sabhAgahetu:, na darzanamArgasyeti dvayo: |
azaikSamArgo'zaikSamArgAntarasya na darzanamArga-

bhAvanAmArgayorityekasya sabhAgahetu: | tatrApIti | tatra
darzanamArgAdiSu mRdvindriyamArgodarzanamArga-

svabhAvo mRdutIkSNendriyamArgasya tatsvabhAvasyaiva |
tIkSNendriyamArgastIkSNendriyamArgasyaiva, na

mRdvindriyamArgasya, nyUnatvAt | evaM
bhAvanAmArgo'zaikSamArgazca vaktavya: |
taddarzayannAha-tadyatheti |

vistara:-ekasyApi mRdvindriyasya pudgalasya SaNmArgA:
santi | prakRtitIkSNendriyasya traya: |

tatra zraddhAnusArimArga:
zraddhAnusArimArgAntarasyAtmIyasya sabhAgahetu: |
dharmAnusArimArgasya

cAtmIyasyAnAgatAvasthasya
zraddhAdhimuktadRSTiprAptasamayavimuktA
samayavimuktamArgANAM cAtmIyAnAM

yathAyogamutpattyanutpattidharmANAM ceti SaNNAM
sabhAgahetu: | zraddhAdhimuktamArga: zraddhAdhimukta-

mArgAntarasya
dRSTiprAptisamayavimuktAsamayavimuktamArgANAM
cApareSAmapi trayANAmiti caturNAM

sabhAgahetu: | samayavimuktamArga:
samayavimuktamArgAntarasyAsamayavimuktamArgasya ceti dvayo:

sabhAgahetu: | na tu zraddhAdhimuktamArga:
zraddhAnusAridharmAnusArimArgayorhetu:;
pUrvakAlInatvAd

darzanamArgasya, bhAvanAmArgasya ca viziSTatvAt |
evamanyatrApi yojyam | dharmAnusArimArgo

dharmAnusArimArgAntarasya
dRSTiprAptAsamayavimuktamArgayozceti trayANAM
sabhAgahetu: | dRSTiprAptamArgo

dRSTiprAptamArgAntarasyAsamayavimuktamArgasya ceti
dvayo: | asamayavimuktamArgo'samayavimukta-

mArgAntarasyaivetyekasya sabhAgahetu: | na tu
dharmAnusArimArga: zraddhAnusArimArgasya sabhAgahetu:;

dharmAnusArimArgasyendriyato viziSTatvAt | nApi
zraddhAdhimuktamArgasyendriyato viziSTatvAt, nApi

samayavimuktamArgasyendriyato viziSTatvAt |
samayavimuktamArgastarhIndriyato viziSTasya

dRSTiprAptamArgasya sabhAgahetu: prApnoti ? na prApnoti;
azaikSamArgasaMgRhItatvAt | nahi pUrvakAlInaM

phalaM pazcAtkAlIno heturiti | dRSTiprAptamArga: puna:
samayavimuktamArgasya na sabhAgahetu:; indriyato

nyUnatvAt |

kathaM punariti | vistara:-kathaM punarUrdhvabhUmikasya
dvitIyadhyAnAt prabhRti yAvadA-

kiJcanyAyatanabhUmikasya darzanamArgasya bhAvanAmArgasya
vA azaikSamArgasya vA yathAyoga-

madhobhUmiko mArgo vijJAnAnantyAyatanAt prabhRti
yAvadanAgamyabhUmiko yathAyogaM darzanamArgo

bhAvanAmArgo vA azaikSamArgo vA samo vA viziSTo vA
bhavati | kathaJca na bhavitavyam ?

hInatvAdadharAyA bhUme: | indriyato hetUpacayatazca |
indriyatastAvat samo bhavati viziSTo vA,

darzanamArge
zraddhAnusArimArgazcaturthadhyAnabhUmiko'dhara
bhUmikasya tasyaiva zraddhAnusArimArgasya sama:;

@239

tatra darzanAdimArgANAM mRdumRdvAdInAM cottarottare
hetUpacitatarA: |

yadyapyekasantAne zraddhAdharmAnusAriNArgayorasambhava:;
utpannastvanAgatasya hetu: ||52||

-------------------

ubhayormRdvindriyatvAt | tasyaivAdharabhUmiko
dharmAnusArimArgo viziSTa:, tIkSNendriyatvAt | tathA

dharmAnusArimArgazcaturthadhyAnabhUmiko'dhara bhUmikasya
dharmAnusArimArgasya sama: | evametAveva

zraddhAnusAridharmAnusArimArgau
caturthadhyAnabhUmikAvadharabhUmikayorbhAvanAzai
kSamArgayo: pratyekaM

bhUmIndriyabhedabhinnayo: samau vA viziSTau veti
sambhavato yojyau | tathA bhAvanAmArge AkiJcanyA-

yatanabhUmikasya zraddhAdhimuktamArgasyAdharabhUmika:
zraddhAdimuktamArga: sama:; ubhayormRdvindriyatvAt |

tasyaivAdharabhUmiko dRSTiprAptamArgo viziSTa:,
tIkSNendriyatvAt | tathA tasyaiva samayavimukta-

mArgo'dharabhUmika: sama:, ubhayormRdvindriyatvAt |
tasyaivAsamayavimuktamArgo'dharabhUmiko viziSTa:,

tIkSNendriyatvAt | evamazaikSamArge
AkiJcanyAyatanabhUmikasyAzaikSamArgasyAdharabhUmika:
samo

viziSTo veti yathAyogaM yojyam | anayA dizA
sarvabhUmayo yojyA: |

kathaM hetUpacayata: ? UrdhvabhUmikasyAdharabhUmiko
mArga: samo viziSTo vA bhavatItyata

idamucyate | tatra darzanAdimArgANAmiti |
vistara:-AdigrahaNena bhAvanAzaikSamArgopasaMgraha: |

UrdhvabhUmikAyA du:khe dharmajJAnakSAnteradhobhUmikaM
du:khe dharmajJAnaM hetUpacayato viziSTaM bhavati |

du:khe dharmajJAnAdapyUrdhvabhUmikAdadharabhUmikA
du:khe'nvayajJAnakSAntiryAvadUrdhvabhUmikAnmArge
dharma-

jJAnAdadharabhUmikA
mArge'nvayajJAnakSAntirhetUpacayato viziSTA bhavati;
ekaikAdhikasabhAgahetU-

pacitatvAt | darzanamArgAdUrdhvabhUmikAdadhobhUmiko
bhAvanAmArgo hetUpacayato viziSTo bhavati |

darzanamArgo hi darzanamArgahetUpacita: |
bhAvanAmArgastu darzanabhAvanAmArgahetUpacita: |
Urdhva-

bhUmikAbhyAM
darzanabhAvanAmArgAbhyAmadharabhUmiko'zaikSamArgo
hetUpacayato viziSTo bhavati; darzana-

bhAvanAmArgahetUpacitatvAt UrdhvabhUmikasya
darzanamArgasyAdhobhUmiko darzanamArgo hetUpacayata:

samAnakSaNApekSayA samo bhavati | evaM bhAvanAmArgasya
bhAvanAmArga:, azaikSamArgasyAzaikSamArga

iti |

tadevaM kazcidindriyata: samo bhavati hetUpacayato viziSTa
satyapyadharabhUmikatve, tadyathA-

athamadhyAnabhUmikAcchraddhAnusArimArgAdadharabhUmikau
zraddhAdhimuktasamayavimuktamArgau | kazciddhetU-

pacayata: samo bhavatIndriyato viziSTa:, tadyathA-
caturthadhyAnabhUmikAcchraddhAnusAryAdimArgAdadho-

bhUmikadharmAnusAryAdimArga:, samAnakSaNApekSayA |
kazcidindriyato hetUpacayatazca viziSTa:,

tadyathA-caturthadhyAnabhUmikAcchaddhAnusArimArgAda
dharabhUmikau dRSTiprAptAsamayavimuktamArgau | mRdu-

mRdvAdInAM cottarottare hetUpacitatarA iti |
darzanamArgavarjyA: tasmin mRdumRdvAdyasambhavAt |

tatra mRdumRdo: prakArAdUrdhvabhUmikAdadharabhUmiko'pi
mRdumadhyo yAvadadhimAtramadhyAdadhimAtrAdhimAtra:

samAnAsamAnakSaNApekSayA hetUpacayata: samo viziSTo
vA bhavati: ekaikAdhikaprakArahetU-

pacitatvAt |

yaduktam-`zraddhAnusArimArga: SaNNAM sabhAgahetu:'
iti, kathaM zraddhAnusArimArgo

@240

kiM puna: mArga eva samaviziSTayo: sabhAgaheturbhavati ?
netyAha | laukikA api

hi-

prayogajAstayoreva,

samaviziSTayo: sabhAgaheturbhavanti, na nyUnasya | yathA
katame ? ityAha-

zrutacintAmayAdikA: |

ete hi prAyogikA: zrutacintAbhAvanAmayA guNA:
samaviziSTayoreva hetu:, na

nyUnAnAm | tadyathA-kAmAvacarA: zrutamayA:
zrutacintAmayAnAm, cintAmayAzcintA-

mayAnAm; bhAvanAmayAbhAvAt | rUpAvacarA: zrutamayA:;
zrutabhAvanAmayAnAM cintA-

mayAbhAvAt | bhAvanAmayA bhAvanAmayAnAmeva |
ArUpyAvacarA bhAvanAmayA bhAvanA-

mayAnAmeva | teSAmapi navaprakArabhedAt mRdumRdava:
sarveSAM mRdumadhyA aSTAnAm-ityeSA

nIti: |

-------------------

dharmAnusArimArgasya sabhAgaheturbhavati, na hi
tayorekasantAne sammukhIbhAvo'sti ? tenAha-

yadyapyekasantAne zraddhAdharmAnusArimArgayorasambhava:,
utpannastvanAgatasya heturiti | asambhavo

hyatrAsammukhIbhAva: | na tvabhAva:, santi hi
mRdvindriyANAM mRdvindriyamArgavadAtmIyAstI-

kSaNendriyamArgA api |
dRSTiprAptAsamayavimuktamArgAstu tatsantAne
sammukhIbhaveyurapi, yadIndriya-

saJcAra: kriyeta | tasmAdutpanna:
zraddhAnusArimArgo'nutpattidharmiNo dharmAnusArimArgasya
zraddhAdhimukta-

dRSTiprAptasamayavimuktAsamayavimuktamArgANAM ca
yathAyogamanAgatAnAmutpattidharmANAmanutpatti-

dharmANAM vA samaviziSTAnAM sabhAgaheturiti |

AcAryavasumitrastvAha-"utpanna:
zraddhAnusArimArgo'nutpannasya dharmAnusArimArgasya

dRSTiprAptamArgasya vA hetu:, yadA zraddhAnusAryAdaya
indriyANi saJcaranto dharmAnusArimArgAdIn

sammukhIkurvanti", tadayuktam; na hi
zraddhAnusArIndriyANi saJcarati, zraddhAdimuktAdayastu

saJcareyu: ||52||

prAyogikA iti | prayogeNa nivRttA: prAyogikA:,
prAyogikagrahaNamupapatti-

pratilambhikanirAsArtham |

kAmavacarA: zrutamayA iti | ye buddhavacanazrutena
niryAtA:, te zrutamayA: | cintAmayAzca

cintAmayAnAmiti, cintAmayAnAmeva na zrutamayAnAm,
"tayoreva samaviziSTayo:" iti vacanAt |

bhAvanAmayAbhAvAditi | kAmadhAtorasamAhitatvAd
bhAvanAmayA na santi | cintAmayAbhAvAditi |

yadA hi cintayitumArabhante, tadaiSAM
samAdhirevottiSThata iti cintAmayAbhAvakAraNam |

teSAmapIti | zrutamayAdInAm | mRdumRdava: sarveSAmiti
| mRdumRdavo mRdamRdvantarANAM samAnAM

mRdumadhyAdInAM cAnyeSAmaSTAnAM viziSTAnAmiti
sarveSAM sabhAgahetu: | mRdumadhyA aSTAnAm |

mRdumRduprakAramapAsya tasya nyUnatvAt | eSA nItiriti |
tadyathA-mRdvadhimAtrA: saptAnAM madhyamRdava:

SaNNAM yAvadadhimAtrAdhimAtrA
adhimAtrAdhimAtrAntarANAmekarUpANAM
sabhAgaheturiti: pUrvAn

pUrvAnapAsya teSAM teSAM nyUnatvAt |

@241

upapattipratilambhikAstu kuzalA dharmA: sarve navaprakArA:
parasparaM sabhAgahetu: |

kliSTA apyevam | anivRtAvyAkRtAstu
caturvidhA:-vipAkajA airyApathikA:

zailpasthAnikA: nirmANacittasahajAzca |

te yathAkramaM catustridvyekeSAM sabhAgahetu: |
nirmANacittamapi kAmAvacaraM caturdhyAna-

phalam | tatra nottaradhyAnaphalamadharadhyAnaphalasya |

na hyAbhisaMskArikasya sabhAgahetorhIyamAnaM phalaM
bhavati | tadyathA-zAli-

ryavAdInAm, mA bhUnniSphala: prayatna iti |

ata evAhu:-syAdutpanno'nAsravo'nutpannasyAsravasya na hetu:
syAt, tadyathA-

du:khe dharmajJAnamutpannamanutpattidharmANAM du:khe
dharmajJAnakSAntInAm |

-------------------

upapattipratilambhikAstu kuzalA iti | upapattyA pratilambha
upapattipratilambha:, sa

eSAmastItyupapattipratilambhikA:, "ata iniThanau" (pA^
sU^ 5.2.115) iti Than | sarve

te nava prakArA parasparaM sabhAgahetu:, mRdumRdUnAM
yAvadadhimAtrAdhimAtrANAmeva, adhimAtrAdhimAtrA

mRdumRdUnAM yAvadadhimAtrAdhimAtrANAM
sabhAgahetu:, na samaviziSTAnAmeva;
anAbhisaMskArikatvAt |

AbhisaMskArikasya hi sabhAgahetornyUnaM phalaM neSyate
nAnAbhisaMskArikasya | kliSTA apyeva-

miti | sarve nava prakArA: parasparaM sabhAgahetu:;
aprAyatnikatvAt | pUrvotpannA: sarve samAnabhUmikAnAM

pazcAdvarttinAM sarveSAM sabhAgahetu: | nAtra
samaviziSTate apekSyete |

te yathAkramaM catustridvyekeSAM sabhAgaheturiti |
vipAkajA vipAkajAdInAM caturNAM-

sabhAgahetu: | airyApathikA airyApathikAdInAmeva
trayANAm, na vipAkajAnAm; teSAmanAbhi-

saMskArikatvena nyUnatvAt | zailpasthAnikA dvayo:
zailpasthAnikanairmANikayo:, nairmANikA

nairmANikAnAmeva, na pUrveSAm;
uttareSAmuttareSAmAbhisaMskArikatvAt |
nirmANacittamapi kAmAvacaraM

caturdhyAnaphalamiti | caturNAM dhyAnAnAM phalaM
prathamadvitIyatRtIyacaturthadhyAnaphalamiti
catuSprakAraM

kAmAvacaraM nirmANacittam | tadyathAkramaM
catustridvyekeSAM ca sabhAgaheturiti varttate |
prathamadhyAnaphalaM

caturNAM prathamadvitIyatRtIyacaturthadhyAnaphalAnAM
sabhAgahetu: | dvitIyadhyAnaphalaM trayANAM dvitIya-

tRtIyacaturthadhyAnaphalAnAm, tRtIyadhyAnaphalaM
dvayostRtIyacaturthadhyAnaphalayo:, caturthadhyAnaphala-

mekasya caturthadhyAnaphalAntarasyaiva sabhAgahetu: |

kA punaratra yuktiryayaivaM niyama iti ? tAM yuktiM
nirdidikSurAha-nottaradhyAnaphalamadhara-

dhyAnaphalasyeti | vistara:-na caturthadhyAnaphalaM
kAmAvacaraM nirmANacittaM prathamadhyAnaphalasya

kAmAvacarasya nirmANacittasya yAvat tRtIyadhyAnaphalasya
kAmAvacarasya nirmANacittasya

sabhAgahetu: | kasmAd ? ityAha-na hyAbhisaMskArikasya
mahAyatnasAdhyasya sabhAgahetorhIyamAna-

mahAyatnasAdhyaM phalaM bhavati | yAdRzena hi
yatnavizeSeNa prathamaM dhyAnaM yAvat tRtIyaM
dhyAnaM

niSpAdyate, na tAdRzenaiva caturthaM dhyAnaM
niSpAdyate | kiM tarhi ? utkRSTatareNa yatnavizeSeNa
niSpAdyate |

tasmAt phalamasyotkRSTatareNaiva yatnavizeSeNa
niSpAdyata ityavagamyate | tena adharadhyAnaphala-

muttaradhyAnaphalasya sabhAgahetu:, na
tUttaradhyAnaphalamadharadhyAnaphalasya | yathA ca
caturthadhyAnaphalaM

yojitam, evaM tRtIyadvitIyadhyAnaphalamapi yojyam |

@242

sarvaM ca viziSTaM nyUnasya na hetu: |

syAdekasantAnaniyata: pUrvapratilabdho'nAsravo dharama:
pazcAdutpannasya na hetu: |

syAdanAgatA: du:khe dharmajJAnakSAntayo du:khe
dharmajJAnasya, yasmAnna pUrvataraM

phalamasti, anAgato vA sabhAgahetu: |

syAt pUrvotpanno'nAsravo dharma:
pazcAdutpannasyAnAsravasya na hetu: |

syAdadhimAtro nyUnasya |
tadyathA-uttaraphalaparihINasyAdharaphalasammukhIbhAve

du:khe dharmajJAnaprAptizca;
uttarottarakSaNasahotpannAnAM du:khe
dharmajJAnakSAntiprAptInAM nyUnatvA-

diti |

ukta: sabhAgahetu: ||

-------------------

ata evAhuriti | yasmAdAbhisaMskArikasya
sabhAgahetorhIyamAnaM phalaM na bhavati,

tasmAdAhurityartha: | kimAhuriti ? Ahu:-syAdutpanna iti |
vistara:-du:khe dharmajJAnamanAsrava-

mutpannamanutpattidharmANAM du:khe
dharmajJAnakSAntInAM ca hetu:; du:khe
dharmajJAnakSAntibhyo du:khe

dharmajJAnasyAbhisaMskArikatvena viziSTatvAt | evaM hi
tad viziSTam yat klezavisaMyogaprAptyA

sahotpadyate |

viziSTaM na nyUnasya na hetu: | tadyathArhattvAt
parihINasyAzaikSo mArga: pUrvotpanna: sakRdA-

gAmyanAgAmimArgayo: pazcAdutpadyamAnayorna sabhAgahetu:
|

syAdekasantAnaniyata: pUrvapratilabdha iti |
vistara:-anAgatA du:khe dharmajJAnakSAntaya:

prathama eva kSaNe pratilabdhA ekasantAnagatA: | du:khe
dharmajJAnaM dvitIyakSaNotpannam, tasya tA na

hetu: | yasmAnna pUrvataraM phalam | pUrvataraM hi du:khe
dharmajJAnaM du:khe dharmajJAnakSAntibhya:;
tasyotpannatvAt

tAsAJcAnutpannatvAt | anAgato vA dharmo yasmAnna
sabhAgahetu: | anAgatA du:khe dharmajJAna-

kSAntayo'parimitA: pratilabdhA eva, na tUtpannA: |

syAt pUrvotpanna iti | vistara:-pUrvaM pratilabdhamAtro
dharma: pRSTo na tUtpanna:, anutpannazca

na sabhAgaheturbhavatIti; idAnIM pUrvotpanno'pi kimasti na
sabhAgaheturityatizayarUpeNa pRcchyate |

adhimAtro nyUnasyeti | viziSTo nyUnasyetyartha: |
tadyathA-uttaraphalaparihINasya arhattvaphala-

parihINasyAnAgAmiphalaparihINasya vA
adharaphalasammukhIbhAve'nAgAmiphalasammukhIbhAve

sakRdAgAmiphalasammukhIbhAve vA
yo'rhattvamArgo'dhimAtra: pUrvotpanna: sa
pazcAdutpannasyAnAgA-

miphalasya sakRdAgAmiphalasya vA na sabhAgahetu:;
nyUnatvAt | evamanAgAmiphalaparihINasya

yo'nAgAmiphalamArga: sa pUrvotpanna: pazcAdutpannasya
sakRdAgAmiphalasya na sabhAgahetu:, nyUnatvAt |

du:khe dharmajJAnaprAptizceti | vistara:-du:khe
dharmajJAnaprAptiryA pUrvotpannA, sA
uttarakSaNasahotpannAnA-

muttarai: kSaNairdu:khe'nvayajJAnakSAntikSaNAdibhirA
mArge'nvayajJAnakSAnte: sahotpannAnAmuttarai: kSaNai-

rdu:khe'nvayajJAnakSAntikSaNAdibhirA
mArge'nvayajJAnakSAnte: sahotpannAnAM du:khe
dharmajJAnAkSAnti-

prAptInAM na sabhAgahetu: | kiM kAraNam ? tAsAM
nyUnatvAt, tasyAzca viziSTatvAt | kathaM punastAsAM

nyUnatvam, tasyAzca viziSTatvam ? du:khe
dharmajJAnakSAnterdu:khe dharmajJAnaM viziSTaM
tadvadhyaklezaprApti-

@243

samprayuktahetustu cittacaitA:,

evaM sati bhinnakAlasantAnajAnAmapyantonya
samprayuktakahetutvaprasaGga: |

ekAkArAlambanAstarhi ? evamapi sa eva prasaGga: |

ekakAlAstarhi ? evaM tarhi sati bhinnasantAnajAnAmapi
prasaGgo navacandrAdIni

hi pazyatAm |

tasmAt tarhi-

samAzrayA: ||53||

samAna Azrayo yeSAM te cittacaittA anyonyaM
samprayuktakahetu: |

samAna ityabhinna: | tadyathA-ya eva
cakSurindriyakSaNazcakSurvijJAnasyAzraya:, sa

eva tatsamprayuktAnAM vedanAdInAmeva, yAvanmana: |
indriyakSaNo manovijJAnatatsamprayuktAnAM

veditavya: | ya: samprayuktahetu: sahabhUheturapi sa: |

atha kenArthena sahabhUhetu: ? kena samprayuktakahetu: ?
anyonyaphalArthena sahabhUhetu:;

-------------------

vimuktatvAt, hetUpacitataratvAcca |
tasmAddhetUpacitatarAbhyo'pi du:khe
dharmajJAnakSAntiprAptibhyo

du:khe dharmajJAnaprAptirviziSTA, tAzca nyUnA:;
tatprAptitvAt |

kiJca-prathamakSaNotpannAyA du:khe
dharmajJAnakSAntiprApterdu:khe dharmajJAnaprApti:,
tasmAdeva

hetudvayAd viziSTA | nyUnA ca sA du:khe
dharmajJAnakSAntiprApti: | atastatpUrvikA apyanyA

uttarakSaNasahotpannA du:khe dharmajJAnakSAntiprAptayo
hetUpacitataratve'pi nyUnA eveti | tasmAnna sA

tAsAM sabhAgaheturiti |

"samprayuktakahetustu cittacaittA:" iti |
tu-zabdo'vadhAraNe, bhinnakramazca | cittacaittA

eva samprayuktakaheturiti | evaM satIti vistara: | yadi
`cittacaittA eva samprayuktakahetu:'

ityetAvaducyate bhinnakAlajA api bhinnakAlajai: saha
bhinnasantAnajA api ca bhinnasantAnajai:

saha samprayuktakahetu: samprayujyate | na hi te
kAlasantAnabhinnA na cittacaittA bhavanti | ekAkA-

rAlambAstahIti | yadi cittacaitA ekAkArA
ekanIlAdyAkArA ekAlambanAzca ekanIlAdyA-

lambanA: evaM te samprayuktahetu:, nAnyatheti | evaM
bhinnakAlajatvaM bhinnasantAnajatvaM ca vyAvartitaM

bhavatItyabhiprAya: | evamapi sa eva prasaGga: |
bhinnakAlasantAnajAnAmanyonyaM samprayuktahetutva-

prasaGga ityartha: | sambhavati hi
bhinnakAlasantAnajAnAmapi
cittacaittAnAmekAkArAlambanatvam |

bhinnasantAnajAnAmapi prasaGga iti | bhinnakAlajatvamekaM
parihRtam | navacandrAdIni hi pazyatAM

bahUnAmekAkArAlambanAzcittacaittA varttante |

"samAzrayA:" iti | sama: abhinna Azraya eSAmiti
samAzrayA: | turyyArthe samazabda-

grahaNe hi jAtitulyatvAt sa eva prasaGga: syAt |

anyonyaphalArtheneti vistara: | yathA sahasArthikAnAM
parasparabalena mArgaprayANam,

evaM cittaM caittasya phalam, caitto'pi
cittasyetyanyonyaphalamiti tenArthena sahabhUhetu: |
paJcabhiriti |

vistara: | paJcabhi: samatAbhi:,
AzrayAlambanAkArakAladravyasamatAbhirityartha: |
samaprayogArthena

@244

sahasArthikAnyonyabalamArgaprayANavat | paJcabhi:
samatAbhi: samprayogArthena samprayuktahetu: |

teSAmeva sArthikAnAM
snAnazayanAdiparibhogakriyAprayogavat | ekenApi hi vinA na
sarve

samprayujyanta ityayameSAM hetubhAva: ||53||

ukta: samprayuktahetu: ||

sarvatragahetu: katama: ?

sarvatragAkhya: kliSTAnAM svabhUmau pUrvasarvagA: |

svabhUmikA: pUrvotpannA: sarvatragA dharmA: pazcimAnAM
kliSTAnAM dharmANAM sarvatragahetu: |

tAn puna: pazcAdanuzayanirdezakozasthAna eva
vyAkhyAsyAma: |

kliSTadharmasAmAnyakAraNatvenAyaM sabhAgaheto: pRthag
vyavasthApyate; nikAyAnta-

rIyANAmapi hetutvAt | eSAM hi
prabhAveNAnyanaikAyikA api klezA upajAyante |

kimAryapudgalasyApi kliSTA dharmA: sarvatragahetukA: ?
sarva eva kleSTA dharmA

darzanaprahAtavyahetukA iti kAzmIrA: | tathA
prakaraNeSUktam-

-------------------

samapravRttyarthena samprayuktakahetu: | yathA-teSAmeva
sArthikAnAmanyonyabalena mArgaM gacchatA

samo'nnapAnasnAnazayanAdiparibhogakriyAyA prayoga: |
tadvat samprayogatvameSAmanyonyaM bhavati |

ata evAha-ekenApi hi vinA na sarve samprayujyanta iti ||53||

"pUrvasarvagA:" iti | pUrve ca te sarvagAzca
pUrvasarvagA:, pUrvotpannA: sarvagA ityartha: |

svabhUmikA: pUrvotpannA atItA pratyutpannA vA
sarvatragA kliSTAnAM
klezasvabhAvasamprayuktasamutthAnAM

pazcimAnAM pazcAdatItapratyutpannAnAmagatAnAM ca
sarvatragahetu: | vyAkhyAsyAma iti |

"sarvatragA du:khahetudRggheyA dRSTayastathA |

vimati: saha tAbhizca yAvidyAveNikI ca yA" || (abhi^ ko^
5.12)

ityatra paJcame kozasthAne nirdekSyAma: |

kliSTadharmasAmAnyakAratveneti vistara: | yasmAdayaM
sarvatragahetu: kliSTAnAmeva sAmAnyena

paJcanikAyAnAmapi bhavati, sabhAgahetustu kliSTAnAM
cAkliSTAnAM ca, tasmAt pRthagvyavasthApyate |

kathaM kliSTadharmasAmAnyakAraNatvamasya ? iti
pratipAdayannAha-nikAyAntarIyANAmapi

hetutvAditi | eSAM hi prabhAveNeti | eSAM hi
sarvatragANAM prabhAveNa anyanaikAyikA anya-

nikAyabhavA: klezA rAgAdaya upajAyante | ke punaste ?
du:khadarzanaprahAtavyasya sarvatragaheto:

samudayanirodhamArgadarzanabhAvanAprahAtavyA
nikAyAntarIyA bhavanti | samudayadarzanaprahAtavyasya

sarvatragahetordu:khanirodhamArgadarzanabhAvanA prahAtavyA
nikAyAntarIyA bhavanti | sarvAn kleza-

nikAyAn gacchanti bhajante Alambante, sarveSAM vA
klezanikAyAnAM hetubhAvaM gacchantIti

sarvatragA: | ata evoktam-"satkAyadRSTimUlakA:
sarvaklezA: satkAyadRSTiprabhavA: satkAya-

dRSTisamudayA:" iti; AtmagrAhadvAreNa
rAgamAnapratighAdisamudAcArAt |

kimAryapudgalasyApIti | sarvatragA Aryapudgalasya sarva eva
prahINA:; darzanaprahAtavyatvAt |

rAgAdayazca zaikSANAM samudAcaranti | te
rAgAdayasteSAM na sarvatragahetukA iti manyamAna evaM

@245

"darzanaprahAtavyahetukA dharmA: katame ? kliSTA
dharmA:, yazca darzanaprahAtavyAnAM

dharmANAM vipAka iti | avyAkRtahetukA dharmA: katame ?
avyAkRtA: saMskRtA dharmA

akuzalAzceti | du:khasatyaM syAt satkAyadRSTihetukaM
na satkAyadRSTerheturiti vistaro

yAvanna satkAyadRSTe: | teSAM ca dharmANAM jAtiM
jarAM sthitimanityatAM ca sthApayitvA

yattadanyat kliSTaM du:khasatyam" ( ) iti |

idaM tarhi prajJaptibhASyaM kathaM
nIyate-"syAddharmo'kuzalahetuka eva | syAdArya-

pudgala: kAmavairAgyAt parihIyamANo ya: tatprathamata:
kliSTAM cetanAM sammukhIkaroti"

iti ? aprahINahetumetat sandhAyoktam | darzanaprahAtavyo hi
tasyA hetu: prahINatvAnnokta: |

ukta: sarvatragahetu: ||

vipAkahetu: katama: ?

vipAkaheturazubhA: kuzalAzcaiva sAsravA: ||54||

akuzalA: kuzalasAsravAzca dharmA vipAkahetu:;
vipAkadharmatvAt |

-------------------

pRcchati | kliSTA dharmA iti | avizeSitatvAt
pRthagjanAryasantAnajA iti gamyate | yazca

darzanaprahAtavyAnAM dharmANAM vipAka iti |
arthaparisamAptyarthametaduktam, naitadudAharaNam |
avyAkRtA

saMskRtA dharmA iti | nivRtAvyAkRtA
anivRtAvyAkRtAzca gRhyante | nivRtAvyAkRtA:
kAmadhAtau

satkAyAntagrAhadRSTitatsamprayuktasamutthA dharmA
rUpArUpyAvacarAzca kliSTA dharmA: |
saMskRtagrahaNa-

mAkAzApratisaMkhyAnirodhanirAsArtham | "paramavyAkRte
dhruve" (abhi^ ko^ 4.11) iti

tayoravyAkRtatvAt | tatra kAmavAccarA: kliSTA dharmA
yathAyogaM sabhAgasarvatragasahabhUsamprayukta-

kahetubhUtaistaireva
satkAyadRSTyAdibhiravyAkRtahetukA:, nAnyai rAgAdibhi:
| UrdhvabhUmikastvanyaira-

pIti sugamametat | anivRtAvyAkRtA:
sabhAgahetunAnivRtAvyAkRtahetukA: | akuzalA: kAmA-

vacarA rAgAdaya: | te ca sarvatragahetunA
satkAyadRSTyAdihetukA: | idamatrodAharaNam |
akuzalAzceti

hyavizeSitatvAd darzanaprahAtavyA
bhAvanAprahAtavyAzca gRhyante | idamatra
dvitIyajJApakam | yat

tadanyat kliSTaM du:khasatyamiti tRtIyaM jJApakam |
tadanyaddhi kliSTaM du:khasatyaM darzanaprahAtavyaM

bhAvanAprahAtavyaM cAvizeSitatvAd gRhyate |
sarvatragahetunA hi bhAvanAprahAtavyaM pRthagjanA-

nAmivAryANAmapi satkAyadRSTihetukaM na
satkAyadRSTerheturiti vyAkhyAtametat |

idaM tarhi prajJaptibhASyamiti | yadyakuzalA
avyAkRtahetukA api bhavanti na kevala-

makuzalahetukA:, prajJaptibhASyaM kathaM nIyate | syAt
Aryapudgala: kAmavairAgyAt parihIyamANo

yastatprathamata: kliSTAM cetanAM sammukhIkarotIti |
kAmavairAgyaparihANikAle hi sA Aryapudgalasya

cetanA sahabhUhetunA ca samprayuktakahetunA
akuzalahetukaiva, nAvyAkRtahetukA; satkAyAntagrAha-

dRSTyo: prahINatvAt-iti prajJaptibhASyArtho lakSyata
iti, anenAbhiprAyeNa codayati | vaibhASika

Aha-aprahINaM hetumetat sandhAyoktamiti | aprahINaM
sahabhUhetuM samprayuktakahetuJca sandhAya

abhipretya etat prajJaptibhASyamuktam | darzanaprahAtavyo
hi satkAyadRSTyAdika: tasyAzcetanAyA

hetu: | prahINatvAt darzanamArgeNa nokta:
prajJaptibhASya iti |

@246

kasmAdavyAkRtA dharmA: vipAkaM na nirvarttayanti ?
durbalatvAt, pUtibIjavat |

kasmAnnAnAsravA: ? tRSNAnabhiSyanditatvAt,
anabhiSyanditasArabIjavat |

apratisaMyuktA hi kimpratisayuktaM vipAkamabhinirvarttayeyu:
|

zeSAstUbhayavidhitvAnnirvarttayanti vipAkam,
sArAbhiSyandibIjavat |

kathamidaM vijJAtavyam-vipAkasya heturvipAkahetu: ?
Ahosvid vipAka eva

heturvipAkahetu: ? kiM cAta: ? yadi vipAkasya
heturvipAkahetu:, `vipAkajaM cakSu:'

iti etanna prApnoti | atha vipAka eva heturvipAkahetu:,
"karmaNo vipAka:" ityetanna

prApnoti |

naiSa doSa:, "ubhayathApi yoga:" ityuktaM prAk |

-------------------

akuzalA: kuzalasAsravAzceti | akuzalA avazyaM
sAsravA eveti na vizeSyante |

kuzalAstu dviprakArA:-sAsravA:, anAsravAzceti | ato
vizeSyante | ye sAsravA: kuzalA:,

te vipAkahetu: nAnAsravA iti | vipAkadharmatvAditi |
vipaktiprakRtitvAdityartha: |

durbalatvAt pUtibIjavaditi vistara: | yathA pUtIni
bIjAnyabhiSyanditAnyapi durbalatvA-

nnAGkurotpattiheturbhavanti, evamavyAkRtA
dharmAstRSNAbhiSyanditA api na
vipAkotpattiheturbhavanti;

durbalatvAt | anAsravA balavanto'pi
tRSNAnabhiSyanditatvAd vipAkaM na nirvartayanti |

yathAdbhiranabhiSyanditatvAcchuSkANi balavantyapi
sArabIjAni nAGkuraM nirvartayanti, tadvat | pUrveSAM

svazaktivaikalyam, apareSAM sahakArikAraNAntaravaikalyam
|

kiMpratisaMyuktamiti | kasmin pratisaMyuktaM
kiMpratisaMyuktam | vipAkamapratisaMyuktA:

kAmAdiSvapratisaMyuktA anAsravA abhinirvartayeyu: |
pratisaMyuktena vipAkena bhavitavyam,

nApratisaMyuktena;
kAmadhAtvAdipratisaMyuktadharmasvabhAvatvAt |

zeSAstviti vistara: | akuzalA kuzalasAsravAzca zeSA
ubhayavidhatvAt ubhaya-

prakAratvAt | balavadabhiSyanditaprakAratvAdityartha: |
nirvartayanti vipAkaM yathA sArANya-

bhiSyanditAni bIjAnyaGkuram, tadvat |

vipAkasya heturiti vistara: | yadi vipAka iti bhAvasAdhano
ghaJ-vipaktirvipAka

iti | tatra SaSThIsamAsa:-vipAkasya heturiti | atha
vipacyate svayamiti karmasAdhano ghaJ-

tatra karmadhAraya:-vipAka eva heturvipAkaheturiti | kiM
cAta: ? kazcAto doSa: | yadi vipAkasya

heturiti bhAvasAdhanaparigraha:, vipAkajaM cakSurityetanna
prApnoti | na hi cakSurvipakterjAtam | kiM

tarhi ? vipaktiheto: karmaNa ityartha: | na hi vipAko hetu: |
atha vipAka eva heturiti

karmasAdhanaparigraha:, sidhyati tad vipAkajaM cakSuriti |
karmaiva hi vipAka:, vipacyate iti

kRtvA | kintu karmaNo vipAka ityetanna prApnoti, vipAko hi
karmaivocyate na vipakti: |

karmaNo vipAka iti cAtra bhAvasAdhanArtha iSTe na
karmasAdhanArtha iti | tasmAt karmaNo vipAka

ityetanna prApnoti |

ubhayathApi yoga ityuktaM prAgiti | "vipAkajaupacayikA:
paJcAdhyAtmam" (abhi^

@247

atha vipAka iti ko'rtha: ? visadRza: pAko vipAka: |
anyeSAM tu hetUnAM

sadRza: pAka: | ekasyobhayatheti vaibhASikA: | naiva tu
teSAM pAko yukta: |

pAko hi nAma santatipariNAmavizeSaja: phalaparyanta: | na
ca sahabhUsamprayuktahetvo:

santatipariNAmavizeSajaM phalamasti | na cApi
sabhAgahetvAdInAM phalaparyanto'sti; puna:

puna: kuzalAdyAsaMsAraphalatvAt |

kAmadhAtAvekaskandhako vipAkaheturekaphala: pratyaya:,
tajjAtyAdayazca |

dviskandhaka ekaphala: kAyavAkkarma, tajjAtyAdayazca |
catu:skandhaka ekaphala: kuzalA-

kuzalAzcittacaittA: saha jAtyAdibhi: ||

rUpadhAtAvekaskandhako vipAkaheturekaphala: prApti:,
asaMjJisamApattizca saha

-------------------

ko^ 1.36) ityatroktam | vipAkahetorjAtA vipAkajA:,
madhyapadalopAd gorathavaditi

bhAvasAdhanaparigraha: | phalakAlaprAptaM vA karma vipAka
ityucyate, vipacyata iti kRtvA, tasmAjjAtA

vipAkajA iti karmasAdhanaparigraha: | phalaM tu
vipaktireveti vipAka: | phalavivakSAyAM bhAvasAdhana

eva parigRhyata ityartha: | tasmAd vipAkajaM cakSuriti
madhyapadalopAt karmasAdhanaparigrahAdvA

sidhyati | karmaNo vipAka iti ca sidhyati,
bhAvasAdhanaparigrahAt | vivakSitapUrvikA hi

zabdapratipattiriti | visadRza: pAko vipAka iti |
hetorvisadRzaM phalamityartha: | heturhi vyAkRta

eva, phalaM tvavyAkRtameveti | sahabhUhetvAdInAM tu
sadRza eva pAka iti vizeSaNam | abhidharmazAstra

evaM vyutpAdyate tenedaM pratyAdizyate |

ekaskandhako vipAkaheturekaphala iti vistara: | iha prAptayo
vRkSaprapATikAvat

cittAdibhya: pRthagavasthitA: | tAsAM paripUrakanyAyena
pRthak phalaM varNyate | eka: skandho-

'syetyekaskandhako vipAkahetu: | yatra skandhe prAptaya:,
tatraiva ca tajjAtyAdaya ityekaskandhaka:,

yadeva ca prAptInAM phalaM tadeva tajjAtyAdInAmiti
sAdhAraNaphalatvAdekaphala: | dviskandhaka:

ekaphalovipAkahetu: | kAyavAkkarmatajjAtyAdayazca |
kAyavAkkarmaNo rUpaskandhasaMgRhItatvAt

tajjAtyAdInAM ca saMskAraskandhasaMgRhItatvAt
dviskandhaka:, ekaphalazca, teSAmapRthakphalatvAt |

catuskandhaka ekaphala: kuzalAkuzalazcittacaittA iti | te
saha jAtyAdibhiriti | teSAM cittacaittAnAM

yathAyogaM
vedanAsaMjJAsaMskAravijJAnaskandhasaMgRhItatvAt |
jAtyAdInAJca saMskAraskandhasaMgRhIta-

tvAccatu:skandhako vipAkaheturekaphala:;
sAdhAraNaphalatvAt, na hi cittasyAnyat phala-

manyaccaittAdInAmiti, asamAhitatvAt | kAmadhAtau
paJcaskandhako vipAkaheturnAsti | na hyatra

rUpaskandhasaMgRhItaM kAyavAkkarmacittacaitairekaphalaM
bhavati, pRthak kalApatvAt | triskandhakastu

triSvapi dhAtuSu nAsti;
cittacaittAnAmavazyamekaphalatvAt | yathAyogaM
catu:skandhasvabhAvatvAt |

rUpadhAtAvekaskandhaka iti vistara: | prApti: saha
jAtyAdibhi: | saMskAraskandhasaMgRhI-

tetyekaskandhaka: | tathaiva sAdhAraNaphalatvAdekaphala: |
asaMjJisamApattirapi saha jAtyAdi-

bhistathaiva vaktavyA, vijJapte rUpaskandhasaMgRhItatvAt,
jAtyAdInAM ca saMskAraskandhasvabhAvatvAt |

@248

jAtyAdibhi: | dviskandhaka ekaphala: prathame dhyAne
vijJapti saha jAtyAdibhi: |

catu:skandhaka ekaphala: kuzale cetasyasamAhite |
paJcaskandhaka ekaphala: samAhite ||

ArUpyadhAtAvekaskandhako vipAkaheturekaphala: prApti:,
nirodhasamApattizca saha

jAtyAdibhi: | catu:skandhaka: kuzalAzcittacaittA:
tajjAtyAdayazca |

asti karma yasyaikameva dharmAyatanaM vipAko vipacyate yasya
jIvitendriyam |

yasya mana AyatanaM tasya dve manodharmAyatane | evaM yasya
spraSTavyAyatanaM tasya trINi

kAyaspraSTavyadharmAyatanAni | evaM yasya
rUpagandharasAyatanAni | yasya cakSurAyatanaM tasya

catvAri cakSu:kAyaspraSTavyadharmAyatananAni | evaM
yasya zrotraghrANajihvAyatanAni |

asti tat karma yasya paJca SaT saptASTau nava
dazaikAdazAyatanAni vipAko

vipacyate |

-------------------

dviskandhaka ekaphala: pUrvavat | kuzale
cetasyasamAhite'nuparivarttirUpaM nAstIti rUpaskandha-

varjitavedanAdiskandhasaMgRhItatvAccatu: skandhaka: |
paJcaskandhaka: samAhite cetasi | anupari-

varttirUpasya cittAdibhirekavarttitvAt |

ArUpyadhAtAviti | vistara:-tatra sarvameva rUpaM
nAstItyekaskandhakazcatu:skandhakazca

vipAkahetu: | prAptiriti | tatra saha
svajAtyAdibhirekaskandhaka: pUrvavat | nirodhasamApattirapi

saha svajAtyAdibhirekaskandhako vipAkaheturekaphala iti
sugamam |

asti karmeti vistara: | yasya jIvitendriyaM vipAka:, tasya
karmaNo'vazyaM

tajjIvitendriyaM tajjAtyAdayazca viprayuktA vipAka: |
taccaitat sarvaM dharmAyatanasaMgRhItamityeka-

mAyatanaM vipAko vipacyate | yasya mana AyatanaM tasya dve
manodharmAyatane | tasya hi mana Ayatanasya

kalApe avazyaM vedanAdaya: sahabhuvo jAtyAdayazca
vipAkarUpA bhavanti | vedanAdijAtyAdayo

dharmAyatanasaMgRhItA iti te dve manodharmAyatane vipAko
vipacyate | evaM yasya spraSTavyAyatanamiti |

tasya spraSTavyasyAvazyaM jAtyAdaya: santIti
dharmAyatanamapi vipacyate | na kevale spraSTavyAyatana-

miti dve Ayatane tasya vipacyete | yasya kAyAyatanaM tasya
trINi | tadeva kAyAyatanaM spraSTavyAyatanaM

ca tadAzrayabhUtacatuSkam, tasyAvazyaM
bhUtacatuSkAzritatvAt | tasya ca
jAtyAdibhirbhavitavyamiti

dharmAyatanamapi tatra tRtIyaM vipacyate | evamiti |
vistara:-evaM yasya rUpagandha-

rasAyatanAnAmanyatamad vipAkastasya trINyAyatanAni
vipAka: | tadevAyatanaM rUpAdInAmanyatamat

spraSTavyAyatanaM ca tadAzrayabhUtasvabhAvaM
dharmAyatanaM ca tajjAtyAdisvabhAvamiti | yasya

cakSurAyatanam, tasya catvAri | tadeva cakSu: kAyAyatanaM
cAvazyaM cakSuSa: kAyapratibaddha-vRttitvAt |

spraSTavyadharmAyatane ca pUrvavat | evaM yasyeti vistara:
| evaM yasya zrotrAdInAmanyatamad vipAkasta-

syApi catvAryAyatanAni vipAka: | tadeva
zrotrAdInAmanyatamadAyatanaM
kAyaspraSTavyadharmAyatanAni

ca pUrvavat |

asti tat karmeti | vistara:-paJca yAvadekAdazAyatanAnIti
sambhavata: | na tu

dvAdazAyatanAni vipAka:,
zabdAyatanasyAvipAkasvabhAvatvAt |

@249

atrAcAryavasumitro vyAkhyApayati-`asti karma yasyaikameva
dharmAyatanaM vipAko

vipacyate' iti nopapadyate, kiM kAraNam ?
AkSepakakarmaphalatvAjjIvitendriyasya | yadi tAvat

kAmadhAtau jIvitaM vipAko vipacyate,
karmaNastatrAvazyaM kAyajIvitendriye bhavata: kalalAdya-

vasthAsu anutpanne SaDAyatane | utpanne tu SaDAyatane
saptabhirAyatanairbhavitavyam-cakSurAdibhi:

SaDbhirmanaAyatanena ceti | rUpadhAtAvapi
saptabhirArUpyadhAtAvapi manodharmAyatanAbhyAmavazyaM

bhavitavyam, sakalajanmAkSepakaphalatvAjjIvitendriyasya | ko
vAtra dhAturabhipreta iti ? brUma:-

ArUpyadhAtu: | nanu ca
tatrAkSepakakarmaphalatvAjjIvitendriyasyAvazyaM
manaAyatanenApi

bhavitavyam | na ca jIvitendriyameva vipAko vipacyate;
vedanAprabhAvitatvAd vipAkasyeti

vedanayApi tatra bhavitavyamiti ?  atrocyate-kSaNotpattimetat
sandhAyoktam | yasmin kSaNe

ArUpyopapannasya vipAkajaM cittaM na samudAcarati, tasmin
kSaNe jIvitendriyameva vipAko

vipacyate | vipAkasya jIvitendriyasyaivotpAdAnmana
Ayatanasya cAsamudAcArAditi kimarthaM

tatsamudAcAre mana AyatanamaparaM na bhavatIti tasya dve
manodharmAyatane iti |

tadidaM vicAryate-bhavatyevaM cAkSepakasya karmaNo
jIvitendriyaM vipAka iti |

jIvitendriye ca vipacyamAne mana AyatanAdInyapi vipacyante
| nAyatanAntaravipAka: pratiSidhyate,

vipAkaheturiti cintyate | `asti tatkarma yasyaikameva
dharmAyatanaM vipacyate, nAnyadAyatanam'

ityetAvad vivakSitam | atha matam-jIvitendriyAkSepakasyaiva
karmaNo manaAyatanAdInyapi

vipacyante, naikamAyatanamiti ? atra brUma:-tasyaiva
karmaNo'nye'pi manaAyatanAdayastatra

varttamAnA: vipAko na punaranyasya karmaNa iti,
kiMkRto'yaM niyama:-asti hi sambhavo

yadekasya karmaNo nikAyasabhAgo vipAke'nyasya
jIvitendriyam, anyasyaiva ca manaAyata-

nAdInIti ?  brUyAstvam-yathA yasya cakSurAyatanaM tasya
cakSu: kAyaspraSTavyadharmAyatanAnIti vacane

yasya cakSurAyatanaM vipAkastasya
kAyAyatanamAvazyakatvAt, evaM manaAyatanAdInyapi
tasyaiva

karmaNo vipAka iti ? tanna; kvacideva kasyacit
pratibaddhavRttitvAt | na hi vinA kAyendriyeNa

cakSurindriyaprAdurbhAvo'stItyasamametat |

AcAryasaGghabhadrastvAha-asti karma yasya dharmAyatanameva
vipAko vipacyate, yasya

jIvitendriyam, yasya cakSurAyatanam, tasya paJca-cakSu:
kAyarUpaspraSTavyadharmAyatanAni | evaM

yAvajjihvAyatanam | yasya kAyAyatanam, tasya
catvAra:-kAyarUpaspraSTavyadharmAyatanAnIti |

rUpAvinAbhAvitvAd rUpAyatanamapi tasyaiva
cakSurnirvartakasya karmaNo vipAka iti samayAntara-

micchati |

ayaM tvAcAryo na rUpAyatanamavazyaM tasyaiva karmaNo
vipAka ityaparaM pakSamavalambate-

yasya kAyAyatanaM trINi, yasya cakSurAyatanaM tasya
catvAri iti | na hyanyonyamavinAbhAvino

jIvitanikAyasabhAgAdInyAvazyakamekasyaiva karmaNo
vipAka ityabhiprAya: |

tAvetau pakSau vibhASAkArairlikhitau | tayoryo yasmai
rocate, sa tena parigRhyate | ityalaM

prasaGgena ||

atha kathaM kasyacit karmaNa ekamAyatanaM vipAko vipacyate,
kasyacid yAvadekAdaza ?

@250

vicitrAvicitraphalatvAt karmaNo bAhyabIjavat |
tadyathA-bAhyAni bIjAni

kAnicid vicitraphalAni bhavanti |
tadyathA-padmadADimanyagrodhAdInAm |

kAnicidavicitraphalAni bhavanti |
tadyathA-padmadADimanyageodhAdInAm |

kAnicidavicitraphalAni | tadyathA-yavagodhUmAdInAm |

ekAdhvikasya karmastraiyadhviko vipAko vipacyate | na tu
dvaiyadhvi-

kasyApyekAdhvika:, mA bhUdatinyUnaM heto: phalamiti |
ekamekakSaNikasya bahukSaNika:;

na tu viparyayAt | na ca karmaNA saha vipAko vipacyate,
nApyanantaram; samanantarapratyayA-

kRSTatvAt samanantarakSaNasya | pravAhApekSo hi
vipAkahetu: ||54||

atha ka eSAM hetUnAmadhvaniyama: ?
uktameSAmarthato'dhvaniyama:; na tu sUtrita

ityata: sUtryate-

sarvatraga: sabhAgazca dvyadhvagau,

atItapratyutpannAveva anAgatau na sta: | uktaM cAtra
kAraNam |

-------------------

ityata Aha-vicitrAvicitraphalatvAt karmaNo bAhyabIjavaditi
| vistara:-padmadADimanya-

grodhAdInAM bIjAni vicitraphalAni |
mUlAGkuranAlapatrakezarakiJjalkakarNikAraizca rUpyaM
hi

padmabIjAdInAm | anekaskandhazAkhAviTapapatra
pallavAGkurapuSpaphalasamRddhAzca nyagrodhAdaya: pAdapA

jaladharAyamANA dRzyante | kAnicidavicitraphalAni |
tadyathA yavagodhUmAdInAM bIjAni |

ekarUpaphalatvAt | bIjadharmataiSA |

ekAdhvikasya karmaNo'tItasya traiyadhviko vipAko vipacyate
atItapratyutpannAnAgata:,

na tu viparyayAditi | bahukSaNikasya karmaNa ekakSaNika: |
mA bhUdatinyUnaM heto: phalamiti

varttate | na ca karmaNA saha vipAko vipacyate | sahotpanne
sahabhUsamprayuktakahetorvyApArAt,

vipAkahetozca visadRzapAkApekSatvAt | nApyanantaraM
vipAko vipacyate | kiM kAraNam ?

samanantarapratyabalenAkRSTa:, na vipAkahetubalena |
yadyapyasau samanantarapratyayo vipAkaheturitthaM

caitadeva, yasmAt samanantarakSaNo vipAkaheto
samanantarapratyayAt kadAcit kuzala:, kadAcida-

kuzala:, kadAcidavyAkRta:, anyathA hi avyAkRta eva syAt
| atha vA-samanantarakSaNasyA-

vipAkasvabhAvasya
samanantarapratyayAkRSTatvAdityabhiprAya: |
pravAhApekSo hi vipAkahetuzcitta-

caittAdipravAhe satyatikrAnte vipAkaheturvipAkaM dadyAt |
dharmataiSetyabhiprAya: ||54||

uktameSAmarthato'dhvaniyama iti | arthata ukto na zabdata:
ityartha: | dvividhaM hi vacanam-

svazabdAbhihitam, arthoktaM ca | katham ?

"sabhAgahetu: sadRzA: svanikAyabhuvo'grajA:" (abhi^ ko^
2.52) tathA "sarvatra-

gAkhya: kliSTAnAM svabhUmau pUrvasarvagA:" (abhi^ ko^
2.54) iti vacanAt | sabhAgasarvatragahetU

atItapratyutpannAveva sta:, nAnAgatau | avizeSavacanAdeva
sahabhUsamprayuktakavipAkahetavastrai-

yadhvikA ityarthata uktA: | sabhAgasarvatragahetU eva hi
pUrvotpannau, pUrvotpannAveva ca tAvitya-

vadhAraNAt | parasparaphalatvavacanAt,
cintAdyakuzalAdisvAbhAvyAccaiSAmanadhvapatitvaM vyA-

vartitam | sUtryata iti | sUtraM sUtrI vA kriyate
sUtryate | uktaM cAtra kAraNamiti | kathamuktam ?

@251

tryadhvagAstraya: |

saha bhU-samprayukta-vipAkahetavastrikAlA: | kAraNahetustu
kAlaniyamAnu-

padarzanAt | sarvAdhvakazcAdhvavinirmuktazca veditavya: |

uktA hetava: ||

kiM punastatphalaM yasyaite hetava: ?

saMskRtaM savisaMyogaM phalaM,

phalaM dharmA: | katame ? "saMskRtA dharmA:
pratisaGkhyAnirodhazca" (dra^-a.ko. 1-4,5)

iti zAstram |

evaM tarhi phalatvAdasaMskRtasya hetunA bhavitavyam, yasya
tat phalam; hetutvAcca

phalena bhavitavyam, yasya taddhetu: ?

saMskRtasyaiva dharmasya hetuphale bhavata:,

nAsaMskRtasya te ||55||

kiM kAraNam ? SaDvidhahetvasambhavAt,
paJcavidhaphalAsambhavAcca |

-------------------

niSyandaphalena hi saphala: sabhAgahetu:,
taccAnAgatasyAyuktam; pUrvapazcimatAbhAvAdityevamAdi |

yaccaitat kAraNamuktaM sabhAgaheto:,
sarvatragahetorapyuktarUpaM veditavyam | sabhAgahetukalpo hi

sarvatragahetu: | sabhAgaheturhi kliSTa: kliSTAnAm,
sarvatragaheturapi kliSTa:, kliSTAnAmeva |

kliSTadharmasAmAnyakAraNatvena tvayaM sabhAgaheto:
pRthagvyavasthApyata iti uktametat | sabhAga-

hetuvadeva cAyaM nAnAgata:, niSyandaphalena ca saphala iti,
tadvadevAsya vArttA |

"tryadhvakAstraya:" iti | trayadhvakA eva trayastraya eva
tryadhvakA ityavadhAraNAt |

kAraNaheturanyathA bhavati | kathaM cAnyathA ?
sarvAdhvakazcAdhvavinirmuktazceti | svato'nye hi

svabhAvavarjyA: sarvadharmA: kAraNaheturiti | ata evameva
bhavati, nAnyathA |

hetu: phalamityanyonyApekSayaitad dvayamityata: pRcchati-kiM
punastat phalaM yasyaite

hetava iti |

"saMskRtaM savisaMyogaM phalam" iti |
AkAzApratisaGkhyAnirodhavarjyA: sarvadharmA:

phalamityuktaM bhavati |

evaM tarhIti vistara: | phalatvAdasaMskRtasya
phalamasaMskRtamiti kRtvA hetunA svato'nye-

nAsya bhavitavyam | yasya hetostadasaMskRtaM phalam |
shetutvAccAsaMskRtasya svato'nyenAsya

phalena bhavitavyam, yasya phalasya tadasaMskRtaM hetu: |
nAsaMskRtasya te hetuphale | asaMskRtaM

pratisaGkhyAnirodhalakSaNaM visaMyogaphalaM bhavati | na
ca tasya hetu:; ajanyatvAt | hetuzca bhavati;

saMskRtotpAdAvighnabhAvAvasthAnAt | na ca tasya phalaM
vyavasthApyate, phalapratigrahaNadAnA-

samarthatvAcca | ata eva ca SaDvidhahetvasambhavAditi |
vistara:-na sahabhUheturasya samprayukta-

kaheturvA sambhavati; tena kasyacid dharmasyAsahabhavatvAt,
asamprayogAcca | na sabhAgaheturasya

@252

kasmAt mArgo visaMyogasya kAraNaheturneSyate ? yasmAt sa
utpAdAvighnabhAvena

vyavasthApita:, na cAsaMskRtamutpattimat |

kasyedAnIM tatphalam ? kathaM vA mArgasya phalam ?
tadvalena prApte: |

prAptireva tarhi mArgasya phalaM prApnoti ? tasyAmeva
sAmarthyAnna visaMyoga: | anyathA

hyasya prAptau sAmarthyamanyathA visaMyoge | kathamasya
prAptau sAmarthyam ? utpAdanAt | kathaM

visaMyoge ? prApaNAt | tasmAnna tAvadasya kathaJcidapi
hetu: | phalaM cAsya visaMyoga: |

-------------------

kazcid bhavati, asaMskRtasyAsadRzatvAt,
samAnabhUmitvAyogAcca | ata eva cAsya na sarvatragahetu:

asya cAkliSTatvAt | na cAsya vipAkahetu:
asaMskRtasyAvipAkasvabhAvatvAt | vipAko hi

sattvasaMkhyAto dhAtupatito dharma: | anutpAdyatvAdeva
cAsyaite hetavo na bhavanti | anutpAdyatvAdeva

cAsya kAraNaheturna bhavati | ata evocyate-kasmAnmArgo
visaMyogasya kAraNaheturneSyate ?

yasmAt sa utpAdAvighnabhAvena vyavasthApita:, na
cAsaMskRtamutpattimaditi | anadhvapatitvAccAsya

hetavo na bhavanti, adhvapatitasya hi dharmasya
heturvyavasthApyate | evaM SaDvidhahetvasambhavAnnA-

saMskRtasya hetu: | paJcavidhaphalAsambhavAcca
nAsaMskRtasya phalam | kasmAt ? sAmAnyatastA-
vadadhvavinirmuktasya phalapratigrahaNadAnAsamarthatvAt |
tathA hyuktam-

"varttamAnA: phalaM paJca gRhNanti dvau prayacchata:"
(abhi^ ko^ 2.59) ityevamAdi |

kiJca na tAvadadhipatiphalaM bhavati ? taddhi sahotpannaM
pazcAdutpannaM ceSyate |

"apUrva: saMskRtasyaiva saMskRto'dhipate: phalam" (abhi^
ko^ 2.58) iti |

taccAnutpattimaditi nAsya sahajaM pazcAjjAtaM vA phalaM
bhavati, anutpattimattvAdeva | na ca niSyanda-

phalam, utpattimato hi sadRzo dharma utpattimAn
niSyandaphalam | ata eva ca na puruSakAraphalam;

asaMskRtasya puruSakArAbhAvAt | yasya hi balena ya
utpadyate prApyate vA, sa tasya puruSakAra-

phalam | ata eva ca na visaMyogaphalam, mArgasyaiva hi balena
visaMyoga: prApta:, na cAsaMskRto

mArga iti | na cApi vipAkaphalam; vipAkahetuvaidharmyAt |
sAsravo hi vipAkahetu:, na cAsaMskRtaM

sAsravamiti | atha vA-paJcavidhaphalAsambhava iti
nAsaMskRtasya phalaM sambhavati |

yadi mArgo visaMyogasya kAraNaheturneSyate kasyedAnIM
tat phalam ? hetumatA hi phalena

bhavitavyam, kathaM vA kena vA prakAreNa tat phalam ?
Aha-yattAvaduktaM kasyedAnIM tatphalamiti,

mArgasya | yadapyuktaM kathaM vA tat phalamiti, phalaM
tadbalena | mArgabalena prApterityartha: | atha vaivaM

padasambandha:-kasya tat phalamiti, mArgasya tat phalam |
kathaM vA tatphalamiti, tadbalena

prApteriti |

prAptireva tarhi mArgasya phalaM prApnoti | tasyAmeva
prAptau tasya mArgasya sAmarthyAnna

visaMyoga: | kim ? mArgasya phalamityadhikRtam |
tatrAsAmarthyAditi | evaM tatra visaMyoge

mArgasyAsAmarthyAdityartha: | tasmAnna na tAvadasya
mArga: kathaJcidapi hetu: | SaNNAM hetUnAmanya-

tamo'pi heturasya mArgo na bhavati | phalaM cAsya visaMyoga:
| prApyaM phalaM na janyamityabhiprAya: |

paJcavidho hi heturiti kecidicchanti-kAraka:, jJApaka:,
vyaJjaka:, dhvasaMka:, prApakazceti |

@253

athAsatyadhipatiphale kathamasaMskRtaM kAraNahetu: ?
utpattyanAvaraNabhAvena

kAraNahetu: | na cAsya phalamasti; adhvavinirmuktasya
phalapratigrahaNadAnAsamarthatvAt |

naiva hi kvacidasaMskRtaM bhagavatA heturityuktam | uktaM
tu paryAyeNa heturiti

sautrAntikA: |

kathamuktam ?

"ye hetavo ye pratyayA rUpasyotpAdAya te'pyanityA: |
anityAnkhulu

hetupratyayAnpratItyotpannaM rUpaM kuto nityaM
bhaviSyati" evaM yAvaddhi vijJAnamiti |

evaM tarhi vijJAnasyAlambanapratyayo'pyasaMskRtaM na
prApnoti ? utpAdAyetyavadhAraNAt |

prApnoti ? "ye hetavo ye pratyayA vijJAnasyotpAdAya
te'pyanityA:" ityuktam,

na tUktam-"ye vijJAnasya pratyayA: te'pyanityA:" iti |

nanu ca `hetavo'pi utpAdAya ta evAnityA:' iti
vacanAdasaMskRtasyAnAvaraNa-

bhAvamAtreNa kAraNahetutvApratiSedha ukta
Alambanapratyaya: sUtre, na tvanAvaraNaheturiti,

na sUtre sidhyatyasaMskRtasya hetubhAva: ?

-------------------

kArako heturbIjamaGkurasya, jJApako dhUmo'gne:, vyaJjako
dIpo ghaTasya, dhvaMsako mudgaro ghaTasya,

prApako ratho dezAntaraprApaNIyasyeti | tadevaM mArga:
prApako'sya, na janako hetu: | prApyaM ca

visaMyogaphalaM na janyamiti darzitaM bhavati |

athAsatyadhipatiphalaM iti | vistara:-asaMskRtasya yadi
phalaM syAdadhipatiphalaM

syAt; tasya kAraNahetutvena vyavasthApanAt |
"nAsaMskRtasya te" iti vacanAt tadapyasya

nivAritamiti paricchinne codaka:
pRcchati-athAsatyadhipatiphale kathamasaMskRtaM
kAraNahetu: |

utpattyanAvaraNabhAvena kAraNahetu:,
utpattyanAvaraNabhAvavacanAt | saMskRtameva
pratIdamasaMskRtaM

kAraNaheturvyavasthApyate, nAsaMskRtaM pratIti
darzitaM bhavati | kasmAdasya saMskRtavat phalaM na

vyavasthApyate ? ityata Aha-na cAsya phalamasti;
adhvavinirmuktasya phalapratigrahaNadAnA-

samarthatvAditi | adhvasaMgRhItasyaiva hi dharmasya
phalapratigrahaNadAnasAmarthyamasti, nAnyasya |

vakSyati hi-"varttamAnA: phalaM paJca gRhNanti dvau
prayacchata:" (abhi^ ko^ 2.59) iti |

uktaM tu paryAyeNa, heturiti | paryAyeNoktam, na
svazabdenetyartha: |

te'pi anityA iti | te'pyanityA evetyavadhAraNAdarthAnna
nityo heturityuktaM bhavati |

Alambanapratyayo'pIti | yathA hetavo'trAnityA uktA:, evaM
pratyayA apyanityA

evoktA:; "ye hetavo ye pratyayA:" iti vacanAt |
tasmAdasaMskRtamAlambanapratyayo na prApnoti |

utpAdAyetyavadhAraNAditi | ye hetavo ye pratyayA
rUpasyotpAdAya te'pyanityA:, na tu ye'nutpAdAya |

dvividhA hi pratyayA:-janakAzca, ajanakAzca |
AlambanapratyayazcAjanaka:; AlambanamAtratvAt |

Alambanapratyayo hi nirudhyamAne dharme kAritraM karoti,
varttamAnaizcittacaittairgrahaNAt |

"nirudhyamAne kAritraM dvau hetU kuruta:" (abhi^ ko^ 2.63)
iti vacanAt |

nanu ca hetavo'pIti vistara: | heturapi janakazcAjanakazca |
tasmAdasaMskRtasyAnAvaraNa-

@254

yadyapi nokta:, na tu pratiSiddha: | sUtrANi ca
bahunyantarhitAnIti kathamettanni-

rdhAryate-nokta iti |

atha ko'yaM visaMyogo nAma ? nanu coktaM
prAk-"pratisaGkhyAnirodha:" iti ?

tadAnIM "pratisaGkhyAnirodha: katama: ? yo visaMyoga:"
ityuktam, idAnIM "visaMyoga:

katama: ? ya: pratisaGkhyAnirodha:" ityucyate,
tadidamitaretarAzrayaM vyAkhyAnasamarthaM

tatsvabhAvadyotane, tasmAdanyathA tatsvabhAvo vaktavya: ?

Aryaireva tatsvabhAva: pratyAtmavedya: | etAvat tu zakyate
vaktum-nityaM kuzalaM

cAsti dravyAntaram | tadvisaMyogazcocyate
pratisaGkhyAnirodhazceti sarvamevAsaMskRta-

madravyamiti |

sautrAntikA:-na hi tad rUpavedanAdivat bhAvAntaramasti,
kiM tarhi ?

spraSTavyAbhAvamAtramAkAzam | tadyathA hyandhakAre
pratighAtamavindanta AkAzamityAhu: |

utpannAnuzayajanmanirodhe
pratisaGkhyAbalenAnyasyAnutpAda: pratisaGkhyAnirodha: |

vinaiva pratisaGkhyayA pratyayavaikalyAdanutpAdo ya:
so'pratisaGkhyAnirodha: | tadyathA nikAya-

sabhAgazeSasyAntarAmaraNe |

-------------------

bhAvamAtreNa ajanakasyApi kAraNahetutvApratiSedha: |
ukta Alambanapratyaya: sUtra iti | "catasra:

pratyayatA:" ityatra sUtre | na tu pratiSiddha: |
dharmatAyA avirodhAnna doSa ityabhiprAya: | sUtrANi

ca bahUnyantarhitAni | mUlasaGgItibhraMzAt | atrAcAryo
na nirbandhaM karoti-dharmatAvirodhI nAstIti;

kintu asaMskRtameva vicAryate-asti vA, na veti |

sarvamevAsaMskRtamiti | na kevalaM pratisaMkhyAnirodha: |

rUpavedanAdivaditi | Adizabdena saMjJAdInAM grahaNam
| yathA rUpAd vedanAbhAvAntaraM

vedanAyAzca saMjJA yAvat saMskArebhyo vijJAnam,
tathA na rUpAdibhya: paJcabhyo'saMskRtaM

bhAvAntaramasti | ato nAsaMskRtaM dravyamiti
sautrAntikA: | spraSTavyAbhAvamAtramiti | saprati-

ghadravyAbhAvamAtramityartha: | avindanta iti | alabhamAnA:
|

utpannAnuzayajanmanirodhe utpannAnAmanuzayAnAM
janmanazca nirodhe pratisaGkhyAbalena

prajJAbalena anyasyAnuzayasya janmanazcAnutpAda:
pratisaGkhyAnirodha: | tadevamanuzayanirodha:

samudayasatyanirodha:, janmanirodho du:khasatyanirodha ityuktaM
bhavati | sopadhizeSanirupadhi-

zeSanirvANavyavasthApanArthaM cobhayanirodhavacanam |
sautrAntikanayena ke'nuzayA: ? kathaM ca teSAM

janmanazca pratisaGkhyAbalena nirodha: ?
aSTAnavateranuzayAnAM vAsanAnuzaya: | yasya
cAnuzayasya

ya: pratipakSo mArga: pratisaGkhyA tena saha prathame
kSaNe so'nuzaya utpadyate, tadbalAd dvitIyAdiSu

kSaNeSu tasya nirodha: | tadbalAdeva ca paunarbhavikasya
janmano'pratisandhiko nirodha: | tadyathA
nikAyasabhAgazeSasyeti | vistara:-nikAyasabhAgo
manuSyatvAdilakSaNa:, AtmabhAvo vA

paJcaskandhalakSaNa:, tasya zeSastallakSaNa
evotpadyamAna:, tasya nikAyasabhAga zeSasyAntarAmaraNe

AyuSyaparisamApta eva pratyayavaikalyAd yo'nutpAda:
so'pratisaGkhyAnirodha: | pratyayavaikalyaM

@255

nikAyAntarIyA: punarAhu:-anuzayAnAmutpattau prajJAyA:
sAmarthyam, ato'sau

pratisaGkhyAnirodha: |

yastu puna: du:khasyAnutpAda: sa
utpAdakAraNanuzayavaikalyAdeveti na tasmin

prajJAyA: sAmarthyamasti, ato'sAvapratisaGkhyAnirodha iti
? so'pi tu nAntareNa pratisaGkhyAM

sidhyatIti pratisaGkhyAnirodha evAsau |

ya evotpannasya pazcAdabhAva: sa eva svarasaM
nirodhAdapratisaGkhyAnirodha ityapare |

asyAM tu kalpanAyAmanityo'pratisaGkhyAnirodha: prApnoti;
avinaSTe tadabhAvAt |

nanu ca prati saGkhyAnirodho'pyanitya: prApnoto;
pratisaGkhyApUrvakatvAt | na vai

sa pratisaGkhyApUrvaka:, na hi pUrvaM pratisaGkhyA
pazcAdanutpannAnAmanutpAda: | kiM tarhi ?

pUrvameva sa teSAmanutpAdo'sti | vinA tu pratisaMkhyayA
ye dharmA utpatsyante tadutpannAyAM

pratisaMkhyAyAM punarnopapadyanta iti |

etadatra pratisaGkhyAyA: sAmarthyaM yaduta
akRtotpattipratibandhAnAmutpatti-

pratibandhabhAva: |

yadi tarhi anutpAda eva nirvANam, idaM sUtrapadaM kathaM
nIyate-"paJcemAnIndriyANi

AsevitAni bahulIkRtAni atItAnAgatapratyutpannasya
du:khasya prahANAya saMvarttante"

iti ? prahANaM hi nirvANam, anAgatasyaiva cAnutpAda:,
nAtItapratyutpannasyeti ?

astyetadevam; kintu tadAlambanaklezaprahANAt du:khasya
prahANamuktaM bhagavatA-

-------------------

punarantyAnAM skandhAnAM maraNabhavAkhyAnAM
nikAyasabhAgasambandhe yadasAmarthyam, upakaraNAdi-

pratyayAsAmagryAt |

ato'sau pratisaGkhyAnirodha iti | sopadhizeSo
nirvANadhAtu: | du:khasyAnutpAda

iti nirupadhizeSa: | so'pi tu du:khasyAnutpAdo
yo'pratisaGkhyAnirodha ityukta: | nAntareNa

pratisaGkhyA sidhyati | utpattikAraNAnuzayavaikalyasya
pratisaMkhyAnakRtatvAt | ata: pratisaGkhyA-

nirodha evAsau |

svarasaM nirodhAditi | svAtmanA nirodhAnna
prajJAsAmarthyenetyartha: | avinaSTe tadbhAvAditi

avinaSTe tasminnanuzaye
tasyApratisaGkhyAnirodhasyAbhAvAt |

akRtotpattipratibandhAnAmiti | akRta utpattau pratibandha
eSAmityakRtotpatti-

pratibandhA:, teSAm ya utpattipratibandhabhAva:, etadatra
pratisaGkhyAyA: sAmarthyam |

yadi tarhyanutpAda eveti | vistara:-prahANaM hi
nirvANamabhipretam | anAgatasyaiva

cAnutpAda iti yadi nirvANamucyate,
atItapratyutpannasyotpannatvAnnAstyanupAda iti
kathamidamuktaM

sUtre-atItAnAgatapratyutpannasya du:khasya prahANAya
saMvarttanta iti | tatsUtrapadaM kathaM nIyate ?

yasya punardravyAntaraM nirvANaM
tasyAtItapratyutpannayorapi tadAsevanAdibhirnirvANaM
prApyata iti sunIta-

padaM sUtraM bhavatIti | tadAlambana klezaprahANAditi |
atItapratyutpannadu:khAlambanakleza-

@256

"yo rUpe cchandarAgastaM prajahIta | chandarAge prahINe
evaM vastad rUpaM prahINaM bhaviSyati

parijJAtam, yAvad vijJAnam" ( ) iti | evaM
traiyadhvikasyApi du:khasya

prahANaM yujyate |

athApyatItAnAgatapratyutpannasya klezasya
prahANAyetyucyeta ? atrApyeSa naya: |

atha vAyamabhiprAya:-bhavedatIta: kleza: paurvajanmika:,
pratyutpanna: kleza

aihajanmiko yathA tRSNAvicariteSvaSTAdaza
tRSNAvicaritAnyatItamadhvAnamupAdAyetyatItaM

janmAdhikRtyoktam, evaM yAvat pratyutpannam | tena ca
klezadvayenAsyAM santatau bIjabhAva

Ahito'nAgate'syotpattaye | tasya prahANAt tadapi
prahINaM bhavati, yathA vipAkakSayAt

karma kSINaM bhavati |

anAgatasya punardu:khasya klezasya vA bIjAbhAvAt
atyantamanutpAda: prahANam;

-------------------

prahANAdityartha: | yo rUpe chandarAga iti | yo
vedanAyAM saMjJAyAM saMskAreSu vijJAne
chandarAgastaM

prajahIta | chandarAge prahINe evaM vastadvijJAnaM
prahINaM bhaviSyati | evaM traiyadhvikasyApi du:khasyeti |

chandarAgaprahANameva rUpAdidu:khaprahANam, tasya
cAnAgatasya cchandarAgasyAnutpAdo bhavati |

atastraiyadhvikasyApi du:khasya prahANaM yujyata iti
darzayati | eSa eva naya iti |

`yadyatItAnAgatapratyutpannasya klezasya prahANAya' iti
pATha:, tatrApyeSa eva naya iti | ya:

kleze rAge dveSe vA cchandarAgastaM prajahIteti vistara:
| tadAlambanaklezaprahANAdapi klezasya

prahANam, na svabhAvata eveti traiyadhvikasyApi klezasya
prahANaM yujyata ityartha: |

atha veti | vistara:-pUrvajanmani bhava: paurvajanmika: | iha
janmani bhava aihajanmika: |

tadevamaikakSaNika: kleza: paryudasto bhavati | kathametat
pratyetavyam-paurvajanmika: sarvakleza:

aihajanmikazca, na punaraikakSiNaka: ? ityata
Aha-anyatrApyevandarzanAdevaM pratyetavyam | yathA

tRSNAvicariteSviti | vistara: | aSTAdaza
tRSNAvicaritAni kathamatIte'dhvanyekasmin kSaNe

yojyanta ityato'tItaM janmAdhityoktam-"aSTAdaza
tRSNAvicaritAni | asmIti bhikSava:

satItthamastIti bhavati, evamasmItyanyathAsmIti
sadasmItyasadasmIti bhavati | bhaviSyAmItyasya

bhavati-na bhaviSyAmItthaM bhaviSyAmyevaM
bhaviSyAmyanyathA bhaviSyAmItyasya bhavati | syAmityasya

bhavati-itthaM syAmevaM syAmanyathA syAmityasya bhavati |
api syAmityasya bhavati-apItthaM

syAmapyevaM syAmapyanyathA syAmityasya bhavati | evaM
yAvat pratyutpannam | tathehApi paurvajanmika:

kRtsna: klezapravAha aihajanmikazca sambadhyate
naikakSaNika iti | tadevaM prasAdhyatAbhiprAyaM

bravIti | tena ca klezadvayeneti |
vistara:-paurvajanmikenaihajanmikena ceti klezadvayenAsyAM

santatau pratyutpannAyAM bIjabhAvo vAsanAlakSaNaM
sAmarthyamAhito'nAgate'syotpattaye | tasya

bIjabhAvasya prahANAt tadapi klezadvayaM prahINaM
bhavati | yathA vipAkakSayAd vipAkopabhogAt

karma kSINaM bhavatItyupacaryate, tadvat |

anAgatasya tarhi kathaM prahANaM vyavasthApyate, na hi
tena santatau bIjabhAva Ahito

yasya prahANAt bhavet ? ityata Aha-anAgatasya
punardu:khasya klezasya vA bIjabhAvAdatyanta-

@257

anyathA hyatItapratyutpannasya kiM prahAtavyam ? na hi
niruddhe nirodhAbhimukhe ca yatna:

sArthako bhavatIti |

yadyasaMskRtaM nAstyeva yaduktaM bhagavatA-"keciddharmA:
saMskRtAzcAsaMskRtA vA,

virAgasteSAmagra AkhyAyate" iti, kathamasatAmasannagro
bhavitumarhati ?

na vai nAstyevAsaMskRtamiti brUma: | etattu tadIdRzaM
yathA'smAbhiruktam | tadyathA-

`asti zabdasya prAgabhAva:', `asti pazcAdabhAva:'
ityucyate | atha ca punarnAbhAvo

bhAva: sidhyati | evamasaMskRtamapi draSTavyam | abhAvo'pi
kazcit prazasyatamo bhavati ya:
sakalasyopadravasyAtyantamabhAva

ityanyeSAM so'gra iti prasaMsAM labdhumarhati,
vineyAnAM tasminnupacchandanArtham |

yadyapyasaMskRtamabhAvamAtraM syAt, nirodha AryasatyaM
na syAt | na hi tat

kiJcidastIti ?

kastAvadayaM satyArtha: ? nanu cAviparItArtha: |
ubhayamapi caitadaviparItaM

dRSTamAryairyaduta du:khaM ca du:khameveti,
du:khAbhAvazcAbhAva eveti ko'syAryasatyatve virodha: |

kathamabhAvazca nAma tRtIyaM cAryasatyaM syAt ?  uktaM
yathAryasatyaM dvitIyasya cAnantaraM

dRSTamuddiSTaM ceti tRtIyaM bhavati |

yadyasaMskRtamabhAvamAtraM syAd,
AkAzanirvANAlambanavijJAnamasadAlambanaM syAt |

etadatItAnAgatasyAstitvacintAyAM cintayiSyAma: |

yadi punardravyamevAsaMskRtamiSyeta, kiM syAt | kiM ca
puna: syAt ? vaibhASikapakSa:

pAlita: syAt | devatA enaM pAlayiSyanti pAlanIyaM cet
maMsyate | abhUtaM tu parikalpitaM

syAt | kiM kAraNam ? na hi tasya rUpavedanAdivat svabhAva
upalabhyate, na cApi

cakSurAdivat karma |

-------------------

manutpAda: prahANamiti bIjabhAvazca pratisaGkhyAbalena
bhavati | na hi niruddhe'tIte nirodhAbhimukhe

ca pratyutpanne yatna: pratipakSotpAdane yatna: sArthaka:
saprayojanamityartha: |

virAgasteSAmagra iti | rAgakSayo virAga:
pratisaGkhyAnirodha ityartha: |

kathamasatAmasannagro bhavitumarhatIti |
kathamasatAmAkAzAdInAmasaMskRtAnAmasannasaMskRto

virAgo'gro bhavitumarhatIti ?

asyottaraM bravIti-abhAvo'pi kazciditi vistara: |

dvitIyasya ceti | dvitIyasya samudayasatyasyAnantaraM
dRSTaM svayaM prajJayA uddiSTaM parebhyo

dezanayA trayANAM pUraNaM tRtIyaM bhavati |

kiM puna: syAditi | ko doSa: syAdityartha: | kiJca puna:
syAditi | ko guNa:

syAdityartha: | kiJca puna: syAditi guNapariprazna
Aha-vaibhASikapakSa: pAlita: syAditi |

yat tUktam-kiM syAt ko doSa: syAdityatrocyate-abhUtaM tu
parikalpitaM syAditi | doSa:

@258

`amuSya ca vastuno'yaM nirodha:' iti SaSThIvyavasthA
kathaM prakalpyate, nahi

tasya tena sArdhaM kazcit sambandha:;
hetuphalAdibhAvAsambhavAt; pratiSedhamAtraM tu yujyate-

amuSyAbhAva iti ?

bhAvAntaratve'pi yasya klezasya prAptivicchedAd yo nirodha:
prApyate sa tasyeti

vyapadizyate |

tasyaitarhi prAptiniyame ko hetu: ?
"dRSTadharmanirvANaprApto bhikSu:" ityuktaM sUtre |

tatra kathamabhAvasya prApti: syAt ? pratipakSalAbhena
klezapunarbhavotpAdAtyantaniruddhAzraya-

lAbhAt prAptaM nirvANamityucyate |
AgamazcApyabhAvamAtraM dyotayati | evaM hyAha-"yat
svalpasya du:kha-

syAzeSaprahANaM pratini:sargo vyantIbhAva: kSayo
virAgo nirodho vyupazamo'staGgama:

anyasya ca du:khasyApratisandhiranutpAdo'prAdurbhAva: | etat
kAntametat praNItaM yaduta

sarvopAdhipratini:sargastRSNAkSayo virAgo nirodho
nirvANam" iti |

kimevaM neSyate-nAsmin prAdurbhAva ityato'prAdurbhAva iti
? asamarthAmetAM saptamIM

pazyAma: | kimuktaM bhavati ? nAsmin prAdurbhavatIti yadi
satItyabhisambadhyate, nitya-

mevAprAdurbhAvaprasaGga:; nirvANasya nityatvAt |

atha prApta ityabhisambadhyate; yata eva tatprApti:
parikalpyate tasminneva sammukhIbhUte

prApte vA du:khasyeSyatAmaprAdurbhAva: | ayaM ca
dRSTAnta eva sUpanIto bhavati-

-------------------

syAdityartha: | rUpavedanAdivaditi | pratyakSata:
cakSurAdivaditi | karmato'numAnata ityartha: |

asakRd vyAkhyAtametat |

vastuna iti | rAgadivastuna: | hetuphalAdibhAvasambhavAditi
| Adizabdena svasvAmya-

vayavAvayavisambandhAdayo gRhyante | na hi vastuno nirodhe
hetu: phalamavayavAvayavItyevamAdi |

tasyaitarhi prAptiniyama iti | vistara:-tasya nirodhasya
yo'yaM prApterniyama:-asyaiva

nirodhasya prAptirnAnyasyeti, tasmin prAptiniyame ko hetu: ?
na hi nirodhasya prAptyA sArdhaM

kazcit sambandho'sti; hetuphalAdibhAvAsambhavAt |
dRSTadharmanirvANaprApta iti | pratyakSe janmani
nirvANaprApta: sopadhizeSanirvANastha ityartha: |

yadyabhAva: kathamasya prApti: syAt, pratipakSalAbheneti |
vistara:-AryamArgalAbhena klezasya

punarbhavasya cotpAde'tyantaviruddhasyAzrayasya lAbhAt
prAptaM nirvANamityucyate | abhAvamAtratva-

miti | mAtrazabdo dravyAntaratvanivRttyartha: | yat
khalvasyeti | vistara:-prahANaM yAvada prAdurbhAva

iti paryAyazabdA ete | aprAdurbhAva ityetat
sphuTamityudAharaNamuktam |

nAsmin prAdurbhAva ityato'prAdurbhAva
ityadhikaraNasAdhanamiti darzayanti, na tu

aprAdurbhUtiraprAdurbhAva iti bhAvasAdhanamityartha: |
yata eva tatprApti: parikalpyate yato mArgAt

prahANaprApta: parikalpyate, tasmin sati mArge prApte vA
du:khasyeSyatAmaprAdurbhAva:, kimanyena

@259

"pradyotasyeva nirvANaM vimokSastasya cetasa:" ( ) iti |

yathA pradyotasya nirvANamabhAva:, evaM bhagavato'pi cetaso
vimokSa iti |

abhidharme'pi coktam-"avastukA dharmA: katame ? asaMskRtA
dharmA:" iti |

avastukA: = azarIrA:, asvabhAvA ityuktaM bhavati |

nAsyAyamartha: | kastarhi ? paJcavidhavastu | 1.
svabhAvastu, yathoktam-"yadvastu

pratilabdhaM samanvAgata: sa tena vastunA" iti | 2.
Alambanavastu, yathoktam-

"sarvadharmajJeyA jJAnena yathAvastu" iti | 3.
saMyogavastu, yathoktam-"yasmin vastuni

anunaya: saMyojanena samprayukta: pratighasaMyojanenApi
tasmin" iti | 4. hetuvastu,

yathoktam-"savastukA dharmA: katame ? saMskRtA dharmA:"
iti | 5. parigrahavastu,

yathoktam-"kSetravastu gRhavastu" iti |

tadatra heturvastu zabdenokta: | tasmAdastyevAsaMskRtaM
dravyata iti vaibhASikA: |

tasya tu hetuphale na vidyete iti | gataM tAvadetat ||55||

athaiSAM phalAnAM katamat phalaM kasya heto: ?

vipAkaphalamantyasya,

vipAkaheturante'bhihitatvAt antya:, tasya vipAkaphalam |

pUrvasyAdhipajaM phalam |

kAraNahetu: pUrvamuktatvAt pUrva:, tasyAdhipajaM phalam |
anAvaraNabhAva-

mAtreNAvasthitasya kimAdhipatyam ? etadevAdhipatyam |
aGgIbhAvo'pi vAsati

kAraNaheto:, tadyathA-"paJcasu vijJAnakAyeSu
dazAnAmAyatanAnAM bhAjanaloke ca

-------------------

nirvANena parikalpitena ! vimokSastasya cetasa iti |
nirupadhizeSanirvANakAle bhagavata: |

yathAvastu yathAlambanam | saMyogasya vastu yatra klezena
saMyujyate | savastukA dharmA iti

sahetukA: | parigrahavastu | parigRhyata iti parigraha: sa eva
vastu parigrahavastu ||55||

ante'bhihitatvAditi | kArikAyA ante vipAkahetu: paThita: |
tasya vipAkaphalameva |

pUrva: kAraNahetu: zlokAdau paThitatvAt, tasya
"adhipajaM phalam" | adhipatiradhipa:,

tasmAjjAtamadhipajam, adhipatiphalamityartha: |
pUrvasyAdhipatamiti kecit paThanti | adhipateridaM

phalamAdhipatamiti | Adhipatyamiti tu prApnoti;
"dityadityAdityapatyuttarapadANNya:"

(pA^ su^ 4.1.85) ityapavAdAt |
athApavAdaviSaye'pyutsargasamAveza iti bhavet, bhavedetad
rUpam |

etadevAdhipatyamiti | yadanAvaraNabhAvamAtrAvasthAnam |
aGgIbhAvo'pi vAstIti | pradhAna-

bhAvo'pi, janakabhAvo'pItyartha: | tadanena dvividhasyApi
kAraNaheto: kArakasya vA, adhyupekSa-

kasya vAdhipatiphalamastIti darzitaM
bhavatyanyatrAsaMskRtAt | yasmAd vakSyati-"apUrva:

saMskRtasyaiva saMskRto'dhipate: phalam" (abhi^ ko^ 2.58)
iti | dazAnAmayatanAnAmiti |

cakSUrUpAyatanayoryAvat kAyaspraSTavyAyatanayo: |
"cakSu: pratItya rUpANi cotpadyate cakSurvijJAnaM

@260

karmaNAm | zrotrAdInAmapyasti cakSurvijJAnasyotpattau
pAramparyeNAdhipatyam; zrutvA

draSTukAmatotpatte:" ( ) ityevamAdi yojyam |

sabhAgasarvatragayorniSyanda:,

sadRzaphalatvAdanayorni:Syandaphalam |

pauruSaM dvayo: ||56||

sahabhUsamprayuktakahetvo: puruSakAraphalam |
puruSabhAvAvyatirekAt purukAra: puruSa

eva, tasya phalaM pauruSam |

ko'yaM puruSakAro nAma ? yasya dharmasya yat kAritram |
puruSakAra iva hi

puruSakAra: | tadyathA-kAkajaGghA oSadhi:, mattahastI
manuSya iti |

kimanyeSAmapyasti puruSakAraphalam ? utAho dvayoreva ?
anyeSAmapyastyanyatra

-------------------

yAvat kAyaM pratItya spraSTavyAni cotpadyate
kAyavijJAnam" iti vacanAt | kAraNahetureva

cAyam | na hi cakSurAdInyAyatanAni
cakSurvijJAnAdInAM sahabhUhetvAdaya: paJca hetava:
sambhavanti,

manaAyatanaM tu manovijJAnasya sabhAgahetvAdi sambhavati |
dharmAyatanamapi sahabhUsamprayuktakahetvAdi

sambhavatIti na kAraNaheturevetyavadhAryate | tasmAd
dazAnAmityuktam, na dvAdazAnAmiti |

bhAjanaloke ca karmaNAm | kim ? aGgIbhAvo'sti |
kAraNahetorityadhikRtam, bhAjanaloko

hi kuzalAkuzalakarmajanito'pyavyAkRto'pi na
vipAkaphalamiSyate, "sattvAkhyo vipAka:"

(abhi^ ko^ 2.57) iti lakSaNAt | tasmAt
kAraNahetoretadadhipatiphalam |

zrotrAdInAmapi | na kevalaM cakSuSo'sti, kim ?
cakSurvijJAnasyotpattau pAramparyeNAdhi-

patyam na sAkSAd, yathA cakSuSa: | kathaM jJAyate ?
ityAha-zrutvA draSTukAmatotpatte: | draSTukAmatAyAM

ca cakSurvijJAnamutpadyata ityabhiprAya: | evamAdi
yojyamiti | ghrAtvA draSTukAmatotpatterityAdi

yojyam |

"sabhAgasarvatragayorniSyanda:" | phalamiti varttate |
sabhAgasarvatragahetvoreva niSyanda-

phalamityavadhAryate | puruSakAraphalamapi hi tayoranantaraM
sambhavati |

"pauruSaM dvayo:" iti | puruSakAraphalameva
sahabhUsamprayuktakahetvorityavadhAraNam |

puruSakArasya phalaM pauruSam, puruSakAraphalamityartha: |
puruSabhAvAvyatirekAt puruSakAra: puruSa-

bhAvAnna vyatirikta: | puruSakarmaiva hi puruSakAra:, na
puruSAdanya: | na hi karma karmavadbhyo'nya-

diSyate bauddhai: | tasmAt puruSakArasya yat phalaM tat
puruSasyaiveti pauruSamityucyate | yasya

dharmasya yat kAritramiti | yasya dharmasya yatkarma yA kriyA
sA tasya puruSakAra ityartha: | nanu

cAntarvyApArapuruSAbhAve dharmamAtraM puruSa ityato
dharmakAra iti prApnoti, na puruSakAra: ? ityata

Aha puruSakAra iva hi puruSakAra: | yathA loke kalpitasya
puruSasya puruSakAra:, evaM dharmasyApIti

puruSakAra iva puruSakAra: | dRSTAntaM
kathayati-kAkajaGghA oSadhirityAdi | kAkajaGghAkArA

oSadhi: kAkajaGghetyucyate | mattahastIva yo dRSTa:
zUro vA sa manuSyo mattahastIti |

kimanyeSAmiti | hetUnAm | anyeSAmapyasti
sabhAgasarvatragakAraNahetUnAm | anyatra

@261

vipAkaheto:; yasmAt sahotpannaM samanantarotpannaM vA
puruSakAraphalaM bhavati | na caiva

vipAka: |

tasyApyasti viprakRSTapuruSakAraphalam | yathA
karSakANAM sasyamityapare ||56||

kiM punaridaM vipAkaphalaM nAma kiM yAvadadhipatiphalam ?

vipAko'vyAkRto dharma:,

anivRtAvyAkRto hi dharmo vipAka: | asattvAkhyo'pi syAd |
atha Aha-

sattvAkhya:,

aupacayiko'pi syAt, nai:Syandiko'pi ? ata Aha-

vyAkRtodbhava: |

kuzalAkuzalaM hi vipAkaM prati vyAkaraNAd vyAkRtam |
tasmAdya uttarakAlaM

bhavati na yugapad nApyantaraM sa vipAka: | etad vipAkasya
lakSaNam |

kasmAdasattvAkhyo'rtha karmajo na vipAka: ?
sAdhAraNatvAt | anyo'pi hi

tat tathaiva paribhoktuM samartha: | asAdhAraNastu vipAka:
| na hyanyakRtasya karmaNo'nyo

vipAkaM pratisaMvedayate |

adhipatiphalaM kasmAt pratisaMvedayate ?
sAdhAraNakarmabhUtatvAt |

ni:Syando hetusadRza:,

-------------------

vipAkaheto: | kasmAd ? ityAha-yasmAt sahotpannaM
samanantarotpannaM vA puruSakAraphalamiti |

sahabhUsamprayuktakahetvorhi sahotpannaM phalamuktam | tacca
puruSakAraphalameva | na hyanyat phalaM

sahotpannamasti | sabhAgasarvatragahetvoranantarotpannameva
puruSakAraphalam | kAraNahetostUbhayathA |

kiM punarniSyandaphalAdadhipatiphalAd vAnyat
puruSakAraphalam ? netyucyate; tadeva hi phalaM

tattannAma labhate | tathA hi
taddhetusadRzotpatterniSyandaphalam | tadbalenotpatte:
puruSakAraphalam |

avighnabhAvAvasthAnenotpattezcAdhipatiphalamiti | na caiva
vipAka: | kim ? sahotpanno vA

samanantarotpanno vetyadhikRtam ||56||

"vipAko'vyAkRto dharma:" iti | vistara:-avyAkRta eva
sattvAkhya eva

vyAkRtodbhava evetyavadhAraNam | avyAkRta iti
anivRttAvyAkRto vivakSita: |

sattva iti AkhyA yasya sa: "sattvAkhya:" | satvasantAnaja
ityartha: |

vyAkRtAdudbhavatIti "vyAkRtodbhava:" |
aupacayikanaiSyandikau tu na vyAkRtAdudbhavata: |

nanu ca indriyamahAbhUtopacayo dhyAnavizeSasamApannasya
bhavati, asAvapi vyAkRtAdudbhavati, sa

vipAka: prApnoti, nirmANacittaM cApi, tathaiva
samAdhibhUtacittatvAt ? naiSa doSa:; vyAkRtodbhava:

ityucchabda: uttarakAlArtha: | vyAkRtAt
kuzalAdakuzalAdvA ya uttarakAlameva bhavati

yugapannApyanantaraM sa vipAka iti | samAdhijastUpacaya:
samAdhinA saha cAnantaraM ca bhavati |

nirmANacittaM tvanantarameva ca bhavati | vipAkazca
samAnabhUmika evAbhipreta ityetaccobhayaM

bhinnabhUmikamapi bhavatIti na vipAkasya prasaGga: |
niSyando hetusadRza iti | kuzalakliSTA-

@262

hetorya: sadRzo dharma: sa niSyandaphalam,
tadyathA-sabhAgasarvatragahetvo: |

yadi sarvatragahetorapi samAnaM phalam, kasmAnna
sabhAgahetoreveSyate ? yasmAd

bhUmita: kliSTatayA cAsya sAdRzyam, na tu prakArata: |
yasya tu prakArato'pi sAdRzyaM

so'bhyupagamyata eva sabhAgahetu: |

ata eva yo yasya sabhAgahetu: sarvatragaheturapi sa tasyeti
catuSkoTi: kriyate |

prathamA koTi:-asarvatraga: sabhAgahetu:,
dvitIyA-anyanaikAyika: sarvatragahetu:,

tRtIyA-ekanaikAyika: sarvatragahetu:,
caturthI-etAnAkArAn sthApayitveti |

visaMyoga: kSayo dhiyA ||57||

kSaya: = nirodha: | dhI: = prajJA | tena tena
pratisaGkhyAnirodho visaMyogaphalamityuktaM

bhavati ||57||

-------------------

nivRttAvyAkRtasAdRzyamadhikRtya | yadyevam,
kuzalasAsravasya hetoranAsravaM niSyandaphalaM prApnoti,

kuzalasAdRzyAt ? na; nikAyasAdRzyAbhAvAt |
samAnanikAyo hi sabhAgaheturiSyate, na sarva: |

bhUmita: kliSTatayA cAsya sAdRzyamiti | asya
sarvatragaheto: sAdRzyaM bhUmita: kliSTatayA

ca | kena saha ? svaphalena | kathamiti ? bhUmitastAvat
sarvatragahetu: kAmAvacaro yAvadbhAvAgrika: |

tatphalamapi kAmAvacaraM yAvadbhAvAgrikamiti |
kliSTatayA ca sarvatragaheturapi kliSTa:, tatphalamapi

kliSTam | na tu prakArata: sAdRzyaM yathA sabhAgaheto:
| yasya tu prakArato'pi sAdRzyam | yasya

sarvatragaheto: svaphalena saha prakArato'pi sAdRzyam | sa
sarvatragaheturabhyupagamyata eva sabhAga-

heturiti | bhUmikliSTatvasAdRzyAddhi
sarvatragaheturbhavati, sabhAgahetuzca sa bhavati;
prakArato'pi

sAdRzyAt |

ata eva catuSkoTika: kriyate | ubhayasvabhAvatayA
tRtIyakoTisambhavAt | prathamA

koTirasarvatraga: sabhAgaheturiti | rAgAdika: sabhAgahetu:
| sa hi sabhAgahetureva svanaikAyikasya

klezasya, na tu sarvatragahetu:; asarvatragasvabhAvatvAt |
dvitIyAnyanaikAyika: sarvatragaheturiti |

satkAyadRSTyAdika: sarvatraga: | sa hi sarvatragahetureva
sarvatragasvabhAvatvAt, anyanaikAyikakliSTa-

hetutvAcca | na sabhAgahetu:; anyanaikAyike kliSTe
sabhAgahetutvAbhAvAt | tRtIyaikanaikAyika:

sarvatragaheturiti | satkAyadRSTyAdika: sarvatraga: | sa
hyekanaikAyikasya klezasya sabhAgahetu:,

ekanaikAyikakliSTasAdRzyAt | sarvatragahetuzca sa:,
tasya sarvatragatvAdekanaikAyikakliSTa-

hetutvayogena sarvatragahetutvayogAcca | caturthyetAnAkArAn
sthApayitveti | trikoTyuktAM dharmaprakArAM

varjayitvetyartha: | tadyathA kliSTA dharmA: kuzalAnAM
na sabhAgahetu:; sAdRzyAt | na sarvatragaheturata

eva kuzalAnAM cAkliSTatvAt |

evaM kuzalA: kliSTAnAM yojyam | kliSTA api
kliSTAnAM na sabhAgahetu:, nApi

sarvatragaheturbhavanti, tadyathA
rAgAdayo'nyanaikAyikAnAM na
sabhAgaheturanyanaikAyikatvAt, na

sarvatragaheturasarvatratvAd rAgAdInAmiti | sarvatragA api
dharmA: kliSTAnAmekanaikAyikAnAmapi

na sabhAgaheturna sarvatragahetu: | yadyanAgatAste
bhavantIti yojyam |

@263

yadbalAjjAyate yattat phalaM puruSakArajam |

tadyathA adharabhUmikasya prayogacittasyoparibhUmika:
samAdhi:; sAsravasyAnAsrava:

dhyAnacittasya nirmANacittamityevamAdi |

pratisaMkhyAnirodhastu yadbalAt prApyata iti vaktavyam |

apUrva: saMskRtasyaiva saMskRto'dhipate: phalam ||58||

pUrvotpannAdanya: saMskRto dharma: saMskRtasyaiva
sarvasyAdhipatiphalam |

puruSAdhipatiphalayo: kiM nAnA kAraNam ? kartu:
puruSakAraphalam | akarturapyadhi-

-------------------

"visaMyoga: kSayo dhiyA" iti | dhiyA prApyamANo nirodho
visaMyogaphalamityartha: |

teneti | tena kAraNena yasmAt kSayo nirodha:, dhI prajJA,
tena kAraNena pratisaGkhyAnirodho

visaMyogaphalamityuktaM bhavatItyAcaSTe ||57||

"yadbalAjjAyate" iti vistara: | yasya balaM yadbalamiti
SaSThIsamAsa: | yasya balAjjAyate

yatsaMskRtam, tatphalam, tasya puruSakArajam |
puruSakArAjjAtaM puruSakArajam | puruSakAraphala-

mityartha: |

udAharaNaM kathayati-tadyathA adharabhUmikasya
kAmAvacarasya prathamadhyAnabhUmikasya

vA tatprayogacittasyoparibhUmika: prathamadhyAnabhUmiko
dvitIyadhyAnabhUmiko vA samAdhi: | phalaM

puruSakArajamityadhikRtam | sAsravasya dharmasyA nAsrava:
| dhyAnacittasya nirmANacittaM tadeva phalaM

bhavati | AdizabdenAnyadapi | tadyathA
kAmAvacarAnmaraNacittAd rUpAvacara:
prathamo'ntarAbhavakSaNa

ityevamAdi vijAtIyodAharaNaM niSyandaphalavivecanArtham
| adharabhUmikasya hi prayoga-

cittasyoparibhUmika: samAdhirna niSyandaphalam |
bhinnabhUmikaM hi na hetusadRzam | nApi sAsrava-

syAnAsravamiti vaktavyam | na tu sarvaM niSyandaphalaM
puruSakAraphalaM bhavati | yaddhi yasya

balAjjAyate sadRzaM samAnabhUmikamanantaraM ca bhavati,
tattasya puruSakAraphalaM niSyandaphalaM ca

bhavati | catu:koTikaM cAtra bhavati-asti
puruSakAraphalameva na niSyandaphalam, yathodAhRtam;

asti niSyandaphalameva na puruSakAraphalam,
sabhAgasarvatragahetvorvyavahitaM phalam; astyubhayam,

samanantarotpannaM sabhAgasarvatragahetvo: phalam; asti
nobhayam, tadyathA vipAkahetorvipAkaphalam |

pratisaGkhyAnirodho'pi puruSakAraphalamiSyate |

na cAsau hetubalAjjAyate nityatvAdityata:
kArikAyAmanuktaM tadupasaJcaSTe-pratisaGkhyA-

nirodhastu yadbalAt prApyata iti vaktavyamiti |
pratisaGkhyAbalena hi pratisaGkhyAnirodha:

prApyate | tasmAt sa pratisaGkhyAyA: puruSakAraphalaM
bhavati |

"apUrva:" iti vistara: | apUrva: pUrvotpannAdanya: | ka:
punarasau ? sahotpanna:

pazcAdutpannazca na hi pUrvaM phalaM pazcAddheturbhavati
| saMskRta eva dharmo'dhipatiphalam, nAsaMskRta: |

saMskRtasyaiva nAsaMskRtasya
phalapratigrahaNadAnAsamarthatvAt | sarvasyeti |
janakasyAvighnabhAvA-

vasthAyinazca | kartu: puruSakAraphalamiti |
"yadbalAjjAyate yAvat phalaM puruSakArajam" iti

vacanAt |

@264

patiphalameva, tadyathA-zilpini zilpaM
puruSakAraphalamadhipatiphalaM ca | anyeSA-

madhipatiphalameva ||58||

athaiSAM hetUnAM katamo hetu: kasmin kAle phalaM
pratigRhNAti ? dadAti vA ?

varttamAnA: phalaM paJca gRhNAnti,

nAtItA:, pratigRhItatvAt | nApyanAgatA:,
niSpuruSakAratvAt | kAraNaheturapyevam |

sa tu nAvazyaM saphala ita nocyate |

sahabhUsamprayuktakahetU varttamAnAveva phalaM prayacchata:
| samAnakAlameva hyanayo:

phaladAnagrahaNam |

varttamAnAbhyatItau dvau,

phalaM prayacchata: sabhAgasarvatragahetU | yuktaM tAvad
yadatItAviti |

atha kathaM varttamAnau niSyandaphalaM prayacchata: ?
samanantaranivarttanAt | nivRtte

phale tau cAbhyatItau bhavata: |

phalaM cApi dattaM na punastadeva datta: | asti kuzala:
sabhAgahetu: phalaM pratigRhNAti

na dadAtIti catuSkoTika: |

-------------------

akarturapyadhipatiphalameveti | "apUrva: saMskRtasyaiva
saMskRto'dhipate: phalam"

iti vacanAt | anyaiSAmadhipatiphalameveti |
azilpinAmavighnabhAvAvasthAyinAM tacchilpamadhi-

patiphalameva, na puruSakAraphalam | tadevaM catu:koTikaM
bhavati-1. asti puruSakAraphalameva

nAdhipatiphalam, tadyathA visaMyogaphalam | 2.
astyadhipatiphalameva na puruSakAraphalam,

udAsInasya hetorvyavahitaJca phalam | 3. astyubhayam,
sahotpannAnantarotpannazca kArakasya heto: |

4. asti nobhayam, tadyathA
AkAzamapratisaMkhyAnirodhazceti ||58||

"vartamAnA: phalaM paJca" iti | varttamAnA eva phalam |

"gRhNanti" ityavadhAraNam | pratigRhNantIti |
AkSipanti, hetubhAvenAvatiSThanta ityartha: |

kAraNaheturapyevamiti | vartamAna eva phalaM pratigRhNAti
nAtIto nAnAgato vA | sa tu nAvazyaM

saphala iti nocyate | tathA hi-asaMskRtaM
kAraNaheturiSyate, na cAsya phalamasti | anAgatazca

kAraNahetu: | na ca pUrvamutpadyamAnena dharmeNa saphala: |

"dvau prayacchata:" iti | vartamAnAvadhikRtam |
sahabhUsamprayuktakahetuvartamAnAveva phalaM

yacchata: | yuktaM tAvad yadatItAviti | niSyandaphalena
saphalAvetAvuktau; "sabhAgasarvatra-

gayorniSyanda:" (abhi^ ko^ 2.56) iti vacanAt |

atha kathaM varttamAnau niSyandaphalaM prayacchata: | na hi
tayorvarttamAnAvasthAyAM niSyando

dRzyata ityata Aha-samanantaranirvarttanAt | kim, phalaM
prayacchata ityadhikRtam | tau cAbhyatItau

bhavata iti | hetuphalayorasamavadhAnAt |

na punastadeva datta iti | na punastadeva phalaM prayacchata
ityartha: | `datta:' iti hyAkhyAtapadaM

@265

prathamA koTi:-kuzalamUlAni samucchindan yA: prAptI:
sarvapazcAdvijahAti |

dvitIyA-kuzalamUlAni pratisandadhAno yA: sarvaprathamaM
pratisandadhAnasya |

tRtIyA-asamucchinnakuzalamUlasya zeSAsvavasthAsu |

caturthI-etAnAkArAn sthApayitvA |

akuzalasya tu prathamA koTi:-kAmavairAgyamanuprApnuvan
yA: prAptI: sarvapazcAd

vijahAti | dvitIyA-kAmavairAgyAt parihIyamANo yA:
sarvaprathamaM pratilabhate | evaM tu

vaktavyaM-syAttA eva parihIyamANasya |
tRtIyA-kAmAvItarAgasya zeSAsvavasthAsu |

caturthI-etAnAkArAn sthApayitvA |

-------------------

dvivacanAntam; varttamAnAvasthAyAmeva dattatvAt | na hi
varttamAnatAmAnItaM punarAnetuM zakyate |

yadA ca tAvatItau phalaM prayacchatastadaiva tat svaphalaM
prayacchata: | utpadyamAnAvasthAyAmeva hi

phalaM nirvartate, nAnyadA | kevalaM tu vyavahitaM tat
phalamityavagantavyam | kuzalamUlAni

samucchindan yA prAptI: sarvapazcAdvijahAtIti | iha
kuzalamUlAni krameNa samucchidyante | katham ?

mithyAdRSTirnavaprakArA, mRdumRdvI,
yAvadadhimAtrAdhimAtrA | kuzalamUlAnyapi
navaprakArANi |

tadviparyayeNa mRdumRdvyA
mithyAdRSTyAdhimAtrAdhimAtrANi kuzalamUlAni
samucchidyante yAvadadhi-

mAtrAdhimAtrayA mithyAdRSTyA mRdumRdUni
kuzalamUlAni samucchidyante, bhAvanAheyaklezavat |

tatrAntyAvasthAyAM mRdumRdUni kuzalamUlAni na
samudAcaranti | prAptayastu teSAM mRdumRdUnAM

samudAcaranti | tA: sarvapazcimAdikA yAstadA vijahAti,
tAsAM prAptInAM prAptIrnirodhayatItyartha: |

tA: prAptayo'ntyAvasthA: kuzala: sabhAgahetu: phalaM
pratigRhNAti, phalaM parigrahaM karoti | na

dadAti svaniSyandaphalam | kuzalasya kSaNAntarasya
janyasyAbhAvAt | dvitIyA koTi: | dadAti

na pratigRhNAtIti | kuzalamUlAni pratisandadhAno yA:
sarvaprathamaM pratilabhate | yA prAptI: sarvapUrva

pratilabhate tA: kuzala: sabhAgahetu: phalaM dadAtIti |
prAptiM svaniSyandaM janayati, na tu pratigRhNAti;

pUrvameva pratigRhItatvAt | ayaM tu sAvadyo
dvitIyakoTinirdeza: kuzalamUlapratisandhAnakAle

hi navaprakArANAmapi kuzalamUlAnAM
prAptayo'tItAnAgatapratyutpannA: samaM pratilabhyante |
tAsAM

yA atItA: prAptaya: sa kuzala: sabhAgahetu: phalaM
dadAti na pratigRhNAti; pratigRhItatvAditi

yuktametat | yAstu varttamAnAstathaiva pratilabdhA:
prAptaya: sa kuzala: sabhAgahetu: kathamavadhAryate- 

phalaM dadAtyeva na pratigRhNAtIti, sa hi pratigRhNAti
na dadAti ceti ! evamavizeSitatvAt

sAvadyo'yaM dvitIyakoTinirdeza: | tasmAdAcArya
Aha-evaM tu vaktavyaM syAt | tA eva prati-

sandadhAnasyeti | tA eva prAptaya: kuzala: sabhAgahetu:
phalaM dadatyeva, svaniSyandaphaladAnAt |

na pratigRhNAti, pUrvapratigRhItatvAt | tRtIyA koTi:
| phalaM pratigRhNAti dadAti ceti | asamucchinna-

kuzalamUlasya zeSAsvavasthAsviti | dve avasthe
hitvA-yasyAmavasthAyAM kuzalamUlAni

pratisandadhAno yA: sarvajJaprathamaM pratilabhate |
yathAsmadAdInAM kuzalA: prAptaya: phalaM
pratigRhNanti

dadati ceti | visabhAgakSaNAntarAvyavahita iti vaktavyam ?
na vaktavyam; visabhAgakSaNAntara-

vyavadhAne'pi prAptilakSaNasya sabhAgaheto:
phalapratigrahaNadAnasambhavAt | caturthyetAnAkArAn

@266

evaM nivRtAvyAkRtasyApyarhattvaprAptiparihANito
yathAyogaM yojyam |

anivRtAvyAkRtasya pazcAtpAdaka: | yastAvat dadAti
pratigRhNAtyapi sa: | syAt

pratigRhNAti na dadAtyarhatazcaramA: skandhA: |
sAlambananiyamena tu kSaNaza: | kuzala:

sabhAgahetu: phalaM pratigRhNAti na dadAtIti
catuSkoTika: |

prathamA koTi:-yadA kuzalacittAnantaraM
kliSTamavyAkRtaM vA cittaM sammukhI-

karotIti | dvitIyA-viparyayAt |
tRtIyA-kuzalacittAnantaraM kuzalameva | caturthI-

etAnAkArAn sthApayitvA |

-------------------

sthApayitvA | tadyathA-UrdhvabhUme: parihINasya
UrdhvabhUmikAnAM yA prAptayastA: kuzala:

sabhAgaheturna phalaM pratigRhNAti, pUrvaM
pratigRhItatvAt | na dadAti, tadbhUmiparihINasya
tadbhUmikAnAM

kuzalamUlAnAM dharmANAM prAptyabhAvAt | evaM
samucchinnakuzalamUlAvasthAyAmapi vaktavyam |

atrAcArya: saGghabhadra Aha-"naitad yujyate yaduktam | evaM
tu vaktavyaM syAt-tA eva

pratisandadhAnasyeti | kasmAt ? na hi yAstA:
sarvapazcAdvihInAstAsAmeva tanniSyandaphalam |

yA: pratisandadhAna: sarvaprathamaM pratilabhata iti
pUrvaniruddhasyApi hi tatprAptisantAnasya sa

niSyanda:" iti | atha kathaM phalagrahaNAt kRtsna eva tat
sabhAgaheturgRhIta: syAditi

tadarthamevedamucyate | tasmAt yathAnyAsa eva sAdhviti |

tadevamubhayatrApi pAThadoSa udgrAhite katara: pATha:
zreyAniti ? atrAbhidharmapATha eva

zreyAniti pazyAma: |

nanu coktam-avizeSitatvAt kuzalapratisandhAnakAle
pratilabdhA varttamAnA: prAptaya:

phalaM dadati pratigRhNantyapi | nanu dadatyeva na
pratigRhNantIti doSa iti ? naiSa doSa:; kuzamUlAni

pratisandadhAna iti
kuzalamUlaprAptyutpadyamAnAvasthAyAmetaducyate; na
varttamAnAvasthAyAm | tatra

na kAzcidapi kuzalamUlaprAptayo varttamAnA bhavanti |
tA: kathaM phalaM pratigRhNanti dadati ceti

zakyate vaktum ! atItAstu svasantAne kuzalamUlaprAptaya:
sarvA api sabhAgahetubhUtA: svaniSyanda-

phalaM tadAnIM dadatyeva samanantaranirvarttananyAyena, na
pratigRhNanti pUrvaM pratigRhItatvAt | ityanayA

yuktyA'bhidharmapAThameva samarthayAma: |

nanu caivamavizeSite pAThe'nAgatAnAM
kuzalamUlaprAptInAM dvitIyakoTitvavacanaprasaGga:,

tA api hi tadAnImatItaprAptivat prApyante ? naiSa doSa:;
anAgatAnAM sabhAgahetutvAbhAvAt,

sabhAgahetozcehAdhikRtatvAt | evamapi na prAptaya evaM
vaktavyA:, yA eva sarvaprathamaM pratilabhata

iti | evaM tu vaktavyaM syAt-yAn sarvaprathamaM
pratilabhata iti | yAn kuzalAn dharmAnityartha: |

cittacaittA api hi kuzalapratisandhAne prathamata:
pratilabhyante, na kevalaM tatprAptaya: ? astyetat;

kintu prAptInAmeva kuzalapratisandhAne AvazyakatvAdevaM
vacanam | kuzalaprAptayo hi samyagdRSTyA

vicikitsayApi vA kuzalapratisandhAne'vazyamutpadyante |
cittacaittAstu vicikitsayA

kuzalapratisandhAne na tAvadutpadyanta iti prAptaya
evotpadyanta iti varNayanti |

akuzalasyeti vistara: | akuzalo'pi
sabhAgahetuzcatuSkoTika:-astyakuzala:

@267

sabhAgahetu: phalaM pratigRhNAti na dadAtIti vistareNa |
prathamA koTi: kAmavairAgyamanuprApnuvan

yA prAptI: sarvapazcAd vijahAti, tA: akuzala:
sabhAgahetu: phalaM pratigRhNAti na dadAti |

kathaM kRtvA ? iha klezo navaprakAra:, mArgo'pi
navaprakAra: | tatra mRdumRdunA mArgeNAdhimAtrA-

dhimAtra: klezaprakAra: prahIyate |
yAvadadhimAtrAdhimAtreNa mRdumRdu: prahIyate |
tatprAptayo'pi

tathaiva prahIyante | kAmavairAgyamanuprApnuvan yA
mRdumRdUnAmakuzalAnAM prAptI: sarvapazcAdvijahAti,

tA: akuzala: sabhAgahetu: phalaM pratigRhNAti na dadAti;
akuzalaprAptikSaNAntarAbhAvAt | dvitIyA-_

-kAmavairAgyAt parihIyamANo yA: sarvaprathamaM
pratilabhate'kuzalAnAM prAptI:, tA akuzala:

sabhAgahetu: phalaM dadAti na pratigRhNAti, pUrvavad
vaktavyam |

atrAcAryo bravIti-evaM tu vaktavyaM syAt | tA eva
parihIyamANasyeti | tA eva

yA: kAmavairAgyamanuprApnuvan prAptI: sarvapazcAd
vijahAtIti, tA hi pratigRhItatvAnna pratigRhNanti |

dadatyeva tu kevalaM phalam | pUrvapAThe tu dvitIyA
koTirna sambhavati, yathoktaM prAk |

atrAcAryasaGghabhadrastathaiva pratyAcaSTe-naitad yujyata
iti | pUrveNa samAnametat sarvaM prapaJcayitavyam |

tRtIyA-kAmAvItarAgasya zaiSAsvasthAsviti | dve
avasthe hitvA | ete eva yathokte

prathamadvitIyAvasthe zeSAsvavasthAsu | yathAsmAkam |
yA akuzalAnAM prAptayastA akuzala:

sabhAgahetu: phalaM pratigRhNAti dadAti ca |
caturthI-etAnAkArAna yathoktAn sthApayitvA |

tadyathA kAmavItarAgasyAparihANadharmaNo yA
akuzalAnAM prAptaya: so'kuzala: sabhAgaheturna

phalaM pratigRhNAti, pUrvaM pratigRhItatvAt | na
dadAti, tasya prAptyabhAvAt |

evaM nivRttAvyAkRtasyApi iti vistara: | evaM
nivRttAvyAkRtasyApi catu:koTika-

vidhAnam | arhattvaprAptito'rhattvaparihANitazca
yathAyogaM yojyam | asti nivRtAvyAkRta:

sabhAgahetu: phalaM pratigRhNAti na dadAti iti vistara: |
prathamA koTi:-arhattvaM prApnuvan yA:

prAptI: sarvapazcAdvijahAti, sa nivRttAvyAkRta:
sabhAgahetu: phalaM pratigRhNAti na dadAti;

kliSTakSaNAntarAbhAvAt | dvitIyA-arhattvAt
parihIyamANo yA: sarvaprathamaM pratilabhate | evaM

tu vaktavyaM syAt-tA eva parihIyamANasyeti | evaM hi
phaladAnamevaikamupapAditaM bhavati |

pUrvapAThasamarthanamapi tenaivAnukrameNa vaktavyam |
tRtIyA-bhavAgrAvItarAgasya zeSAsvavasthAsu |

caturthI-etAnAkArAn sthApayitvA | tadyathA-arhattvaM
prAptasya yAstridhAtukyo nivRttAvyAkRtAnAM prAptayo

yathAsambhavam, sa nivRttAvyAkRta: sabhAgaheturna phalaM
pratigRhNAti; pratigRhItatvAt | na

dadAti; prahINatvAt |

anivRttAvyAkRtasya pazcAtpAdaka iti |
pazcAtpAdakalakSaNaM vyAkhyAtamiti na punarucyate |

yo'nivRttAvyAkRta: sabhAgahetu: phalaM pratigRhNAti
dadAtyapi sa: | Aha-yastAvad dadAti

pratigRhNAtyapi sa: | anivRttAvyAkRtasyAparinirvANAt
sannihitatvAt | syAt pratigRhNAti na

dadAti | arhatazcaramA: skandhA:; sarvopadhini:
sargeNAnivRttAvyAkRtaniSyandAbhAvAt | sAlambana-

niyamena tu kSaNaza iti | pUrvamanAlambanAnAM sambhavato
niyama ukta:, sAlambananiyamena tu

cittacaittAnAmeva sabhAgahetutvamucyate kSaNaza:
kSaNAntarApekSayA, na tu paryAdAya vicchedata ityartha:
|
@268

evamakuzalAdayo'pi yojyA: |

kathaM puna: phalaM pratigRhItaM bhavati, tasya
bIjabhAvopagamanAt ?

eko'tIta: prayacchati ||59||

vipAkaheturatIta eva phalaM prayacchati; yasmAnna saha vA
samanantaro vA'sti

vipAka: |

punaranye caturvidhaM phalamAhu: | 1. pratiSThAphalam,
yathA-jalamaNDalaM vAyu-

maNDalasya, yAvat tRNAdaya: pRthivyA: | 2.
prayogaphalam, yathA-azubhAyA yAvada-

nutpAdajJAnam | 3. sAmagrIphalam, yathA-cakSurAdInAM
cakSurvijJAnAdIni | 4.  bhAvanAphalam,

yathA-rUpAvacarasya cittasya nirmANam |

-------------------

kuzalacittAnantaramiti vistara: | yadA kuzalacittAntaraM
kliSTamavyAkRtaM vA cittaM

sammukhIkaroti, tadA tat kuzalaM cittaM phalaM
pratigRhNAti yastatsantAnapatitaM vyavahitamanAgataM

kuzalaM phalaM bhaviSyati, anutpattidharmi vA, na dadAti;
yasmAdasyAnantaraM kuzalameva nAsti |

sadRzena hi phalena saphala: sabhAgaheturiSyate |
dvitIyAviparyayAditi | yadA kliSTanivRtAvyAkRta-

cittAnantaraM kuzalaM cittaM sammukhIkaroti, tadA yena
kuzalena cittena tat kuzalaM cittaM phalatvena

pratigRhItamAsIt, tad dadAti na tat pratigRhNAti,
pUrvaM prati gRhItatvAt | tRtIyAkuzalacittAnantaraM
kuzalameveti | sammukhIkarotItyadhikRtam | tatpUrvakaM
kuzalaM cittaM phalatvena pratigRhNAti dadAti

ca; samanantaranirvartanAt | caturthI-etAnAkArAn
sthApayitveti | yadA kliSTAvyAkRtacittAnantaraM

kliSTamavyAkRtaM vA cittaM sammukhIkaroti:, tadAsau
sAlambana: kuzala: sabhAgaheturna phalaM

pratigRhNAti, pratigRhItatvAt | na dadAti,
kliSTAvyAkRtacittasammukhIbhAvAt |

evamakuzalAdiyo'pi yojyA iti | asti sAlambano'kuzala:
sabhAgahetu: phalaM

pratigRhNAti na dadAtIti catu:koTika: | prathamA
koTi:-akuzalAnantaraM kuzalanivRttAvyAkRtaM

vA cittaM sammukhIkaroti | dvitIyA-viparyayAt |
tRtIyA-akuzalAnantaramakuzalameva |

caturthI-etAnAkAran sthApayitvA | Adizabdena
nivRttAvyAkRto'nivRttAvyAkRtazca sabhAga-

heturyojya: | nivRttasya tAvat prathamA
koTi:-nivRttAvyAkRtacittAnantaraM kuzalamanivRttA-

vyAkRtaM vA cittaM sammukhIkaroti | dvitIyA-viparyayAt
| tRtIyA-nivRttAvyAkRtacittAnantaraM

nivRttAvyAkRtameva | caturthI-etAnAkArAn sthApayitvA
| anivRttasya prathamA koTi:-

anivRttAvyAkRtAnantaraM kuzalaM kliSTaM vA cittaM
sammukhIkaroti | dvitIyA-viparyayAt |

tRtIyA-anivRttAvyAkRtAnantaramanivRttAvyAkRtameva |
caturthI-etAnAkArAn sthApayitvA |

tasya bIjabhAvopagamanAditi | tasya phalasya
hetubhAvopagamanAdityupamA | sautrAntika-

prakriyaiSA | kvacit pustake nAstyevampATha: |

yathA jalamaNDalamiti vistara: | yatheti
dRSTAntapradarzanam | jalamaNDalaM vAyumaNDalamasya

pratiSThAphalam, yAvacchabdena jalamaNDalasya
kAJcanamayI pRthivI, kAJcanamayyA: pRthivyAstathA

sasyauSadhiprabhRtaya: pratiSThAphalamityadhikAra: |
azubhAyA: smRtyupasthAnAnyArabhya yAvadanutpAda-

@269

etattu sarvaM puruSakArAdhipatiphalayorantarbhUtam ||59||

uktA hetava: phalAni ca ||

tatra katame dharmA: katibhi: hetubhirutpadyante ?
ityAha-samAsata ime caturvidhA

dharmA:, tadyathA-kliSTA dharmA:, vipAkajA:,
prathamAnAsravA:, tebhyazca zeSA: |

ke puna: zeSA: ? vipAkavarjyA: avyAkRtA:
prathamAnAsravakSaNavarjyAzca kuzalA

iti |

ta ete caturvidhA dharmA:

kliSTA vipAkajA: zeSA: prathamAryA yathAkramam |

vipAkaM sarvagaM hitvA tau sabhAgaM ca zeSajA: ||60||

kliSTA dharmA vipAkahetuM hitvA zeSebhya: paJcabhyo
jAyante | vipAkajA:

sarvatragahetuM hitvA zeSebhya: paJcabhya eva | zeSA
dharmAstau vipAkasarvatragahetU hitvA

zeSebhyazcaturbhyo jAyante |

-------------------

jJAnam | evamanyasyApyAnApAnasmRtyAde: | prayogasya
phalaM yojyam | sAmagryA: phalaM sAmagrI-

phalam | cakSurAdInAmiti | Adizabdena
cakSUrUpAlokamanaskArANAM grahaNam | evaM
bhAvanAyA:

phalaM bhAvanAphalamiti samAsa: | etattu sarvamiti vistara:
| etaccaturvidhaM phalaM puruSakArAdhipati-

phalayorantararbhUtam |
pratiSThAphalamadhipatiphalAntarbhUtam | prayogaphalAdi
puruSakArAdhipati-

phalayo: ||59||

kliSTA iti vistara: | klezatatsamprayuktatatsamutthA:
kliSTA: | vipAkahetujAtA

vipAkajA: | du:khe dharmajJAnakSAntitatsahabhuva:
prathamAnAsravA: | tebhyazca zeSA: kliSTAdibhya-

stribhya: | vipAkavarjyA avyAkRtA
airyApathika-zailpasthAnika-nairmANikA: | prathamA-

nAsravakSaNavarjyAzca kuzalA iti | kuzalagrahaNena
sAsravAnAsravA gRhyante | tatra du:khe dharmajJAna-

kalApAdaya: sarva eva zaikSAzaikSAmArgA laukikAzca
kuzalA: zeSA ityavagantavyam | zeSAzcAtra

tRtIyo rAzi: kriyate | tenAha-te ete caturvidhA dharmA: |

vipAkam iti | vipAkahetum | kliSTA dharmA vipAkahetuM
hitvA zeSebhya: paJcabhya:

kAraNasahabhUsabhAgasamprayuktakasarvatragebhyo
yathAsambhavaM jAyante | svabhAvarjyAt
sarvadharmalakSaNAt

kAraNaheto:, svakalApacittAdilakSaNAt sahabhUheto:,
pUrvotpannasvasantAnakliSTalakSaNAt

sabhAgaheto:, svakalApacittalakSaNAt samprayuktakaheto: |
yasmAt te cittacaittasvabhAvA:

pUrvotpannasatkAyadRSTyAdilakSaNAt
sarvatragahetorjAyante, na tu vipAkaheto: | vipAkaphalena hi

saphalo vipAkahetu: | na ca kliSTA dharmA vipAkasvabhAvA
iti te na tato jAyante | vipAkajA:

sarvatragahetuM hitvA zeSebhya: paJcabhya eva hetubhyo
jAyante, na tu sarvatragaheto:; vipAkajAnAma-

kliSTatvAt | `sarvatragAkhya: kliSTAnAm' iti hi
sarvatragahetulakSaNam | yadyapi mithyA-

dRSTyAdibhya: sarvatragebhyo vipAkajA jAyante; na tu
sarvatragahetoriti kRtvA tato jAyante, kiM

tarhi ? vipAkahetoriti | zeSA iti |
vistara:-zeSANAmavipAkasvabhAvatvAnna vipAkaheturasti |

@270

prathamAnAsravAstau ca vipAkasarvatragahetU sabhAgahetuM
ca hitvA zeSebhya: tribhyo

jAyante ||60||

katame ime dharmAzcaturvidhA nirdiSTA: ? ityAha-

cittacaittA:,

atha ye cittaviprayuktA rUpiNazca dharmA:, te katham ?
ityAha-

tathAnye'pi samprayuktakavarjitA: |

samprayuktakahetunaikena varjitA: anye'pi kliSTAdayo
dharmAstathaivotpadyante,

yathA cittacaittA: | tatra kliSTAzcaturbhyo vipAkajAzca
| zeSAstribhya: | prathamAnAsravA

dvAbhyAm | ekahetusambhUto nAsti dharma: ||

samApto hetuvistara: ||

pratyayA: katame ?

catvAra: pratyayA uktA:,

kvoktA: ? sUtre | "catasra: pratyayatA: | hetupratyayatA,
samanantarapratyayatA,

AlambanapratyayatA, adhipatipratyayatA ca" ( ) iti |
pratyayajAti: pratyayatA | tatra-

hetvAkhyA: paJca hetava: ||61||

--------------------

akliSTasvabhAvatvAcca na sarvatragaheturasti | atastau
vipAkasarvatragahetU varjayitvA zeSebhyazca-

turbhyo jAyante | pUrvavad vyAkhyAnam |
prathamAnAsravAstau vipAkasarvatragahetU pUrvoktau | ca-

zabdenAnukRSTau sabhAgahetuM ca hitvA zeSebhya:
kAraNasahabhUsamprayuktakahetubhyo yathAsambhavaM jAyante
|

anAsravANAmavipAkasvabhAvatvAnna vipAkaheturasti |
akliSTatvAnna sarvatragahetu: | mArgasya

pUrvamanutpAditatvAnna sabhAgaheturasti | na hi sAsravA
agradharmA anAsravasya kalApasya

sabhAgaheturyujyate | tasmAnna tebhyo jAyante ||60||

"cittacaittA:" iti | samprayuktakahetusambhavArthaM
cittacaittagrahaNam | prAptijAtyAdayazca

cittaviprayuktA: | anAsravasaMvarazca
rUpisvabhAvo'nAsraveSu veditavya: | te cittaviprayuktA

rUpiNazca cittacaittebhyo'nye kliSTAdaya:
kliSTavipAkajazeSaprathamAnAsravasaMgRhItA
stathaivotpadyante

yathA cittacaittA: | kevalaM tu samprayuktakahetunaikena
varjitA: | teSAmasamprayuktakasvabhAvatvAnna

samprayuktakahetorjAyante | kathamiti ?
kliSTAzcittaviprayuktarUpiNo vipAkasamprayuktakahetU
hitvA

zeSebhyazcaturbhyo hetubhyo jAyante | vipAkajA api
samprayuktakasarvatragahetU hitvA zeSebhyazcaturbhya

eva | zeSA vipAkasarvatragasamprayuktakahetUn hitvA
zeSebhyastribhya: | prathamAnAsravA vipAka-

sarvatragahetU sabhAgahetuM ca samprayuktakahetuM ca hitvA
zeSAbhyAM hetubhyAM jAyanta iti | ekahetusambhUto

nAstIti | kAraNasahabhUhetvoravazyamavinAbhAvAt ||

"janyasya janikA jAtirna hetupratyayairvinA" (abhi^ ko^ 2.47)
ityuktam | ato

hetuvistaravacanAnantaraM pRcchati-pratyayA: katame iti |

@271

kAraNahetuvarjyA: paJca hetavo hetupratyaya: |

cittacaittA acaramA utpannA: samanantara: |

arhata: paJcimAnapAsyotpannAzcittacaittA:
samanantarapratyaya: |

samazcAyamanantarazca pratyaya iti samanantarapratyaya: |

ata eva rUpaM na samanantarapratyaya:; viSamotpatte: | tathA
hi-kAmAvacarasya

rUpasyAnantaraM kadAcit kAmAvacaraM rUpAvacaraM
cAvijJaptirUpamutpadyate, kadAcit

kAmAvacaraM cAnAsravaM ceti Akulo rUpasammukhIbhAva: |

avyAkulastu samanantarapratyayoniruddha eva;
ekasminnaupacayikarUpasantAne

dvitIyotpatteriti bhadantavasumitra: |

alpabahutarotpatteriti bhadanta: | kadAciddhi mahato
rUpAdalpamutpadyate, tadyathA-

palAlarAzerbhasma | kadAcidalpAd bahUtpadyate,
tadyathA-vaTanikAyA: krameNa, yAvadaneka-

zAkhAvaroho nyagrodha iti |

nanu cAsti caittAnAmapyalpabahutarotpatti:,
kuzalAkuzalAvyAkRteSu citteSu

savitarkasavicArAdau ca samAdhitraye ?

-------------------

pratyayajAti: pratyayateti | pratyayaprakAra ityartha: |
gotAvat ||61||

"cittacaittA:" iti vistara: | cittacaittA eva samanantara
ityavadhAraNam | acaramagrahaNaM

sottarANAM samanantaratvAt |
utpannagrahaNamanAgatanirAsArtham | samazcAyamanantarazca
pratyaya iti

samanantarapratyaya iti samAnArthe samzabda: |
kAmAvacarasya rUpasyeti | avijJaptirUpasya kadAcit

kAmAvacaramavijJaptirUpaM rUpAvacaraM
cAvijJaptirUpamutpadyate sAsravadhyAnasammukhIbhAve

gRhItasaMvarasya | kadAcit kAmAvacaraM cAnAsravaM
cAnAsravadhyAnasammukhIbhAve | na tu kAmAvacara-

cittAnantaraM kadAcit kAmAvacaraM rUpAvacaraM ca
yugapaccittamutpadyate | kAmAvacaraM cAnAsravaM

cetyAkulo rUpasammukhIbhAva: |

dvitIyatpatteriti | dvitIyaupacayikotpatte: | yadA hi
bhuktvA svapiti dhyAnaM vA samApadyate

tadAhAraja aupacayika: svapnajazca samAdhijo vA aupacayika
utpadyate |

alpabahutarotpatteriti | kim ? rUpaM na samanantarapratyaya
iti prakRtam | bhadanta: sthavira:

sautrAntika: | kuzalAkuzalAvyAkRteSu citteSviti |

savitarkavicAritvAt kuzale kAmacetasi |

dvAviMzatizcaitasikA: kaukRtyamadhikaM kvacit ||

AveNike tvakuzale dRSTiyukte ca viMzati: |

klezaizcaturbhi: krodhAdyai: kaukRtyenaikaviMzati: ||

nivRtte'STAdazAnyatra dvAdazAvyAkRte matA: |"

(abhi^ ko^ 2.29-31)

@272

asti jAtyantaraM prati, na svajAtim | na kadAcid bahutarA
vedanotpadyate,

saMjJAdayo vA |

kiM puna: svajAtereva samanantarapratyayo bhavati ?
naitadasti; sakala eva kalApa:

sakalasya kalApAntarasya samanantarapratyaya:, na tvalpakAd
vedanAdidravyAt prabhUtaM vedanAdi

dravyamamutpadyata ityetAvadevAtroktam |

sAntAnasabhAgikAstu manyante-"svajAtereva
samanantarapratyarya: | tadyathA-

cittaM cittasyaiva, vedanA vedanAyA eva" iti |
vistara:-yadA tvakliSTAntaraM

kliSTamutpadyate, tasya klezasya pUrvaniruddhakleza:
samanantarapratyaya:, tadyathA nirodha-

samApatticittaM vyutthAnacittasyeti |

tadetanna vartsyate; prathamAnAsravacittAnutpattiprasaGgAt
cittaviprayuktA api

saMskArA: |

-------------------

ityanena krameNa kadAcid
bahubhyazcaittabhyastrayoviMzaterekaviMzatiraSTAdaza
dvAdaza vAlpe

caittA utpadyante, kadAcidalpAd bahavo viparyAt |
savitarkasavicArAdau ca samAdhitraye |

asti savitarka: savicAra: samAdhi:, astyavitarko
vicAramAtra:, astyavitarko'vicAra

iti-etasmin samAdhitraye caittAnAmalpabahutarotpatti: |
atazca cittacaitA api na samanantara-

pratyayA: syuriti |

asti jAtyantaraM prati na svajAtimiti |
astyalpabahutarotpattirjAtyantaraM prati na

svajAtim | vitarkavicArAdInAM hi kvaciccitte
jAtyantarabhUtAnAM satAM vRttiravRttizca bhavati |

na kadAcit bahutarA vedaneti | nahi
kadAcidvedanaikasmiMzcitte ekA, kvacidaparasmin dve tisro

veti | rUpasya tu svajAtiM pratyalpabahutarotpatti: |

kiM puna: svajAtereveti | kiM vedanA vedanAyA eva
samanantarapratyaya: | anekavedanotpattA-

vasAmarthyAt | evaM saMjJAdaya: | na parajAte:, na
vedanA saMjJAdInAm, yatazcaittAnAmalpabahutarotpattirna

parigRhItA bhavet |

sAntAnasabhAgikAstviti vistara: | cittaM cittAntarasya
samanantarapratyaya:, na vedanAyA: |

vedanA vedanAntarasya, na cittasyeti | santAnasabhAga:
sabhAgaheturityartha: | santAnasabhAgena dIvyanti

vyavaharanti vA sAntAnasabhAgikA: kecidAbhidhArmikA: |
yadi santAna: santAnAntarasya

sabhAgahetu: akliSTAntaraM yadA kliSTamutpadyate,
kathaM tatra samanantarapratyayavyavastheti ? ata

Aha-yadA tvakliSTAnantaramiti | vistara:-tasya klezasya
pazcAdutpannasya pUrvaniruddhakleza:

kSaNAntaravyavahita: samanantarapratyaya iti
vyavasthApayanti; tulyajAtIyena cittAntareNA-

vyavadhAnAt | akliSTena vyavadhAnaM tvavyavadhAnameva,
atulyajAtIyatvAt | tadyathA nirodha-

samApatticittaM vyutthAnacittasya;
cittAntareNAvyavadhAnAt | samApattidravyeNa vyavahitamapi

samanantarapratyaya: vyavasthApyate, tadvat |

@273

ata eva vyAkulasammukhIbhAvAnna samanantarapratyaya:;
traidhAtukApratisaMyuktAnAM

yugapat sammukhIbhAvAt |

kasmAdanAgato neSyate samanantarapratyaya: ?
vyAkulatvAdanAgatasyAdhvana:

pUrvottarA'bhAvAt |

kathaM tarhi bhagavAn
jAnAti-`amuSyAnAgatasyAnantaramidamanAgataM bhAvi' iti
?

atItasAmpratAnumAnAt | atItaM kilAdhvAnaM pazyati
bhagavAn-`evaJjAtIyakAt

karmaNa: evaJjAtIyako vipAka: utpanna:, dharmAdvA
dharma:' | `idaM cApi sampratyevaJjAtIyakaM

karma, tasmAdato'pyevaJjAtIyako vipAka utpatsyate
dharmAdvA dharma:' iti jAnAti |

na cAnyat jJAnamAnumAnikaM bhavati;
yasmAdatItasAmpratAnumAnena bhagavAn

vikIrNAnyanAgatAni dravyANi pratyakSamIkSitvA
jAnAti-`anena pudgalenaivaMvidhaM karma

kurvatedamanAgataM phalaM parigRhItam' iti |

evaM tarhi bhagavAn pUrvAntamadRSTvA aparAntaM na
jAnIyAt |

anye punarAhu:-phalacihnabhUta: sattvAnAM santatau
cittaviprayukta: saMskAra-

vizeSo'sti, yaM vyavalokya bhagavAnanAgataM
jAnAtyasammukhIkRtvApi dhyAnamabhijJAM

ceti |

naimittiko hi nAma bhagavAn syAdevaM sati, na puna:
sAkSAtkArI | tasmAt

sarvamicchAmAtreNa bhagavAn jAnAtIti sautrAntikA: |
"acintyo hi buddhAnAM

buddhiviSaya:" ityuktaM bhagavatA |

-------------------

traidhAtukApratisaMyuktAnAM yugapatsammukhI bhAvAditi |
kAmadhAtvavItarAgasyAryasya

kAmAvacaryA: prApteranantaraM
traidhAtukApratisaMyuktAnAM prAptaya utpadyante;
traidhAtukai: klezai:

samanvAgatatvAt | evaM tajjAtyAdayo'pyutpadyante | ityevaM
vyAkulasammukhIbhAvAt viprayuktA

api saMskArA: prAptijAtyAdayo na samanantarapratyaya: |

kasmAdanAgata iti vistara: | "utpannA: samanantara:"
ityatItapratyutpannA eva samananta-

rapratyaya iti pUrvamuktam | ata evaM pRcchati |
vyAkulatvAditi | vyAkulatvAdanAgato neSyate

samanantarapratyaya: | vyAkulatvaM punaranAgatasyAdhvana:
pUrvottarAbhAvAt | pUrvottaratAyA abhAvAt,

varttamAno hyanAgatAt pUrvo varttamAnAdatIta iti zakyate
vaktum; pUrvottarakAlayogAt | na

tvanAgatasya pUrvapazcimatAsti | ata eva ca varttamAno
varttamAnasya na samanantarapratyaya iSyate;

pUrvapazcimatAyA abhAvAt, tulyakAlatvAt |

atItasAmpratAnumAnAditi | atItena ca sAmpratena
cAnumAnAt | atItenAnumAnamiti

darzayannAha-atItaM kilAdhvAnaM pazyatIti vistara: |

sAmpratenAnumAnamiti darzayannAha-idaM cApi
sampratyevaJjAtIyakamiti vistara: | aparAntaM

na jAnIyAditi | sarvavittvamasya hIyetetyabhiprAya: |

phalacihnabhUta:, phalaliGgabhUta: | na sAkSAtkArI, na
sAkSAddarzI |

@274

atha asatyanAgatasya kramaniyamAnavasthAne
kasmAdagradharmAnantaraM du:khe dharmajJAna-

kSAntirevotpadyate, nAnyo dharma:, evaM yAvad
vajropamAnantaraM kSayajJAnamevotpadyate, nAnyo

dharma iti ?

yasya yatpratibaddha utpAda: sa tasyAnantaramutpadyate,
tadyathA-bIjAdInAmaGkurAdayo

vinApi samanantarapratyeneti |

kasmAdarhatazcaramAzcittacaittA na samanantarapratyaya: ?
anyacittAsambandhAt |

nanu caivaM samanantaraniruddhaM cittaM mano
bhavatItyanantaravijJAnAbhAvAt mano'pi

caramaM cittaM na prApnoti ?

AzrayabhAvapratibhAvitaM mano na
kAritraprabhAvitamityastyevAzrayabhAva: |

kAraNAntaravaikalyAt tu vijJAnAntaraM notpadyata iti |
kAritraprabhAvitastu samanantarapratyaya:,

tena yo dharma: phalaM pratigRhIta: sa sarvairapi dharmai:
sarvaprANibhirvA na zakya: pratibandhum,

yathA notpadyeta |

ye dharmAzcittasamanantarA:, cittanirantarA api te ?
catuSkoTika: | prathamA

-------------------

anAgato neSyate samanantarapratyayo vyAkulatvAt
pUrvapazcimatAyA abhAvAt ityukte-

'yamAha-kasmAdagradharmAnantaramiti vistara: |

tasya vaibhASika: parihAramAha-yasya yatpratibaddha utpAda
iti vistara: | yasya dharmasya

du:khe dharmajJAnakSAntyAderyasmin dharme
laukikAgradharmAdau pratibaddha utpAda:, sa tasyAnantara-

mutpadyate | tadyathA bIjAdInAmaGkurAdaya: | aGkurasya
hi bIje pratibaddha utpAda:, tasmAt

tadanantaramutpadyate | evaM kANDAdInAmaGkurAdiSu |
vinApi samanantarapratyayena | asatyapi samanantara-

pratyaye | apizabdAt sati samanantarapratyaye
sutarAmutpadyata ityabhiprAya: | tasmAnnAsti ca

kramaniyamAvasthAnam | tadvat samanantarotpattiniyamazca
bhavatIti vAkyArtha: |

"kasmAdarhatazcaramA:" iti | "acaramA:" iti vacanAdayaM
prazna Agata: | anyacittA-

sambandhAditi | yasmAt tadanantaramanyacittaM na sambadhnanti
|

AzrayabhAvaprabhAvitaM mana iti | yathA cakSurutpannaM
cakSurvijJAnAzrayabhAvenAvasthitam,

yadi kAraNAntaravaikalyAccakSurvijJAnaM notpadyate na
tatra cakSuraparAdhyate | evamarhato'pi caramaM

cittamAzrayabhAvenAsthitam | kAraNAntaravaikalyAttu
vijJAnAntaraM notpadyata iti na tadaparAdhyate |

taddhi na kAritraprabhAvitam | na
jananapuruSakAraprabhAvitamityartha: | yadi hi
tajjanaprabhAvitaM

syAt, jAyamAna eva sati kArye tanmana: syAt | na caivam,
ato'satyapi janye tanmano

bhavatyeva | kAritraprabhAvitastu samanantarapratyaya: |
satyeva janye samanantarapratyayo bhavati, nAsati |

tena yo dharma: phalaM pratigRhIta: | tena
samanantarapratyayena yo dharma: phalaM pratigRhIto jAyatA-

metaditi, sa sarvairapi dharmairabuddhimadbhi:
sarvaprANibhirvA saJcintyakAribhirna zakya: pratibandhuM

yathA notpadyeta | motpAdIti |

ye dharmAzcittasamanantarA iti vistara: |
samanantarapratyayacittajanitAzcittasamanantarA: |

@275

koTi:-acittakAyA: samApattivyutthAnacittaM
dvitIyAdayazca samApattikSaNA: | dvitIyA-

prathamasya samApattikSaNasya sacittakAvasthAyAM ca
jAtyAdaya: | tRtIyA koTi:-prathama:

samApattikSaNa: sacittikA avasthA |
caturthI-dvitIyAdInAM samApattikSaNAnAM

vyutthAnacittasya ca jAtyAdaya: |

ye dharmAzcittasamanantarA: samApattinirantarA api te ?
catuSkoTika: | ye

tRtIyAcaturthyau te prathamAdvitIye, ye prathamAdvitIye
te tRtIyAcaturthyau karttavye |

kathamidAnIM dUrAntaravicchinnaM vyutthAnacittaM
samApatticittasya samanantara-

mityucyate ? cittAntarAvyavahitatvAt ||

ukta: samanantarapratyaya: ||

AlambanaM sarvadharmA:,

-------------------

cittasya samAzca te'nantarAzca te iti cittasamanantarA: |
atha vA cittaM samanantaraM samanantarapratyaya

eSAmiti cittasamanantarA: | kSaNAntarAvyavahitAstu
cittanirantarA: | te punazcittasamanantarAzcitta-

caittA dve ca samApattI asaMjJi-nirodhasamApattI |
nAsaMjJikaM cittasamanantaraM zAstre paThitam;

karmasAmarthyotpatte: | prathamA koTiriti vistara: |
samApattivyutthAnacittaM samApattipravezacitta-

janitam | atazcittasamanantaraM na cittanirantaram;
samApattikSaNavyavahitatvAt | dvitIyAdayazca

samApattikSaNA:, prathamakSaNavarjyA ityartha: |
cittasamanantarA:, tatpratyayajanitvAt | na citta-

nirantarA:, yathAyogaM prathamAdikSaNavyavahitatvAt |
dvitIyAprathamasya samApattikSaNasya

jAtyAdayazcittanirantarA:, kSaNAntarAvyavahitatvAt | na
tu cittasamanantarA:, acittasamanantara-

svabhAvatvAt | cittacaittA eva hi saha samApattidvayena
cittasamanantarA iSTA: | sacittikAvasthA-

yAJca jAtyAdaya: | teSAmavizeSitatvAt sarveSAM
cittacaittAdInAM jAtyAdaya: | AdigraheNa ca

sarva eva viprayuktA gRhyante samApattidvayaM varjayitvA |
te ca tathaiva cittanirantarA na citta-

samanantarA: | pUrvavad vyAkhyAnam | sacittikAvastheti |
yadA cittaccittAntaramutpadyate tadA

pazcimAzcittacaittA: pUrvakeNa cittena
cittasamanantarAzcittanirantarAzca bhavanti |
caturthI-dvitIyA-

dInAM samApattikSaNAnAM vyutthAnacittasya ca
jAtyAdaya: | na cittasamanantarA:, acitta-

samanantarasvabhAvatvAt | na cittanirantarA:,
prathamAdisamApattikSaNavyavahitatvAt |

ye tRtIyacaturthyau te prathamAdvitIye iti vistara: |
prathamA koTi:-prathamasamApattikSaNa:

sacittikA cAvasthA | te hi cittasamanantarA:,
samanantarapratyayajanitatvAt; na samApattinirantarA:;

prathamasamApattikSaNasya sarvasamApattikSaNAbhAvena na
tannirantarAbhAvAt, sacittikAvasthAyAJca

samApattyabhAvAt | dvitIyA-dvitIyAdInAM
samApattikSaNAnAM jAtyAdayo vyutthAnacittasya ca,

ime dharmA: samApattinirantarA na cittasamamanantarA: |
tRtIyA-acittikAyA: samApattervyutthAna-

cittaM dvitIyAdayazca samApattikSaNA:, ete
cittasamanantarA: samApattinirantarAzca | caturthI-

prathamasya samApattikSaNasya sacittikAyAM cAvasthAyAM
jAtyAdaya:, ime dharmA na cittasamanantarA

na samApattinirantarA:; acittasamanantarasvabhAvatvAt,
pUrvasamApattikSaNAbhAvAcca

@276

yathAyogaM cakSurvijJAnasya sasamprayogasya rUpam,
zrotravijJAnasya zabda:, ghrANa-

vijJAnasya gandha:, jihvAvijJAnasya rasa:,
kAyavijJAnasya spraSTavyam, manovijJAnasya

sarvadharmA: |

yo dharmo yasya dharmasyAlambanaM na kadAcit sa
dharmastaddharmasya nAlambanam;

anAlambyamAno'pi tathAlakSaNatvAd |
yathA-anidhyamAnamapIndhanamucyate kASThAdikam,

tathAlakSaNatvAditi |

ta ete cittacaittA dharmA
AyatanadravyakSaNaniyamenAlambane yathAsvaM niyatA: |

kimAzrayaniyamenApi niyatA: ? utpannAstvAzrayasahitA:,
anutpannA hyatItA

AzrayavizliSTA: |

atItA apyAzrayasahitA ityapare ||

ukta Alambanapratyaya: ||

kAraNAkhyo'dhipa: smRta: ||62||

ya eva kAraNahetu: sa evAdhipatipratyaya: | adhiko'yaM
pratyaya ityadhipati-

pratyaya: |

Alambanapratyayo'pi sarvadharmA: adhipatipratyayo'pIti
kimastyAdhikyam ?

na jAtu sahabhuvo dharmA AlambanaM bhavanti; bhavanti
tvadhipatipratyaya ityasyaivAdhikyam |

adhikasya vA pratyaya: | sarva: sarvasya saMskRtasya
svabhAvavarjyasya | syAddharmo

-------------------

sasamprayogasya sacaitasikasya | tathAlakSaNatvAditi |
AlambyalakSaNatvAt | Ayatana-

dravyakSaNaniyameneti | AyatanaJca dravyaJca kSaNazca
teSAM niyama:, tenaiva | te cittacaittA: svasmin

svasminnA lambane niyatA: | yathA tAvaccakSurvijJAnaM
sasamprayogaM rUpAyatane Alambane niyatam,

na zabdAyatanAdau | evamAyatananiyamena | tatrApyAyatane
dravyaniyamena nIlarUpe nIlarUpakagrAhakameva

cakSurvijJAnaM sasamprayogaM niyatam, nAnyatra pItAdau |
evaM dravyaniyamena | tatrApi nIlarUpe Alambane

yo nIlarUpakSaNo yasyAlambanaM sa tasyaiva, nAnyasyeti |
evaM kSaNaniyamena | evaM zabdAyatanA-

diSvapi zrotrAdivijJAnaM sasamprayogaM yojyam |

kimAzrayaniyamenApIti | kiM
cakSurAdyAzrayaniyamenApyete cittacaittA niyatA: ?

omityAha | evamityartha: |

Alambanapratyayo'pi sarvadharmA iti manovijJAnApekSayA |
adhiko'yaM pratyaya ityadhi-

patipratyaya iti | hetupratyayAdibhya: | hetupratyayo hi paraM
paJca hetava: | Alambanapratyayo hi

sahabhuvAM na sambhavatIti nAdhika: | adhikasya vA pratyaya
iti | pUrvam-adhika: patiradhipati:,

sa pratyaya iti samAsa: | idAnIm-adhikasya bhUyasa:
patiradhipati:, sa pratyaya ityadhipati-

pratyaya iti samAsa: |

katham ? ityAha-sarva iti vistara: | sarva:
saMskRtAsaMskRta: sarvasya saMskRtasya

@277

dharmasya caturbhirapi pratyayairna pratyaya: | syAt svabhAva:
svabhAvasya parabhAvo'pi | syAt

saMskRtamasaMskRtasya asaMskRtaM cAsaMskRtasya |

athaite pratyayA: kAritraM kurvanta: kimavasthe dharme
kurvanti ? hetupratyayastAvat

ukta: | tatra-

nirudhyamAne kAritraM dvau hetU kuruta:,

nirudhyamAnaM nAma varttamAnam, nirodhAbhimukhatvAt |
tatra sahabhUsamprayuktakahetU

kAritraM kuruta: | sahotpanne'pi phale tayorvyApAra: |

traya: |

jAyamAne,

jAyamAnaM nAma anAgatamutpAdAbhimukham | tatra
sabhAgasarvatragavipAkahetava:

kAritraM kurvanti |

evaM tAvad hetupratyaya: |

tato'nyau tu pratyayau tadviparyayAt ||63||

yena kAritranyAyena hetupratyayo dvidhA kRtvokta:,
tadviparyayAt samanantarapratyayA-

lambanapratyayau veditavyau |

samanantarapratyayo jAyamAne kAritraM karoti;
avakAzadAnAt | Alambanapratyayau

nirudhyamAne; varttamAnaizcittacaittairgrahaNAt |
adhipatipratyayastu sarvasyAmavasthAyAmanAvaraNa-

bhAvenAvasthita ityetadevAsya kAritram ||

uktA: sakAritrA: pratyayA: ||

-------------------

svabhAvavarjyazca sAlambanasyAnAlambanasya ca
pratyayo'dhipatipratyaya: | Alambanapratyayastu

sAlambanasyaiva, nAnAlambanasya | prathame vigrahe
pratyayasyAdhikyaM darzitam, dvitIye

pratyayavata: ||62||

"nirudhyamAne kAritram" iti | nirudhyamAna
evetyavadhAraNam, mitha: phalatvAt

samAzrayatvAcca sahabhUsamprayuktakahetvoryathAkramam |

"trayo jAyamAne" iti jAyamAna evetyavadhAraNam |

"tato'nyau tu pratyayau tadviparyayAt" iti |
samanantarapratyaya: pUrvoktastaM pazcAduktaM

kAritrakAlaniyamamAzrayate | jAyamAne kAritraM
karotItyartha: | pazcAdukta Alambanapratyaya: pUrvoktaM

kAritrakAlaniyamAzrayate | nirudhyamAne kAritraM
karotItyartha: | evaM tau viparyayAt kAritraM

kuruta: |

tenAha-samanantarapratyayo jAyamAne kAritraM
karotyavakAzadAnAt, Alambanapratyayo

nirudhyamAne varttamAnaizcittacaittairvartamAna
grahaNAditi | grahaNArthena hyAlambanapratyayo
vyavasthApyate |

na cAtItAnAgatAzcittacaittA grAhyamartha gRhNantIti |

etadevAsya kAritramiti | yadanAvaraNabhAvena
sarvasyAmavasthAyAmavasthAnam, etadevA-

@278

atha katamo dharma: katibhi: pratyayairutpadyate ?

caturbhizcittacaittA hi,

tatra hetupratyaya:-eSAM sarve paJca hetava:;
samanantarapratyaya:-pUrvakAzcittacaittA

anyairavyavahitA:; Alambanapratyaya:-yathAyogaM paJca
viSayA: sarve dharmAzca; adhipati-

pratyaya:-svabhAvavarjyA: sarvadharmA: |

samApattidvayaM tribhi: |

nirodhAsaMjJisamApattyorAlambanapratyayo nAsti | na hi te
Alambike |

hetupratyayastu tayordvividho hetu:-sahabhUhetuzca
jAtyAdaya:, sabhAgahetuzca

pUrvotpannA: samAnabhUmikA: kuzalA dharmA: |
samanantarapratyaya: sasamprayogaM samApatti-

cittam | adhipatipratyaya: pUrvavat |

cittAbhisaMskArajatvAdete samApattI cittasamanantare |
cittotpattivibandhanAt na

samanantarapratyaya: |

dvAbhyAmanye tu jAyante,

anye tu viprayuktA rUpiNazca dharmA
hetvadhipatipratyayAbhyAM jAyante yathAvihitameva |

Aha tu-"pratyayebhyo bhAvA upajAyante, na puna: sarvasyaiva
jagata: IzvarapuruSapra-

dhAnAdikaM kAraNam" ( ) iti |

ko'tra hetu: ? yadi khalu hetukRtAM siddhiM manyase |

nanu ca ata evAsya vAdasya vyudAsa: prApnoti-ekaM
kAraNamIzvarAdikaM

sarvasyeti | api ca-

-------------------

syAdhipatipratyayasya kAritramiti
sugamatvAnnAdhipatipratyayasya kAritrakAlaniyama: sUcita

ityabhiprAya: ||63||

dvividho heturiti |
samprayuktakasarvatragavipAkahetUnAmasambhavAt |
samAnabhUmikA: kuzalA

dharmA iti | nirodhasamApatterbhAvAgrikA: kuzalA dharmA:
sabhAgaheturhetupratyaya: | asaMjJisamApatterapi

caturthadhyAnabhUmikA: | yeSAM balena te samApattI
bhavata: | samanantarapratyaya: sasamprayogaM samApatti-

cittamiti | sarveSAM
nirodhasamApattikSaNAnAmasaMjJisamApattikSaNAnAM ca
cittAntareNAvyavadhAnAt |

pUrvavaditi | svabhAvarjyA: sarvadharmA: |
cittAbhisaMskArajatvAditi | cittAbhogajatvAdityartha: |
cittotpattivibandhanAnna

samanantarapratyaya iti | samanantarapratyayasya
cittotpattihetutvAt |

"dvAbhyAmanye tu" iti | tuzabdo'vadhAraNe, bhinnakramazca
| dvAbhyAmeva hetvadhipatipratyayA-

yAbhyAmanye vai cittacaittasamApattidvayavinirmuktA dharmA
jAyante |

IzvarapuruSapradhAnAdikamiti | Adizabdena
kAlasvabhAvaparamANvAdi gRhyate |

@279

nezvarAde: kramAdibhi: ||64||

yadi hyekameva kAraNamIzvara: syAdanyadvA, yugapat
sarveNa jagatA bhavitavyaM syAt |

dRzyate ca bhAvanAM kramasambhava: |

sa tarhi cchandavazAdIzvarasya
syAd-`ayamidAnImutpadyatAmayaM nirudhyatAmayaM

pazcAd' iti ? chandabhedAt tarhi siddhamanekaM kAraNaM
syAt |

sa cApi chandabhedo yugapat syAt;
taddhetorIzvarasyAbhinnatvAt | kAraNAntara-

bhedApakSaNe ca nezvara eva kAraNaM syAt | teSAmapi ca
kramotpattau kAraNAntarabhedA-

pekSaNAdanavasthAprasaGga: syAdityanantarabhedAyA:
kAraNaparamparAyA anAditvAbhyupagamAdaya-

mIzvarakAraNAdhimukta: zAkyaputrIyameva nyAyaM
nAtikrAnta: syAt |

-------------------

nanu cAta eveti | yadi vezvara ekaM kAraNaM puruSa iti
vAtra pakSe ko heturiti

heturmRgyate | IzvaravyatiriktaM hetuM kRtvA
tatsiddherityabhyupagataM bhavati |
tadabhyupagamAccaikamIzvara:

puruSa iti vA kAraNaM sarvasya jagata ityasya vAdasya
vyudAsa: parityAga: prApnotIti piNDena

vAkyArtha: |

"nezvarAde: kramAdibhi:" iti | naizvarAderbhAvA jAyante
| kasmAt ? kramAdibhi: |

AdigrahaNena dezakAlAdInAM grahaNam | atha
vA-anekakAraNatvAnavasthAprasaGgAdanya-

puruSakAlanihnavAdInAM grahaNam |

yadi hyekameveti vistara: | yadi hyekameva kAraNamIzvara:
syAt mahAdevo vA vAsudevo

vA anyadvA puruSAdi vetyartha: | yugapat sarveNa jagatA
bhavitavyam; kAraNasya sadbhAvAt | na

hyetadiSTam-sati kAraNe kArya na bhavatIti | dRzyate ca
bhAvAnAM kalalAdInAmaGkurAdInAM ca

kramasambhava: | tasmAt svakAraNaparamparAnirvRtta iti
nezvarAdi kAraNamiti gamyate | IzvarAdyeka-

kAraNaM jagaditi hi pratijAnAnasya
svakAraNakramotpAditAdilakSaNena dharmavizeSeNa tasya

sApakSAlatvaM pakSasyopalakSyate |

sa tarhi chandavazAditi | sa kramabheda
icchAvazAdIzvarasya syAt | katham ? ityAha-

ayamidAnIM bhAva: utpadyatAM yA vadayaM
pazcAdutpadyatAmiti | evaM kramasambhavazca
bhAvAnAmIzvarazca

kAraNamiti IzvarakAraNikAbhiprAya: | chandabhedAditi |
vistara:-IzvarachandabhedAdaneka-

kAraNatvAbhyupagamAt, prAkpakSavirodhAt
dharmasvarUpaviparyaya: pakSasyotpadyate |

sa cApIti vistara: | sa cApi chandabhedo yugapat syAt
taddhetozchandabhedahetorIzvarasyA-

bhinnatvAdekatvAdityartha: | tatazcaiva sa pUrvokto doSo
yugapat syAditi | atha manyase-anyadapi

kAraNAntaraM bhinnaM tadutpattAvIzvaro'pekSata iti ?
ata idamucyate-kAraNAntarabhedApekSaNe ceti |

vistara:-nezvara eva kAraNamityabhyupagame sa eva doSa: |
teSAmapi ceti vistara: | teSAmapi

ca kAraNAntarANAM kramotpattAviSyamANAyAM
kAraNAntarabhedAnAmapi puna: kAraNAntabhedApekSaNA-

danavasthAprasaGga: | teSAmapi
kAraNAntarabhedApekSaNam, teSAmapi
kAraNantarabhedApekSaNamitya-

paryavasAnaprasaGga: syAt | zAkyaputrIyameva nyAyamiti |
`anAdi: saMsAra:' iti zAkyaputrIyaM

nyAyaM nAtikrAnta: syAt |

@280

yaugapadye'pIzvaracchandAnAM na jagato yaugapadyam;
yathAcchandamutpAdAditi cet ?

na; teSAM pazcAd vizeSAbhAvAt |

kaMzca tAvadIzvarasyeyatA sargaprayAsenArtha: ? yadi
prIti:, tAM tarhi nAntareNopAyaM

zakta: karttumiti na tasyAmIzvara: syAt, tathaiva
cAnyasmin |

yadi cezvaro narakAdiSu prajAM
bahubhizcetibhirupasRSTAM sRSTvA tena prIyate,
namo'stu

tasmai tAdRzayezvarAya |

sugItazcAyaM tamArabhya zloko bhavati-

"yannirdahati yattIkSNo yadugro yatpratApavAn |

mAMsazoNitamajjAdo yattato rudra ucyate || ( ) iti |

evaM khalvapi jagata: kAraNaM
parigRhNatA'nyeSAmarthAnAM pratyakSa: puruSakAro
nihnuta:

syAt | sahApi ca kAraNai: kAraNamIzvaraM kalpayatAM
kevalo bhaktivAda: syAt;

-------------------

yaugapadye'pIti vistara: | athApi
syAt-yaugapadye'pIzvaracchandAnAM na jagato

yaugapadyam | kasmAt ? yathAcchandamutpAdAt |
yazchando'yamidAnImutpadyatAmiti, tasya

tasmAcchandAdidAnImevotpatti: | ya: pazcAdutpadyatAmiti,
tasya tasmAt pazcAdutpatti: | idaM ca

pazcAt pazcAttaramevamprakAramiti, tasya tasmAt
pazcAttaraM tathaivotpattiriti | tacca na; teSAM

pazcAdvizeSAbhAvAt | teSAM chandAnAM pazcAnna
kazcid vizeSa iti | yathaiva pUrvaM nArabhante tathA

pazcAdapi nArabheran, yathA vA pazcAdArabhante tathA
pUrvamapIti | atha vA-eka evotpAdayitA

netara iti teSAM vizeSAbhAva: | ata: prAptameva
bhAvAnAmIzvaracchandAnAmiva yaugapadyam |

kAraNAntarApekSatve vA chandavizeSANAM pUrvavad
doSa: |

na tasyAmIzvara: syAditi | na tasyAM prItAvIzvara:
syAt | vinopAyena tatkAraNAzakte: |

etadIzvaratvam, yadasau kAraNAntarAnapekSa: kuryAt |
tathaiva cAnyasminniti | yathA prItAvanIzvara:,

evamanyasminnapi trailokye nezvara ityanumIyate | yadi
cezvara iti vistara: | narakAdiSu prajAM

sRSTvA bahubhizcetibhirupasRSTAm | bahubhiranekai:
prakArai rItibhirupasargai rogAdibhirupasRSTAmupadrutAM

sRSTvA yadi prIyeta namo'stu tasmai ityutprAsavacanametat
| sugItazceti vistara: | sUktazcAyaM

tamArabhya tamIzvaramadhikRtya zloka: zatarudrIye
vyAsena |

"yannirdahati" ityAdi | yasmAnnirdahati tasmAd rudra ityevaM
sarvatra | anyeSAmiti |

bIjAdInAmaGkurAdiSu pratyakSa: puruSakAro nihnuta:
syAt, kAraNebhyo'nyasya vyApArAdarzanAditi |

cakSUrUpAlokamanaskArAdibhyazca
cakSurvijJAnAdyutpattau,
bIjakSetrodakAdibhyazcAGkurAdyutpattAvanyasya

vyApArAnupalabdhe: | yathA hi cakSurAdInAM
cakSurvijJAnAdyutpattau bIjAdInAM cAGkurAdyutpattau
vyApAro

dRzyate-tadbhAve bhAvAt, tadabhAve cAbhAvAt; na tathA
cakSurAdibhAve cezvarasyAbhAve cakSu-

rvijJAnAGkurAdyabhAvo dRSTa: | punazca tadbhAve
bhAva:; yatastasyApi tadutpattau vyApAro gamyeta,

ityatastadvyApArAdarzanAt saha kAraNairIzvaraM
kAraNaM kalpayatAM kevalo bhaktivAda: syAt |

@281

kAraNebhyo'nyasya vyApArAdarzanAt | kiJca-sahakAriSu
cAnyeSu kAraNeSvIzvaro nezvara:

syAt |

athAdisarga Izvarahetuka: ?
tasyApyanyakAraNAnapekSatvAdI
zvaravadanAditvaprasaGga: |

evaM pradhAne'pi yathAyogaM vAcyam |

tasmAnna lokasyaikaM kAraNamasti | svAnyevaiSAM
karmANi tasyAM jAtau janayanti |

akRtabuddhayastu varAkA: svaM svaM vipAkaphalaM
cAnubhavantaM IzvaramaparaM mithyA

parikalpayanti |

atha kathaM bhUtAni bhUtAnAM hetupratyaya: ?

dvidhA bhUtAni taddhetu:,

bhUtaheturityartha: | sabhAgasahabhUhetubhyAM

bhautikasya tu paJcadhA |

bhautikasya tu bhUtAni paJcaprakAro hetu: | katham ?

-------------------

kiJca sahakAriSu ceti vistara: | yAni sahakArINyanyAni
tasyezvarasya kiM teSvIzvaro nezvara:

syAt | tAni hi kAryotpattau svasAmarthyena vyApriyante |
anyeSu tu sahakAriSvIzvara: syAdityanya-

grahaNam |

Adisarga Izvarahetuka: | tathA hi
pratyakSapuruSakAranihnavo na syAt, kAraNebhyo'nyasya

vyApArAdarzane cAdoSo jagatazcezvara: kAraNamiti |
tasyApyanyakAraNAnapekSatvAt | tasyApyAdi-

sargasyAnyakAraNAnapekSatvAt | Izvara evaika: kAraNaM
nAnyaditi | IzvaravadanAditvaprasaGga: | aniSTaM

caitat, tasmAnnezvara: kAraNam |

evaM pradhAne'pi yathAyogaM yojyamiti | pradhAnamacetanam |
tasmAttatra chandavikalpanAM

hitvA zeSapratiSedhavidhAnaM yojyam | yadyekameva
kAraNaM pradhAnaM syAt, yugapat sarveNa jagatA

bhavitavyaM syAt | dRzyate ca bhAvAnAM kramasambhava: |
kAraNAntarabhedApekSaNe vA na pradhAnameva

kAraNaM syAt | teSAmapi kramotpattau
kAraNAntarabhedApekSaNAdanavasthAprasaGga: syAditi
vistara: |

evaM khalvapi jagata: kAraNaM parigRhNatA
anyeSAmarthAnAM pratyakSa: puruSakAro nihnuta: syAt |

sahApi ca kAraNai: kAraNaM pradhAnaM kalpayatAM kevalo
bhaktivAda: syAt; kAraNebhyo'nyasya

vyApArAdarzanAt | sahakAriSu cAnyeSu kAraNeSu tat
pradhAnamapradhAnaM syAt | athAdisarga:

pradhAnahetuka: ? tasyApi
mahadAdyutpAdasvabhAvasyAdisargasyAdyalakSaNatvAt
pradhAnavacanAditva-

prasaGga: | nityaM hi pradhAnam, pradhAnaJca mahata:
kAraNamiti pUrvaM pradhAnaM pazcAnmahAniti na

sidhyati | prasavadharmi ca pradhAnamiti tena nityaM
pravarttitavyam; kAraNAntaranirapekSatvAt | na hi

prakAza: prakAzyamarthaM prakAzya punarna
prakAzayatIti | svabhAvo hi kRtArthatAM nopekSate |
akRta-

buddhaya: | paramArthazAstrairasaMskRtabuddhaya: ityartha:
||64||

"dvidhA bhUtAni taddhetu:" iti | pUrvotpannAni bhUtAni
pazcAdutpannAnAM svAsantAnikAnAM

@282

"jananAnnizrayAt sthAnAdupastambhopavRMhaNAt" |

so'yaM kAraNahetureva puna: paJcadhA bhinna:-1.
jananahetu:; tebhya utpatte: | 2.

nizrayahetu:; jAtasya bhUtAnuvidhAyitvAt,
puruSakAraphalAd, AcAryAdinizrayavat | 3.

pratiSThAhetu:; AdhArabhAvAt, citrakRtyavat | 4.
upastambhahetu:; anucchedahetutvAt |

5. vRddhihetu:; upavRMhaNahetutvAt |

evameSAM janmavikArAdhArasthitivRddhihetutvamAkhyAtaM
bhavati |

tridhA bhautikamanyonyam,

hetusahabhUsabhAgavipAkahetubhi:
kAraNaheturavizeSavarttitvAt na sarvadA gaNyate |

tatra sahabhUheturanyonyaM cittAnuparivartti kAyavAkkarma,
nAnyadupAdAyarUpam |

sabhAgahetu: sarvaM pUrvotpannaM sabhAgasya |
vipAkaheturyasya vAkkarmaNazcakSurAdayo vipAka: |

bhUtAnAmekadhaiva tat ||65||

bhUtAnAM tu tadbhautikaM rUpaM vipAkahetureva, yasya
kAyavAkkarmaNo bhUtAni vipAkA:;

pRthakkalApatvAt ||65||

abhedena cittacaittA: samanantarapratyaya uktA: | niyamastu
nokta:-kasya

cittasyAnantaraM kasyotpattiritti, sa idAnIM vaktavya: |

tatra tAvat samAsena dvAdaza cittAni | kimartham ?
ityAha-

-------------------

sabhAgaheturavinirbhAgavartIni sahabhUhetu: |
bhUtAnuvidhAyitvAditi | bhautikaM bhUtAnyanuvidhatte;

tadvikAre vikArAt | AcAryAdinizrayavaditi | yathA
bhikSurAcAryamAzrayate, Adizabdena

upAdhyAyaJca nizrayate, tadvadbhUtAni bhautikaM
nizrayate | evameSAmiti vistara: | janmahetutvameSAM

bhUtAnAm AkhyAtaM tu; bhautikasya tebhya utpatte: |
vikArahetutvaM tadanuvidhAyitvAt | AdhAra-

hetutvamAdhArabhAvAt | sthitihetutvamanucchedahetutvAt |
vRddhihetutvamupavRMhaNahetutvAditi |

avizeSavarttitvAditi | avighnabhAvAsthAnenAnyeSAmapi
hetutvAdityartha: |

anyonyaM cittAnuparivartikAyavAkkarmeti | kAyakarma
cittAnuparivartti dhyAnAnAsrava-

saMvarasaMgahItaM trividhaM
prANAtipAtAdattAdAnakAyamithyAcAraviratibhedena |
vAkkarmApi cittAnu-

parivartti dhyAnAnAsravasaMvarasaMgRhItameva caturvidham
mRSAvAdapaizunyapAruSyasambhinnapralApavirati-

bhedena | tadevaM saptavidhaM kAyavAkkarmAnyonyaM
sahabhUhetu:, prANAtipAtaviratirupAdAyarUpamitareSAM

SaNNAM sahabhUhetu: | tAnyapi SaT tasya
sahabhUheturiti sarvaM yojyam | nAnyaditi | cakSurAdikaM

sarvamupAdAyarUpaM prAtimokSasaMvarAdisaMgRhItamapi
yAvannAnyo'nyaM sahabhUhetu: pRthakkalApatvAt |

sabhAgasyeti | kuzalaM kuzalasya svAsantAnikasya,
kliSTasyetyAdi | yasya kAyavAkkarmaNa

iti | vijJaptyavijJaptisvabhAvasya samAhitasya vA
yathAyogam | ekadhaiva taditi | vipAkaheturevaika

ityavadhAraNam; kAraNahetostathaivAgaNyamAnatvAt |
pRthakkalApatvAditi | sahabhUhetvAdya-

yogAt ||65||

@283

kuzalAkuzalaM kAme nivRtAnivRtaM mana: |

kAmadhAtau catvAri-kuzalam, akuzalam, nivRtAvyAkRtam,
anivRtAvyAkRtaM

ca |

rUpArUpyeSvakuzalAdanyatra,

rUpadhAtAvakuzalaM nAsti, trINi santi |
evamArUpyadhAtau | ityetAni sAnusravANi

daza cittAni bhavanti |

anAsravaM dvidhA ||66||

zaikSamazaikSaM ca | evametAni dvAdaza cittAni bhavanti
||66||

tatra

kAme nava zubhAccittAccittAni,

anantaramiti pazcAd vakSyate | kAmadhAtau yat kuzalaM
cittaM tasmAdanantaraM nava

cittAnyutpadyante | svabhUmikAni catvAri | rUpAvacare dve
| samApattikAle kuzalaM

pratisandhikAle nivRtam | ArUpyAvacaraM nivRtameva
pratisandhikAle | ativiprakRSTatvAt

na kuzalam | ArUpyA hi
kAmaghAtozcatasRbhirdUratAbhirdUre |
AzrayAkAralambanapratiprakSa-

dUratAbhi: | zaikSamazaikSaM ceti |

-------------------

rUpadhAtAvakuzalaM nAstIti | "sa viviktaM
kAmairviviktaM pApakairakuzalairdhamai: savitarkaM

savicAraM vivekajaM prItisukhaM prathamaM
dhyAnamupasampadya viharati" iti vacanAt | tatra
rUpadhAtAva-

kuzalaM nAsti | akuzalavivekAddhi yajjAtaM zubhaM
tadvivekajamityucyate | yathA ca hetu: tathA

phalamiti | tatropapattAvapi nAstyakuzalamiti gamyate |
rUpArUpyadhAtau sarva eva klezopaklezA

avipAkatvAnnivRtA eva, nAkuzalA: ||66||

anantaramiti pazcAd vakSyata iti | kArikAnte | tadiha
sambandhanIyam | samApattikAle

kuzalamiti | kAmAvacaraprAyogikakuzalacittAnantaraM
prathamadhyAnabhUmikaM sAmantakIyaM maulIyaM

vA cittamutpadyate | pratisandhikAle nivRttamiti |
kAmAvacaropapattipratilambhikamaraNacittAnantaraM

rUpAvacaraM nivRttAvyAkRtaM cittamutpadyate
pratisandhikAle; "upapattibhava: kliSTa: sarvaklezai:

svabhUmikai:" (abhi^ ko^ 3.38) iti vacanAt |
upapattiratrAntarAbhavopapattirabhipretA |
evamantarAbhavapratisandhirapi kliSTo veditavya: |
catasRbhirdUratAbhirdUra iti | tatreya-

mAzrayadUratA yadArUpyAvacareNA zrayeNa kAmAvacara:
kazcidapi dharmo na sammukhIkriyate, yathA-

rUpAvacareNAzrayeNa kAmAvacaraM nirmANacittaM
sammukhIkriyata iti | anayAzrayadUratayA kAmA-

dhAtorArUpyA dUre bhavanti | AkAradUratA
yadArUpyAvacareNa cittena kAmAdhAturnAkAryate, yathA-

rUpAvacareNa audArika ityAdibhirAkArai: |
AlambanadUratA yadArUpyAvacareNa cittena kAma-

dhAturAlambyate, yathA-rUpAvacareNa | nanu ca
rUpadhAturapi nArUpyAvacareNa cittenAlambyate;

"na maulA: kuzalArUpyA: sAsravAdharagocarA:" (abhi^ ko^
8.21) iti vacanAt, tat

@284

aSTAbhya eva tat |

tatra puna: kAmAvacaraM kuzalaM cittamaSTAbhya:
samanantaramutpadyate | svabhUmi-

kebhyazcaturbhya: | rUpAvacarAbhyAM dvAbhyAm |
kuzalAcca vyutthAnakAle | nivRtAcca kliSTa-

samApattyutpIDitasyAdharakuzalabhUmisaMzrayaNAt |
zaikSAzaikSAbhyAM ca vyutthAnakAle |

dazabhyo'kuzalaM,

zaikSAzaikSe hitvA kAmadhAtau hi pratisandhimukhata:
sarvebhyo rUpArUpyacittebhya:

samanantaramakuzalaM cittamutpadyate |

tasmAccatvAri,

akuzalAccittAt samanantaraM cittAnyutpadyante
svabhUmikAnyeva |

yathA-akuzalamuktaM kAmadhAtau,

nivRtaM tathA ||67||

dazabhya eva samanantaram | tasmAcca punazcatvAryeva |

paJcabhyo'nivRtaM,

kAma iti varttate | anivRtAvyAkRtaM cittaM paJcabhya:
samanantaramutpadyate | svabhUmi-

kebhyazcaturbhyo rUpAvacarAcca kuzalAnnirmANactim ||67||

tasmAt sapta cittAnyanantaram |

anivRtAvyAkRtAt kAmAvacarAt svabhUmikAni catvAri |
rUpAvacare dve | kuzalaM

nirmANacittAdanantaram | kliSTaM pratisandhikAle |
ArUpyAcaraM ca kliSTaM pratisandhikAla

eva |

-------------------

kathamidamucyate-kAmadhAtorevArUpyA dUrata iti ? satyaM
na maulArUpyAvacareNa cittena rUpadhAtu- 

radhyAlambyate;
kintvAkAzAnantyAyatanasAmantakacittenaudArikAdyAkA-
raizcaturthadhyAnamAlambyata

iti | ato na kAmadhAtorArUpyA dUre vyavasthApyante |
pratipakSadUratA yadArUpyA na kAmadhAto:

pratipakSa:, yathA-rUpadhAtu: |
ityevamAzrayAlambanAkArapratipakSadUratAbhirapi
kAmadhAtorArUpyA

dUre bhavanti | tasmAnna
kAmAvacarakuzalAnantaramArUpyAvacaraM kuzalamutpadyate
| zaikSamazaikSaM ceti |

kAmAvacaraprAyogikakuzalacittAnantaraM samApattikAle
labdhapUrvaM zaikSamutpadyate, tathaivaM cAzaikSam |

kliSTasamApattyutpIDitasyeti | kliSTayA
samApattyotpIDitasya yogino'dharAyA:

kuzalAyA bhUme: saMzrayaNAnnivRttAvyAkRtAdapi
kuzalaM cittamutpadyate | varamadharApi kuzalA

bhUmirnordhvA kliSTeti |

sarvebhyo rUpyArUpyacittebhya iti | kuzalAvyAkRtacittasya
maraNasambhavAt |

"tasmAccatvAri" iti | tasmAdakuzalAccatvAri
svabhUmikAnyeva, akuzalasyordhva-

bhUmikuzalaprayogatvAsambhavAdaprahANAccordhvabhUmyu-
papatticittAnutpAdAt ||67||

kuzalaM nirmANacittAdanantaramiti | nirmANAd
vyutthAnakAle |

@285

rUpe dazaikaM ca zubhAt,

rUpe dhAtau yat kuzalaM cittaM tasmAdanantaramekAdaza
cittAnyutpadyante, ArUpya-

vacaramanivRtAvyAkRtaM varjayitvA |

navabhyastadanantaram ||68||

rUpAvacaraM tu kuzalaM cittaM navabhya:
samanantaramutpadyate, kAmAvacaraM ca kliSTadvaya-

mArUpyAvacaraM cAnivRtAvyAkRtaM hitvA ||68||

aSTAbhyo nivRtaM,

nivRtAvyAkRtaM rUpAvacaraM cittamaSTAbhya utpadyate |
kAmAvacaraM kliSTadvayaM zaikSAzaikSe

ca sthApayitvA |

tasmAt SaT,

rUpAvacarAnnivRtAvyAkRtAdanantaraM SaT |
svabhUmikAni trINi kAmAvacarANi

cAnivRtAvyAkRtaM muktvA |

tribhyo'nivRtaM puna: |

rUpAvacaramanivRtAvyAkRtaM tribhya: svabhUmikebhya eva |

tasmAt SaT,

svabhUmikAni trINi, kAmAvacare ca kliSTe,
ArUpyAvacaraM ca |

yathA rUpadhAtAvanivRtAvyAkRtamuktam,

-------------------

tasmAdanantaramekAdazeti |
pratisandhisamApattitadvyutthAnanirmANa
pravezakAleSvekAdazaci-

ttotpattisambhava: | katham ? svabhUmikAni trINi
kAmAvacarANi ca, vyutthAnakAle kuzalam,

pratisandhikAle kliSTadvayam, anivRttAvyAkRtaM ca
nirmANacittam, ArUpyAvacaraM ca

nivRttAvyAkRtaM pratisandhikAle, kuzalaM ca
samApattikAle | zaikSamazaikSaM ceti | na
tvArUpyAvacarama-

nivRtAvyAkRtam | avazyAkliSTatvAt,
samApattyAdyogAcca | na hi tat prayogalabhyaM yathA
rUpAvacaraM

kAmAvacaraM ca nirmANacittam |

kAmAvacaraM ca kliSTadvayamArUpyAvacaraM
cAnivRttAvyAkRtaM hitveti | na kAmAvacarAt

kliSTadvayAd rUpAvacaraM kuzalamutpadyate; tasya
kliSTadvayasya tatprayogAnarhatvAt | ata eva ca

nArUpyAvacarAdanivRttAvyAkRtAt tadutpadyate; kuzalena
ca pratisandhibandhanAbhAvAt ||68||

kAmAvacaraM kliSTadvayaM zaikSAzaikSe ca
sthApayitveti | na kAmAvacarAt kliSTadvayAd

rUpAvacaraM nivRttAvyAkRtamutpadyate, tadaprahANe
rUpadhAtau pratisandhibandhAbhAvena nivRtAvyAkRta-

cittAsambhavAt | na zaikSAzaikSAbhyAm; tatastyena
kliSTena vyutthAnAsambhavAt |

kAmAvaMcarANi ceti | trINItyadhikRtam |
pratisandhikAle kliSTadvayaM kliSTa-

samAdhyutpIDitasya ca kuzalam |

kAmAvacare ca kliSTe ArUpyAvacaraM ceti |
pratisandhikAle |

@286

evamArUpye tasya nIti:,

tatastadapyanivRtAvyAkRtaM tribhya evotpadyate
svabhUmikebhya: | tasmAdapi ca

SaDevotpadyante-svabhUmikAni trINi, adharadhAtukAni ca
kliSTAni |

zubhAt puna: ||69||

nava cittAni,

ArUpyAvacarAt kuzalAnnava cittAnyutpadyante |
kAmAvacaraM kuzalam, kAma-

rUpAvacare cAnivRtAvyAkRte hitvA |

tat SaNNAm,

ArUpyAvacaraM kuzalaM svebhyastribhya:-rUpAvacarAt
kuzalAt, zaikSAzaikSAbhyAM

ca |

nivRtAt sapta,

ArUpyAvacArinnivRtAt svabhUmikAni trINi rUpAvacaraM
kuzalaM ca kAmAvacaraM

kliSTadvayam |

tat tathA |

tadapi saptabhya evotpadyate | kAmArUpAvacarANi
kliSTAni zaikSAzaikSe ca hitvA |

caturbhya: zaikSam,

traidhAtukebhya: kuzalebhya:, zaikSAcca |

asmAt tu paJca,

tAnyeva catvAri, azaikSaM ca |

azaikSaM tu paJcakAt ||70||

-------------------

adharadhAtukAni ca kliSTAni | pratisandhikAle ||69||

ArUpyAvacarAt kuzalAnnaveti | svabhUmakAni trINi,
rUpAvacaraM kuzalam, tatsamApatti-

vyutthAnakAle pratilomasamApattI ca | adharabhUmikAni ca
kliSTAni pratisandhikAle | zaikSamazaikSaM

ca |

kAmAvacaraM kuzalaM kAmarUpAvacare cAnivRttAvyAkRte
hitveti | na kAmAvacareNa kuzalena

tatsamApattervyutthAnaM sambhavati; ativiprakRSTatvAt |
ata eva ca nAnivRtAvyAkRtenApyapaTutvAcca |

ata eva ca na rUpAvacareNAnivRtAvyAkRtena vyutthAnam |
na caibhi: pratisandhibandho'stIti

naiSAmata utpatti: | tat SaNNAmanantaramiti vartate |
rUpAvacarAt kuzalAditi | samApattikAle |
zaikSAzaikSAbhyAM ceti vyutthAnakAle | rUpA-

vacaraM kuzalamiti | kliSTasamAdhyutpIDitasya | nivRtaM
cetyAdi | pratisandhikAle kAmarUpA-

vacarANi kliSTAni zaikSAzaikSe ca hitveti |
adhobhUmyavItarAgasya tena pratisandherabhAvAt zaikSA-

zaikSAbhyAM ca tena vyutthAnAsambhavAnna
tebhyastadutpatti: | tAnyeva catvAryazaikSaM ceti | trINi

@287

ata evAnantaroktAt |

tasmAccatvAri cittAni,

tasmAt punarazaikSAccittAt, samanantaraM catvAri
cittAnyutpadyante-traidhAtukAni

kuzalAni, azaikSaM ca ||70||

samAptAni dvAdaza cittAni ||

puna: kriyante

dvAdazaitAni viMzati: |

kathaM kRtvA ?

prAyogikaupapattyAptaM zubhaM bhittvA triSu dvidhA
||71||

triSu dhAtuSu cittaM dvidhA bhidyate-prAyogikaM ca,
aupapattilAbhikaM ca |

vipAkajairyApathika-zailpasthAnika-nairmitam |

caturdhA'vyAkRtaM kAme,

`bhittvA' iti vartate | kAmAvacaramanivRtAvyAkRtaM
caturdhA bhidyate-vipAkajam,

eryApathikam, zailpasthAnikam, nirmANacittaM ca |

rUpe zilpavivarjitam ||72||

rUpadhAtau tridhA bhidyate zailpasthAnikaM varjayitvA;
tatra zilpAbhAvAt | evametAni

dvAdaza cittAni punarviMzatirbhavanti | SoDhA
kuzalamanivRtAvyAkRtaM ca saptadhA bhittvA |

-------------------

traidhAtukAni kuzalAni vyutthAnakAle, zaikSaM ca
pravAhe, vajropamAnantaraM kSayajJAnamityazaikSaM ceti

paJca |

"paJcakAd" ata evAnantaroktAditi | traidhAtukebhya:
kuzalebhya: samApattikAle |

vajropamAnantarotpattau pravAhe ceti | tasmAccatvArIti |
zaikSaM hitvA | na hyazaikSAt zaikSamutpadyate |

parihANikAle kathaM notpadyate ?
klezotpAdavyavahitatvAt, parihANezca ||70||

prAyogikaM copapattilAbhikaM ceti | prAyogikaM
yatprayogAllabhyate | zrutacintAbhAvanAmayaM

triSu dhAtuSu yathAsambhavam, upapattilAbhikaM
kAmarUpadhAtvorantarAbhavapratisandhikSaNe prathamato

yasya prAptirutpadyate, ArUpyadhAtau copapattibhave yasya
prAptirutpadyate ||71||

vipAkajamairyApathikaM zailpasthAnikaM nirmANacittaM
ceti | hetukarmabhedAdayaM bheda: |

vipAkahetorjAtaM vipAkajam | IryApatheSu
zayanAsanasthiticaMkramaNeSu bhavamairyApathikam |

zilpasthAneSu bhavaM zailpasthAnikam | nirmAme cittaM
nirmANacittam | nirmite nirmANe vA bhavaM

nairmitaM nairmANikamiti vA |

tadevocyate-punarviMzatirbhavantIti | katham ?
ityAha-SoDhA kuzalamanivRttAvyAkRtaM

ca saptadhA bhittveti | triSu dhAtuSu
prAyogikopapattipratilambhikabhedena kuzalaM SoDhA

bhittvA |

kAmarUpadhAtvozcAnivRttAvyAkRte saptadhA
bhittvA-kAmadhAtau vipAkajairyApathikazailpasthAnika-

@288

airyApathikAdIni
cittAniryApathAdyAbhAvAdArUpyadhAtau na santi |
rUpagandharasaspraSTa-

vyAnyeSAmAlambanam | zailpasthAnikasya tu zabdo'pi |
etAni manovijJAnAnyeva | paJca

tu vijJAnakAyA airyApathika-zailpasthAnikayo:
prAyogikA: |

airyApathikAbhinirhRtaM manovijJAnamasti
dvAdazAyatanAlambanamityapare |

eSAM punarviMzatezcittAnAM kasya katamat samanantaram ?

kAmAvacarANAM tAvadaSTAnAM prAyogikAnantaraM
daza cittAnyutpadyante | sva-

bhUmikAni sapta, anyatrAbhijJAphalAt |

rUpAvacaraM prAyogikaM zaikSamazaikSaM ca | tat
punaraSTacittAnantaram | svebhya: kuzala-

kliSTebhya: rUpAvacarAbhyAM prAyogikakliSTAbhyAM
zaikSAzaikSAbhyAM ca |

-------------------

nairmANikabhedena, rUpadhAtau ca
vipAkajairyApathikanairmANikabhedeneti | tAnyetAni
trayodaza | zeSANi

ca saptAbhinnAnyeva, tadyathA-kAmAvacaramakuzalaM
nivRtAvyAkRtaM ca, nivRtAvyAkRtameva,

ArUpyAvacaraM nivRtAvyAkRtamanivRtAvyAkRtaJca
zaikSamazaikSaM ceti viMzati cittAni bhavanti |

IryApathAdyabhAvAditi |
IryApathazilpasthAnanirmANAbhAvAt | etAni
trINyArUpyadhAtau na santi;

AlambanabhUtasya rUpasyAbhAvAt |
rUpagandharasaspraSTavyAnyeSAmAlambanamiti | tatra
zayyAsana-

rUpAdaya:
svazarIrAvayavarUpAdayazcairyApathikasyAlambanam,
zailpasthAnikasya zilpasthAna-

rUpAdaya:, nairmANikasya nirmANarUpAdaya: |
zailpasthAnikasya tu zabdo'pIti | tu-zabdo vizeSaNe |

apizabdena rUpAdaya: | zabdo'pyasyAlambanam |
zilpopadezazabdamAlambya manovijJAnena zilpaM

zikSata iti | vipAkajasyAvacanAt sarve'pi rUpAdaya
Alambanamityavagantavyam | manovijJAnA-

nyeveti | manovijJAnasvabhAvAnyairyApathikAdIni trINi;
vikalpAbhisaMskaraNe pravRttatvAt |

vipAkajamavacanAt SaDvijJAnasvabhAvamiti, prajJApitaM
bhavati | paJca tu vijJAnakAyA eryApathika-

zailpasthAnikayo: prAyogikA iti | tatprayogAvasthAyAM
bhavatvAt prAyogikA:, yasmAt te

dRSTvA yAvat spRSTvotpadyanta iti | vipAkasya prayogo
nAsti; karmasAmarthyena svarasavAhitvAt |

airyApathikAbhinirhRtamiti | vistara:-airyApathikena
manovijJAnenAbhinirhRtamutpAditaM

manovijJAnamasti dvAdazAyatanAlambanam |
cakSurAyatanAlambanaM yAvad
dharmAyatanAlambanamanivRtA-

vyAkRtasvabhAva mityapare | tadevaM
pradarzayanti-anyadapyanivRtAvyAkRtamasti
yadairyApathikAdiSu

nAntarbhavatIti | itthameva ca pratipattavyam | anyathA hi
yad vakSyati-

"kAyAkSizrotravijJAnaM vijJaptyutthApakaJca yat |

dvitIyAdau tadAdyAptamakliSTAvyAkRtaJca tat" || (abhi^
ko^ 7.13)

"svabhUmikena nirmANaM bhASaNaM tvadhareNa ca |" (abhi^
ko^ 7.56)

ityAdi, tAni vijJAnAnyeSAM caturNAM katamena
saMgRhItAni ! na tAvad vipAkajAni,

UrdhvopapannAnAmadharabhUmikavipAkAsambhavAt |
nairyApathikAdIni, IryApathAdyabhAvAt | ajJAnAdi-

vAsanAcittaM ca pravezayitavyam !  bhadantAnantavarmaNApi
vibhASAvyAkhyAna uktam-etaccatuSTaya-

vyatiriktAnyavyAkRtAni vijJAnAni santIti |
sAvazeSametad bhASyamityavagantavyam |

@289

upapattipratilambhikAnantaraM nava | svabhUmikAni sapta,
anyatrarAbhijJAphalAd |

rUpArUpyAvacare ca kliSTe |

tat punarekAdazAnantaram | svebhya: saptabhya: pUrvavat,
rUpAvacarAbhyAM prAyogika-

kliSTAbhyAM zaikSAzaikSAbhyAM ca |

akuzalanivRtAvyAkRtAnantaraM sapta | svAnyeva pUrvavat
|

te punazcaturdazacittAnantaram | svebhya: saptabhya:
rUpAvacarebhyazcaturbhyo'nyatra

prAyogikAbhijJAphalAbhyAm |
ArUpyAvacarebhyastribhyo'nyatra prAyogikAt |

airyApathikavipAkajAnantaramaSTau | svabhUmikAni
SaDanyatra prAyogikAbhijJA-

phalAbhyAM rUpArUpyAvacare ca kliSTe | te puna:
saptacittAnantaraM svebhya eva pUrvavat |

zailpasthAnikAnantaraM SaT | svAnyeva, anyatra
prAyogikAbhijJAphalAbhyAm | tat

puna: saptAnantaram; svebhya evAnyatrAbhijJAphalAt |

abhijJAphalAnantaraM dve | svaM cAbhijJAphalameva,
rUpAvacaraM ca prAyogikam |

tadapyasmAdeva dvayAt |

-------------------

anyatrAbhijJAphalAditi | kAmAvacaraM nirmANacittaM
rUpAvacaraprAyogikAnantaramevotpadyate,

na kAmAvacaraprAyogikAnantaram | rUpAvacaraM prAyogikaM
zaikSamazaikSaM ceti | samApattikAle |

svebhya: kuzalakliSTebhya iti | svAbhyAM kuzalAbhyAM
kliSTAbhyAJca; prayogakAle kliSTA-

sadbhAvAt | klezaparikhinnasya ca prAyogikotpatte: |
nAnivRtAvyAkRtebhya:; durbalAnabhi-

saMskArikatvAt | rUpAvacarAbhyAM
prAyogikakliSTAbhyAmiti | prAyogikAt kliSTAt |

zaikSAzaikSAbhyAJca vyutthAnakAle | kliSTAt
kliSTasamAdhyutpIDitasya | rUpArUpyAvacare ca

kliSTe iti | pratisandhikAle | sambhavati
hyupapattipratilambhikacittasya maraNam | pUrvavaditi |

anyatrAbhijJAphalAdityartha: | taddhi
rUpAvacaraprAyogikAnantaramevetyuktam | rUpAvacarAbhyAM
ceti

vistareNa pUrvavad vyAkhyAnam |
akuzalanivRtAvyAkRtAnantaramiti | akuzalAnantaraM
nivRtAvyA-

kRtAntaraM ceti vibhaktavyam | tulyatvAddhi tad
yugapadvacanam |

rUpAvacarebhyazcaturbhya: | anyatra
prAyogikAbhijJAphalAbhyAmiti | pratisandhikAle,

prAyogike'bhijJAphale ca sthitasya nAsti maraNam |
atastAbhyAM tat kliSTadvayaM notpadyate |

zeSeSu tu sthirasyAsti maraNam | atastebhyastat
kliSTadvayamutpadyate | pratisandhikAle |

emanyatrApyanyatra prAyogikAditi vyAkhyeyam |

SaDanyatra prAyogikAbhijJAphalAbhyAmiti |
durbalAnabhisaMskArikatvAt | anayoranantaraM

prAyogikaM notpadyate |
rUpAvacaraprAyogikAnantarotpattezca na
tAbhyAmabhijJAphalotpatti: | rUpA-

rUpyAvacare ca kliSTe iti | pratisandhikAle |
zailpasthAnikAnantaraM SaDiti | tatrasthasya

maraNAsambhavAdairyApathikavipAkajavadiha
rUpArUpyAvacarakliSTayorasambhava: | svaM cAbhijJA-

phalameveti | pravAhakAle | rUpAvacaraM ca prAyogikamiti |
tadvyutthAne | na tadityapravizya

dhyAnamabhijJAphalAd vyutthAnamastIti | tadapyasmAdeva
dvayAditi | tadabhijJAphalam | pravAhe,

tatpravezakAle ca |

@290

rUpAvacarANAmidAnIM SaNNAM vakSyAma: |
prAyogikAnantaraM dvAdaza | kAmAvacara-

kuzale abhijJAphalaM ca svAni SaT ArUpyAvacaraM ca
prAyogikaM zaikSamazaikSaM ca |

tat punardazacittAnantaram | kAmAvacarAbhyAM
prAyogikAbhijJAphalAbhyAM svebhyazca-

turbhya:,
anyatrairyApathikavipAkajAbhyAmArUpyAvacarAbhyAM
prAyogikakliSTAbhyAM zaikSA-

zaikSAbhyAM ca |

upapattipratilambhikAnantaramaSTau | kAmAvacare kliSTe
svAni paJcAnyatrAbhijJA-

phalAt | ArUpyAvacaraM kliSTam |

tat puna: paJcabhya: eva, anyatrAbhijJAphalAt |

kliSTAnantaraM nava | kAmAvacarANi catvAri,
kuzalakliSTAni svAni paJca;

anyatrAbhijJAphalAt |

tat punarekAdazacittAnantaram | kAmAvacarebhya
utpattipratilambhikairyApathika-

vipAkajebhya: svebhya: paJcabhya:, anyatrAbhijJAphalAt |
ArUpyavacarebhyastribhya:, anyatra

prAyogikAt |

airyApathikAnantaraM sapta | kAmAvacare kliSTe svAni
catvAri, anyatra prAyogikA-

bhijJAphalAbhyAmArUpyAvacaraM ca kliSTam |

tat puna: paJcAnantaraM svebhya, eva, anyatrAbhijJAphalAt
|

evaM vipAkajaM vaktavyam |

-------------------

kAmAvacarakuzale iti | vyutthAnakAle | asti hi sambhava
upapattipratilambhikenApi

samApattivyutthAnaM paTutvAt | ato dvayorapi
kuzalayorgrahaNam | abhijJAphalaM ceti | kAmAvacaraM

nirmANacittam | ArUpyAvacaraprAyogikazaikSAzaikSANi
samApattikAle |

anyatrairyApathikavipAkajAbhyAmiti |
tayordurbalAnabhisaMskArikatvAt | prAyogika-

kliSTAbhyAmiti |
vyutthAnakliSTasamApattyutpIDitakAlayo: |

kAmAvacare kliSTe iti | pratisandhikAle |
anyatrAbhijJAphalAditi | nirmANacittasya

prAyogikAnantarotpatte: | ArUpyAvacaraM kliSTamiti |
pratisandhikAle |

kuzalakliSTAnIti | kuzale ca kliSTe ca
kuzalakliSTAnIti samAsa: | kuzalAdharabhUmi-

kAzrayaNAt kuzale, kliSTe tu pratisandhikAle |

kAmAvacarebhya iti | vistara:-pratisandhikAle
prAyogikazailpasthAnikAbhijJAphaleSu

mRtyurnAstIti na tebhya: | kAmAvacare kliSTe iti
pratisandhikAle |

ArUpyAvacaramapi kliSTamasminneva svaM prAyogikam, ato
notpadyate | airyApathikasya

durbalAnabhisaMskAritvena prayogAnarhatvAt |

evaM vipAkajamiti | yathairyApathikamuktam, tathedaM
vipAkajAnantaraM sapta yAvadanyatrAbhijJA-

phalAditi | tAveva granthArthau |

@291

abhijJAphalAnantaraM dve sve eva prAyogikAbhijJAphale |
tadapyAbhyAmeva |

ArUpyAvacarANAmidAnIM caturNAM vakSyAma: |

prAyogikAnantaraM sapta | rUpAvacaraM prAyogikaM svAni
catvAri, zaikSamazaikSaM ca

svAni catvAri |

tat puna: SaTcittAnantaram | rUpAvacarAt prAyogikAt |
svebhyastribhya:, anyatra

vipAkajAt zaikSAzaikSAbhyAM ca |

upapattiprAtilambhikAnantaraM sapta | svAni
catvAryadharadhAtukAni ca kliSTAni |

tat punazcaturbhya: svebhya eva |

kliSTAnantaramaSTau | svAni catvAri rUpAvacare
prAyogikakliSTe, kAmAvacare

api kliSTe |

tat punardazAnantaram | svebhyazcaturbhya:
kAmAvacararUpAvacarebhyazcopapattiprAti-

lambhikairyApathikavipAkajebhya: |

vipAkajAnantaraM SaT | svAni trINyanyatra
prAyogikAdadharANi trINi kliSTAni |

tat punazcaturbhya: svebhya eva |

zaikSAnantaraM SaT | dvidhAtukAni prAyogikANi
kAmAvacaramutpattilAbhikaM zaikSamazaikSaM

ca | tat punazcaturbhya:-prAyogikebhya: tribhya:, zaikSAcca
|

azaikSAnantaraM paJca | yathA zaikSAnantaraM
zaikSamekaM hitvA | tat puna: paJcabhya:-

tribhya: prAyogikebhya:, zaikSAzaikSAbhyAM ceti |

-------------------

abhijJAphalAnantaraM dve sve iti | vyutthAne pravAhe ca |
tadapyAbhyAmeveti | praveze pravAhe

ca | rUpAvacaraM prAyogikamiti | vyutthAnakAle | evaM
zaikSamazaikSaJca svAni catvArIti | kuzalaM

bhavatIti sphuTam | kliSTamAsvAdanAkAle,
anivRttAvyAkRtaM tu vyutthAnakAle |

rUpAvacarAt prAyogikAditi | samApattikAle | anyatra
vipAkajAditi | durbalAna-

bhisaMskAravAhitvAditi kAraNaM vakSyate |
zaikSAzaikSAbhyAJceti | samApattikAle |

adharadhAtukAni ca kliSTAnIti |
rUpAvacarakAmAvacarANi pratisandhikAle | prAyogika-

kliSTe iti | prAyogikaM kliSTasamAdhyutpIDanAt |
kliSTaM pratisandhikAle | kAmAvacare'pi

kliSTe pratisandhikAla eva |

kAmAvacararUpAvacarebhya iti vistara: |
taccittasthamaraNasambhavAt |

anyatra prAyogikAditi | vipAkajAnantaraM
prAyogikAnutpatte: | adharANi trINi

kliSTAnIti | dvidhAtukAni pratisandhikAle |

kAmAvacaramutpattilAbhikamiti | paTutvAdetacchaikSAd
vyutthAnacittaM sambhavati | paTutvA-

diti kAraNaM vakSyati | na tu tathA rUpArUpyAvacare
upapattilAbhike paTunI iti na te sambhavata: |

zaikSaM pravAhe, azaikSaM ca vajropamAnantaram |

@292

kiM puna: kAraNaM prAyogikacittAnantaraM
vipAkajairyApathikazailpasthAnikAni

cittAnyutpadyante, na punarebhya: prAyogikam ?
IryApathazilpAbhisaMskaraNapravRttatvAt

durbalAnabhisaMskAravAhitvAccaittAni na
prAyogikAnukUlAni | niSkramaNacittaM tvanabhi-

saMskAravAhIti yukto'sya prAyogikacittAnantaramutpAda: |

-------------------

zaikSamekaM hitveti | azaikSAcchaikSaM notpadyate |
tasmAdazaikSAntaraM paJca, na tu SaT, yathA

zaikSAt tAni ca paJca zaikSavad vaktavyAni |

atra viMzaticittAnAM samanantarapratyayasyAsUtritasya
sUtrarUpA: saMgrahazlokA:-

prAyogikAcchubhAt kAme dazASTabhyastadanyata: |

zubhAnnavaikAdazatastat sapta kliSTata: pRthak ||

caturdazabhyaste'STAvairyApathikavipAkajAt |

te tu saptata: SaT zailpasthAnikAt tattu saptata: ||

nairmitAd dve dvayozcaitadrUpe prAyogikAcchubhAt |

dvAdazaitat tu dazata: zubhAdaSTAvayatnajAt ||

tat paJcabhyo nava kliSTAt tadekAdazata: puna: |

vipAkajairyApathikAt sapta tat paJcato dvayam ||

dve abhijJAphalAccittAd dvAbhyAmeva tathaiva tat |

Arupye yAtnikAt sapta kuzalAt SaDbhya eva tat |

ayAtnikAcchubhAt sapta caturbhyastat puna: smRtam |

kliSTAdaSTau dazabhyastat SaT cittAni vipAkajAt ||

caturbhyastat tu SaT zaikSAccaturbhya: punareva tat |

azaikSAt paJca tadapi paJcabhya: samanantaram ||

IryApathazilpAbhisaMskaraNapravRttatvAt | na punarebhya:
prAyogikamutpadyata ityadhikRtam |

ato'sambhavAdairyApathikazailpasthAnikAnantaraM
prAyogikaM notpadyate; tadanyAbhisaMskaraNa-

pravRttatvAdityabhiprAya: |
yasmAdairyApathikamIryApathAbhisaMskaraNe pravRttam,
gamanAdyAkAratvAt |

zailpasthAnikaM ca zilpAbhisaMskaraNe pravRttam,
`idameva karomIdameva karomi' ityevamAkArapravRtta-

tvAt | durbalAnabhisaMskAravAhitvAcca vipAkajAnantaraM
prAyogikaM notpadyate | taddhi vipAka-

jamavyAkRtatvAd durbalam; pUrvakarmApakSayAt | ayatnena
ca pravRtteranabhisaMskAravAhIti | atha

vA-IryApathazilpAbhisaMskaraNapravRttatvAd
airyApathikazailpasthAnikAnantaraM na prAyogika-

mutpadyate | durbalAnabhisaMskAravAhitvAcca
airyApathikazailpasthAnikavipAkajAnantaraM prAyogikaM

notpadyate; sarveSAmavyAkRtatvena durbalatvAt |
anabhisaMskaravAhitvAcca vipAkajasyaivaikasya

airyApathikazailpasthAnikayorapi vA
prAyogikAbhisaMskArAbhAvAt |
anyavyApAraparatvamAtrAddhi

tayorabhisaMskaraNapravRttatvamuktam | atha vA-ayamevAsya
vAkyasyAbhisambandha:-IryApa-

zilpAbhisaMskaraNapravRttatvAt,
durbalAnabhisaMskAravAhitvAccaitAni
vipAkajairyApathikazailpa-

@293

evaM tarhi kliSTebhyo'pi prAyogikaM notpadyate,
viguNatvAt ? tathApi kleza-

samudAcAraparikhinnasya tatparijJAnAd yukta:
prAyogikasammukhIbhAva: | kAmAvacara-

mupapattipratilambhikaM paTutvAt zaikSAzaikSAbhyAM
rUpAvacaraprAyogikAccAnantaramutpadyate |

anabhisaMskAravAhitvAt tasmAdetAni notpadyante |
rUpAvacarakliSTAnantaraM kAmAvacara-

mupapattipratilambhikamutpadyate, paTutvAt |
ArUpyAvacaramupapattipratilambhikaM notpadyate;

apaTutvAditi ||

trayo manaskArA:-1. svalakSaNamanaskAra:,
tadyathA-"rUpaNAlakSaNaM rUpam"

ityevamAdi; 2. sAmAnyalakSaNamanaskAra:
SoDazAkArasamprayukta:; 3. adhimukti-

manaskAra:,
azubhApramANArUpyavimokSAbhibhvAyatanakRtsnAya-
tanAdiSu |

trividhamanaskArAnantaramAryamArgaM sammukhIkaroti,
tasmAdapi trividhaM manaskAram |

evaM sati yuktamidaM bhavati-"azubhAsahagataM
smRtisambodhyaGgaM bhAvayati" iti ?

-------------------

sthAnikAni na prAyogikAnukUlAni | ato na tadanantaraM
prAyogikamutpadyata iti sambandhanIyam |

niSkramaNacittaM tvanabhisaMskAravAhIti |
prAyogikacittapravAhAd yadanyaccittaM tanniSkramaNa-

cittam | tena hyasau yogI tata: pravAhAnniSkrAmati;
tadavasAnatvAt | niSkramaNacittamana-

bhisaMskAravAhyanAbhogavAhIti yukto'sya
niSkramaNacittasya vipAkajAdInAmanyatamasvabhAvasya

prAyogikacittAdanantaramutpAda: |

evaM tarhIti | yadi na prAyogikAnukUlAnIti
vipAkajAdibhyo'nantaraM prAyogikaM

notpadyate, evaM tarhi kliSTebhyo'pi prAyogikaM notpadyate
viguNatvAt | viguNo hi kliSTo

dharma: kuzalasya nAnukUla ityartha:; tadvirodhitvAt |
tathApIti vistara: | yadyapi tadviguNam,

tathApi klezasamudAcAraparikhinnasya yoginastatparijJAnAt
klezasamudAcAraparijJAnAd yukta:

prAyogikasammukhIbhAva: | tatparijJAnameva hi prAyogikaM
cittamiti | paTutvAditi | kAmAvacara-

mutpattipratilambhikaM paTu tacchaikSAdibhyo
vyutthAnacittaM sambhavati | ata eva ca kliSTa-

samAdhyutpIDitasya tadAzrayaNaM bhavati |
anabhisaMskAravAhitvAt tu tasya tasmAcchaikSAdIni

notpadyante | rUpAvacaraM tUpapattipratilambhikaM na
kAmAvacaravat paTu | tasmAt kliSTasamA-

dhyutpIDitasya tadAzrayaNaM na bhavati,
prAyogikamevAzrIyate | anyonyAnantaraM cittAnAmutpAda:
|

tAni ca manaskAravazAdutpadyanta ityato manaskAropakSepa:
| trayo manaskArA iti |

vistara:-svalakSaNasya manasikaraNaM svalakSaNamanaskAra:
| tadyathA rUpaNAlakSaNaM rUpamityeva-

mAdi | AdizabdenAnubhavalakSaNA vedanetyevamAdi |
anityatvAdimanasikaraNaM sAmAnyalakSaNa-

manaskAra: SoDazAkArasamprayukta: | anityato
yAvannairyANikata iti | adhimuktyA na bhUtArthe

manasikaraNamadhimuktimanaskAra: | azubhAyAM yAvat
kRtsnAyatanAdiSu | Adizabdena RddhyA-

dInAmanabhinirhAre laghutvAdyadhimokSo gRhyate,
tadyathA-"mahardhiko mahAnubhAva: parIttAM pRthivI-

saMjJAmadhitiSThati apramANAmapsaMjJAm | sa
AkAMkSan pRthivIM cAlayati" iti vistara: |

azubhayA sahagataM sambaddhamazubhAsahagatam | etaduktaM
bhavati-azubhAmanaskArAnantaraM

@294

sAmAnyamanaskArAnantaramevAryamArgaM sammukhIkaroti |
tasmAt tu trividhamityapare |

azubhayA tu cittaM damayitvA
sAmAnyamanaskArAnantaramAryamArgaM sammukhIkaroti |

ata: pAramparyamabhisandhAyoktam-"azubhAsahagataM
smRtisambodhyaGgaM bhAvayati" iti |

AryamArgAnantaramapi sAmAnyamanaskAramevetyapare |

syAt tAvadanAgamyAditribhUmisannizrayeNa
niyAmAvakrAntau tanmArgAnantaraM kAmA-

vacaraM sAmAnyamanaskAraM sammukhIkuryAd, atha
dvitIyAdidhyAnasannizrayeNa niyAmAvakrAntau

katham ? na hi kAmAvacara: zakyo'tiviprakRSTatvAt | na ca
tadbhUmika: pratilabdho'nyatra

nirvedhabhAgIyAt | na cAryo nirvedhabhAgIyaM puna:
sammukhIkaroti | na hi prAptaphalasya

tatprayogasammukhIbhAvo yukta iti anyo'pyasya tajjAtIya:
sAmAnyamanaskAro bhAvanAM

gacchati | tadyathA-"sarvasaMskArA anityA:", "sarvadharmA
anAtmAna:", "zAntaM

nirvANam" iti, tat sammukhIkariSyati ?

-------------------

smRtisambodhyaGgaM bhAvayati janayati, utpAdayatIti |
smRtisambodhyaGgaM hyAryamArga ityastyadhi-

muktimanaskArAnantaramAryamArgotpAda iti darzayati |

Aha-yadi sAmAnyamanaskArAnantarameva
nAdhimuktimanaskArAnantaramAryamArgaM sammukhI-

karoti, idaM kathaM nIyate-azubhAsahagataM
smRtisambodhyaGgaM bhAvayatIti ? ata idamucyate-

azubhayA tu cittaM damayitveti vistara: |
prayogAvasthAyAmazubhayA cittaM damayitvA yAvadavasAne

sAmAnyamanaskArAnantaramAryamArgaM sammukhIkaroti, ato
na sUtravirodha iti |

AryamArgAnantaramapIti vistara: | na kevalaM
sAmAnyamanaskArAnantaramAryamArgaM sammukhI-

karoti, AryamArganantaramapi sAmAnyamaskArameva
sammukhIkarotItyapare |

syAttAvaditi vistara: | anAgamyAdIti |
AdizabdenAnAgamyaprathamadhyAnadhyAnAntara-

tribhUmisannizrayeNa niyAmAvakrAnto tanmArgAnantaraM
trimArgAnantaraM kAmAvacaraM sAmAnyamanaskAraM

zrutamayaM cintAmayaM vA sammukhIkuryAt;
sannikRSTatvAt |

atha dvitIyAdidhyAnasannizrayeNa
dvitIyatRtIyacaturthadhyAnasannizrayeNa niyAmAvakrAntau

kathamAryamArgAnantaraM kathaM sAmAnyamanaskAraM
sammukhIkaroti | na hi kAmAvacara: zakya:

sammukhIkarttumiti vAkyazeSa: | kasmAt ?
prathamadhyAnavyavahitatvenA tiviprakRSTatvAt |

brUyAstvam-dvitIyAdidhyAnabhUmikameva
sammukhIkariSyatIti ? ata Aha-na ca tadbhUmika:

pratilabdho'nyatra nirvedhabhAgIyAditi |
dvitIyadhyAnAdibhUmiko'nAgamyAdibhUmiko vAnAsravo

mArgo'nyatra nirvedhabhAgIyAnna pratilabdha AsIt |
anAkArApatitastu laukiko mArga: pratilabdha

AsIt, na tu sa: | tasmAyAryAya vyutthAnArthaM rocate |
nirvedhabhAgIyaM tarhi sAmAnyamanaskAraM

sammukhIkariSyatIti ? ata Aha-na cAryo
nirvedhabhAgIyamiti vistara: | kimarthamiti cet ?

ata Aha-na hi prAptaphalasya tatprayogasammukhIbhAvo yukta
iti | prayogasya kRtArthatvAnni-

hInatvAcca nirvedhabhAgIyAni cAryamArgasya prayoga iti |
anyo'pyasya tajjAtIya iti | ya:

satyAlambanatvAnirvedhabhAgIyajAtIya: sAmAnyamanaskAro
bhAvanAM gacchati | anAsravamArgotpatti-

@295

tadetanna varNayanti | anAgamyaM nizcityArhattvaM
prApnuvata: tadbhUmikaM kAmAvacaraM

vA vyutthAnaM cittam | AkiJcanyAyatanaM nizritya
tadbhUmikaM bhAvAgrikaM vA | zeSAsu

svabhUmikameva | kAmadhAtau trayo
manaskArA:-zrutacintAmayopapattipratilambhikA:,

bhAvanAmayo nAsti | rUpadhAtau
traya:-zrutabhAvanAmayopapattipratilambhikA:, cintAmayo

nAsti | yadA cintayitumArabhante tadaiSAM
samAdhirevopatiSThate | ArUpyadhAtau bhAvanA-

mayopapattipratilambhikau | tatra
paJcavidhamanaskArAnantaramAryamArgasammukhIbhAvo'nya-

tropapattipratilambhikebhya:; prayogapratibaddhatvAt |
mArgAnantaraM tUpapattipratilambhikasyApi

kAmAvacarasya sammukhIbhAva:; paTutvAditi ||72||

yAni dvAdaza cittAni uktAni, eSAM katamasmizcitte
katInAM lAbha: ?

kliSTe tridhAtuke lAbha: SaNNAM SaNNAM dvayo:,

kAmAvacare hi kliSTe citte sammukhIbhUte SaNNAM
cittAnAM lAbha: | tairasamanvA-

gatasya kAmAvacarasya kuzalasya vicikitsayA
kuzalamUlapratisandhAnAd, dhAtupratyAga-

-------------------

kAle prApyata ityartha: | katham ? `zAntaM nirvANam' iti
sAmAnyamanaskAra:; sarvanirvANAlambana-

tvAt | tatsammukhIkariSyatIti | sarvasaMskArA anityA iti
vA AryamArgAnantaraM sammukhI-

kariSyatIti |

tadetanna varNayanti | kasmAt ? eSAM tajjAtIyAnAM
sAmAnyamanaskArANAM nirvedhabhAgIya-

pratibaddhabhAvanatvAt | na
kilaiSAmanAsravamArgapratibaddhAbhAveneti | anAgamyaM
nizrityeti vistara: |

tadbhUmikamiti | anAgamyabhUmikam | tadbhUkiM
bhAvAgrikaM veti | AkiJcanyAyatanabhUmikaM

bhAvAgrikaM vA yadi bhavAgropapanno bhavati | zeSAsu
bhUmiSu, svabhUmikameva vyutthAnacittam,

nAnyabhUmikam; anyabhUmikasya prayogasAdhyatvAt |
svabhUmikamanabhisaMskAreNa bhavatIti |

prayogapratibaddhatvAditi | kasya ? AryamArgasya |
mArgAnantaraM tUpapattipratilambhikasyApi

kAmAvacarasya sammukhIbhAva ityadhikRtam ||72||

"kliSTe tridhAtuke lAbha: SaNNAM SaNNAM dvayo:"
iti | yathAsaMkhyena nirdeza: | kAmAvacare

kliSTe SaNNAM cittAnAM lAbha: | pratilambha ityartha:
| rUpAvacare SaNNAm, ArupyAvacare dvayoriti |

tenAha-kAmAvacare hi kliSTa iti vistara: |
tairasamanvAgatasyeti | tai: SaDbhizcittairasamanvA-

gatasya pudgalasya | katham ? iha kuzalapratisandhAnaM
samyagdRSTyA vA, vicikitsayA vA |

tadyadi vicikitsayA pratisandhatte, tatra vicikitsAsamprayukte
kliSTe citte sammukhIbhUte rUpa- 

dhAtorArUpyadhAtorvA kAmadhAtuM pratyAgacchati |
tadAsyAntarAbhAvapratisandhicitte'vazyakliSTe

tasya kuzalasya lAbhastenAsamanvAgatasyeti |
akuzalanivRttAvyAkRtayoriti | vistara:-

akuzalaM ca nivRtAvyAkRtaM ca
kAmAvacaramevAdhikArAd, rUpAvacarasya ca nivRtasya
pRthak

pAThAt | tayorakuzalanivRttAvyAkRtayo rUpAvacarasya
kliSTasya | kim ? lAbha iti prakRtam |

kathaM lAbha: ? ityAha-dhAtupratyAgamanAt
parihANitazceti | yadA rUpadhAtorArUpyadhAtorvA
kAmadhAtuM

pratyAgacchati tadAsyAntarAbhavapratisandhicitte'vazyaM
kliSTe'kuzalanivRtAvyAkRtayoranyatarasmin

sammukhIbhUte tayorakuzalanivRtAvyAkRtayorlAbho bhavati;
pUrvavihInatvAt tenAsamanvAgatasya |

@296

manAcca | akuzalanivRtAvyAkRtayo: rUpAvacarasya
kliSTasya dhAtupratyAgamanAt,

parihANitazca | ArUpyAvacarasya | kliSTasya
parihANita: zaikSasya ca |

rUpAvacare kliSTe SaNNAM lAbha: | rUpAvacarANAM
trayANAm, kAmAvacarasya

cAnivRtAvyAkRtasya; dhAtupratyAgamanAt |
ArUpyAvacarasya kliSTasya zaikSasya ca

parihANita: |

ArUpyAvacare tu kliSTe dvayorlAbha: |
parihANitastasyaiva kliSTasya zaikSasya

ca |

zubhe |

trayANAM rUpaje,

rUpAvacare kuzale trayANAM cittAnAM lAbha:, tasyaiva
kuzalasya kAmarUpAvacarayo-

zcAnivRtAvyAkRtayo: |

-------------------

parihANitazca | yadA ca kAmavairAgyAt parihIyate,
tadAsya kliSTe parihANicitte sammukhIbhUte

tayo: kliSTayorlAbhastenAsamanvAgatasya | rUpAvacarasya
ca kliSTasya dhAtupratyAgamanAt |

yadArUpyadhAto: kAmadhAtuM pratyAgacchati
tadAsyAntarAbhavapratisandhicitte'vazyaM kliSTe

rUpAvacarasya kliSTasya pUrvavihInasya lAbho bhavati
tenAsamanvAgatasya | parihANitazca | yadA

rUpavairAgyAt parihIyate kAmAvacareNa cittena, tadAsya
vairAgyatyaktasya rUpAvacarasya kliSTasya

lAbho bhavati tenAsamanvAgatasya | ArUpyAvacarasya
kliSTasya parihANita: | yadA kAmAvacareNa

cittenArUpyavairAgyAt parihIyate, tadAsyArUpAvacarasya
kliSTasya lAbho bhavati tenAsamanvA-

gatasya | zaikSasya ca | parihANita ityadhikRtam | yadA
kAmAvacareNa cittenArhattvAt parihIyate

tadAsya zaikSacittasya lAbho bhavati tenAsamanvAgatasya |
evaM tAvat kAmAvacare kliSTe citte

sammukhIbhUte SaNNAM cittAnAM lAbha
uktastairasamanvAgatasya |

rUpAvacare kliSTe citte sammukhIbhUte SaNNAM
lAbhastairasamanvAgatasya | rUpAvacarANAmiti |

vistara:-yadA ArUpyadhAto rUpadhAtuM pratyAgacchati
tadAsya rUpAvacarAntarAbhavapratisandhi-

citte'vazyaM kliSTe rUpAvacarANAM trayANAM
kuzalasyopapattipratilambhikasya kliSTasyAnivRtA-

vyAkRtasya ca nirmANacittasyAgrajaprAptisadbhAvAt |
kAmAvacarasya cAnivRtAvyAkRtasya

nirmANacittasyaiva | ArUpyAvacarasya kliSTasya
zaikSasya ca lAbha: | parihANito rUpAvacareNa

cittenArhattvAt parihIyamANasya tadasamanvAgatasya |

evaM rUpAvacare'pi kliSTe SaNNAM lAbha ukta: |

ArUpyAvacare tu kliSTe
dvayorlAbhastAbhyAmasamanvAgatasya | parihANita
ArUpyAvacareNa

cittenArhattvAt parihIyamANasyaiva kliSTasya
yasyaikadeza: sammukhIbhUta: zaikSasya ceti |

"rUpAvacare kuzale trayANAm" iti | kuzala iti
jAtinirdeza: | kuzale kasmiMzcid

rUpAvacare trayANAM lAbha: sambhava: | katham ? Adye
tAvad rUpAvacare kuzale citte sammukhIbhUte

tasyaiva kuzalasya rUpAvacarasya lAbhastenAsamanvAgatasya
| mauladhyAnasaMgRhIte tu kuzale citte

sammukhIbhUte kAmAvacararUpAvacarayoranivRtA
vyAkRtayornirmANacittayorlAbhastAbhyAmasamanvA-

@297

zaikSe caturNAm,

tasyaiva zaikSasya
kAmarUpAvacarayozcAnivRtAvyAkRtayorArUpyAvacarasya
ca

kuzalasya | AryamArgeNa kAmarUpadhAtuvairAgye |

-------------------

gatasya | ityevaM kuzale rUpAvacare citte sammukhIbhUte
trayANAM lAbha ityucyate, na tu yugapallAbha

iti |

"zaikSe caturNAm" iti | zaikSe citte sammukhIbhUte
du:khe dharmajJAnakSAnticitte tasyaiva

zaikSasya du:khe dharmajJAnAkSAntikalApasvabhAvasya
lAbhastenAsamanvAgatasya | kAmarUpAvacarayozcA-

nivRtAvyAkRtayorArUpyAvacarasya ca kuzalasya | kasmin
kalApe ? ityAha-AryamArgeNa kAma-

rUpavairAgye | kathamiti ? yadA
ayamanAgamyabhUmikenAryamArgeNa kAmavairAgyaM karoti,
tadA

navavimuktimArgasaMgRhIte zaikSe citte sammukhIbhUte
kAmArUpAvacarayoranivRtAvyAkRtayornirmANa-

cittayorlAbhastAbhyAmasamanvAgatasya | yadA tu
SaDbhUmikAnAmAryamArgANAmanyatamena rUpavairAgyaM

karoti, tadAdyaprakAracitte zaikSe
sammukhIbhUte'tItAnAgataprAptinyAyenArUpyAvacarasya
kuzalasya

lAbhastenAsamanvAgatasya | AryamArgagrahaNaM
sAsravacittanirAsArtham | zaikSe citte sambhUte'yaM
lAbho

varNyate |

atrAcAryaguNamatirvyAcaSTe-

"zaikSe caturNAm" | tasyaiva zaikSasya
kAmarUpAvacarayozcAnivRtAvyAkRtayorArUpyA-

vacarasya ca kuzalasyeti | katham ? ityato
bravIti-AryamArgeNa kAmarUpavairAgye | yadA

ayamanAgamyabhUmikenAryamArgeNa kAmadhAtuvairAgye
karoti, tadA yo navamo vimuktimArgastasmin

mauladhyAnabhUmikapUrvakaM zaikSaM labhata iti
zaikSasya lAbha ucyate | kAmarUpAvacarayozcAnivRtA-

vyAkRtayornirmANacittayoreva tasmin lAbha: |
SaDbhUmikena tvAryamArgeNa kAmarUpavairAgye | yo

navamo vimuktimArgastasminnArUpyAvacaraM kuzalaM
pratilabhata iti |

tacchiSyo'pyAcAryavasumitrastamevArthaM tena vAkyena
taireva padavyaJjanairlikhati | tadetadayuktaM

vyAkhyAnam; na hyevamekavAkyena vyAkhyAtArtho ghaTate,
vAkyabhedena ghaTate | `tasyaiva zaikSasya

lAbha:' ityetadekaM vAkyam, `kAmarUpAvacarayozca yAvat
kAmarUpadhAtuvairAgye' ityaparaM vAkyam |

AryamArgeNa kAmarUpadhAtuvairAgya ityetena vizeSeNa
tasyaiva zaikSasyetyetat pUrvoktaM na vizeSyam;

vAkyAntaratvAt | atadvato hyayaM cittalAbho varNyate;
"cittalAbho hyatadvata:" (abhi^ ko^

2.73) iti vacanAt | katham ? navame vimuktimArge
zaikSacittavata: pudgalasya zaikSacittalAbho

vyavasthApyate | nanu coktam-mauladhyAnabhUmikapUrvakaM
zaikSaM labhyata iti ? na; atiprasaGgAt |

rUpAvacaramapi kuzalaM cittaM
mauladhyAnabhUmikamapUrvaM pratilabhyata iti tasyApi lAbha
iti

prasajyeta |

AcAryavasumitra Aha-zaikSacittasthisya kAmadhAtuvairAgye
kuzalamUSmagatAvasthAyAmeva

rUpAvacaraM niyAmAvakrAntau labdhamiti kRtvA na gaNyata
iti |

tadayuktam; zaikSasyApyagaNanAprApte: | zaikSamapi hi
darzanamArgAvasthAyAM labdhamiti na

bhavatA tathA sthApayitavyamiti prApnoti |
atazcedamapavyAkhyAnamiti nizcIyate | yasmAdAcAryeNaiva

mizrazlokavyAkhyAna evaM likhitam-zaikSasyAzaikSasya
ca niyAmAvakrAntyarhattvayoriti |

@298

tasya zeSite ||73||

zeSaM kRtaM zeSitam | yatra citte lAbho na vyAkhyAta:,
tatra tasyaiva lAbho

draSTavya:, nAnyeSAm |

anye punarabhedenAhu:-

"kliSTe citte navAnAM hi lAbha ityucyate buddhai: |

SaNNAM tu kuzale citte tasyaivAvyAkRte khalu ||"

tatra saptAnAM kuzale citta iti vaktavyam | kAmAvacarasya
kuzalasya samyagdRSTyA

kuzalamUlapratisandhAnAt,
kAmarUpAvacarayoranivRtAvyAkRtayorvairAgyata:,
rUpArUpyA-

vacarayo: kuzalayostatastyasamAdhilAbhata:,
zaikSAzaikSasya ca niyAmAvakrAntyarhattvayo: |

zeSamata eva vyAkhyAnAdavadhAryam |

-------------------

zeSaM kRtaM zeSitam iti | prAtipadikadhAturUpametaditi
darzayati | yatra citte lAbho na

vyAkhyAtastatra tasyaiva lAbha iti | kathaM kRtvA ?
kAmAvacare tAvat kuzalacitta iyatAM cittAnAM

lAbha iti na vyAkhyAta:, tatra tasyaiva lAbho nAnyeSAm |
tadyathA samyagdRSTyA kuzalamUlapratisandhAne

kAmAvacare kuzale citte sammukhIbhUte tasyaiva kuzalasya
cittasya lAbhastenAsamanvAgatasya |

nAnyeSAM kliSTAnAM traidhAtukAnAmapi;
pUrvapratilabdhatvAt | na
kAmAvacarasyAnivRtAvyAkRtasya;

vipAkajAdInAM sahajaprAptitvAt | nirmANacittasya
prAptyabhAvAt | na rUpArUpyAvacarANAM

kuzalAdInAM zaikSAzaikSayozca prAptyabhAvAt |
anivRtAvyAkRte'pi kAmAvacare citte lAbho na

vyAkhyAta: | tatra tasyaiva lAbhastenAsamanvAgatasya;
"avyAkRtApti: sahajA" (abhi^ ko^

2.38) iti kRtvA | nAnyeSAM kuzalAdInAM
pUrvapratilabdhatvAcca | tathaiva keSAJcit prAptya-

bhAvAcca | nirmANacitte tu sammukhIbhUte na kasyacillAbha
iti na vaktavyam | yatra hi kliSTe'nyatra

vA kasyacillAbho nAsti, na taducyate | kliSTa eva hi
traidhAtuke SaNNAM yAvad dvayorlAbho na

tvavazyamityavadhAraNam, rUpAvacare'pyanivRtAvyAkRte
sammukhIbhUte tasyaiva lAbha:, nAnyeSAm |

pUrvavad vaktavyam | tathArUpyAvacare
AkAzAnantyAyatanasAmantakAdyaprakArasaMgRhIte
kuzalacitte

sammukhIbhUte tasyaiva lAbhastenAsamanvAgatasya |
nAnyeSAM keSAJcit; pUrvapratilabdhatvAt, keSAJcit

prAptyabhAvAt |

evamanivRtAvyAkRte zaikSe ca |

anye punarabhedenAhuriti | ke ? mizrakakArA: | abhedeneti
traidhAtukAnAM kliSTAdI-

nAmapRthakkaraNAt |

"SaNNAM tu kuzale citte" iti yaduktaM tannyUnaM
lakSaNam | kuzalaM hi traidhAtukaM

sAsravamanAsravaM ca |

tatra saptAnAM kuzale citte iti vaktavyaM na SaNNAmiti
taddarzayannAha-kAmAvacarasyeti

vistara: | kuzalamUlapratisandhAnAditi | vyAkhyAtametat |
anivRtAvyAkRtayorvairAgyata iti |

laukikena lokottareNa vA mArgeNa kAmadhAtorvairAgye
navame vimuktimArge kAmarUpAvacarayo-

rnirmANacittayorlAbhastAbhyAmasamanvAgatasya |
rUpArUpyAvacarayo: kuzalayostatastyasamAdhi-

lAbhata iti | yadA rUpAvacaramanAgamyaM prathamato labhate
tadA rUpAvacarasya kuzalasya lAbha: |

@299

saMgrahazloka:-

upapatti-samApatti-vairAgya-parihANiSu |

kuzalapratisandhau ca cittalAbho hyatadvata: || iti ||73||

samApta: pratyayaprasaGga: ||

abhidharmakozabhASye indriyanirdezo nAma

dvitIyaM kozasthAnaM samAptamiti ||

-------------------

yadAkAzAnantyAyatanasAmantakaM prathamato labhate tadA
rUpAvacarasya kuzalasya lAbha: | zaikSasya

cAzaikSasya ca niyAmAvakrAntyarhattvayoriti | yadA
niyAmamavakrAmati, tadA zaikSasya du:khe

dharmajJAnakSAntikalApasya lAbha: | yadArhattvaM
prApnoti, tadA azaikSasya kSayajJAnakalApasya lAbha: |

ityAsvavasthAsvamIbhizcittairyathoktai:
saptabhirasamanvAgata: samanvAgamanaM pratilabhate |

zeSamata eva vyAkhyAnAdupadhAryamiti | ata eva madIyAd
vyAkhyAnAccheSamavagantavyam |

"kliSTe citte navAnAM hi lAbha:" ityekam |
`tasyaivAvyAkRte khalu" iti dvitIyam |

ityetaccheSam | katham ? kliSTe tridhAtuke citte navAnAM
lAbha: | kAmAvacarANAM caturNAM

rUpAvacarANAM trayANAmArUpyAvacarasya nivRtasya
zaikSasya ceti navAnAM yathAyogaM lAbhastaira-

samanvAgatasya | ko'yaM yathAyogArtha: ? kAmAvacare ca
kliSTe kuzalamUlapratisandhAnena vA

dhAtupratyAgamanena vA kAmAvacarasya kuzalasya lAbha: |
akuzalanivRtAvyAkRtayozca

dhAtupratyAgamanena parihANyA vA lAbha: | rUpAvacara
eva kliSTe rUpAvacarasya kuzalasya

kAmAvacararUpAvacarayozcAnivRtAvyAkRtayornirmANa-
cittayordhAtupratyAgamanAllAbha: | kAmAvacare

rUpAvacare vA kliSTe rUpAvacarasya vA kliSTasya vA
dhAtupratyAgamanAt parihANito vA

lAbha: | kAmAvacare rUpAvacare ArUpyAvacare vA kliSTe
ArUpyAvacarakliSTazaikSayo: parihANito

lAbha:-iti yathAyogArtha: |

"tasyaivAvyAkRte khalu" iti | yaccheSaM tattulyamiti
pUrvavat | avyAkRtAnAM hi

traidhAtukAnAmamanyatamasmin sammukhIbhUte
tasyaivAvyAkRtasya lAbhastena tenAsamanvAgatasya;

"avyAkRtApti: sahajA" (abhi^ ko^ 2.38) iti siddhAntAt |

saMgrahazloka iti | sarvam-"upapattau"
dhAtupratyAgamanAditi vacanAt | "samApattau"

satyaiva kuzalasyaivamAdivacanAt tatastyasamAdhilAbhata iti
vacanAt | "vairAgye" kAmarUpa-

dhAtuvairAgya iti vacanAt | "parihANau" parihANita iti
vacanAt | "kuzalapratisandhau ca"

iti vicikitsayA samyagdRSTyA ca
kuzalamUlapratisandhAnAditi vacanAt | "cittalAbha:"

cittapratilambha: | "atadvata:" pudgalasya
tairasamanvAgatasyeti vacanAditi ||73||

AcAryayazomittrakRtAyAmabhidharmakozavyAkhyAyAm

indriyanirdezo nAma dvitIyaM kozasthAnaM samAptam ||

@300

* UM^ namo buddhAya *

tRtIyaM kozasthAnam

(lokanirdeza:)

idamidAnIM vaktavyam-kAmarUpArUpyadhAtunaiyamyena
cittAdInAM kRto nirdeza:,

tatra katame te kAmarUpArUpyadhAtava iti ? ucyate-

narakapretatiryaJco manuSyA: SaD divaukasa: |

kAmadhAtu:,

catasro gataya:; SaD devanikAyA:,
tadyathA-cAturmahArAjikA:, trayastriMzA:,

yAmA:, nirmANarataya:, paranirmitavazarttinazca-ityeSa
kAmadhAtu: saha bhAjanalokena |

-------------------

sphuTArthavyAkhyAyAM

tRtIyaM kozasthAnam

idamidAnIM vaktavyamiti | dvitIyasya tRtIyasya ca
kozasthAnasya sambandhapradarzanArtha-

midamuktam | kAmarUpArUpyadhAtunaiyamyena cittAdInAM
kRto nirdeza iti | niyamasya bhAvo

naiyamyam, niyama eva vA naiyamyam, tena cittAdInAM kRto
nirdeza:;

"kuzalAkuzalaM kAme nivRttAnivRttaM mana: |

rUpArUpyeSvakuzalAdanyatra" (abhi^ ko^ 2.67) iti vacanAt
|

Adizabdena caittAdInAM grahaNam;

"savitarkavicAratvAt kuzale kAmacetasi |

kaukRtyamiddhAkuzalAnyAdye dhyAne na santyata: || (abhi^
2.28)

"dhyAnAntare vitarkazca vicArazcApyata: param |" (abhi^
2.31) iti vacanAt |

indriyANAM kAmAdinaiyamyena kRto nirdeza:-
"kAmAptamamalaM hitvA rUpAptaM strIpumindriye |

du:khe ca hitvA rUpAptaM sukhe cApohya rUpi ca ||" (abhi^
2.12) iti vacanAt |

tena kAmarUpArUpyadhAtavo'nuktalakSaNA:-ityata:
pRcchati-tatra katame te kAmarUpA-

rUpyadhAtava iti | ata idamucyate-"narakapretatiryaJca:" iti
|

vistara:-catasro gataya iti |
narakapretatiryagmanuSyagatayazcatasra: sAkalyena
kAmadhAtA-

vantargatA:, devagatistu na sAkalyena | kiM tarhi ? SaD
devanikAyA iti darzayati | tatra nIryanta

iti "nR naye" (mA^ dhA^ 9.26), na raJjayantIti raJje:
(1.721) | nareriti "rI

gatireSaNayo:" (mA^ dhA^ 9.32) ityasya pratiSedhapUrvasya
rUpam | nIryante'smin sattvA

apuNyeneti narakA: | na raJjayanti iti narakA ityapare |
narerAsAdanArthasyaitadrUpam | raJjayanti

@301

sa eSa kati sthAnAni ? Aha-

sa narakadvIpabhedena viMzati: ||1||

`sthAnAni' iti vAkyazeSa: sambadhyate | aSTau
mahAnarakA:-saJjIva:, kAlasUtra:,

saGghAta:, raurava:, mahAraurava:, tapana; pratapana:,
avIcizceti; catvAro dvIpA:-jambUdvIpa:,

pUrvavideha:, avaragodAnIya:, uttarakuruzca; SaT
cAnantaroktA devanikAyA:; tiryaJca:

pretAzca-ityetAni viMzati: sthAnAni kAmadhAtu:
paranirmitavazavarttibhyo yAvadavIci: |

sabhAjanagrahaNena tu yAvad vAyumaNDalam ||1||

etasmAcca kAmadhAto:-

UrdhvaM saptadazasthAno rUpadhAtu:,

kathamiti ? Aha-

-------------------

prAvanti nAspRhayanti trANamiti narakA ityA
cAryasaGghabhadra: | bhRzamito'punarAvRtteritA: pretA:,

pipAsayA parItA ityapare | tiryaggamanAt tiryaJca: |
manasa udbhUtatvAnmanuSyA: | manorapatyA iti

laukikA: | dyauroko yeSAmiti "divaukasa:" |

"kAmaprabhAvito dhAtu: kAmadhAtu:" (abhi^ ko^ bhA^ 3.3)
iti vakSyati |

catvAro mahArAjAno lokapAlA:-virUDhaka:, virUpAkSa:,
dhRtarASTra:, vaizravaNazca, teSu bhavA:

cAturmahArAjikA: | tanmadhyagatA ityartha: | tad yathA
deveSUpapadyate, devamadhye utpadyata ityartha: |

caturmahArAjasthAne bhavAzcAturmahArAjikA:,
madhyapadalopo gorathavaditya pare | sahakRta-

sukRtairatropapadyanta iti trayastriMzA: |
samAnapuNyairityartha: | aSTau vasava:, dvAvazvinau,
ekAdaza

rudrA:, dvAdazAdityA iti tAvat pramukhatvAt
trayastriMzA iti laukikA: | tadanusAreNa pravacane'pi

tathA nAmavyavahAra ityapare | du:khAd yAtA: puNyena neti
yAmA: | du:khAni vA yAmayantIti

yAmA: | tuSA tuSTyA itA:, tuSo vA vidyante eSAmiti
tuSitA: | svayaM kRte nirmANe ratireSAmiti

nirmANarataya: | paranirmitAn bhogAn vaze varttayituM
zIlameSAmiti parinirmitavazavarttina: |

sthAnAnIti vAkyazeSa iti | yAni viMzatisthAnAni sa
kAmadhAtu: | yadi tu viMzatisthAna:

"viMzati:" iti uttarapadalopa: kriyeta, tadyathA-pItatoyA
azvA: pItA iti, sutarAM zliSyati |

saJjIva:, yatra sattvAn mriyamANAn vAyavo jIvayanti |
kAlasUtra:, yatra kAlasUtrANi pAtayitvA

sattvAstakSyante | saGghAta:, yatra sattvA: pAtyamAnA:
paramavikRtaM rudanti | yatra tu vizeSeNa sa

mahAraurava: | tapana:, yatrAgnyAdibhistapyante sattvA: |
yatra tu vizeSeNa sa pratApana: | avIci:,

yatrAtimAtrAgnijvAlAliGgitAnAM sattvAnAM
sukhavIcirantaraM nAsti | jambudvIpa: jambucihnadvIpo

dvIpa: | pUrvavideha: sumero: pUrveNa | avaragodAnIya:
pazcimena | uttarakururuttareNa | evaM nAmAna

ete dvIpA lokapratItA: | SaT cAnantaroktA devanikAyA:
ityetAni viMzati: sthAnAnIti |

aSTau narakA:, catvAro dvIpA:, SaT cAnantaroktA
zcAturmahArAjikAdaya:, pretAstiryaJcazcAbhinnA

iti viMzatisthAna: kAmadhAtu: | yAvad vAyumaNDalamiti |
adhastAd yatrAbmaNDalaM bhavati ||1||

"rUpadhAtu:" iti | rUpaprabhAvito dhAtu: |

@302

pRthak pRthak |

dhyAnaM tribhUmikaM tatra, caturthaM tvaSTabhUmikam
||2||

prathamadvitIyatRtIyadhyAnAni pratyekaM tribhUmikAni |

tatra prathamadhyAnam-brahmakAyikA:, brahmapurohitA:,
mahAbrahmANa:; dvitIyam-

parIttAbhA:, apramANAbhA:, AbhAsvarA:;
tRtIyam-parIttazubhA:, apramANazubhA:,

zubhakRtsnA:; caturtham-anabhrakA:, puNyaprasavA:,
bRhatphalA:; abRhA:, atapA:, sudRzA:,

sudarzanA:, akaniSThA:-ityetAni saptadaza sthAnAni
rUpadhAtu: |

saha tannivAsibhi: sattvai: SoDazeti kAzmIrA: |
brahmapurohiteSveva kila

sthAnamutkRSTataraM mahAbrahmaNa: parigaNa
ivAbhinirvRttamekanAyakam, na tu bhUmyantaramiti ||

-------------------

"pRthak pRthak dhyAnaM tribhUmikaM tatra caturthaM
tvaSTabhUmikam" iti | tatra rUpadhAtau

sarveSAmapi dhyAnAnAM mRdumadhyAdhimAtrabhedena
pratyekaM tribhUmikam | brahma kAyikA brahmapurohitA

mahAbrahmANa iti prathamam | parIttAbhA apramANAbhA
AbhAsvarA iti dvitIyam | parIttazubhA

apramANazubhA: zubhakRtsnA iti tRtIyam | anabhrakA:
puNyaprasavA bRhatphalA iti caturtham |

tasya tvadhimAtrasyaivAnAsravadhyAnavyavakiraNena
mRdumadhyAdhimAtrAdhimAtratarAdhimAtratamabhedabhinnena

puna: paJca sthAnAntarANi-abRhA atapA: sudRzA:
sudarzanA akaniSThAzceti | atazcaturthaM

dhyAnamaSTabhUmikamityucyate | tatra
bRhatkuzalamUlaniryAtatvAt brahmA | kazcAsau ? yo mahA-

brahmetyucyate | dhyAnAntaralAbhAt pazcAt
pUrvacyutyupapattilAbhAt pramANadivizeSAdibhizcAsya

mahAn, tasya kAyo nivAsa eSAM vidyate iti brahmakAyikA:
| brahmA purodhIyate eSAmiti

brahmapurohitA: | AyurvarNAdibhirvizeSairmahAn brahmA
eSAmiti mahAbrahmANa: | parIttaiSAmAbhA

svabhUmimapekSyeti parIttAbhA: | nAbhApramANameSAM
zakyaM pramAtumityapramANAbhA: | kRtsnasthAnAntaro-

dbhAsanAdAbhAsvarA: | manobhUmikaM sukhaM
zubhamityucyate, tadeSAM svabhUmimapekSya parIttamiti
parItta-

subhA: | apramANaM zubhameSAmapramANazubhA: |
zubhaM kRtsnameSAmiti zubhakRtsnA: | na
tadutkRSTatara-

manyatrAsti sukhamityabhiprAya: | abhravadeSAM
bhUmisambandho nAstItyanabhrakA: | saha sattvena

tadvimAnodayavyayAditi vacanAnnaiSAmupari
bhUmyantaramastItyanabhrakA: | abhramiva hyupari na

bhUmisambandha ityapare | AniJjyakarmasambhUtatvAt
puNyebhya: prasava eSAmiti puNyaprasavA: |

sthAnAntarapratibaddhaM pArthagjanikaM sarvotkRSTaM
bRhadeSAM phalamudbhavati iti bRhatphalA: | pRthagjanA-

mizratvAcchuddha AvAsa eSAmiti zuddhAvAsA: |
zuddhAvAsAntarebhyo'nutkRSTatvAdabRMhitA itya-

vRhA: | nAlpena vA kAlenAtmana: sthAnaM bRMhanti
jahatItyabRhA: | viziSTasamAdhilAbhAnnAtra

klezAstapantItyatapA: | kalyANAzayatvAdvA na
parAM^stApayantItyatapA: | parizuddhadarzanatvAt

suSThuM pazyantIti sudRzA: | zobhadarzanatvAt
sudarzanA: | tadutkRSTatarabhUmyantarAbhAvAnnaite
kaniSThA

ityakaniSThA:; jyeSThabhUtatvAt | sthAnina ete
nirdiSTA:, kathamidamucyate-ityetAni saptadaza

sthAnAnIti ? sthAnizabdena sthAnanirdezAdadoSa eva |
evaM barhidezakanayena saptadazasthAnAnyeva

rUpadhAtu: |

@303

ArUpyadhAturasthAna:

na hyarUpiNAM dharmANAM sthAnamasti |
atItAnAgatAvijJaptyarUpiNo hi dharmA

adezasthA iti niyama: | sa tu-

upapattyA caturvidha: |

upapattibhedena caturvidha ArUpyadhAtu: | yaduta
AkAzAnantyAyatanam, vijJAnA-

nantyAyatanam, AkiJcanyAyatanam,
naivasaMjJAnAsaMjJAyatanamiti | na tveSAM dezakRta-

mauttarAdharyaM bhidyate | yatraiva deze
tatsamApattilAbhinazcyavante tatraivopapadyante iti |
punazca

tasmAccyavamAnAnAM tatraivAntarAbhavo'bhinirvarttate ||

yathA rUpiNAM sattvAnAM rUpaM nizcitya pravarttate
cittasantati:, paramArUpyeSu kiM

nizcitya pravartate ?

nikAyaM jIvitaM cAtra ni:zritA cittasantati: ||3||

nikAyasabhAgaM jIvitendriyaM cetyAbhidhArmikA: |

rUpiNAmapi tarhi sattvAnAM kimarthaM na tadeva dvayaM
nizritya pravarttate cittasantati: !

durbalatvAt |

tasyA: kena balavattvam ? samApattivizeSajatvAt | sA hi
samApattirvi-

bhUtarUpasaMjJA |

-------------------

SoDazeti kAzmIrA: | SoDazasthAnAni rUpadhAturiti
kAzmIrA: | parigaNa iveti |

pariSaNDa iva | ATavikakoTTa ityapare | na tu
bhUmyantaramiti | na tu bhUmyantarasambandhamiti ||2||

atItAnAgatAvijJaptyarUpiNo hi dharmA adezasthA iti |
atItAnAgatArUpiNo-

'pyadezasthA: | avijJapti: rUpiNI
varttamAnApyadezasthA | arUpiNo vedanAdayastathaiva
varttamAnA

apyadezasthA:, kimaGgAtItAnAgatA: !

"upapattyA caturvidha:" iti | karmanivRttA janmAntare
skandhapravRtti: = upapatti:, tayA |

ArUpyadhAtuzcaturvidha: | catu:prakAra: |
yadutAkAzAnantyAyatanamiti | vistara:-anantamAkAza-

miti samApattiprayogakAlAkArAdAkAzAnantyam, tasya
tadeva cAyatanam | evamanantaM vijJAnaM

nAsti kiJciditi tadAkArAd vijJAnAnatyAyatanam,
AkiJcanyAyatanaM cocyate | saMjJAgaNDa: =

saMjJAzalyam, AsaMjJikaM saMmoha iti
saMjJAmAndyotpatternaiva
saMjJAnAsaMjJAyatanamityucyate | na tveSAM

dezakRtamauttarAdharyamiti | adezasthatvAt |

yathA rUpiNAmiti vistara: | ki kRteyamAzaGkA ? iha
nairAtmye sati cittacaittAnAM

kAmarUpadhAtvo rUpanizrayApravRtti: kalpyeta, ArUpyeSu
tu rUpaM nAstIti tatra cittacaittapravRttyA

na bhavitavyamityAzaGkAnivRttyarthamidamucyate-

"nikAyaM jIvitaM cAtra ni:zritA cittasantati:" iti |
ca-zabdena pRthagjanatvA-

samanvAgamaprAptijAtyAdaya: saMgRhyante | durbalatvAditi
| kasyacit santate: | rUpiNAM sattvAnAM

durbalA cittasantatiravibhUtarUpasaMjJatvAd vinA rUpeNa
na varttate, tato rUpaM nizritya varttate |

@304

tata eva tarhi balavattvAt pravarttiSyate, kiM
punarnizrayeNa ? idaM cApi vaktavyam-

yathA rUpiNAM sattvAnAM rUpaM nizritya pravarttate
nikAyasabhAga:, jIvitendriyaM ca;

evamarUpiNAM sattvAnAM kiM nizritya pravarttate ?
tadetad dvayamanyo'nyam | rUpiNAmapi

tarhi kimarthaM na tadeva dvayamanyonyam ? durbalatvAt tayo: |
tatredAnIM kena balavattvam ?

samApattivizeSajatvAt | tadetaccittasantatau samAnaM
cittacaitteSu vA | tasmAnnAstyarUpiNAM

sattvAnAM cittasantateranyonyaM nizraya iti sautrAntikA:
|

api tu yasyAzcittasantaterAkSepaheturavItatRSNa:, rUpe
tasyA: saha rUpeNa sambhavAd

rUpaM nizritya pravRtti:; yasyAstu heturvItatRSNA:,
rUpe tasyA anapekSya rUpaM pravRtti:;

hetostadvimukhatvAditi |

atha kasmAdete kAmarUpArUpyadhAtava ityucyante ?
svalakSaNadhAraNAd dhAtu: |

kAmapratisaMyukto dhAtu: kAmadhAtu:, rUpapratisaMyukto
dhAtU rUpadhAtu:; madhyapadalopAd

vajravAlakavat, maricapAnakavacca | nAtra
rUpamastItyarUpa:, arUpasya bhAva ArUpyam;

rUpaNIyo vA rUpya:, na rUpyo'rUpya:, tadbhAva ArUpyam,
tatpratisaMyukto dhAtu-

rArUpyadhAtu: |

-------------------

tasyA: kena balavattvamiti | tasyA ArUpyAvacaryA: kena
kAraNena balavattvam ? ata

Aha-samApattivizeSajatvAditi vistara: |
vibhUtarUpasaMjJeti | vigatarUpasaMjJetyartha: |
atastajjA

ArUpyA cittasantatirapi rUpanirapekSA pravarttate | tata
eva tarhi balavatvAt samApattivizeSa-

janitAt pravarttayiSyate | kiJcidarnizrityetyabhiprAya: |

yathA rUpiNAmiti vistara: | yathA rUpiNAM rUpanizrite
nikAyasabhAgajIvitendriye,

evamarUpiNAM kiMnizrite iti vAkyArtha: |

tadetadetad dvayamanyonyamiti | nikAyasabhAgo jIvitendriyaM
nizritya pravarttate,

jIvitendriyaM ca nikAyasabhAgamiti | kimarthaM na tadeva
dvayamanyonyamiti | kiM rUpanizrayeNetya-

bhiprAya: | tatredAnImiti | tatrArUpyadhAtau kena
balavattvaM tayornikAyasabhAgajIvitendriyayo: |

tadetat cittasantatau samAnamiti | asAvapi cittasantati:
samApattivizeSAjjAtA bhavatIti na

dvayaM nizritya pravarttayiSyate | anAzrite
pravarttayiSyata iti cittacaitteSu vA samAnamiti prakRtam |

kiM puna: samAnamanyonyanizrayatvam ? yathA nikAyasabhAgo
jIvitendriyaM nizritya pravarttate,

jIvitendriyaM ca nikAyasabhAgaM nizritya pravarttate;
tathA cittaM nizritya caittA: pravarttayiSyante,

caittAM^zca nizritya cittaM pravarttayiSyata iti |
tadanyonyAzrayakalpanA niSprayojaneti | yasyAzcitta-

santateriti | vistara:-cittasantaterAkSepAya
heturAkSepahetu: karmaklezalakSaNa: | vigatA tRSNA

asyeti vItatRSNa:, na vItatRSNo'vItatRSNa: | kva ?
rUpe | tasyA: cittasantate: saha rUpeNa

sambhavAd rUpaM nizritya pravRtti: |
hestostadvimukhatvAditi | AkSepaheto
rUpavimukhatvAdityartha: |

vajravAlakavaditi | vajreNa pratisaMyukto
vAlako'GgulIyaka: kaTako vA vajravAlaka: |

@305

kAmAnAM vA dhAtu: kAmadhAtu:, kAmAn yo dadhAti |
evaM rUpArUpyadhAtU veditavyau ||

ko'yaM kAmo nAma ?

samAsata: kavalIkArAhAramaithunopasaMhito rAga: |

"na te kAmA yAni citrANi loke saGkalparAga: puruSasya
kAma: |

tiSThanti citrANi tathaiva loke athAtra dhIrA vinayanti
kAmam" || ( )

iti gAthAbhidhAnAt |

AjIvaka AryazAriputraM pratyAha-

"na te kAmA yAni citrANi loke saGkalparAgaM vadasIha
kAmam |

bhikSurbhaviSyatyapi kAmabhogI saGkalpayan so'kuzalAn
vitarkAn" || ( )

-------------------

maricapAnakavacca | yathA maricai: pratisaMyuktaM pAnakaM
maricapAnakam madhyapadalopAt, tadvat

kAmapratisaMyukto dhAtu: kAmadhAturityAdi: | rUpaNIyo
veti | bAdhanIya ityartha: | rUpayogAcca

sa zakyate bAdhitam | tadbhAva ArUpyamiti | yadA
dhAtUttarapadametadbhavati tadArUpyadhAturiti

yujyate | yadA tu niruttarapada ArUpyazabdaprayoga:,
tadyathA-atikramya rUpANyArUpyA iti,

tadA ArUpA evArUpyA iti svArthe taddhitAt parigraha:
kArya: | ArUpye vA sAdhava ArUpyA

iti pazyAma: |

kAmAnAM vA dhAturiti | SaSThIsamAsenaiva sAdhayati
vinApi pratisaMyuktazabdalopena |

kazcAsau kAmAnAM dhAtu: ? ityAha-kAmAn yo dadhAtIti
| evaM rUpArUpyadhAtU veditavyAviti |

rUpANAM dhAtu rUpadhAturiti, rUpANi yo dadhAtIti |
ArUpyasya dhAturArUpyadhAtu:, ArUpyaM

yo dadhAtIti |

kavalIkArAhAramaithunopasaMhito rAga iti | kavalIkriyata
iti kavalIkAra:, sa evAhAra:

kavalIkArAhAra: | mithune bhava: maithunam =
dvandvAliGganAdi |
kavalIkArAhAramaithunAbhyAmupasaMhita:

sambandho janita iti vA kavalIkArAhAramaithunopasaMhito
rAga: | kAma:, kAmyate'neneti kAma

iti kRtvA |

kathamevaM gamyate iti ? sthavira zAriputrabhASitayA
gAthayA tamarthaM darzayati-"na te

kAmA yAnIti" iti vistara: | AjIvakena yaduktaM
gAthAntareNa-"bhikSo kAmavitarkaM

vikalpayata: kAmabhogitvam" iti, tadabhyupagataM sthavireNa |
trividho hi kAmopabhoga:-

kAyena, vAcA, manasA ca | tatrAvItarAgo manasA
kAmopabhogitve'pi sati nAbhikSurbhavati |

kevalaM tvasya zIlamaparizuddhaM varttate | yastu kAyena
vAcA tAthAgatIM zikSApadalekhAM laGghayitvA

kAmAn paribhuMkte, sa kAmopabhogyabhikSurbhavatIti |
tasmAt sa doSAntaramAha-"te cet kAmA:"

iti vistara: | yadi tava `citrA:' rUpAdayo viSayA:
`kAmA:' iti pakSa:, `zAstA te avItarAga:'

ityabhyupagata: | tena `zAstApi te bhavitA' bhaviSyati |
`kAmabhogI dRSTvaiva rUpANi manoramANi'

kAyenApyupabhuJjAno'pi tAn viSayAn iti prasaktam | na
caivamiSyate, tasmAt `saGkalparAga:

puruSasya kAma:' iti siddham |

@306

AryazAriputra Aha-

"te cet kAmA yAni citrANi loke saGkalparAgo yadi te na
kAma: |

zAstA'pi te bhavitA kAmabhogI dRSTvaiva rUpANi
manoramANi" ||

kiM punarye kecana dharmA: kAmarUpArUpyadhAtuSu
samudAcaranti, sarve te kAmarUpA-

rUpyapratisaMyuktA: ? netyAha | kiM tarhi ? yeSu
kAmarUpArUpyarAgA anuzerate | ke punaramI

kAmarUpArUpyarAgA: ? ye
kAmarUpArUpyadhAtuSvanuzerate |

idamidAnIM tadazvabandhIyam-kasyAyamazvabandha: ?
yasyAyamazva:; kasyAyamazva: ?

yasyAyamazvabandha:-ityubhayamapi na jJAyate ?

nedamazvabandhIyam; kRtanirdezAni hi sthAnAni
kAmadhAtau, teSvavItarAgasya yo

rAga: sa kAmarAga: | yatrAnuzete so'pi dharma:
kAmapratisaMyukta: |

evaM rUpArUpyarAgAvadhovItarAgasya yathAyogaM
veditavyau |

asamAhitabhUmiko vA rAga: kAmarAga: | dhyAnArUpyeSu
rAgo rUpArUpyarAga: |

-------------------

kecaneti | kecidityartha: | netyAheti | pratiSedhayati |
yasmAd dhAtvantaradharmA: dhAtvantare

samudAcarantyadhAtupatitAzca | kAmadhAtau hi
traidhAtukAnAsravA dharmA: samudAcaranti, evaM
rUpadhAtau

kAmAvacaraM hi nirmANacittaM tatra samudAcarati,
ArUpyadhAtAvArUpyAvacarA anAsravAzca | tasmAt

pratiSedhayati-neti | kiM tarhi ? yeSu
kAmarUpArUpyarAgA anuzerate | yeSu kAmarAgo'nuzete

Alambanata: samprayogato vA yathAsambhavam, te
kAmapratisaMyuktA: | yeSu rUpArUpyarAgAvanuzayAte

te yathAkramaM rUpArUpyapratisaMyuktA iti | idamidAnIM
tadazvabandhIyamiti | azvazcAzvabandhazcAzva-

bandham, azvabandhamivAzvabandhIyam |
athavA-azvabandhasyedamazvabandhIyamiti | kasyAya-

mazvabandha iti kazcit pRcchati | tasyetara:
kathayati-yasyAyamazva iti | sa puna: pRcchati-

kasyAyamazva iti | itara puna: kathayati-yasyAyamazvabandha
iti | ubhayamapi na jJAyate |

azvabandha:, azva iti ca | yathedamubhayamasiddhenAnyonyena
na paricchidyate, tathehApi na rAgairdhAtava:

sAdhyante, dhAtubhizca rAgA ityubhayamapyetanna sidhyati |

kRtanirdezAni hi sthAnAni kAmadhAtAviti |

narakapretatiryaJco manuSyA: SaDdivaukasa: |

kAmadhAtu: sa narakadvIpabhedena viMzati: || (abhi^ 3.1)

iti kAmadhAtau kRtanirdezAni sthAnAni |

teSu sthAneSva vItarAgasya yo rAga: sa kAmarAga iti |
evaM rUpArUpyarAgAviti |

kRtanirdezAni hi sthAnAni, kAmadhAto: "UrdhvaM
saptadazasthAno rUpadhAtu:" (abhi^ 3.2)

iti | teSvavItarAgasya yo rAga: sa rUparAga: | tathA
kRtanirdezopapattirArUpyadhAto:-"ArUpya-

dhAturasthAna upapattyA caturvidha:" (abhi^ ko^ 3.2) iti |
teSu vItarAgasya yo rAga: sa

ArUpyarAga iti | yathAyogamiti | sthAnanirdezApekSam |

dhyAnArUpyeSu rAga iti | samApatti-upapattidhyAneSu
rAgo rUparAga: | evamArUpyarAga: |

@307

nirmANacitte kathaM kAmarAga: ? zrutvA parihAya ca
tadAsvAdanAt | nirmANavazena

vA nirmApakacitto'pi rAga: | gandharasanirmANAd vA tasya
kAmAvacaratvam; rUpAvacareNa

tayoranirmANAt |

kiM punarekameva traidhAtukam ? traidhAtukAnAmanto nAsti |
yAvadAkAzaM tAvanto

dhAtava: | ata eva ca nAstyapUrvasattvapradurbhAva: |
pratibuddhotpAdaM cAsaMkhyeyasattva-

parinirvANe'pi nAsti sattvAnAM parikSaya:, AkAzavat |

kathamavasthAnaM lokadhAtUnAm ?

tiryaksUtra uktam, tadyathA-"ISAdhAre deve varSati nAsti
vIcirvA antarikA

vA antarikA vA antarikSAd vAridhArANAM
prapatantInAm; evaM pUrvasyAM dizi nAsti

vIcirvA antarikA vA lokadhAtUnAM saMvarttamAnAnAM
vivarttamAnAnAM ca | yathA pUrvasyAM

dizi, evaM dakSiNasyAm, pazcimAyAm, uttarasyAm" ( ) iti
| na tUktam-

Urdhvamadhazceti |

Urdhvamapyadho'pItyapare; nikAyAntarapAThAd |
akaniSThAdUrdhvaM puna: kAmadhAtu: |

kAmadhAtozcAdha: punarakaniSThA: | yazcaikasmAt
kAmadhAtorvItarAga: sa sarvebhya: | evaM

rUpArUpyebhya: |

yazca prathamadhyAnasaMnizrayAddhi utpAdayati, sa yatra
lokadhAtau jAta utpAdayati

tatratyameva brahmalokamupAgacchati, nAnyam ||3||

-------------------

nirmANacitte kathaM kAmarAga iti | kAmAvacare
nirmANacitte dhyAnaphale kathaM kAmavIta-

rAgANAM kAmarAga:, yatastasya na kAmAvacaratvam; yadA
hyasAvavItarAgastadA nirmANacittaM na

samudAcaranti, yadA nirmANacittaM samudAcarati tadA na
tasya rAga utpadyate, kathamasya kAmarAgeNa

vinA kAmAvacaratvaM vyavasthApyata ityartha: | zrutvA
parihAya ca tadAsvAdanAditi | zrutvA tatparato

nirmANacitte'sya rAga utpadyate, parihAya vA
AtmIyAnnirmANacittAt, tasyAsvAdanAditi |

evaM dhyAyina: kAmAvacareNa nirmANacittena kAmAvacaraM
nirmANaM nirmiNvantIti zrutvA tadAlambano

rAga utpadyate | anusmRtya cAtmIyaM tatra rAga utpadyate |
nirmANavazeneti | manoharaM nirmANaM dRSTvA

nirmApake citte nirmApakasya vA citte rAga:,
darzayatItthaM nirmANacittaM yasyedRzaM nirmANamiti |

gandharasanirmANAdveti | yat
kAmavAcaranirmANanirmApakaM kAmAvacaraM taccittam;
kAmAvacaradharma-

hetutvAd, ghaTahetucittavat | yattu na kAmAvacaraM na tat
kAmAvacaradharmahetu:, tadyathA rUpAvacaraM

cittam | ata evAha-rUpAvacareNa tayoranirmANAditi |
kasmAt punA rUpAvacareNa cittena

tayorgandharasayoranirmANam ? tayorgandharasayo:
kavalIkArAhArasvabhAvatvAt | rUpadhAtUpapannaM ca

tadvItarAgatvAditi |

ISAdhAra iti | ISApramANavarSAdhAra: | nAsti
vIcirvA antarikA veti | nairantaryaM

darzayati-na tUktamUrdhvamadhazceti | ato lokadhAtUnAM
tiryagevAsthAnamiti darzayati ||3||

@308

ya ete trayo dhAtava uktA:-

narakAdisvanAmoktA gataya: paJca teSu,

narakA:, tiryaJca:, pretA:, devA:, manuSyA:-iti svaireva
nAmabhisteSu paJca

gataya: proktA: | kAmadhAtau catasro gataya:, paJcamyAzca
pradeza: | rUpArUpyadhAtvorekasyA

devagate: pradeza: |

kiM punargatinirmuktA: santi dhAtavo yata etA
dhAtuSvityucyante ? santi kuzala-

kliSTabhAjanAntarAbhavasvabhAvA api dhAtava: |

yAstu paJca gataya:-

tA: |

akliSTAvyAkRtA eva sattvAkhyA nAntarAbhAva: ||4||

anivRtAvyAkRtA eva gataya: | anyathA hi gatisambheda:
syAt |

sattvAkhyA eva ca, na cAntarAbhavasvabhAvA: |
prajJaptiSUktam-"catasRbhiryo-

nibhi: paJca gataya: saMgRhItA:, na tu
paJcabhirgatibhizcatasro yonaya: | kimasaMgRhItam ?

antarAbhava:" ( ) iti |

dharmaskandhe'pi coktam-"cakSurdhAtu: katama: ? catvAri
mahAbhUtAnyupAdAya

yo rUpaprasAdazcakSuzcakSurindriyaM cakSurAyatanaM
cakSurdhAturnArakastairyagyonika: paitRviSayako

devyo mAnuSyako bhAvanAmayo'ntarAbhavikazca" ( ) iti |

sUtre'pi ca bahiSkRto'ntarAbhavo gatibhya: | kasmin sUtre ?
"sapta bhavA:-

narakabhavastiryagbhava: pretabhavo devabhavo manuSyabhava:
karmabhavo'ntarAbhava:" ( ) iti |

atra hi paJca gataya: sahetukA: sagamanAzcoktA: | ata eva
cAnivRtAvyAkRtA: sidhyanti;

taddheto: karmabhavasya tAbhyo bahiSkaraNAt |

-------------------

paJcamyAzca pradeza iti | devagate: SaT kAmavacarA devA
uktA: | zeSA rUpArUpyAvacarA: |

anyathA hi devA uktA: | zeSA rUpArUpyAvacarA: |

anyathA hi gatisambheda: syAditi | gatimizritA yadi
kuzalakliSTA api syurgati-

sambheda: syAt | manuSyo narakasaMvarttanIyaM karma karoti,
yAvad devopapattisaMvarttanIyam-

ityato manuSyagatirnarakagatirapi syAt, yAvad devagatirapi;
teSAM karmaNAM tadgatiparyApannatvAt |

kAmadhAtUpapannazcordhvabhUmikai: klezai: samanvAgata:
kAmAvacareNa ca sArvagatikena kliSTe

samanvAgata iti sa eva manuSyo nArako yAvad deva iti syAt |

sattvAkhyA eveti | karmAnurUpeNAtmabhAvatastadgamanAt |
ata evoktam-"yathAkarma

gamiSyanti puNyapApaphalopagA:" ( ) iti | na
bhAjanasvabhAvA iti |

na cAntarAbhavasvabhAvA iti | asya pratipAdanArthaM
jJApakamAnayanti | prajJaptiSUktamiti

vistara: |

sahetukA: sagamanA iti | hetu: karmabhava:,
gamanamantarAbhAva:, gamyate'neneti kRtvA |

@309

kAzmIrakAzca sUtraM
paThanti-"sthavirazAriputreNoktam-nArakANAmAyuSman,

AsravANAM sammukhIbhAvAnnarakavedanIyAni karmANi
karotyupacinoti | teSAmAyuSman

kAyavAGmanovaGkAnAM kAyavAGmanodoSakaSAyANAM
narakeSu rUpaM saMjJA vedanA saMskAro

vijJAnaM vipAko vipacyate | nirvRtte vipAke nAraka iti
saGkhyAM gacchati | tatrAyusman

nArako nopalabhyate, anyatra tebhyo dharmebhya:" iti |
ato'pyanivRtAvyAkRtA eva

gataya: |

prakaraNagranthastarhi parihArya:-"gatiSu sarve'nuzayA
anuzerate" iti ? sandhi-

cittAni hi gatInAM paJcaprakArANi santi, ata:
sapravezagatigrahaNAdadoSa eva, grAmagrahaNe

grAmopavicAragrahaNavat |

kuzalakliSTA apItyapare |

yattUktam-"karmabhavasya tAbhyo bahiSkaraNAt" ( ) iti ?
nAvazyaM

pRthagvacanAd bahiSkRto bhavati | tadyathA-paJcasu
kaSAyeSu klezadRSTikaSAyau pRthaguktau,

na ca dRSTayo na klezA: | evaM karmabhavo'pi gatizca
syAt | pRthak cAsya vacanaM syAd

gatihetujJApanArtham |

-------------------

gatistu gamyata iti gati: | taddheto: karmabhavasya tAbhyo
bahiSkaraNAt | kuzalAkuzalasya

karmabhavasya tAbhyo gatibhyo bahiSkaraNAt |

kazmIre bhavA: kAzmIrakAzca sUtraM paThantIti |
muktakaM tatsUtraM ta eva paThanti teSAmiti

vistara: | kAyAGmanovaGkAnAM zAThyasamutthitAnAM
karmaNAM doSakaSAyANAM dveSarAgasamutthitAnAm |

ato'pyanivRtAvyAkRtA eva gataya iti |
yasmAduktam-`nirvRtte vipAke nAraka iti saGkhyAM

gacchati' iti |

gatiSu sarve'nuzayA anuzerata iti prakaraNagrantha:
parihArya: | vaktavya: parihAra ityartha:;

virodhaprasaGgAt | yadi hi paJcaprakArA dharmA:
gatisvabhAvA bhaveyu:, sarve'nuzayA anuzayIran |

yadi tvavyAkRtA eva gataya: syu:, evaM vaktavyaM
syAt-bhAvanAprahAtavyA: sarvatragAzceti |

anivRtAvyAkRtA hi saMskRtA dharmA
bhAvAnAprahAtavyA eva | teSu ca bhAvanAprahAtavyA eva

sarvatragAzcAnuzayA anuzerate Alambanata: prayogato vA,
nAnye | tena jJAyate-nAnivRtAvyAkRtA

eva gataya iti | sandhicittAni hi gatInAM
paJcaprakArANIti | sandhicittAni gatInAM pravezA:;

teSAM paJcaprakAratvAt | du:khadarzanamaprahAtavyaM
yAvad bhAvanAprahAtavyamiti | tatra sarve'nuzayA

anuzerata iti yuktam grAmopavicAragrahaNavaditi |
grAmaparisAmantakagrahaNavadityartha: |

paJcasu kaSAyeSviti | paJcakaSAyA:-Ayu: kaSAya:,
klezakaSaya:, dRSTikaSAya:,

kalpakaSAya:, sattvakaSAyazca, teSu |
klezadRSTikaSAyau pRthaguktau | klezakaSAyAd
dRSTikaSAya:

pRthagukta ityartha: | anayo: pRthagvacanaM
gRhasthapravrajitapakSAdhikArAt |
gatihetujJApanArthamiti |

gatInAM karmodbhavo heturiti |

@310

antarAbhave'pyeSa prasaGga: ? nAyogAt | gacchanti tAmiti
gati: | na cAntarAbhavo

gantavya:; cyutideza evotpAdanAt |

ArUpyA api gatirna bhaviSyanti; cyutideza evotpAdAt ?
evaM tarhyantarA-

bhavatvAdevAntarAbhavo na gati:; gatyantarAlatvAt | yadi hi
gati: syAd, antarAbhAva

ityeva na syAt |

yattarhi sthavirazAriputreNoktam-"nirvRtte vipAke nAraka
iti saGkhyAM gacchati"

iti ? nirvRtte vipAka ityuktam, na tu vipAka eveti |

yattarhyuktam-"tatrAyuSmannArako nopalabhyate'nyatra tebhyo
dharmebhya:" iti ?

gatigAmina: pudgaladravyasya pratiSedhaM karoti-nAnyatra
skandhebhya upalabhyate nAraka

iti, na tu skandhAntarapratiSedham |

avyAkRtA eva tu gatayo varNyante vaibhASikai: | tAzca
vipAkasvabhAvA evetyeke |

aupacayikasvabhAvA apItyapare ||4||

atraiva paJcagatike dhAtutraye yathAkramaM veditavyA:-

nAnAtvakAyasaMjJAzca nAnAkAyaikasaMjJina: |

viparyayAccaikakAyasaMjJAzcArUpiNastraya: ||5||
vijJAnasthitaya: sapta,

-------------------

antarAbhave'pyeSa prasaGga iti | evamantarAbhavo'pi gatizca
syAt | pRthak cAsya vacanaM

syAt-gatigamanajJApanArthamiti | gacchanti tAmiti |
karmasAdhanaparigraha: | na cAntarAbhava evaM

yujyata iti na gati: |

ArUpyA apIti | vistara:-ArUpyA na gati: syu:; cyutideza
evotpAdAt |

ArUpyagA hi yatra cyavante-vihAre vA vRkSamUle vA
yAvaccaturthyAM dhyAnabhUmau, tatraivotpadyanta

iti | antarAbhavavanna gati: syAt | evaM tarhIti |
pUrvapakSaM parityajya pakSAntaramAzrIyate |
gatyorantarA

antarAle bhavatIti antarAbhava
ityanvarthasaMjJAkaraNAnnAntarAbhavo gatiriti |

vaibhASikA Ahu:-yattarhIti | vistara:-nirvRtte vipAka iti
| vipAkazabdavacanAd

vipAkasvabhAvA gatiriti tadabhiprAya: | itara Aha-nirvRtte
vipAke nAraka iti nArako

vyavasthApyate | na tUktaM vipAka eveti | na tUktaM
vipAkasvabhAvaiva gatiriti | kiM tarhi ?

vipAkAvipAkasvabhAvA gati: | tasmAt kuzalakliSTA api
gatayo bhavantItyabhiprAya: |

vaibhASika: punarAha-yattarhyuktaM tatreti vistara: |
anyatra tebhyo dharmebhya iti | vipAkajebhya: |

na tu skandhAntarapratiSedham | karotItyadhikRtam |
tAzceti vistara: | avyAkRtatvapakSe'pi

dvaividhyam | aupacayikasvabhAvA apIti |
apizabdAdvipAkasvabhAvA apIti | yathoktam-

"vipAko jIvitaM dvedhA dvAdaza" (abhi^ 2.10) iti |
naiSyandikAstu na gRhyante |

vipAkasvabhAvA evetyAcAryasaGghabhadra: pUrvameva
pakSamicchati ||4||

@311

sUtre uktam-"rUpiNa: santi sattvA nAnAtvakAyA
nAnAtvasaMjJina:, tadyathA

manuSyAstadekatyAzca devA: | iyaM prathamA
vijJAnasthiti: | katame punaste tadekatyA devA: ?

kAmAvacarA: SaT prathamadhyAnikAzca
prathamAbhinirvRttavarjyA:" |

nAnAtvena kAya eSAmiti nAnAtvakAyA:;
anekavarNaliGgasaMsthAnatvAt | nAnAtvena

saMjJA nAnAtvasaMjJA, saiSAmastIti
nAnAtvasaMjJina:; sukhadu:khAdu:khAsukhasaMjJitvAt |

"rUpiNa: santi nAnAtvAkAyA ekatvasaMjJina:,
tadyathA-devA brahmAkAyikA

ye tatprathamAbhinirvRttA: | iyaM dvitIyA vijJAnasthiti:
|"

te hi prathamAbhinirvRtA: sarva
ekaikasaMjJinobhavanti-`anena vayaM brahmaNA

sraSTA:' iti, brahmaNo'pyevaM bhavati-`mayaite sRSTA:'
ityabhinnakAraNasaMjJAnAdekatvasaMjJina: |

anyathaiva tu mahAbrahmaNa ArohapariNAhau, AkRtivigraha:,
vAgbhASA, cIvaradhAraNaM ca;

anyathA tatparSada iti nAnAtvakAyA: |

yadidamuktaM sUtre-"teSAmevaM bhavati-imaM vayaM
sattvamadrAkSma dIrghAyuSaM dIrgha-

madhvAnaM tiSThantaM yAvadaho batAnye'pi sattvA
ihopapadyeranmama sabhAgatAyAmiti | asya

ca sattvasyaivaMcetasa: praNidhirvayaM copapannA:" iti |

kathaM tamadrAkSu: ? AbhAsvarasthA ityeke |

tato hi te pracyutA: kathamidAnImalabdhAyAM
dvitIyadhyAnasamApattau tadbhUmikaM

pUrvanivAsamanvasmArSu:, labdhAyAM ca kathaM
mahAbrahmAlambanAM zIlavrataparAmarzadRSTiM

niviSTA: ?

antarAbhavasthA adrAkSurityapare |

-------------------

kAmAvacarA: SaT prathamadhyAnikAzca | katame te ?
bahirdezakanayena brahmakAyikA:

brahmapurohitA mahAbrahmANazca prathamAbhinivRttavarjyA:
| kAzmIranayena punarbrahmakAyikA brahma-

purohitAzca prathamAbhinivRttavarjyA: |
brahmapurohiteSveva hi teSAM nayena mahAbrahmANo na

sthAnAntaranayA: | anekavarNaliGgasaMsthAnatvAditi |
varNo nIlatvAdi:, liGgam vastrAbharaNAdi,

saMsthAnaM dairdhyAdi | Aroha unnatatA,
pariNAhastiryakpramANam | AkRtivigraha: | AkRtilakSaNo

vigraha AkRtivigraha: | evaM vizeSite vedanAdInAM
vigraha: paryudasto bhavati; nAsAvAkRtilakSaNa

iti | vigraha: puna: zarIram | vAgbhASA vAguccAraNam |

kathamidAnImiti vistara: | pramamadhyAnapratyAgamanena
tairdvitIyaM vyaktam | tadbhUmikaM

dvitIyadhyAnabhUmikam | pUrvanivAsaM kathamanvasmArSu: ?
na tAvat prathamadhyAnabhUmikena cittena, 

tadaviSayatvAt | na dvitIyadhyAnabhUmikena,
tasyAlabdhatvAt | punarlabdhamiti cet ? ata Aha-

labdhAyAM ceti vistara: |
zIlavrataparAmarzadRSTirmahAbrahmAlambanA
prathamadhyAnabhUmikaiva yujyate |

sA ca dvitIyadhyAlAbhAt prahINA na samudAcarati |
dvitIyadhyAnabhUmiketi cet ? na; adharAlambana-

tvAyogAt | na hyadharabhUmyAlambana: kazcidapi kleza
iSyate |

@312

tatrApi na dIrghamadhvAnamavasthAtuM sambhava:;
pratibandhAbhAvAditi |

kathaM teSAmiyaM buddhirbhavati sma-"imaM vayaM
sattvamadrAkSma dIrghAyuSaM dIrghamadhvAnaM

tiSThantam" iti ?

tasmAttatrasthA eva te tasya pUrvavRttAntaM samanusmaranta
evaM dIrghamadhvAnaM tiSThantaM

dRSTavanta:, dRSTvA ca pazcAd `adrAkSma' ityeSAM
babhUva |

"rUpiNa: santi sattvA ekatvakAyA nAnAtvasaMjJina:,
tadyathA devA AbhAsvarA: |

iyaM tRtIyA vijJAnasthiti: |"

atra puna: paryantagrahaNAt sakaladvitIyadhyAnagrahaNaM
veditavyam | anyathA hi

parIttAbhA apramANAbhAzca kasyAM vijJAnasthitau
vyavasthApyeran |

tatrAbhinnavarNaliGgasaMsthAnatvAdekatvakAyA: |
sukhasaMjJitvAdadu:khAsukhasaMjJitvAcca

nAnAtvasaMjJina: |

te kila maulyAM bhUmau saumanasyendriyaparikhinnA:
sAmantakAdupekSendriyaM sammukhI-

bhavanti | sAmantake copekSendriyaparikhinnA: bhUme:
saumanasyendriyaM sammukhIkurvanti |

yathA-kAmaratiparikhinnA IzvarA dharmaratiM
pratyanubhavanti, dharmaratiparikhinnA: kAma-

ratimiti |

nanu ca zubhakRtsneSvapyeSa prasaGga: ? na teSAM tena
sukhenAsti parikheda: | kiM

kAraNam ? zAntaM hi tatsukham, azAntaM ca saumanasyam;
cetasa utplAvakatvAditi

-------------------

antarAbhavasthA adrAkSuriti | antarAbhavasthAste taM
mahAbrahmANaM dRSTvaivamUcu:-imaM vayaM

sattvamadrAkSmeti | ayamapi pakSo na ghaTate | tathA
hi-tatrApyantarAbhAve dIrghamadhvAnamavasthAtuM

na sambhava:, hyupapattuM pratibandhAbhAvAt,
zukrazoNitAnapekSatvAt | teSAM kathaM bhavatIyaM
buddhirimaM

vayaM sattvamadrAkSma dIrghAyuSaM dIrghamadhvAnaM
tiSThantamiti | dIrghAdhvAvasthAnAvabodho na

prApnotItyartha: |

tasmAttatrasthA eveti vistara: | prathamadhyAnabhUmiSThA
eva tasya mahAbrahmaNa: pUrvavRttAntaM

samanusmanta: | utpadyamAnAvasthAyAmeva te taM
mahAbrahmANaM pUrvotpannaM dIrghamadhvAnaM
tiSThantaM dRSTavanta:,

dRSTvA ca pazcAt uttarakAlamadrAkSmetyeSAM babhUva
| buddhiriti vAkyazeSa: | evaM tu satIdamaparihRtaM

bhavet | asya ca sattvasyaivaM cetasa: praNidhi:-vayaM
copapannA iti | upapattipratilambhikena

prathamadhyAnabhUmikena tasya mahAbrahmaNa evaM cetasa:
praNidhimanvasmArSu:; samAnabhUmikatvAdityadoSa

eva | tatsakAzaM zravaNAdvA |

nanu ca zubhakRtsneSvapyeSa prasaGga: | ekatvakAyA
nAnAtvasaMjJina iti | katham ? yathoktam |

`te hi maulyAM bhUmau sukhendriyaparikhinnA:
sAmantakopekSendriyaM sammukhIkurvanti' iti vistareNa

vaktavyaM syAt | te caikatvakAyA ekatvasaMjJina iti
pazcAd vakSyate | tena sukheneti tRtIyadhyAna-

bhUmikena | cetasa utplAvakatvAditi | audvilyakaratvAt |
indrasukheneti | dvitIyadhyAna

@313

sautrAntikA vyAcakSate | sUtra uktam-"yathA te
nAnAtvaMsaMjJina: | tatra ye sattvA

AbhAsvare devanikAye'ciropapannA bhavanti naiva
saMvarttanIkuzalA:, asya lokasya te

tAmarciSaM dRSTvA bhItA: santa udvijante,
saMvegamApadyante-sahaivaiSA'rci: zUnya brahmaM vimAnaM

dagdhvA'rvAgAgamiSyatIti | tatra ye sattvA AbhAsvare
devanikAye ciropapannA: saMvarttanI-

kuzalA vivarttanIkuzalAzcAsya lokasya, te tAn sattvAn
bhItAnAzvAsayanti-mA bhaiSTa

mArSA:, mA bhaiSTa mArSA:, pUrvamapyeSA'rci:
zUnyaM brAhmaM vimAnaM dagdhvA'traivAntarhitA"

( ) iti | ato'rciSa AgamavyapagamasaMjJitvAd,
bhItAbhItasaMjJitvAcca te

nAnAtvasaMjJina:, na sukhAdu:khAsukhasaMjJitvAditi |

"rUpiNa: santi sattvA ekatvakAyA ekatvasaMjJina:,
tadyathA-devA: zubha-

kRtsnA: | iyaM caturthI vijJAnasthiti: |"
tatrAbhinnavarNasaMsthAnaliGgatvAdekatvakAyA: |
ekatvasaMjJina: sukhasaMjJitvAt |

tatra prathame dhyAne kliSTayA saMjJayA
ekatvasaMjJina:, dvitIye kuzalayA saMjJayA

nAnAtvasaMjJina:, tRtIye vipAkajayA saMjJayA
ekatvasaMjJina: |

ArUpyAstrayo yathAsUtramiti | etA: sapta
vijJAnasthitaya: |

kA'tra vijJAnasthiti: ? tatpratisaMyuktA: paJca
skandhAzcatvArazca yathAyogam |

zeSaM kasmAnna vijJAnasthiti: ? yasmAt-

-------------------

AgamavyapagamasaMjJitvAt |
aciropapannAnAmAgamasaMjJitvAcciropapannAnAM
vyapagamasaMjJitvAt | atha

vA-aciropapannAnAmAgamasaMjJitvAcciropapannAnAmAgama
vyapagamasaMjJitvAt | bhItAbhItasaMjJitvAt |

yathAkramamaciraciropapannatvAt te nAnAtvaMsaMjJino na
sukhAdu:khAsukhasaMjJitvAt, yathoktaM

vaibhASikairiti |

prathame dhyAne kliSTayA saMjJayeti |
zIlavrataparAmarzasamprayuktayA, akAraNe kAraNAbhini-

viSTatvAt | dvitIye kuzalayA saMjJayeti |
sAmantakamaulasaMgRhItatvAt | tRtIye vipAkajayA

saMjJayeti | vipAkajasukhasamprayogAt |

ArUpyAstrayo yathAsUtramiti | "arUpiNa: santi sattvA ye
sarvazo rUpasaMjJAnAM

samatikramAdanantamAkAza
mityAkAzAnantyAyatanamupasampadya viharanti,
tadyathA-devA AkAza-

nantyAyatanopagA: | iyaM paJcamI vijJAnasthiti: |
arUpiNa: santi sattvA ye sarvaza AkAzA-

nantyAyatanaM samatikramyAnantyaM vijJAnamiti
vijJAnAnantyAyatanamupasampadya viharanti, tadyathA-

vijJAnAnantyAyatanopagA devA: | iyaM SaSThI
vijJAnasthiti: | arUpiNa: santi sattvA ye sarvazo

vijJAnAnantyAyatanaM samatikramya nAsti
kiJcidityAkiJcanyAyatanamupasampadya viharanti,

tadyathA-AkiJcanyAyatanopagA: devA: | iyaM saptamI
vijJAnasthiti:" ( ) iti |

paJcaskandhAzcatvArazca yathAyogamiti |
AkAzAnantyAyatanAditrayapratisaMyuktAzcatu:-

skandhA:, anyapratisaMyuktA: paJcaskandhA: |

@314

zeSaM tatparibhedavat |

kiM puna: zeSam ? durgataya:, caturthaM dhyAnam,
bhavAgraM ca |

atra hi vijJAnaparibhedA: santi, ata eva na vijJAnasthiti:
|

ka: puna: paribheda:, yena vijJAnaM paribhidyate ?
tatrApAyeSu du:khA vedanA paribheda:,

upaghAtakatvAt | caturthe dhyAnaM
AsaMjJikamasaMjJisamApattizca | bhavAgre
nirodhasamApatti:,

cittasantaticchedAt |

punarAha-yatrehasthAnAM gantukAmatA tatrasthAnAM
cAvyuccalitukAmatA, asau

vijJAnasthitiruktA | apAyeSu cobhayaM nAsti | caturthe
dhyAne sattvA uccalitamAnasA:

pRthagjanA AsaMjJikaM praveSTukAmA:, AryA:
zuddhAvAsAn bhavAgrAnapaTupracAratvAnna

vijJAnasthitiriti |

etAzca sapta vijJAnasthitayo yathoktA: ||

bhavAgrAsaMjJisattvAzca sattvAvAsA nava smRtA: ||6||

eSu hi sattvA Avasanti svecchayA ||6||

anicchAvasanAnnAnye,

ke punaranye ? apAyA: | teSu hi sattvA akAmakA:
karmarAkSasairAvAsyante, na

tvicchayA vasanti | atastena sattvAvAsA:, bandhanasthAnavat
|

-------------------

"zeSaM tatparibhedavad" iti | paribhidyate'neneti paribheda:,
tasya vijJAnasya paribheda-

statparibheda:, so'smin vidyata iti tatparibhedavat | zeSaM
durgatyAdi | apAyeSu cobhayaM nAstIti |

nehasthAnAM gantukAmatA, na tatrasthAnAM
vyuccalitukAmatA | apaTupracAratvAditi |
cittacaittAnAmatra

mandapracAratvAt | abalavad vijJAnaM na tiSThatIti
yuktaM vaktum |

"bhavAgrAsaMjJisattvAzca sattvAvAsA nava" iti | sUtra
uktam-"nava sattvAvAsA: |

katame nava ? rUpiNa: santi sattvA nAnAtvakAyA
nAnAtvasaMjJina: | tadyathA-manuSyA:, tadekatyAzca

devA: | ayaM prathama: sattvAvAsa:" |
dvitIyatRtIyacaturthA api yathA vijJAnasthitiSu tathA

vaktavyA: | ayaM tu vizeSa:-"rUpiNa: santi sattvA
asaMjJino'pratisaMjJina: | tadyathA-devA 

asaMjJisattvA: | ayaM paJcama: sattvAvAsa:" |
ArUpyANAJca sattvAvAsAnAM trayo vijJAnasthitivad

vaktavyA: | caturthastvArUpya: | "arUpiNa: santi sattvA:
sarvaza AkiJcanyAyatanaM samatikramya

naivasaMjJAnAsaMjJAyatanamupasampadya viharanti |
tadyathA-devA naivasaMjJAnAsaMjJAyatanopagA:, ayaM
navama:

sattvAvAsa:" iti ||6||

asaMjJisattvebhyo ye'nye caturthadhyAnopagA: kiM te
sattvAvAsA:, uta neti ? netyAhu: |

kasmAdevamuktamA cAryeNa-ke punaranye ? apAyA iti ?
mukhamAtrametaduktam | asaMjJisattvA:

sattvAvAsAsaMgRhItAzcaturthadhyAnopagA ityapi
vaktavyam | ihApi tadeva kAraNaM vaktavyam

yadvijJAnasthitiSUktam | ihasthAnAM
hyapAyagamanaprArthanA nAsti, tatrasthAnAJca na
vastukAmateti

@315

anyatra sUtre sapta vijJAnasthitaya uktA:, anyatra-

catasra: sthitaya: puna: |

katamAzcatasra: ? rUpopagA vijJAnasthiti:, vedanopagA,
saMjJopagA, saMskAropagA

iti |

tAsAM ka: svabhAva: ? tA hi yathAkramam-

catvAra: sAsravA: skandhA:,

te puna:-

svabhUmAveva,

nAnyatra bhUmau | kiM kAraNam ? pratiSThA hi sthiti: |
na ca visabhAgabhUmikeSu

skandheSu vijJAnaM tRSNAvazAt pratitiSThatIti |

kasmAnna vijJAnaM vijJAnasthitirucyate, yathA saptasu
vijJAnasthitiSu paJca skandhA

iti ? sthAtu: parivarjanena sthitividhanAt | na hi sthAtaiva
sthitirucyate, yathA-na

rAjaiva rAjAsanamiti | yAM^zca dharmAnabhiruhya
vijJAnaM vAhayati naunAvikanyAyena, te dharmA

-------------------

nApAyA: sattvAvAsA: | asaMjJisatvAsaMgRhIteSu
bRhatphaleSu yadyapIhasthAnAM gamanaprArthanAsti,

tatrasthAnAM pRthagjanAnAmAsaMjJikapravivikSA bhavati
| AryANAM tvanabhrakapuNyaprasaveSvapi zuddhA-

vAsArUpyapravivikSA | parinirvAtukAmatA ca
zuddhAvAsAnAmapIti na teSAM tatrAvasthAnabuddhi: |

ato na te sattvAvAsA ityAcAryasaGghabhadra: |

anye punarvyAcakSate-ke punaranye, apAyA iti |
apAyAnAmeva vacanAdanabhrakAdaya:

sattvAvAsA iSTA AcAryasyeti | tairyuktiranveSTavyA |
bandhanasthAnavaditi | yathA bandhanasthAnAni

na sattvAvAsA:, anicchAsanAt; evamapAyA iti |

rUpopagA vijJAnasthitiriti | vijJAnaM tiSThatyasyAmiti
vijJAnasthiti: | upagacchatIti

upagA | vijJAnasya samIpacAraNI ityartha: | rUpaM ca
tadupagA ca sA rUpopagA | evaM yAvat

saMskArazca te upagA ca saMskAropageti |

bhagavadvizeSastu vyAcaSTe-rUpopagA
vijJAnasthitiryAvat saMskAropageti | sautrAntikAnAM

nayenocyate | tatra vijJAnasthitirbhavasantatyanuccheda:,
rUpamupagamasyA vijJAnasthite: seyaM rUpopagA, upagamiti

upagamyate tadAtmIyata iti | evaM yAvat saMskArA upagA
asyA vijJAnasthite: seyaM

saMskAropagA: | athavA-tRSNA sthiti:, tiSThatyanayA
vijJAnaM punarbhavasantatyanucchedAditi

kRtvA, vijJAnasya sthitirvijJAnasthiti: | sA
rUpamupagacchatIti tadabhiSvaGgata iti rUpopagA |

evaM yAvat saMskAropagA | vaibhASikANAM punarnayena
kArikArtho na zakyate yojayitumiti dUSayati |

atra brUma:-dvividhe'pyasmin vyAkhyAne rUpAdivyatiriktA
vijJAnasthitiruktA-

"tA hi catvAra: sAsravA: skandhA:" iti |

"catuSkoTistu saMgrahe" ityetat sarvaM nirastaM bhavatIti
doSAntaram | tasmAt pUrvakameva

@316

vijJAnasthitaya uktA: | na tu vijJAnaM
vijJAnamevAbhiruhya vAhayatyato noktamiti

vaibhASikA: |

yattarhi sUtra uktam-"vijJAne AhAre asti nandI, asti rAga
iti | yatrAsti

nandI asti rAga:, pratiSThitaM tatra
vijJAnamadhirUDham" ( ) iti, tat

katham ? "sapta ca vijJAnasthitaya: paJcaskandhasvabhAvA:"
( ) iti, tat

katham ? evaM tarhyabhedenopapattyAyatanasaMgRhIteSu
skandheSu sAbhirAmAyAM vijJAnapravRttau

vijJAnaM vijJAnasthiti: | pratyekaM tu yathA rUpAdayo
vijJAnasya saMklezAya bhavanti |

tasmAccatasRSu vijJAnasthitiSu-

kevalam ||7||

vijJAnaM na sthiti: proktam,

api ca kSetrabhAvena bhagavatA catasro vijJAnasthitayo
dezitA:, bIjabhAvena ca

sopAdAnaM vijJAnaM kRtsnameveti | na punarbIjaM
bIjasya kSetrabhAvena vyavasthApayAmba-

-------------------

vyAkhyAnaM sAdhu | etad vaibhASikavyAkhyAnaM
varNayAma:, na tairevaM vyAkhyAtam-rUpamupagacchatIti

rUpopagA vijJAnasthitirityAdi |

apare punarvyAcakSate-rUpopagA vijJAnasthitiriti,
rUpasvabhAvanetyartha: | yathAnya-

troktam-khakkhaTakharagatamiti | svabhAvo'rtho gatyartha
ityabhiprAya: |

sthAtu: parivarjanena | anyo loke sthAtA devadattAdi: anyA
sthiti: sthAnaM gRhAdika-

mityartha: | vijJAnaM vAhayati pravarttayatItyartha: |
naunAvikanyAyena | yathA nAviko nAvaM vAhayati

tadvat | na tu vijJAnaM vijJAnamevAbhiruhya
vAhayatItyartha: | ekasantAne vijJAnadvayAsamavadhAnam |

parasantAnavijJAnaM tu yadyapi yugapad bhavati, na tu
taditarasya samIpe varttata iti na tat tasya

sthitirbhavati |

nandI saumanasyam | sapta ca vijJAnasthitaya:
paJcaskandhasvabhAvA:, tat kathamiti |

saptasu vijJAnasthitiSu paJcaskandhasvabhAvatveneSTAsu |
tat kathaM vijJAnam, na vijJAnasthiti-

riSTamiti | evaM tahIti vistara: |
abhedenaikapiNDarUpeNa rUpAdInAM skandhAnA
mupapattyAyatana-

saMgRhIteSu skandheSu
manuSyAdinikAyasabhAgasaMgRhIteSu, sAbhirAmAyAM
sAbhiratyAM vijJAnapravRttau

vijJAnaM vijJAnasthiti:
saptavijJAnasthitidezanAyAmabhiprIyate | pratyekaM
tvekamekaM skandhaM prati |

yathA rUpAdayo vijJAnasya saMklezAya bhavanti;
AzrayasamprayogasahabhUbhAvenopagatatvAt | naivaM

kevalam | pRthag | vijJAnam | kim ? saMklezAya
bhavatItyadhikRtam | kasmAt ? yugapadAzraya-

tvAdyayogAt | tasmAccaturvijJAnasthitidezAnAyAm
"kevalam pRthag vijJAnaM na sthiti: proktam |"

tathA vineyajanApekSayA hyekatra sUtre anyathA
vijJAnasthitiruktA anyatra cAnyatheti,

ata Aha-api ca kSetrabhAveneti vistara: | vijJAnasya
kSetrabhAvena catasro vijJAnasthitayo

rUpavedanAsaMjJAsaMskArasvabhAvA dezitA: |
vijJAnaM bIjabhAvena vapanIyarUpeNa sopAdAnam |

@317

bhUvetyabhiprAyaM parikalpayAmAsa | ye ca dharmA:
sahavarttino vijJAnasya, te'sya kSetrabhAvena

sAdhIyAMso bhavantIti ta evAsya sthitaya uktA: ||

atha kathaM saptabhirvijJAnasthitibhizcatasro
vijJAnasthitaya: saMgRhItA:, catasRbhirvA

sapta ? naiva hi saptabhizcatasra:, nApi catasRbhi: sapta ?

catuSkoTi tu saMgrahe |

saMgrahe vicAryamANe catuSkoTikaM veditavyam-syAt
saptabhi: saMgRhItaM na

catasRbhirityevamAdi | prathamA koTi:-saptasu yadvijJAnam
| dvitIyA-apAyeSu caturthe

dhyAne bhavAgre ca vijJAnavarjyA: skandhA: |
tRtIyA-saptasu catvAra: skandhA: | caturthI-

etAnAkArAn sthApayitvA |

yaccaitad gatyAdibhedabhinnaM traidhAtukamuktam, veditavyA:-

catasro yonayastatra sattvAnAmaNDajAdaya: ||8||

aNDajA yonirjarAyujA saMsvedajA upapAdukA yoni: |
yonirnAma jAti: |

yuvantyasyAM sattvA mizrIbhavanti prasavasAmyAditi yoni:
|

aNDajA yoni: katamA ? ye sattvA aNDebhyo jAyante |
tadyathA-haMsakroJcacakra-

vAkamayUrazukazArikAdaya: |

jarAyujA yoni: katamA ? ye sattvA jarAyorjAyante |
tadyathA-hastyazvagomahi-

SakharavarAhAdaya: |

saMsvedajA yoni: katamA ? ye sattvA
bhUtasaMsvedAjjAyante | tadyathA-kRmikITa-

pataGgamazakAdaya: |

-------------------

svabhUmikayA tRSNayA satRSNam | kRtsnameva
santAnagataM dezitamiti | na punarbIjaM bIjasya

kSetrabhAvena vyavasthApayAmbabhUva bhagavAn | nahi loke
bIjaM kSetrabhAvena vyavasthApyate | ye ca

dharmA iti vistara: | ye ca dharmA vijJAnasya sahavarttino
rUpAdaya:, ta eva kSetrabhAvena sAdhutarA

bhavanti | sahavartti hi bIjasya kSetraM loke dRzyate |
vijJAnaM tu vijJAnena saha na varttate, yugapad

abhAvAt | atItAnAgatAstarhi rUpAdayo na
vijJAnasthitaya: prApnuvanti ? te'pyatItAnAgatA

yathA svamatInAgatAnAM vijJAnAnAM sthitayo bhavanti |
tasmAt svabhUmau sarva eva sAsravA rUpAdayo

vijJAnasthitayo bhavantItyavagantavyam |

prathamA koTiriti vistara: | saptasu yadvijJAnamiti |
paJcaskandhasvabhAvatvAt saptAnAM

vijJAnasthitInAm | tatra vijJAnaM saMgRhItaM na
catasRSu, vijJAnasya tatrAgrahaNAt | vijJAnavarjyA:

skandhA iti | apAyAdiSvapi vijJAnaM na catasRSu
saMgRhItam, na saptasvapAyAdiSu, vijJAna-

paribhedenAgrahaNAt | saptasu catvAra: skandhA iti |
saptasu vijJAnasthitiSu ye vijJAnavarjyAzcatvAra:

skandhA uktA:, te catasRSvapi vijJAnasthitiSu
saMgRhItA ityubhayatrApi saMgRhItA iti tRtIyA

koTi: | caturthyetAnAkArAn sthApayitveti | apAyeSu
caturthe dhyAne bhavAgre ca yadvijJAnamanAsravAzca

dharmA: |

@318

upapAdukA yoni: katamA ? ye sattvA avikalA ahInendriyA:
sarvAGga-

pratyaGgopetA: sakRdupajAyante | ata eva upapadAne
sAdhukAritvAd `upapAdukA:'

ityucyante, tadyathA-devanArakAntarAbhavikAdaya: ||8||

atha kasyAM gatau kati yonaya: saMvidyante ? ityAha-

caturdhA naratiryaJca:,

manuSyAzcaturvidhA:-1. aNDajAstAvad, yathA
kroJcIniryAtau sailopazailau

sthavirau, mRgAramAtuzca dvAtriMzat putrA:,
paJcAlarAjasya ca paJca putrazatAni | 2.

jarAyujA:, yathedAnIm | 3. saMsvedajA:, tadyathA
mAndhAtRcArUpacArukapotamAlinyAmra-

pAlyAdaya: | 4.  upapAdukA: puna: prAthamakalpikA: |

evaM tiryaJco'pi caturvidhA:-trividhA dRzyanta eva,
upapAdukAstu suparNI-

prabhRtaya: |

nArakA upapAdukA: |

antarAbhavadevAzca,

sarve nArakA antarAbhavikA: | devAzcopapadukA eva |

-------------------

yaccaitad gatyAdibhedabhinnamiti | Adizabdena
bhAjanAntarAbhavabhUmyAdirgahyate | jarAyuryena

mAtu: kukSau garbhe veSTitastiSThati tasmAjjAtA
jarAyujA: | bhUtasaMsvedajA iti | bhUtAnAM
pRthivyAdInAM

saMsvedAd dravyalakSaNAjjAtA bhUtasaMsvedajA: |

avikalA: cakSurindriyAdyavaikalyAt | ahInendriyA:
kANavibhrAntAderabhAvAt |

sarvAGgairupetAhastapAdAdibhi: | sarvaizca
pratyaGgairaGgulyAdibhirupetA: sakRdupajAyante, na
kalalAdyA-

nupUrvyA aNDajAdivat | upapAdane upapattau
sAdhukAritvAt | zuklazoNitAdyanupAdAnena

sakRdupajAtatvAt upapAdukA ityucyante ||

krauJcInirjAtAviti vistara: | bhinnayAnapAtrau kila
vaNijau samudratIre krauJcIM

samabhigatau, tatau nirjAtau zailopazailau sthavirAviti |
paJcAlarAjasyeti | tasya mahAdevyA:

paJcANDazatAni jAtAni | tena rAjJA maJjUSAyAM
prakSipya gaGgAyAmavavAhitAni | licchavirAjena

sAnta: pureNa snAyatA sA maJjUSohyamAnA dRSTA,
udghATitA ca | tasyAM paJcazatAni dArakANAM

dRSTAni, gRhItAni ceti | mAndhAtRprabhRtaya:
saMsvedajA: | katham ? upoSadhasya kila rAjJo

mUrdhni piTako jAta:, tasya vRddheranvayAt
paripAkAnvayAt paribhedAnvayAd dArako jAta:,

so'yaM mAndhAteti saMsvedajo bhavati | rAjJa: khalvapi
mAndhAturjAnUpari piTakau jAtau,

tayorvRddheranvayAt pUrvavad yAvaddArakau jAtau, tAvimau
cArUpacArau | brahmadattasya kila rAjJa

urasi piTako jAta: | tasya vRddheranvayAt pUrvavad
yAvaddArikA jAtA seyaM kapotamAlinIti |

AmrapAlyapi kadalIstambhAjjAteti zrUyate |
prAthamakalpikA iti | "prAgAsan rUpivat sattvA:"

(abhi^ 3.97) iti vacanAt | suparNI, garuDa: | pretAnAM
jarAyujatvasiddhyarthamucyate |

@319

pretA api jarAyujA: ||9||

apizabdAdapyupapAdukA iti | AyuSmate
mahAmaudgalyAyanAya pretI nivedayate-

"paJca putrAnahaM rAtrau divA paJca tathA parAn |

bhakSayAmi janitvA tAn nAsti tRptistathApi me ||"

katamA yoni: sarvasAdhvI ? upapAdukA |

atha kimartha caramabhaviko bodhisattva:
prAptopapattivazitve'pi jarAyujAM yoniM

bhajate ? evaM hi kriyamANe mahAntamarthaM
pazyati-`jJAtisambandhena mahata: zAkyavaMzasya

dharme'vataraNArthaM cakravarttivaMzyo'yam' iti
cAnyeSAM bahumAnAdarAvarjanArtham, `manuSyabhUtA

api cainAM siddhiM gacchanti' iti vineyAnAmutsAhArtham |
itarathA hyaprajJAyamAnakulagotra:

ko'pyayaM mAyApuruSa:-ityevaM parikalpayeyu:, deva:
pizAca iti vA | yathA'nyatIrthyA

apabhASante-"kalpazatasyAtyayAdevaMvidho mAyAvI loke
prAdurbhUya mAyayA lokaM

bhakSayati" ( ) iti |

apare tvAhu:-`zarIradhAtUnAmavasthApanArthaM yeSu
manuSyA anye ca prajAM vidhAya

sahasraza: svargaM ca prAptA apavargaM ceti
upapAdukAnAM hi sattvAnAM bAhyajIvAbhAvAnmRtAnAM

kAyo nAvatiSThate, nizAnta iva tailapradyoto'ntardhIyate'
| AdhiSThAnikImRddhiM bhagavata

icchatAM na yukta eSa parihAra: ||

praznAt praznAntaramutpadyate-

-------------------

AyuSmata iti vistara: | kathaM gamyate
jarAyujatvasiddhyarthamiti ? rAtrau paJca tAn

janitveti vacanAt | nanu ca
sutarAmupapAdukaitvasiddhyarthamiti gamyate, "paJca rAtrau,
divA paJca

tathA'parAn...nAsti tRptistathApi me" iti vacanAt ?
jarAyujairhi bhakSitaistRptirbhavet |

jarAyujasiddhyarthameva, nopapAdukasiddhyartham | rAtrau
paJcAnAM sakRjjanma divA cApareSAM paJcAnAM

sakRjjanma na virudhyate; tAvatkAlena
tadAtmabhAvaparipUrita: | krameNApi ca rAtrau paJcAnAM
divA

pareSAM paJcAnAM janma na virudhyate; sattvajAti: sA
tAdRzI, karmaNAM cAcintyo vipAka iti |

abhipravRddhajighAMsAdoSatvAttu nApi tRptirastIti |

prAptopapattivazitve'pIti | anena jarAyujopapattau
karmabalAtkArAyogaM darzayati |

yathAnyatIrthyA apabhASanta iti | anyatIrthyA
maskariprabhRtaya: | yathoktaM nirgranthazAstre-"RddhiM

bhadanta ko darzayati, mAyAvI gautama:" iti | tathA
bhagavantamevoddizyAnyatroktam-kalpazata-

syAtyayAdevaMvidho loke mAyAvI prAdubhUrya mAyayA
lokaM bhakSayatIti | upajIvatItyartha: |

bAhyabIjAbhAvAditi | bAhyasya zukrazoNitakardamAdera
bhAvAdityartha: | AdhiSThAni-

kImiti | yadadhitiSThati idamevaM bhavatviti
tadadhiSThAnam, tatprayojanamasyA:, tatra vA bhavA

RddhirAdhiSThAnikI | tAmicchatAM bauddhAnAM na yukta
eSa parihAra iti | katama: ? ya ukta:-

zarIradhAtUnAmavasthApanArthamiti |

@320

yadyupapAdukAnAM kAyanidhanaM na prajJAyate,
kathamuktaM sUtre-"upapAduka: suparNI

upapAdukaM nAgamuddharati bhakSArtham" iti ? noktaM
bhakSayatIti, api tUddharati

bhakSArthamajJatvAdityadoSa: | bhakSayati vA yAvanna
mRto bhavati, na punarmRtasyAsya tRpyatIti ||

katamA yoni: sarvabahvI ? upapAdukaiva | sA hi dve
gatI-tisRNAM ca pradeza:,

sarve cAntarAbhavikA iti ||9||

ko'yamantarAbhavo nAma ?

mRtyUpapattibhavayorantarA bhavatIha ya: |

maraNabhavasyopapattibhavasya cAntarA ya
AtmabhAvo'bhinirvarttate dezAntaropa-

pattisamprAptaye so'ntarAbhava ityucyate; gatyorantarAlatvAt
|

kathamayaM jAtazca nAma na copapanno bhavati ?

gamyadezAnupetatvAnnopapanno'ntarAbhava: ||10||

upapattigato hi `upapanna:' ityucyate; padergatyarthatvAt | na
cAyaM gamyadezamupagato-

'ntarAbhava:, tasmAnnopapanna: ||10||

ka: punarasau dezo gantavya: ? yatrAkSiptasya
vipAkasyAbhivyakti:, samAptizca |

-------------------

praznAt praznAntaramutpadyata iti | atha kimarthaM
caramabhaviko bodhisatva iti prazna ukto

vistareNa | tatra
coktam-zarIradhAtUnAmavasthApanArthamiti
vistara:-kAyanidhanaM kAyanAza: |

upapAduka: suparNI upapAdukaM nAgamiti vizeSaNadvayaM
kimartham, kimanupapAdukA api suparNino

nAgAzca santi ? santItyAhu: | caturvidhA hi garuDA
nAgAzca, aNDajAdibhedAt; teSAmupapAdukA

uttamA:, saMsvedajA upottamA:, jarAyujA madhyA:,
aNDajA jaghanyA: | tatropapAduka: suparNI

sarvAnupapAdukAdInuddharati bhakSArtham, saMsvedajastrIn
saMsvedajAdIn, jarAyujo dvau jarAyujANDajau,

aNDajo'NDajameveti varNayanti | yAvanna mRta iti | yadA
jIvati tadA tanmAMsAdi nAntardhIyata

iti nidarzitaM bhavati | na punarmRtasyAsya tRpyatIti | na
punarmRtenAnena tRpyatItyartha: | "tRpipUrau

vibhASA" ( ) iti vibhASA SaSThISyate | tasya
mRtasyAkAzasyeva bhakSitasya mAMsapiNDAnta-

rdhAnAnna tRpyatItyavagantavyam |

sA hi dve gatI iti | narakagati:, devagatizca | tisRNAM
ca pradeza iti | tiryakpretamanuSya-

gatyantarAlatvAt ||9||

gatyorantarAlatvAt | nanu cAvyAkRtaiva gatiriSyate,
upapattibhavazcaikAntena kliSTa:,

maraNabhavo'pi kadAcit kuzala: kliSTo vA bhavati na gati:,
kathaM tayorgatizabdamadhyAropya

gatyantarAlatvAdityucyate ? naiSa doSa:;
maraNopapattibhavayoranivRtAvyAkRtAnAM nikAyasabhAga-

jIvitendriyajAtyAdInAM gatisvabhAvAnAM tatkAle
vidyamAnatvAt |

kAmarUpadhAtvozca kAyendriya-

syApyavazyambhAvAt | na copapattivanmaraNabhavo'vazyaM
kliSTo nApyavazyaM kuzala: | tasmAtteSu

gatizabdamAropya gatyantarAlatvAdityuktam |
padergatyarthatvAditi | "pada gatau" (mA^ dhA 4.60)

iti paThyate, tenopapannazabdasyopagatArthaM darzayati |

@321

vicchinna evopapattibhavo maraNabhavAt sambhavatIti
nikAyAntarIyA: |

tadetanneSyate | kiM kAraNam ? yuktitazca, Agamatazca
||10||

tatra tAvat yuktaM nizrityocyate-

vrIhisantAnasAdharmyAdavicchinnabhavodbhava: |

santAnavarttinAM hi dharmANAmavicchedena dezAntareSu
prAdurbhAvo dRSTa:, tadyathA vrIhi-

santAnasya | tasmAdasyApi sattvasantAnasyAvicchedena
dezAntareSu prAdurbhAvo bhaviSNu: |

vicchinno'pi dRSTa: prAdurbhAva:, tadyathA-AdarzAdiSu
bimbAt pratibimbam |

evaM maraNabhavAdupapattibhavasya syAt |

pratibimbamasiddhatvAdasAmyAccAnidarzanam ||11||

pratibimbaM nAmAnyadevotpadyate dharmAntaramityasiddhametat
|

-------------------

"nopapanno'ntarAbhava:" | kiM tarhi ? upapadyamAna iti |
abhivyakti: samAptizceti |

AkSepakeNa karmaNA nikAyasabhAgasyAbhivyakti:,
paripUrakai: parisamApti:; sarvasmin janmani

karmadvayasya vyApArAt, "ekaM janmAkSipatyekamanekaM
paripUrakam" (abhi^ 4.95) iti

vacanAt | atha vA-yatra deze AkSiptasya karmaNA
nAmarUpasya vipAkasya prAdurbhAvo'bhivyakti:,

SaDAyatanapUritazca samApti:, sa dezo'vagantavya: ||10||

"vrIhisantAnasAdharmyAt" iti vistara: | saMbadhnaM^stAna:
santAna:, vrIhe: santAno

vrIhisantAna: | tena sAdharmyAdavicchinnasya bhavasyodbhavo
bhavati | yato'paiti, yatra cotpadyate,

tadantarAlasantAnavarttirUpapUrvakamupapattibhavarUpam;
svopAdAnarUpasantAnarUpasvabhAvatvAt,

vrIhisantAnapazcAttararUpavat |

santAnavarttinAM hi dharmANAmavicchedena
dezAntarotpatyA dezAntareSu prAdurbhAvo dRSTa: |

tadyathA-vrIhisantAnasya | vrIhintAnapazcAttararUpaM hi
yato dezAntarAdapaiti, yatra ca dezAntara

utpadyate, tadantarAlasantAnavarttirUpapUrvakamutpadyate |
kSaNikavAdinAM hyayamasmAkaM siddhAnta:-

yadA grAmAd grAmAntaraM nIyate vrIhi:, na sa vrIhi:
pUrvatra grAme nirudhya tadgrAmAntarAle-

'nutpadyamAno'nekayojanAntarite'pi grAmAntara utpadyate |
kiM tarhi ? nirantarAkAzadezotpAda-

nirodhakrameNotpadyate grAmAntare | tacca
svopAdAnarUpasantAnarUpasvabhAvam |
tathopapattibhavarUpa-

mapyutpadyata iti | atrA cAryagaNamati: saha
ziSyeNAcArya vasumitreNa svanikAyAnurAgabhAvitamati-

rvyAkhyAnavyApAramapAsya pratyavasthAnapara eva varttate |
vayamiha zAstrArthavivaraNaM pratyAdriyAmahe,

na taddUSaNam; ni:sAratvAt, bahuvaktavyabhayAcca |
bhaviSNurbhavanazIla: |

vicchinno'pIti vistara: | AdarzAdiSu bimbAt pratibimbamiti
| AdarzodakAdiSu

bimbAt mukhAt pratibimbaM mukhacchAyArUpaM
vicchinnamutpadyamAnaM dRSTamityanenAnaikAntikatA-

mudgrAhayati | pratisAdhanaM vA karoti-`yato'paiti, yatra
cotpadyate, na tadantarAlasantAnavartti-

rUpapUrvakamanupapattibhavarUpam;
svopAdAnarUpasantAnarUpasvabhAvatvAt, pratibimbarUpavat'
iti |

pratibimbaM nAmAnyadevotpadyate
dharmAntaramityasiddhametaditi | bimbasAmarthyAdeva tatrA-

@322

siddhAvapi ca satyAmasAmyAdanidarzanaM bhavati ||11||

kathaM tAvadasiddham ?

sahaikatra dvayAbhAvAt,

tatraiva hi deze AdarzarUpaM dRzyate pratibimbakaM ca |
na caikatra deze rUpadvayasyAsti

sahabhAva:; AzrayabhUtabhedAt |

tathA digbhedavyavasthitairekasmin vApyambudeze
svAbhimukhadezasthitAnAM rUpANAma-

nyo'nyaM pratibimbakamupalabhyate, na tvekatra rUpe dvayo:
pazyato: sahadarzanaM na bhavatIti

na tatra rUpAntaropapattiryuktA |

-------------------

darzAdiSu pratibimbAkAraM bhrAntaM vijJAnamutpadyata
ityA cAryasyAbhiprAya: | na tatra pratibimbaM nAma

kiJcidasti ityanena dharmyasiddhirnAma dRSTAntadoSaM
darzayati | tasmAnnAnaikAntikatAsti | na caitat

pratisAdhanaM sAdhviti | siddhAvapi ca satyAm
asAmyAdanidarzanamiti | pratibimbasya dravyasattvena

siddhAvapi satyAmasAmyAd dArSTAntikena na
nirdarzanamanudAharaNaM pratibimbakamiti ||11||

kathaM tAvadasiddhamiti | tAvacchabda: krame |

asiddhatAyuktiM tAvat darzayannAha-"sahaikatra
dvayAbhAvAt" iti vistara: | tatraiva hi

Adarzadeze AdarzarUpaM dRzyate pArzvasthitena, na
pratibimbakam | pratibimbakaM ca tatraiva

dRzyate'bhimukhAvasthitena, nAdarzarUpam | na caikatra
deze upAdAya rUpadvayasyAsti sahabhAva: |

kiM kAraNam ? AzrayabhUtabhedAt | AzrayabhUtAni hi
tayorbhinnAnIti | nAstyAdarzarUpAzraya-

bhUtairavaSTabdhe deze pratibimbakarUpAzrayabhUtAnAM
tatrAvakAza: | ato nopAdAyarUpadvayasyAsti

sambhava: | tadevaM yugapadvijJAnadvayasyAbhAvAt,
upAdAyarUpadvayasya caikatra sahabhAvAbhAvAt, na

tat kiJcidastIti darzayati | yatraiva hi deze
AdarzarUpaM dRzyata iti bimbakaM ca tatraiva, na

tvanyatra | ko doSa: ? ityAha-na caikatra rUpadvayasyAsti
sahabhAva iti pUrvavad vAcyam |

athavA sahaikatra dvayAbhAvAdityasya
sUtrasyAyamartha:-ekatra rUpe puruSadvayasya pazyata

evAbhAvAt | sahadarzanasya pratibimbamasiddhamiti
vAkyAdhyAhAra: | katham ? ityAha-digbhedavya-

vasthitai: puruSairekairuttaradigvyavasthitai:,
itarairdakSiNadigvyavasthitai: | ekasmin vApyambudeze

ekasmiMstaTAkajaladeze, svAbhimukhadezasthitAnAM
rUpANAm | dakSiNataTordhvasthitAni rUpANyu-

ttaradigvyavasthitapuruSasyAbhimukhasthAni,
uttarataTordhvasthitAnyapi rUpANi dakSiNadigvya-

vasthitapuruSasyAbhimukhasthAni, teSAmubhayeSAm | kim ?
pratibimbakamanyonyamupalabhyate |

uttaradigvyavasthitairdakSiNataTAdha:
pratibimbakamupalabhyate,
dakSiNadigvyavasthitairapyuttarataTAdha:

pratibimbakamupalabhyate | evamanyonyamupalabhyate, na
tUbhayaM yugapadupalabhyata iti vAkyArtha: | na

hi svataTAdha: pratibimbakamekataTasthai: samantato'pi
vApIjalaM pazyadbhirupalabhyate | tata: kimiti

ced ? ata Aha-na tvekatra rUpe ghaTe paTe vA dvayo:
pazyato: puruSayo: sahadarzanaM na bhavati |

bhavatyevetyartha: | iha tu na bhavati sahadarzanamityato na
tatra rUpAntarotpattiryukteti |

@323

chAyAtapayozca dvayo: sahaikatrabhAvo na dRSTa: |
upalabhyate ca chAyAstha Adarze

sUryasya pratibimbakamiti na yukto'sya tatra prAdurbhAva: |

atha vA-sahaikatra dvayAbhAvAt iti | katamasya dvayasya ?
Adarzatalasya,

indupratibimbakasya ca | anyatraiva hi deze AdarzatalaM
bhavati, anyatraivAntargataM

candrapratibimbakaM dRzyate, kUpa ivodakam | tacca
tatropapadyamAnaM nAnyatropalabhyate | ato

nAstyeva tat kiJcit | sAmagryAstu sa tasyA: prabhAvo yat
tathA darzanaM bhavati | acintyo

hi dharmANAM zaktibheda: | evaM tAvadasiddhatvAt |

kathamasAmyAdanidarzanaM bhavati ?

asantAnAd,

nahi bimbasya pratibimbakaM santAnabhUtam;
AdarzasantAnasambaddhatvAt, saha-

bhAvAcca | tadevaM yathA maraNabhavasyopapattibhava:
santAnabhUta:, naivaM bimbasya prati-

bimbakam | santAnaM ca pratyavicchedena dezAntareSu
prAdurbhAva udAhRta:, nAsantAnam-

ityasAmyaM dRSTAntasya, pratibimbasya ca |

-------------------

athavA asyAyamartha:-chAyAtapayozca dvayo: sahaikatra
bhAvo na dRSTo loke | yatra chAyA

bhavati maNDape'nyatra vA, na tatrAtapa:; yatra vAtapo
bhavatyabhyavakAze, na tatra chAyA | upalabhyate

ca chAyAstha Adarze sUryasya pratibimbakamiti | katham ?
taTAke sUryapratibimbakamutpadyate,

tattaTAkataTasthe ca chAyAvati maNDape Adarza:
sthApyate | tatrAdarzake taTAkasthasya sUryapratibimba-

kasyAparaM pratibimbakamutpadyate, taTAke ca yat
sUryapratibimbakaM tat sUryasamutthamitya-

vazyamAtapasvabhAvamityabhyupagantavyam | yaccAparamAdarze
pratibimbakaM tadAtapasvabhAvaprati-

bimbakasamutthamityetadapyavazyaM
AtapasvabhAvamabhyupagantavyam | evaM sati chAyAtapayo:

sahasvabhAva: syAt | na cAnyatra loke chAyAtapayo:
sahabhAva iti | na yukto'sya pratibimbakasya

tatra prAdurbhAva: | kUpa ivodakamiti | yathA kUpe
dUrAntargatamudakaM dRzyate, tathA candrapratibimba-

kamapyatraivAntargataM dRzyate | na cAdarzastAvat
vastuphalo'sti | tacca tatrotpadyamAnam, tacca

pratibimbakamAdarza evotpadyamAnam |
nAnyatrAdhastAdupalabhyate | upalabhyate ca, ato nAstyeva

tat kiJcit | sAmagryAstu | bimbAdarzAdilakSaNAyA: | sa
tasyA: prabhAvo yattathA darzanaM bhavati |

acintyo hi dharmANAM zaktibheda: |
ayaso'skAntAbhigamanadarzanAnna kASThAdInAm; yathA

candrakAntAccandrodaye'sambhavaprakSaraNadarzanam,
nAGgArAdInAmityevamAdi vaktavyam |

AdarzasantAnasambaddhatvAditi | na bimbasantAnabhUtaM
pratibimbamAdarzasambandhatvAdA-

darzarUpavat | sahabhAvAcca |
bimbasamAnakAlarUpAntaravat | tadevaM yathA
maraNabhavasyopapattibhava:

santAnabhUto naivaM bimbasya pratibimbakamiti |
sAdhanAnanvita: pratibimbakadRSTAnta: | vrIhisantAna-

pazcAttararUpadRSTAntastu
svasantAnapUrvarUpasantAnabhUta iti | tasmAdasAmyaM
dRSTAntasya pratibimbasya 

ceti |


@324

dvayodayAt |

dvAbhyAM hi kAraNAbhyAM pratibimbasyodayo
bhavati-bimbAcca, AdarzAcceti |

yat pradhAnaM kAraNaM tadAzrityotpadyate | na
caivamupapattibhavasyApi dvAbhyAM kAraNAbhyAM

sambhava:-maraNabhavAccAnyatazca pradhAnabhUtAd |
ityato'pyayamasamAno dRSTAnta: | na ca

yuktamuktam-bAhyameva cetanaM zukrazoNitaM
pradhAnakAraNamiti | yatra cAndhakANa eva

prAdurbhAva upapAdukAnAM tatra kiM parikalpyate !

evaM tAvadyuktito neSyate | na maraNabhavAdvicchinna
upapattibhavaprAdurbhAva: |

tasmAdastyevAntarAbhava: ||

kaNThoktezcAsti,

sUtra uktam-"sapta bhavA: | narakabhava:, tiryagbhava:,
pretabhava:, devabhava:,

manuSyabhava:, karmabhava:, antarAbhava:" iti |

naitat sUtraM tairAmnAyate ?

itastarhi-

gandharvAt,

"trayANAM sthAnAnAM sammukhIbhAvAt mAtu: kukSau
garbhasyAvakrAntirbhavati | mAtA

kalyA'pi bhavati, RtumatI ca | mAtApiMtarau raktau
sannipatitau ca | gandharvazca pratyupasthito

bhavati" ( ) iti | antarAbhavaM hitvA ko'nyo gandharva: !

-------------------

"dvayodayAt" iti vistara: | dvayenodayo dvayodaya:, tasmAd
bimbAccAdarzAccetyartha: |

yat pradhAnaM kAraNamAdarzAdi tadAzrityotpadyate
pratibimbam | AdarzAdi hi pratibimbasya pradhAnaM

kAraNam; tadanuvidhAnAt | tad yathA yadyasistiryagavasthito
bhavati pratibimbamapi tiryagAyataM

ca dRzyate | yadyUrdhvamavasthito bhavati pratibimbamapi
tathaiva dRzyate | na caivamupapattibhavasyApi

dvAbhyAM kAraNAbhyAM sambhavo maraNabhavAccAnyatazca
pradhAnabhUtAdAdArzasthAnIyAt | bAhyaM
zukrazoNitaM

pradhAnakAraNamiti cet, na; acetanatvAt | upapAdukAnAM
ca tadabhAvAdato'pyayamasamAno dRSTAnta: |

kimanena darzitaM bhavati ? utkAlitavizeSaNe
hetAvayamatulyo dRSTAnta iti | kathamiti ?

yato'paiti yatra cotpadyate
tadantarAlasantAnavarttirUpapUrvakamupapattibhavarUpam;
advayotpannasvo-

pAdAnarUpasantAnarUpasvabhAvatvAt,
vrIhisantAnapazcAttararUpavaditi | tadevaM sati nAsya
sAdhana-

syAnekAntikA na zakyamudgrAhayitum, nApi pratisAdhanaM
kartumityuktaM bhavati |

AgamenAntarAbhavasyAstitvaM
sAdhayannAha-"kaNThoktezcAsti" iti | svazabdAbhidhAnA-

dityartha: | naitat sUtraM tairAmnAyata iti |
tairnikAyantarIyai: | kasmAnnAmnAyate ?
tadAgameSvabhAvAt |

nikAyantarAgamaprasiddhaM kimiti na pramANaM kriyate ?
mUlasaGgItibhraMzena samAropitasUtrA-

zaGkitatvAt |

trayANAM sthAnAnAmiti | trayANAM hetUnAM mAtA
kalyA mAtA nIrogA, RtumatI rajasvalA,

@325

etadapi naiva tairAmnAyate | kathaM tarhi "skandhabhedazca
pratyupasthito bhavati"

( ) iti ?

yadyevam ? AzvalAyanasUtraM kathaM nIyate-"jAnanti
bhavanto yo'sau gandharva:

pratyupasthita:, kSatriyo vA'sau brAhmaNo vA vaizyo vA
zUdro vA | yadi vA pUrvasyA diza

Agata:, yadi vA dakSiNasyA:, pazcimAyA:, uttarasyA:" (
) iti | na hi

skandhabhedasyAgamanaM yujyate ?

athaitadapi na paThyate |

itastarhi-

paJcokte:,

"paJcAnAgAmina:" ityuktaM bhagavatA |
antarAparinirvAyI, upapadyaparinirvAyI,

anabhisaMskAraparinirvAyI, sAbhisaMskAraparinirvAyI,
UrdhvaMsrotAzceti | asatyantarAbhave

kathamantarAparinirvAyI nAma syAt !

antarA nAma devA: santItyeke | upapadyAdayo'pi hi nAma
devA evaM sati

prasajyante | tasmAnneyaM kalpanA sAdhvI ||

itazca-

gatisUtrata: ||12||

"sapta satpuruSagataya:" ( ) ityatra sUtre
antarAparinirvAyiNastraya uktA:

kAla-dezaprakarSabhedena | tadyathA-parItta:
zakalikAgnirabhinivarttamAna eva nirvAyAdevaM
-------------------

tadetadubhayaM prathamaM sthAnaM bhavati | raktau
sannipatitAviti | maithunadharmaM kurvantau, idaM dvitIyaM

sthAnam | gandharvazca pratyupasthita iti tRtIyam |
skandhabhedazca pratyupasthita iti maraNabhava: |

paJcAnAgAmina: sapta satpuruSagataya:
pudgalanirdezakozasthAne vakSyante |

upapadyAdayo'pIti | upapadyA nAma te devA ityevamAdaya:
samprasajyante |

sapta satpuruSagataya iti | eta eva
paJcAntarAparinirvAyiNaM tridhA bhittvA sapta bhavanti |

tenAha-antarAparinirvAyiNastraya uktA: |
kAladezaprakarSabhedeneti | kAlaprakarSabhedena,
dezaprakarSa-

bhedena ca yathAyogam |

sUtraM cAtra paThyate-"zrAvastyAM nidAnam | tatra
bhagavAn bhikSUnAmantrayate sma | sapta

vo'haM bhikSava: satpuruSagatIrdezayiSyAmyanupAdAya ca
parinirvANam, tacchRNuta, sAdhu ca suSThu ca

manasikuruta, bhASiSye | sapta satpuruSagataya: | katamA ?
iha bhikSurevaM pratipanno bhavati-no ca

syAM no ca me syAt na bhaviSyAmi na me bhaviSyati yadasti
yad bhUtaM tat prajAhAmItyupekSAM

pratilabhate | sa bhave'sminna rajyate, sa bhave'sminna sajyate
|

"athottaraM padaM zAntaM prajJayA pratividhyati |
taccAnena padaM kAyena sAkSAtkRtaM bhavati |

evaM pratipannasya bhikSo: kA gati: syAt, kvopapatti:
ko'bhisamparAya iti syu: praSTAra: | tad

@326

prathama: | tadyathA'yasprapATikA utpatantyeva
nirvAyAdevaM dvitIya: | tadyathA'ya:prapATikA

utplutya pRthivyAmapatitvaiva nirvAyAdevaM tRtIya: | na
caivamantarA nAma devAstriprakArA:

kAla-deza-prakarSabhinnA: santIti kalpanaiveyaM kevalA |

-------------------

yathA bhikSava: parIttazakalikAgnirabhinivartamAna eva
nirvAyAt, evameva tasya tAvanmAnA-

vazeSamaprahINaM bhavatyaparijJAtam | tasya
tAvanmAnAvazeSasyAprahANAdaparijJAnAt
paJcAnAmavara-

bhAgIyAnAM saMyojanAnAM prahANAdantarAparinirvAyI
bhavati | iyaM prathamA satpuruSagatirAkhyAtA |

"punaparaM bhikSurevaM pratipanno bhavati-no ca syAmiti
pUrvavat yAvat syu: praSTAra

iti | tad yathA'yoguD+AnAM vA ayasphAlAnAM vA
pradIptAgnisaMprataptAnAmayoghanena hanyamAnA-

nAma yasprapATikA utpatantyeva nirvAyAt | evameva tasya
pUrvavat yAvat paJcAnAmavarabhAgIyAnAM

saMyojanAnAM prahANAdantarAparinirvAyI bhavati | iyaM
dvitIyA satpuruSagati: |

"punaraparaM bhikSurevaM pratipanno bhavati-pUrvavad
yAvadaya sprapATikA utplutyApatitvaiva

pRthivyAM nirvAyAt | evameva tasya pUrvavad
yAvadantarAparinirvAyI bhavati | iyaM tRtIyA

satpuruSagati: |

"punaraparaM bhikSurevaM pratipanno bhavatIti pUrvavad
yAvad ayasprapATikA utplutya

patitamAtraiva pRthivyAM nirvAyAt | evameva tasya
pUrvavad yAvat paJcAnAmavarabhAgIyAnAM
saMyojanAnAM

prahANAdupapadyaparinirvAyI bhavati | iyaM caturthI
satpuruSagati: |

"punaraparaM bhikSurevaM pratipanna iti pUrvavad
yAvadayasprapATikA utplutya parItte tRNakASThe

nipatet, sA tatra dhUmApi kuryAdarcirapi saJcanayet | sA
tatra dhUmamapi kRtvA'rcirapi saJjanayya

tadevaM parIttaM tRNakASThaM dagdhvA paryAdAya
nirupAdAnA nirvAyAt | evameva tasya pUrvavad yAvat

paJcAnAmavarabhAgIyAnAM saMyojanAnAM
prahANAdanabhisaMskAraparinirvAyI bhavati | iyaM
paJcamI

satpuruSagati: |

"punaraparaM bhikSurevaM pratipanna iti pUrvavad
yAvadayasprapATikA ullutya mahati vipule

tRNakASThe nipatet, sA tatra dhUmamapi kuryAdarcirapi
saJjanayet | sA tatra dhUmamapi kRtvA'rcirapi

saJjanayya tadeva mahad vipulaM tRNakASThaM dagdhvA
paryAdAya nirupAdAnA parinirvAyAt | evameva

tasya pUrvavad yAvat paJcAnAmavarabhAgIyAnAM
saMyojanAnAM prahANAt sAbhisaMskAraparinirvAyI

bhavati | iyaM SaSThI satpuruSagati: |

"punaraparaM bhikSurevaM pratipanna iti pUrvavad
yAvadayasprapATikA utplutya mahati vipule

tRNakASThe nipatet, sA tatra dhUmamapi kuryAdarcirapi
saJjanayet, sA tatra dhUmamapi kRtvArcirapi

saJjanayya tadeva mahad vipulaM tRNakASThaM dagdhvA
grAmamapi dahed grAmapradezamapi, nagaramapi

nagarapradezamapi, janapadamapi janapradezamapi, kakSamapi,
dAvamapi, dvIpamapi, SaNDamapi dahet |

grAmamapi dagdhvA yAvat SaNDamapi dagdhvA mArge
hyAgamya udakAntaM vA'lpaharitakaM vA

pRthivIpradezamAgamya paryAdAya nirupAdAnA nirvAyAt |
evameva tasya yAvat paJcAnAmavarabhAgIyAnAM

saMyojanAnAM prahANAdUrdhvaMstrotA bhavati | iyaM
saptamI satpuruSagatirAkhyAtA |

"anupAdAya parinirvANaM katamat ? iha bhikSurevaM
pratipanna iti pUrvavad yAvat syu:

@327

anye punarAhu:-Ayu: pramANAntare vA devasamIpAntare vA
ya: klezAn prajahAti

so'ntarAparinirvAyI | sa punardhAtugato vA parinirvAti,
saMjJAgato vA, vitarkagato vA |

tena trividho bhavatIti | prathamo vA
nikAyasabhAgaparigrahaM kRtvA parinirvAti, dvitIyo

devasamRddhiM cAnubhUya parinirvAti, tRtIyo
dharmasaGgItimanupravizya parinirvAti |

upapadyaparinirvAyI puna: prakarSayuktAM
saGgItimanupravizya parinirvAti, bhUyasA

vA Ayurupahatya nopapannamAtra eveti ta ete sarve'pi
zakalikAdidRSTAntairna sambadhyante;

dezagativizeSAbhAvAt | ArUpyeSvapi
cAntarAparinirvAyI paThyeta; Ayu:pramANAntare

parinirvANAt | na caivaM paThyate |

-------------------

praSTAra iti | tasyaivampratipannasya bhikSorna pUrvasyAM
dizi gatiM vadAmi, na pazcimAyAM nottarasyAM

nordhvaM nAdho nAnuvidukSu, nAnyatra dRSTa eva dharme
nizchAyaM parinirvRttaM zItIbhUtaM brahmIbhUtamiti |

idamucyate-anupAdAya parinirvANam | `sapta vo'haM
bhikSava: satpuruSagatIrdezayiSyAmi,

anupAdAya ca parinirvANam' iti yaduktam, idametat pratyuktam
( ) |

anye punarAhuriti vistara: | AyuSa: pramANaM tasyAntaraM
tasmin Ayu:pramANAntare-

'parisamApta AyuSItyartha: | devasamIpAntarevA
devAnAmantikaM devasamIpaM gatasyAntare ya: klezAn

prajahAti so'ntarAparinirvAyI | sa punardhAtugato vA
parinirvAti | ya: klezabIjAvasthAyA-

mupapannamAtra asamudAcArakleza ityartha: | saMjJAgato
viSayasaMjJAsamudAcArAvasthAyAM ya:

parinirvAti | dhAtugatAcciratareNAyaM parinirvAti |
vitarkagato vA vitarkasamudAcArAvasthAyAM

ya: parinirvAti | ayamapi saMjJAgatAcciratareNa
parinirvAti | tena trividho bhavatyantarAparinirvAyI

yathoktena dRSTAntatrayeNa | prathamo vA
nikAyasabhAgaparigrahaM kRtvA jAtamAtra ityartha: | yaM
pratyeSa

parItta: zakalikAgniriti dRSTAnta: | dvitIyo
devasamRddhi cAnubhUya parinirvAtIti | yaM pratyeSa

dRSTAnta:-tadyathA'yasprapATiketi | tRtIyo
dharmasaGgItimanupravizya dharmasAGkathyamanupravizya

parinirvAti | yaM pratyeSa
dRSTAnta:-tadyathA'yasprapATikA utplutya
pRthivyAmapatitaiva

parinirvAyAt |

tadevaM vinApyantarAbhAvena yathAntarApanirvAyI bhavati,
yathA ca tasya dRSTAntatrayeNa

trividho bhedastathA sAdhitaM nikAyAntarIyai: | tasmin
sAdhite idaM codyeta-yadi dharmasaGgIti-

manupravizya ya: parinirvAti, so'ntarAparinirvAyISyate;
kIdRza upapadyarinirvAyI bhaviSyati ?

ityata Aha-upapadyaparinirvAyI puna: prakarSayuktAM
saGgItimanupravizya parinirvAtIti |

prakarSayogAdutpattyartho bhavatItyabhiprAya: |

saGgItyanupravezasAmAnyAnnaiSa bhedo yujyata iti
vacanAvakAzaM matvA punarAha-bhUyasA

vAyurupahatyeti | AyuSo bahu kSayitvA parinirvAtItyartha:
| ta eta iti vistara: | ta ete

sarve'pi dhAtugatAdayastraya: zakalikAdibhirdRSTAntairna
sambadhyante | kasmAt ?  dezagativizeSA-

bhAvAt | dezagatervizeSasyAbhAvAt | na hyeSAM
dezagativizeSo'sti, tatraiva deze parinirvANAt |

sUtroktAnAM trayANAM dRSTAntAnAM
dezagativizeSo'stIti naibhirete sambadhyante |
ArUpyeSvapi

@328

"dhyAnaizcatasro dazikA ArUpyai: saptikAtrayam |

saMjJayA SaTkikAM kRtvA vargo bhavati samudita: ||"

ityetasyAyurdAnagAthAyAm | tasmAdetadapi sarvaM
kalpanAmAtram |

athaitAnyapi sUtrANi tairnAmnAyante ? kimidAnIM kurmo
yacchAstA ca parinirvRta: !

yeSAM tu tAvadayamAgama: pramANaM teSAmAgamato'pi
siddho'ntarAbhava: ||

-------------------

ceti vistara: | yadi caivamupapadyaparinirvAyiNa
evAntarAparinirvAyitvena vyavasthApyeran,

ArUpyeSvapi te tathaiva paThyeran; tatrAyu:pramANAntare
parinirvANAt | na caivam ato naivaM

satrArtha:-Ayu:pramANAntare vetyAdi |

kathaM punargamyate-nArUpyeSvantarAparinirvAyI paThyate
? ityAha-dhyAnaizcatasro dazikA

iti vistara: | dhyAnaizcaturbhizcatasro dazikA:
sUtrArthAnAm | prathamasya dhyAnasyaikA dazikA

yAvaccaturthasyaikA dazikA, tA: kRtvA | ArUpyai:
saptikAtrayam, AkAzavijJAnAkiJcanyAyata-

naistisra: saptikA:, tAsAM trayam;
antarAbhavAbhAvAdupapattisthAnatrayAbhAvena ca
dvayAbhAvAt,

tat kRtvA | naivasaMjJAnAsaMjJAyatanena SaTkikA |
teSAmeva trayANAmUrdhvaM srotasazcAbhAvAt | tAM ca

kRtvA vargo bhavati samudita: | baddha ityartha: | katham ?

1. "iha bhikSuryairAkArairyailiGgairyainimittairviviktaM
kAmairviviktaM pApakairakuzalairdharmai:

savitarkaM savicAraM vivekajaM prItisukhaM
prathamadhyAnamupasampadya viharati | sa na haiva tAnAkArAn

tAni liGgAni tAni nimittAni manasikaroti, api tu
yattatropalabhate rUpagataM vA vedanAgataM

vA saMjJAgataM vA saMskAragataM vA vijJAnagataM
vA, sa tAn dharmAn rogato manasikaroti gaNData:

zalyato'ghato'nityato du:khata: zUnyato'nAtmato manasikaroti
| sa tAn dharmAn rogato

manasikRtya tebhyo dharmebhyazcittamudvejayatyuttrAsayati
prativArayati | sa tebhyo dharmabhyazcitta-

mudvejyottrAsya prativAryAmRte
dhAtAvupasaMharati-etacchAntametat praNItam, yaduta
sarvopadhiprati-

nisargastRSNAkSayo virAgo nirodho nirvANam" iti (1) |

etadeva ca sUtramuktvA'yaM vizeSa:-"tasyaivaM jAnata
evaM pazyata: kAmAsravAccittaM

vimucyate, bhavAsravAd, avidyAsravAccittaM vimucyate |
vimuktasya vimukto'smIti jJAnadarzanaM

bhavati, kSINA me jAtiruSitaM brahmacaryaM kRtaM
karaNIyaM nAparamasmAd bhavaM prajAnAmIti (2) |

etadeva ca sUtramuktvA "no tu vimucyate, api tu tena
dharmacchandena tena dharmasnehena

tenaiva dharmapremNA tayaiva dharmAbhiratyA
antarAparinirvAyI bhavati (3) | na haivAntarAparinirvAyI

bhavatyapi tUpapadyaparinirvAyI bhavati (4) | na
haivopapadyaparinirvAyI bhavatyapi tvanabhisaMskAra-

parinirvAyI bhavati (5) | na
haivAnabhisaMskAraparinirvAyI bhavati, api tu
sAbhisaMskAra-

parinirvAyI bhavati (6) | na haiva
sAbhisaMskAraparinirvAyI bhavati, api tUrdhvasrotA
bhavati

(7) | na haivordhvasrotA bhavati, api tu tenaiva
dharmacchandena pUrvavad yAvattayaiva dharmAbhiratyA

mahAbrahmaNAM devAnAM sabhAgatAyAmupapadyate (8) | na
haiva mahAbrahmaNAM devAnAM sabhAgatAyAmupapadyate,

api tu tenaiva dharmacchandena pUrvavad yAvattayaiva
dharmAbhiratyA brahmapurohitAnAM devAnAM

@329

-------------------

sabhAgatAyAmupapadyate (9) | na haiva brahmapurohitAnAM
devAnAM sabhAgatAyAmupapadyate, api tu

tenaiva dharmacchandena pUrvavad yAvattayaiva dharmAbhiratyA
brahmakAyikAnAM sabhAgatAyAmupapadyate (10) |

2. "iha

bhikSuryairAkArairyailiGgiryainimittairvitarka
vicArANAM vyupazamAdadhyAtma-

samprasAdAccetasa ekotIbhAvAdavitarkamavicAraM
samAdhijaM prItisukhaM dvitIyaM dhyAnamupasampadya

viharati | sa na haiva tAnAkArAn tAni liGgAni tAni
nimittAni manasikaroti, api tu

yattatropalabhate pUrvavad grantho yAvadvirAgo nirodho
nirvANam" (1) |

etadeva sUtramuktvA "tasyaivaM jAnata evaM pazyata:
kAmAsravAccittaM vimucyate

bhavAsravAdavidyAsravAt, pUrvavad yAvat kRtaM
karaNIyaM nAparamasmAd bhavaM prajAnAmIti (2) |

etadeva sUtramuktvA" no tu vimucyate, api tu tenaiva
dharmacchandena pUrvavad yAvattayaiva

dharmAbhiratyA antarAparinirvAyI bhavati (3) | na
haivAntarAparinirvAyI bhavatyapi tUpapadyanirvAyI

bhavati (4) | na haivopapadyaparinirvAyI bhavatyapi
tvanabhisaMskAraparinirvAyI (5) | na haivAnabhi-

saMskAraparinirvAyI bhavatyapi tu
sAbhisaMskAraparinirvAyI bhavati (6) | na haiva
sAbhisaMskAra-

parinirvAyI bhavatyapi tUrdhvasrotA bhavati (7) | na
haivordhvasrotA bhavatyapi tu tenaiva dharmacchandena

pUrvavad yAvattayaiva dharmAbhiratyAbhAsvarANAM
devAnAM sabhAgatAyAmupapadyate (8) | na
haivAbhAsvarANAM

devAnAM sabhAgatAyAmupapadyate, api tu tenaiva
dharmacchandena yAvattayaiva
dharmAbhiratyApramANAbhAnAM

devAnAM sabhAgatAyAmupapadyate (9) | na
haivApramANAbhAnAM devAnAM sabhAgatAyAmupapadyate,
api tu

tenaiva dharmacchandena pUrvavad yAvattayaivaM
dharmAbhiratyA parIttAbhAnAM devAnAM
sabhAgatAyAmupapadyate

(10) |

3. "iha bhikSuryairAkArairyairliGgaiyairnimittai:
prativirAgAdupekSako viharati, smRta:

samprajAnan sukhaM ca kAyena pratisaMvedayate | yattadAryA
AcakSate-upekSaka: smRtimAn

sukhavihArI, tRtIyaM dhyAnamupasampadya viharatIti, sa na
haiva tAnAkArAM^stAni liGgAni tAni

nimittAni manasikaroti pUrvavat sarvANi sUtrANi (1-7) |
kevalaM tu nikAyasabhAgatAyAM

vizeSa:-na haivordhvasrotA bhavati, api tu tenaiva
dharmacchandena pUrvavadyAvacchubhakRtsnAnAM devAnAM

sabhAgatAyAmupapadyate (8) | na haiva zubhakRtsnAnAM
devAnAM sabhAgatAyAmupapadyate, api tu tenaiva

pUrvavadapramANazubhAnAM devAnAM
sabhAgatAyAmupapadyate (9) | na haivApramANazubhAnAM
devAnAM

sabhAgatAyAmupapadyate, api tu tenaiva pUrvavat
parIttazubhAnAM sabhAgatAyAmupapadyate (10) |

4. "iha bhikSuyairAkArairyailiGgairyairnimittai: sukhasya ca
prahANAt du:khasya ca prahANAt

pUrvameva saumanasyadaurmanasyayorastaGgamAt
adu:khAsukhamupekSAsmRtiparizuddhaM caturthaM
dhyAnamupasampadya

viharati | sa na haiva tAnAkArAM^stAni liGgAni
vistareNa sarvANi sUtrANi pUrvavad vaktavyAni

(1-8) |

devanikAyopapattayastu vizeSyante-"yAvattayaiva
dharmAbhiratyA bRhatphalAnAM devAnAM

sabhAgatAyAmupapadyate (9) | na haiva pUrvavat
puNyaprasavAnAM devAnAM sabhAgatAyAmupapadyate | naiva

pUrvavadanabhrakANAM devAnAM sabhAgatayAmupapadyate
(10) |"

1. "iha bhikSuryairAkArairyailiGgairyainimittai: sarvazo
rUpasaMjJAnAM samatikramAt, pratigha-

@330

yattarhi sUtra uktam-"atha ca punardUSI mAra:
svazarIreNAvIcau mahAnarake

prapatita:" ( ) iti, tat kathamiti ? sa hi jIvanneva
nArakIbhirjvAlAbhi-

-------------------

saMjJAnAmastaGgamAt, nAnAtvasaMjJAnAmamanasikArAt,
anantamAkAzamityAkAzAnantyAyatana-

mupasampadya viharati | sa na haiva tAnAkArAniti pUrvavat,
kevalaM tu rUpagatamiti na paThitavyam;

tatra rUpAbhAvAt, yAvannirodho nirvANamiti (1) |

etadeva sUtramuktvAyaM vizeSa:-"tasyaivaM jAnata iti
pUrvavad yAvannAparamasmAdbhavaM

prajAnAmIti (2) | etadevoktvA-"no vimucyate, api tu tenaiva
dharmacchandena yAvattayaiva

dharmAbhiratyopapadyaparinirvAyI bhavati (4) | na
haivopapadyaparinirvAyI bhavati, tenaiva yAvadanabhi-

saMskAraparinirvAyI bhavati (5) | na
haivAnabhisaMskAraparinirvAyI bhavati, sarvamuktvA

yAvadUrdhvasrotA na bhavatyapi tu tenaiva pUrvavat,
yAvattayaiva dharmAbhiratyA AkAzAnantyAyatanopagAnAM

devAnAM sabhAgatAyAmupapadyate (6-7) |

2. "iha bhikSuryairAkArairyailiGgairyairnimittai: sarvaza
AkAzAnantyAyatanaM samatikramyAnantaM

vijJAnamiti vijJAnAnantyAyatanamupasampadya viharati | sa
na haiva tAnAkArAnityA-

kAzAnantyAyatanavat sapta sUtrANi vaktavyAni | kevalaM
tu vijJAnAnanantyAyatanopagAnAM devAnAM

sabhAgatAyAmupapadyata iti vizeSa: (1-7) |

3. "punaraparamiha bhikSuyairAkArairyailiGgairyairnimittai:
sarvazo vijJAnAnantyAyatanaM samatikramya

nAsti kiJcidityAkiJcanyAyatanamupasampadya viharati, sa na
haiva tAnAkArAniti pUrvavat

saptasUtrANi (1-7) |

4. "punaparamiha bhikSuryairiti yAvat sarvaza
AkiJcanyAyatanaM samatikramya naivasaMjJAna-

saMjJAyatanamupasampadya viharati" | pUrvavat sarvANi
sUtrANi vaktavyAnyUrdhvasrota: saMjJaM tvekamapanIya

(1-6) |

tadevaM caturbhirdhyAnairamRtadhAtucittopasaMhAracitta
vimuktyantaropapadyAnabhisaMskArasAbhisaM-

skAraparinirvANordhvagamanatryupapattisthAnopapattisva-
bhAvAzcatasra: sUtrArthadarzikA uktA: |

tribhistvAdyairArUpyairamRtadhAtucittopasaMhAracittavi-
muktyupapadyAnabhisaMskArasAbhi-

saMskAraparinirvANordhvagamanopapattisthAnopapattisva-
bhAvAstisra: sUtrArthasaptikA: |

naivasaMjJAnAsaMjJAyatanenordhvagamanaM parihAya
SaTkikA coktA: |

ato yo'sAvantarAparinirvAyI
nAsAvAyuSpramANAntarAparinirvAyIti yujyate vaktum |

ArUpyeSvapi hyantarAmaraNasambhava:;
"kuruvarjyo'ntarAmRtyu:" (abhi^ ko^ 3.85) iti

vacanAt |

tasmAt Agamato'pi siddho'ntarAbhava:, na kevalaM yuktita
ityapi-zabda: |

dUSImAra iti | krakucchandasya tathAgatasya viduraM nAma
zrAvakaM dUSI nAma mArastadAnIM

zirasi muSTinA'bhidhnan tenAGgIkRtastallakSaNa eva ca
svazarIreNaivAvIcau mahAnarake prapatita

iti | svazarIreNaiveti vacanAnnAstyantarAbhava
ityabhiprAya: | sa hi jIvanneva nArakIbhirjvAlAbhi-

@331

rAliGgitatvAt kAlaM kRtvA'ntarAbhavenAvIciM prApta
ityayaM tatrAbhiprAya: | atyudIrNa-

paripUrNAni hi karmANi kAyasya nikSepaM na pratIkSante
| ato'sya dRSTadharmavedanIyaM karma

pUrvaM vipakvam, pazcAdupapadyavedanIyamiti |

idamidAnIM kathaM nIyate-"paJcAnantaryANi karmANi
yAni kRtvopacitya samanantaraM

narakeSUpapadyate" ( ) iti ? anyAM gatimagatvetyabhiprAya:
| upapadyavedanI-

yatvaM tatra karmaNo dyotitam | atha yathArutaM kalpyate ?
paJcaiva kRtvA naikamiti etat

prApnoti, kriyAnantaraM ca | na kAlAntaraM jIvitvA ko
vA'ntarAbhavasyopapadyamAnatvaM

necchati | antarAbhavenaiva hyasau maraNAntaraM
narakeSUpapadyate; abhimukhatvAt | na tu brUma:-

upapanno bhavatIti |

iyaM tarhi gAthA kathaM nIyate-

"upanItavayA jarAtura: samprApto hi yamAntikaM dvija !

vAso'pi hi nAsti te'ntarA pAtheyaM ca na vidyate tava" || (
) iti ?

atrApi manuSyeSvantarAvAso nAstItyabhiprAya: | atha
vA'ntarAbhave'pyasya vAso

nAsti; upapattidezasamprAptigamanAdhiSThAnAditi |
ayamatrAbhiprAya:, nAyamabhiprAya:-

iti kuta etat ! tulya eSa bhavato'pyanuyoga: |

-------------------

riti | jIvannevAsau mAro
narakotthitAbhiragnijvAlAbhirAliGgitatvAt
svazarIrAvasthA-

du:khotpatte: svazarIreNaiva prapatita ityukta:, na tu
kAlamakRtvA antarAbhavAvasthAM narakopapatti-

bhavAvasthAM ca gatavAnityabhiprAya: |
atyudIrNaparipUrNAnIti |
kSetrAzayavikSepayogAdatyudIrNAni,

upacitatvAt paripUrNAni |

samanantaraM narakeSUpapadyata iti |
samanantaravacanAnAstyantarAbhava ityabhiprAya: | anyAM

gatimagatveti | upapattyantarapratiSedhaparametadvAkyam,
nAnantarAbhavapratiSedhaparamityabhiprAya: |

paJcevaiti | yadi yathArutaM kalpyate,
paJcabhirevAnantaryai: kRtai:, na tvekena dvAbhyAM vA
narakagamanaM

bhavatItyetat prApnoti | paJceti rutAt kriyAnantaraM
cAnantaryakriyAnantaraM ca narakeSUpapanna iti

prApnoti | yAni kRtvopacitya samanantaraM
narakeSUpapadyata iti rutAnna kAlAntaraM jIvitvA ko

vAntarAbhavasyopapadyamAnatvaM necchatIti |
viprakRtAvasthavacanAdupapattyabhimukho hyupapadyamAna:

ityabhiprAya: | na tu brUma upapanno bhavatIti | na
tUpapadyata ityetat padamupapannArthamiti brUma: |

tasmAdadoSa eSa: |

upanItavayA iti | vistara:-mRtyusamIpamupanItaM vayo'nena
so'yamupanItavayA: |

dvijetyAmantraNam | kazcid jIrNo brAhmaNa Amantrita: |
vAso'pi hi nAsti te'ntareti | idamatra

jJApakam | antarAbhavAbhAva ityabhiprAya: | pAtheyaM
pathyodanaM ca na vidyate tava pAralaukika:

kuzalasambhArastava nAstItyabhiprAya: |

manuSyeSvantarAvAso nAstIti | maraNagatasya te sato
manuSyeSvantarAvAso nAsti | yatheha

@332

tasmAdubhayasminnapi pakSe yathoktasUtrAvirodhAnna
bhavatyetadantarAbhavasyAbhAve

jJApakam | jJApakaM hi nAma agatikA gatiriti ||12||

atha kAM gatiM gamiSyata:
kimAkRtirantarAbhavo'bhinivarttate ?

ekAkSepAdasAvaiSyatpUrvakAlabhavAkRti: |

yenaiva karmaNA gatirakSipyate
tenaivAntarAbhavastatprAptaye | ato yAM gatiM gantA

bhavati, tasyAM gatau ya
AgamiSyatpUrvakAlabhavastasyaivAsyAkRtirbhavati |

evaM tarhi zunIprabhRtInAmekasmin kukSau
paJcagatiko'ntarAbhavo'bhinirvarttate iti

nArako'ntarAbhava: mAtu: kukSiM nirdahet ?
pUrvakAlabhave'pi tAvannArakA na nityaM prajvalitA

bhavantyutsadeSu bhramanta:, kiM punarantarAbhavikA: |

astu vA prajvalita: | sa tu yathA na draSTuM zakyate
tathA na spraSTumapi; acchatvA-

dAtmabhAvasyetyacodyametat | antarAbhavAnAmapyanyonyaM
kukSAvasaMzleSAt karmapratibandhAcca

na dAha: |

pramANaM tu yathA paJcaSaDvarSasya dArakasya, sa tu
paTvindriyo bhavati |

bodhisattvasya punaryathA sampUrNayUna:,
salakSaNAnuvyaJjanazca |

-------------------

kasyacit pratiSThamAnasyetyabhiprAya: |
gamanAdhiSThAnAditi | gamanAvirAmAt |
ayamatrAbhiprAya: |

yathA tvayA varNyate'styantarAbhava iti | nAyamabhiprAya:
| yathA mayA varNyate nAstyantarAbhava

iti | kuta etat | kuto hetoretadbhavati | tulya eSa
bhavato'pyanuyoga: | samAna eSa bhavato'pi

prazna ityartha: |

yathoktasUtrAvirodhAditi | dUSImArasUtrAdyavirodhAt |
na bhavatyetat sUtramantarAbhavasyAbhAve

jJApakam | jJApakaM hi nAmAgatikA gatiriti |
yasyAgateranyA gatirnAstyasAvagatikA gati: |

etaduktaM bhavati-yadi yajjJApakaM sUtraM gAthA vA
yasyArthasya dyotanArthamucyate, yadi tamevArthaM

dyotayati nAnyadapyarthAntaraM tadviruddham,
tajjJApakamananyagatikamiti ||12||

"aiSyatpUrvakAlabhavAkRti:" iti | A eSyadaiSyat,
aiSyata: pUrvakAlabhavasyevAkRti-

rasyeti aiSyatpUrvakAlabhavAkRti: | kasmAt ?  ekAkSepAt
| yasmAdaiSyantI gatistatprApakazcAntarA-

bhavastenaivaikena karmaNAkSipyate |

zunIprabhRtInAmiti zunIzUkarIprabhRtInAm |
paJcagatika iti | paJcagatigAmItyartha: | yadi

garbhastho'pi mriyeta tasya nArako'ntarAbhavo mAtu: kukSiM
nirdahet | nArako hi pradIpto bhavati,

tadrUpaM cAntarAbhava iti | pUrvakAlabhave'pIti vistara:
| nArakapUrvakAlabhavAvasthA api nArakA

na nityaM prajvalitA bhavantyutsadeSu kukUlAdiSu
bhramanta:, kimaGgAntarAbhavikA: |

astu vA prajvalita iti | nArako'ntarAbhava: |
kukSAvasaMzleSAditi | antarAbhavA-

nAmacchatvAdAtmabhAvasyAnyonyamasaMzleSAnna dAha: |
karmapratibandhAcca | tatkarmapratibandhAnna dAha

iti kRtvA | ata eva zunIprabhRtInAM kukSeradAha: |

@333

ata evAntarAbhAvasthena mAtu: kukSiM pravizatA
koTizataM cAturdIpikAnAma-

vabhAsitam |

yattarhi mAtA bodhisattvasya svapne gajapotaM pANDaraM
kukSiM pravizantamadrAkSIt ?

nimittamAtraM tat; tiryagyonezciravyAvarttitatvAt |
tadyathA-kRkI rAjA daza svapnA-

nadrAkSIditi |

-------------------

koTizataM cAturdvIpakAnAmavabhAsitamiti | yata:
pUrNayUna iva bodhisattvasyAntarAbhava:

salakSaNAnuvyaJjanazca, ato'ntarAbhavasthena tena mAtu:
kukSiM praveSTumicchatA trisAhasramahAsAhasro

lokadhAtu: svakSetramiti kRtvA'vabhAsita: |

pANDaraM gajapotamiti |
yadyaiSyatpUrvakAlabhavAkRtirantarAbhava:, kasmAd
bodhisattvasya

mAtA gajapotamevaMrUpamadrAkSIt ? nimittamAtraM tat |
tasya bodhisattvasya | tiryagyonezciravyA-

varttitatvAt | yata: prabhRti lakSaNavipAkAni
karmANyArabhate kartuM kalpazate zeSe tata: prabhRti

tasya sarvA durgatayo vyAvRttA: | tad yathA kRkI rAjA
daza svapnAnadrAkSIt | bhaviSyato'rthasya

nimittamAtramiti |

daza svapnA vinaye paThyante | kRkinA kila rAjJA daza
svapnA dRSTA:-hastI vAtAyanena

nirgatya pucche sakta:, kUpastRSitasya
pRSThato'nudhAvati, saktuprasthena muktAprastho labhyate,
candanaM

kASThArgheNa vikrIyate, ArAmA: puSpaphalasampannA:,
sarvaJca puSpaphalamadattAdAyibhirhriyate,

kalabhairgandhahastinastrAsyante, azucimrakSito markaTa:
parAnupalimpati, markaTAbhiSeko varttate,

paTako'STAdazabhirjanairAkRSyate, mahAjanakAya ekatra
kalahabhaNDanavigrahavivAdenAnyonya-

vighAtamApanna iti | tena ca te bhagavate kAzyapAya
tathAgatAya naveditA:, bhagavatA ca vyAkRtA:-

bhaviSyatyanAgate'dhvani zAkyamunirnAma tathAgata: | tasya
zrAvakA vistIrNasvajanabandhuvargaM prahAya

pravrajitA vihAreSuM gRhasaMjJamutpAdya saGgaM
kariSyanti, hastino vAtAyananirgamanapucchalagnavat |

kUpasvapnena tacchAvakA eva
brAhmaNagRhapatInAmamabhyupetya dharmaM dezayiSyanti,
teSAM zrotukAmatA

na saMsthAsyata ityetaddarzayati | saktumuktAprasthasvapnena
tacchrAvakA eva saktubhikSAyA apyarthA-

yendriyabalabodhyaGgAdIni prakAzayiSyanti |
candanasvapnena tacchrAvakA evAbhAvitakAyazIla-

prajJAstIrthyamatAni gRhItvA buddhavacanena
samAnIkariSyantItyetaddarzayati | ArAmasvapnena evAvA-

samAzrayaM kRtvA yattad bhaviSyati saGghasya puSpaM
phalaM vAdhikaM vA tadvikrIya jIvikAM

kalpayiSyanti, tena ca gRhiNa:
pratisaMstariSyantItyetaddarzayati | kalabhasvapnena
tacchrAvakA

eva du:zIlA pApadharmANo bhaviSyanti ye te bhikSava:
sthavirA: zIlavanta: kalyANadharmANastAnA-

vAsebhya: pravAsayiSyantItyetaddarzayati |
azucimrakSitamarkaTasvapnena tacchrAvakA eva du:zIlA

pApadharmANa: santo ye te bhikSava:
kalyANAstAnasadbhirdoSaizcodayiSyantItyetaddarzayati |

markaTAbhiSekasvapnena tacchrAvakA eva
sAmantikAbhiSekaM vihAreSu kariSyanti, loke'pi ca

paNDakA adhirAjyaM kArayiSyanti ityetaddarzayati |
paTasvapnena tacchAsanamevASTAdazadhAbhedaM

gamiSyati, na ca vimuktipaTa: sphATayiSyata
ityetaddarzayati | kalahasvapnena tacchrAvakA eva

nikAyaparigrahAt parasparaM vivAdamApatsyanta
ityetaddarzayatIti | saMgrahazloka:-

@334

"karikUpasaktucandanakalabhArAmAstathA kaperabhiSeka: |

azucikapi: paTakalahAviti daza dRSTA nRpeNa kRkiNA
svapnA: ||"

naiva cAntarAbhavika: kukSiM bhittvA pravizati, api tu
mAturyonidvAreNa | ata

eva yamalayorya: pazcAt prajAyate sa jyAyAnucyate, ya:
pUrvaM sa kanIyAniti |

dharmasUtravibhASyaM kathaM nIyate-

"vAraNa tvamupagamya pANDaraM SaDviSANaruciraM
catuSkramam |

mAtRgarbhazayanaM vizeSasamprajAnan RSirAzramaM
yathA" || ( ) iti ?

naitadavazyanetavyam | na hyetat sUtram, na vinaya:,
nAbhidharma:; kAvyametat |

kavInAM ca kAvyaM samAyojayatAM kecid bhAvA:
samAropitA gacchanti |

athavA-netavyameva | yathA asya mAtA svapne taM
pravizantamadrAkSIt, tathA

so'pi gAthAmakArSIditi |

rUpAvacaro'pyantarAbhava: sampUrNapramANa: savastrazca
prAdurbhavati; apatrApyotsada-

tvAt bodhisattvasya savastra: | zuklAyAzca bhikSuNyA:
praNidhAnavazAd yAvantameva

pariveSTitA nirdagdhA | anyo nagna:;
kAmadhAtoranapatrApyotsadatvAt ||

atha ko'yaM pUrvakAlabhavo nAma ?

sa punarmaraNAt pUrva upapattikSaNAt para: ||13||

bhavo hi nAmavizeSeNa paJcopAdanaskandhA: | sa eva
caturdhA bhidyate-antarAbhavo

yathokta:, upapattibhavo pratisandhikSaNa eva, tasmAt pareNa
maraNakSaNaM paryudasyAnya: sarvo

bhava: pUrvakAlabhava:, caramakSaNo maraNabhava:, yata
UrdhvamantarAbhavo bhavati rUpiSu cet

sattveSUpapadyate ||13||

sa cAyamantarAbhava:-

sajAtizuddhadivyAkSidRzya:,

-------------------

"karikUpasaktucandanakalabhArAmAstathA kaperabhiSeka: |

azucikapi: paTakalahAviti daza dRSTA nRpeNa kRkiNA
svapnA: ||" ( )

apatrApyotsadatvAt | apatrApyotkaTatvAt |

upapattibhava: pratisandhikSaNa eva | tasmAt pareNa
pratisandhikSaNAdanyo bhava: pUrvakAla-

bhava: | rUpiSu cet sattveSUpapadyata iti |
ArUpyadhAtAvantarAbhavAdidaM vizeSavacanam ||13||

samAnajAtIyairiti | nArako'ntarAbhavo
nArakairevAntarAbhavairdRzyate | evaM yAvaddevAntarA-

bhava: devAntarAbhavaireveti | suvizuddhamiti |
ekAdazadivyacakSurapakSAlavarjitam | te punarapakSAlA

vicikitsA'manasikAro kAyadauSThulyaM
styAnamiddhamauddhatyamabhyArabhya vIryamaudvilyaM
chambhitatvaM

nAnAtvaMsajJA abhijalpa: abhidhyAyitatvaM jJeyeSu
yathAsUtram | abhijJAmayamiti | abhijJAsvabhAva-

bhAvanAmayamityartha: | upapattipratilambhikamapi
devAdInAM divyamiSyate, na tu suvizuddham |

@335

samAnajAtIyairevAntarAbhavairdRzyate | yeSAM divyaM
cakSu: suvizuddhamabhijJAmayaM ta

enaM pazyanti | upapatticakSuSA tu na dRzyate;
atyarthamacchatvAt | devAntarAbhavika: sarvAn

pazyati | manuSyapretatiryagnArakAntarAbhavikA: pUrvaM
pUrvamapAsyetyapare |

karmarddhivegavAn |

Rddhi: = AkAzagamanam, karmaNA Rddhi: karmarddhi:, tasyA
vega: karmarddhivega: =

zIghratA, so'syAstIti karmarddhivegavAn | yenAsau na
zakyo buddhairapi pratibandhum;

karmaNo'sya balIyatvAt |

sakalAkSa:,

samagrapaJcedriya: |

apratighavAn,

pratighAta: = pratigha:, so'syAstIti pratighavAn, na
pratighavAnapratighavAn | vajrAdi-

bhirapyanivAryatvAt | tathA hi-pradIptAya: piNDabhede
tanmadhyasambhUta: krimirupalabdha:

zrUyate |

yasyAM ca gatau sa utpatsyamAnastasyA: sarvathA-

anivartya:,

na hi kadAcinmanuSyAntarAbhavo'ntardhAya devAntarAbhavo
bhavati, anyo vA |

niyatamanena-yAmeva
gatimadhikRtyAbhinirvRttastasyAmevopapattavyam;
nAnyasyAmiti |

kiM punarantarAbhavo'pi kAmAvacara: kavalIkAramAhAraM
bhuGkte ? omityAha |

na tvaudArikam, kiM tarhi ?

sa gandhabhuk ||14||

ata eva `gandharva:' ityucyate, dhAtUnAmanekArthatvAt |
hrasvatvaM zakandhukarkandhuvat |

-------------------

devAntarAbhavikamiti vistara: | apara Ahu: | na
samAnajAtIyairevAntarabhavo dRzyate,

kiM tarhi ? devAntarAbhavika: sarvAn devAntarAbhavikAdIn
pazyati | manuSyapretatiryaGnAra-

kAntarAbhavikA: pUrvaM pUrvamapAsya | katham ?
manuSyAntarAbhaviko devAntarAbhavikaM pUrvamapAsya

manuSyapretatiryaGnArakAntarAbhavikAn pazyati,
pretAntarAbhaviko devamanuSyAntarAbhavikau pUrvA-

vapAsya pretatiryaGnArakAntarAbhavikAn pazyati, evaM
yAvannArakAntarAbhaviko devAntarA-

bhavikAdIn pUrvAnapAsya nArakAntarAbhavikAneva pazyati
| gatInAmuttarottaranikRSTatvAditi |

ata eva gandharva iti | yato gandhagato gandharva: |
gandhamarvati bhakSayati gandharva ityartha: |

dhAtUnAmanekArthatvAt | ayamarvatirna kevalaM gatyarthe
varttate, kiM tarhi ? bhojanArthe'pIti | gatyartha-

parigrahe'pyadoSa: | gandhamarvati gacchati bhoktumiti
gandharva iti | hrasvatvaM zakandhukarkandhuvaditi |

kRdanta iti pararUpanipAtanAt zakandhukakarkandhuriti
pararUpasiddhiryathA tathehApi gandharva iti |

@336

alpezAkhyastu durgandhAhAra:, mahezAkhya: sugandhAhAra:
|

kiyantaM kAlamavatiSThate ?

1. nAsti niyama iti bhadanta: | yAvadupapattisAmagrIM na
labhate nahi tasyAyuSa:

pRthagevAkSepa:, ekanikAyasabhAgatvAt | itarathA hi
tasyAyuSa: kSayAnmaraNabhava: prasajyeta |

yadyAsumero: sthalaM mAMsasya syAt tat sarvaM varSAsu
krimINAM pUryeta, kimidAnIM

tatpratIkSA eva teSAmantarAbhavA Asan, kuto vA tadA
tebhyo gatA iti vaktavyam ?

naitadAgataM sUtre zAstre vA |

evaM tu yujyate-gandharasAbhigRddhAnAmalpAyuSAM
jantUnAmanto nAsti | te taM gandhaM

ghrAtvA gandharasAbhigRddhA: kAlaM kurvanta:
kriminikAyasabhAgotpAdakaM karma vibodhya

tayA tRSNayA krimiSUpajAyanta iti |

atha vA-nUnaM tatpratyayapracura eva kAle
tatsaMvarttanIyAni karmANi vipAkAbhi-

nirvRttau vRttiM labhante, nAnyatra | tathA hi
cakravarttisaMvarttanIye karmaNi azItivarSasahasrAyuSi

prajAyAM bahutarAyuSi vA cakravarttino jAyante,
nAnyasyAm | ata eva coktaM bhagavatA-

"acintya: sattvAnAM karmavipAka:" ( ) iti |

2. saptAhaM tiSThatIti bhadantavasumitra: | yadi tAvatA
sAmagrIM na labhante tatraiva

punazcyutvA jAyante |

-------------------

alpezAkhya: | anudAro hInajAtIya ityartha: | ISTa
itIza: alpa Izo'lpeza: | ityAkhyA

yasya so'lpezAkhya: | viparyayAnmahezAkhya: |

ekanikAyasabhAgatvAditi | yazca pUrvakAlabhavo
yazcAntarAbhavastat prApaka:, tayoreka

eva nikAyasabhAga: | ata ekanikAyasabhAgatvAt | yenaiva
karmaNAyuSyeNa pUrvakAlabhavasyAyu-

rAkSipyate, tenaivAntarAbhavasya | yenaiva
karmaNAyuSyeNa pUrvakAlabhavasyAyurAkSipyate,
tenaivAntarA-

bhavasya | itarathA hi | yadi tasyAntarAbhavAyuSa:
pRthAgAkSepa: syAt, tasyApyAyuSa: antarA-

bhavikasya kSayAnmaraNabhava: prasajyeta, pUrvakAlabhavavat
| tasmAnnAsti niyama iti bhadanta: |

te taM gandhaM ghrAtvA gandharasAbhigRddhA iti vistara: |
te kSudrajantavastaM gandhaM ghrAtvA

tatsahacaraM cAnubhUtaM rasamanusRtya
gandharasAbhigRddhA: kAlaM kurvanta:
kriminikAyasabhAgotpAdakaM

karma vibodhya tayA gandharasatRSNayA vipAkabhimukhaM
kRtvA'ntarAbhavasantatyA krimiSUpajAyanta

iti |

tatpratyayapracura eva kAla iti | krimipratyayapracure kAle
tatsaMvartanIyAni karmANi

krimisaMvarttanIyAni vipAkAbhirnirvRttau vRttiM labhante
| vipAkadAnAyAbhimukhIbhavantItyartha: | "sAmagrIM

prApya kAlaM ca phalanti khalu dehinAm" ( ) iti vacanAt |
nAnyatra | na tatpracure

kAle | nAnyasyAmiti | nAlpAyuSi
"cakravarttisamutpattirnAdho'zItisahasrakAt" ( ) iti

vacanAt | ata eveti | yasmAd vidyamAnAnyapi
cakravarttisaMvarttanIyAni karmANi vipAkAbhi-

nivRttau kadAcideva vRttiM labhante,
bahupratyayApekSitvAt,
sambhavaiSitvAdupapattyabhilASitvAt |

@337

3. saptAhAnItyapare |

4. alpaM kAlamiti vaibhASikA: | sa hi sambhavaiSitvAt
sandhAvagatvA sandhiM

badhrAtIti yathAtvasamagrA: pratyayA bhavanti | niyataM
cAnena-tasmin deze tasyAM jAtau

janitavyaM bhavati, tadA karmANyeva pratyayAnAM
sAmagrImAvahanti | athAniyataM tato'nyatra

deze tasyAM jAtau jAyate sadRzyAmiti |

5. apare tadyathA-gavAmUSmasu maithunasya prAcuryam,
zaradi zunAm, RkSANAM

hemante, vasante cAzvAnAm |
gavayazRgAlakharatarakSANAM puna: kAlo nAstIti
yenAnyatra

kAle goSUpapattavyaM sa gavayeSUpapadyate, yena zvasu sa
zRgAleSu, yenAzveSu sa gardabheSu, yena

RkSeSu sa tarakSeSUpapadyata iti |

na tvasya nikAyasabhAgAntarAbhavo nAnyatra nikAyasabhAge
zakyamutpattumeka-

karmAkSepAditi vaktavyametat ||14||

sa khalveSa gatidezasamprAptyarthaM
prAdurbhUto'ntarAbhava:-

viparyastamatiryAti gatidezaM riraMsayA |

sa hi karmaprabhAvasambhUtena cakSuSA sUdUrastho'pi
svamupapattidezaM prekSate | tatrAsya

pitrostAM vipratipattiM dRSTvA puMsa: sata: pauMsno
rAga utpadyate mAtari, striyA: satyA:

straiNo rAga utpadyate pitari | viparyayAt pratigha: | evaM
paThyate prajJaptau-"gandharvasya

tasmin samaye dvayozcittayoranyatarAnyataraccittaM
sammukhIbhUtaM bhavatyanunayasahagataM vA

pratighasahagataM vA" ( ) iti |

sa tAbhyAM viparyasto rantukAmatayA taM dezamAzliSya
tAmavasthAmAtmanyadhimucyate |

tasmiMzcAzucau garbhasthAnasamprApte
jAtaharSo'bhinivizate | tato'sya skandhA ghanIbhavanti,

-------------------

karmANyeva pratyayAnAM sAmagrImAvahantIti |
karmAdhipatyenAzvAdInAM prasiddhaM kAla-

matikramya kAlAntare'pi maithunaM bhavatIti |
ekakarmAkSepAditi | yenaiva karmaNA gavAdinikAya-

sabhAga AkSipyate, tenaiva karmaNA tadantarAbhava
AkSipyata ityato vaktavyametat | yaduktaM yenAnyatra

kAle goSUpapattavyaM sa gavayeSUpapadyata iti vistareNa |
na nikAyabhedAdekAkSepakatvaM hIyate,

tatkarmaNa ekajAtIyatvAt,
gatyAkRtisaMsthAnAntarAparityAgAcca | gatiniyatAnAM
hi karmaNA-

mupapattivaicitryaM dRSTam, kalmASapAdAdivaditi |
nAstyeSa doSa ityA cAryasaGghabhadra: ||14||

"viparyastamati:" iti | anunayasahagatena vA cittena yathA
viparyastamatirbhavati, tad

darzayannAha-tatrAsya pitroriti vistara: | mAtApitrostAM
vipratipattiMdvindriyasamApattilakSaNAm |

puMsa: sata: puruSasyAntarAbhavasya puMso'yaM pausno rAga
utpadyate mArati bhAryAyAmiva | striyA

ayaM straiNo rAga utpadyate pitari bharttarIva | viparyayAt
pratigha iti | puMsa: sata: pauMsna: pratigha

IrSyotthAnabhUta utpadyate pitari pratisapatnapuruSa iva,
striyA: satyA: pratigha utpadyate mAtari

pratisapatnyAmiva | sa tAbhyAmeva viparyastAbhyAM
cittAbhyAM viparyasto rantukAmatayA maithunakAmatayA

@338

antarAbhavaskandhAzcAntardhIyante ityupapanno bhavati | sa
cet pumAn bhavati mAturdakSiNa-

kukSimAzritya pRSThAbhimukha utkuTuka: sambhavati; atha
strI tato vAmakukSi-

mAzrityodarAbhimukhI, athedAnIM napuMsakaM tadyena
rAgeNAzliSTaM tathA tiSThati | na cAstyantarA-

bhavo vyantara:; sakalendriyatvAt | ata: strIbhUta:
puruSabhUto vA'nupravizya yathAsthAnaM

tiSThati pazcAt garbha ApyAyamAno napuMsakaM bhavatIti
|

idaM vicAryate-kimasya
zukrazoNitamahAbhUtAnyevendriyAzrayabhAvamApadyante

karmavazAd, Ahosvit bhUtAntarANyeva karmabhirjAyante
tAnyupazrityeti ?

tAnyevetyeke | anindriyaM hi zukrazoNitamantarAbhavena
sArdhaM nirudhyate, sendriyaM

prAdurbhavati | bIjAGkuranirodhotpAdanyAyena yattat
kalalamityAkhyAyate | evaM ca kRtvA

sUtrapadaM sUtre sunItaM
bhavati-"mAtApitrazucikalalasambhUtasya" ( ) iti | tathA

"dIrgharAtraM yuSmAbhirbhikSava: kaTasi: saMvarddhitA
rudhirabindurupAtta:" ( ) iti |

bhUtAntarANyevetyapare | tadyathA parNakrime: |
azucisannizrayotpattyabhisandhivacanAt

tu kalalasya sUtrAvirodha iti | evaM tAvadaNDajAM ca
yoniM pratipadyate | anyatra tu

yathAyogaM vaktavyamityAhu: |

-------------------

taM dezamindriyadvayasthAna mAzliSya tAmavasthAM
vipratipattyavasthAmAtmanyadhimucyate-mayaitat

karma kriyata iti | tasmiMzcAzucau zukrazoNite
garbhasthAnasamprApte AmAzayapakvAzayAntara-

sthAnasamprApte, abhinivizate pratitiSThatItyartha: |
pRSThAbhimukha utkuTuka iti | maithunakriyAtmA-

bhimAnakriyAyogAt | ApyAyamAnovardhamAna: | etAnyeveti |
zukrazoNitamahAbhUtAni | bhUtAnta-

rANyeveti | zukrazoNitavyatiriktAni
bIjAGkuranirodhotpAdanyAyenaikasminneva kSaNe bIjaM

nirudhyate'Gkurazcotpadyate;
tulAdaNDanAmonnAmavannAzotpAdayo: samakAlatvAt |

yattat kalalamityAkhyAta iti | "kalalaM prathamaM bhavati
kalalAjjAyate'rbuda:"

ityAdivacanAt | evaM ca kRtvA sUtrapadamiti | "valmIka
iti bhikSo asya kAyasyai-

tadadhivacanam | rUpiNa audArikasya cAturmahAbhUtasya
odanakulmASopacitasya mAtApitra-

zucikalalasambhUtasya" iti vistara: | mAtApitrazucyeva
kalalam, tata: sambhUtasyetyartha: |

kaTasiriti | zmazAnam | rudhirabindurupAtta iti |
idamudAharaNam | asya kAyendriyabhAvApattita: |

bhUtAntarANyeva zukrazoNitavyatiriktAni | tad yathA
parNakrimeriti | yathA parNakrime:

parNamahAbhUtAnyupanizritya bhUtAntarANi
karmabhirjAyante, yAnIndriyasvabhAvamApadyante, na
parNamahA-

bhUtAni; bahutvAt tu krimINAm, khaNDaza:
patrasyAdarzanAcca | sUtrapadaM kathaM tarhi nIyate-

mAtrApitrazucikalalasambhUtasyeti ? ata
Aha-azucisaMnizrayotpattyabhisandhivacanAt tu

kalalasya sUtrAvirodha iti |
azucisaMnizrayeNotpattirbhUtAntarANAm,
tatrAbhisandhirabhiprAya:,

tena vacanaM kalalasya |
tasmAnmAtApitrazucikalalasambhUtasyetyasya
sUtrasyAvirodha: | etaduktaM

bhavati-zukrazoNitasannizrayeNa kalalAkhyAni
bhUtAntarANi zukrazoNitasamakAlAnyutpadyante

@339

tatra cAyaM yogo dRzyate-

gandhasthAnAbhikAmo'nya:,

saMsvedajAM yoniM pratipadyamAna upapattisthAnaM
gandhAbhilASAt gacchatyamedhyam,

medhyaM vA yathAkramam | upapAdukAM tu yoniM
prapadyamAna: sthAnAbhilASAt |

kathaM narakeSu sthAnAbhilASa: ? viparyastabuddhitvAt |
sa hi zItavAtavarSAbhiSekai-

rAtmAnaM bAdhyamAnaM pazyati, narakeSu cAgniM
dIpyamAnam | tatra uSNAbhilASAd dhAvati |

punastaptavAtAtapAgnisantApairAtmAnaM
bAdhyamAnamanupazyan zaityaM ca narakeSu
zItAbhilASA-

ddhAvati | yadavasthastadupapattisaMvarttanIyaM
karmAkArSIt, tadavastha AtmAnaM tAMzca sattvAn

pazyan dhAvatIti pUrvAcAryA: |

tatra punardevAntarAbhava UrdhvaM
gacchatyAsanAdivottiSThan manuSyatiryakpretAnAM

manuSyAdivat |

UrdhvapAdastu nAraka: ||15||

"te vai patanti narakAdUrdhvapAdA avAGkamukhA: |

RSINAmativaktAra: saMyatAnAM tapasvinAm ||" ( ) iti

gAthAbhidhAnAt ||15||

yaduktam-"viparyastamatiryAti" iti, kimavazyaM
sarvo'ntarAbhavastathA mAtu:

kukSimavakrAmati ? netyAha | kiM tarhi ? catasro
garbhAvakrAntaya: sUtra uktA: |

katamAzcatasra: ?

samprajAnan vizatyeka:,

tiSThati niSkrAmati vA samprajAnan |

tiSThatyapara:,

samprajAnanniti varttate | pravizatyapItyapizabdAt |

-------------------

sendriyANi | yathA parNasannizrayeNa parNasamAnakAlAni
sendriyANi krimimahAbhUtAnyutpadyanta

iti |

anyatra tu yathAyogaM vaktavyamityAhuriti | anyatra
saMsvedajaupapAdukayoranyayoryathAyogaM

vyAkhyeyamityAhurabhidharmAcAryA: |

tatra cAyaM yogo dRzyate iti | AcAryo bravIti |
zaityaJcanarakeSviti | zItanarakopa-

pattikAle | yadavastha iti | aurabhrikAdyavastha: |
yathAbhUtena tadvedyaM kRtaM prAkkarma tAdRzAn
sattvAn

svapna iva prekSya narake sa dhAvati | pUrvAcAryA: |
yogAcArA AryAsaGgaprabhRtaya: |

AsanAdivottiSThanniti | UrdhvopapattisthAnagamanAt |
manuSyAdivaditi | yathA manuSya-

stiryak pretazca gacchati, tadvat |

RSINAmativaktAra iti | adhikSeptAra: apavaditAra
ityartha: ||15||

@340

apara: |

niSkrAmatyapi,

samprajAnan pravizati tiSThatyapi |

sarvANi mUDho'nya:,

kazcit puna: sarvANyevAsamprajAnan karoti
pravizatyasamprajAnan tiSThati niSkrAma-

tyapi | etAzcatasro garbhAvakrAntaya: pratilomaM
nirdiSTA: zlokabandhAnuguNyata: |

nityamaNDaja: ||16||

aNDaja: sattvo nityaM mUDha eva sarvANi karoti |

kathamaNDAjjAto garbhaM pravizati ? yo'pi janiSyate
so'pyaNDaja: |

atha vA bhAvinyApi saMjJayA nirdeza: kriyate |
tadyathA-"saMskRtamabhisaMskaroti"

( ) iti sUtre, odanaM pacatIti saktuM pinaSTIti loke |
tasmAnnaiSa doSa: |

kathaM punarasamprajAnan mAtu: kukSiM pravizati
yAvanniSkrAmati, kathaM vA

samprajAnan ?

alpezAkhyasya tAvat sattvasya mAtu: kukSiM pravizata:
evaM viparItau saMjJAdhibhokSau

-------------------

"nityamaNDaja:" iti nityagrahaNAt | "sarvANi mUDha:"
ityatra nAsti niyama: |

bhavati tu samprajAnannapi | pratilomaM nirdiSTA iti |
sUtre hi ya: sarvANyasamprajAnan karoti |

eSA prathamA garbhAvakrAntiruktA | tisrastu
yathAnirdiSTAnupUrvikA eveti |

yo'pi janiSyate so'pyaNDaja iti | aNDAjjaniSyate aNDaja
ityabhiprAya: |

Avazyako hyabhUtArtho bhUtavaducyate, yathA
"varttamAnasAmIpye varttamAnavadvA" (pA^ sU^

3.3.131), "AzaMsAyAM bhUtavacca" (pA^ sU^ 3.3.132) |
kazcit kasmaicidvaktA bhavet-

Agacchantameva tathA Agatameva mAM viddhIti |
tasmAdadoSa eSa: | aNDAjjAto janiSyate

jAyate cetyaNDaja:; "anyebhyo'pi dRzyate" (pA^ sU^
3.3.130) iti vacanAt |

tasmAdaduSTametadityA cAryasaGghabhadra: |

athavA bhAvinyApi saMjJayeti | bhaviSyantyApi saMjJayA
nirdeza: kriyate | tadyathA saMskRta-

mabhisaMskarotIti | janitAvasthAyAM saMskRtaM bhavati,
na janyamAnAvasthAyAm | nahi saMskRtasya

puna: saMskAro yujyate | bhaviSyantyA tu saMjJayA tathA
nirdeza: kriyate | evamodanaM pacatItyAdi

yojyam |

kathaM punarasamprajAnan mAtu: kukSi pravizatIti vistara:
| sannikRSTAvasthA upapattidezasya |

"viparyastamatiryAti" (abhi^ 3.15) iti | viprakRSTAvasthA
adhimokSo'dhimukti: | tathA

tiSThAmi niryAmIti | katham ? tathA tiSThato'pyeSu
tiSThAmIti, niSkrAmato'pyebhyo niryAmIti |

ayamanayorviparyAsayorvizeSa iti |

apare punarAhu:-na kevalaM rAgadveSAbhyAmeva
viparyastamatirutpattidezaM gacchati, kiM

@341

pravarttete-vAto vAti, devo varSati, zItaM durdinaM,
mahato vA janakAyasya kolAhalam,

hanta tRNagahaNaM vA pravizAmi vanagahanaM vA,
parNakuTIM vA, vRkSamUlaM vA copasarpAmi

kuDyamUlaM veti, tiSThato'pyeSu tiSThAmIti
niSkrAmato'pyebhyo niryAmIti | mahezAkhyasya

tu sattvasya-ArAmaM vA pravizAmyudyAnaM ca, prasAdaM
vA'bhirohAmi kUTAgAraM vA, paryaGkaM

veti, tathA tiSThAmi niryAmIti | evaM tAvadasamprajAnan
pravizati yAvanniSkrAmati |

samprajAnaM^stu samyak prajAnAti-mAtu: kukSiM
pravizAmi, atraiva tiSThAmi, ata

eva niryAmIti | nAsya viparItau saMjJAdhimokSau
pravarttete ||16||

atra punarapadizyate-

garbhAvakrAntayastisrazcakravarttisvayambhuvAm |

cakravarttinazca svayambhuvozca pratyekabuddhasambuddhayozca
| yathAkramamityante vakSyati |

tatra prathamA cakravarttina: | sa hi pravizatyeva
samprajAnan na tiSThati nApi niSkrAmati |

pratyekabuddhastiSThatyapi | buddho niSkrAmatyapi | atrApi
bhAvinyA saMjJayA nirdeza: |

karmajJAnobhayeSAM vA vizadatvAd yathAkramam ||17||

vizadakarmaNAmudArapuNyakriyANAM prathamA |
vizadajJAnAnAM bAhuzrutyakRtapravicayAnAM

dvitIyA | vizadapuNyakarmajJAnAnAM tRtIyA | ta eva
tvete cakravarttyAdaya evambhUtA yujyante

yathAkramam | zeSANAM caturthIti siddhaM bhavati ||17||

atredAnIM bAhyakA AtmavAdaM parigRhyottiSThante-yadi
sattvo lokAntaraM

saJcaratIti pratijJAyate siddha AtmA bhavatIti ? sa eSa
pratiSidhyate-

nAtmAsti,

kIdRza AtmA ? ya imAn nikSipatyanyAMzca skandhAn
pratisandadhAtIti

parikalpyate, sa tAdRzo nAstyantarvyApArapuruSa: | evaM
tUktaM bhagavatA-"asti karmAsti

-------------------

tarhi ? anyathApi | kathamiti ? vAto vAti, devo
varSatItyAdi | tathA ArAmaM pravizAmyudyAnaM

cetyAdi | samprajAnaMstu samyak cittena prajAnAti-mAtu:
kukSiM pravizAmItyevamAdi: | yadi

samyak prajAnAti, kathaM kliSTenaiva pratibandho
vyavasthApyate ? mAtRsnehAdiyogAt kliSTaM

cittaM bhavati |

apara Aha-mAtu: kukSiM pravizata evaM viparItau
saMjJAvidhamokSAviti | upapannAmAtrA-

vasthAyAmetad bhavati-vAto vAti yAvadvRkSamUlaM
copasarpAmi, kuDyamUlaM ceti, tiSThato'pyeSu

tiSThAmIti, niSkrAmato'pyebhyo niryAmItyevamAdi |

tatra prathameti vistara: | cakravartina:, yeyaM "samprajAnan
vizatyeka:" iti | dvitIyA

pratyekabuddhasya, yeyaM "tiSThatyapara:" iti | tRtIyA
buddhasya, yeyaM "niSkrAmatyapi" iti |

atrApi bhAvinyeti | te na cakravartyAdayastadAnImiti
kRtvA | ta evaM tvete cakravartyAdaya

iti | paryAyamAtrametaduktam | arthastu sa evetyabhiprAya:
||16-17||

@342

vipAka:, kArakastu nopalabhyate ya imAMzca
skandhAnnikSipati anyAMzca skandhAn pratisanda-

dhAtyanyatra dharmasaMketAt | tatrAyaM dharmasaMketo
yadutAsmin satIdaM bhavatIti vistareNa

pratItyasamutpAda:" ( ) |

kIdRzastarhyAtmA na pratiSidhyate ?

skandhamAtraM tu,

yadi tu skandhamAtramevAtmeti upacaryate, tasyApratiSedha: |
evaM tarhi skandhA

eva lokAntaraM saJcarantIti prAptam, skandhamAtraM tu
nAtra saJcaratIti |

klezakarmAbhisaMskRtam |

antarAbhavasantatyA kukSimeti pradIpavat ||18||

kSaNikA hi skandhA:, teSA saJcarituM nAsti zakti: |
klezaistu paribhAvitaM

karmabhizca klezamAtramantarAbhavasaMjJikayA santatyA
mAtu: kukSimAyAti | tadyathA-

pradIpa: kSaNiko'pi santatyA dezAntaramiti nAstyeSa
doSa: |

tasmAt siddhametad-satyapyAtmani klezakarmAbhisaMskRta:
skandhAnAM santAno

mAtu: kukSimApadyata iti ||18||

sa puna:-

yathAkSepaM kramAd vRddha: santAna: klezakarmabhi: |

paralokaM punaryAti,

na hi sarvasya skandhasantAnasyAkSepastulyo bhavati;
AyuSyasya karmaNo bhedAt |

ato yasya yAvAnAkSepastasya tAvatI vRddhi: krameNa
bhavati |

kena krameNa ?

"kalalaM prathamaM bhavati kalalAjjAyate'rbuda: |

arbudAjjAyate pezI pezIto jAyate ghana: ||

ghanAt prazAkhA jAyante kezaromanakhAdaya: |

indriyANi ca rUpINi vyaJjanAnyanupUrvaza: || ( )

ityAryA: | etA: paJca garbhAvasthA:
kalalArvudapezIghanaprazAkhAvasthA: |

-------------------

saGketo hetuphalasambandhavyavasthA |

"klevazakarmAbhisaMskRtam" iti
klezakarmaparibhAvitamityartha: |

"pradIpavat" iti | `santatinyAyasaJcAri skandhapaJcakam,
kSaNikatvAt, pradIpavat'

iti darzayati ||18||

"yathAkSepam" iti | AkSepastAvat kAlaprabandha: | etacca
vizeSaNamAyuSyasyAyu:-

saMvarttanIyasya karmaNo bhedAt |

vyaJjanAnyanupUrvaza iti | vyaJjanAni
cakSurAdyadhiSThAnAni, tairhi cakSurAdInyabhivyajyante
|

@343

tasya khalu kAlAntareNa paripAkaprAptasya
garbhazalyasyAbhyantarAt mAtu: kukSau

karmavipAkajA vAyavo vAnti, ye taM garbhazalyaM
samparivartya mAtu: kAyAdadharadvArAbhi-

mukhamavasthApayanti | sa krUrapurISapiNDa ivAtimAtraM
sthAnAt pracyuto du:khaM samparivarttayate |

yadi puna: kadAcinmAturAhAravihArikriyApacAreNa
pUrvakarmAparAdhena garbha eva

vyApAdaM prApnoti, tata enaM tajjJA: striya:
kumArabhRtyakA vA sukhoSNena sarpistailena

supiSTena zAlmalIkalkenAnyena vA hastamabhyajya
tIkSNaM tanukaM cAtra zastrakamupanibadhya

tasmin varcaskUpa ivogradurgandhAndhakArasamalapalvale
subahukrimikulasahasrAvAse

nityasrAviNi satatapratikriye
zukrazoNitalasikAmalasaMklinnakvathitapicchile

paramabIbhatsadarzane chidratanucarmAvacchAdite
pUrvakarmavipAkaje tasmin kAyanADIvraNe

hastaM pravezyAGgamaGgaM nikRtyAdhyAharanti | sa
cApyaparaparyAyavedanIyena karmaNA pUrvakeNa

kAmapi gatiM nIyate |

atha puna: svastiM prajAyate, tata enaM mAtA
putrabhilASiNI tatparicArikA vA

striya: sadyojAtakaM taruNavraNAyamAnAtmAnaM
zastrakSArAyamANasaMsparzAbhyAM pANibhyAM

parigRhya snApayanti, stanyena sarpiSA vApyAyayanti,
audArikaM cAhAramAhartuM krameNAbhyA-

sayanti | tasya vRddheranvayAdindriyANAM paripAkAt
punarapi klezA: samudAcaranti, karmaNi

copacayaM gacchanti | sa tai: kAyasya
bhedAdantarAbhavasantatyA pUrvavat paralokaM punaryAti |

ityanAdibhavacakrakam ||19||

etena prakAreNa klezakarmahetukaM janma taddhetukAni puna:
klezakarmANi tebhya:

punarjanmetyanAdibhavacakrakaM veditavyam | Adau hi
parikalpyamAne tasyAhetukatvameteSu sajyeta | sati
cAsyAhetukatve

-------------------

tasmin varca: kUpa iveti | tasmin kAyanADIvraNe |
nindAvacanametat | nADIvraNa iva

nADIvraNa iti | ugro durgandha: ugradurgandha: |
andhakArazcAsAvAlokarahitatvAt | samalAnAM ca

palvalo'sau palvala iveti kRtvA, tasmin satatapratikriye
nityakarttavyazauce | zukreNa pauMsnena |

zoNitena straiNena | lasIkayA dravavizeSalakSaNayA,
malena saMklinne samantAt klinne | viklinne

vizeSeNa klinne kvathite pUtau picchile ca tasmin hastau
sampravezyAGgamaGgaM hastapAdAdikaM

nikRtya chitvA adhyAharanti adhyAkarSayanti |

taruNaM vraNaM sarujam,
taruNavraNamivAtmAnamAcaraM^staruNavraNAyamAna:,
taruNavraNAyamAna

AtmA'syeti taruNavraNAyamAnamAtmAnaM bAlakam,
zastraM ca kSAraM ca zastrakSAram, tadivAtmAna-

mAcaran zastrakSArAyamANa:, zastrakSArAyamANa:
saMsparzo'nayoriti zastrakSArAyamANasaMsparzau
pANI,

tAbhyAM parigRhya snApayanti; tasya
vRddheranvayAdanugamAt |

tasyAhetukAmiti | Aderahetukatvam | sati cAsyAhetukatve |
tadvadeva sarvamahetukaM

@344

sarvamevedamahetukaM prAdu:syAt | dRSTaM cAGkurAdiSu
bIjAdInAM sAmarthyaM dezakAlaprati-

niyamAdagnyAdInAM vA pAkajAdiSviti nAsti nirhetuka:
prAdurbhAva: |

nityakAraNAstitvavAda: prAgeva paryudasta: |
tasmAnnAstyeva saMsArasyAdi: |

antastu hetukSayAd yukta: | hetvadhInatvAjjanmano
bIjakSayAdivAGkurasyeti ||19||

ya eSa skandhasantAno janmatrayAvastha upadiSTa:,

sa pratItyasamutpAdo dvAdazAGgastrikANDaka: |

tatra dvAdazAGgAni-avidyA, saMskArA:, vijJAnam,
nAmarUpam, SaDAyatanam,

sparza:, vedanA, tRSNA, upAdAnam, bhava:, jAti:,
jarAmaraNaM ca |

trINi kANDAni
pUrvAparAntamadhyAnyatItAnAgatapratyutpannAni janmAni |

kathameSu trikANDeSu dvAdazAGgAni vyavasthApyante ?

pUrvAparAntayordve dve, madhye'STau,

avidyA saMskArazca pUrvAnte, jAtirjarAmaraNaM
cAparAnte | zeSANyaSTau madhye |

kiM punaretAnyaSTAGgAni sarvasyAM jAtau bhavanti ?
netyAha | kasya tarhi ?

paripUriNa: ||20||

paripUro'syAstIti paripUrI, ya etAni
sarvANyevAvasthAntarANi spRzati so'tra

pudgalo'bhipreta:, na tu yo'ntarAla eva mriyate | nApi
rUpArUpyAvacara: | tathA hi mahA-

nidAnaparyAyasUtre kAmAvacara eva pudgalo nirdiSTa:;
"vijJAnaM cedAnanda mAtu: kukSiM

nAvakrAmet" ( ) iti vacanAt |

-------------------

prAdu:syAt | dRSTaM cAGkurAdiSu bIjAdInAM
sAmarthyam | aGkuranAlakANDapatrAdiSu bIjAGkura-

nAlakANDAdInAM sAmarthyamutpAdanAya | kasmAt ?
dezakAlapratiniyamAt | dezakAlayostu

pratiniyamAt | tatra dezapratiniyamo bIjAdisambaddha eva
deza utpatte: | kAlapratiniyamo bIjAntara-

mutpatte: | agnyAdInAM
vAgnizItoSNAbhighAtacakSurAdInAM pAkajAdiSu
pAkajasukhadu:kha-

zabdacakSurvijJAnAdiSu dRSTaM sAmarthyam;
dezakAlapratiniyamAt | yadi hi nirhetuka: prAdurbhAva:

syAt, bIjAdInAmaGkurAdiSu agnyAdInAJca pAkajAdiSu
dezakAlapratiniyamenotpattiM prati sAmarthyaM

na syAt | sarvaM sarvatra sarvadotpadyeta | na caivaM
dRSTam, ityato nAsti nirhetuka: prAdurbhAva: |

nityakAraNAstitvavAda: prAgeva paryudasta:; "nezvarAde:
kramAdibhi:" (abhi^ ko^ 2.65)

iti vacanAt ||19||

zeSANyaSTau madhya iti |
vijJAnanAmarUpaSaDAyatanasparzavedanAtRSNo-
pAdAnabhavAGgAni |

nApi rUpArUpyAvacara iti | rUpAvacarasya
vijJAnAGgakAla eva nAmarUpaSaDAyatanAGgayo:

sadbhAvAt | na madhye'STAvaGgAni; ArUpyavAcarasya ca
nAmarUpaSaDAyatanAGgayorabhAvAt | mahA-

nidAnaparyAyasUtre "vijJAnaM cedAnanda mAtu: kukSiM
nAvakrAmedapi tu tannAmarUpaM kalalatvAyAbhi-

sammUrchet, no bhadanta" ityAdi tat sUtraM paThyate |
mAtu: kukSyavakramaNaM hi kAmadhAtAveveti |

saphalahetukayo: pUrvAparAntayorgrahaNAditi |
yathAkramametat-pUrvAntasya saphalasya grahaNAd,

@345

yadA tu dvividha: pratItyasamutpAda ucyate-paurvAntikazca,
aparAntikazceti;

tadA saptAGgAni paurvAntiko yAvadvedanAnta:,
paJcAparAntika:; saphalahetukayo: pUrvAparAnta-

yorgrahaNAt ||20||

atha ka ime'vidyAdaya: ?

pUrvaklezA dazA'vidyA,

yA pUrvake janmani klezAvasthA, sehAvidyetyucyate;
sAhacaryAt, tadvazena teSAM

samudAcArAcca | rAjAgamanavacane
tadanuyAtRkAgamanasiddhavat |

saMskArA: pUrvakarmaNa: |

`daza' iti varttate | pUrvajanmanyeva yA
puNyAdikarmAvasthA seha saMskArA ityucyante,

yasya karmaNa iha vipAka: |

sandhiskandhAstu vijJAnam, mAtu: kukSau pratisandhikSaNe
paJca skandhA vijJAnam |

nAmarUpamata: param ||21||

prAk SaDAyatanotpAdAt,

sandhicittAt pareNa yAvat SaDAyatanaM notpadyate
sA'vasthA nAmarUpaM tAvat

SaDAyatanamityucyate | prAkcaturAyatanotpAdAditi vaktavye
SaDAyatanavacanaM tadA tadvya-

vasthApanAt ||21||

tatpUrvaM trikasaGgamAt |

-------------------

aparAntasya ca sahetukasya grahaNAditi | tatra pUrvAnte
heturavidyA saMskArazca, tasya phalaM

paJcAGgAni-vijJAnaM yAvadvedaneti | aparAnte
jAtirjarAmaraNaM ceti, phalaM tasya trINyaGgAni

hetavastRSNopAdAnabhavA: | tadeva saptAGgAni
paurvAntika:, paJcAGgAnyaparAntika iti vyAkhyAtaM

bhavati ||20||

atha ka ime'vidyAdaya iti | kimavidyaiva kevalA, utAho sarve
klezA:, Ahosvit

klezAvasthA-iti sandehe pRcchati | sAhacaryAditi |
yasmAdavidyAsahacAriNa: klezA: | tadvazena

teSAM samudAcArAcca | yasmAccAvidvyAvazena teSAM
klezAnAM samudAcAra: sa punastadanuvRtti: |

mUDhasya hi klezasamudAcAra:, nAmUDhasya |
rAjagamanavacana iti vistara: | sAhacaryAt tadvazena

teSAM samudAcArAt, tadvadetat |
tadevamavidyAvazAdavidyAGga: klezadazetyartha: |
tasmAduktam-

"pUrvaklezA dazAvidyA" iti, na tUktam-pUrvAvidyA
dazAvidyeti |

puNyAdikarmAvastheti | puNyApuNyakarmAvasthetyartha:
||21||

prAk caturAyatanotpAdAditi vaktavya iti | mana:
kAyAyatanayorupapattibhava evotpAdAt |

tadA tadvyavasthApanAditi | cakSurAdyAyatanotpattikAle
kAyamana AyatanayorvyavasthApanAdityartha: |

"tatpUrvaM trikasaGgamAt" iti | tat SaDAyatanAGgaM
prAk trikasaGgamAt, prAgindriya-

viSayavijJAnatrikasaGgamAt |
prAgindriyaviSayavijJAnatrikasannipAtAdityartha: ||

@346

utpanne SaDAyatane sAvasthA tAvat SaDAyatanamityucyate
yAvadindriya-viSaya-

vijJAnatrikasannipAta: |

sparza: prAk sukhadu:khAdikAraNajJAnazaktita: ||22||

trayANAM sannipAtAt sparzo bhavati | sa
yAvadvedanAtrayakAraNaparicchedena bhavati

sA'vasthA sparza ityucyate ||22||

paricchedasAmarthye sati-

vitti: prAGmaithunAt,

vedanAvasthA yAvanmaithunarAgo na samudAcarati |

tRSNA bhogamaithunarAgiNa: |

kAmaguNamaithunarAgasamudAcArAvasthA tRSNetyucyate,
yAvanna tadviSayaparyeSTimApadyate |

upAdAnaM tu bhogAnAM prAptaye paridhAvata: ||23||
yasyAmavasthAyAM viSayaprAptaye paryeSTimApanna:
sarvato dhAvati, asAvavasthA

upAdAnamityucyate ||23||

tathA ca paridhAvan-

sa bhaviSyadbhavaphalaM kurute karma tad bhava: |

sa viSayANAM prAptiheto: paridhAvan paunarbhavikaM
karmopacinoti so'sya bhava: |

tena hi karmaNA punarita: pracyutasyAyatyAM
pratisandhirbhavati |

-------------------

"sparza: prAk" iti | SaDindriyaviSayavijJAnasannipAta:
sparzo jAtAvasthAyAM

vyavasthApyate; paripUrNaSaDAyatanasannipAtasadbhAvAt |
A kuta: ? prAk sukhadu:khAsukha-

vedanAkAraNeSu | "jJAnazaktita:" | sa bAlo yAvat
sukhAyA vedanAyA etat kAraNam, adu:khA-

sukhAyAzcaitat kAraNam-iti paricchede na zakto bhavati
sAvasthA sparza ityucyate | tathA hi

bAlako'gnimapi spRzed-du:khasyaitat kAraNamityaparicchindan
||22||

paricchede sAmarthye sati "vitti:" vedanetyartha: | A kuta: ?
"prAGmaithunAt" | yAvat

maithunarAgo na samudAcarati sAvasthA vedanetyucyate |
vedanAprakarSiNI hi sAvasthA vedanA;

kAraNavedAnAt |

"tRSNA bhogamaithunarAgiNa:" iti | bhogeSu
rUpAdikAmaguNalakSaNeSu maithune ca

lokapratIte rAgiNa: pudgalasya tadrAgasamudAcarAvasthA
tRSNetyucyate | paryeSTimApanna iti | `eSa'

(mA^ dhA^ 1.399) ityetasya dhAtoretadrUpam |

upAdIyate viSaya AtmabhAvo'nenetyupAdAnam, caturvidha:
kleza: sAvasthopAdAna-

mityucyate ||23||

"sa bhaviSyadbhavaphalam" iti | sa paridhAvato nirdeza:,
bhaviSyadbhava: phalamasyeti

bhaviSyadbhavaphalam | "karma" paunarbhavikamityartha: |
"tadbhava:" iti | bhavatyaneneti bhava:

karmaparyAya: |

@347

yo'sau

pratisandhi: punarjAti:

yadeveha vijJAnAGgaM tadevAsyAnyatra janmani jAti: |

tata Urdhvam-

jarAmaraNamA vida: ||24||

jAte: pareNa yAvadvedanAvasthA jarAmaraNam | yAnyeveha
catvAryaGgAni-nAmarUpa-

SaDAyatanasparzavedanA:, tAnyevAnyatra
jarAmaraNamityetAni dvAdazAGgAni ||24||

sa caiva pratItyasamutpAdazcaturvidha ucyate-kSaNika:,
prAkarSika:, sAmbandhika:,

Avasthikazca |

kathaM kSaNika: ? ekasmin khalvapi kSaNe dvAdazAGgAni

bhavanti | tadyathA-

lobhavazena prANinaM jIvitAd vyaparopayet, yo moha:
sA'vidyA, yA cetanA te saMskArA:,

vastuprativijJaptirvijJAnam, vijJAnasahabhuvazcatvAra:
skandhA nAmarUpam, nAmarUpe

vyavasthApitAni indriyANi SaDAyatanam |
SaDAyatanAbhinipAta: sparza:, sparzAnubhavanaM vedanA,
yo lobha: sa tRSNA tatsamprayuktAni paryavasthAnAni
upAdAnam, tatsamutthitaM

kAyavAkkarma bhava:, teSAM dharmANAmunmajjanaM jAti:,
paripAko jarA, bhaGgo maraNamiti |

punarAhu:-kSaNika: sAmbandhikazca yathA
prakaraNeSu-"pratItyasamutpAda:

katama: ? sarve saMskRtA dharmA:" iti |

-------------------

"jarAmaraNamA vida:" iti | A vida: A vedanAGgAt |
jarAmaraNaM nAmarUpAdi-

caturaGgasvabhAvam | vineyajanodvejanArthaM bhagavatA
jarAmaraNazabdena catvAryaGgAnyuktAni-"yo

bhikSavo rUpasyotpAda: | evaM yAvad vijJAnasya" ( ) iti
||24||

kSaNika: | kSaNe bhava:, kSaNo'syAstIti vA kSaNika: |
prakarSeNa dIvyati carati vA

prAkarSika: prabandhayukta ityartha: | evaM sAmbandhika:
hetuphalasambandhayukta ityartha: | eva-

mAvasthika: dvAdazapaJcaskandhikA avasthA ityartha: |
vijJAnasahabhuva iti vistara: | rUpamatra

sahabhUrvijJaptyavijJaptyAdi | saMjJAdiskandhatrayaM
nAma | nAmarUpavyavasthitAni indriyANi tatprati-

baddhavRttitvAdindriyANAm | Azrayatvena vA tAni nAmni
vyavasthitAni iti | SaDAyatanAbhinipAta:

sparza iti | cakSurAdInAM svasmin viSaye
pravRttirabhinipAta: | sa tu sambhavata: | yasya
tadAnImabhi-

nipAta: sambhavati sa tasya sparza iti veditavya: |
tatsamprayuktAni paryavasthAnAnyupAdAnam |

tayA tRSNayA samprayuktAnyAhrIkyAnapatrApyAdIni
paryavasthAnAni tadupAdAnam | tatsamutthamiti |

tRSNAsamuttham | cetanAsamutthamityapare |
unmajjanamutpAda: paripAko jareti | phalAkSepasAmarthyopa-

ghAta: | pUrvakSaNApekSayA vA | bhaGgo maraNamiti |
tatkSaNavinAza: | bhaGgAbhimukhyaM bhaGga ityapare |

kSaNika: sAmbandhikazca yathAprakaraNeSviti | kathaM
prakaraNeSu-"pratItyasamutpAda: katama: ?

sarve saMskRtA dharmA:" iti ? tatra saMskRtAnAM
dharmANAM vinAzayogAt kSaNika:

@348

Avasthiko dvAdaza paJcaskandhikA avasthA
nirantarajanmatrayasambaddhA: | sa eva

prAkarSika: |

eSAM katamo'yamabhipreto bhagavata: ?

Avasthika: kileSTo'yam

yadyaGgamaGgaM paJca skandhA: kiM kAraNamavidyAdIneva
dharmAn kIrttayati sma ?

prAdhAnyAttvaGgakIrtanam |

avidyApradhAnAmavasthAmavidyAM jagAda
saMskArapradhAnAM saMskArAn yAvajjarAma-

raNamityadoSa: |

kiM puna: kAraNaM sUtre dvAdazAGga ukta:,
prakaraNeSvanyathA "pratItyasamutpAda:

katama: ? sarve saMskRtA dharmA:" iti ? AbhiprAyika:
sUtre, lAkSaNiko'bhidharme |

tathAvasthika: kSaNika: prAkarSika: sAmbandhika:
sattvAkhyo'sattvAkhyazceti bheda: |

kimarthaM puna: sUtre sattvAkhya eva ?

pUrvAparAntamadhyeSu sammohavinivRttaye ||25||

ata eva ca trikANDa: | tatra pUrvAntasammoho yata iyaM
vicikitsA-`ko

nvahamabhUvamatIte'dhvani, AhosvinnAbhUvaM kathaM
nvahamabhUvam' iti | aparAntasaMmoho

yata iyaM vicikitsA-`kiM nu bhaviSyAmyanAgate'dhvani' iti
vistara: | madhyasaMmoho

yata iyaM vicikitsA-`kiMsvididaM ke santa: ke bhaviSyAma:'
iti |

-------------------

pratItyasamutpAda: | hetuphalabhUtobhayakSaNasambandhAt
sAmbandhika: | nirantarajanmatraya-sambaddhA iti |

dvAdazapaJcaskandhikA avasthA
atItAnAgatapratyutpannajanmasambaddhA: | Avasthika:

pratItyasamutpAda: | nirantaragrahaNaM
trikANDaprasiddhyartham | sa eva prAkarSika iti | sa
evAvasthika:

prakarSayogAt prAkarSika:;
anekakSaNikatvAdanekajanmikatvAdvA |

AbhiprAyika iti | abhiprAye bhava AbhiprAyika: |
vineyAbhiprAyavazAt tathA dezita

ityartha: | lAkSaNiko'bhidharme lakSaNapradhAnatvAt |
prakaraNeSu hi sarvasaMskRtagrahaNAt sattvA-

sattvAkhya: pratItyasamutpAda: ukta:;
sarvasaMskRtahetutvayogAt |

vineyasammohavinivRttihetu: sattvAkhya eva dvAdazAGga:
pratItyasamutpAdo dezita: |

ata Aha-"pUrvAparAntamadhyeSu sammohavinivRttaye" iti |
ata eva ca trikANDa iti |

kANDa iti bhAga: | ko nvahamabhUvamiti | devo manuSya iti
vA | kathaM nvahamabhUvamiti | kena

prakAreNa kayA yuktyetyartha: | kiM nu
bhaviSyAmyanAgate'dhvanIti vistara: | kiM nu bhaviSyAmya-

nAgate'dhvani, Ahosvinna bhaviSyAmi, ko nu bhaviSyAmi,
kathaM nu bhaviSyAmIti | kena

prakAreNa kayA yuktyetyartha: | kiMsvididamiti |
AtmabhAvadravyamanveSate-kathaMsvididamiti,

kena prakAreNa kayA yuktyeti, tadevAtmabhAvadravyaM
nAvadhArayati | ke santa iti | ke vayamidAnIM

vidyamAnA: | ke bhaviSyAma iti evaM nAvadhArayati |

@349

etasya trividhasya sammohasya vyAvarttanArthaM sattvAkhya
eva trikANDazca pratItya-

samutpAda upadiSTa: sUtre, yathAkramamavidyA
saMskArAzca jAtirjarAmaraNaM ca vijJAnaM yAvad

bhavazca | tathA hi sUtre evoktam-"yatazca bhikSavo
bhikSuNA pratItyasamutpAdazca

pratItyasamutpannAzca dharmA evaM yathAbhUtaM samyak
prajJayA dRSTA bhavanti | sa na pUrvAnte

pratisarati-kiM nvahamabhUvamatIte'dhvani" iti vistara: |

tRSNopAdAnabhavA
apyaparAntasammohavyAvartanArthamityapare | tasyaiva hyete
hetava

iti ||25||

sa punareSa dvAdazAGga: pratItyasamutpAdastrisvabhAvo
veditavya: klezakarmavastUni |

tatra-

klezAstrINi,

trINyaGgAni klezasvabhAvAni-avidyAtRSNopAdAnAni |

dvayaM karma,

aGgadvayaM karmasvabhAvam-saMskArA:, bhavazca |

sapta vastu,

saptAGgAni
vastusvabhAvAni-vijJAnanAmarUpaSaDAyatanasparza-
vedanAjAtijarA-

maraNAni; klezakarmAzrayatvAt | yathA ca vastu
saptAGgAni,

-------------------

sUtre yathAkramamiti | avidyA saMskArAzca
pUrvAntasammohavyAvarttanArtham | jAtirjarAmaraNaM

cAparAntasammohavyAvarttanArtham | vijJAnaM
yAvadbhavazca madhyasammohavyAvarttanArthamiti | tathA hi

sUtra evoktamiti vistara: | sUtre'pyevameva darzitamiti |
sUtreNa svavyAkhyAnaM samarthayati | sa

na pUrvAntaM pratisarati, kiM nvahamabhUvamatIte'dhvanIti
vistara: | sa na pUrvAntaM pratidhAvati | kiM

nvahamabhUvamatIte'dhvanIti
pratItyasamutpAdayathAbhUtadarzanena naivamatIte'dhvani
sammuhyata ityartha: |

vistarazabdena sa nAparAntaM pratisarati, kiM nu
bhaviSyAmyanAgate'dhvanIti vistara: | tathA na sa

madhyAntaM pratisarati, kiMsvididamiti vistara: |

tRSNopAdAnabhavA apIti | sarve tRSNopAdanabhavA
aparAntasammohavyAvarttanArtham, na

madhyasammohavyAvarttanArtham | yathA pUrvamupadiSTaM
vijJAnaM yAvadbhavazceti | kA punaratra yukti: ?

ityAha-tasyaiva hyete hetava iti | yasmAdaparAntasyaivaite
hetava iti ||25||

klezakarmAzrayatvAditi | vijJAnAdIni saptAGgAni
vastUnyadhiSThAnAni klezakarmaNA-

mityartha: |

"phalaM tathA" iti | saptaivAGgAni
vijJAnanAmarUpaSaDAyatanasparzavedanAGgAnyavidyA-

saMskArANAM phalAni | jAtirjarAmaraNaM ca
tRSNopAdAnabhavAnAM phalAni | paJca hetubhUtAnIti |

avidyAsaMskAratRSNopAdAnabhavA: |
karmaklezasvabhAvatvAditi | avidyAtRSNopAdAnAni

klezasvabhAvAni, saMskArA: bhavAzca karmasvabhAvA: |

@350

phalaM tathA |

saptaivAGgAni phalabhUtAni | zeSANi paJca
hetubhUtAni; karmaklezasvabhAvatvAt |

kiM puna: kAraNaM madhye phalahetU vizAlitau ? vastuna:
paJcadhA bhedAt | klezasya

ca dvidhA | anAgate'dhvani phalaM saMkSiptaM dvidhA
bhedAt | atIte'dhvani hetu: saMkSipta:;

ekamukhaklezopadezAditi |

phalahetvabhisaMkSepo dvayormadhyAnumAnata: ||26||

madhyenaiva hi pUrvAntAparAntayorapi hetuphalavistara:
zakyo'numAtumiti nokta: |

punaraparAtmakaM hi yatnaM mA kAryamiti ||26||

yadi khalu dvAdazAGga eva pratItyasamutpAda:, evaM
satyavidyAyA anupadiSTa-

hetukatvAdAdimAn saMsAra: prApnoti, jarAmaraNasya
cAnupadiSTaphalatvAdantavAn | aGgAntaraM

vA punarupasaGkhyAtavyaM
tasyApyanyasmAdityanavasthAprasaGga: ? nopasaGkhyAtavyam;
yasmAdu-

padarzito'tra bhagavatA-

klezAt kleza: kriyA caiva tato vastu tata: puna: |

vastu klezAzca jAyante bhavAGgAnAmayaM naya: ||27||

klezAt klezo jAyate-tRSNAyA upAdAnam |

klezAt karma-upAdAnAd bhava:, avidyAyAzca saMskArA: |
karmavastu-

saMskArebhyo vijJAnam, bhavAcca jAti: | vastuno
vastu-vijJAnAnnAmarUpaM yAvat sparzAd

vedanA, jAtezca jarAmaraNam | vastuna:
kleza:-vedanAyAstRSNeti |

yasmAdeSa nayo vyavasthito bhavAGgAnAm, tasmAdavidyApi
klezasvabhAvA vastuna:

klezAdveti jJApitaM bhavati | vedanAvazAcca
jarAmaraNavastuna: puna: klezo bhAvIti nAtra

-------------------

vastuna: paJcadhA bhedAditi |
vijJAnanAmarUpaSaDAyatanasparzavedanA iti | klezasya
ca

dvidheti | tRSNopAdAnamiti | anAgate'dhvani phalaM
saMkSiptaM dvidhA bhedAditi | jAtirjarAmaraNamiti |

atIte'dhvani hetu: saMkSipta ekamukhaklezopadezAt |
avidyAmukhaklezopadezAdityartha: | na

punaranAgate'dhvani phalameva paJcadhA vizAlitam, atIte
cAdhvani naivaM dvidhA heturvizAlita

iti ||26||

yasmAdupadarzito'tra bhagavateti | ka: ? "klezAt kleza:"
ityevamAdika: "bhavAGgA-

nAmayaM naya:" |

"tato vastu" iti | tata: kriyAyA: | "tata: puna: vastu" iti |
tato vastuna: vastu |

"klezAzca jAyante" iti | vastuna ityadhikRtam | jAyanta
ityatretikaraNo'dhyAhArya: | vastuna:

klezAdveti jJApitamiti | iti klezo vastuna utpadyamAno
dRSTa:-vedanAyAstRSNeti | klezAdapi

tathA dRSTa:-tRSNAyA upAdAnamiti | avidyA ca
pUrvAntarasarvaklezasvabhAvAkhyAtA | tad

yadyupAdAnam, tRSNAyAstadutpadyata iti gamyate | atha
tRSNA, tadvastuna utpadyata iti gamyate |

@351

puna: kiJcidupasaMkhyeyam; "evamasya kevalasya mahato
du:khaskandhasya samudayo bhavati"

( ) iti vacanAt | anyathA hi kimasya sAmarthyaM syAt !

ayonizomanaskArahetukA'vidyoktA sUtrAntare |

avidyAhetukazcAyonizomanaskAra: | sa
cehApyupAdAnAntarbhUtatvAdukto bhavatIti

apare |

kathamayonizomanaskArasyopAdAne'ntarbhAva: ? yadi
samprayogata:, tRSNA'vidya-

yorapi tasyAntarbhAva: prApnoti | satyapi cAntarbhAve
kathamayonizomanaskAro heturavidyAyA

iti vijJApitaM bhavati | yadi hyantarbhAvenaiva
hetuphalabhAvo vijJAyate, tRSNA'vidyayorapi

tarhi tatrAntarbhAvAdaGgAntaratvaM zakyamakarttum |

-------------------

tasmAdavidyA klezasvabhAvA satI vastuna: klezAdveti
jJApitaM bhavati | jarAmaraNaM caturaGgasvabhAvaM

vastviti vyAkhyAtam | vastunazceha kleza utpadyamAno
dRSTa:-vedanApratyayA tRSNeti | tasmAt

tata: klezo bhAvI bhaviSyatIti jJApitaM bhavati, nAtra
puna: kiJcidupasaMkhyeyameva jJApitatvAt |

kathaM punarevaM nayo darzita iti gamyate ? ityAha-evamasya
kevalasya mahato du:khaskandhasya

samudayo bhavatIti vacanAt | anyathA hi kimasya sAmarthye
syAditi | yadyayaM yathokto nayo na

syAt-"klezAt kleza: kriyA caiva tato vastu tata: puna:
vastu klezAzca jAyante" iti,

etAvadeva brUyAt-avidyApratyayA: saMskArA
yAvajjAtipratyayA jarAmaraNazokaparidevadu:kha-

daurmanasyopAyAsA: sambhavantIti | idaM na
brUyAt-"evamasya kevalasya mahato du:khaskandhasya

samudayo bhavati" iti | samudaya:, utpAda ityanarthAntaram |
tasmAd yathoktaprakArAbhidyotakasya

sAmarthyamiti gamyate |

ayonizomanaskArahetukA'vidyoktA sUtrAntara iti |
sahetusapratyayasanidAnasUtre |

katham-"avidyA bhikSava: sahetukA sapratyayA sanidAnA |
kazca bhikSavo'vidyAyA hetu:,

ka: pratyaya:, kiM nidAnam ? avidyAyA
bhikSavo'yonizomanaskAro hetu:, ayonizomanaskAra:

pratyaya:, ayonizomanaskAro nidAnam" ( ) iti sUtre vacanAt
| avidyAhetukazcAyo-

nizomanaskAra iti | sUtrAntara ukta ityadhikRtam | "cakSu:
pratItya rUpANi cotpadyate,

Avilo manaskAro mohaja:" ( ) iti sUtre vacanAt | kimarthaM
tasyehAvacanam ? kathaM ca

nAGgAntaraM bhavati ? ityata Aha-sa
cehApyupAdAnAntarbhUtatvAdukto bhavatIti | sa ityAvilo

manaskAra: | iheti pratItyasamutpAdasUtre | kathamukta: ?
upAdAnAntarbhUtatvAt | tathA hi upAdAnaM

bhogAnAM prAptaye klezasamudAcArAvasthA: | tatra
cAyonizomanaskAro viparItacetasa AbhAgo-

'ntarbhUta ityukto bhavati, ato nAstyahetukatvamavidyAyA: |
na cAGgAntaramupasaMkhyAtavyaM

dvAdazabhyo'vidyAdibhya: | na cAnavasthAprasaGga:;
avidyAhetukatvAdayonizomanaskArasyeti |

apara iti | sthaviro vasubandhorAcAryo manorathopAdhyAya
evamAha |

AcArya Aha-kathamiti vistara: |
kathamayonizomanaskArasyopAdAne'ntarbhAva: |

na hyayonizomanaskAra upAdAnasvabhAva: | yadi samprayogata:
| yadyayonizomanaskAra upAdAnena

@352

anya: punarAha-ayonizomanaskAro heturavidyAyA ukta:
sUtrAntare | sa cApi

sparzakAle nirdiSTa:-"cakSu: pratItya rUpANi cotpadyate
Avilo manaskAro mohaja:"

iti | vedanAkAle cAvazyamavidyayA bhavitavyam;
"avidyAsaMsparzajaM veditaM pratItyotpannA

tRSNA" ( ) iti sUtrAntarAt | ? tadevaM sparzakAle
bhavannayonizomanaskAro

vedanAsahavarttinyA avidyAyA: pratyayabhAvena siddha iti
nAstyahetukatvamavidyAyA: | na

cAGgAntaramupasaGkhyeyam | na cApyanavasthAprasaGga:;
tasyApyayonizomanaskArasya

punarmohajavacanAdAvilo manaskAro mohaja iti |

-------------------

samprayujyate ityato bhagavato'syopAdAne'ntarbhAva iSyate |
tRSNAvidyayorapi pratItyasamutpAdAGga-

yostasyAyonizomaskArasyAntarbhAva: prApnoti |
tRSNAvidyAbhyAmapi hyasau sampruyajyata iti |

tatazcaivaivaM vaktavyaM syAt-sa
cehApyavidyAtRSNopAdAnAntarbhUtatvAdukto bhavatIti |
na tvevaM

vaktavyam-sa cehApyupAdAnAntarbhUtatvAdukto bhavatIti |
naivamupAdAnAntarbhAvAvadhAraNaM karttavya-

mityabhiprAya: | satyapi cAntarbhAva iti | asambhavaM
tamapyantarbhAvamabhyupetya brUma: | kathamayoni-

zomanaskAro heturavidyAyA iti vijJApitaM bhavati | nahi
tathA sUtre vacanamasti | yadi

hyantarbhAveneti vistara: | yadi
yasmAdupAdAne'ntarbhavatyayonizomanaskAra:,
tasmAdayonizo-

manaskAro heturavidyA iti vijJApitaM bhavati, na ca
tadaGgAntaraM vaktavyam; upAdAnavacanAdeva

tatsiddhe: | tRSNAvidye api tarhyapAdAne'ntarbhavata: |
atastayorapi tatrAntarbhAvAdaGgAntaratvaM

zakyamakartum; upAdAnavacanAdeva tatsiddhe: | tRSNAvidye
api tarhyapAdAne'ntarbhavata: | asattayopi

tatrAntarbhAvAdaGgAntaratvaM zakyamakartum |
upAdAnavacanAdeva tatsiddhe: | ukte ca pRthak tRSNA-

vidyAGge | tasmAdaparihAra eSa: |

anya: punarAheti | bhadantazrIlAbha: | ayonizomanaskAro
heturavidyAyA ukta: sUtrAntara

iti | sahetusapratyayasanidAnasUtre | "avadyApi bhikSava:
sahetukA sapratyayA sanidAnA" iti

vistareNa | sa cApi iti vistara: | sa cApyayonizomanaskAra:
sparzakAle nirdiSTa: | katham ?

ityAha-cakSu: pratItya rUpANi cotpadyate Avilo manaskAro
mohaja iti | sparzakAlo

yo'yaM cakSurvijJanotpattikAla: | Avilo manaskAra:
ayoniza:, pravRttatvAnmohajatvAdvA |

mohajjAto mohaja iti | avidyAsaMsparzajaM veditamiti |
avidyAsamprayuktAt saMsparzAjjAtama- vidyAsaMsparzajaM

veditam | yatra veditamavidyAsaMsparzajam, avazyaM
tatrAvidyA samprayujyate | na

hi veditamasamprayuktamavidyayA tRSNAheturbhavati |
tadevaM sparzakAle bhavannayonizomanaskAro

vedanAsahavarttinyA avidyAyA: pratyayabhAvena siddha iti |
jJApitamidaM bhavati-ayonizo-

manaskArahetukA'vidyeti ato nAstyahetukatvamavidyAyA: |
ayonizomanaskArahetukatvAt |

na cAGgAntaramupasaMkhyeyaM dvAdazabhyo'nyat, yasmAt
sparzakAle bhavannayonizomanaskAro vedanA-

sahavarttinyA avidyAyA: pratyayabhAvena siddha iti | na
cApyanavasthAprasaGga:, tasyApyayonizo-

manaskArasya punarmohajavacanAt Avilo manaskAro mohaja iti |
tadetaccakrakamuktaM bhavati-

ayonizomanaskArAdavidyA, avidyAyAzcAyonizomanaskAra
iti |

@353

tattarhyetadanyatroktamiha punarvaktavyam ? na vaktavyam |
kathamanucyamAnaM gamyate ?

yuktita: | kayA yuktyA ? na hi niravidyA vedanA
tRSNAyA: pratyayIbhavatyarhatAm, na

cAviparIta: sparza: kliSTAyA vedanAyA:, na ca
punarniravidyasyArhato viparIta: sparza:

ityanayA yuktyA |

atiprasaGga evaM prApnoti, yavAd yuktyA sambhavati
tAvadanuktaM gamyata iti tasmAnna bhavatyayaM parihAra: ?

acodyameva tvetad | avidyAjarAmaraNayo:
pareNAGgAntarAnabhidhAnAt saMsAra-

-------------------

evaM puna: parihAramA cArya: sadoSaM pazyaM^stasya
doSasyAbhivyaktyarthaM prasaGgamArabhate-

tattarhIti vistara: | tadyathoktamayonizomanaskAro
heturavidyAyA iti vistareNa sUtrato yuktyA

vA, tarhItyarthAntaravivakSAyAm, idAnImartha iti
bhagavadvizeSa: | etadanyatra sUtra uktamiha puna:

pratItyasamutpAdasUtre vaktavyam | na vaktavyaM iti
bhadantazrIlAbha: | kayA yuktyA ? iti pRSTo

bhadantazrIlAbha Aha-na hIti vistara: | arhatAmasti
vedanA | na ca sA tRSNAyA: pratyayI-

bhavatIti | sA vidyaiva vedanA tRSNApratyaya iti gamyate
| na cAviparItasparza: kliSTAyA vedanAyA: |

pratyayIbhavati iti prakRtam | na ca punarniravidyasyArhato
viparIta: sparza iti | sparzo'pi

sAvidya eveti gamyate yo vedanAyA: pratyaya ukta:
pratItyasamutpAda sUtre, avidyA cAsya

sparzasya heturiti gamyate-ityanayA yuktyA
pratItyasamutpAdasUtre sAvidyasparzapratyayA vedanA

sAvidyavedanApratyayA cAtRSNeti gamyate | ato
yuktyAyathoktayA | sa cApi sparzakAle nirdiSTa

iti vistareNAtra pratItyasamupatpAde siddhaM
bhavati-ayonizomanaskAro heturavidyAyA iti |

atra codyate-yadi tarhi niravidyA vedanA tRSNAyA:
pratyayo na bhavatItyAdivacanena

svagatayaiva yuktyA ayonizomanaskAro heturavidyAyA:,
avidyA cAyonizomanaskArasya heturiti

gamyate; kiM
sUtrAntarApAzrayeNAvidyAyonizomanaskArayo-
ranyonyahetukatvapradarzanena prayojana-

miti ? atrocyate-satyamastyetat; kintu yuktimAtramidaM
pratItyasamutpAdasUtre, na kaNThokti: |

ata: sUtrAntare kaNThoktyeyaM yuktirvyavasthApyata iti tat
sUtrAntaropanyAsaprayojanamavagantavyam |

atiprasaGga evaM prApnotIti zAstrakAra: |
kathamatiprasaGga: ? ityAha-"avidyA-

saMsparzajaM veditam pratItyotpannA tRSNA" iti
sUtrAntare nirdiSTam | na ca niravidyaveditasyArhato

vedanA tRSNAyA: pratyayo bhavati, na cAviparIta:
sparza: kliSTAyA: vedanAyA:, na ca niravidya-

syArhato viparIta: sparza:-ityanayA yuktyA
etadapyaGgadvayaM sparzavedanAkhyamiha pratItyasamutpAda-

sUtre'nucyamAnamapyanyatropadiSTatvAdgamyate
ityetasyApyaGgadvayasyAvacanaM prAptam | tathA
sUtrAntara

upadiSTam-"sa puNyAM^zcet saMskArAnabhisaMskaroti
puNyopagamasya vijJAnaM bhavati | evama-

puNyopagam, AniJjyopagaM ca | na ca
niravidyasaMskArasyArhata: puNyopagaM vijJAnaM yAvadA-

niJjyopagaM vijJAnamiti | etadapi saMskArAGgaM yuktyA
siddham, na vaktavyamatreti prAptam | tathA

jAtimantareNa jarAmaraNaM na bhavatIti yuktyA gamyata iti
jAtyaGgaM na vaktavyaM syAdityAdiprasaGga:

prApnoti |

@354

syAdyantavattvaprasaGga: | na cAparipUrNo nirdeza iti |
kiM kAraNam ? pravRttisammUDhebhyo

vineyebhya: kathaM paralokAdihaloka:, ihalokAcca puna:
paraloka: sambadhyata ityetAvato-

'rthasyAtra vivakSitatvAt | etasya cArthasya
pUrvamevoktatvAt-

"pUrvAparantamadhyeSu sammohavinivRttaye" (abhi^ ko^ 3.25)

uktaM bhagavatA-"pratItyasamutpAdaM vo bhikSavo
dezayiSyAmi pratItyasamutpannAMzca

dharmAn" ( ) iti | atha ka eSAM vizeSa: ?
zAstratastAvanna kazcit; ubhayaM hi sarve

saMskRtA dharmA iti |

kathamidAnImanutpannA evAnAgatA: pratItyasamutpannA
ityucyante, kathaM tAvadakRtA

evAnAgatA: saMskRtA ucyante ? AbhisaMskArikayA
cetanayA cetitatvAt | anAsravA:

katham ? te'pi cetitA: kuzalayA cetanayA prAptiM prati |
nirvANe'pi prasaGga: ? tajjAtIya-

tvAttu tatraivAtideza: | yathA na ca tAvadrUpyate rUpaM
cocyate tajjAtIyatvAdityadoSa: ||27||

sUtrAbhiprAyastvayamucyate-

heturatra samutpAda: samutpannaM phalaM matam |

-------------------

acodyameva tvetaditi vistareNAcArya: svamatamAha-kathaM
paralokAdihaloka iti

vistara: | tatrAvidyAsaMskArAbhyAmihaloka: sambadhyate |
sa cehaloko vijJAnanAmarUpa-

SaDAyatanasparzavedanAGgAni | tRSNopAdAnabhavai:
paraloka: sambadhyate | sa ca paraloko jAti-

rjarAmaraNaM ca | ityetAvato'rthasyAtra
pratItyasamutpAdasUtre vineyebhyo vivakSitatvAt | etasya

cArthasya pUrvamevoktatvAt | `pUrvAparAntamadhyeSu
sammohavinivRttaye' (abhi^ ko^ 3.25)

ityanena uktatvAt | acodyameva tvetad vistareNa yAvat na
cAparipUrNo nirdeza ityabhisambandha: |

ubhayaM hi sarve saMskRtA dharmA iti | traiyadhvikA: sarve
saMskRtA dharmA: pratItyasamutpAda: |

ata eva ca pratItyasamutpannA iti na kazcidvizeSa: |

kathaM tAvadakRtA iti | bhAvinyA saMjJayA
yathAnAgatA: saMskRtA ucyante, tathA

pratItyasamutpannA ityabhiprAya: | AbhisaMskArikayA
cetanayeti | sarvacetanAnAM svalakSaNamabhidyo-

tayannAbhisaMskArikayetyAha | sA hi
vipAkAbhisaMskaraNAdAbhisaMskArikA, tayA cetitatvAt

praNihitatvAt | devo bhaviSyAmi, manuSyo
bhaviSyAmItyevamAdi | ato'nAgatA: saMskRtA ucyante | na

tu bhAvinyA saMjJayeti tamabhiprAyaM vihanti | anAsravA:
kathamiti | ye sAsravA anAgatA ta

evaM cetayituM yujyante, ye tvanAsravA anAgatAste kathaM
cetayituM yujyante | codaka Aha-

te'pi cetitA: kuzalayA cetanayA prAptiM prati | anAsravA
dharmA: prApyeranniti | nirvANe'pi

prasaGga iti | nirvANamapi saMskRtatvaM prasajyate |
prAptiM prati cetitatvAnnirvANaM prApyeteti |

tadevamanenArthenAnAgatAnAM saMskRtatvavyavasthApane
doSa iti vidhyantaramupanyasyate | tajjAtIyatvA-

ttviti vistara: | yathA na ca tAvadrUpyate yadanAgataM
rUpaM rUpyamANarUpajAtIyatvAdrUpyamityatideza: |

tathA pratItyasamutpannadharmajAtIyatvAdanAgatA api
dharmA: pratItyasamutpannA ityatideza eSA-

manAgatAnAM bhavatIti ||27||

@355

hetubhUtamaGgaM pratItyasamutpAda:, samutpadyate'smAditi
kRtvA | phalabhUtamaGgaM

pratItyasamutpannam | evaM sarvANyaGgAnyubhayathA
sidhyanti; hetuphalabhAvAt | na caivaM

satyavyavasthAnaM bhavati, bhinnApekSatvAt | yadapekSya
pratItyasamutpAdo na tadevApekSya

pratItyasamutpannam, hetuphalavat pitRputravacca |

sthavirapUrNAza: kilAha-syAt pratItyasamutpAdo na
pratItyasamutpannA dharmA

iti | catuSkoTika: | prathamA koTiranAgatA dharmA: |
dvitIyA'rhatazcaramA: | tRtIyA

tadanye'tItapratyutpannA dharmA: | caturthyasaMskRtA
dharmA iti |

atra tu sautrAntikA vijJApayanti-kiM khalvetA iSTaya
ucyante yA yasyeSTi:

Ahosvit sUtrArtha: ? ityAha | yadi sUtrArtha: ? naiSa
sUtrArtha: | kathaM kRtvA ? yattAvaduktam-

"Avasthika eSa pratItyasamutpAdo dvAdaza paJcaskandhikA
avasthA dvAdazAGgAni"

iti | etadutsUtram | sUtre'nyathAnirdezAd-"avidyA katamA
? yattat pUrvAnte'jJAnam"

( ) iti vistareNa |

yacca nItArthaM na tat punarneyaM bhavatIti naiSa
sUtrArtha: | na vai sarvaM nirdezato nItArthaM

bhavati | yathApradhAnaM cApi nirdezA: kriyante |
tadyathA hastipadopame-"pRthivIdhAtu:

katama: ?" ityadhikRtyAha-"kezA romANi" ( ) iti | santi ca
tatrAnye'pi

rUpAdaya: | evamatrApi yathApradhAnaM nirdeza: syAt |

-------------------

hetuphalabhAvAditi | yasmAttadevAGgaM hetustadeva phalam |
na caivaM satyavyavasthAnaM bhavatIti |

pArApAravat | hetuphalavaditi | nAvyavasthita:
pratItyasamutpAda: pratItyasamutpanno bhinnApekSatvAt |

hetuphalavat pitRputravadvA | tatra hetuphalam, tad
yathA-bIjAGkurAdi | yathA yadapekSya heturvya-

vasthApyate na tadapekSya phalam, yadapekSya phalaM
vyavasthApyate na tadapekSya hetu: | kiM tarhi ?

phalamapekSya heturvyavasthApyate, hetuJcApekSya phalamiti
| yathA ca yamapekSya pitA na tamapekSya

putra:, yamapekSya putro na tamapekSya pitA, kiM tarhi ?
tatputramapekSya piteti, pitaraM cApekSya putra

iti | na ca tadavyavasthitam, tadvadetat |

kiletyasambhAvanAyAm | prathamA koTiranAgatA dharmA iti
| anyadharmahetutvAt pratItya-

samutpAda: samutpadyate'smAditi kRtvA | na
pratItyasamutpannA:, anutpannatvAt | dvitIyArhatazcaramA

iti | utpannatvAttata: phalAnutpattezca | tRtIyA tadanya
iti | arhatazcaramebhyo'nye'tItapratyutpannA

dharmA: | caturthyasaMskRtA iti |
tatphalAbhAvAdanutpattimattvAcca |

kiM khalvetA iSTaya ucyanta iti | Avasthika:
pratItyasamutpAda: syAt pratItya-

samutpAdo na pratItyasamutpannA ityevamAdyA: |
pUrvAnte'jJAnamiti | yasmAdavidyaivoktA nAnye

skandhAstasmAdavidyaivAGgamiti |

nItArthametaditi darzayati | nItArthamiti vibhaktArtham |
hastipadopame sUtre | santi ca

tatrAnye'pi rUpAdaya iti | teSu kezaromAdiSu | na
pRthivIdhAtumeveti | evamatrApi yathApradhAnaM

@356

anupasaMhAra eSa: | na hi tatra kezAdaya:
pRthivIdhAtunA nirdizyante, yata

eSAmaparipUrNo nirdeza: syAd; api tu kezAdibhireva
pRthivIdhAtu: nirdizyate | na ca

kezAdInabhyatItyApyasti pRthivIdhAturiti sampUrNa
evAsya nirdeza: | evamihApya-

vidyAdInAM paripUrNa eva nirdeza:, na sAvazeSa: |

nanu cAbhyatItyApi kezAdInazrusiGghANikAdiSvasti
pRthivIdhAtu: | so'pi nirdiSTa

eveti | yadvA "punaranyadapyasmin kAye khakkhaTaM
kharagatam" ( ) iti vacanAt

bhavatu vA tathaivAvidyAvazeSa:, yadi zakyate darzayitum,
jAtyantarasya tvavidyAyAM kiMkRta:

prakSepa: ! yadyapi ca tAsvavasthAsu paJca skandhA
vidyante, yasya tu bhAvAbhAvayoryasya

bhAvAbhAvaniyama: tadevAGgaM vyavasthApayitum | satyapi
ca paJcaskandhake saMskArA na

bhavanti paJcaskandhahetukA: kiM tarhi ? avidyAhetukA eva |
tathA puNyApuNyAneJjyopagaM

ca vijJAnaM na bhavati, tRSNopAdAnAdayazceti |
yathAnirdeza eva sUtrArtha: |

-------------------

nirdeza: syAditi | evamatrApi pratItyasamutpAdasUtre
dvAdazasu paJcaskandhikAsvavasthAsu yatra

yasya prAdhAnyaM tasya nirdeza: syAt |
avidyApradhAnAyAmavidyeti nirdeza: syAt,
saMskArAdipradhAnA-

svavasthAsu saMskArAdInAM nirdeza: syAt | santi ca
tatrAnye'pi rUpavedanAdayo dharmA iti |

nahi tatreti vistara: | nahi tatra sUtre kezAdaya:
pRthivIdhAtunA nirdizyante-kezAdaya:

katame ? pRthivIdhAturiti | yata eSAM
kezAdInAmaparipUrNo nirdeza: syAt | santi hi
tatrAnye'pi

rUpAdaya iti | rUpAdisvabhAvA api kezAdayo na kevalaM
pRthivIdhAtusvabhAvA iti | api tu

kezAdibhireva pRthivIdhAturnirdizyate-pRthivIdhAtu:
katama: ? kezaromANIti | na ca

kezAdInabhyatItyApyatikramyApyasti
pRthivIdhAturAdhyAtmika iti sampUrNa evAsya pRthivI-

dhAtornirdeza: | evamihApyavidyAdInAm | evamihApi
sUtre'vidyAsaMskAravijJAnAdInAM paripUrNa

eva nirdezo'yam, na sAvazeSa: |

azrusiGghANakAdiSviti | azrusiGghANakAdIni na tatra
sUtre paThyante, tasmAnna tadgata:

pRthivIdhAturukta: iti sAvazeSa eveti darzayati | bhavatu
vA tathaiveti vistara: | yathA

pRthivIdhAtorazrusiGghANakAdiSvavazeSamanuktatvAt
tathaivAvidyAvazeSamastu yadi zakyate darzayitum |

na zakyate darzayitumiti manyamAno yadi zabdaM prayuGkte;
pUrvAnte'jJAnamaparAnte'jJAnaM madhyAnte'jJAnaM

buddhe'jJAnaM dharme'jJAnaM saGghe'jJAnaM
ityevamAdInAM sarveSAmajJAnasthAnAnAmuktatvAt |
jAtyantarasya

tu vedanAdera vidyAyAM kiMkRta: prakSepa: |
paJcaskandhikAvasthAvidyeti | na hi
vedanAdInAmavidyAtvaM

yujyata iti | bhAvAbhAvaniyama iti | yasya
bhAvAbhAvayoryasya bhAvAbhAvau yathAsaMkhyena niyatau

tadevAGgam | avidyAbhAve saMskArANAM bhAva:
tadabhAve teSAmabhAva ityavidyaivAGgaM na vedanAdi |

na hi vedanAdisadbhAve'rhatAM saMskArA bhavanti, ye
vijJAnAGgajanakA ityartha: | tasmAdAha-

satyapi ca paJcaskandhake saMskArA na bhavantIti vistara: |
satyapi ca paJcaskandhake arhattvA-

vasthAyAm | puNyopagaMyAvadAniJjyopagaM ca vijJAnaM
na bhavati | pratisandhivijJAnaM na bhavatItyartha: |

antAmupapattiM gacchatItyupagam, puNyopagaM vijJAnaM
puNyopagam, evaM yAvadAniJjyopagam | tathA

@357

yadapyuktam-"heturatra samutpAda: samutpannaM phalaM
yAvaccatuSkoTika:" iti |

etadapyutsUtram ? sUtre'nyathA nirdezAt
"pratItyasamutpAda: katama: ? yadutAsmin satIdaM

bhavati" iti vistareNoktvA" iti yA'tra dharmatA
dharmasthititA yAvadaviparyastatA

ayamucyate pratItyasamutpAda:" iti | dharmajAti:
dharmANAM zaili: | ato yeyaM dharmatA ya

eSa niyama: | avidyAyAmeva satyAM saMskArA bhavanti,
nAnyathA | eSa pratItyasamutpAdo

na hetureva | yadapi catuSkoTikamuktam, tatra yadyanAgatA:
dharmA na pratItyasamutpannA:, sUtraM

virudhyate-"pratItyasamutpannA dharmA: katame ? avidyA,
yAvajjAtirjarAmaraNam |"

atha vA-tayoranAgatAdhvavyavasthAnaM naiSTavyamiti
trikANDavyavasthA bhidyate |

`asaMskRta: pratItyasamutpAda:' iti nikAyAntarIyA: |
"utpAdAdvA tathAgatA-

nAmanutpAdAdvA tathAgatAnAM sthitaiveyaM dharmatA" iti
vacanAt | tadetadabhiprAyavazAdevaM ca

na caivam |

kathaM tAvadevam, kathaM vA naivam ?

yadyayamabhiprAya:-utpAdAdvA tathAgatAnAmanutpAdAdvA
nityamavidyAdIn pratItya

-------------------

satyapi paJcaskandhake niravidyAvasthAyAM
tRSNopAdAnAdayazca na bhavantIti | yathAnirdeza eva

sUtrArtha: | yathA saMkIrttitAnAmevAvidyAdInAM
grahaNamityartha: | ato vidyamAnA apyanye skandhA

na pratyayA: saMskArAdInAmiti na te'Ggam |

evaM mayA zrutamityAdi | bhagavAn rAjagRhe viharati
gRdhrakUTe parvate mahatA bhikSusaGghena

sArdhamardhatrayodazabhirbhikSuzatai: sambahulaizca
bodhisattvairiti | AyuSmAn zAriputro maitreyaM

bodhisattvametadavocat | zAlistambamavalokya bhikSubhya:
sUtramidamuktam-yo bhikSava: pratItya-

samutpAdaM pazyati sa dharma pazyati, yo dharma pazyati sa
buddhaM pazyati, ityuktvA bhagavAMstUSNImba-

bhUva | tadasya bhagavatA bhASitasya sUtrasya ko'rtha: ?
pratItyasamutpAda: katama: ? dharma: katama: ?

buddha: katama: ? kathaM ca pratItyasamutpAdaM pazyan
dharmaM pazyatItyAdi ? tatra pratItyasamutpAdo

nAma yadidamavidyetyAdi | idaM cAbhisandhAyedamuktaM tatra
sUtre-utpAdAdvA tathAgatAnAmanutpAdAd

vA tathAgatAnAM sthitaiveyaM dharmatA dharmasthatitA
dharmaniyAmatA tathatA avitathatA ananyatathatA

bhUtatA satyatA tattvamaviparItatA aviparyastatetyavamAdi
bhagavanmaitreyavacanam | yadyanAgatA na

pratItyasamutpannA iti | yaduktaM prathamA koTiranAgatA
dharmA iti, sUtraM virudhyata iti |

jAtirjarAmaraNayo: pratItyasamutpannatvaM na syAt | uktaM
ca-avidyA yAvajjAtijarAmaraNamiti |

atha veti vistara: | atha jAtijarAmaraNAGge'pi
pratItyasamutpanne iSTe | tayoranAgatAdhva-

vyavasthAnaM naiSTavyamiti kRtvA trikANDavyavasthA
bhidyate | "pUrvAparAntayordve dve madhye'STau"

(abhi^ ko^ 3.20) iti |

nikAyAntarIyA iti | AryamahIzAsakA: |

utpAdasya saMskRtalakSaNatvAditi | yo'yamutpAda:
pratItyasamutpAda iti nikAyantarI-

@358

saMskArAdInAmutpAda:, na kadAcidapratItyAnyadvA
pratItyAto nitya iti; evametaditi

pratigrAhyam | athAyamabhiprAya:-pratItyasamutpAdo nAma
kiJcit bhAvAntaraM nityamastIti;

naitadevamiti pratiSeddhavyam | kiM kAraNam ? utpAdasya
saMskRtalakSaNatvAt | na ca nityaM

bhAvAntaramanityasya lakSaNaM yujyate | utpAdazca
nAmotpatturbhavatIti ko'syAvidyA-

dibhirabhisambandha:, yatasteSAM pratItyasamutpAda
ityucyeta | padArthazcAsambandho bhavatIti,

nityazca nAma pratItyasamutpAdazceti |

atha pratItyasamutpAda iti ka: padArtha: ? prati:
prAptyartha:, eti: gatyartha: |

upasargavazena dhAtvarthapariNAmAt prApyeti yo'rtha:
so'rtha: pratItyeti |

yadi sattArtha:, samutpUrva: prAdurbhAvArtha: | tena
pratyayaM prApya samudbhava: pratItya-

samutpAda: |

na yukta eva padArtha: | kiM kAraNam ? ekasya hi
kartturdvayo: kriyayo: pUrvakAlAyAM

kriyAyAM ktvAvidhirbhavati | tadyathA-snAtvA bhuGkta iti
| na cAsau pUrvamutpAdAt

kazcidasti, ya: pUrva pratItyottarakAlamutpadyate | na
cApyakartRkA'sti kriyeti | Aha cAtra-

"pratyeti pUrvamutpAdAd yadyasattvAnna yujyate |

-------------------

yairnitya: parikalpyate sa saMskRtalakSaNamuktam-"trINi
imAni saMskRtasya saMskRtalakSaNAni,

saMskRtasyotpAdo'pi prajJAyate, vyayo'pi,
sthityanyathAtvamapi" iti | saMskRtalakSaNatvAccA-

nityamityabhiprAya: | brUyAstvaM lakSaNamapi nityaM
bhavatIti ? ata Aha-na ca nityaM

bhAvAntaramanityasya lakSaNaM yujyata iti | na hi
nirvANamAkAzaM vA kasyacidanityasya lakSaNaM

bhavati | prAgutpatterhi lakSyasya tadastIti kasya
lakSaNam, vinaSTe ca lakSye kasya-iti na

yujyate | utpAdazceti vistara: | utpAdazca nAmAbhUtvA
bhAvalakSaNa: | sautrAntikanayenotpattirdharmasya

tadAnImeva bhavatIti | ko'syotpAdasyAsaMskRtasya
tanmatenA vidyAdibhirabhisambandha: | yathaudanena

pAkasyAsti sambandha: kartRkriyAlakSaNa ityodanasya pAka
ityucyate | na hyAkAzarUpayorabhi-

sambandha utpattyutpattRlakSaNo'sti, yena
rUpasyAkAzamityucyate | evaM ko'syAvidyAdibhirabhi-

sambandha: | yatasteSAmavidyAdInAM pratItyasamutpAda
ityacyate | padArthazcAsambandho bhavatIti |

pratyayaM prApya samudbhava: pratItyasamutpAda iti
padArtha:, sa kathaM nityazca nAma pratItyasamutpAdazceti
|

prati: prAptyartha iti | prAptidyotaka ityartha: | "i gatau"
(mA^ dhA^ 1.215) iti

dhAtvarthapariNAmAditi | anekArthA hi dhAtava: |
pratizcopasarga: prAptidyotaka ityayami:

gatyarthamujjhitvA prAptyarthamApadyate | padi: sattArtha
iti | "pada sattAyAm" ( ) iti |

teneti kAraNena | pUrvakAlAyAM kriyAyAM ktvAvidheriti
| "samAnakartRkayo: pUrvakAle"

(pA^ sU^ 3.4.21) iti vacanAt | na cAsau pUrvamutpAdAt
kazcidastIti sautrAntikamatena | na

cApya kartRkAsti kriyeti kartari sati kriyAyA
vyavasthApanAt |

Aha cAtreti | etadvaiyAkaraNacodyaM zlokenopanibadhnAtyA
cArya: | yadi pUrvamutpAdAt

@359

saha cet ktvA na siddho'tra pUrvakAlavidhAnata:" ||iti ?

naiSa doSa:, idaM tAvadayaM praSTavya
zAbdika:-kimavastho dharma: utpadyate varttamAna:,

utAho'nAgata iti ? kiM cAta: ? yadi varttamAna utpadyate,
kathaM varttamAno yadi notpanna: |

utpannasya vA punarutpattAvanavasthAprasaGga: | athAnAgata
utpadyate, kathamasata: kartRtvaM

siddhatyakartRkA vA kriyeti ? ato yadavastha utpadyate
tadavastha eva pratyeti |

kimavasthazcotpadyate ? utpAdAbhimukho'nAgata: | tadavastha
eva pratyayaM pratyetItyucyate |

aniSpannaM cedaM yaduta zAbdikIyaM kartRkriyA
vyavasthAnaM bhavatItyeSa karttA, bhUtirityeSA

kriyA | na cAtra bhaviturarthAt bhUtimanyAM kriyAM
pazyAma: | tasmAdacchalaM vyavahAreSu |

eSa tu vAkyArtha:-`asmin satyasya bhAva:,
asyotpAdAdidamutpadyata iti

yo'rtha: so'rtha: pratItyasamutpAda:' iti | Aha cAtra-

"asannutpadyate yadvat pratyetyapi tathA'tha san |

utpanna utpadyata ityaniSThA'san purApi vA ||

-------------------

pratyeti prApnoti | asattvAnna yujyate | na hyavidyamAna:
karttA snAnAdikriyAM kurvan dRSTa iti |

saha cet | atha manyase pratItyakriyAM samutpAdakriyAM ca
sahakarotItyevam | ktvA na siddho'tra

pratyaya: | kasmAt ? pUrvakAlavidhAnata: | pUrvasmin kAle
vidhAnaM ktvApratyayasya; "samAna-

kartRkayo: pUrvakAle" iti vacanAt | ata: ktvApratyayo na
siddho bhavet |

punarutpattAviti | utpannasya punarutpattau kalpyamAnAyA
manavasthAprasaGga: | dvitIye tRtIye

kSaNe puna: punarutpadyata ityaniSThAprasaGga: |
athAnAgata iti vistara: | alabdhAtmako'nAgata

iti kathamasato'labdhAtmalAbhasya kartRtvaM sidhyati,
akartRkA vA kriyA kathaM sidhyati; yata

evamato yadavastha utpadyate zAbdikasya zabdavida:,
tadavastha eva mama pratyeti | kimavasthazceti |

kAvasthAsyeti kimavastha: | utpAdAbhimukho'nAgata iti | na
sarvo'nAgata utpadyate, kiM tarhi ?

utpAdAbhimukha: | utpAde'bhimukhe utpitsurityartha: |
tadavastha eva | utpAdAbhimukhAvastha eva

pratyetItyucyate | aniSpannaM cedamiti vistara: |
zAbdikAnAmidaM zAbdikIyam | kartu: kiyAyAzca

vyavasthAnam | kasmAt ? bhavitu:, kartRrUpakalpitAdarthAt
kriyArUpakalpitAyA bhUteranyatvA-

bhidhAnAt | tasmAdacchalaM bhavatyutpadyate
pratyetItyevamAdiSu |

Aha cAtreti | tatsiddhAntena prakriyAM darzayati |
asannutpadyate yadvaditi vistara: |

asannabhAvo'labdhAtmaka utpadyate yathA pratyetyapi tathA |
asannityartha: | atha san, atha

labdhAtmaka utpadyata iti kalpyate | utpanna utpadyate
ityaniSThA | utpanno'pi punarutpadyata ityana-

vasthAnAdanyadaniSThA prApnoti | tathA
hi-sAGkhyamatAnusAreNa sata evotpAdo nAsata iti

tadetadadhikRtya bravIti | san purApi veti | vA-zabdo
matavikalpArtha: | yadi bhavatAM sannutpadyate

iti pakSa:, asmAkamapi sannutpadyate;
vaibhASikanayenAnAgatAnAmastitvAt, sautrAntikanayena

ca janakadharmabIjasadbhAvAt | tata: kimidamucyate-na cAsau
pUrvamutpAdAt kazcidasti ya:

@360

sahabhAve'pi ca ktvA'sti dIpaM prApya tamo gatam |

AsyaM vyAdAya zete vA, pazcAccet kiM na saMvRte ||"

anye punarasya codyasya parihArArthamanyathA
parikalpayanti-pratirvIpsArtha:, itau

sAdhava ityA: = anavasthAyina:, utpUrva: padi:
prAdurbhAvArtha:; tAM tAM kAraNasAmagrIM prati

ityAnAM samavAyenotpAda: pratItyasamutpAda iti |

eSA tu kalpanA'traiva yujyate | iha kathaM
bhaviSyati-"cakSu: pratItya rUpANi

cotpadyate cakSurvijJAnam" ( ) iti ||

-------------------

pratItyottarakAlamutpadyata iti | atha vA yadi tarhi
sannevotpadyate, pUrvameva ghaTo mRtapiNDA-

dInanapekSya svata: prasiddho'stIti prApnoti |

apare punarvyAcakSate-aniSThA'san purApi veti | atha mA
bhUdaniSTheti, asannutpadyata

iti pratipadyase | punastadeva vopatiSThate, asannutpadyate
yadvat pratyetyapi tatheti siddho na: pakSa

iti pUrvavadvAcyam | yadapyuktam-ekasya hi karturdvayo:
kriyayo: pUrvakAlAyAM kriyAyAM

ktvAvidhirbhavatIti, tadvyabhicArayannAha-sahabhAve'pi ca
ktvAstIti vistara: | samAnakAlA-

yAmapi kriyAyAM ktvAvidhirdRSTa:, tadyathA dIpaM
prApya tamogatamiti | atra na pUrva tamo dIpaM

prApnoti, pazcAdgacchati vinazyatItyartha: | kiM tarhi ?
tasminneva kAle tamo dIpaM prApnuvad

vinazyati | atha matam-samanantarameva tanna yugapaditi | ata:
punaridamucyate-AsyaM vyAdAya

zete veti | na hyasau pUrvaM mukhaM vyAdadAti vidArayati
pazcAcchete, kiM tarhi ? yo mukhaM vyAdadacchete

sa mukhaM vyAdAya zete ityucyate | atha matam-pUrvamasau
mukhaM vyAdadAti pazcAcchete iti ? ata

Aha-pazcAccet kiM na saMvRte | ya: kazcinmukhaM
vyAdAyAnantaraM ca saMvRtya zete sa mukhaM vyAdAya

zete ityucyeta, na cocyate; tena jJAyate yo mukhaM
vyAdadacchete sa mukhaM vyAdAya zete ityucyate

iti |

anye punariti | bhadanta zrIlAbha: | pratirvIpsArtha iti |
nAnAvAcinAmadhikaraNAnAM sarveSAM

kriyAguNAbhyAM vyAptumicchA vIpsA, tAmayaM
pratirdyotayati | itau gatau sAdhava ityA:, "tatra

sAdhu:" (pA^ sU^ 4.4.98) iti yatpratyaya:, itau vinaSTau
sAdhava: | anavasthAyina ityartha: |

samupasarga: dyotayati | utpUrva: padi: prAdurbhAvArtha:;
dhAtvarthapariNAmAt | tAM tAM sAmagrIM pratIti |

pratervIpsArthatAM darzayati | ityAnAM vinazvarANAM
samavAyenotpAda: pratItyasamutpAda: | na kazciddharma

eka utpadyate; sahotpAdaniyamAt, rUpAdInAm |
"kAme'STadravyako'zabda: paramANu:" (abhi^

ko^ 2.23) yAvat "cittacaittA: sahAvazyam" (abhi^ ko^ 2.24)
iti niyamAt |

eSA tu kalpaneti vistara: | pratirvIpsArtha ityevamAdikA |
kalpanA'traiva pratItya-

samutpAdasUtre yujyate | iha kathaM bhaviSyati cakSu:
pratItya rUpANi cotpadyate cakSurvijJAnamiti |

na hi pratItyAnAM cakSUMSi pratItyacakSUMSIti
samAsa: sambhavati; arthAyogAt | cakSurhi pratItya

prApya rUpANi cotpadyate cakSurvijJAnamityayamartho
gamyate | tena tadavasthameva taccodyaM `na yukta

eSa padArtha:' iti vistareNa yaduktam | katham ? ekasya hi
karturdvayo: pUrvakAlAyAM kriyAyAM

@361

kimarthaM punarbhagavAn paryAyadvayamAha-"asmin satIdaM
bhavati, asyotpAdAdida-

mutpadyate' iti ? avadhAraNArtham ?
yathA'nyatrAha-"avidyAyAM satyAM saMskArA bhavanti

nAnyatrAvidyAyA: saMskArA:" iti | aGgaparamparAM vA
darzayitum-asminnaGge satIdaM

bhavati, asya puraGgasyotpAdAdidamutpadyata iti |
janmaparamparAM vA-pUrvAnte sati madhyAnto

bhavati, madhyAntasyotpAdAdaparAnta utpadyata iti |
sAkSAt pAramparyeNa ca pratyayabhAvaM

darzayati-kadAciddhi samanantaramavidyAyA: saMskArA
bhavanti, kadAcit pAramparyeNeti |

ahetunityahetuvAdapratiSedhArthamityapare | nAsati hetau
bhAvo bhavati, na cAnutpatti-

mato nityAt prakRtipuruSAdikAt kiJcidutpadyata iti |

asyAM tu kalpanAyAM pUrvapadasya grahaNamanarthakaM
prApnoti; `asyotpAdAdida-

mutpadyate' ityanenaivobhayavAdapratiSedhasiddhe: |

-------------------

ktvAvidhirbhavati-snAtvA bhuGkta iti | na ca
pUrvamutpAdAccakSurvijJAnamasti yaccakSu: pUrvaM

pratItya rUpANi cottarakAlamutpadyate, na cApyakartRkA
kriyeti |

avadhAraNArthe paryAyadvayamAha | asmin satIti |
etAvatyucyamAne na kevalamavidyAyAM

satyAM saMskArA bhavanti, anyasminnapi satIti gamyeta,
yathA cakSuSi sati cakSurvijJAnaM bhavatviti |

na cakSuSyeva satItyavadhAryate | tena rUpe'pi
satItyavagamyate | dvitIyena tu paryAyeNAsyotpAdAdi-

damutpadyata ityanena pUrvaparyAyamevAvadhArayati |
asyaivotpAdAdidamutpadyate, nAnyasmAditi |

aGgaparAmparAM vA darzayatumiti | asminnaGge sati |
avidyAGge sati saMskArAGgaM bhavati, asya

punaraGgasya saMskArasyotpAdAdidaM
vijJAnAGgamutpadyata iti | evamitareSAmapyaGgAnAM
paramparA

vaktavyA | janmaparamparAM vA | `kiM darzayituM
paryAyadvayamAha' iti varttate | sAkSAditi vistara: |

sAkSAt pAramparyeNa ca santatyA'vidyAdInAM
pratyayabhAvaM darzayituM paryAyadvayamAha | `asmin

satIdaM bhavati' iti sAkSAt pratyayabhAvaM darzayati,
`asyotpAdAdidamutpadyate' iti pAramparyeNa |

tatra sAkSAd yadA avidyAyA: samanantaraM kliSTA:
saMskArA utpadyante; pAramparyeNa tu yadA

kuzalA utpadyante kuzalAvasthAyAmavidyAyA abhAvAt |
kiJca-avidyA saMskArANAM sAkSAt

pratyaya: vijJAnAdInAM pAramparyeNa | taduktaM
bhavati-avidyAGge sati saMskArAGgaM bhavati, asya

saMskArAGgasyotpAdAdidamutpadyate vijJAnAGgaM
sAkSAdavidyApratyayaM pAramparyaNeti | etat
sarvamAcArya-

matam |

pratiSedhArthamityapara iti sthaviravasuvarmA | nAsati hetau
bhAvo bhavatItyahetuvAdapratiSadhArthaM

prathamena paryAyeNa | nityahetuvAdapratiSedhArtham-na
cAnutpattimato nityAt prakRtipuruSAdikAt

kiJcidutpadyata iti dvitIyena |

AcArya Aha-asyAM tu kalpanAyAmiti vistara: |
pUrvapadasya grahaNamanarthakamiti |

asmin satIdaM bhavatItyasya |
ubhayavAdapratiSedhasiddheriti | asyotpAdAdidamutpadyata
ityanenaiva

paryAyeNa | hetorastitvamutpattimatazca
hetutvamityubhayasyAhetutvanityahetutvalakSaNasya vAdasya

pratiSedhasiddhita: pUrvaparyAyasyAnarthakyaM prApnoti |

@362

santi tarhi kecid ye Atmani satyAzrayabhUte
saMskArAdInAM bhAvaM parikalpayanti,

avidyAdInAM cotpAdAttadutpattim | atasteSAM kalpanAM
paryudAsayitumidaM nirdhArayAmba-

bhUva-"yasyaivotpAdAdyadutpadyate tasminneva sati tad
bhavati, nAnyasmin | yaduta

avidyApratyayA: saMskArA:, yAvadevamasya kevalasya mahato
du:khaskandhasya samudayo

bhavati" ( ) iti |

aprahINotpattijJApanArthamityAcAryA: |
avidyAyAmaprahINAyAM saMskArA na

prahIyante | tasyA evotpAdAdutpadyanta iti vistara: |

sthityutpattisandarzanArthamityapare | yAvat
kAraNasrotastAvat kAryasroto bhavati |

kAraNasyaiva cotpAdAt kAryamutpadyata iti | utpAde
tvadhikRte ka: prasaGga: sthitivacanasya

bhinnakramaM ca bhagavAn kimarthamAcakSIt prAk sthitiM
pazcAdutpAdam |

-------------------

santi tarhi keciditi vistara: | santi kecid vAdina: | ya
Atmani satyAzrayabhUte |

avidyAyA AzrayabhUte saMskArAdInAM
saMskAravijJAnanAmarUpAdInAM bhAvamutpAdaM
kalpayanti |

avidyAdInAM cAvidyAsaMskArAdInA mutpAdAttadutpattim
| saMskArAdyutpattiM kalpayanti ityadhikRtam |

ata: kAraNA tteSAM vAdinAM kalpanAM paryudAsayituM
pratiSeddhumidaM nirdhArayAmbabhUvA-

mreDayAmbabhUva | kim ? ityAha-yasyaivotpAdAt yAvat
skandhasya samudayo bhavatIti |

yasyaivotpAdAd yadutpadyate, tasminneva sati tad bhavati,
nAnyasminnAtmani | yadutAvidyApratyayA:

saMskArA: | avidyAyAmeva satyAM saMskArA bhavanti,
nAnyasmin | yAvadevamasya kevalasya

mahato du:khaskandhasya samudayo bhavati | katham ?
jAtipratyayA jarAmaraNazokaparidevadu:kha-

daurmanasyopAyAsA: sambhavanti | evamasya kevalasya mahato
du:khaskandhasya samudayo bhavati |

jAtyAmeva satyAM jarAmaraNAdaya: sambhavanti,
nAnyasminnAtmani | anyathA hi `asmin satIdaM

bhavati' ityucyamAne vaktAra: syu:-Atmani satyAzrayabhUte
avidyAdiSu satsu saMskArAdayo

bhavantIti | atha punardvitIyameva paryAyaM
brUyAt-asyotpAdAdidamutpadyata iti | evamapi tathaiva

kalpeyu:-satyamavidyAdInAmutpAdAt saMskArAdaya
utpadyante, Atmani tu satyAzrayabhUta iti |

ata: paryAyadvayena nirdhArayati-yasyotpAdAd yadutpadyate
tasminneva sati tadbhavati, nAnya-

sminnAtmani satyAzrayabhUta iti |

AcAryA iti | pUrvAcAryA: |
aprahINajJApanArthamutpattijJApanArthaM ca |
avidyAyAM

satyAmaprahINAyAM saMskArA bhavanti, na prahIyanta iti
prathamena paryAyeNa darzayati | tasyA

evotpAdAdutpadyanta iti dvitIyena darzayati | evaM
yAvajjAtyAM satyAmaprahINAyAM jarAmaraNAdayo

bhavanti, na prahIyante; tasyA evotpAdAdutpadyanta iti |

sthityutpattisandarzanArthamityapara iti bhadantazrIlAbha:
| tadartha paryAyadvayamAheti | yAvat

kAraNasrotastAvat kAryasroto bhavatIti prathamena
paryAyeNa | kAraNasyevotpAdAt kAryamutpadyata

iti dvitIyena | utpAde tvadhikRta iti | pratItyasamutpAdaM
vo bhikSavo dezayiSyAmItyadhikRte |

ka: prasaGga: ka: prastAva: sthitivacanasya, asmin satIdaM
bhavatItyanena yAvat kAraNasrota-

@363

punarAha-"asmin satIdaM bhavati" iti "kArye sati kAraNasya
vinAzo

bhavati" iti | syAnmatam-ahetukaM tarhi kAryamutpadyata iti ?
ata Aha-nAhetukam;

yasmAdasyotpAdAdidamutpadyata iti |

eSa cet sUtrArtho'bhaviSyad, `asmin satIdaM na bhavati'
ityevAvakSyat | pUrvaM

ca tAvat kAryasyotpAdAnevAvAkSyat, pazcAd `asmin
satIdaM na bhavati' iti | evaM hi

sAdhu: kramo bhavati | itarathA tu `pratItyasamutpAda:
katama:' ityAderarthe ka: prakramo

vinAzavacanasya ! tasmAnnaiSa sUtrArtha: |

kathaM puna: " avidyApratyayA: saMskArA yAvat
jAtipratyayaM jarAmaraNam" ( )

iti ? abhisambandhamAtraM darzayiSyAma: | bAlo hi
pratItyasamutpannaM saMskAramAtramidamiti

aprajAnan AtmadRSTyasmimAnAbhiniviSTa Atmana:
sukhArthamadu:khArthaM vA kAyAdibhistri-

vidhaM karmArabhate-AyatisukhArthaM puNyam,
sukhAdu:khAsukhArthamAniJjyam, aihika-

sukhArthamapuNyam | tasyAvidyApratyayA: saMskArA:
karmAkSepavazAcca vijJAnasantatistAM

tAM gati gacchati; jvAlAgamanayogenAntarAbhavasambandhAt
| tadanyasaMskArApratyayaM vijJAnam |

-------------------

stiSThati tAvat kAryasrotastiSThatIti | evamasya
sthityartho varNyate iti | bhinnakramaM ca bhagavAn

kimarthamAcakSIta | utpattirhi prathamaM bhavati, pazcAt
sthiti: | utpattipratibaddhA sthitiriti

kRtvA `asyotpAdAdidamutpadyate' iti pUrvaM vaktavyaM
syAt, pazcAd `idamasmin satIdaM bhavati' |

na tvevam, ato nAyamartha iti |

punarAheti | sa eva bhadantazrIlAbha: |

AcArya pratyAha-eSa ced iti vistara: | asmin satIdaM na
bhavatItyevAvakSyaditi |

tatraivAbhAvanirdezo yuktarUpa iti darzayati | pUrvaM ca
kAryasyotpAdamiti | asyotpAdAdidamutpadyate

iti pUrvamavakSyat; utpAdapUrvakatvAdvinAzasya |

sUtra uktam-jAtipratyayA
jarAmaraNazokaparidevadu:khadaurmanasyopAyAsA:
sambhavantIti |

jarAmaraNasaMgRhItA eva te, nAGgAntaramityavagantavyam
| tatra sattvAsattvasaMkhyAtasya viSayasya

pariNAmAdAtmabhAvapariNAmAccaite bhavanti |
daurmanasyasamprayukto vitarka: zoka: | zokasamutthita:

pralApa: parideva: | du:khadaurmanasye vyAkhyAte |
vicchinnavegaM daurmanasyamupAyAsa: | zokaparideva-

pUrvaka: zrama upAyAsa ityapare |

bAlo hIti vistara: | bAla: pRthagjana: |
saMskAramAtramiti | mAtragrahaNamAtmaprati-

SedhArtham | aprajAnanniti | AveNikImavidyAM darzayati
| AtmadRSTyasmimAnAbhiniviSTa: pratiSThita:

kAyAdibhi: kAyavAGmanobhistrividhaM karma
puNyApuNyAniJjyalakSaNamArabhate | AniJjyamiti

igi: prakRtyantaram, tasyaivaitadrUpam |
ejateretadrUpamAneJjyamiti vA pATha: | AyatisukhArthaM
puNya-

miti | AgatajanmasukhArtham | kim ? kAmAvacaraM kuzalaM
karma | sukhAdu:khAsukhArtha-

mAniJjyamiti | rUpArUpyAvacaraM kuzalam | sukhArthamA
tRtIyAddhyAnAt, tasmAdUrdhvamadu:khA-

sukhArtham | aihikasukhArthamiti | ihasukhApekSayA tat
kRtam, nAyatisukhApekSayetyartha: |

@364

evaM ca kRtvA tadupapannaM bhavati vijJAnAGganirdeze
-"vijJAnaM katamat ? SaDvijJAnakAyA:"

( ) iti |

vijJAnapUrvakaM punastasyAM tasyAM gatau nAmarUpaM
jAyate paJcaskandhakaM kRtsrajanmAnu-

gatam; vibhaGge, mahAnidAnaparyAye caivaM
nirdezAt-"tathA nAmarUpaparipAkAt krameNa

SaDAyatanam | tato viSayasamprAptau satyAM
vijJAnasambhava:" ( ) iti | trayANAM sanni-

pAta: sparza: sukhAdivedanIya: | tatastrividhA vedanA |
tatastRSNA-du:khotpIDitasya

sukhAyAM vedanAyAM kAmatRSNA,
sukhAyAmadu:khAsukhAyAM ca rUpatRSNA,
adu:khAsukhAyA-

mArUpyatRSNA | tata iSTavedanAtRSNAyA:
kAmAdInAmutpAdanam |

tatra kAmA: paJca kAmaguNA: | dRSTayo
dvASaSTiryathA brahmajAlasUtre | zIlaM

dau:zIlyavirati: | vrataM kukkuragovratAdIni | yathA ca
nirgranthAdInAM nagno bhavatyacelaka

iti vistara: | brAhmaNa-pAzupata-parivrAjakAdInAM ca
daNDAjina-bhasma-jaTA-

tridaNDamauNDyAdisamAdAnam |

-------------------

karmAkSepavazAdyathoktaM karmAvedhavazAt | tAM tAM
gatiM narakAdInAM gacchati | jvAlAgamanayogena |

yathA dIrghA tRNAnuSaktA jvAlA gacchatItyucyate,
tathA vijJAnasantatibhirantarAbhavasambandhAdantarA-

bhavasambandhenAtiviprakRSTadezAmapi tAM tAM gatiM
gacchati | evaJca kRtveti | yadi saMskAra-

pratyayamantarAbhavapratisandhicittamupAdAya
yAvadupapattikSaNa:, sarvAsau vijJAnasantati: SaNNAM

vijJAnakAyAnAM saMskArapratyayaM vijJAnamabhipretaM
tadupapannaM bhavati | vijJAnAGganirdeze |
vijJAnAGgasya

tRtIyasya nirdeze | "vijJAnaM katamat ?
SaDvijJAnakAyA:" iti | anyathA hi yadi SaNNAM

vijJAnakAyAnAM santatirnAbhipretA syAt,
saMskArapratyayaM vijJAnaM pratisandhicittamevAbhipretaM
syAt,

atra SDvijJAnakAyA iti noktaM syAt | evaM tu vaktavyaM
syAt-`vijJAnaM katamat ? manovijJAnam'

iti | na hi pratisandhikSaNe prativijJAnakAyasambhavo'sti;
manovijJAnenaiva pratisandhibandhAt |

"chedasandhAnavairAgyahAnicyutyupapattaya:, manovijJAna
eveSTA:" (abhi^ ko^ 3.42) iti

vacanAt |

vibhaGga evaM nirdezAditi | pratItyasamutpAdasUtre
nAmarUpavibhaGga evaM nirdezAt-"nAma

katamat ? catvAro'rUpaNi: skandhA iti | rUpaM katamat ?
yatkiJcidrUpamiti vistareNa |

yAvadyaccedaM rUpaM yacca nAma tadubhayaM
nAmarUpamityucyate" iti | kAmatRSNeti | kAmAvacarI

tRSNA | rUpatRSNeti | yA sukhAyAM triSu dhyAneSu
| adu:khAsukhAyAM caturthe | adu:khAsukhAyA-

mArUpyatRSNeti | ArUpyAvacarI |
kAmAdInAmupAdAnamiti |
kAmadRSTizIlavratAtmavAdAnA-

mupAdAnamityartha: | paJca kAmaguNA iti | kAmyanta iti
kAmA:, guNyanta iti guNA:, kAmA

eva guNA: kAmaguNA: | ke punaste |
rUpazabdagandharasaspraSTavyAni |

dRSTayo dvASaSTiryathA brahmajAla iti |
brahmajAlasUtradarzanena tA dRSTayo boddhavyA: |

kukkuragovratAdInIti | Adizabdena

mRgavratAdIni gRhyante | nirgranthAdInAmiti |
Adizabdena

pANDarabhikSvAdInAM grahaNam | brAhmaNetyAdi |
vistara:-brAhmaNAnAM daNDAjinam | pAzupatAnAM

@365

AtmavAda: punarAtmabhAva: | Atmeti
vAdo'sminnityAtmavAda: | AtmadRSTyasmi-

mAnAvityapare | kathamanayorAtmavAdatvam ? "AbhyAmAtmA"
( ) iti

vacanAt | Atmano hyasattvAdAtmavAdopAdAnamityucyate;
prajJaptimAtrakasyopAdAnAt |

yathoktam-"AtmA Atmeti bhikSavo bAlo'zrutavAn
pRthagjana: prajJaptimanupatita:,

na tvatrAtmA vA AtmIyaM vA" iti | teSAmupAdAnaM
teSu yazchandarAga: | evaM hi bhagavatA

sarvatrAkhyAtam-"upAdAnaM katamat ? yo'tra cchandarAga:" (
) iti | upAdAna-

pratyayaM puna: paunarbhavikaM karmopacIyate | tad bhava: |
"yadapyAnanda, karmAyatyAM punarbhAvAbhi-

nivartakamidamatra bhavasya" ( ) iti sUtrAt | bhavapratyayaM
punarvijJAnAkrAntiyogena |

anAgataM janma jAti: paJcaskandhikA | jAtau satyAM
jarAmaraNam | yathA nirdiSTaM sUtre-

"evamasya kevalasya mahato du:khaskandhasya samudayo bhavati" (
) iti | kevala-

syeti, AtmIyarahitasya | mahato du:khaskandhasyeti,
anAdyantasya du:khasamUhasya |

samudayo bhavatIti prAdurbhAva: | sa eva tu
vaibhASikanyAyo ya: pUrvamukta: ||

athAvidyeti ko'rtha: ? yA na vidyA | cakSurAdiSvapi
prasaGga: ? vidyAyA

abhAvastarhi | evaM sati na kiJcit syAt ? nacaitad yuktam |
tasmAt-

-------------------

jaTAbhasma | parivrAjakAnAM tridaNDamauNDyam |
Adizabdadvayena kApAlikAdInAM kapAla-

dhAraNAdIni gRhyante | tatsamAdAnaM zIlavratopAdAnam
|

AtmetivAdo'-sminnityAtmavAda: | yathoktam-"ye
kecicchramaNA vA brAhmaNA vA

Atmeti samanupazyanta:, samanupazyanti sarve ta imAneva
paJcopAdAnaskandhAn" iti vistara: |

AtmadRSTyasmimAnAvityapara AtmavAdamAhu: | Atmano
hyasattvAdAtmavAdopAdAnamiti | vAda-

zabdopanyAse prayojanaM darzayati | bAlo'zrutavAn
pRthagjana iti | yasya pUrvAbhyAsavAsanAni-

rjAtopapattilAbhikA prajJA nAsti sa bAla:, yasyAgamajA
nAsti so'zrutavAn, yasyAdhigamajA

satyabhisamayajA nAsti sa pRthagjana: | prajJaptimanupatita
iti | yathA saMjJA yathA ca vyavahArastathA-

nugata ityartha: | teSAmiti | kAmAdInAm | chandarAga iti
| aprApteSu viSayeSu prArthanA chanda:,

prApteSu rAga: | teSu kAmAdiSu
yazchandarAgastadupAdAnam | na tu "yathoktA eva sA vidyA
dvidhA

dRSTi-vivecanAt, upAdAnAni" (abhi^ 5.38) ityabhiprAya: |
paunarbhavikamiti | punarbhava-

phalam | idamatra bhavasyeti | idamatra bhavasya svalakSaNaM
svabhAva ityartha: | vijJAnAvakrAnti-

yogeneti | jvAlAgamanayogenAntarAbhavasambandhAd |
anAgataM janma jAti: paJcaskandhikA nAma-

rUpasvabhAvatvAt | jarAmaraNaM yathAnirdiSTaM sUtra
iti | "jarA katamA ? yattat khAlityaM pAlityam"

iti vistara: | "maraNaM katamat, yA teSAM sattvAnAM
tasmAttasmAccyutizcyavanam" iti vistara: |

kevalasyAtmarahitasyetyartha darzayati | mahata
ityanAdyantasya | du:khaskandhasyeti | du:khasamUhasya |

sa eva tu vaibhASikanyAyo ya: pUrvamukta iti | dvAdaza
paJcaskandhikA avasthA dvAdazAGgAnIti |

yA na vidyA | cakSurAdiSvapi prasaGga iti | cakSu:
zrotrAdInyavidyA prasajyante, tAnyapi

@366

vidyAvipakSo dharmo'nyo'vidyA'mitrAnRtAdivat ||28||

yathA mitraviparyayeNa tadvipakSa:, ya: kazcidamitro
bhavati, na tu ya: kazcidanyo

mitrAt, nApi mitrAbhAva: | RtaM cocyate satyam,
tadvipakSabhUtaM vAkyamanRtaM bhavati |

adharmArthAkAryAdayazca dharmAdipratidvandvibhUtA: |
evamavidyApi vidyAyA: pratidvandvibhUta-

dharmAntaramiti draSTavyam ||28||

kuta etat ? pratyayabhAvenopadezAt | api ca-

saMyojanAdivacanAt,

saMyojanaM bandhanamanuzaya ogho yogazcAvidyocyate
sUtreSu | na cAbhAvamAtraM tathA

bhavitumarhati | na cApi cakSurAdaya: | tasmAd
dharmAntaramevAvidyA |

yathA tarhi kubhAryA abhAryetyucyate, kuputrazcAputra:,
emavidyA'pyastu ?

kuprajJA cenna darzanAt |

kutsitA hi prajJA kliSTA | sA ca dRSTisvabhAvA iti
nAvidyA yujyate |

yA tarhi na dRSTi: sA bhaviSyati ? sApi bhavituM
nArhati | kiM kAraNam ?

dRSTestatsamprayuktatvAt,

avidyA cet prajJA'bhaviSyanna dRSTistayA yujyate
samprAyokSyata; dvayo: prajJAdravya-

yorasamprayogAt |

-------------------

hi na vidyeti kRtvA | na kiJcit syAditi | yadi vidyAyA
abhAvo'vidyA, adravyaM syAdityartha: |

na caitad yuktamiti | pratyayabhAvenopadezAt | tadvipakSa
iti | virodhe naJiti darzayati | na tu

ya: kazcidanyo mitrAditi | na paryudAsamAtra iti darzayati
| nApi mitrAbhAva iti | nAbhAvArtha

iti darzayati | adharmAnarthAkAryAdayazceti |
AdizabdenAyuktyavyavahArA manuSyAdayo gRhyante |

dharmAdipratidvandvabhUtA iti |

harmArthakAryayuktivyavahAramanuSyAdipratidvandvabhUtA: |
na tu ye kecidanye

dharmAdibhyazcakSurAdaya: | nApi dharmAdyabhAva: |
evamavidyApIti vistara: ||28||

kuta etat, pratyayabhAvenopadezAt | avidyApratyayA:
saMskArA iti | na cAvidyAyA

anyeSAM cakSurAdInAM pratyayabhAvenopadezo yukta:;
arhatA saMskArAsambhavAt | na cAbhAvasya;

zazaviSANAdInAM pratyayatvAt |

saMyojanaM yAvadyogazcAvidyocyata iti | avidyAsaMyojanaM
yAvadavidyAyoga iti

sUtreSUcyate | na cAbhAvamAtraM tathA bhavitumarhatIti
| na saMyojanAdi bhavitumarhatItyartha: | na cApi

cakSurAdaya: | tathA bhavitumarhantItyadhikRtam | sA ca
dRSTisvabhAveti nAvidyA yujyata iti |

dRSTyavidyayo: saMyojanAditvena pRthak pAThAt |

yA tarhi na dRSTiriti | yA kliSTA prajJA
rAgAdisamprayuktA |

"dRSTestat samprayuktatvAt" iti |
avidyAsamprayuktatvAdityartha: | kathaJca dRSTiravidyA

samprayuktA ? yasmAdavidyAlakSaNo moha: klezamahAbhUmau
paThyate, klezamahAbhUmikAzca sarve'pi

@367

itazca-

prajJopaklezadezanAt ||29||

"rAgopakliSTaM cittaM nAvamucyate, avidyopakliSTA
prajJA na vizudhyati" ( )

ityuktaM sUtre | na ca saiva prajJA tasyA: prajJAyA
upaklezo yukta iti | yathA cittasyAnyo

bhinnajAtIya upaklezo rAga:, evaM prajJAyA avidyA |
kiM punarevaM neSyate ?

kliSTayA prajJayA kuzalA prajJA vyavakIryamANA na
vizudhyati, ato'sau tasyA

upakleza iti | yadvApi rAgopakliSTaM cittaM na vimucyate
| kiM tadavazyaM rAgaparyavasthitaM

bhavati | upahataM tu tattathA rAgeNa bhavati yanna
vimucyate | tAM bhAvanAM vyAvartayato vimucyate |

evamavidyopahatA kliSTA prajJA na
zuddhyatItyavidyopahatAM parikalpayAma: |

ko hi parikalpayan vAryate | jAtyantarameva tvavidyAM
varNayanti |

yo'pi manyate-"sarvaklezA avidyA" iti, tasyApyata eva
vyudAsa: | sarva-

klezasvabhAvA hi satI saMyojanAdiSu pRthagnocyeta,
dRSTyA ca na samprayujyeta | anyena

vA klezena dRSTyAdInAM paramparAsamprayogAt cittamapi
cAvidyopakliSTamevoktaM bhavet |

-------------------

mahAbhUmikai: saha samprayujyanta ti dRSTyA
satkAyadRSTyAdikayA prajJAsvabhAvayA avidyA

samprayujyata iti gamyate | tasmAnnAvidyA prajJA, dvayo:
prajJAdravyorasamprayogAt |

avidyopakliSTA prajJA na vizudhyatIti | etadudAharaNam
| yena vidyA prajJAyA arthAntara-

bhUteti | na ca saiva prajJA tasyA: prajJAyA upaklezo
yukta iti | prajJopaklezadezanAyAM prajJAyA

arthAntarabhUtA avidyA; upaklezatvena nirdiSTatvAt |
rAgavat | ata Aha-yathA cittasyAnya

iti vistara: |

vyavakIryamANA na vizudhyatIti |
antarAntarotpadyamAnAyA kliSTayA prajJayA

vyavakIryamANA kSaNAntarotpannA kuzalA prajJA na
vizudhyatItyartha: | kiM tadavazyaM rAgaparyavasthita-

miti | rAgasamprayuktamityartha: | upahataM tu tattathA
rAgeNeti | samudAcaratA rAgeNa vAsanAdhAnena

tadupahataM bhavati | tAM bhAvanAM tad dauSThulyaM
vyAvarttayato yoginastaccittaM vimucyate | evama-

vidyopahatA kliSTA prajJA na zudhyatIti | ata: prajJA
cAvidyA, na ca doSa iti darzayati |

ko hi parikalpayan vAryata iti |
parikalpanAmAtrametadAgamanirapekSamiti kathayati |

yo'pi manyate sarvaklezAvidyeti | bhadantazrIlAbha: evaM
manyate-avidyeti

sarvaklezAnAmiyaM sAmAnyasaMjJA, na
rAgAdiklezavyatiriktA'vidyA nAstIti | kasmAt sa

evaM manyate ? buddhasUtrAt | "na prajAnAti na
prajAnAtItyAyuSman mahAkauSThila, tasmAdavidyocyate"

iti | satkAyadRSTyAdayo'pi klezA ajJAnasvarUpA
viparItagrahaNata iti | tasyApyata eveti

vistara: | tasya bhadantasyAta eva pratiSedhavacanAd
vyudAsa: | pratiSedhastanmatasyetyadhyAhAryam |

katham ? ityAha-sarvaklezasvabhAvA hi satI saMyojanAdiSu
pRthag nocyet | anuzayasaMyojanA-

diSvavidyAsaMyojanamiti pRthag nocyeta,
zeSasaMyojanAvyatirekAt | `rAgo bandhanaM dveSo
bandhanam'

ityuktvA moho bandhanamiti, `kAmArAgAnuzaya:'
ityAdyuktvA avidyAnuzaya iti, ogheSvavidyaugha

@368

atha matam-vizeSaNArthaM tathoktamiti ? prajJAyAmapi
vizeSaNaM karttavyaM syAt |

bhavatvavidyA dharmAntaram, kastu tasyA: svabhAva: ?
satyavanna karmaphalAnAmasamprakhyAnam |

etaccaiva na jJAyate kimidamasamprakhyAnaM nAmeti ?

yadi yanna samprakhyAnam ? samprakhyAnAbhAve'pi tathaiva
doSo yathA avidyAyAm |

atha samprakhyAnavipakSabhUtaM dharmAntaram ? tadidaM
tathaiva na jJAyate kiM taditi |

evaJjAtIyako'pi dharmANAM nirdezo bhavati,
tadyathA-"cakSu: katamat ? yo

rUpaprasAdazcakSurvijJAnasyAzraya:" ( ) iti ||

asmIti sattvamayatA'vidyeti bhadantadharmatrAta: | kA
punarasmimAnAdanyA mayatA ?

yA'sau sUtra uktA-"so'hamevaM jJAtvA evaM dRSTvA
sarvAsAM tRSNAnAM sarvAsAM dRSTInAM

sarvAsAM mayatAnAM

arveSAmahaGkAramamakArAsmimAnAbhinivezAnuzayAnAM
prahANAt

parijJAnAnnizchAyo nirvRta:" ( ) iti |

astyeSA mayatA, sA tviyamavidyeti kuta etat ?

-------------------

iti, yogeSvavidyAyoga iti pRthagnaivocyate; kasmAt ?
parasparAsamprayogAt | na hi dRSTirdRSTyA

samprayujyate, rAgo vA rAgeNa | dRSTyAdisamprayuktA
cAvidyoktA, klezamahAbhUmikatvena

mahAbhUmikasamprayoganiyamAt | cittamapi
cAvidyopakliSTamevoktaM bhavet | rAgopakliSTaM cittaM

na vimucyata iti noktaM bhavet; avidyopakliSTatvavacanenaiva
rAgAdyupakliSTatvasiddhe: |

atha matam-vizeSaNArtha tathoktamiti |
rAgalakSaNayAvidyayopakliSTacittaM na vimucyata

iti | prajJAyAmapi vizeSaNaM karttavyaM syAt | rAgeNa
pratighena mAnena veti, mA bhUt sarvakleza-

grahaNaprasaGga iti | iSTa iti cet ? citte'pi na
vizeSaNaM karttavyaM syAt | avidyopakliSTaM

cittaM na vimucyata ityevameva tu vaktavyaM syAt |

samprakhyAnam | prajJAnamityeko'rtha: | tathaiva doSo
yathAvidyAyAmiti | athA-

samprakhyAnamitiko'rtha: ? yanna samprakhyAnam |
cakSurAdiSvapi prasaGga: | samprakhyAnAbhAvastarhi ?

evaM sati na kiJcit syAt | na caitad yuktamiti | atha
samprakhyAnavipakSabhUtaM dharmAntaram |

tadidaM tathaiva na jJAyate yathaivAvidyA, kiM taditi |

evaJjAtIyako'pIti vistara: | evaJjAtIyaka:,
karmaprabhAvita ityartha: | tasmAda-

vidyAyA: karmaNA kAritreNa svabhAvo
vijJAtavya:-astyasau kazciddharmo yo vidyAvipakSa

iti | vidyAvipakSatvaM tasyA: karmeti | tadyathA cakSu:
katamat ? yo rUpaprasAdazcakSurvijJAnasyAzraya

iti | nanu ca rUpaprasAda iti svabhAvaprabhAvito'sya
nirdeza iti ? na; apratyakSatvAnnityaM

cakSurvijJAnameyatvAcca |

asmIti sattvamayateti | avijJAtArthametat | na tena
sthavireNAsyAbhidheyamavadhAritam |

mayatA puna: sautrAntikairavidyA prakArabhinnA varNyate,
mAno vA | yAsau sUtra ukteti vistara: |

mayatAnAmityavidyAnAM prakArAbhinnAnAM nAmeti
grahaNam | tRSNAdInAM pRthagupadezAditi bhadanta-

dharmatrAtasyAbhiprAya: | AcArya Aha-astyeSA mayatA,
asti sUtre uktA mayatA, tatra jAti-

@369

yata eSA nAnya: kleza: zakyate vaktum |

nanu cAnyo mAna eva syAt | atra tu punarvicAryamANe bahu
vaktavyaM jAyate |

tasmAt tiSThatvetat ||29||

atha nAmarUpamiti ko'rtha: ? rUpaM vistareNoktam |

nAma tvarUpiNa: skandhA:,

kiM kAraNam ? nAmendriyArthavazenArtheSu namatIti nAma
|

katamasya nAmno vazena ? yadidaM loke pratItaM teSAM
teSAmarthAnAM pratyAyakam-

gau:, azva:, rUpam, rasa ityevamAdi |

etasya puna: kena nAmatvam ? teSu teSvartheSu tasya nAmno
namanAt |

iha nikSipte kAya upapattyantare namanAnnAmArUpiNa:
skandhA ityapare ||

SaDAyatanamuktam ||

-------------------

nirdezAdekavacanam, sA tvavidyeti | kuta: kAraNA detat
paricchidyate-sAvidyeti ? bhadantadharma-

trAta: svAbhiprAyaM vivRNoti-yata eSA nAnya: kleza:
zakyate vaktumiti | kasmAnna zakyate ?

tRSNAdRSTyasmimAnAnAM pRthagukte: |

AcArya Aha-nanu cAnyo mAna eva syAditi | asmimAnAdanya:
SaNNAmanyatama: | sa

ca mayatA, nAvidyetyabhiprAya: | atra tu punarvicAryamANe
bahu vaktavyaM jAyata iti | atra

punarvicAryamANe'vidyAGge bahurayaM grantho jAyate,
yathoktamiti | tasmAttiSThatvetat | etA-

vadevAstviti | athavA-anyo mAna eva syAt na punaravidyeti,
kuta etadityevamAdike

punarvicAre kriyamANe uttarapratyuttaravacanena bahu
vaktavyaM jAyate | tasmAttiSThatvetadalaM vicArAntare
||29||

atha nAmarUpamiti | avidyAGganirdezAnantaraM
saMskArAGgaM nirdeSTavyam | tadanuvijJAnAGgam,

kimityetadatikramyopanyasyate ? etadarthamatra
vakSyatyAcArya:-"uktaM ca vakSyate cAnyat"

(abhi^ 3.36) iti |

rUpaM vistareNoktamiti | "rUpaM paJcendriyANyarthA:
paJcAvijJaptireva ca" (abhi^

ko^ 1.9) ityatra | nAmendriyArthavazeneti vistara: |
nAmavazena indriyavazena arthavazena cArtheSu

rUpAdiSu namatIti nAma | katamasya nAmno vazeneti |
nAmadvaividhyAt pRcchati | AcAryastvAcaSTe-

yadidaM loke pratItamiti vistara: | gaurazva iti,
samudAyapratyAyakam | rUpaM rasa iti,

ekArthapratyAyakam | tadetad vedanAdiskandhacatuSkaM
nAmazabdenocyate | yasmAttannAmavazena saMjJA-

karaNavazenArtheSvapratyakSeSu pratyakSeSvapi vA namati
pravarttate-asya nAmno'yamartha iti | indriyArtha-

vazena tu pratyakSeSu rUpAdiSu namati, utpadyata ityartha:
| nAmni cApyarthavazena namati-asyArthasyedaM

nAmeti | etasya puna: kena nAmatvamiti | etasya
saMjJAkaraNalakSaNasya nAmna: kena kAraNena

nAmatvam | teSu teSvartheSu tasya nAmno namanAditi |
yasmAtteSvartheSu catu:skandhalakSaNaM nAma,

tannAma namayati pravartayati, tasmAt etasya nAmatvam,
namayatIti nAmeti kRtvA | iha nikSipta

iti vistara: | maraNakAle nikSipte kAya upapattyantare
namanAd gamanAdarUpiNo vedanAdaya:

@370

sparzo vaktavya: ?

sparzA: SaT,

cakSu:saMsparza:, yAvanmana:saMsparza iti | te puna:-

sannipAtajA: |

trayANAM sannipAtAjjAtA indriyArthavijJAnAnAm |
yuktaM tAvat paJcAnAmindriyANA-

marthavijJAnAbhyAM sannipAta:; sahajatvAt |

manaindriyasya punarniruddhasyAnAgatavarttamAnAbhyAM
dharmamanovijJAnAbhyAM kathaM

sannipAta: ? ayameva teSAM sannipAto ya:
kAryakAraNabhAva: | ekakAryArtho vA sannipAtArtha: |

sarve ca te trayo'pi sparzotpattau praguNA bhavantIti | atra
punarAcAryANAM bhedaM gatA buddhaya: |

keciddhi sakRnnipAtameva sparzaM vyAcakSate | sUtraM
cAtra jJApakamAnayanti-"iti

ya eSAM trayANAM saGgati sannipAta: samavAya: sa
sparza:" ( ) iti |

kecit punazcittasamprayuktaM dharmAntarameva sparzaM
vyAcakSate, sUtraM cAtra jJApaka-

mAnayanti-"SaTSaTko dharmaparyAya: katama: ?
SaDAdhyAtmikAnyAyatanAni, SaD

bAhyAnyAyatanAni, SaD vijJAnakAyA:, sparzakAyA:,
SDvedanAkAyA:, ST tRSNAkAyA:"

( ) iti | atra hIndriyArthavijJAnebhya: sparzakAyA:
pRthag dezitA: |

tatra ye sannipAtameva sparzamAhusta evaM parihAramAhu:-na
vai pRthagnirdezAt

pRthagbhAvo bhavati | mA
bhUddharmAyatanAdvedanAtRSNayo: pRthagbhAva iti |
naiSa doSa:; tadvya-

----------------

skandhA nAmecyucyante | yathoktam-mRtasya khalu kAlaM
gatasya jJAtaya imaM pUtikAyamagninA

vA dahanti, udake vA plAvayanti, bhUmau vA nikhananti,
vAtAtapAbhyAM vA parizoSaM parikSayaM

paryAdAnaM gacchati | yatpunaridamucyate-cittamiti vA mana
iti vA vijJAnamiti vA zraddhApari-

bhAvitaM tadUrdhvagAmi bhavati, vizeSagAmyAyatyAM
svargopagamiti |

SaDAyatanamuktamiti | "tadvijJAnazrayA
rUpaprasAdAzcakSurAdaya:" (abhi^ 1.9) "vijJAnaM

prativijJaptirmana AyatanaM ca tat" (abhi^ ko^ 1.16) ityatra
| mana indriyasya purniruddhasyA-

nAgatena dharmeNa rUpAdinotpatsyamAnena varttamAnena
manovijJAnena kathaM sannipAta: | ya: kAryakAraNa-

bhAva: | kAryaM manovijJAnam, kAraNaM mana indriyam,
dharmazca rUpAdi: | ekakAryArtho veti |

ekakAryamevArtha ekakAryArtha:, ekakAryatvamityartha: |
kathamekakAryArtha: ? ityAha-sarve ca

te trayo'pi mana indriyAdaya: sparzotpattau praguNA
anukUlA bhavantIti |

SaTSaTko dharmaparyAya iti | SaT SaTkAnyasminniti
SaTSaTka: | AdhyAtmikabAhya-

vijJAnasparzavedanAtRSNASaTkasambhavAt |
SaTsparzakAyA iti jJApakam | ananyatve hi

satIndriyArthavijJAneSUkteSu sparzakAyavacanaM
punaruktaM syAt | tatazca SaTSaTkatvaM hIyate |

mA bhUd dharmAyatanAdvedanAtRSNayo: pRthagbhAva iti |
yadi pRthaGnirdezAt pRthagbhAvo

bhavet, vedanAtRSNe api dharmAyatanAt pRthaGnirdiSTe,
tayorapi vedanAtRSNayordharmAyatanAt pRthagbhAva:

@371

tiriktasyApi dharmAyatanasya bhAvAt | na caivaM
sparzabhUtAt trayAdanyat trayamasti, yasya

zeSasyAtra grahaNaM syAt |

yadyapIndriyArthau syAtAmavijJAnakau, na tu
punarvijJAnamanindriyArthakam | tasmAttriSu

nirdiSTeSu puna: sparzagrahaNamanarthakaM prApnoti |

na khalu sarve cakSurUpe sarvasya cakSuvajJAnasya
kAraNam, nApi sarvaM cakSurvijJAnaM

pUrvayozcakSurUpayo: kAryam | ato yeSAM
kAryakAraNabhAvaste sparzabhAvena vyavasthitA

ityeke |

ye puna: sannipAtAdanyaM sparzamAhu:, ta etat sUtraM
kathaM pariharanti-"iti ya

-------------------

syAt | na ca tayo: pRthagbhAva: iSyate;
dharmAyatanAntarbhAvAt | naiSa doSa iti vistara: | naiSa
doSa

iti yathokta: |
tadvyatiriktasyApivedanAtRSNAvyatiriktasyApi
dharmAyatanasya tajjAdisvabhAvasya

bhAvAdastitvAt | na caivamiti vistara: | na caivaM bhavata:
`trayANAM sannipAta: sparza:' ityevaM

bruvANasya, sparzabhUtAdindriyArthavijJAna
trayAdanyadasparzabhUtaM trayamindriyArthavijJAna
trayamasti, yasya

zeSasyAtra sUtre grahaNaM syAt | `SaT sparzakAyA:'
iti prayojanavazAdapRthagbhAve'pi sparzabhUtAt

trayAt | tasmAdapRthagbhAve'pi vedanAtRSNayo:
pRthaGnirdezo yukta:; vineyakAryavazAt | na tu

bhavata: sannipAtamAtrasparzavAdina: kenacidapi prayojanena
`SaT sparzakAyA:' iti pRthaGnirdezo

yukta:; yasmAt `SaT sparzakAyA:' iti
vacanenandriyArthavijJAnatrayamuktamiti tadvacanaM
prAptamityata:

`SaTSaTko dharmaparyAyA: ?' iti na sidhyet | mama tu
sidhyati; sparzavedanAtRSNASaTkavacane'pi

tadvyatiriktadharmAyatanAdyarthendriya
vijJAnaSaTkasambhavAt | tasmAt `SaT sparzakAyA:' iti

pRthaGnirdezAd `asti cittasamprayuktaM sparzAkhyaM
dharmAntaram' iti siddham |

atha brUyAdasau-indriyArthavavijJAnakau nirdiSTAvasmin
sUtre, SaDAdhyAtmikAni, SaD

bAhyAnIti vacanAt; ata indriyaviSayavijJAnatrayaM
sparzabhUtamityasya zeSasya jJApanArthamatra

grahaNaM syAt-SaT sparzakAyA iti ? asya samAdhe:
pratiSedhArthamidamArabhyate-yadyapIndriyArthau

syAtAmavijJAnakau | tatsabhAgAvityartha: | na tu
punarvijJAnamanindriyArthakam | avazyaM hi vijJAnaM

sendriyArthakaM bhavati | tacca vijJAnamapadiSTamatra-
SaDvijJAnakAyA iti | tasmAttriSu nirdiSTeSu

indriyArthavijJAneSu SaDvijJAnakAyavacanena puna:
sparzagrahaNamanarthakaM prApnoti-SaT sparzakAyA

iti | ata: `sannipAtAdanya: sparza:' iti siddham |

atra bhadantazrIlAbha Aha-na khalviti vistara: |
pUrvotpanne cakSUrUpe kAraNam, na tu

vijJAnasahotpanne | nApi sarvacakSurvijJAnamiti |
pazcAdutpannaM pUrvayozcakSUrUpayorna sahotpannayo: |

ato yeSAM kAryakAraNabhAvaste vijJAnendriyaviSayA:
sparzabhAvena vyavasthitA:, `SaT sparzakAyA:'

ityasmin sUtre, tadidamanyathA na jJApitaM syAt |

na vA evaM paThanti | vai iti nipAta: | na vai evaM
paThantItyartha: | kathaM puna: paThanti ?

"ya eSAM dharmANAM saGgati: sannipAta: samavAya: sa
asparza:" iti paThanti | kAraNe vA

@372

eSAM trayANAM saGgati: sannipAta: samavAya: sa
sparza:" iti ? na vA evaM paThanti | kiM

tarhi ? "saGgate sannipAtAt samavAyAt" iti paThanti |
kAraNe vA kAryopacAro'yamiti

bruvanti |

atibahuvistaraprakAravisAriNI tveSA kathetyalaM
prasaGgena |

anyameva sparzaM varNayantyAbhidhArmikA: ||

teSAM puna: SaNNAM sparzAnAm-

paJca pratighasaMsparza: SaSTho'dhivacanAhvaya: ||30||

cakSu: zrotraghrANajihvAkAyasaMsparzA: paJca
pratighasaMsparza ityucyate; sapratighendriyA-

zrayatvAt | mana:saMsparza: SaSTha: so'dhivacanasparza
ityucyate |

kiM kAraNam-adhivacanamucyate nAma |
tatkilAsyAdhikamAlambanam,

ato'dhivacanaM saMsparza iti | yathoktam-"cakSurvijJAnena
nIlaM vijAnAti no tu

nIlam, manovijJAnena nIlaM vijAnAti nIlamiti ca
vijAnAti" ( ) iti | eka

AzrayaprabhAvita:, dvitIya AlambanaprabhAvita: |

apare punarAhu:-vacanamadhikRtyArtheSu manovijJAnasya
pravRtti:, na paJcAnAm |

atastadevAdhivacanam | tena samprayukta:
sparzo'dhivacanasaMsparza iti | eka Azraya-

prabhAvita:, dvitIya: samprayogaprabhAvita: ||30||

punasta eva SaT sparzAstrayo bhavanti-

vidyAvidyetarasparzA:,

-------------------

kAryopacAro'yamiti | saGgatau sannipAte samavAye kAraNe
kAryopacAra: sparza iti | yathA-

`sukho buddhAnAmutpAda:' iti |

atibahuvistareNa prakAreNa visartuM zIlamasyA iti
atibahuvistaraprakAravisAriNI |

adhivacanamucyate nAmeti | adhyucyate'nenetyadhivacan |
vAGnAmni pravarttate, nAmArtha

dyotayati ityadhivacanaM nAma | tat kila | nAmArthe |
manovijJAnasamprayuktasyAdhikaM bAhulyenA-

lambanam | ato'dhivacanaM saMsparza iti | sparza:
saMsparza ityeko'rtha: | manovijJAnena nIlaM

vijAnAtIti | abhidheyaM vijAnAtItyartha: | nIlamiti ca
vijAnAtIti | asyArthasyedaM nAmeti

vijAnAti | eka AzrayaprabhAvita iti | prathama AzrayeNa
prabhAvita: pratighAzraya: saMsparza:,

pratighasya vA saMsparza: pratighasaMsparza: |
AlambanaprabhAvita iti | adhivacanAdalambanasaMsparza:,

adhivacane vA saMsparza: adhivacanasaMsparza iti |

vacanamadhikRtyeti | vacanamavadhArya | artheSu rUpAdiSu
manovijJAnasya pravRtti: | na

paJcAnAM cakSurvijJAnAdInAM vacanamadhikRtyArtheSu
pravRtti: | atastadevAdhivacanaM manovijJAnaM

vacane pravarttate'dhivacanamiti | tena samprayuktastasya vA
saMsparzasyAdhivacanasaMsparza: | tena cAyaM

dvitIya: saMsparza: samprayogaprabhAvita ityucyate ||30||

@373

vidyAsaMsparza:, avidyAsaMsparza:, tAbhyAM cAnyo
naivavidyAnAvidyAsaMsparza iti |

ete punaryathAkramaM veditavyA:-

amalakliSTazeSitA: |

anAsrava: sparzo vidyAsaMsparza:,
kliSTo'vidyAsaMsparza:; vidyA'vidyAbhyAM

samprayuktatvAt | seSo naivavidyAnAvidyAsaMsparza:;
ubhAbhyAmasamprayogAt |

ka: puna zeSa: ? kuzalasAsravo'nivRtAvyAkRtazca |

punaravidyAsaMsparzasyAbhIkSNasamudAcAriNa ekadezasya
grahaNAd dvau sparzau bhavata:-

vyApAdAnunayasparzau,

vyApAdAnunayAbhyAM samprayogAt | puna: sarvasaMgraheNa-

sukhavedyAdayastraya: ||31||

sukhavedanIya: sparza:, du:khavedanIya:,
adu:khAsukhavedanIyazca; sukhavedanAdi-

hitatvAt |

atha vA-vedyate tad, vedayituM vA zakyamiti vedanIyam |
kiM tat ? veditam |

sukhaM vedanIyamasminniti sukhavedanIya: sparzo yatra
sukhaM veditamasti | evaM du:khAdu:khA-

sukhavedanIyAvapi yojyau |

ta ete SoDaza sparzA bhavanti ||31||

ukta: sparza: ||

vedanA vaktavyA | tatra ya: pUrvaM SaDvidha: sparza
ukta:-

-------------------

"vidyAvidyetarasparzA:" iti | vidyA avidyA itarazca
vidyAvidyetare, ta eva sparzA

vidyAvidyetarasparzA: | vidyA cAvidyA ceti, vidyAhva:
avidyAhva:, tAbhyAmitarazcetyartha: |

vidyetyanAsravA prajJA | avidyA kliSTamajJAnam |
naivavidyAnAvidyA kuzalasAsravA prajJA,

tatsamprayuktA ete yathAkramaM saMsparzA veditavyA: |

punaravidyAsaMsparzasyeti vistara: | avidyAsaMsparzasya
sarvaklezasamprayuktasya abhIkSNa-

samudAcArInityasamudAcArI ekadeza:, tasya grahaNAd dvau
sparzau bhavata:-"vyApAdAnunayasparzau |

sukhavedyAyastraya:" iti | sukhasya veda:, sukhavede sAdhu:
sukhavedya:, sukhaM vA

vedyamasminniti sukhavedanAdau hita: sukhavedanIya:,
"prAkkrItAccha:" (pA^ sU^ 5.1.1) |

vedyate tadvedayituM vA zakyamiti | vedyata iti karmamAtre
kRtya iti darzayati | vedayituM zakyamiti-

"arhe kRtyatRcazca" (pA^ sU^ 3.3.169) ityasminnarthe kRtya
iti darzayati |

ta ete SoDaza iti | cakSu:saMsparzo yAvanmana:
saMsparza iti SaT | puna:-pratighasaMsparza:,

adhivacanasaMsparza:, vidyAsaMsparza:, avidyAsaMsparza:,
naivavidyAnAvidvyasaMsparza:, vyApAda-

saMsparza:, anunayasaMsparza:, sukhavedanIya:,
du:khavedanIya:, adu:khAsukhavedanIyazca sparza iti
SoDaza ||31||

ukta: sparza: | vedanA vaktavyeti | nanu ca vedanApyuktA
"vedanAnubhava:" (abhi^

@374

tajjA: SaDvedanA:,

cakSu:saMsparzajA vedanA,
zrotra-ghrANa-jihvA-kAya-mana:saMsparzajA vedanA: |

tAsAM puna:-

paJca kAyikI caitasI parA |

cakSu: zrotraghrANajihvAkAyasaMsparzajA: paJca
vedanA: kAyikI vedanetyucyate;

rUpIndriyAzritatvAt | mana:saMsparzajA punarvedanA
caitasikItyucyate; cittamAtrAzritatvAt |

atha kiM sparzAduttarakAlaM vedanA bhavati, Ahosvit
samAnakAlam ?

samAnakAlamiti vaibhASikA:; anyonyaM sahabhUhetutvAt |

kathaM sahotpannayorjanyajanakabhAva: sidhyati ?

kathaM ca na sidhyati ?

asAmarthyAt | jAte hi dharme dharmasya nAsti sAmarthyaM
pratijJA'viziSTam ?

yadeva hIdaM sahotpannayorjanyajanakabhAvo nAstIti
tadevedaM jAte dharme dharmasya

nAstIti |

anyonyajanakaprasaGgAttarhi ?

iSTatvAdadoSa: | iSTameva hi sahabhUhetoranyonyaphalatvam
|

iSTamidam, sUtre tvaniSTaM
sparzavedanayoranyonyaphalatvam; "cakSu:saMsparzaM
pratItya

utpadyate cakSu:saMsparzajA vedanA, na tu cakSu:
saMsparzajAM vedanAM pratItyotpadyate cakSu:-
saMsparza:" iti vacanAt |

janakadharmAtikramAccAyuktam | yo hi dharmo yasya dharmasya
janaka: prasiddha:, sa

tasmAt bhinnakAla: prasiddha: | tadyathA-pUrvaM bIjaM
pazcAdaGkura:, pUrvaM kSIraM pazcAddadhi,

pUrvamabhighAta: pazcAcchabda:, pUrvaM mana: pazcAt
manovijJAnamityevamAdi |

-------------------

1.14) iti | anyathoktamapyucyate, na tarhIdaM
vaktavyam-yaccoktaM yacca vakSyamANam, tanna

vakSyAmIti | "uktaM ca vakSyate cAnyat" iti (abhi^ ko^
3.36) vacanAt ?

prakAranirdezAdadoSa: | pUrvaM lakSaNamuktam, idAnIM
prakAra iti |

jAte hIti vistara: | jAte hi janye dharme dharmasya janakasya
nAsti sAmarthye

sahotpannatvAt | pratijJAviziSTamiti | pratijJAyA
aviziSTametat sAdhanamityartha:, yadi

pratijJAviziSTaM sAdhanaM neSyate |
anyonyajanakaprasaGgAttarhi | kim ? kathaM
sahotpannayorjanya-

janakabhAva: sidhyatItyadhikRtam | anena pratijJAdoSa
udgrAhyate-asti sahotpannayorjanya-

janakabhAva iti pratijJA pUrvAbhyupagamavirodhinIti |

iSTatvAdadoSa iti | pUrvAbhyupagamaM darzayati |

iSTamidaM sUtre tvaniSTamiti |
iSTamidamabhidharme-"sahabhUrye mitha: phalA:" (abhi^ ko^

2.50) iti | sUtre tvaniSTam | tat
pratipAdayannAha-cakSu:saMsparza pratItyotpadyate

@375

anyathA paramparApekSatvAt kAryakAraNayo: sarvaM vA
yugapadutpadyate, na vA kadAcit;

pazcAdvizeSAbhAvAt |

nahi na siddha: kAryakAraNayo: pUrvAparabhAva: |

sahabhAvo'pi tu na siddha: | tadyathA
cakSurvijJAnAdInAM
cakSUrUpAdibhirbhUtabhautikAnAM

ca tatrApi pUrvamindriyArthau pazcAdvijJAnam |
pUrvakAcca bhUtabhautikasamudAyAduttara utpadyata

itISyamANe ka: pratiSedha: !

yathA tarhi cchAyAGkurayorevaM sparzavedanayopIti
vaibhASikA: |

sparzAduttarakAlaM vedanetyapare | indriyArtho hi
pUrvAnto vijJAnam | so'sau trayANAM

sannipAta: sparza:, sparzapratyayAt pazcAdvedanA tRtIye
kSaNa iti |

evaM tarhi na sarvatra vijJAne vedanA prApnoti, na ca
sarvavijJAnaM sparza: ?

nai doSa:; pUrvasparzahetukA hyuttaratra sparze vedanA,
sarve ca sparzA: savedanakA:,

sarvaM ca vijJAnaM sparza iti |

idamayuktaM varttate |

kimatrAyuktam ?

yaduta bhinnAlambanayorapi sparzavedanayo:
pUrvasparzahetukottaratra vedaneti |

-------------------

cakSu:saMsparzajA vedeneti |
sUtraprAmANyenAnyonyaphalatvaM bhaGktvA
sahotpannakAryakAraNa-

bhAvavirbhakSayA Aha-janakadharmAtikramAccAyuktamiti |
janakasyAyaM dharma: prasiddho yA

bhinnakAlatA, tadyathA pUrvaM vIjaM pazcAdGkura
ityAdi |

tatrApi pUrvamindriyArthau pazcAd vijJAnamiti |
prathamakSaNotpannAvindriyArthau, vijJAnaM tu

dvitIye kSaNa iti |

yathA tarhi chAyAMkurayoriti | kim ?
sahotpannayorjanyajanakabhAva: | utpanna eva

hyaGkurazchAyAM janayati | na prathame kSaNe'Gkuro
nizchAyo bhavati, dvitIye sacchAya iti |

evaM sparzavedanayorapIti | anayorapi chAyAGkurayo:
pUrvasAmagrIheturiti zakyaM vaktum |

sahabhUhetunirdeze tvayamartha ukta iti na purarucyate |

sparzAduttarakAlaM vedanetyapara iti | bhadantazrIlAbha:
| so'sau trayANAM sannipAta: sparza

iti | yo'yaM janakajanitabhAva: | vedanA tRtIye kSaNe iti
| indriyArthakSaNa: prathama:,

vijJAnotpattikSaNo dvitIya:, vedanotpattikSaNastRtIya
iti | na sarvatra vijJAne vedanA prApnotIti |

vijJAnakSaNe dvitIye vedanAyA abhAvAt | na ca
sarvavijJAnaM sparza: | vedanAkSaNe tRtIye vijJAnaM

na sparza: | pUrvadvitIyakSaNayo: sparza eva vidhIyate |
pUrvasparzahetukA hyuttaratra sparze vedanA |

yo'yamidAnIM dvitIya: kSaNa: sparzabhAvenokta: tatra
pUrvasparzahetukA prathamakSaNavijJAnahetukA

vedanotpadyate, tatsparzapUrvikApyanyasminnityevaM sarvatra
vijJAne vedanA prApnoti |

sarva ca vijJAnaM sparza iti | te ca sparzA: savedanakA
iti |

@376

kathaM hi nAmAnyajAtIyAlambanasparzasambhUtA
vedanA'nyAlambanA bhaviSyati ?

yena vA cittena samprayuktA tato bhinnAlambeneti |

astu tarhi tasmin kAle sparzabhUtaM vijJAnamavedanakam |
tasmAcca yat pUrva

vijJAnaM savedanakaM tanna sparza:,
pratyayavaidhuryAdityevaM sati ko doSa: ?

mahAbhUmikaniyamo bhidyate-"sarvatra citte
dazamahAbhUmikA:" ( ) iti |

kva caiSa niyama: siddha: ? zAstre |

-------------------

bhinnAlambanayoriti vistara: | bhinnamAlambanamanayostau
bhinnAlambanau |

pUrvasya rUpamAlambanam, uttarasya zabda: |
tayorbhinnAmAlambanayo: pUrvasparzahetukA

rUpAlambanasparzahetukA uttaratra sparze zabdAlambane yad
vedanotpadyate, ityetadayuktam | kathaM

hi nAmeti doSamAviSkaroti |
anyajAtIyAlambanasparzasambhUtA rUpaprakArAlambanAt
sparzAt

sambhUtA vedanA anyAlambanA bhaviSyati | zabdAlambanA
bhaviSyati | vidhurakAraNatvAt kAryasyA-

sambhAvanA | yadA hi rUpAlambanAt sparzAt sambhUtA
vedanA rUpAlambanenaiva vedanA bhaviSyati,

tadA pUrvasparzahetukottaratra sparze vedaneti yuktam |
yadA tu rUpAlambanAt sparzAt zabdAlambanA

vedanotpadyate, tadA kathametadyokSyate | kAraNAnurUpaM
hi loke kAryaM dRzyate |

atha matam-rUpAlambanAt sparzAt sambhUtA vedanA
zabdAlambanasparzasamprayuktApi

rUpAlambanA bhavatIti ? ata idamAha-yena vA cittena
samprayuktA tato bhinnAlambaneti | tata:

zabdAlambanAccittAdbhinnAlambanA yata utpannA
rUpAlambanA, tena samAlambanetyartha: | kathaM cAsau

tena samprayuktetyucyate ? samaM prayuktA hi samprayuktA |
yadyabhinnAzrayatvAt, kathaM zrotrAzrayotpannA

satI rUpAlambanA bhaviSyati ? kathaM na bhaviSyati ?
cittacaittAnAmAzrayeNaikaviSayapravRttatvAt |

tasmAdanyatarAlambanatve'pi vedanAyA doSa: | sa doSa:
pradarzyate-yadi tAvad rUpAlambanAt

sparzAdutpannA vedanA zabdAdyAlambanAntaramAlambate, sa
rUpAlambana: sparza: sukhavedanIyo yAvad

du:khAsukhavedanIya iti na prApnoti | ekAlambanasya tu
vedanayA tathA nirdezo yukta iti |

astu tarhIti vistara: | yadyevaM doSa:, astu tarhi tasmin
kAle | kasmin kAle ?

zabdAlambanakAle | sparzabhUtaM vijJAnamavedanakam |
tasmAcca zabdAlambanAd yat pUrvaM vijJAnaM

savedanakaM tanna sparza: | evaM hi nirdoSaM bhavatIti |
anyathA hi yadi pUrvotpannaM savedanakaM

vijJAnaM sparza: syAt tadaivaM sparzapratyayA vedaneti
yathokto doSa: syAt | kiM puna: kAraNam-

kiJcidavijJAnamavedanakam, kiJcicca sa sparza: ?
pratyayavaidhuryAt | vidhurA hi pratyayA

vipratibandhenAvasthitA: | na hi sarva: samanantarapratyayo
vedanApratyayaM sparzabhUtaM vijJAnaM janayituM

samartha iti | tadevaM tasya bhinnAlamabanaM
vijJAnamekAntenAvedanakam, tadutpAdakaM cAsparzabhUtam
|

yadi tu rUpAlambanAccakSurvijJAnAdanantaraM
rUpAlambanameva cakSurvijJAnamevamutpadyate-manovijJAnaM

tatsaMvedanakaM pUrvotpannaM sparza iti | evaM satIti |
mahAbhUmikaniyamo bhidyata iti | sparzavedanayo:

paryAyeNa niyamAt |

@377

sUtrapramANakA vayam, na zAstrapramANakA: |

uktaM hi bhagavatA-"sUtrAntapratizaraNairbhavitavyam" ( )
iti |

na vA eSa mahAbhUmikArtha:-sarvatra citte daza
mahAbhUmikA: sambhavantIti |

kastarhi mahAbhUmikArtha: ?

tisro bhUmaya:-savitarkA savicArA bhUmi:, avitarkA
vicAramAtrA, avitarkA-

'vicArA bhUmi: | punastisra:-kuzalA bhUmi:, akuzalA,
avyAkRtA bhUmi: |

punastisra:-zaikSI bhUmi:, azaikSI,
naivazaikSInAzaikSI bhUmi: | tadya etasyAM sarvasyAM

bhUmau bhavanti te mahAbhUmikA:, ye kuzalAyAmeva bhUmau
te kuzalamahAbhUmikA:, ye

kliSTAyAmeva te klezamahAbhUmikA: |

te punaryathAsambhavaM paryAyeNa, na tu sarve
yugapadityapare |

akuzalamahAbhUmikAstu pAThaprasaGgenAsaMhitA: idAnIm
| pUrvaM na paThyante sma |

yadi tarhi sparzAduttarakAlaM vedanA, sUtraM
parihAryam-"cakSu: pratItya rUpANi

cotpadyate cakSurvijJAnaM trayANAM sannipAta: sparza:
sahajAtA vedanA saMjJA cetanA" ( ) iti |

-------------------

tisro bhUmaya iti | savitarkA savicArA kAmadhAtu:
prathamaM ca dhyAnam | avitarkA

vicAramAtrA dhyAnAntaram | avitarkA avicArA
dvitIyAddhyAnAt prabhRti yAvadbhavAgram | kuzalA

bhUmi: kuzalA dharmA: | evamakuzalA avyAkRtA: |
zaikSI bhUmi: zaikSasyAnAsravA dharmA: |

azaikSI azaikSasyAnAsravA dharmA: |
naivazaikSInAzaikSI bhUmi: sAsravA dharmA: |
asaMskRtA iha

nocyante, caittasambandhAt | tad ya etasyAmiti vistara: |
taditi vAkyopanyAse | ya iti ye

caitasikA: | etasyAM sarvasyAM bhUmAviti |
savitarkasavicArAyAM bhUmau,
yAvannaivazaikSInAzaikSyAM

bhUmau | te mahAbhUmikA: | vedanAcetanAdayo yathoktA: |
ye kuzalAyAmeva bhUmau te kuzalamahA-

bhUmikA: | zraddhAdaya: | ye kliSTAyAmeva te
klezamahAbhUmikA: | avidyAdayo yathoktA eva |

te punaryathAsambhavamiti vistara: | te punarmahAbhUmikAdayo
ye yasyAM sambhavanti te

tasyAM paryAyeNa | na tu sarve yugapadityapare | tad yathA
vedanA sarvAsu bhUmiSu bhavantyapi na yugapat

saMjJAcetanAsparzamanaskArAdibhirbhavati, tathA sparzo
vedanAdibhi: | yathA kuzalAyAM vitarkAdaya

ityevamAdikam |

apare punarevaM vyAcakSate-yathA paJcaskandhake likhitaM
tathedaM grahItavyamiti | tadyathA-

"chanda: katama:, abhipretavastunyabhilASa:, anabhiprete
nAsti chanda ityabhiprAya: | adhimokSa:

katama: ? nizcite vastuni tathaivAvadhAraNam | smRti:
katamA ? saMstute vastunyasampramoSazceta-

so'bhilapanatA | samAdhi: katama: ? upaparIkSye vastuni
cittasyaikAgratA | prajJA katamA ? tatraiva

pravicaya:, yogAyogavihito'nyathA ca"-ityevamAdi:
paJcaskandhakagrantho draSTavya: | tatra

hyuktam-"paJca sarvatragA
vedanAsaMjJAsparzamanaskAracetanA: | paJca
pratiniyaviSyAzchandAdhi-

mokSasmRtisamAdhiprajJA:" ityevamAdi |
akuzalamahAbhUmikAstu pAThaprasaGgenAsaMhitA iti |

@378

sahajAtA ityucyante, na sparzasahajAtA iti kimatra
parihAryam ! samanantare'pi

cAyaM sahazabdo dRSTa:, tadyathA-"maitrIsahagataM
smRtisambodhyaGgaM bhAvayati" ( )

ityajJApakametat |

yattarhi sUtra uktam-"yA ca vedanA yA ca saMjJA yA ca
cetanA yacca vijJAnaM

saMsRSTA ime dharmA nAsaMsRSTA:" ityato nAsti
vedanAbhirasaMsRSTaM vijJAnam ?

sampradhAryaM tAvadetat-ka eSa saMsRSTArtha: ? tatra hi
sUtra evamuktam-"yadvedayate

taccetayate, yaccetayate tatsamprajAnIte, yatsamprajAnIte
tadvijAnAti" iti | tanna

vijJAyate-kiM tAvadayameSAmAlambananiyama ukta:, utAho
kSaNaniyama iti !

AyurUSmaNo sahabhAvye saMsRSTavacanAt siddha:
kSaNaniyama: | yaccApi sUtra

uktam-"trayANAM sannipAta: sparza:" iti, tat kathaM
vijJAnaM cAsti, na ca trayANAM

sannipAto na ca sparza iti | tasmAdavazyaM sarvatra
vijJAne sparza:, sparzasahajA ca vedanaiSTavyA |

alamatiprasaGginyA kathayA | prakRtamevAnukramyatAm ||

uktA samAsena caitasikI vedanA ||

-------------------

sUtrAdiSu pAThAt | kuzalamakuzalamavyAkRtamityevM
pAThaprasaGgenAsaMhitA:, adhyAropitA: pazcAdityartha:

| pUrva na paThyante sma | prakaraNapAd mahAbhUmikA:,
kuzalamahAbhUmikA:, kleza-

kuzalamahAbhUmikA:, parIttaklezamahAbhUmikAzcaiti
caturvidhA: paThyante |

sahajAtA ityucyante, na sparzasahajAtA iti |
avizeSatvAdete vedanAdaya: paraspara-

sahajAtA: | na tu sparzenetyarthaparigraheNa parihartavyaM
sUtramityartha: | maitrIsahagatamiti | ayaM

sahazabdo nAvazyaM yugapadbhAve, samanantare'pi dRSTa: |
na hi maitryA: smRtisambodhyaGgasya ca

samavadhAnamasti; maitryA ekAntasAsravatvAt |
smRtisambodhyaGgasya caikAntAnAsravatvAt |

tasmAdajJApakametat | saMsRSTA iti sahotpannA
ityabhiprAya: |

tatra hi sUtra iti | yatraivoktam | yA vedanA yA cetanA yA
ca saMjJeti vistareNa | tatra sUtra

ityartha: | tatra vijJAyata iti vistara: | kiM
tAvadayameSAM vedanAdInAmAlambananiyama: | Alambane

niyama:-yadevAlambanaM vedayate, tadeva cetayate
yAvadvijJAnaM vijAnAtIti | utAho kSaNaniyama:-

yasminneva kSaNe vedayate tasminneva yAvad vijAnAtIti |
vayaM brUma:-Alambananiyamo'yamiti |

tasmAnna sUtravirodha ityabhiprAya: |

AcArya Aha-tatraiva sUtre AyurUSmaNo: sahabhAvye
saMsRSTavacanAt siddha: kSaNaniyama

iti | AyurUSmA ca saMsRSTau, imau dharmau na
visaMsRSTAvityAyurUSmaNo: sahotpannatoktA bhavati;

tayoranAlambanatvAt | tadevaM sAdhitaM bhavati-avazyaM
sahotpannAni vedanAsaMjJAcetanAvijJAnAni;

tatra sUtre saMsRSTavacanenoktatvAt, AyurUSmavaditi |
tat kathamiti vistara: | tat kathaM

vijJAnaM cAsti | na ca
trayANAmindriyaviSayavijJAnAnAM sannipAta: |
tasmAdavazyaM vijJAnAstitve

sannipAto'bhyupagantavya: | sannipAtazca te sparze iti |
tenedaM te virudhyate na sarvavijJAnaM sparza

iti | sannipAto vA na sparza iti |

@379

punazcASTAdazavidhA sA manopavicArata: ||32||

saiva caitasikI vedanA punaraSTAdaza
manopavicAravyavasthAnAdaSTAdazadhA bhidyate |

puna: sandhikaraNaM cAtra draSTavyam |

aSTAdaza manopavicArA: katame ? SaT
saumanasyopavicArA:, SaT daurmanasyopa-

vicArA:, SaDupekSopavicArA: |

kathameSAM vyavasthAnam ? yadi svabhAvata:, trayo
bhaviSyanti-saumanasyadaurmana-

syopekSAvicArA: | atha samprayogata:, eko bhaviSyati;
sarveSAM mana:samprayuktatvAt |

athAlambanata:, SaD bhaviSyanti;
rUpAdiSaDviSayAlambanatvAt ?

tribhirapi sthApanA |

teSAM paJcadaza rUpAdyupavicArA asambhinnAlambanA:;
pratiniyatarUpAdyAlambana-

tvAt | trayo dharmopavicArA ubhayathA |

manopavicArA iti ko'rtha: ? mana: kila pratItyaite
saumanasyAdayo viSayAnupa-

vicarantIti | viSayeSu vA mana upavicArayantItyapare |
vedanAvazena manaso viSayeSu

puna: punarvicAraNAt |

-------------------

puna: sandhikaraNaM cAtra draSTavyamiti |
"pUrvatrAsiddham" (pA^ sU^ 7.2.1) iti

sakAralopasyAsiddhatvAd guNo na prApnoti ? parihArastu,
ISadarthe'yaM naJ draSTavya:; ISat

siddhamasiddhamityata: siddhatvAt sakAralopasya guNo bhavati,
`saiSa dAzarathI rAma:' iti

yathA |

SaT saumanasyopavicArA iti vistara: | cakSuSA rUpANi
dRSTvA saumanasyasthAnIyAni

rUpANyupavicarati, zrotreNa zabdAn zrutvA
saumanasyasthAnIyAn zabdAnupavicarati, evaM yAvanmanasA

dharmAn vijJAya saumanasyasthAnIyAn dharmAn upavicarati |
evaM cakSuSA rUpANi dRSTvA daurmanasya-

sthAnIyAnyupekSAsthAnIyAni ceti vistareNa yojyam |
trayo bhaviSyantIti | saumanasya-

daurmanasyopekSAsvabhAvatraividhyAt | eka iti |
manovijJAnamAtrasamprayogAt | SaDiti | rUpAdi-

viSayaSaTkabhedAt | tribhirapi sthApaneti |
yadvedanAdravyaM manovijJAnamAtrasamprayuktamekam, tat

saumanasyAdisvabhAvatrayabhedAt tridhA bhidyate, tat puna:
pratyekaM viSayaSaTkabhedAt SoDhA bhidyate-

ityaSTAdaza bhavanti | svabhAvavyavasthApanAyAmasatyAM
manopavicArA ityeva na syAd, aSTAdaza-

vyatiriktAzca syu: |
rUpAdiviSayaSaTkAlambanavyavasthApanAyAmasatyAM
pratyekaM saumanasyadiSoDhA-

bhedenASTAdaza manopavicArA iti na syAt | tasmAt
tribhirapi vyavasthApaneti siddham |

asambhinnAlambanA iti | asammizrAlambanA: | trayo
dharmopavicArA ubhayatheti | ye

rUpAdiviSayapaJcakavyatiriktadharmAlambanAste
dharmopavicArA asambhinnAlambanA: | ye tu rUpAdInAM

SaNNAM viSayANAMdvau trIn yAvat SaDapi
viSayAnAlambante te sambhinnAlambanA: |

mana: kileti | kilazabda: paramatadyotaka: | mana: kila
pratItyAzritya viSayAnu-

@380

1. kasmAt kAyikI vedanA na manopavicAra: | naiva hyasau
mana evAzritA,

nApyupavicArikA, avikalpakatvAdityayoga: ?

2. tRtIyadhyAnasukhasya kasmAnmanopavicAreSvagrahaNam |
Adita: kila kAmadhAtau

manobhUmikasukhendriyAbhAvAt tatpratidvandvena
du:khopavicArAbhAvAcceti ?

3. yadi manobhUmikA evaite, yattarhi sUtra uktam-"cakSuSA
rUpANi dRSTvA

saumanasyasthAnIyAni rUpANyupavicarantItyevamAdi:,
katham ?

paJcavijJAnakAyAbhinirhRtatvamabhisandhAyaitaduktam-
"manobhUmikAstvete |

tadyathA-azubhA cakSurvijJAnAbhinirhRtA ca
manobhUmikA ca" iti | api tu "dRSTvA

yAvat spRSTvA" iti vacanAt acodyametat | yo'pyadRSTvA
yAvadaspRSTopavicarati te'pi

manopavicArA: | itarathA hi kAmadhAtau
rUpadhAtvAlambanA rUpAdyupavicArA na syu:,

kAmadhAtvAlambanAzca rUpadhAtau
gandharasaspraSTavyopavicArA: | yathA tu vyaktataraM
tathoktam-

yo'pi rUpANi dRSTvA zabdAnupavicarati so'pi
manopavicAra: | yathA tvanAkulaM

tathoktamindriyArthavyavacchedata: |

-------------------

pavicaranti Alambanta ityartha: | upavicArayantIti
pravarttayanti | katham ? ityAha-vedanAvazena

manaso viSayeSu puna: punarvicAraNAditi | puna:
punarityupazabdasyArtha: |

nApyuvavicAriketi | asantIriketyartha: | ayoga ityasambhava:
|

yadi mana evAzritA vedanA manopavicAra:, tRtIye dhyAne
yat sukhaM tanmana evAzritam,

na cakSurindriyAdyAzritamiti tasya
kasmAnmanopavicAreSvagrahaNam | Adita: kileti vistara: |

AdAvAdita: | kileti paramate | kAmadhAtau manobhUmikaM
sukhaM nAsti, tasmAnna tanmanopavicAra: |

ata: pazcAdapi tRtIye dhyAne sukhendriyasya mana
Azritatve'pi manopavicAreSvagrahaNam | yathA

cAsyopavicArapratidvandvena daurmanasyopavicAra:, naivaM
sukhopavicArasya pratidvandvena du:kho-

pavicAro'sti; manovijJAnAzritvAd du:khasya | ata: sarvatra
tat sukhaM na manopavicAra iti |

saumanasyasthAnIyAnIti | saumanasyajanakAni | paJceti
vistara: | paJcabhirvijJAna-

kAyairabhinirhRtatvamutpAditatvamabhisandhAya cetasikRtvA
etaduktaM cakSuSA rUpANIti vistareNa |

manobhUmikAstvete, tad yathA-azubhA
cakSurvijJAnAbhinirhRtA ca, vilInakAdidarzanAt |

manobhUmikA ca | samAhitatvAt | api tviti | cakSuSA
rUpANi dRSTvA yAvat kAyena spraSTavyAni

spRSTveti vacanAdacodyametat | yadi cakSuSA rUpANi
pazyan saumanasyasthAnIyAni rUpANyu- 

pavicaratItyuktaM syAt, yAvat kAyena spraSTavyAni
spRzanniti syAccodyam | na tvevamukta-

mityacodyamevaitat | yo'pyadRSTveti vistara: | yo'pi zrutvA
parato manasopavicaratyAlambate,

te'pi tasya manopavicArA: | itarathA hIti vistara: |
rUpadhAtvAlambanA rUpAdyupavicArA na

syu: | kAmadhAtUpapannena rUpAvacarANAM
rUpAdInAmapratyakSIkRtatvAt | kAmadhAtvAlambanAzca

gandharasaspraSTavyopavicArA rUpadhAtUpapannasya na syu:;
tasya gandhAdInAmaviSayatvAt | yathA tu

vyaktataraM tathoktamiti |
pratyakSIkRtarUpAdyAlambanAnAM manopavicArANAM
vyaktataratvAt | yo'pi

@381

kimasti rUpaM yat saumanasyasthAnIyameva syAt
yAvadupekSAsthAnIyameva ? asti

santAnaM niyamya, na tvAlambanam ||32||

athaiSAM manopavicArANAM kati kAmapratisaMyuktA:,
teSAM ca kati kimAlambanA:,

evaM yAvadArUpyapratisaMyuktA: vaktavyA: ? Aha-

kAme svAlambanA: sarve,

kAmadhAtau sarve'STAdaza santi, sa eva ca teSAM
sarveSAmAlambanam | teSAmeva-

rUpI dvAdazagocara: |

rUpI dhAturdvAdazAnAmAlambanam, SaT
gandharasopavicArAnapAsya; tatra tayorabhAvAt |

trayANAmuttara:,

gocara iti varttate | ArUpyadhAtustrayANAM
dharmopavicArANAmAlambanam; tatra

rUpAdyabhAvAt ||

uktA: kAmapratisaMyuktA: ||

rUpapratisaMyuktA vaktavyA: ? tatra tAvat

dhyAnadvaye dvAdaza

-------------------

rUpANi dRSTvA tatsahacarAn zabdAnupavicarati so'pi
tasya manopavicAra: | yathA tvanAkulaM

tathoktam | kathaM cAnAkulam ?
ityAha-indriyArthavyavacchedata iti |
cakSurAdIndriyavyavacchedena,

rUpAdyarthavyavacchedena coktamiti | anyathA hyAkulaM
syAt-cakSuSA rUpANi dRSTvA saumanasya-

sthAnIyAJchabdAnupavicaratItyevamAdi |

asti santAnaM niyamyeti kasyacit sattvasya santAnamavekSya |
yadasya kiJcit

saumanasyasthAnIyameva, yAvadupekSAsthAnIyameva | na
tvAlambanam | kim ? niyamya, kim

kAraNam ? tadeva hyAlambanaM kasyacit saumanasyasthAnIyam,
kasyacinneti ||32||

evaM yAvadArUpyapratisaMyuktA iti | kati
rUpapratisaMyuktAsteSAM ca kati rUpAlambanA:,

katyArUpyapratisaMyuktAsteSAM ca kati kimAlambanA iti |

"kAme svAlambanA: sarve" iti | kAme kAmAvacarA
manopavicArA: | sarve aSTAdaza

santi | sa eva ca kAmadhAtu steSAM sarveSAmAlambanam |
svo dhAturAlambanameSAmiti svAlambanA

iti kArikApadavigraha: |

"rUpI dvAdazagocara:" iti | rUpI dhAtu:
kAmAvacarANAM dvAdazAnAM manopavicArANAM

gocara: | SaDgandharasopavicArAnapAsyeti | dvau
gandharasAvAlambanau saumanasyopavicArau hitvA,

dvau gandharasAlambanau daurmanasyopavicArau hitvA, dvau
tadAlambanAveva copekSopavicArau hitvA,

dvau tadAlambanAveva copekSopavicArau hitveti | kasmAt ?
tatra rUpadhAtau tayorgandharasayorabhAvAt |

"vinA gandharasaghrANajihvAvijJAnadhAtubhi:" (abhi^ ko^
1.30) iti vacanAt |

"trayANAmuttara:" iti | trayANAM
saumanasyadaurmanasyopekSAdharmopavicArANAM kAmA-

vacarANAmuttaro dhAturArUpyadhAturAlambanam, tatra
rUpAdyabhAvAt |

@382

daurmanasyopavicArAnapAsya | te ca dvAdaza

kAmagA: ||33||

kAmAn gacchantIti kAmagA: | kAmadhAtumAlambanta
ityartha: | dRSTo hi viSayANAM

grahaNArthe gamiprayoga:-`kathametad gamyate ? evametad
gamyate' iti ||33||

svo'STAlambanam,

sa eva rUpadhAtusteSAM sva: | svo'STAnAM
manopavicArANAmAlambanam, gandharaso-

pavicArAM^zcaturo hitvA |

ArUpyA dvayo:

dharmopavicArayorAlambanam |

dhyAnadvaye tu SaT |

tRtIyacaturthayordhyAnayo: SaDupekSopavicArA eva santi,
nAnye |

teSAM punarAlambanam-

kAmA: SaNNAm,

kAmadhAtu: SaNNAmapyAlambanam |

caturNA sva:,

rUpadhAtuzcaturNAm; tatra gandharasAbhAvAt |

ekasyAlambanaM para: ||34||

ArUpyadhAturekasyaiva dharmopavicArasyAlambanam ||34||

uktA rUpapratisaMyuktA: ||

ArUpyApratisaMyuktA idAnImucyante-

catvAro'rUpisAmante,

AkAzAnantyAyatanasAmantakamatrArUpisAmantakam | tatra
catvAro rUpazabda-

spraSTavyadharmopavicArA: | te ca-

-------------------

"dhyAnadvaye dvAdaza" iti | daurmanasyopavicArANAM
SaNNAmabhAvAt ||32||

"svo'STAlambanam" iti | aSTAnAmAlambanamaSTAlambanam
| gandharasopavicArAMzcaturo

hitveti | saumanasyopekSopavicArau gandhAlambanau dvau
rasAlambanau ca dau hitvetyartha:, tatra

tayorabhAvAt |

"ArUpyaM dvayo:" saumanasyopekSAdharmopavicArayo: |
prathamadvitIyadhyAnabhUmikayorA-

rUpyadhAturAlambanam; rUpAdyAbhAvAt |
SaDupekSopavicArA eva santi, nAnya iti | rUpazabda-

gandharasaspraSTavyadharmAlambanA upekSovicArA eva santi;
saumanasyopavicArANAmapi tRtIye caturthe

cAbhAvAt | gandharasAlambanau tu tatra
kAmAvacaragandharasAlambanAvityavagantavyam ||34||

tatra catvAra iti
AkAzAnantyAyatanasAmantakAnantaryamArgasya
caturthadhyAnAlambanatvAt |

tatra ca rUpazabdaspraSTavyadharmasadbhAvAt |

@383

rUpagA;,

caturthaM hi dhyAnameSAmAlambanam | yeSAM
tadvyavacchinnAlambanamasti, yeSAM puna:

paripiNDitAlambanam, teSAM tatraika eva sammizrAlambano
dharmopavicAra: |

eka Urdhvaga: |

eka eva dharmopavicArastatrArUpyadhAtvAlambana: |

eko maule,

maule punarArUpye dharmopavicAra evaiko'sti, nAnya: | sa
cApi-

svaviSaya:,

ArUpyadAtvAlambana eva | nahi maulAnAmArUpyANAmadharo
dhAturAlambanamiti

pazcAt prativedayiSyAmi |

ete ca manopavicArA:-

sarve'STAdaza sAsravA: ||35||

nAsti kazcidanAsrava: |

ka: katibhi: samanvAgata: ? kAmadhAtUpapanno rUpAvacarasya
kuzalasya cittasyA-

lAbhI kAmAvacarai: sarvai:
prathamdvitIyadhyAnabhUmikairaSTAbhi:
tRtIyacaturthadhyAna-

bhUmikaizcaturbhi: kliSTairgandharasAlambanAn paryudasya
ArUpyAvacareNaikena kliSTenaivAlAbhI

rUpAvacarasya kuzalasya cittasyAvItarAga: sarvai:
kAmAvacarai: prathamadhyAnabhUmikairdazabhi: |

-------------------

yeSAM tadvyavacchinnAlambanamastIti |
yeSAmAcAryANAM matena tadAkAzAnantyAyatana-

sAmantakaM vyavacchinnAlambanam, pRthak
pRthagrUpAdyAlambanamasamastAlambanamityartha: |
audArikA-

dibhirAkAraistaccaturthadhyAnamAlambata
ityekeSAmAcAryANAM matam | yeSAmAcAryANAM matena

paripiNDitAlambanameva tadAkAzAnantyAyatanasAmantakaM
caturthadhyAnabhUmikaskandhapaJcakAlambana-

miti matam, teSAmAcAryANAM tatraika eva
sammizrAlambano dharmopavicAra iti |

"eka Urdhvaga:" iti | keSAM pakSe ? yeSAm
"catvAro'rUpisAmante" iti pakSa: | na

hi maulAnAmiti vistara: | maulAnAmArUpyANAmadharo
dhAturnAlambanamadharabhUmikaM sAsravaM vastu

nAlambanamityartha: | pazcAt pravedayiSyAmiti | "na maulA:
kuzalArUpyA: sAsravAdharagocarA:"

(abhi^ ko^ 8.21) iti |

prathameti vistara: |
prathamadvitIyadhyAnabhUmikairaSTAbhi:
samanvAgatastatIyacaturthadhyAna-

bhUmikaizcaturbhi: | katamai: ? ityAha-kliSTai:
gandharasAlambanAn paryudasya | tatra gandharasAbhAvAt |

katham ? prathamadvitIyordhyAnayordvAdazopavicArA:
santItyuktam | saumanasyopekSopavicArANAM

SaDviSayAlambanavyavasthApanAt | tatra svabhUmyAlambanA
rUpazabdaspraSTavyadharmAlambanA: saumana-

syopavicArAzcatvAra: kliSTA: | ye copekSopavicArA:
kliSTA eva catvAra: | tai: kAmadhAtUpapanno

rUpAvacarakuzalAlAbhI samanvAgata: | adharabhUmyupapanno
hyUrdhvabhUmikai: kliSTai: samanvAat

@384

caturbhi: saumanasyopavicArai:
kliSTairgandharasAlambanAvapAsya
SaDbhirupekSopavicAraira-

nAgamyabhUmikai: | dvitIyatRtIyacaturthadhyAnArUpyajai:
pUrvavat |

anayA varttanyA zeSamanugantavyam |

dhyAnopapannastu kAmAvacareNaikenopekSAdharmopavicAreNa
nirmANacittasamprayuktena

samanvAgato veditavya: |

-------------------

bhavati | na tu viziSTaizcaturbhirgandharasAlambanai:;
teSAmakliSTatvAt | rUpAvacarakuzalAlAbhitvAcca |

nAstyakliSTarUpAvacaro dharmalAbha iti na tai:
samanvAgata: | tRtIyacaturthadhyAnabhUmikA api

SaDevopekSopavicArA uktA: | teSAM ye
svabhUmyAlambanA: kliSTA:, tai: samanvAgatastathA, yau
tu

gandharasAlambanau na tau kliSTau | ata: pUrvoktenaiva
nyAyena na tAbhyAM samanvAgata: | kliSTenaiveti |

nAkliSTena; kuzalasyAbhAvAt | lAbhI rUpAvacarasyeti
vistara: | kAmadhAtUpapanna eva lAbhI

rUpAvacarasyakuzalasya cittasyAnAgamyasaMgRhItasyA
vItarAga: kAmadhAto: sarvai: kAmAvacarairaSTA-

dazabhirapi samanvAgata: |
prathamadhyAnabhUmikairdazabhiriti | kathaM dazabhi: ?
ityAha-saumanasyo-

pavicArai: kliSTairgandharasAlambanAvapAsyeti |
saumanasyopavicArA: sAmantakeSu na bhavanti;

sAmantakAnAmupekSendriyasamprayogitvAt | ato
maulasaMgRhItaireva saumanasyopavicArai: kliSTai:

svabhUmyAlambanaizcaturbhi: samanvAgata:, na tu
gandharasAlambanAbhyAm; maulakuzalAlAbhenA-

kliSTalAbhAbhAvAt | na hi kliSTaM
dhyAnamadharAlambanamasti |
SaDbhirupekSopavicArairanAgamya-

bhUmikairiti | atrAvizeSAbhidhAnAdupekSopavicArai:
kliSTairapi caturbhi: sAmantakasaMgRhItai:,

SaDbhizcopekSopavicArai: kuzalai: kAmadhAtvAlambanai:
svabhUmyAlambanairapi | dvitIyatRtIyacaturtha-

dhyAnArUpyajai: pUrvavaditi | katham ? sa eva dhAtUpapanno
lAbhI rUpAvacarasya kuzalasya

cittasyAvItarAgo
dvitIyadhyAnabhUmikairaSTAbhiryairevAlAbhI
gandharasAlambanAnapAsya | tRtIyacaturtha-

dhyAnabhUmikaizcaturbhi: kliSTaireva gandharasAlambanau
paryudasyArUpyAvacareNaikena kliSTenaiva |

anayA vartanyA mArgeNa zeSamanugantavyam | katham ?
prathamadhyAnopapanno dvitIyadhyAna-

bhUmikasya kuzalasya cittasyAlAbhI
prathamadhyAnabhUmikai: sarvai: samanvAgata: |
dvitIyadhyAna-

bhUmikai:
kliSTairaSTAbhistRtIyacaturthadhyAnArUpyajai:
pUrvavat | lAbhI dvitIyadhyAnabhUmikasya

kuzalacittasya tadbhUmyavItarAga: sarvai:
prathamadhyAnabhUmikai:, dvitIyadhyAnabhUmikairaSTAbhi:
| caturbhi:

saumanasyopavicArai: kliSTai:, gandharasAlambanAvapAsya |
caturbhizcopekSopavicArairdvitIyadhyAna-

sAmantakasaMgRhIta: | tRtIyadhyAnabhUmikaizcaturbhi:
kliSTai:, gandharasAlambanau paryudasya | evaM caturtha-

dhyAnabhUmikairArUpyAvacareNaikena kliSTenaiva |
dvitIyadhyAnopapannastRtIyadhyAnabhUmikasya kuzalasya

cittasyAlAbhI dvitIyadhyAnabhUmikai: samanvAgata: |
tRtIyadhyAnabhUmikaizcaturbhi: kliSTai: | caturtha-

dhyAnArUpyajai: pUrvavat | lAbhI
tRtIyadhyAnabhUmikasya kuzalacittasya tadbhUmyavItarAga:
sarvai-

rdvitIyadhyAnabhUmikai: |
tRtIyadhyAnabhUmikaizcaturbhirupekSopavicArai:
kliSTairgandharasAlambanAvapAsya |

caturbhizcopekSopavicArai: tRtIyadhyAnasAmantaka
saMgRhItaizcaturthadhyAnArUpyajai: pUrvavat | eSA dik
|

anayA dizA tRtIyAdiSvapi dhyAneSUpapannasya
svabhUmyUrdhvabhUmikairupakSepopavicAraireva kliSTai:

kuzalaizca yathAsambhavaM yojya: |

@385

apara Aha-astyevaM manopavicArANAM vaibhASikIyo'rtha:,
sUtrArthastvanyathA

dRzyate | nahi yo yasmAdvItarAga: sa
tadAlambamupavicaratIti yuktam | ata: sAsravA

api na sarve saumanasyAdayo manopavicArA: | kiM tarhi ?
sAMklezikA:, yairmano

viSayAnupavicaratIti | kathamupavicarati tatra ? anunIyate
vA, pratihanyate vA, aprati-

saGkhyAya vopekSate | yeSAM pratipakSeNa SaT sAtatA
vihArA bhavanti-cakSuSA rUpANi dRSTvA

naiva sumanA bhavati na durmanA:, upekSako bhavati smRtimAn
samprajAnan evaM yAvanmanasA

dharmAn vijJAyeti | na hyarhato laukikaM nAsti kuzalaM
dharmAlambanaM saumanasyam | yattu

tatsAMklezikaM manasa upavicArabhUtam, tasyaiva
pratiSedho lakSyata iti |

-------------------

upekSAdharmopavicAreNeti | kAmAvacarasya
nirmANacittasyopekSAsamprayogitvAt |

apara Aheti | ayameva zAstrakAra: | na hi yo yasmAditi
vistara: | ya: pudgala:

yasmAdrUpAdervItarAgo na sa tadrUpAdyA
lambanamupavicarati | kathamupavicarati ? tatrAnunIyate vA,

pratihanyate vA, apratisaGkhyAya vopekSata ityevam | yadA
pratisaGkhyAyopekSate nAbhujati,

tadAkuzalatvam, ato'pratisaGkhyAyeti vizeSaNam | ata:
sAsravA api na sarve | kiM tarhi ?

sAMklezikA: | saMkleze bhavA: sAMklezikA:
saMklezAnukUlA: | yai: saumanasyAdibhirmano

viSayAnupavicarati | yeSAM pratipakSeNa SaT sAtatA
vihArA iti | yeSAM sAMklezikAnAM prativyUhena

satataM bhavA: sAtatA vihArA yogavizeSA bhavanti | te
ca SaT | katham ? ityAha-cakSuSA

rUpANi dRSTvA naiva sumanA bhavati, nAnunIyate | na
durmanA:, na pratihanyate | upekSako bhavati,

nAbhujati | kathaM nAbhujati, kimapratisaGkhyAyAhosvit
pratisaGkhyAyeti ? vizeSayannAha-

smRtimAn samprajAnanniti | smRtisamprayuktayA prajJayA
pratisamIkSyamANa ityartha: | evaM yAvanmanasA

dharmAn vijJAyeti | viSayaSaTkabhedAt SaT sAtatA iti
| na hyarhata iti vistara: | arhato

laukikaM kuzalaM sAsravaM dharmAlambanaM
dharmAyatanAlambanamadhigamadharmAlambanaM vA
saumanasyamasti |

tasya hi buddhasAntAnikAn guNAn sammukhIkurvata: kuzalaM
saumanasyamutpadyate | na tasyaiva

pratiSedho yujyate | kasya tarhi ? yattu tat sAMklezikaM
manasa upavicArabhUtam | tasyaiva pratiSedho

lakSyate | tasmAt sAsravA api na sarve saumanasyAdaya
upavicArA iti |

atra bhadantAnantavarmAha-ayuktametat | kasmAt ?
sUtre'nyathA nirdezAt | sUtre hi

bhagavatA na sAMklezikA evopavicArA uktA: | evaM
hyAha-"tatra bhikSavo ya ime SaT

saumanasyopavicArAstAnAzritya tAn pratiSThAya ya ime
SaT saumanasyopavicArAstAn prajahIta |

tatra bhikSavo ya ime SaDupekSopavicArAstAnAzritya tAn
pratiSThAya ya ime SaDupekSopavicArAstAn

prajahIta | dve bhikSavo upekSe-nAnAtvasannizritA,
ekatvasannizritA ca | tatra bhikSavo yeyamekatva-

sannizritopekSA, tAmAgamya tAmadhiSThAya yeyaM
nAnAtvasannizritopekSA tAM prajahIta" ( ) iti |

etasmAt sUtrAjjJAyate-na sAMklazikA eva saumanasyAdaya
upavicArA iti | tadetajjJApakam;

prahANavacane'pi sAklezikatvAvinivRtte: | na
hItareNetarasya sannizrayaprahANavacane'pi satyeSAM

manopavicArANAM sAMklezikatvaM vinivarttate;
anyathAsambhavAt | evamAha-"mAnaM nizritya

@386

punasta eva saumanasyAdaya: SaTtriMzacchAstRpadAni
bhavanti gardhanaiSkramyAzritabhedena;

tadbhedasya zAstrA gamitatvAt | tatra gardhAzritA:
kliSTA:, naiSkramyAzritA: kuzalA: |

etametad vedanAkhyaM bhavAGgamanekaprakArabhedaM
veditavyam ||35||

zeSANyaGgAni punarnocyante | kiM kAraNam ? yasmAt

uktaM ca, vakSyate cAnyat,

kiJcidatrAGgamuktam, kiJcit pazcAd vakSyate | tatra
vijJAnaM tAvaduktam-

"vijJAnaM prativijJaptirmanaAyatanaM ca tad: abhi^ ko^
1.16) iti |

SaDAyatanamapyuktam-

"tadvijJAnAzrayA rUpaprasAdAzcakSurAdaya:" (abhi^ ko^
1.9) iti |

saMskArA:, bhavazca karmakozasthAne vyAkhyAsyante |
tRSNopAdAnAni kleza-

kozasthAne |

sa caiSa pratItyasamutpAda: samAsata:
kleza-karma-vastUnIti prajJApitam |

atra tu kleza iSyate |

bIjavannAgavanmUlavRkSavat tuSavat tathA ||36||

kimasya bIjAdibhi: sAdharmyam ?

tadyathA-bIjAdaGkurakANDapatrAdInAM prabhavo bhavati,
evaM klezAt kleza-

karmavastUnAm |

yathA-nAgAdhiSThitaM saro na zuSyati, evaM
klezanAgAdhiSThitaM janmasara: |

yathA ca-anapoddhRtamUlA vanaspatayazchinnA: punarapi
prarohanti, evamanapo-

ddhRtaklezamUlA gataya: |

-------------------

mAna eva prahAtavya:" iti | na tu jAtu kvacinmAno
vyAvadAnika: sambhavati | tasmAt klezAnAM

parasparavirodhena vRttervRttyantarasya cApekSayA
guNavatvAt, gurulAghavamabhisandhAya sUtre vacanAda-

doSa: | nandAdayo'tra nidarzanam | atazcaitadevaM
yadupekSopavicArANAmupekSopavicArAneva prahANAya

sannizrayatvena dideza bhagavAn-`dve bhikSava upekSe'
ityAdivacanAt |

nanu ca gardhAzritanaiSkramyAzritabhedena
SaTtriMzacchAstRpadAnIti vacanAt siddhameSAM

sAMklezikavyavadAnikatvaM vaibhASikamatAnusArAt ?
adoSa:; AcAryasyApi manopavicAravya-

tiriktAstatra saumanasyAdaya: santi |

punasta eveti vistara: | ta evASTadazopavicArA: kecid
bhavAzritA abhiSvaGgAzritA:,

kecinnaiSkramyAzritA: | naiSkramyam = niSkramabhAva:
saMklezAt saMsAradu:khAd vA | gardhanaiSkramyA-

zritabhedena dvAvaSTAdazakau SaTtriMzacchAstRpadAni
| tadbhedasya teSAM manopavicArANAM dvidhAbhedasya |

zAstrA buddhena | gamitatvAd dezitatvAd yathAsUtram
||35||

klezakarmavastUnIti prajJApitamiti | "klezAstrINi
dvayaM karma sapta vastu" (abhi^ ko^ 3.26) iti vacanAt ||36||

@387

yathA ca-vRkSA: kAlena kAlaM puSpaphalAnAM prasotAro
bhavanti, evaM klezA

apyasakRt klezakarmavastUnAM heturbhavanti |

yathA ca-tuSAvanaddhAstaNDulA: prarohaNasamarthA
bhavanti na kevalA:, evaM

klezaprAptatuSAvanaddhaM karma janmAntaravirohaNe
samartha bhavati na kevalamiti | evaM tAvat

klezo bIjAdivad veditavya: ||36||

tuSataNDulavat karma tathaivauSadhipuSpavat |

tuSo'syAstIti tuSI | tuSasthAnIya: kleza ukta: |
idAnIM tuSitaNDulatthAnIyaM

karmocyate | santyoSadhaya: phalapAkAntA:, evaM karmANi
vipacya punarvipAkAnabhi-

nirvarttayante |

yathA ca puSpaM phalotpattAvAsannaM kAraNam, evaM
karmANi vipAkotpattau veditavyAni |

siddhAnnapAnavad vastu,

yathA siddhamannaM pAnaM ca kevalaM paribhogAya kalpyate,
na punarvirohAya; evaM

vipAkAkhyaM vastu | na hi punarvipAkAdvipAkAntaraM
janmAntareSu pravardhate | yadi hi pravardheta,

mokSo na syAt | na khalveSa janmasantAna evaM
pratItyasamutpadyamAno bhavacatuSTayaM

nAtikrAmati, yaduta-antarAbhavamupapattibhavaM
maraNabhavaM ca | te ca vyAkhyAtA: |

tasmin bhavacatuSTaye ||37||

upapattibhava: kliSTa:,

ekAntena | katamena klezena ?

sarvaklezai: svabhUmikai: |

yadbhUmika upapattibhavastadbhUmikaireva sarvaklezai: | nahi
sa klezo'sti yena

pratisandhibandha: pratividyata ityAbhidhArmikA: |
klezaireva tu, na paryavasthAnai: svatantrai: |

yadyapi sA'vasthA mandikA, yastu yatrAbhIkSNaM carita
Asannazca, tasya tadAnIM sa eva

kleza upatiSThate; pUrvAvedhAt |

-------------------

evaM karmANi vipAkotpattAviti | AsannaM
kAraNamityadhikam | klezo'pi hi kAraNaM

vipAkasya, tattu viprakRSTam |

te ca vyAkhyAtA iti |
`mRtyUpapattibhavayorantarAbhavatIha ya: | (abhi^ ko^ 3.10)
|

"sa punarmaraNAt pUrvamupapattikSaNAt para:" (abhi^ ko^
3.13) iti vacanAd vyAkhyAtA: |

na paryavasthAnai: svatantrairiti |
IrSyAmAtsaryakrodhamrakSai: svAtantryameSAm | avidyA-

nirmuktairanyaklezairasamprayogAt, avidyA hi sarvatraiva
vidyata iti na tatsamprayogeNAsvAtantryam |

AhrIkyAdibhistvanyaklezasamprayuktai: pratisandhibandho na
pratiSidhyate | yadyapi sAvasthA

mandiketi vistara: | yadyapi sA maraNAvasthA mandikA;
cittacaittasamudAcArasyApaTutvAt |

`upekSAyAM cyutodbhavau' (abhi^ ko^ 3.42) iti
vedanAmAndyAt | yastupudgalo yatra kleze'bhIkSNaM

@388

antarAbhavapratisandhirapyevamavazyaM kliSTo veditavya: |

tridhA'nye,

anye trayo bhavAstriprakArA: antarAbhavAdaya:
kuzalakliSTAvyAkRtA: |

athaiSAM bhavAnAM katama: kiM pratisaMyukta: ?

traya ArUpye,

antarAbhavaM varjayitvA | na hyArUpyadhAtu:
sthAnAntaraparicchinna:, yasya prAptyartha-

mantarAbhavo'bhinirvarteta |
kAmarUpadhAtvoraparisaMkhyAnAt sarva eva catvAro bhavA:

santItyanujJApitaM bhavati |

ukto yathA sattvAnAM pratItyasamutpAdo vistareNa ||

atha kathaM sattvAnAM sthitirbhavati ? ityAha-

AhArasthitikaM jagat ||38||

eko dharmo bhagavatA
svayamabhijJAyAbhisambudhyAkhyAta:-"yaduta sarvasattvA

AhArasthitikA:" ( ) iti sUtrapadam |

ke punarAhArA: ? catvAra AhArA:; 1. kavalIkArAhAra:
prathama: | audarika:,

sUkSmazca | sUkSmo'ntarAbhavikAnAM gandhAhAratvAt;
devAnAM prAthamakalpikAnAM ca ni:SyandA-

bhAvAt; tailasyeva sikatAsvaGgeSvanupravezAt |
sUkSmANAM vA sUkSmo bAlakasaMsveda-

jantukAdInAm | 2. sparzo dvitIya: | 3. mana:saJcetanA
tRtIya: | 4. vijJAnamAhAra-

zcaturtha: ||38||

tatra puna:-

kavalIkAra AhAra: kAme

na rUpArUpyadhAtvostadvItarAgANAM tatropapatte: | sa
ca-

-------------------

satataM carita: pravRtta: | Asannazca maraNakAlasya
pudgalasya | tadAnIM maraNakAle sa eva kleza:

samudAcarati, samutthAya mithyAdRSTyAdirapi,
pUrvAvedhAt pUrvAkSepAt | pUrvAbhyAsAdityartha: |
atha

vA-yo'sau tadAnIM kleza upatiSThate, tasya pUrvaM
phalabhAvena parigrahAvedhAt AkSepAt sa

tadAnImupatiSThata iti |

kAmarUpadhAtvoraparisaGkhyAnAt, sarva eva catvAro bhavA:
santIti | traya evArUpyeSu,

ArUpyeSveva ca traya ityavadhAraNAt |
anayoritarayordhAtvorbhavacatuSTayaM tu jJAtaM bhavati |

ni:SyandAbhAvAditi | mUtrapurISAbhAvAdityartha: |
sUkSmANAM vA sUkSma iti | sUkSmANAM

sa sUkSmAhAra: | bAlakA jAtamAtrA: | svedajantukAdayo
yUkAdaya:; Adizabdena

garbhasthA: ||36-38||

kavalIkArAhAra iti | kAmadhAtAveva kavalIkArAhAra
ityavadhAraNAt | kasmAd ?

ityAha-tadvItarAgANAm | kavalIkArAhAravItarAgANAm
| tatra rUpArUpyadhAtvo rupapatte: |

@389

tryAyatanAtmaka: |

kAmAvacarANi gandharasaspraSTavyAyatanAni sarvANyeva
kavalIkAra AhAra:; kavalI-

kRtyAbhyavaharaNAt, mukhanAsikAgrAsavyavacchedata: |

chAyAtapajvAlAprabhAsu teSAM kathamAhAratvam ?
bAhulyena kilaiSa nirdeza: | yAnyapi

tu nAbhyavahniyante sthitiM yApanAM cAharanti, tAnyapi
sUkSma AhAra:, snAnAbhyaGgavaditi |

kasmAnna rUpAyatanamAhAra:, tadapi
kavalIkRtyAbhyavahniyate ?

na rUpAyatanaM tena svAkSamuktAnanugrahAt ||39||

AhAro hi nAma ya indriyamahAbhUtAnAmanugrahAya
saMvarttate | rUpAyatanaM cAbhya-

vahArakAle svamindriyaM tanmahAbhUtAni ca nAnugRhNAti
| kuta evAnyAni indriyANya-

nugrahISyati; aviSayatvAt |

yadApi ca dRzyamAne sukhasaumanasye AdadhAti, tadApi
tadAlambana: sukhavedanIya:

sparza AhAra:, na rUpam; muktAnAmanAgAmyarhatAM
sumanojJamapyAhAraM pazyatAmanugrahA-

bhAvAt ||39||

-------------------

kavalIkRtyAbhyavaharaNAt | piNDIkRtya gilanAt
kavalIkAra: | kavalIkRtyAbhyAvaharaNaM

punarmukhena nAsikayA grAsavyavacchedAditi |

gandharasaspraSTavyAyatanAni sarvANyeva kavalIkAra
ityukte pRcchati-chAyAtapajvAlA-

prabhAsu teSAM gandhAdInAM kathamAhAratvam | na hi
tatratyAnAM gandhAdInAM kavalIkRtyAbhyavaharaNa-

mastIti | bAhulyena kilaiSa nirdeza iti | na tatratyAnAM
gandhAdInAM kavalIkAratvamiti pratipadyate |

bAhulikastu nirdeza:-"kAme tryAyatanAtmaka:" iti |
kilazabda: paramatena svAbhiprAyo-

'dhikriyate |

yAnyapi tviti vistara: | yAnyapi tu nAbhyavahniyante
chAyAdiSu sthitiM cAharanti

yApanAM cAharanti tAnyapi sUkSma AhAra:
snAnAbhyaGgavat | yathA snAnaM cAbhyaGgazca na kavalI-

kRtyAbhyavahriyate, AhArazca tadvaditi |

"svAkSamuktAnanugrahAt" iti | svAkSasya svendriyasya
tenAnugrahAt muktAnAJca kAma-

dhAtoranAgAmyarhatAmananugrahAt | na rUpAyatanamAhAra:
| rUpAyatanaM cAbhyavahArakAla iti | yasmin

kAle antarmukhapraviSTa AhAro bhujyate
cakSurviSayAtIta:, tasmin kAle | svamindriyaM

cakSurindriyam, tanmahAbhUtAni ca tasyendriyasya yAni
mahAbhUtAnyAzrayastAni nAnugRhNAti tadrUpAya-

tanam | kuta evAnyAnIndriyANi zrotrAdInyanugrahISyati
? aviSayatvAt | aviSayo hi zrotrAdInAM

rUpAyatanam |

dRzyamAnaM tarhi bhojanakAle'nugrahISyati ? ityata
Aha-yadApi ca dRzyamAna iti

vistara: | atha kathamidaM gamyate ? tadApi tadAlambana:
sukhavedanIya: sparza AhAro na rUpamiti |

ata Aha-muktAnAmiti vistara: | yadi tad
dRzyamAnamAhArakRtyaM kuryAt,
muktAnAmanAgAmyarhatAM

kavalIkArAhAravItarAgANAM sumanojJamapyAhAraM
pazyatAmanugrahaM kuryAt | yathA gandharasaspraSTa-

@390

sparzasaJcetanAvijJA AhArA: sAsravAstriSu |

sparzastrikasannipAtaja: | cetanA, manaskarma, vijJAnaM ca
sAsravANyevAhArA:

triSvapi dhAtuSu saMvidyante |

kimarthaM nAnAsravANi ? yasmAt bhavApoSaNArtha
AhArArtha: | tAni ca bhavakSayA-

yotthitAnIti vaibhASikA: | api tu sUtra uktam-"catvAra
ime AhArA bhUtAnAM

sattvAnAM sthitaye yApanAyai sambhavaiSiNAM
cAnugrahAya" ( ) iti | na caivamanA-

sravA dharmA iti nAhArA: |

bhUtA hi tAvat sattvA upapannA iti vijJAyante |

atha sambhavaiSiNa: katame ?

manomaya: sambhavaiSI gandharvazcAntarAbhava: ||40||

nirvRttizca,

antarAbhavo hyebhirabhidhAnairukto bhagavatA-1. sa eva
manonirjAtatvAt

manomaya ukta:; zukrazoNitAdikaM kiJcid bAhyamanupAdAya
bhAvAt | 2. sambhavaiSaNa-

zIlatvAt sambhavaiSI | 3. gandharvaNAt gandharva: | 4.
upapattyabhimukhatvAdabhinirvRtti: |

"avyAbAdhamAtmabhAvamabhinirvartya savyAbAdhe loke
upapadyate" iti sUtrapadAt |

tathA "asti pudgalo yasyAbhinirvRttisaMyojanaM prahINaM
nopapattisaMyojanam"

iti sUtre catu:koTikAt | prathamA
koTirdvidhAtuvItarAgasyordhvaM srotaso'nAgAmina: |

dvitIyAntarAparinirvAyiNa: | tRtIyA'rhata: |
caturthyetAnAkArAn sthApayitvA |

-------------------

vyAyatanAnIndriyamahAbhUtAnAmanugrahaM
kurvantyabhyavahArakAle, tasmAttadAlambana: sukhavedanIya:

sparza AhAro bhavatIti siddham ||39||

"sparzasaJcetanAvijJA" iti | vijJetyAdantametat,
prajJeti yathA | vijJAnamityartha: |

kavalIkArahArastryAyatanAtmakatvAt sAsrava iti siddha: |
trayastu sparzAdaya: sAsravA:

anAsravAzca sambhavantItyatasta eva vizeSitA: |

"sAsravA:" iti | na caivamanAsravA dharmA iti | na caivaM
te bhAvAnAM sthitaye yApanAyai

sambhavaiSiNAM cAnugrahAyeti |

manonirjAtatvAditi | "nirvRtti:" iti |
upapattyabhimukhAvadhAraNam | ata eva

bravIti-zukrazoNitAdikaM kiJcid
bAhyamanupAdAyabhAvAditi | Adizabdena
kardamapuSpAdInAM

grahaNam | upapattyabhimukhatvAdabhinirvRttiriti |
upapattyabhimukhI nirvRttirjanmAsyetyabhinirvRtti: |

savyAbAdhamiti | sadu:kham | avyAbAdhamabhinirvatyeti |
idamatra jJApakam-bhavo'nirvRttiriti |

tathAsti pudgala iti vistara: | asmAt
sUtraccatuSkoTikAdabhinirvRttirantarAbhava iti-

asti pudgalo yasyAbhinirvRttisaMyojanaM prahINaM
nopapattisaMyojanam, asti yasyopapattisaMyojanaM

prahINaM nAbhinirvRttisaMyojanam, asti
yasyAbhinirvRttisaMyojanaM ca prahINamupapattisaMyojanaM

ca, asti yasya na vAbhinirvRttisaMyojanaM prahINaM
nopapattisaMyojanam | dvidhAtuvItarAgasyeti |

@391

bhUtA vA'rhanta: sambhavaiSiNa: satRSNA: |

atha katyAhArA: sattvAnAM sthitaye ? kati
sambhavaiSiNAmanugrahAya ?

sarve'pyubhayatheti vaibhASikA: | kavalIkArAhAro'pi hi
tadrAgiNAM punarbhavAya

saMvartate | uktaM hi bhagavatA-"catvAra ime AhArA
rogasya mUlaM gaNDasya zalyasya,

jarAmaraNasya pratyaya:" ( ) iti |

mana: saJcetanApi ceha sthitaye dRzyate | evaM hi
varNayanti-durbhikSAbhyAhatena

kila pitrA putrakau saktava iti bhasmanA bhastrAM paripUrya
kIlake AsajyAzvAsitau | tau

ca tAM parikalpayantau ciramapyAsitau kenApi
codghATitAyAM bhasmeti nairAzyamApannau

vyApannAviti | punazca mahAsamudre bhagnayAnapAtrA:
puruSA: sthalamiti mahAntaM phenapiNDaM

pradrutA:, AmRzya cainaM nirAzA uparemuriti |
saGgItiparyAye coktam-mahAsamudrA-

daudarikA: prANino jalAt sthalamabhiruhya
sikatAsthale'NDAni sthApayitvA sikatA- 

bhiravaSTabhya punarapi mahAsamudre'vataranti | tatra
yAsAM mAtRNAmaNDAnyArabhya smRtirna

muSyate tAnyaNDAni na pUtIbhavanti, yAsAM tu muSyate
tAni pUtIbhavanti |

-------------------

kAmarUpadhAtuvItarAgasyeti | anAgamina iti vizeSaNaM
pRthagjanAnAmantarAbhavasaMyojana-

syAtyantAprahANAt | "taddhi bhikSava: prahINaM
yadAryayA prajJayA prahINam" ( ) iti

vacanAt | tasya ca punarbhAvitvAt | tatra prathamA
koTirdvidhAtuvItarAgasyAnAgAmina:, dvitIyAntarA-

parinirvAyiNa: tRtIyArhata: caturthI
tadanyeSAmasmadAde: pRthagjanasyAryasya cAvItarAgasya

kAmadhAtuvItarAgasya rUpadhAtAvupapadyamAnasya ceti |

bhUtA vArhanta iti | pUrvamevokta: paryAya: | bhUtA:
utpannA: sambhavaiSiNo'ntarAbhavikA

iti idAnImayamapara: paryAya: | bhUtA
arhantastraidhAtukavItarAgatvAt | sambhavaiSiNa:
satRSNA:,

traidhAtuke sambhavaiSitvAt |

sthitaya iti | avasthApanAya | anugrahAyeti | punarbhavAya,
sambhavAyetyartha: |

sarve'pyubhayatheti | sarve'pi catvAra AhArA bhUtAnAM
sattvAnAM sthitaye'nugrahAya ca |

tathA sambhavaiSiNAmiti | yuktaM tAvanmana: saJcetanA
karmasvabhAvatvAt; tatprabhAvitaM ca vijJAnaM

bIjam; sparzo'pi tatsamprayukto bhavatyanugrahAyeti;
kavalIkArastu kathaM sambhavaiSiNA-

manugrahAyeti ? ata ucyate-kavalIkAro'pi hIti | vistara: |
tadrAgiNAmiti | kavalIkAra-

rAgiNAm | punarbhavAya saMvarttata iti | asya
jJApanArthamidaM sUtrapadamupanyasyate-uktaM hi
bhagavateti

vistara: | tatra rogAdibhi: paJca upAdAnaskandhA uktA: |
tasya rogasya catvAra AhArA mUlam |

mUlaM ca heturityanena kavalIkAro'pi tadrAgiNAM
punarbhavAya saMvartata iti siddham | anye puna:

jarAmaraNasya pratyaya ityetadevodAharaNaM bruvate |
asmAjjanmana: pareNa jarAmaraNaM vyavasthApita-

mityabhiprAya: | kavalIkAro'pi bhUtAnAM sattvAnAmiha
sthitaya iti yuktam; pratyakSatvAt |

tathA sukhavedanIya: sparzo vijJAnaM
cAnugrAhakamityuktam |

@392

tadetanna varNayanti sautrAntikA:-mA bhUt
parakIyeNAhAreNAhAra iti | evaM tu

varNayanti-yeSAmaNDAnAM mAtaramArabhya smRtirna
muSyate tAni na pUtIbhavanti, yeSAM tu

muSyate tAni pUtIbhavanti | tasyA: sparzAvasthAyA:
smarantIti |

atha kasmAccatvAra evAhArA:, nanu ca sarva eva sAsravA
dharmA bhavAnAM poSakA: ?

yadyapyetadevam, tathApi prAdhAnyenoktam-

iha puSTyarthamAzrayAzritayordvayam |

dvayamanyabhavAkSepanivRttyarthaM yathAkramam ||41||

Azrayo hi sendriya: kAya:, tasya puSTaye
kavalIkArAhArA: | AzritAzcittacaittA:,

teSAM puSTaye sparza: | anayostAvadihotpannasya bhavasya
poSaNe prAdhAnyam | mana: saJcetanayA

punarbhavasyAkSepa: | AkSiptasya puna: karmaparibhAvitAd
vijJAnabIjAdabhinirvRtti-

rityanayoranutpannasya bhavasyAkaraNe prAdhAnyam |
atazcatvAra uktA: | pUrvakau hi dvau dhAtrI-

sthAnIyau; jAtasya poSakatvAt | uttarau mAtRsthAnIyau;
janakatvAditi |

ya: kavalIkAra: sarva: sa AhAra: ? syAt kavalIkAro
nAhAra iti

catuSkoTikam | prathamA koTi:-ya kavalIkAraM
pratItyendriyANAmapacayo bhavati

mahAbhUtAnAM ca paribheda: | dvitIyA koTi:-traya
AhArA: | tRtIyA-yaM kavalIkAraM
pratItyendriyANAmupacayo bhavati mahAbhUtAnAM ca
vRddhi: | caturthI-etAnAkArAn

sthApayitvA |

evaM sparzAdibhirapi yathAyogaM catu:koTikAni
karttavyAni |

-------------------

atha mana:saJcetanA kathamiti ? ata
idamucyate-mana:saJcetanApi ceti vistara: |

ata eva mana:saJcetanAgrahaNena sparzavijJAne api gRhIte
bhavata:; tatsamprayogitvAt | pradrutA

iti prasRtA: | saGgItiparyAya ityabhidharmazAstre |
teSAM puSTaye sparza iti | sukhavedanIyenAnugrahAt |

"ya: kazcid vedanAskandha: saMjJAskandha:, sarva: sa
sparzaM pratItya" iti vacanAt | mana:saJceta-

nAyA: punarbhavasya AkSepa iti | tasyA: karmasvabhAvatvAt
| kathaJca punastayo: punarbhava

AkSipyate ? tadutpattipratyayaparasparAnukUlyAvasthAnAt |
karmaparibhAvitAd vijJAnabIjAdabhi-

nirvRttiriti | bIjAdivAGkurasya punarbhavasyotpAda
ityartha: |

ya: kavalIkAra: sarva: sa AhAra iti prazne Aha-syAt
kavalIkAro nAhAra:,

syAdAhAro na kavalIkAra:, syAdubhayam, syAnnobhayam iti
catuSkoTikam | dvitayA koTistraya

AhArA iti | mana: saJcetanAsparzavijJAnAni |
caturthyetAnAkArAn sthApayitveti | zabdo du:kha-
vedanAsamprayuktAzca sarve cittacaittA: |

evaM sparzAdibhirapi yathAyogaM catuSkoTikAni
kartavyAnIti | ya: kazcit sparza:

sarva: sa AhAra: | syAt sparzo nAhAra iti catuSkoTikam |
evaM yA kAcinmana: saJcetanA

sarvA sA AhAra: | syAnmana: saJcetanA nAhAra iti
catuSkoTikam | tathA yat kiJcid vijJAnaM

sarvaM tadAhAra: | syAdvijJAnaM nAhAra iti
catuSkoTikam | sparzasya tAvat prathamA koTi:-yaM

@393

syAt sparzAdIn pratItyendriyANAmupacayo
mahAbhUtAnAM ca vRddhi:, na ca ta

AhArA: ? syAdanyabhUmikAnanAsravAMzca | yo'pi hi
paribhukto bhokturbAdhAmAdadhAti

so'pyAhAra:; ApAte'nugrahAt | dvayorhi kAlayorAhAra
AhArakRtyaM karoti-paribhujya-

mAna:, jIryaMzceti vaibhASikA: ||

atha kasyAM gatau katyAhArA: ? sarvAsu sarve | evaM
yoniSvapi |

kathaM narakeSu kavalIkAra AhAra: ?
pradIptAyaspiNDA:, kvathitaM ca tAmram |

yadyupaghAtako'pyAhAro bhavati catu:koTikaM bAdhyate,
prakaraNagranthazca-"kavalIkAra

AhAra: katama: ? yaM kavalIkAraM
pratItyendriyANAmupacayo bhavati vistareNa yAvad

vijJAnam" ?

upacayAhArAbhisandhivacanAdavirodha: | apacayAhArastu
narakeSu AhAralakSaNa-

prAptatvAt |

-------------------

sparzaM pratItyendriyANAmupacayo bhavati mahAbhUtAnAM
ca paribheda:, dvitIyA-traya AhArA:,

tRtIyA-yaM sparzaM pratItyendriyANAmapacayo bhavati
mahAbhUtAnAJca vRddhi:, caturthI-etAnAkArAn

sthApayitveti | evaM yAvadvijJAnaM catuSkoTikam |
prathamA koTi:-yadvijJAnaM pratItyendri-

yANAmapacayo bhavati mahAbhUtAnAM paribheda:, dvitIyA
koTi:-traya AhArA vijJAnavarjyA:,

tRtIyA-yadvijJAnaM pratItyendriyANAmupacayo bhavati
mahAbhUtAnAM ca vRddhi:, caturthI-etAnAkArAn

sthApayitvA |

syAt sparzAdIn pratItyati | vistareNApara: pazna: |
sparzAdInIti sparzacetanAvijJAna-

dharmAnityevaM netavyam | evaM ca grantha: karttavya:-syAt
sparzAdIn pratItyendriyANAmupacayo

bhavati mahAbhUtAnAM ca vRddhi:, na ca te AhArA: |
syAt anyabhUmikAnanAsravAMzca | pratItyetya-

bhisambandhAd dvitIyAprayoga: | yo'pi hi paribhukta iti
vistara: | kena sambandhenedamuktam ?

anyabhUmikAnanAsravAMzca pratItyAnAhAra
ityukte'rthAdetaduktaM bhavati-svabhUmikAn sAsravAn

pratItyAhAra iti | yaM ceha paribhukta iti | kavaDIkAro
bhokturbAdhAmAdadhAti | sa kimAhAra: ?

so'pyAhAra:; ApAte bhojanavelAyA manugrahAt |

sarvAsu sarva: | evaM yoniSviti | kAmadhAtau paJcAnAM
gatInAM catasRNAM ca yoninAM

sadbhAvAt | catuSkoTikaM bAdhyate, prakaraNagranthazceti
| prathame catuSkoTike yeyaM tRtIyA koTi:-

yaM kavalIkAraM pratItyendriyANAmupacayo bhavati
mahAbhUtAnAM ca vRddhiriti, asyA bAdhA-

ccatuSkoTikaM bAdhyate na kevalamupacayakara:, kiM tarhi ?
apacayakaro'pi kavalIkArAhAra

iti | prakaraNagranthazca kiM bAdhyate ? kIdRza:
prakaraNagrantha iti taddarzayannAha-kavalIkArAhAra:

katama:, yaM kavalIkAraM pratItyendriyANAmupacayo
bhavati vistareNa yAvadvijJAnamiti | upacayA-

hArAbhisandhivacanAdavirodha iti | upacayAhArAbhiprAyeNa
catuSkoTikavacanaM prakaraNagranthavacanaM

ca, tasmAttayoravirodha: | yo hyupacayAya sa mukhya: |
AhAralakSaNaprAptatvAditi | kavalIkArA-

hAralakSaNaprAptatvAt |

@394

so'pi hi jighatsAM pipAsAM ca pratihantuM samartha iti |
api tu pratyekArakeSu

manuSyavat kavaDIkArAhArasadbhAvAd yuktaM
pAJcagatikatvam |

uktaM bhagavatA-"yazca bAhyakAnAmRSINAM kAmebhyo
vItarAgANAM zataM bhojayed,

yazcaikaM jambUSaNDagataM pRthagjanam; ato dAnAdidaM
dAnaM mahAphalataram" ( ) iti |

ko'yaM jambUSaNDagato nAma pRthagjana: ?

1. jambUdvIpanivAsina: kukSimanta ityeke | tadetadayuktam;
ekamiti vacanAt |

kazcAtra vizeSa: ? syAdyadi bhUyasa: pRthagjanAn
bhojayitvA bhUya: puNyaM syAt, nAlpIyaso

vItarAgAniti |

2. sannikRSTo bodhisattva ityapare | tadetanna
varNayanti-"bahutaraM hi tasmai

dattvA puNyaM nArhatkoTibhya:" iti | ato
nirvedhabhAgIyalAbhI pRthagjana eSo'bhipreta

iti vaibhASikA: |

3. na tviyamanvarthA saMjJA, nApi paribhASitA sUtre,
zAstre vA | jambUSaNDagato

nirvedhabhAgIyalAbhIti parikalpa evAyaM kevala: |
bodhisattva eva tveSa jambUSaNDagato

yujyate | sa hi pRthagjana: kAmavairAgyasambandhena
tadAnIM tebhyo viziSyamANa ukta iti |

anantebhyo'pi hi sa tebhyo viziSyamANa: | zatagrahaNaM tu
pUrvAdhikArAt | itthaM caitadevaM

-------------------

katham ? ityAha-so'pi hi jighatsAM pipAsAM ca pratihantuM
samartha iti |

pradIptAyaSpiNDalakSaNa AhAro jighatsApratighAte
samartha:, kvathitatAmralakSaNa: pipAsApratighAte

iti yojyam |

kavaDIkArAhAraprasaGgenedamucyate-uktaM bhagavatA yazca
bAhyakAnAmiti vistara: |

jambUdvIpa: = jambUSaNDa: | tathA hyuktaM
bhagavatA-"yA: kAzcit jambUSaNDAt sravantya: sarvA:

samudranimnA: samudrapAgbhArA:" iti | tasminnivAsino
jambUSaNDagatA: kukSimanto bhojana-

zaktyupetA akalalAdyavasthA ityabhiprAya: |

tadetadayuktamekamiti vacanAditi | yadi jambUdvIpavAsina:
kukSimanto jambUSaNDagatA

iSyeran, yazca jambUSaNDagatAn pRthagjanAniti
vaktavyaM syAt | uktaM ca-`yazcaikaM jambUSaNDagatam'

iti | tasmAdayamartho na ghaTate | kazcAtra vizeSa iti |
kimatrAzcaryaM yadbahUn bhojayitvA bahu puNyaM

syAt, na tvalpIyasa: zatamAtrAn vItarAgAnityartha: |

sannikRSTo bodhisattva iti | AsannAbhisambodhi: |
"bodhisattva: kuto yAvadyato

lakSaNakarmakRt" (abhi^ ko^ 4.110) ityabhiprAya: |

na tviyamanarthA saMjJeti nArthAnugatA, nArthavAcakaM
padamityartha: | nApi paribhASitA |

arthamanapekSya | bodhisattva eva tveSa jambUSaNDagata iti
| kRSigrAmakaM vyavalokanAya nirgata:

sarvArthasiddho bodhisattvo jambUvRkSamUle niSaNNa:
prathamaM dhyAnamutpAditavAn | ata Aha-sa

hi pRthagjana: kAmavairAgyasambandheneti | sa cApi hi
bodhisattva: pRthagjana: kAmavItarAgazca,

bAhyakAzca tathaiva kAmavItarAgA: pRthagjanAzca; anena
sambandhena tebhyo bAhyakebhyo bahutareNa

@395

yadenamapAsya bAhyakebhya eva srota ApattiphalapratipannakaM
vizeSayAmbabhUva | anyathA hi

jambUSaNDagatAdeva vyazeSayiSyat ||40-41||

ukto yathA sattvAnAM pratItyasamutpAda: ||

yathAvasthitizcyutirapyuktA yathAyu:kSayAdibhi: ||

idamidAnIM vaktavyam-katamasmin vijJAne varttamAne
cyutyupapattI bhavata: ?

ityAha-

cheda-sandhAna-vairAgya-hAni-cyutyupapattaya: |

manovijJAna eveSTA:,

kuzalamUlasamuccheda:, kuzalamUlapratisandhAnam,
dhAtubhUmivairAgyam, parihANi:,

cyuti:, upapattizca-ete SaD dharmA manovijJAna eveSyante,
nAnyatra |

upapattivacanAdantarAbhavapratisandhirapyuktarUpo veditavya:
|

vedanAyAM tu-

upekSAyAM cyutodbhavau ||42||

-------------------

dAnaphalena viziSyamANa ityevamukta: | sa tebhyo
bAhyakebhyo'nantebhyo viziSyamANo" bodhi-

sattvAya cAmeyA anAryebhyo'pi dakSiNA" iti vacanAt |
zatagrahaNaM tu pUrvAdhikArAditi |

tatraiva sUtre zatAdhikAro'dhikRta: "yazca
tiryagyonigatAnAM zatAya dAnaM dadyAt, yazcaikasmai

du:zIlAya manuSyabhUtAya dAnaM dadyAt, tata: zataguNo
vipAka: pratikAMkSitavya: | yAvad yazca

bAhyakAnAm" iti vistara: | itthaM caitadevamiti | itthaM
caitadeva bodhisattva eva tveSa jambUSaNDe

niSaNNo yujyata iti | yadenaM bodhisattvamapAsya |
bAhyakebhya eva srota ApattiphalapratipannakaM

vizeSayAmbabhUveti | bAhyakebhyo vItarAgebhya: srota
ApattiphalapratipannakAya dAnamaprameyataram,

srota ApannAya tato'prameyataram,
sakRdAgAmiphalapratipannakAyeti vistara: | yadi
nirvedhabhAgI

jambUSaNDagato'bhaviSyad jambUSaNDagatAdeva
vyazeSayiSyat | katham ? yazca jambUSaNDagatAnAM

zataM bhojayed yazcaikaM srota
ApattiphalasAkSAtkriyAyai pratipannakam, ato dAnAdidaM
mahAphala-

taramiti | na tvevam | srota ApattiphalapratipannakAdibhyo
viziSTataratvAdato bodhisattava eva

tveSa jambUSaNDagato yujyate | Ayu:kSayAdibhiriti |
astyAyu:kSayAnmaraNaM na puNyakSayAd,

asti puNyakSayAnnAyu:kSayAdityadi ||40-41||

chedasandhAnavairAgya iti vistara: | kuzamUlasamucchedo
mithyAdRSTyA | sA ca mAnasyeva;

santIrakatvAt | kuzalamUlapratisandhAnaM samyagdRSTyA
vicikitsayA vA, te ca mAnasyau |

dhAtubhUmivairAgyam | dhAtubhUmito vA vairAgyaM
manovijJAna eva, samAhita eva citte labhyatvAt |

parihANirayonizomanasikArapravartitA | manovijJAnena
cAyonizomanasikAro vikalpa iti |

cyuti: saMkSiptapaJcendriyagocarasya pravAhacchedAnukUle
vijJAne bhavati | upapattirapi viparyasta-

materbhavatIti manovijJAna eva yujyate |
antarAbhavapratisandhirapyuktarUpa iti |
pratisandhisAmAnyA-

danukto'pyuktakalpa iti nocyata ityabhiprAya: |

@396

cyutireva cyutam | upapatti: = udbhava: |
etAvadu:khAsukhAyAM vedanAyAM bhavata:,

tasyA apaTutvAt | itare hi vedane paTvyau | na ca
paTuvijJAne cyutyupapattI yujyete ||42||

tatrApi ca manovijJAne'pi-

naikAgrAcittayoretau,

`cyutodbhavau' iti vartate | na hi samAhitacittasyAsti cyuti:,
upapattirvA;

visabhAgabhUmikatvAd, AbhisaMskArikatvAd,
anugrAhakatvAcca |

nApyacittakasya sA, na hyacittaka upakrantuM zakyeta | yadA
cAsyAzrayo

vipariNantumArabheta, tadAnImavazyamasya
tadAzrayapratibaddhaM cittaM sammukhIbhUya pazcAt

pracyaveta, nAnyathA |

upapattau ca cittacchedahetvabhAvAd, vinA ca
klezenAnupapatterayuktamacittakatvam |

-------------------

cyutireva cyutam | ekArthatAM darzayati; bhAve
ktvotpannatvAt | itare hi vedane

paTvyAviti | sukhadu:khe ||42||

visabhAgabhUmikatvAditi | samAhitaM cittaM
samAhitabhUmikatvAd visabhAgaM kAmadhAto: |

atazcyuticittamupapatticittaM vA na yujyate | yadA tarhi
rUpadhAtAveva mriyate upapadyate vA, tadA

samAhitabhUmikaM cittaM tad bhaviSyati ? ityata
Aha-AbhisaMskArakatvAditi | abhisaMskAro

yatna:, abhisaMskAreNa nirvattamAbhisaMskArikam,
tadbhAva:, tasmAt | na tadAbhisaMskArikaM

cyuticittamupapatticittaM vA yujyate; maraNAvasthAyA
apaTutvAt | anugrAhakatvAcca | yasmAcca

samAhitaM cittamugrAhakaM na cchedAnukUlam | atopi
samAhitacittasya cyutirnAsti |

nApyacittakasyeti vistara: | nApyacittakasya | kim ?
cyutirupapattirveti prakRtam |

acittako nirodhasamApatti
samApanno'saGgisamApattisamApannastadvipAke vAvasthita: |
so'cittaka

upakrantuM mArayituM na zakyate zastrAdibhi: | ato
nAcittakasyAsti cyuti: | yadA cAsyAzrayo

vipariNantumArabheteti | zastreNAgninA
vopakramAnnirodhasamApattimasaMjJisamApattiM vA
samApannasyA-

saMjJisamApattervipAke sthitasya vipAkAvedhasamApte
ravazyamasya tadAnImAzrayapratibaddhaM cittamAzraye

bIjabhAvenAsti | tat sammukhIbhUya pazcAt pracyaveta |
ka: pracyaveta ? pudgala: | yadi pudgalo'dhi-

kriyeta, asamAnakartRkatvAt ktvAvidhirna prApnoti ?
cittaM tarhi pracyaveta |

athavaivamabhisambandha:-yadA cAzrayo
vipariNantumanyathAtvamApattumArabhet avazyamasya

pudgalasya tadAzrayapratibaddhaM bIjabhAvenAvasthitaM
cittaM sammukhIbhUya samudAcarya pariNantumArabheta |

pazcAt pracyaveta pudgala iti |

atha vA-sammukhIbhUyeti sammukhIbhAvyetyarthe NilopAt |
"asti parNaruho vAta:,

asti parNamukho'para:" iti yathA |

upapattau tvayuktam | acittakatvAt | kasmAt ?
cittacchedahetvabhAvAt | avazyaM

kliSTatayA pratisandhicittasya
nirodhasamApattyAdyasambhavAt | vinA ca klezenAnupapatte:
| sarva-

klezairhi tadbhUmikairupapattipratisandhibandho bhavati, na ca
cittamantareNa klezA: kadAcidapi

bhavantIti ato'pi nAstyacittakasyopapatti: |

@397

maraNabhavastriprakAra ityuktam | arhaMstu-

nirvAtyavyAkRtadvaye |

airyApathike, vipAkacitte vA | asti cet, kAmadhAtau vipAka
upekSA | nAsti

cet, airyApathika eva |

kimarthamavyAkRta eva nAnyasmin ? taddhi
cittacchedAnukUlam; durbalatvAt |

atha mriyamANasya kasmin zarIrapradeze vijJAnaM
nirudhyate ? sakRnmaraNe samanaskaM

kAyendriyaM sahasA'ntardhIyate | yadi tu krameNa cyavate,
tata:-

kramacyutau pAdanAbhihRdayeSu manazcyuti: ||43||

adhonRsuragAjAnAm,

adho gacchantItyadhogA:, apAyagAmina: | nRn gacchantIti
nRgA:, manuSyagAmina: |

surAn gacchantIti suragA:, devagAmina: | teSAM
yathAsaGkhyaM pAdayornAbhyAM hRdaye ca

vijJAnaM sannirudhyate | na punarjAyanta ityajA:,
teSAmapi hRdaye vijJAnaM nirudhyate | mUrdhnItyapare |

kAyendriyasya teSu nirodhAt | kAyendriyaM hi mriyamANasya
tapta ivopale jalaM niSThyUtaM

saGkocamApadyamAnaM pAdAdiSvantardhIyata iti |

-------------------

maraNabhavastriprakAra ityuktamiti | "upapattibhava: kliSTa:
sarvaklezai: svabhUmikai:"

(abhi^ ko^ 3.38) iti | upapattibhava eva kliSTa
ityavadhAraNAt | maraNapUrvAntakAlAntarA-

bhavAstriprakArA: kuzalAkuzalAvyAkRtA uktA: |

atha vA-"nirodhayatyuparamo nArUpye jIvitaM mana:,
upekSAM ca" iti vistareNa

yAvat "zubhe sarvatra paJca ca" (abhi^ ko^ 2.15-16) ityuktam,
ato maraNabhavastriprakAra

ityutsarga: |

arhaMstu "nirvAtyavyAkRtadvaye" ityevamapavAda: | asti cet
kAmadhAtau vipAka

upekSeti | "adho'pi madhyamastyeke" (abhi^ ko^ 4.48)
ityekIyamatena | nAsti cediti |

"ata: param, adu:khAsukhavedyam" (abhi^ ko^ 4.47)
ityaparamatena | airyApathika eveti |

airyApathikajAtIyaM tadyatra nirvAti |

"vipAkajairyApathikazailpasthAnikanairmitam |

caturdhA vyAkRtaM kAme" (abhi^ ko^ 2.72) iti |

naitAvadevAvyAkRtamiSyata iti vyAkhyAtametat | taddhi
cittacchedAnukUlamiti | aprati-

sandhikacittacchedAnukUlam, durbalatvAt |
paramApaTutvAdityartha: | sapratisandhikacittacchede

kuzalAkuzalamapi cittaM sambhavati |

teSAM yathAsaMkhyamiti | pAdayorapAyagAminAM
vijJAnaM sannirudhyate, nAbhyAM manuSyagAminAm,

hRdaye devagAminAm | arUpitvAdadezasthaM vijJAnaM
kathaM teSu nirudhyata iti ? ata Aha-

kAyendriyasya teSu nirodhAditi | teSu pAdAdiSu |
kAyendriyapratiddhavRtti hi kAmadhAtau rUpadhAtau

@398

evaM ca puna: krameNa maraNaM prANinA prAyeNa
marmacchedavedanAbhyAM hatAnAM jAyate-

marmacchedastvabAdibhi: |

zarIrapradezA: kecidupahanyamAnA maraNamAnayanti | te
hyetaducyante marmANIti |

tAni cAptejovAyudhAtUnAmanyatamenAtiprAyaM gatena
nizitazastrasampAtasyardhinADI-

tIvrAbhirvedanAbhi: chidyanta iva | na tu punastAni
kASThavacchidyante, chinnavadvA punarna

ceSTanta iti cchinnAnyucyante |

kasmAnna pRthivIdhAtunA ? caturthadoSAbhAvAt |
vAtapizleSmANo hi trayo doSA: |

te cAptejovAyudhAtupradhAnA yathAyogamiti |

bhAjanalokasaMvarttanIsAdharmyeNetyapare |

deveSu nAsti marmaccheda: | kiM tu cyavanadharmaNo
devaputrasya paJcopanimittAni

prAdurbhavanti-vastrANAmAbharaNAnAM ca manojJa: zabdo
nizcarati, zarIraprabhA mandIbhavati,

snAtasyodabindava: kAye santiSThante, capalAtmano'pyekatra
viSaye buddhiravatiSThate,

unmeSanimeSau cAkSNo: sambhavata: | etAni tu
vyabhicArINi | paJca punarnimittAni maraNaM

nAtivarttante-vAsAMsi klizyanti, mAlA glAyanti,
kakSAbhyAM svedo mucyate, daurgandhyaM

kAye'vakrAmati, sve cAsane devaputro nAbhiramate |

so'yaM satvaloka evamutpadyamAnastiSThan cyavamAnazca
triSu rAziSu sthApito

bhagavatA | trayo rAzaya:-samyaktvaniyato rAzi:,
mithyAtvaniyato rAzi:, aniyato

rAziriti | tatra puna:-

samyaGmithyAtvaniyatA AryAnantaryakAriNa: ||44||

-------------------

ca vijJAnamiti | teSAmapi hRdaye vijJAnaM nirudhyata iti
| yathAsaMkhyanirdezAdevAyamartho labhyate |

katham ? hRdayaM ca hRdayaM ca hRdaye, pAdazca nAbhizca
hRdaye ceti pAdanAbhihRdayAnIti catvAro'rthA: ||43||

adhogazca, nRgazca, suragazca, ajagazca-ityete'pi
catvAro'rthA: | tena yathAsaMkhyasiddhi: |

prAyeNeti grahaNaM devAdInAM sukhamRtyutvAt | na tu
punastAni kASThavacchidyante | kiM

tarhIti ? tIvrAbhirvedanAbhizchidyanta iveti | chinnavadvA
na punazceSTanta iti chinnAnItyucyanta

iti | cchinnAGgapratyaGgavat, na punazceSTanta iti
chinnAnItyucyante | saiSA kAlpanikI;
chedavRttimarmaNAM

dvidhAbhAvAkaraNAt |

aptejovAyUnAmanyatamenetyukte pRcchati-kasmAnna
pRthivIdhAtuneti | aptejovAyudhAtu-

pradhAnA yathAyogamiti | yathAsambhavam | abdhAtupradhAna:
zleSmA, tejodhAtupradhAnaM pittam,

vAyudhAtupradhAno vAyuzeSa iti |
bhAjanalokasaMvartanIsAdharmyeNetyapare iti | tisro
bhAjana-

saMvarttanya:-apsaMvarttanI, teja: saMvarttanI,
vAyusaMvarttanI ca | tAsAM ca sAdharmyeNa
aptejovAyudhAtU-

nAmanyatameneti vistareNoktamiti |

@399

"samyaktvaM katamat ? yattat paryAdAya rAgaprahANam,
paryAdAya dveSaprahANam, paryAdAya

mohaprahANam, paryAdAya sarvaklezaprahANam-idamucyate
samyaktvam" ( ) iti

sUtram |

AryA: katame ? yeSAmanAsravo mArga utpanna: | ArAd
yAtA: pApakebhyo dharmebhya

ityAryA:; AtyantikavisaMyogaprAptilAbhAt | ete hi
klezakSaye niyatatvAt samyaktva-

niyatA: mokSabhAgIyalAbhino'pyavazyaM
parinirvANadharmANa iti | kasmAnna samyaktve

niyatA: ? te hi mithyAtve'pi niyatA bhaveyu: | na ca te
kAlaniyamena samyaktve

niyatA:, yathA saptakRtva: paramAdaya: |

mithyAtvaM katamat ? narakA:, pretA: tiryaJca:-idamucyate
mithyAtvam | tatrAnantarya-

kAriNo narake niyatvAnmithyAtvaniyatA: |
niyatebhyo'nye'niyatA iti siddham |

pratyayApekSaM hi teSAmubhayabhAktvama, anubhayabhAktvaM
ca ||44||

ukta: sattvaloka: ||

bhAjanaloka idAnI vaktavya:-

tatra bhAjanalokasya sannivezamuzantyadha: |

lakSaSoDazakodvedhamasaMkhyaM vAyumaNDalam ||45||

trisAhasramahAsAhasralokadhAtorevaM sannivezamicchanti |
yadutAkAza-

pratiSThamadhastAd vAyumaNDalamabhinirvRttaM
sarvasattvAnAm | karmAdhipatyena tasya yojana-

lakSANAM SoDazakamudvedha:, parihANenAsaMkhyam,
tathA ca dRDhaM yanmahAlagno'pi vajreNa

bhattumazakta: ||45||

tasyopariSTAt-

apAmekAdazodvedhaM sahasrANi ca viMzati: |

-------------------

kathamArAdyAtA: ? AtyantikavisaMyogaprAptilAbhAt |
pRthagjanAnAM tvasti visaMyoga-

prAptilAbha:, na tvAtyantika iti te nArAd yAtA eveti | te
hi mithyAtve'piniyatA bhaveyuriti |

yadyAnantaryANi kuryurityartha: | na ca ta iti vistara: | na
ca te mokSabhAgIyalAbhina: kAlaniyamena

samyaktve niyatA: | yathA saptakRtva: paramAdaya: |
Adizabdena kUlaMkUlaikavIcikAdayo gRhyante |

kAlaniyamazcaiSAM pudgalanirdeze vakSyate |

niyatebhyo dvayebhya: | ebhyo'nye'niyatA: | pratyayApekSaM
hItivistara: | yadi samyaktve

pratyayaM labhante, samyaktve niyatA: | atha mithyAtve,
mithyAtve niyatA: | athobhayasminna

pratyayaM labhante anubhayabhAktve'pi ||44||

ukta: sattvaloka: | vidyAdikramanirdezena ||

"uzanti" icchantItyartha: |
"lakSaSoDazakodvedhamasaMkhyaM vAyumaNDalam"
lakSaSoDazakaM

vedhanabhAvena | pariNAhenAsaMkhyamiti |
samantaparikSepeNAsaMkhyamityartha: ||45||

@400

`maNDalam' iti varttate | tasmin vAyumaNDale sattvAnAM
karmabhirmeghA: sambhUyA-

kSamAtrAbhirdhArAbhirabhivarSanti | tad bhavati apAM
maNDalam | tasya yojanAnA-

mekAdazalakSANyUrdhve, adho viMzatizca sahasrANi |

kathaM tA Apo na tiryagvisravanti ?

sattvAnAM karmAdhipatyena | yathA hi bhuktaM pItamannaM
pAnaM ca nApakvaM pakvAzaya-

mApatatItyeke |

kusUlanyAyena vAyunA sandhAryanta iti nikAyAntarIyA: |

tAzca punarApa: sattvAnAM
karmaprabhAvasambhUtairvAyubhirAvarttyamAnA upariSTAt
kAJcanI-

bhavanti pakvakSIrazarIbhAvayogena | tad bhavatyapAM
maNDalam |

aSTalakSocchrayaM pazcAccheSaM bhavati kAJcanam ||46||

kiM ca zeSam ? trayo lakSA: sahasrANi ca viMzati: | sA
kAJcanamayI mahI

bhavatyapAmupariSTAt ||46||

ukto jalakAJcanamaNDalocchrAya: ||

tiryak trINi sahasrANi sArdhaM zatacatuSTayam |

lakSadvAdazakaM caiva jalakAJcanamaNDalam ||47||

samAnaM hyetadubhayaM vistArata: ||47||

samantatastu triguNam,

samantata: parikSepeNa tu parigaNyamAnaM triguNaM
jAyate-SaTtriMzallakSA

dazasahasrANi sArdhAni ca trINi zatAni yojanAnAm |

yacca tat kAJcanamayaM mahImaNDalamapAmupariSTAt
sanniviSTam,

tatra meruryugandhara: |

-------------------

karmAdhipatyenakarmasAmarthyena | tatra nidarzanam-yathA
bhuktaM pItaM cAnnaM pAnaM ca yathAsaMkhyena

nApakvaM pakvAzayaM patati | pakvameva sa pakvasthAnaM
gacchatItyartha: | kusUlanyAyena koSThanyAyena |

samantAt prAkAravadavasthitamityartha: |
pakvakSIrazarIbhAvayogena |
pakvakSIrazarIbhAvanyAyena | yathA

pakvasya kSIrasya zarI | strIliGganirdeza:, zara
ityartha: | atha vA zarasya bhAva: zarIbhAva:

strIprayoga: | yathA'sau dravo dhanIbhAvena bhavati, evaM
jalasyopariSTAt kAJcanamayI bhUmiriti |

zeSam, trayo lakSA: sahasrANi ca viMzatiriti |
viMzatisahasrottarANAmekAdazAnAM

lakSANAmaSTAvapanIyaitAvaccheSaM bhavati ||45-46||

"tiryak trINi sahasrANi" iti vistara: | catudvIpakasya
etatparimANamucyate, na

trisAhasramahAsAhasrasya | samAnaM hyetadubhayam | etaditi
"jalakAJcanamaNDalam" "samantatatastu

triguNam" iti | samantaparikSepeNa triguNametadubhayam |
sarvasya parimaNDalasyeyaM sthiti: | yadasya

tiryakpramANaM triguNameva samantaparikSiptasya
pramANamiti |

@401

IzAdhAra: khadiraka: sudarzanagiristathA ||48||
azvakarNo vonitako nimindharagiri:,

itIme kAJcanamaNDalapratiSThA aSTau mahAparvatA: |
madhye sumeru: | zeSA: sumeruM

parivAryAvasthitA: |
tasyAnyasaptaparvataprAkAraparikSiptasya yo bAhya: parvato
nimindhara-

giri: |

tata: |

dvIpA:,

tato bahizcatvAro dvIpA: | tebhya: puna:-
bahizcakravADa:,

tena caturdvIpakazcakrIkRta: | teSAM tu-

sapta haimA: sa Ayasa: ||49||

yugandharAdaya: sapta parvatA: sauvarNA:, cakravADa:
zastrakam ||49||

catUratnamayo meru:,

suvarNamaya: rUpyamaya:, vaidUryamaya:, sphaTikamayazca
yathAsaMkhyaM caturSu pArzveSu |

yacca yanmayaM pArzvaM sumero:, tasyAnubhAvena tadvarNaM
tasyAM dizi nabho dRzyate |

jambUdvIpakasya pArzvaM vaidUryamayaM varNayanti |
tasyeha prabhAnurAgeNa vaidUryamayaM nabho dRzyata

iti |

atha kathaM teSAM sambhava: ? kAJcanamayyAM pRthivyAM
punarvAridhArA atipanti | tA

hyApo nAnAvidhabIjagarbhA
bahuvidhaprakArabhinnairvAyubhirmathyamAnAstAM tAM
jAtiM pariNayanti |

evaM ca puna: pariNamayanti yad bhinnajAtIyasya
kAryavizeSotpattAvasamAdhAnena

pratyayIbhavanti | na tu khalu yathA sAGkhyAnAM
pariNAma: |

kathaM ca sAGkhyAnAM pariNAma: ? na hyavasthitasya
dravyasya dharmAntaranivRttau

dharmAntaraprAdurbhAva iti | kazcAtra doSa: ? sa eva
dharmI na saMvidyate yasyAvasthitasya

-------------------

tena caturdvIpakazcakrIkRta iti | cakraM
kRtazcakrIkRta: | cakrAkAratAM gamita: | ata eva

"cakravADa:" ityucyate |

zastrakamityayomaya: ||47-49||

yathAsaMkhyaM caturSu pArzveSviti | uttarakurupArzvaM
suvarNamayam, pUrvavidehapArzvaM rUpyamayam,

jambUdvIpArzvaM vaidUryamayam, avaragodAnIyapArzvaM
sphaTikamayam |

nAnAvidhabIjagarbhA: | nAnAprakArasAmarthyayuktA: |
bahuvidhaprakArabhinnairvAyubhiriti |

tadutpAdane anekaprakArasAmarthyabhinnairvAyubhirityartha: |
asamAdhAneneti | ayugapadbhAvenetyartha: |

na hi yadA kAryaM tadA kAraNaM tiSThati |

na hyavasthitasya dravyasyeti | rUparasAdyAtmakasya |
dharmAntaranivRttAviti | kSIranivRttau |

@402

dharmANAM pariNAma: kalpyeta |
kazcaivamAha-dharmebhyo'nyo dharmIti, tasyaiva tu dravya-

syAnyathIbhAvamAtraM pariNAma: ? evamapyayuktam |
kimatrAyuktam ? `tadeva cedaM na cedaM

tathA' iti apUrvaiSA vAcoyukti: |

evaM ca puna: sambhUtA: suvarNAdaya: karmaprabhAvAt
preritairvAyubhi: samAhRtya

rAzIkriyante |

ta ete parvatAzca bhavanti, dvIpAzca |

te puna: sumervAdayazcakravADaparyantA: parvatA:-

jale'zItisahasrake |

magnA:,

kAJcanamayyA: pRthivyA uparyazItiyojanasahasrANyudakam,
tatra te magnA: |

UrdhvA jalAt merurbhUyo'zItisahasraka: ||50||

iti hi mero: SaSTiyojanazatasahasrasamucchrAya: ||50||

ardhArdhahAniraSTAsu

jalAdUrdhvaM yAvAnsumerustato'rdhena
yugandharazcatvAriMzadyojanasahasrANi | tato'rdhena

IzAdhara: | ityevamanyeSvapyardhArdhahAnirveditavyA,
yAvannimindharArdhenArdhatrayodazottarANi

trINi yojanazatAni cakravADa: |

samocchrAyaghanAzca te |

yAvAneva caiSAM jalAdUrdhvaM samucchrAya:, tAvAneva
ghano vistAra ityarta: |

zItA: saptAntarANyeSAm,

eSAM ca nimindharAntAnAM parvatAnAM saptAntarANi
sapta zItA ucyante pUrNA

aSTAGgopetasya pAnIyasya | taddhi pAnIyaM zItalaM ca
svAdu ca laghu ca mRdu cAcchaM ca

niSpratikaM ca, pibatazca kaNThaM na kSiNoti, pItaM ca
kukSiM na vyAbAdhate |

-------------------

dharmAntaraprAdurbhAva iti | dadhijanma | sa eva dharmI neti
| rUpAdyAtmakakSIrAdidharmebhyo'nyo dharma

utpAdavyaye'pyanutpanno'vinaSTa: | pariNAma iti |
kSIranivRttau dadhibhAva: | tadevaM cedamiti |

kSIrameva dadhi, na cedaM tatheti; na cedaM dadhi kSIram
tadevavedamiti yat pariNAmenetyuktam | na

cedaM tatheti | `tasyaiva dravyasyAnyathIbhAvamAtraM
pariNAma:' iti vacanAt | apUrvaiSA vAcoyuktiriti |

svavacanaviruddhetyabhiprAya: | pUrvottarayorhi
kSaNayoranyathAtvamiSyate | yayozcAnyathAtvaM
tayoranyatvaM

dRSTam, tadyathA devadattayajJadattayo: | tasmAt
kAryakAraNayoranyatvena bhavitavyam |

suvarNAdaya iti | suvarNarUpyamaNimRdAdaya: |
SaSTiyojanazatasahasrasamucchrAya iti |

SaSTyadhiko yojanalakSa ucchrAya ityartha: ||50||

aSTAGgopetasyeti |

"zItalAcchalaghusvAdumRduni: pUtigandhakam |

@403

tAsAM ca puna:-

AdyAzItisahasrikA ||51||

sumeruyugandharAntaraM prathamA zItA
azItiryojanasahasrANi vaipulyena ||51||

Abhyantara: samudro'sau,

dvau hi samudrau-Abhyantaro bAhyazca | tadA'sau
zItA''bhyantara: samudra:-

triguNa: sa tu pArzvata: |

azItiryojanasahasrANyasya vaipulyamuktam | pArzvatastu
triguNo bhavati

yugandharatIreNa gaNyamAna:-catvAriMzat sahasrANi,
lakSadvayaM ca |

ardhArdhenAparA: zItA:

yugandharasyeSAdhArasya cAntaraM dvitIyA zItA ardhena
prathamAyAzcatvAriMzad

yojanasahasrANi, tato'rdhena
punastRtIyA-ityevamardhArdhenAparA: zItA bhavanti |

yAvadardhatrayodazazatAni saptamI zItA |

dairdhyaM tu tAsAM na parisaMkhyAtam;
atibahuprakarSavisarpaNAt |

zeSaM bAhyo mahodadhe: ||52||

kiM zeSam ? nimindharacakravADayorantaram | taddhi bAhyo
mahAsamudro lavaNa:,

pUrNa: kSArodakasya ||52||

sa khalu vistAreNa yojanAnAm-

lakSatrayaM sahasrANi viMzatirdve ca,

tatra catvAro dvIpAzcaturSu sumerupAzveSu |

tatra tu |

-----------------

pItaM na bAdhate kukSiM na kaNThaM kSiNoti tajjalam
||"

iti aSTAGgasaMgrahazloka: ||51||

pArzvastu triguNe bhavati yugandharatIreNa gaNyamAna iti
| sa "Abhyantara: samudra:"

yugandharapArzvenAyAmata: saMkhyAyamAna: triguNa iti
kRtvA catvAriMzadyojanasahasrAdhikala-

kSadvayamAyAmo bhavati yugandharapArzve | azItirekA,
tadubhayatazcetarayordizostatsItAnadIvaipulya-

yogenApare dve azIti iti tisro'zItaya: |
catvAriMzadadhikaM lakSadvayaM bhavati iti ||52||

"lakSatrayaM sahasrANi viMzatirdve ca" iti
nimindharagiricakravADayorantara ekasyAM

dizi bAhyasya samudrasya tat parimANamuktam | atra
sahasramekaM dve zate cAnye ardhASTAzItireveti

vaktavyam; nyUnatvAt | evamaparasyAM dizi vaktavyam | evaM
dvayo: sahasrayo: paJcasu zateSu

paJcasaptatau ca yojanAnAM prakSipteSu sa AdhAra:
pUrito bhavati, ya ukta:-

tiryak trINi sahasrANi sArdhaM zatacatuSTayam |
lakSadvAdazakaM caiva jalakAJcanamaNDalam ||" (abhi^ ko^
3.47) iti |

@404

jambUdvIpo dvisAhasrastripArzva: zakaTAkRti: ||53||

dvisAhasrANi trINi pArzvAnyasya, zakaTasyevAkRti: |
tasya ca madhye kAJcanamayyAM

pRthivyAM vajrAsanamabhinirvRttam, yasminniSadya sarve
bodhisattvA vajropamaM samAdhi-

mutpAdayanti | na hi tamanya Azraya: pradezo vA soDhuM
samartha: ||53||

sArdhatriyojanaM tvekaM

caturthamasya pArzvaM sArdhAni trINi yojanAni | ata eva
hyasau zakaTAkRti: |

prAgvideho'rdhacandravat |

ita: pUrveNa sumerupArzve pUrvaM videho dvIpa: |
so'rdhacandra ivAbhinirvRtta: |

parimANatastu-

pArzvatrayaM tathA'sya,

yathA jambUdvIpasya dve dve yojanasahasre |

ekaM sArdhaM trizatayojanam ||54||

caturthaM pArzvaM sArdhAni trINi yojanazatAni ||54||

godAnIya: sahasrANi sapta sArdhAni maNDala: |

ita: pazcimena sumerupArzve'paragodAnIyo dvIpa: sArdhAni
sapta yojanasahasrANi

sAkalyena | maNDalazcAsau pUrNacandravat |

sArdhe dve madhyamasya,

madhyamasyArdhatRtIye yojanasahasre |

aSTau caturasra: kuru: sama: ||55||

iha uttareNa sumerupArzve uttarakurudvIpa: | so'STau
yojanasahasrANi sAkalyena

caturasra:, kRtyApIThikAvat | sarveSu ca pArzveSu sama:
| yathaikaM pArzvaM dviyojanasahasre, 

tathA'nyAni; stokamapi nAdhikam |

yazca dvIpo yadAkRtistadAkRtInyeva tatra manuSyANAM
mukhAni ||55||

-------------------

anayA caturdvIpasaMkhyayA yathAvinyAsamatiricyamAnatvAt
| tadidaM parihriyate-naiSa

doSa:; cakravADabahirjalakAJcanamaNDalasya
etAvatAtiricyamAnatvAt | na tarhi caturdvIpakastena

cakravADena cakrIkRta: | uparibhUmiranena cakrIkRtA, na
jalamaNDalamityavagantavyam | apara

Aha-na sumervAdaya: parvatA atyantacchinnataTA:
samucchrayaghanA bhavanti | kiM tarhi ? parvatA-

kAranyAyena kiJcidatiricyamAnAdharabhAgA
durlakSavizeSatvAt "samocchrAyaghanAzca te" (abhi^

ko^ 3.15) ityuktA: | atastaistai:
kiJcidatiricyamAnairadhobhAgaistadAdheyaM
sumervAdikamAdhAraM

jalakAJcanamaNDalAtmakaM vyApnotItyavirodha eSa iti |

anya iti vistara: | na bodhisattvAzrayAdanya Azraya:,
vajrAsanAdvAnya: pradezastaM vajropamaM

samAdhiM soDhuM samartha iti ||53-54||

@405

teSAM khalu dvIpAnAmantarAle'ntaradvIpA abhinirvRttA:
| ke punaste kati ca ?

ityAha-

dehA videhA: kurava: kauravAzcAmarAvarA: |

aSTau tadantaradvIpA gAThA uttaramantriNa: ||56|| 

tatra dehavidehau paurvavidehaparivArau | kurukauravau
uttarakuro: | gAThottaramantriNau

aparagodAnIyasya | cAmarAvarau jambUdvIpasya | sarve
manuSyairAvAsitA: |

eko rAkSasairityapare ||56||

ihottareNa kITAdrinavakaddhimavAn,

ihaiva jambUdvIpe uttareNAsya jambUdvIpasya
kRSNaparvatAstraya:, tAnatikramyApare

traya:, punazca traya:-iti navabhya: kITaparvatebhya: pareNa
himavAn parvata: |

tata: |

paJcAzad vistRtAyAmaM saro'rvAg gandhamAdanAt ||57||

tasmAddhimavata: pareNAnavataptaM nAma saro
gandhamAdanAdarvAk, yatazcatasro nadya:

sravanti-gaGgA, sindhu:, zItA, vakSuzca | tasya
paJcAzad yojanAni vistAra: | paJcA-

zadAyAma: | pUrNamaSTAGgasyAGgopetasyAmbhasa: |
durgamaM ca manuSyANAmanRddhimatAm |

tasyaiva cAntike jambUrabhinirvRtA, madhurasvAdUni yasyA:
phalAni | tadadhikAreNAyaM

jambUdvIpa iti khyAta: | tatphalAdhikAreNa vA
jambUdvIpa iti ||57||

narakA: kasminnavakAze ? kiyatpramANAzca ?

adha: sahasrairviMzatyA tanmAtro'vIcirasya hi |

asyaiva jambUdvIpasyAdho viMzatyA
yojanasahasrairavIcirmahAnarako viMzati-

sahasrapramANa evodvedhavistArAbhyAm |
evamasyAdharatalamitazcatvAriMzatA yojana-
sahasrairbhavati |

du:khanirantaratvAdavIci: | anyeSu sAntaraM du:kham |
tadyathA-saJjIve cchinnAva-

bhinnasampiSTazarIrANAM zItalA vAyavo vAnti,
punarapi tAn sattvAn saJjIvayanti | ata

eva saJjIva: |

-------------------

yazca dvIpo yadAkRtiriti | pratyakSametad bhUmivazAt
sattvAnAM vaicitryam, himavadvindhya-

vAsinAM kirAtazavarANAM gaurazyAmate dRzyete ||55||

"dehA videhA: kurava:" iti | sthAninAM bahutvAt
sthAnasyApi bahuvacananirdeza: |

eko rAkSasairiti | cAmarAvarayonyantara: ||56||

"kITAdrinavakAt" iti | kITAkRtInAM parvatAnAM
navakAt | tadadhikAreNAyaM jambUdvIpa

iti | jambuvRkSAdhikAreNa jambuvRkSacihno dvIpo
jambUdvIpa: | phalAdhikAreNa veti | jambvA:

"lup ca" (pA^ sU^ 4.3.166) iti phalamapi jambU |
tatphalacihno jambUdvIpa

ityartha: ||57||

@406

nAsmin sukhavIcirastItyavIcirityapare | anyeSvapi sukhA
vedanA vipAko

nAsti | nai:SyandikI na vAryate |

tadUrdhva sapta narakA:,

tasmAdavIcerurdhvaM sapta narakA: uparyupari
sanniviSTA:-pratApana:, tApana:,

mahAraurava:, raurava:, saGghAta:, kAlasUtra:,
saJjIvazca | avIcipArzveSvityapare |

tena puna:-

sarve'STau SoDazotsadA: ||58||

uktaM hi bhagavatA-

"ityete narakA aSTAvAkhyAtA duratikramA: |

raudrakarmabhirAkIrNA: pratyekaM SoDazotsadA: ||

catuskandhAzcaturdvArA vibhaktA bhAgazo'sitA: |

aya: prAkAraparyantA ayasA pratikubjitA: ||

taptA caivAyasI bhUmirjvalitA tejasA yutA |

anekayojanazatA sphuTA tiSThati arcciSA" || ( ) iti
||58||

SoDazotsadA: katame ?

kukUlaM kuNapaM cAtha kSuramArgAdikaM nadI |

teSAM caturdizam,

dvAre dvAre teSAM catvAra utsadA:-

1. kukUlaM jAnumAtram | yatra teSAM sattvAnAM
nikSipte saMzIryate tvaGmAMsazoNitam,

utkSipte pAde punarapi saJjAyate tvaGmAMsazoNitam |

2. kuNapaM gUthamRttikA | yatra nyaGkuTA nAma
prANina: prativasanti sarvazvetA:

kRSNazirasa: teSAM sattvAnAM yAvadasthIni bhindanti
|

3. (ka) kSuradhArAcito mahApatha: | yatra teSAM
sattvAnAmanvAkrAmatAM nikSipte

pAde saJchidyate tvaGmAMsazoNitamiti pUrvavat |

(kha) asipatravanam | yatra teSAM sattvAnAM tIkSNA
asaya: sannipatanti, aGga-

pratyaGgAnyavakRntanti, zyamalazabalAzca zvAno
bhakSayanti |

(ga) aya: zAlmalIvanaM tIkSNaSoDazAGgulakaNTakam |
teSAM sattvAnAmabhirohatAM

-------------------

catu:skandhA iti | catu:prakArA ityartha: | catu: sanniveza
ityapare | aya: prAkAraparyantA

iti | aya: prakAraparikSiptA ityartha: | ayasA pratikubjitA
iti | ayasopariSTAcchAditA | ayasA

pihitadvArA ityapare | sphuTeti | vyAptA: ||58||

pUrvavaditi | utkSipte pAde punarapi saJjAyate
tvaGmAMsazoNitamityartha: |

zyAmalazavalAzca zvAno bhakSayantIti |
asipatravanAntarbhUtA: |

@407

kaNTakA avAGmukhIbhavanta: kAyaM bhindanti, avataratAM
cordhvIbhavanta: | ayastuNDAzca

vAyasA akSINyutpATyotpATya bhakSayanti |

tadetat kSuramArgAdikaM trayaM zastrAbhinipAtaM
sAmAnyAdekIkriyate |

4. caturtha utsado nadI vaitaraNI pUrNA | yasyAM te
sattvA asizaktiprAsahastai:

puruSairubhAbhyAM tIrAbhyAM prativAryamANA
Urdhvamapi gacchanta: svidyante pacyante, adhastirya-

gapi gacchanta: svidyante pacyante | tadyathA-bahUdakAyAM
sthAlyAmagnAvadhizritAyAM

tilataNDulAdaya: | sA hi mahAnarakasya parikhevotpannA |

ta ete catvAra utsadA digbhedena SoDazocyante |

adhikayAtanAsthAnitvAdutsadA ityucyante | narakeSu hi
patitA eteSu punaryAtyante |

A narakAvarodhAdUrdhvameteSu sIdanti, atastadUtsadA
ityapare ||

praznAt praznAntaramupajAyate-kiM te narakapAlA:
sattvasaGkhyAtA:, utAho neti ?

netyeke | kathamidAnIM ceSTante ? sattvAnAM
karmabhirvivarttanIvAyuvat | yattarhi bhadanta-

dharmasubhUtinoktam-

"krodhanA: krUrakarmANa: pApAbhirucayazca ye |

du:khiteSu ca nandanti jAyante yamarAkSasA:" || iti |

ye te yamenAnuziSTA: sattvAn narakasthAneSu prakSipanti
ta ete yamarAkSasA uktA:,

na tu ye kAraNA: kArayantIti | sattvasaMkhyAtA ityeke |

tasyedAnIM karmaNa: kva vipAka: ? teSveva narakeSu hi
AnantaryakAriNAM vipAkA-

vakAzastatra teSAM ko vipratibandha: !

-------------------

ayastuNDAzca vAyasA iti | zAlmalIvanAntarbhUtA: |
prAsA: bhindipAlAdaya: |

kSuramArgAdikaM trayamiti | kSuramArga:, asipatravanam,
zAlmalIvanaM ceti traya: |

adhika yAtanAsthAnatvAdutsadA iti | ucchabdo'dhikArtha: |
adhikaM sIdyanta

atretyusadA: | punaryAtanAdAdhikyamapara: | narakeSviti
vistara: | apara iti | sthaviramanoratha" |

sa UrdhvArthamucchabdamiti | tenAha-A
narakAvarodhAdavIcyAdinarakAvarodhAt UrdhvameSu

kukUlAdiSu sIdanti, atastadutsadA iti |

praznAt praznAntaramiti | `SoDazotsadA: katame'
ityuktvA `caturtha utsado vaitaraNI,

yasyAM sattvA asizaktiprAsahastai: puruSairubhAbhyAM
tIrAbhyAM prativAryamANAdUrdhvamapi gacchanta:

svidyante pacyante' iti | tasmAdidaM praznAntaramupajAyate
| kiM te narakapAlA iti vistara: | vivartanIvAyuvaditi |

yathA vivarttanyA vAyavo bhAjanalokAbhinivRttaye
ceSTante, tadvat te

bhUtabhautikamAtrA narakapAlA iti |

yamarAkSasA iti | pApakarmANa: sattvA narakapAlA
jAyanta ityartha: |

ye te yameneti | ye te yamena
devadUtIyasUtroktenAnuzAsanenAnuziSTAstAn sattvAn

@408

kathamagninA na dahyante ? agnernUnaM karmabhi:
kRtAvadhitvAt, bhUtavizeSanivRttervA |

ime tAvaduSNA aSTau mahAnarakA ucyante ||

zItA anye'STAvarvudAdaya: ||59||

anye zItanarakA aSTau | tadyathA-arvuda: nirarvuda:,
aThaTha:, hahava:, huhuva:,

utpala:, padma:, mahApadmazca |

teSAM sattvAnAM tIvrazItAbhihatAnAM
kAyazabdavikArAnurUpANyetAni nAmAni |

te'pyasyaiva jambUdvIpasyAdhastAt mahAnarakANAM tiryak
|

kuta iyato jambUdvIpasyAdhastAdavIcyAdInAmavakAza: ?
dhAnyarAzivadadho vizAlA

hi dvIpA: | ata eva mahAsamudro'nupUrvanimna: |

itIme SoDaza narakA: sarve sattvakarmAdhipatyanirvRttA:
| pratyekaM narakAstu svai:

svai: karmabhirabhinirvRttA: | bahUnAM sattvAnAM
dvayorekasya vA | teSAmanekaprakalpo bheda:,

sthAnaM cAniyatam; nadIparvatamarupradezaSvanyeSu
vA'dhazca bhAvAt |

eSa tAvannarabhAjanAnAM sanniveza: ||

tiryaJca: sthalajalAkAzagocarA: | teSAM kila mUlaM
sthAnaM mahAsamudra:, tato'nyatra

visRtA iti ||

pretAnAM yamo rAjA | tasya jambUdvIpasyAdhastAt
paJcayojanazatAntaparicchinnA


rAjadhAnI teSAM mUlasthAnam, tato'nyatra visRtA: |
kecit pretA maharddhikA daivImiva

zriyamudvahanti | zeSA yathA pretAvadAne ||59||

athemau candrArkau kasmin pratiSThitau ? vAyau |
vAyavo'ntarikSe sarvasattvasAdhAraNa-

karmAdhipatyanirvRttA Avartavat sumeruM parivartante |
candrArkatArANAM vordhvacAra: |

kiyadviprakRSTAvitazcandrArkau ?

-------------------

narakasthAneSu prakSipanti yamarAjadhAnInivAsina: | ta
ete yamarAkSasA uktA: | na tu ye kAraNA

yAtanA: kArayanti asizaktiprAsahastAdaya: | tasyedAnIM
karmaNa: kva vipAka iti | narakapAlAnAM

narakakRtyasya karmaNa: kva vipAka: | teSveveti vistara: |
yeSvAnantaryakAriNAM vipAkAvakAzasteSu

narakeSu teSAM narakapAlAnAM ko vipratibandha: |
etaduktaM bhavati-teSAmapi tAvadAnantaryakAriNAM

mahadAnantaryakarmaNo vipAkasyAtimahato
narakeSvavakAzo'sti, kimaGga punarnarakapAlAnAM yatkarma


tat kAraNA: kArayatAmiti ! kRtAvadhitvAt |
kRtamaryAdatvAnnarakapAlAn prati-ete na dagdhavyA

iti | bhUtivizeSanivRttervA |
bhUtavizeSAstAdRzAsteSAM karmabhirabhinivRttA:
yattenAgninA na dahyante |

kAyazabdavikArAnupANIti |
kAyavikArAnurUpANi-arbuda:, nirarbuda:, utpala:, 

padma:, mahApadmazceti
nAmAnyarbudAdyAkArakAyatvAttatratyAnAM sattvAnAm |
zabdavikArAnurUpANi-

aThaTha:, hahava:, huhuva ityetAni nAmAni | ata eveti |
dhAnyarAzivadadhovizAlatvAt | bahiriti

nAntargata: ||59||

@409

ardhena merozcandrArkau,

yugandharagirermUrdhnA samaM vahata: |

kimpramANau ? yathAkramam-

paJcAzatsaikayojanau |

paJcAzad yojanAni candramaNDalasya pramANam | saikAni
paJcAzat sUryamaNDalasya

pramANam | ekapaJcAzaditrtha: | tArakAvimAnaM
yasyAlpapramANam, pramANaM tasya kroza: |

sUryavimAnasyAdhastAd bahi: sphaTikamaNDalaM
taijasamabhinirvRttaM tApanaM prakAzanaM ca |

candravimAnasyAdhastAdApyaM zItalaM bhAsvaraM ca |
prANinAM karmabhirdRSTizarIraphalapuSpa-

zasyauSadhInAmanugrahArtham, upadhAtakArtha ca
yathAsambhavam |

caturdvIpake ekazcandramA: kRtyaM karoti, eka: sUrya: |

kiM punazcaturdvIpeSu sUryo yugapat karoti ? netyAha |
kiM tarhi ? teSu-

ardharAtro'staGgamanaM madhyAhna udaya: sakRt ||60||

yadottarakurAvardharAtra:, tadA pUrvavidehe
sUryasyAstaGgamanam, jambUdvIpe madhyAhna:,

godAnIye udaya: | evamanyeSvapi yojyam | sUryasyeha
gatibhedena rAtribhedena rAtridivAnAM vRddhihAsau ||60||

tatra puna:-

prAvRNmAse dvitIye'ntyanavamyAM vardhate nizA |

varSANAM dvitIye mAse bhAdrapade dvitIyasya pakSasya
navamyAM vardhate rAtri: |

hemantAnAM caturthe tu hIyate,

saiva hemantAnAM caturthe mAse punarhIyate |
antyanavamyAmiti varttate | phAlguna-

mAsasya dvitIyapakSanavamyAm |

aharviparyayAt ||61||

yadA rAtrirvardhate tadA divaso hIyate | yadA
rAtrirhIyate tadA divaso vardhate ||61||

kiyatyA mAtrayA vardhate ?

-------------------

taijasaM sUryakAntAtmakam | ApyaM candrakAntAtmakam |
yathAsambhavamiti | tadubhayamaNDalaM

dRSTyAdInAM

ezakAlAvasthAntarAnurUpyeNAnugrahArthamupaghAtArtha
ca |

evamanyeSvapi yojyamiti | katham ? yadA
pUrvavidehe'rdharAtrastadA jambUdvIpe sUryAsta-

gamanam, avaragodAnIye madhyAhna:,
uttarAvudaya:-ityevamanyatrApi yojyam ||60||

"prAvRNmAse dvitIye'ntyanavamyAm" iti |
prAvRNmAsAzcatvAra:-zrAvaNo yAvat

kArttika: | sarve ca mAsA: kRSNapakSAdyA: | tatra
bhAdrapadazuklapakSanavamyAM rAtrirvardhate |

hemantakAnAM caturthe hIyate | hemantA
mAsAzcatvAra:-mArgazIrSAdyA: phAlgunAntA: |

tatra phAlgunazuklapakSanavamyAM hIyate ||61||

@410

lavazo rAtryaharvRddhI,

lavaM lavaM rAtrirvardhate, divaso vA | te ca hAnivRddhI
yathAkramaM-

dakSiNottarage ravau |

jambUdvIpasya dakSiNaM pArzvaM gacchati bhAskare
rAtrivRddhi:, uttaraM gacchatyaharvRddhi: ||

zuklapakSasyAdau candramaso vikalaM maNDalaM dRzyate,
kiM tatra kAraNam ?

svacchAyayA'rkasAmIpyAd vikalendusamIkSaNam ||62||

yadA hi saurasya vimAnasyAsanne cAndramasaM vimAnaM
vahati tadA kila sauryo

bhAsastasmin vimAne patanti, tato'parapArzve chAyA
patantI vikalaM maNDalaM darzayatIti

prAjJaptiko nirdeza: |

vAhayoga: sa tAdRzo bhavati yat kadAcid vimAnasyArdhaM
dRzyata iti

pUrvAcAryA: ||

athaitAni sUryAdivimAnAni katame sattvA adhyAvasanti ?
devAzcAturmahArAja-

kAyikA: |

kimetAnyeva teSAM sthAnAni ? vimAnavAsinAmetAni |
bhUminivAsinAM puna:

sumerupariSaNDAdIni ||62||

kati cAsya pariSaNDA: ? kiyatyo vA ?

pariSaNDAzcatastro'sya dazasAhasrikAntarA: |

dazayojanasahasrANyudgamyaikA, evaM yAvaccaturthI |
tAbhi: sumerorardhamAkSiptam |

tAzca tato yathAsaGkhyam-

SoDazASTau sahasrANi catvAri dve ca nirgatA: ||63||

-------------------

"lavaza:" iti lavaM lavam "kAlAdhvanoratyantasaMyoge" (pA^
sU^ 2.3.5)

dvitIyA |

aparapArzve chAyA patantI vikalamaNDalaM darzayati |
tadyathA-stambhe pradIpacchAyA

patantI yathA yathA stambha Asanno bhavati, tathA tathA
stambha: svacchAyayAcchAdyate-dUre hi

vartamAne pradIpe paripUrNastambho dRzyate, kiJcidAsanne
kiJcit kSIyate, yAvadAsanne stambho

naSTarUpo varttate; tadvadetat |

vAhayoga sa tAdRza iti |
punastiryagavanAmonnAmayogenAdhobhAgazcandramaNDalasya
kSIyate,

UrdhvaM vardhate ceti yogAcArA: |

caturmahArAjakAyikA iti | caturmahArAjAnaM kAya:, tatra
bhavAzcAturmahArAjakAyikA: |

sumerupariSaNDAdInIti | Adizabdena yugandharAdIni
||62||

"dazasAhasrikAntarA:" iti |
yojanadazasahasrapramANAntarA ityartha: |

ardhamAkSiptamiti | ardhamavaSTabdham ||63||

@411

prathamA pariSaNDA SoDaza sahasrANi yojanAnAM
sumerornirgatA | dvitIyA'STau |

tRtIyA catvAri | caturthI dve ||63||

karoTapANayastAsu mAlAdhArAssadAmadA: |

mahArAjikadevAzca,

prathamAyAM pariSaNDAyAM karoTapANayo nAma yakSA:
prativasanti | dvitIyAyAM

mAlAdhArA: | tRtIyAyAM sadAmadA: sadAmattA: | sarva
ete cAturmahArAjakAyikA: |

caturthyAM catvAro mahArAjA: svayaM prativasanti,
tatparicArAzca | atastasyAM cAturmahArAja-

kAyikA devA ityuktam |

yathA pariSaNDAsu caturmahArAjakAyikA devA:, evaM

parvateSvapi saptasu ||64||

yugandharAdiparvateSu teSAM grAmanigamA: | ata evaiSa
devanikAya: sarveSAM

mahiSTha: ||64||

merumUrdhni trayastriMzA:,

atha kiyAn merumUrdhA ?

sa cAzItisahasradik |

ekaikapArzvamazItisahasrANi yathaivAdhastAt |

anye punarAhu:-sa viMzatisahasradik | catvAri
pArzvAnyasya catasro diza: |

ekaikaM pArzvaM viMzatiryojanasahasrANi, samantAt
parikSepeNAzItiriti |

tasya ca-

vidikSu kUTAzcatvAra uSitA vajrapANibhi: ||65||

sumerumUrdhno vidiza: koNA:, tAsu
paJcayojanazatapramANAzcatvAra: kUTA

abhyudgatA:, yeSu vajrapANayo nAma yakSA: prativasanti
||65||

tasya ca merumUrdhna:-

madhye sArdhadvisAhasrapArzvamadhyardhayojanam |

-------------------

"sadAmadA:" iti | `sadAmattA:' vaktavye
zlokabandAnuguNyena `sadAmadA:' ityuktam;

arthaikatvAt |

caturthyA catvAro mahArAjA: svayaM prativasantIti |
dhRtarASTra: pUrvadigbhAge, virUDhako

dakSiNe, virUpAkSa: pazcime, vaizravaNa
uttarasminnityanukramo'vagantavya: | cAturmahArAjikA devA

ityuktamiti | yasmAccaturthyAM pariSaNDAyAM catvAro
mahArAjAna: svayaM prativasanti, ata

evamuktam-"mahArAjikadevA:" iti | mahArAje bhavA iti
kRtvA | mahiSTho mahattama: ||64||

sa viMzatisahasradigiti | yadyevam,
kathamidamuktam-"samucchrAyaghanAzca te" (abhi^

ko^ 3.51) iti ? madhyabhAgamevAbhisamIkSyaivamuktamiti
teSAmabhiprAya: ||65||

@412

puraM sudarzanaM nAma haimaM citratalaM mRdu ||66||

sumerutalasya madhye sudarzanaM nAma nagaraM dairghye
sArdhatRtIyayojanasahasre ekaikaM

pArzvamucchrANAdhyardhayojanam | prAkAra: sauvarNa: |
ekottareNa dhAtuzatenAsya bhUmizcitritA |

tacca bhUmitalaM tUlapicuvat mRdusaMsparzaM
pAdakSepotkSepAbhyAM natonnatam | zakrasya

devAnAmindrasya rAjadhAnI ||66||

sArdhadvizatapArzvo'tra vaijayanta:,

zakrasya devAnAmindrasya vaijayanto nAma prasAdo nAgarasya
madhye nAnAratnasthAna-

vidhAnasampadA sarvAnyabhavanazrImahimnA hrepaNa:,
dairghyeNArdhatRtIye yojanazate pArzvaM pArzvam |

iyaM tAvannagarasyA-bhirAmatA |

bahi: puna: |

taccairatratha-pAruSya-mizra-nandanabhUSitam ||67||

tasya hi nagarasya bahizcaturSu pArzveSu
catvAryudyAnAdIni devAnAM krIDAbhUmaya: |

caitrarathamudyAnam, pAruSyakam, mizrAkAvaNam,
nandanavanaM ca | taistannagaraM bahiralaM-

kRtam ||67||

viMzatyantaritAnyeSAM subhUmini caturdizam |

eSAM codyAnAnAM caturdizaM catvAri subhUmIni
viMzatiyojanAnyatikramya krIDA-

sthAnAni bhavanti | tAnyeva devAnAM parasparaspardhayaiva
zobhAM vitanvanti |

bahireva nagarasya pArzve-

pUrvottare pArijAta: sudharmA dakSiNAvare ||68||

pArijAto nAma kovidArastrAyastriMzAnAM devAnAM
kAmaratiprakarSAlaya: | tasya

-------------------

adhyardhamiti | adhikamardhamasminniti | adhyardhaM
yojanamasyeti "adhyardhayojanam" |

`samucchrAyeNa' ityadhyAhAryam ||66||

dhAtuzatena raGgazatena |
nAnAratnasthAnavidhAnasampadeti |
nAnAratnavidhAnasampadA, nAnA-

sthAnavidhAnasampadA ca | sarvAnyabhavanAnAM
zriyastAsAM mahimAno mahattvAni | hrepaNa: | lajjana: |

lajjAjanaka ityartha: | dairghyeNArdhatRtIye yojanazate
pArzvamiti | ekaM pArzvametatpramANam |

yAvaccaturthamapyetatpramANamiti |

caitrarathAdInyapi caturasrasArdhadvizatapArzvAni ||67||

"subhUmIni" iti | zobhanA bhUmaya eSAmiti subhUmIni
krIDAsthAnAni | "caturdiza-


miti" | catasro dizA astyasyeti caturdizaM
kriyAvizeSaNam | bhAgurimatena dikzabda

AkArAnto bhavati | viMzatiyojanAnyatikramyeti |
krIDAsthAnAni bhavantIti | viMzati-

yojanAnyantaritAtyucyate |

@413

paJca yojanAni mUlAbhiniveza:, yojanazatamucchrAya: |
paJcAzad yojanAni zAkhApatrapalAzaM

spharitvA tiSThati |

tasya khalu sarvapariphullasya yojanazatamanuvAtaM gandho
vAti, paJcAzad yojanAni

prativAtam |

yuktaM tAvadanuvAtam, prativAtaM tu katham ?
vRkSAnatikramaM sandhAyoktamityeke |

na hi nAma prativAtaM vAto vAti | tasyaiva tu sA gandhasya
tAdRzI prabhAvasampadeSTavyA yat

pratibAdhyamano'pi divyairmRdumArutairgandhAntaraM
santanoti | mandataratasamArambhAttu gandhasantAna

Azveva samucchidyate, ato na tathA viprakRSTamadhvAnaM
prasarpati |

kiM puna: svabhUtAzrita evamapuSpagandhasantAno vartate,
utAho vAyuradhivAsito

jAyate ? nAtra niyama: | ubhayathApi hyAcAryeSTi: |

yattarhi bhagavatoktam (dha^ pa^ 54)-

"na puSpagandha: prativAmeti na maulikastAgaracAndano vA |

satAM tu gandha: prativAtameti sarvA diza: satpuruSa:
pravAti" || iti ?

mAnuSyakaM puSpagandhaM sandhAyoktam | taddhi pratItaM
loke | na ca tasya tAdRzI

zakti: |

mahIzAsakAstu paThanti-"yojanazatamanuvAtaM gandho
vAti, paJcAzad yojanAni

prativAtam" ( ) iti |

sudharmA nAma devasabhA dakSiNapazcime digbhAge, yasyAM
niSadya devA: kRtyAkRtyaM

samarthayante ||68||

eSa tAvat tridazAnAM bhAjanasanniveza: ||

-------------------

trAyastriMzAnAmiti | trayastriMzAsteSu
bhavAstrAyastriMzA:, teSAm | kAmaratiprakarSAlaya: |
kAmarativizeSasthAnam |

vRkSAnatikramaM sandhAyoktamiti | taM
kovidAravRkSamanatikramya sa gandho varttate | tasya

paJcAzadyojanAni zAkhApatrapalAzamiti | evaM
vRkSAnatikramaM sandhAyoktam-paJcAzadyojanAni

prativAtaM gandho vAtIti | atrottaramAhu:-na hi nAma
prativAtaM vAto bhavati, yatraivotpadyate

tatraiva dhvaMsyate, na dezAntare santAnaM santanoti |
uktaM ca-"paJcAzadyojanAni prativAtam"

iti, tasmAdasamAdhireSa: ? tasmAt
samAdhyantaramidamAha-tasyaiva tviti vistara: | kiM puna:

kAraNam-yojanazatamatra vAtaM gandho vAti, prativAtaM tu
paJcAzat, na tata: pareNa ? ityata

Aha-mandataratamasamArambhAtviti vistara: |
mRdumArutapratibadhyamAnatayA mandataratama-

samArambha: | tatazca sa gandhasantAna Azveva samucchidyate
| ata: kAraNAt na tathA viprakRSTamadhvAnaM

yojanazatapramANaM prasarpatIti |

utAho vAyuradhivAsito jAyata iti | yathA tileSu
puSpagandhAd gandhAntaramutpadyate'nya-

deva, na sa pauSpo gandha ityAha-yadi paJcAzad yojanaM
prativAtaM gandho vAti |

@414

tata UrdhvaM vimAneSu devA:,

tridazebhya UrdhvaM devA vimAneSu pratiSThitA: | te
punaryAmA: tuSitA:, nirmANarataya:,

paranirmitavazavartinazca brahmakAyikAdayazca pUrvoktA:
SoDazasthAnAntaragatA: | ityete

dvAviMzatideva-nikAyA: samAsena yeSAM bhAjanaM
prajJAyate ||

kAmabhujastu SaT |

teSAM tu SaT kAmAvacarA devanikAyA: kAmAn
paribhuJjate, na zeSA: | tadyathA-

caturmahArAjakAyikA yAvat paranirmitavazavartina: | te
puna:-

dvandvAliGganapANyAptihasitekSitamaithunA: ||69||

dvandvena maithunaM bhUmisambaddhavAsinAm |
cAturmahArAjakAyikAnAM trAyastriMzAnAm,

yathA manuSyANAm | teSAM tu vAyunirmokSAd
dAhavigama:; zukrAbhAvAt | AliGganena

maithunaM yAmAnAm; AliGganamAtreNa dAhavigamAt |
pANisamprAptyA tuSitAnAm, hasitena

nirmANaratInAm, prekSitena paranirmitavazavartinAm |
svavartinAM sarveSAM dvandvasamApattyA |

kAlaparimANaM tu prajJaptAvuktamiti vaibhASikA: |
yAvadyAvad viSayANAM

tIvrataratA, tAvattAvad rAgo'pi tIvratara: |

yasya devasya devyA vA utsaGge devakumAro devakanyA vA
jAyate, sa tayo: putro

bhavati sA ca duhitA ||69||

kiyatpramANo jAyate ?

paJcavarSopamo yAvad dazavarSopama: zizu: |

sambhavatyeSu,

yathAsaMkhyaM SaTsu devanikAyeSu | te tu
kSipramevAbhivardhante |

sampUrNA: savastrAzcaiva rUpiNa: ||70||

-------------------

yattarhi bhagavatoktaM na puSpagandha: prativAtametIti
vistara: | mauliko gandho mustAdi: |

kRtyAkRtyaM samarthayanta iti | kAryAkAryaM
sampratIcchanti | sampradhArayantItyartha: ||68||

samAsena yeSAM bhAjanaM prajJAyata iti | bhAjanam =
sthAnam | vistareNAnye'pi devA: krIDA-

pramoSakaprahAsakAdaya: santIti | ata: samAsenoktam |

dvandvena yAvadIkSitena maithunameSAmiti
"dvandvAliGganapANyAptihasitekSitamaithunA: |"

sarveSAM samApatyeti | SaNNAmapi kAmabhujAM
dvandvasamApattyA paridAhavigama: |

kAlaparimANaM tu prajJaptAvuktamiti | yAvatA kAlena
dvandvAliGganapANyAptihasitekSitAni

bhavanti, tAvatA kAlena eSAM bhUmisambandhavAsinAM
yAma-tuSita-nirmANarati-paranirmita-

vazavarttinAM yathAkramaM dvandvasamApattiriti
vaibhASikA: | yAvadyAvaditi vistara: | yAvadyAvat

pareNa paratareNa viSayANAM tIvrataratvAt rAgo'pi
tIvratara:, tAvattAvanmaithunakara ityabhi-

prAya: ||69-70||

@415

rUpAvacarA devA: sampUrNakAyA: vastreNa saMvItA
upapadyante | sarve devA AryabhASA-

bhASiNa: ||70||

tadatra kAmadhAtau veditavyA:-

kAmopapattayastisra: kAmadevA: samAnuSA: |

kathaM kRtvA ? santi sattvA: pratyupasthikAmA:
pratyupasthiteSu kAmezvaizvaryaM vaze

vartayanti | tadyathA-manuSyA:, tadekatyAzca devA: | te
punazcatvAro devanikAyA: |

santi sattvA nirmitakAmA nirmAya kAmAnaizvaryaM vaze
vartayanti | tadyathA-devA

nirmANarataya: |

santi sattvA paranirmitakAmA: paranirmiteSu
kAmeSvaizvaryaM vaze varttayanti | tadyathA-devA:

paranirmitavazavarttina: |

tA etA yathotpannaparibhogitvAt,
yathecchAtmanirmitaparibhogitvAd, yathecchAtmapara-

nirmitaparibhogitvAcca tisra: kAmopapattaya ityucyante ||

rUpadhAtau tu-

sukhopapattayastisro navatridhyAnabhUmaya: ||71||

triSu dhyAneSu yA nava bhUmaya: tAstisra: sukhopapattaya:
| te hi devA vivekajane

samAdhijena ca prItisukhena ca niSprItikena ca sukhena
sukhaM viharanto dIrghamadhvAnaM

tiSThanti | ata etA nirdu:khadIrghasukhatvAt sukhA
upapattaya: sukhopapattaya: | dhyAnAnta-

rotpattau tu prItisukhAbhAvAt sukhopapattitvaM vicAryam
||71||

yAnyetAni devAnAM dvAviMzatisthAnAnyuktAni,
teSAmadharAduttaraM kiyad viprakRSTam ?

naitat sarvaM yojanaparisaMkhyayA sukaraM parisaMkhyAtum |
api tu-

-------------------

te punazcatvAro devanikAyA iti | cAturmahArAjakAyikA
yAvat tuSitA: | yathotpanna-

pratibhoga:, sa eSAmastIti yathotpannaparibhogina:,
tadabhAvastasmAt | yathecchamAtmanirmitam,

tasya paribhoga: pUrvavat |
yathecchAtmaparanirmitaparibhogitvAditi | AtmanA pareNa ca
nirmite

yathecchAtmaparanirmite, tayo: paribhoga: pUrvavat |
yathecchaparanirmitaparibhogitvAditi kecit

paThanti | tatra tAvadevaM vigraha:-paranirmitaM yathecchaM
paranirmitaM tasya paribhoga iti pUrvavat |

nirmANaratInAM paranirmitAn kAmAn paribhoktuM na
samRdhyati | tadevaM paranirmitavazavarttinAM

nirmANaratibhyo vizeSa: pradarzito bhavati |
bAhyarUpAdiviSayanirmANaM cAtra veditavyam |

vivekajena prathamadhyAnabhUmikenAkuzalaviviktatvAt |
samAdhijena ca dvitIyadhyAna-

bhUmikena vitarkavicAravigamAt | pratisukheneti |
prItilakSaNena sukhena | niSprItikena ca sukhena

saumanasyavigamAt | sukhaM viharanta iti | sukhamiti
kriyAvizeSaNam | sukhopapattitvaM vicArya-

miti | sukhAbhAvAnna dhyAnAntaraM sukhopapattiriti
zakyaM vaktum | kuzalavipAkatvena sukha-

kalpatvAt sukhopapattiriti na zakyaM vyavasthAyitum,
caturthe'pi dhyAne sukhopapattiprasaGga

iti cet ? na; tasyAM bhUmau sukhAbhAvAt | tasmAdvicArya
sampradhAryametaditi bhAva: ||71||

@416

sthAnAt sthAnAdadho yAvat tAvadUrdhvaM tatastata: |

jambUdvIpAt prabhRti yaduttaraM sthAnaM tasmAd
yAvadadho jambUdvIpastAvat punasta-

smAdUrdhvaM sthAnAntaram | tadyathA-caturthI
pariSaNDA caturNAM mahArAjAnAM mUlasthAna-

mitazcatvAriMzadyojanasahasrANi, tasmAd yAvadadho
jambUdvIpastAvadUrdhvaM tridazAnAM

sthAnam | tasmAdapi yAvadadho jambUdvIpastAvadUrdhvaM
yAmAnAM sthAnam | tato'pi yAvadadho

jambUdvIpastAvadUrdhvaM tuSitAnAM sthAnamiti | evaM
vistareNa sarvamanukramya sudarzanebhyo

yAvadadho jambUdvIpastAvadUrdhvamakaniSThAnAM sthAnam
|

tasmAdUrdhvaM na puna: sthAnamasti | ata eva
jyeSThabhUtvAdakaniSThA ucyante | adhaniSThA

ityapare | aghaM kila cittasthaM rUpam, tanmAtraniSTheti
||

kiM punaradharasthAnopapannA UrdhvAni vimAnAni gatvA
pazyanti ?

nordhvaM darzanamastyeSAmanyatrarddhiparAzrayAt ||72||

RddhyA vA trAyastriMzA yAmAn gaccheyu: | parAzrayeNa
vA yadyRddhimatA nIyeran,

devena vA tatratyena | evaM zeSA: |

AgataM tUrdhvopapannaM pazyet, na tUrdhvadhAtukam,
nordhvabhUmikam | yathA spraSTavyaM na

spRzedaviSayatvAt | ata eva te nAsvena kAyenAgacchanti,
kiM tarhi ? nirmitenAdhara-

bhUmikena |

tadicchayA pazyedihatyamiveti nikAyAntarIyA: ||

athaiSAM yAmAdivimAnAnAM kiyat pramANam ?

caturNAM tAvad yAvatsumerumUrdhna: ityeke |
dviguNottaramityapare |

prathamaM tu dhyAnaM yAvAMzcAturdvIpaka:, dvitIyaM
yAvAn sAhasrazcUDiko lokadhAtu:,

tRtIyaM yAvAn dvisAhasra:, caturthaM yAvAMstrisAhasra
ityeke |

prathamAdIni sAhasrAdiparimANAni, caturthaM
tvaparimANamityapare ||72||

atha ko'yaM sAhasrazcUDiko lokadhAtu:, ko dvisAhasra:,
trisAhasro vA ?

-------------------

evaM zeSA iti | RddhyA vA yAmAstuSitAM gaccheyu:,
yadi RddhimatA nIyeran, devena vA

tatratyena | samAnabhUmikAstu
cAturmahArAjakAyikAstrayastriMzAM gacchanti | AgataM
tUrdhvopapannaM

pazyediti | samAnabhUmikam, nordhvabhUmikamiti |
prathamadhyAnopapanno na dvitIyadhyAnopannamityAdi |

tadicchayeti | UrdhvopapannecchayA | ihatyamiveti | iha bhava:
ihatya: | adhobhUmika

ityartha: | ihatyamiva pazyediti nikAyAntarIyA: | yathA
spraSTavyamiti | udAharaNamAtrametat |

yathAzabda ityetadapi gamyeta |

caturNAM kAmAvacarANAM yAmAdisthAnAnAm |
dviguNottaramiti | yAmasthAnAd dviguNaM tuSita-

sthAnamityAdi | caturthe tvaparimANamiti |
tArakAvadatalavATakapratibaddhavimAnatvAdaparimANatva-

sambhava ityabhiprAya: ||72||

@417

caturdvIpakacandrArkamerukAmadivaukasAm |

brahmalokasahasraM ca sAhasrazcUDiko mata: ||73||

sahasraM jambUdvIpAnAM
pUrvavidehAnAmaparagodAnIyAnAmuttarakuruNAm, sahasraM
sUryANAM

candrANAM sumerUNAm, sahasraM cAturmahArAjakAyinAM
devAnAM yAvat paranirmitavazavartinAm,

sahasraM brahmalokAnAm-ayamucyate sAhasrazcUDiko
lokadhAtu: |

tat sahasraM dvisAhasro lokadhAtustu madhyama: |

teSAM cUDikAnAM lokadhAtUnAM sahasraM dvisAhasro
madhyamo lokadhAtu: |

tat sahasraM trisAhasra:,

teSAM dvisAhasrANAM lokadhAtUnAM sahasraM
trisAhasramahAsAhasro lokadhAtu: |

eSa hi kRtsna:-

samasaMvartasambhava: ||74||

samaM saMvartate, samaM vivartate | sambhavo hi vivarta
ityuttaratra vyAkhyAsyAma: |

kiM khalu yathA bhAjanAnAM pramANabheda:, evaM
tadvAsinAmapi sattvAnAM pramANa-

bhedo'sti ? astItyAha | tatra tAvat-

jAmbUdvIpA: pramANena catu:sArdhatrihastakA: |

jambUdvIpakA manuSyA: pramANArdhacaturhastakA: |
kecittu caturhastakA: |

dviguNottaravRddhyA tu pUrvagodottarAhvayA: ||75||

pUrvavidehakA:, godAnIyA:, auttarakauravAzca manuSyA
aSTa-SoDaza-dvAtriMzaddhasta-

pramANakA yathAkramam ||75||

-------------------

sahasraM brahmalokAnAmiti |
brahmakAyika-brahmapurohita-mahAbrahmaNAmityartha: | loke

tathA pratItatvAt |

"cUDika:" iti | mahato lokadhAtozcUDAbhUtatvAccUDika
ityucyate | sambhavo hi

vivartta iti | vividhavarttanaM vivartta: | vividhA
vartante'sminniti vivarta: | saMvartanaM saMvarta: |

saMvartante vAsminniti saMvartta: | tasmin hi kAle sattvA
ekasmin dhyAne dvitIye tRtIye caturthe

vA saMvarttante, saGgacchanta iti |

"vivartate ca saMvRtta Aste saMvartate samam" (abhi^ ko^
3.93) iti uttaratra

vyAkhyAsyAma: ||73-74||

"jAmbUdvIpA: pramANena catu:sArdhatrihastakA:" iti |
sArdhatrihastapramANazarIrA: | kecittu

caturhastapramANazarIrA: |

"pUrvagodottarAhvayA:" iti | pUrvagoda:, uttara iti cAhvaya
eSAM te pUrvagodottarAhvayA:,

teSAM yathAsaGkhyamaSTahastapramANA: pUrvavidehakA:,
SoDazahastapramANA godAnIyA:, dvAtriMzaddhasta-

pramANakA auttarakauravA iti ||75||

@418

pAdavRddhyA tanuryAvat sArdhakrozo divaukasAm |

kAminAm,

pAda: = krozasya caturtho bhAga: | tanmAtraM zarIraM
cAturmahArAjakAyikAnAm, dvau

pAdau trAyastriMzAnAm, trayo yAmAnAm,
catvArastuSitAnAm, paJca nirmANaratInAm, adhyardha:

kroza: parinirmitavazavartinAm |

rUpiNAM tvAdau yojanArdham,

rUpiNAM devAnAM prathame sthAne
brahmakAyikAnAmardhayojanamAtraM zarIram |

tata: param ||76||

ardhArdhavRddhi:,

triSu sthAneSu brahmapurohitAnAM yojanam,
mahAbrahmaNo'dhyardham, parIttAbhAnAM dve

yojane |

UrdhvaM tu parIttAbhebhya Azraya: |

dviguNadviguNA hitvA'nabhrakebhyastriyojanam ||77||

apramANAbhAnAM catvAri yojanAni |
AbhAsvarANAmaSTau | evaM dviguNavRddhyA

yAvacchubhakRtsnAnAM catu:SaSTi: | anabhrakANAM tato
yojanatrayeNa hInaM dviguNaM paJcaviMzati-

yojanazatam | tasmAt pareNa puna: puNyaprasavAnAM
dviguNaM dviguNaM yAvadakaniSThAnAM SoDaza-

yojanasahasrANi zarIram ||76-77||

evaM pramANAbhinnAnAM kimAyuSo'pyasti bheda: ?
astItyAha |

sahasramAyu: kuruSu,

varSANAm |

dvayorardhArdhavarjitam |

dvayordvIpayorardhArdhaM varjayitvA paJca varSazatAni
godAnIyAnAm | ardhatRtIye varSazate

pUrvavidehAnAm |

ihAniyatam,

jambUdvIpe nAstyAyuSo niyama: | kadAcit bhUyo bhavati,
kadAcidalpIya: |

ante tu dazAbdA:,

-------------------

"pAdavRddhyA" iti vistara: | "yAvat sArdhakroza:" iti |
vakSyamANatvAt pAda

iti krozasyeti gamyate | krozacaturthamabhAgamAtraM ca
zarIraM cAturmahArAjakAyikAnAm, dvipAdamAtraM

trAyastriMzAnAm, yAvadadhyardhaM krozamAtraM
paranirmitavazavarttinAm |

yojanatrayeNa hInaM dviguNamiti | dviguNaM kRtvA trINi
yojanAnyapaneyAni | paJcaviMza-

yojanazatamanabhrakANAM zarIrapramANamiti |
puNyaprasavAnAmiti | puNyaprasavAnAmardhatRtIye
yojanazate

zarIrapramANam, bRhatphalAnAM paJcayojanazatAnIti
gaNayitavyam ||76-77||

@419

abda: = saMvatsara: | ante hIyamAnaM daza
varSANyAyurbhavati |

Adito'mitam ||78||

Adita: prAthamakalpikAnAM
manuSyANAmaparimANamAyurbhavati | sahasrAdisaMkhyayA

parimAtuM na zakyate ||78||

uktaM manuSyANAm ||

devAnAM vaktavyam | taccAhorAtraM vyavasthApya zakyaM
vaktumiti sa eva caiSAM

vyavasthApyate-

nRNAM varSANi paJcAzadahorAtro divokasAm |
kAme'dharANAm,

yAni manuSyANAM paJcAzad varSANi, tAni
kAmadhAtAvadharANAM devAnAM cAtu-

rmahArAjakAyikAnAmekaM rAtrindivam |

tenAyu: paJcavarSazatAni tu ||79||

tena tatastyenAhorAtreNa teSAM triMzadrAtrakeNa
mAsena dvAdazamAsakena saMvatsareNa

divyAni paJcavarSazatAni Ayu:pramANam ||79||

dviguNottaramUrdhvAnAmubhayam,

UrdhvAnAM devAnAmubhayaM
dviguNottaramahorAtrazcAyuzca | kathaM kRtvA ?
yanmanuSyANAM

varSazataM tat trAyastriMzAnAM devAnAmekaM
rAtrindivam, tena rAtrindivena divyaM varSasahasramAyu: |

evaM yAmAdInAM yathAkramam | mAnuSyakANi dve
catvAryaSTau SoDaza varSazatAnyekaM rAtrindivam,

tena rAtrindivena dve catvAryaSTau SoDaza divyAni
varSasahasrANyAyuSa: pramANam |

yugandharAdUrdhvaM sUryAcandramasorabhAvAt kathaM
devAnAmahorAtravyavasthAnam, Aloka-

kRtyaM vA ?

puSpANAM saGkocavikAsAt kumudapadmavat, zakunInAM ca
kUjanAkUjanAt,

middhApagamopagamAcca AlokakRtyam; svayamprabhatvAt |

uktamAyu: kAminAm ||

rUpiNAM puna: |

nAstyahorAtramAyustu kalpai: svAzrayasammitai: ||80||

-------------------

"kumudapadmavaditi" | yatheha kumAdAnyahani saGkucanti
rAtrau vikasanti, padmAni tu

viparyayeNa; tathA tatra keSAJcideva puSpANAM
saGkocAdahani ca vikAsAdahorAtravyavasthAnam |

zakunInAJca kUjanAkUjanAt | akUjanAd rAtri:,
kUjanAt prabhAtam | viparyayeNa vA yathA

zakunijAt middhApagamopagamAcca | middhopagamAd rAtri:
prajJAyate, middhApagamAt prabhAtamiti ||78-80|

@420

yeSAM rUpiNAmardhayojanamAzraya:,
teSAmardhakalpamAyu: | yeSAM yojanam, teSAM

kalpam | evaM yasya yAvadyojanamAzraya:, tasya
tAvatkalpamAyu:; yAvadakaniSThAnAM SoDaza-

kalpasahasrANyAyu: pramANam ||80||

ArUpye viMzati: kalpasahasrANyadhikAdhikam |

AkAzAnantyAyatane viMzatikalpasahasrANyAyuSa:
tasmAdadhikaM viMzati: |

bhavAgre tasmAdadhikaM viMzati: | evaM teSAM
yathAkramaM catvAriMzat SaSTirazIti: kalpa-

sahasrANyAyu:pramANam ||

katamo'tra kalpo veditavya:-kimantarakalpa:, atha
saMvartakalpa:, atha vivartta-

kalpa:, atha mahAkalpa: ?

mahAkalpa: parIttAbhAt prabhRtyardhamadhastata: ||81||

parIttAbhAdeva nikAyAt prabhRti mahAkalpenAyu:
veditavyam | tasmAdadho mahA-

kalpasyArdha kalpIkRtya
mahAbrahmAdInAmAyurvyavasthApitam |

kathaM kRtvA ?

yacca loko viMzatimantarakalpAn vivartate, yacca loko
viMzatimantarakalpAn

vivarta Aste, yacca viMzatimantakalpAn saMvartate-ime
SaSTirantarakalpA mahA-

brahmaNo'dhyardha: kalpa ukta: | evaM ca kRtvA
mahAkalpasyArdhaM catvAriMzadantarakalpAn

kalpIkRtya teSAmAyu: pramANamuktam ||81||

uktaM sugatAvAyu: pramANam ||

durgatAvidAnIM vaktavyam | tatra tAvat-

kAmadevAyuSA tulyA ahorAtrA yathAkramam |

saJjIvAdiSu SaTsu,

yAvat SaNNAM kAmAvacarANAM
devanikAyAnAmAyuruktam, tena tulyA ahorAtrA:

-------------------

"adhikAdhikam" iti | viMzatiradhikam | adhikaM
bhavatItyartha: | tenAha-evaM teSAM

yathAkramaM catvAriMzat SaSTirazIti: kalpasahasrANi
Ayu:pramANamiti | vijJAnAnantyAyatane

catvAriMzat | AkiJcanyAyataneSaSTi: | bhavAgre'zIti:
| tasmAdadho mahAkalpasyArdhamiti vistara: |

azItirantakalpA mahAkalpA:, tasyArdhaM
catvAriMzadantarakalpA: | tasya mahAkalpArdhasya

kalpIkRtasya yadardhaM viMzatirantarakalpA: tad
brahmakAyikAnAmAyu: pramANam | yattadardhakalpIkRtaM

catvAriMzadantarakalpA:, tadbrahmapurohitAnAmAyu:
pramANam | tadevamAtmIyArdhaM mahAbrahmaNa

Ayu: pramANam | sa hyadhyardha: kalpa ityucyate
SaSTyantarakalpasaMkhyA: | mahAbrahmAdInAmiti |

Adizabdena brahmapurohitAnAM brahmakAyikAnAM ca
prAtilomyena grahaNam |

"ardhamadhastata:" | parIttAbhAt devanikAyAditi
nirdezApekSaNAt teSAmAyu: pramANa-

muktamiti | teSAM mahAbrahmapurohitAnAM
brahmakAyikAnAm ||81||

@421

SaTSu narakeSu yathAkramaM veditavyA:-saJjIve,
kAlasUtre, saGghAte, raurave, mahAraurave,

tApane ca |

AyustaisteSAM kAmadevavat ||82||

tairidAnIM svairahorAtraisteSAM yathA SaNNAM
kAmAvacarANAM devAnAmAyu:, tathaiva

yathAkramaM veditavyam |

kathaM kRtvA ? yaddhi
cAturmahArAjakAyikAnAmAyu:pramANam, tat saJjIvane

mahAnarake ekaM rAtrindivam | tena yAvad dvAdazamAsakena
saMvatsareNa tatratyAni paJcavarSa-

zatAnyAyu: |

yat trAyastriMzAnAmAyu:pramANam, tat kAlasUtre
mahAnarake | evaM rAtrindivam |

tena rAtrindivena tasmin varSasahasrANyAyu: pramANam |

evamanyeSvapi yathAyogaM yojyam, yAvat
paranirmitavazavartinAmAyu: pramANaM

tattulyenAhorAtreNa tApane SoDaza varSasahasrANyAyu:
pramANam ||82||

ardhaM pratApane,

pratApane mahAnarake'ntarakalpasyArdhamAyu: pramANam |

avIcAvanta:kalpam,

tirazcAM tu niyamo nAsti |

paraM puna: |

kalpaM tirazcAm,

paramAyustirazcAmantarakalpam | tat punarnAgAnAM
nandopanandAzvatalIprabhRtInAm |

uktaM hi bhagavatA-"aSTAvime bhikSavo nAgA mahAnAgA:
kalpasthA dharaNIndharA:"

( ) iti vistara: |

-------------------

"kAmadevAyuSA tulyA:" iti vistara: |
cAturmahArAjakAyikAnAM yadAyu: pramANamuktam,

sa saJjIve ahorAtra: | evaM yAvadyat
paranirmitavazavarttinAmAyu: pramANamuktam, sa tapane
ahorAtra: |

"kAmadevavat" iti | kAmadevAnAmiva kAmadevavat | "tatra
tasyeva" (pA^ sU^

5.1.116) iti vati: | tena yAvad dvAdazamAsakeneti | tena
tatastyenAhorAtreNa teSAM triMzadrAtrakeNa

mAsena dvAdazamAsakena saMvatsareNa tatratyAni divyAni
paJca varSazatAnyAyurityAdi |

evamanyeSvapi yathAyogaM yojyamiti | yad yAmAnAmAyu:
pramANam, tat saGghAte mahAnarake

ekaM rAtrindivam | tena tasmin rAtrindivena
varSasahasradvayamAyu: pramANam | evamanyeSvapi
yathAyogaM

yojyam ||82||

aSTAvime bhikSava iti | `aSTAvime bhikSavo nAga
mahAnAgA: kalpasthA dharaNIndharA

apratyuddhAryA: suparNina: pakSirAjasya devAsuramapi
saMgrAmamanubhavantyapi pratyanubhavantyapi | te

puna: katame ? tad yathA-nando nAgarAja:, upanando
nAgarAja:, azvataro nAgarAja:, mucilindo

@422

pretAnAM mAsAhnA zatapaJcakam ||83||

yo manuSyANAM mAsa:, sa pretAnAmahorAtra: |
tenAhorAtreNa paJca varSazatA-

nyAyu: ||83||

zItanarakeSvAyuSa: kiM pramANam ?

vAhAd varSazatenaikatiloddhArakSayAyuSa: |

arvudAd viMzatiguNaprativRddhyAyuSa: pare ||84||
upamAnamAtreNa teSvAyurAkhyAtaM bhagavatA-"tadyathA

bhikSava iha syAd viMzati-

khArIko mAgadhakastilavAha: pUrvastilAnAM
cUDikAbaddha: | tata: kazcideva varSazatasyAtya-

yAdekaM tilamapanayate, kSiprataraM bhikSava: sa
viMzatikhArIko mAgadhakastilavAho-

'nenopakrameNa parikSayaM paryAdAnaM gacchet | na
tvevAhamarvudopapannAnAmAyuSa: paryantaM vadAmi |

yathA khalu bhikSavo viMzatirarvudA:, evameko nirarvuda:;
vistareNa yathA khalu bhikSavo

viMzati: padmA evameko mahApadma:" iti ||

evameSAmAyuSmatAM sattvAnAM
kimastyaparipUrNAyuSAmantarA mRtyu:, Ahosvinna ?

sarvatrAsti-

kurubAhyo'ntarAmRtyu:,

uttarakuruSu niyatAyuSa: sattvA avazyaM
kRtsnamAyurjIvanti | anyeSu nAvazyam |

pudgalAnAM tu bahUnAM nAstyantareNa kAlakriyayA |
tuSitasthasyaikajAtipratibaddhasya

bodhisattvasya, caramabhavikasattvasya jinAdiSTasya
jinabhUtasya, zraddhAnusAridharmAnu-

sAriNo:, bodhisattvacakravarttimAtrozca
tadgarbhayorityevamAdInAm ||

yojanapramANena sthAnAni zarIrANi coktAni,
varSapramANenAyuruktam ||

tayozca pramANaM noktamiti vaktavyam, nAmnA ca sarveSAM
vyavasthAnam, atastasyApi

paryanto vaktavya: | teSAM samAnAkhyAnArthamAdiprakrama
Arabhyate-

paramANvakSarakSaNA: |

rUpanAmAdhvaparyantA:,

-------------------

nAgarAja:, manasvI nAgarAja:, dhRtarASTro nAgarAja:,
mahAkAro nAgarAja:, elapatro nAgarAja:'

( ) iti | cUDikAbaddha iti zikhAbaddha: ||83-85||

ekajAtipratibaddhasyeti | ekajanyapratibaddhabuddhatvasya |
caramabhavikasyeti | antya-

janmana: | yena tasminneva janmanyarhattvaM sAkSAt
karttavyam | tasya nAstyantareNa kAlakriyA

yAvadarhattvaM na prApnoti |
zraddhAnusAridharmAnusAriNo: nAstyantareNa kAlakriyA
yAvacchraddhAdhi-

muktadRSTiprAptau na bhavata: | tadgarbhayoriti |
bodhisattvacakravartigarbhayo: tanmAtrornAstyantareNa

kAlakriyA yAvanna tau jAyete | evamAdInAmiti |
Adizabdena nirodhAsaMjJisamApattisamApannAnAM

maitryAdisamApannAnAM ca nAstyantareNa kAlakriyA,
yAvattasmAt samAdherna vyutiSThante ||86||

@423

rUpasyApacIyamAnasya paryanta: paramANu: | kAlasya
paryanta: kSaNa: | nAmna:

paryanto'kSaram | tadyathA-gauriti |

kSaNasya puna: kiM pramANam ? samagreSu pratyayeSu
yAvatA dharmasyAtmalAbha:, gacchan

vA dharmo yAvatA paramANo: paramANvantaraM gacchati |
balavatpuruSAddhaTamAtreNa paJcaSaSTi:

kSaNA atikrAmantItyAbhidhArmikA: |

paramANuraNustathA ||85||

lohApzazAvigocchidrarajolikSAstadudbhavA: |
yavastathAGgulIparva jJeyaM saptaguNottaram ||86||

etat paramANvAdikaM saptaguNottaraM veditavyam | sapta
paramANavo'Nu: saptANavo

loharaja:, tAni saptAbraja:, tAni sapta zazaraja:, tAni
saptaiDakaraja:, tAni sapta goraja:,

tAni sapta vAtAyanacchidraraja:, tAni sapta likSA:,
tadudbhavA yUketyartha:, sapta yUkA

yava:, sapta yavA aGgulIparva | trINi parvANyaGgulIti
prasiddhameveti noktam ||85-86||

pArzvIkRtAstu-

caturvizatiraGgulyo hastau hastacatuSTayam |

dhanu:,

vyAsenetyartha: |

paJcazatAnyeSAM krozo'raNyaM ca tanmatam ||87||

dhanuSAM paJcazatAni kroza: | krozamAtraM ca grAmAdi
araNyamiSTam ||87||

te'STau yojanamityAhu:,

uktaM yojanasya pramANam ||

varSasyedAnImucyate-

viMzaM kSaNazataM puna: |

tatkSaNa:,

kSaNAnAM viMzaM zatamekastatkSaNa: |

te puna: SaSTirlava:.

tatkSaNA: SaSTirlava ityucyate |

-------------------

"caturviMzatiraGgulyo hasta:" iti | abhidharmavacanakAle ya:
puruSahasta: sa grahItavya: |

yena caturdvIpakAdiparimANavyavasthAnam ||87||

hemantAnAmiti | yathA varSA ityekasminnapyarthe
bahuvacanaM prasiddham, tathA hemantA:,

grISmA iti draSTavyam | pravacane traya evartava:, na
yathA loke SaDiti | ziziro hi zIta-

sAmAnyAddhemanta ityukta:, vasanto'pyUSmasAmAnyAd
grISma ityukta:, zaradapi vRSTisAmAnyAd

varSA ityukteti

@424

triMzadguNottarA: ||88||

trayo muhUrttAhorAtramAsA:,

triMzallavA muhUrtta:, triMzanmuhUrttA ahorAtra: |
kadAcittu rAtriradhikA bhavati,

kadAcidUnA, kadAcit samA | tridazAhorAtrA mAsa: |

dvAdazamAsaka: |

saMvatsara: sonarAtra:,

catvAro mAsA hemantAnAm, catvAro varSANAmityete
dvAdaza mAsA saMvatsara:

sArdhamUnarAtrai: | saMvatsareNa hi SaDUnarAtrA
nipAtyante | kathaM kRtvA ?

"hemantagrISmavarSANAmadhyardhe mAsi nirgate |

zeSe'rdhamAse vidvadbhirUnarAtro nipAtyate ||"

uktaM varSapramANam ||

kalpasyedAnIM vaktavyam-

kalpo bahuvidha: smRta: ||89||

antarakalpa:, saMvarttakalpa:, vivarttakalpa:, mahAkalpazceti
| tatra tAvat-

saMvarttakalpo narakAsambhavAt bhAjanakSaya: |

narakeSu hi sattvAsambhavAt prabhRti yAvat
bhAjanasaMkSaya: |

dve hi saMvarttanyau-gatisaMvartanI, dhAtusaMvartanI ca |
punardve saMvartanyau-sattva-

saMvartanI, bhAjanasaMvartanI ca |

bhavati sa kAlo yannarakeSu sattvAzcyavante nopapadyante |
sa Arambha: saMvarta-

kalpasya | yadayaM loko viMzatyantarakalpAn vivRtto'sthAt
tanniryAtaM vaktavyam |

yadviMzatimantarakalpAn saMvartiSyate tat pratipannaM
vaktavyam |

-------------------

hemantagrISmavarSANAmiti | sarvabauddhAnAM hemantA:
prathama Rtu:, grISmA dvitIyA:,

varSAstRtIya: | tatrAdhikamardhamasyetyadhyardho mAsa:,
tasminnadhyardhe mAsi nirgate | mArgazIrSe

sapauSArdhe'dhikrAnte | zeSa'rdhamAse |
pauSasyArdhe'vaziSTe kRSNacaturdazyAm, UnarAtro
vidvadbhi-

rbauddhairnipAtyate | tyajyata ityartha: | cAturdaziko'tra
bhikSubhi: poSadha: kriyate | evaM mAghe

phAlgunArdhe'tikrAnte zeSe'rdhamAse phAlgunAvaziSTe
punarapara UnarAtro nipAtyate | tathA grISmeSu

vaizAkhakRSNacaturdazyAm,
ASADh+akRSNacaturdazyAM cAparAvUnarAtrau
nipAtyete | varSASvapi bhAdrapada-

kRSNacaturdazyAM kArttikakRSNacaturdazyAM
cAparAvUnarAtrau nipAtyete ||88-89||

gatisaMvarttanIti | narakAdyA: paJcagatayo gatyekadeze
devagatau saMvarttante ekasthIbhavantI-

tyartha: | dhAtusaMvarttanI ceti | kAmadhAtU rUpadhAtau
saMvartata iti | sattvasaMvarttanI | yadA sattvA eva

saMvarttante, dhyAneSvekasthIbhavanti; na tu tadbhAjanAni
saMvartante, vinazyantItyartha: | bhAjanasaMvartta-

nIti | yadA bhAjAnAnyeva saMvarttante na tu sattvA:;
ekasyApi sattvasya tatrAbhAvAt |

@425

yadA narakeSvekasattvo nAvaziSTo bhavati iyatAyaM loka:
saMvRto bhavati | yaduta

narakasaMvarttanyA yasya tadAnIM niyataM narakavedanIyaM
karma dhriyate sa lokadhAtvantaranarakeSu

kSipyate |

evaM tiryaksaMvarttanI, pretasaMvarttanI ca vaktavyA |
mahAsamudragatAstiryaJca: pUrvaM

saMvartante |

manuSyasahacariSNavastu taireva sArdhaM bhavanti | sa kAlo
yanmanuSyeSvanyatama: sattva:

svayamanAcAryakaM dharmatApratilambhikaM prathamaM
dhyAnaM samApadyate, sa tasmAt vyutthAya

vAcaM bhASate-`sukhaM bata vivekajaM prItisukham, zAnta
bata vivekajaM prItisukham'

iti | taM ca zabdaM zrutvA anye'pi sattvA: samApadyante |
kAlaM kRtvA brahmaloka upapadyante |

yadA jambUdvIpa ekasattvo'pi nAvaziSTo bhavati
iyatA'yaM loka: saMvRtto bhavati yaduta

jambudvIpasaMvartanyA |

evaM pUrvavideha-godAnIyottarakurusaMvartanyo vaktavyA: |

yadA manuSyeSvekasattvo'pi nAvaziSTo bhavati iyatA'yaM
loka: saMvRtto bhavati

yaduta manuSyagatisaMvarttanyA |

auttarakauravAstu kAlaM kRtvA kAmAvacareSu
deveSUpapadyante | tatra vairAgyAbhAvAt |

evaM cAturmahArAjakAyikeSvapi deveSu prathamaM dhyAnaM
samApadya brahmaloka upapadyante |

yadA tatraikasattvo'pi nAvaziSTo bhavati iyatA'yaM loka:
saMvRtto bhavati yaduta cAtu-

rmahArAjakAyikasaMvarttanyA |

-------------------

yadayaM loka iti vistara: | yadayaM loko
viMzatimantarakalpAn vivRtto jAta: |

yAvannarakotpattipravRttiM niryAtaM tanniSThitaM
vaktavyamityartha: | tatpratipannaM vaktavyamiti |

tsaMvartanamArabdhaM vaktavyamiti |

evaM tiryaksaMvartanI pretasaMvarttanI ca vaktavyeti |
yadA tiryakSvekasattvo'pi nAvaziSTo

bhavati, iyatAyaM loka: saMvRtto bhavati |
tiryaksaMvartanyA yasya tadAnIM niyataM tiryag vedanIyaM

karma dhriyate, sa lokadhAtvantaratiryakSu kSipyate | evaM
pretasaMvartanI yojyA `yadA preteSu' iti

vistareNa |

manuSyasahacariSNava iti | manuSyasahacaraNazIlA
gomahiSAdaya: | dharmatApratilambhika-

miti | dharmatA nAma kuzalAnAM dharmANAM tadAnIM
pariNAmavizeSa:, tayA pratilambho'syAstIti

dharmatApratilambhikam | yanmanuSyeSviti |
jambUdvIpamanuSyeSvityabhiprAya: |

evaM pUrvavideha-godAnIyasaMvartanyau yojyau |
uttarakurusaMvartanItvevaM vaktavyA bhavati-

sa kAlo yaduttarakurau manuSyAzcyavanta eva, nopapadyante |
yadA tatraikasattvo'pi nAvaziSTo

bhavati, iyatAyaM loka: saMvRtto
bhavatyuttarakurusaMvartanyeti | kasmAdevaM vaktavyA, na tu
jambUdvIpa-

saMvarttanyAdivat ? ityAha-tatra vairAgyAbhAvAt |
tatrottarakurau vairAgyAbhAvAt |

@426

evaM yAvat parinirmitavazavartisaMvarttanyo vaktavyA: |
yadaikasattvo'pi kAmAvacareSu

deveSu nAvaziSTo bhavati iyatA'yaM loka: saMvRtto
bhavati yaduta kAmAdhAtusaMvartanyA |

brahmaloke'pyanyatama: sattvo dharmatAprAtilambhikaM
dvitIyaM dhyAnaM samApadyotthAya

vAcaM bhASate-`sukhaM bata samAdhijaM prItisukham
zAntaM bata samAdhijaM prItisukham'

iti | taM zabdaM zrutvA'nye'pi sattvA: samApadyante |
kAlaM ca kRtvA AbhAsvareSu

deveSUpapadyante | yadA brahmaloka ekasattvo'pi nAvaziSTo
bhavati iyatA'yaM loka: saMvRtto

bhavati yaduta sattvasaMvartanyA |

tata: zUnye bhAjane ita eva sAmantakAt sattvAnAM
tadAkSepake karmaNi parikSINe

sapta sUryA: prAdurbhUya krameNa yAvat pRthivIM
sumeruM ca ni:zeSaM dahanti | tasmAdeva ca

prajvalitAdarcirvAyunA kSiptaM zUnyaM brAhmaM
vimAnaM nirdahat paraiti | tacca tadbhUmikameva-

rcirveditavyam | nahi visabhAgA apakSAlA: kramante;
tatsambaddhasambhUtatvAt | tasmAtta-

dityuktam | kAmAvacaro hyagnI rUpAvacaramagniM
sambadhnAtIti |

evamanyasyAmapi saMvartanyAM yathAsambhavaM veditavyamiti
| narakeSu sattvAnAM

cyutyanutpAdAt prabhRti yAvad bhAjanAnAM saMkSaya eSa
kAla: |

vivartakalpa: prAgvAyoryAvannarakasambhava: ||90||

prathamAd vAyo: prabhRti yAvannarakeSu sattvasambhava:,
eSa kAlo vivartakalpa

ityucyate |

-------------------

ita eva sAmantakAditi | cAturdvIpakasAmantakAdityartha: |
tadAkSepake karmaNi parikSINa

iti | bhAjanAkSepake bhAjanotpAdake parikSINa ityartha:
| brAhmaM vimAnaM nirdahadarci: paraiti |

gacchatItyartha: | tacca tadbhUmikamevArciriti |
prathamadhyAnabhUmikam | kasmAd ? ityAha-nahi

visabhAgA visadRzA apakSAlA upadravA agnyAdaya:
kramante | tApayanta ityartha: | Aha-

yadyevam, kimidamucyate-tasmAdeva ceti vistareNeti ? ata
ucyate-tatsambaddhasambhUtatvAditi

vistara: | tena kAmAvacareNArciSAM sambaddhaM
sambhUtaM rUpAvacaramarci:, tadbhAvastasmAditi |

evamanyasyAmiti | yathA teja: saMvarttanyAmuktam,
evamanyasyAmapyapsaMvartanyAm, vAyu-

saMvartanyAM ca yathAsambhavaM veditavyam | kathaM kRtvA
narakAdisaMvartanI ? yAM pUrvavaduktvA

yAvadiyatA'yaM loka: saMvRtto bhavati sattvasaMvarttanyA
| tata: zUnye bhAjane sahajo'bdhAtu:

sambhavati | yastaM bhAjanalokaM lavaNamiva vilopayati, sa
kAmAvacaro'bdhAtu: prathamadhyAna-

bhUmikamabdhAtuM sambadhnAti, sa ca
dvitIyadhyAnabhUmikaM sambadhnAti | sa
cAbdhAtustribhUmiko'pi

svena svena bhAjanena sahAntardhIyate | evaM
vAyusaMvartanyA sahajo vAyu: sambhavatIti vaktavyam |

kathamiti ? pUrvavaduktvA yAvat sahajo vAyudhAtu:
sambhavatIti | yastaM bhAjanalokaM kAmAvacaraM

yAvat tRtIyadhyAnabhUmikaM krameNa pAMzurAzimiva
vikarati vidhvaMsayati | yAvattenaiva sArdhamantardhIyate |

@427

tathA hi saMvRtto loka AkAzamAtrAvazeSazciraM
kAlaM tiSThati yAvat punarapi

sattvAnAM karmAdhipatyena bhAjanAnAM
pUrvanimittabhUtA AkAze mandamandA vAyava: syandante |

tadA prabhRti yadayaM loko viMzatimantarakalpAt
saMvRtto'sthAt, tanniryAtaM vaktavyam |

yad viMzatimantarakalpAn vivarttiSyate, tadupayAtaM
vaktavyam |

tataste vAyavo vardhamAnA yathoktaM vAyumaNDalaM jAyate
| tata: zanairyathoktakramavidhAnaM

sarvaM jAyate-abmaNDalam, kAJcanamayI pRthivI,
sumervAdayazca | prathamaM tu brAhmaM

vimAnamutpadyate | tato yAvad yAmIyam, tato
vAyumaNDalAdIni | iyatA'yaM loko

vivRtto bhavati yaduta bhAjanavivartanyA |

athAnyatara: sattva AbhAsvarebhyazcyutvA zUnye brAhme
vimAna utpadyate | anye'pi

ca sattvAstatazcyutvA brahmapurohiteSUpapadyante | tato
brahmakAyikeSu paranirmitavazavartiSu |

krameNa yAvaduttarakurau, godAnIye, pUrvavidehe,
jambUdvIpe, preteSu, tiryakSu, narakeSUpapadyante |

dharmatA hyeSA-yat pazcAt saMvartate tat pUrva vivarttate
|

yadA narakeSveka: sattvo'pi prAdurbhUto bhavati, tadA
yadayaM loko viMzati-

mantarakalpAn vivartate tanniryAtaM bhavati | yad
viMzatimantarakalpAn vivartta: sthAsyati,

tadupayAtaM bhavati ||90||

-------------------

vivartakalpaM vistareNa vaktukAma Aha-tathA hi saMvRtto
loka iti vistara: | tatheti

yathA varNitam | tadeti vistara: | yadAkAze mandamandA
vAyava: syandante tadA prabhRti yadayaM

loko viMzatimantarakalpAn saMvRtto'sthAt, tanniryAtaM
parisamAptaM vaktavyam | tadupayAtaM

vaktavyamiti | tadArabdhaM vaktavyamityartha: |

yathoktakramavidhAnamiti | yathoktena krameNa vidhAnena ca
sarve jAyate | yathokta: krama:-

vAyumaNDalam, abmaNDalam, tata: kAJcanamayI pRthivI,
tata: sumervAdayazceti | yathoktaM

vidhAnam-yasya yadvidhAnamuktam,
ayAmodvedhapariNAhasaMsthAnalakSaNam, tattathA sarvaM
jAyate |

prathamaM tu brAhmamiti vistara: | yat pazcAt saMvarttate
tatpUrva vivartata iti sthiti: | tenAha-prathamaM

tu brAhmaM vimAnamutpadyate | tato yAvadyAmIyamiti |
yAvacchabdena brahmavimAnAnantaraM paranirmita-

vazavarttivimAnam, tadanantaraM nirmANarativimAnam,
tato'nantaraM yAvadyAmIyaM vimAnamutpadyate |

tato yAmIyavimAnotpattyanantaraM vAyumaNDalAdInIti |
yaduta bhAjanavivartanyeti | na sattva-

vivartanyeti darzayati |

zUnye brAhme vimAna utpadyate iti | mahAbrahmA |

anye'pi ca sattvA iti | tatparivArA: | tatazcyutvA
brahmapurohiteSviti | tata

AbhAsvarebhya: |

tanniryAtaM bhavatIti tadvivartanaM lokasya parisamAptaM
bhavatItyartha: | tadupayAtaM bhavatIti |

ArabdhaM vivRttAvasthAnAyetyartha: ||90||

@428

anta:kalpo'mitAt yAvad dazavarSAyuSa:,

vivartamAne loke ekAnnaviMzatirantarakalpA
aparimitAyuSAM manuSyANAmati-

krAmanti |

aparimitAyuSAmeva hasatAM yAvaddazavarSAyuSo bhavanti
| so'sau vivRttAnAM tiSThatAM

prathamo'ntarakalpa: |

tata: |

utkarSA apakarSAzca kalpA aSTAdazApare ||91||

tasmAdapare'STAdazotkarSA:,
apakarSAzcASTAdazAntarakalpA bhavanti |

kathaM kRtvA ? tebhyo hi dazavarSAyuSkebhya utkarSaM
gacchanta: krameNAzItivarSa-

sahasrAyuSo bhavanti | punazcApakarSaM gacchanto
dazavarSAyuSo bhavanti | evaM dvitIyo'ntara-

kalpa: | evaM yAvadaSTAdaza ||91||

utkarSa eka:,

ekAntarakalpo viMzatitama utkarSa: | evamapakarSa: |
dazavarSAyuSkebhyo yAvada-

zItivarSAyuSAM manuSyANAmiti varttate |

athaite utkarSA: kiyantaM prakarSaM gacchanti ?

te'zItisahasrAd yAvadAyuSa: |

nAta: pareNa vardhante | yAvAneva
cAnyeSAmantarakalpAnAmutkarSApakarSakAla:,

tAvAneva prathamasyApakarSakAla: pazcimasya cotkarSakAla
iti samAnakAlA: sarve bhavanti |

iti loko vivRtto'yaM kalpAM^stiSThati viMzatim ||92||

ityanenAntarakalpanyAyenAyaM viMzatimantarakalpAn
vivRttastiSThati ||92||

yAvantaM kAlaM vivRttastiSThati, tAvantameva kAlam-

vivartate'tha saMvRtta Aste saMvartate samam |

viMzatimevAntarakalpAn vivartate, viMzatiM saMvarttate,
viMzatiM saMvRtta Aste |

yadyapi tadAnImutkarSA apakarSAzca na pravartante,
kAlastu samAna: parisaMkhyAyate |

-------------------

ekonaviMzatirantarakalpA aparimitAyuSAmiti |
eko'ntarakalpo brahmalokavimAnAdi-

bhAjananivRtyA'tikrAnta ityekonaviMzatiravaziSTA
antarakalpA aparimitAyuSAM manuSyANAmati-

krAmanti; AnarakasattvaprAdurbhAvAt | sA ca
vivartamAnAvasthAtikrAntaivAvagantavyA | prAdurbhUte

nArake sattve vivRttAvasthA prArabdhA |
seyamucyate-aparimitAyuSAmeva hrasatAM
yAvaddazavarSAyuSA-

meko vivRttAvasthAntarakalpa: | tenAha-so'sau vivRttAnAM
tiSThatAM prathamo'ntarakalpa iti |

tato'STAdaza "utkarSA apakarSAzca" ||91||

tatastu "utkarSa eka:" iti | viMzatyantarakalpaparimANA
vivRttAvasthA ava-

gantavyA ||92||

@429

tatraikenAntarakalpena bhAjanAnyabhinivartante,
ekAnnaviMzatyA'ntarakalpena bhAjanAni

vidhvaMsyante, ekAnnaviMzatyA zUnyIbhavanti | tA etA
antarakalpAnAM catasro viMzatyo-

'zItirbhavanti |

te hyazatirmahAkalpa:,

etanmahAkalpasya pramANam ||

kalpa: kiMsvabhAva: ? paJcaskandhasvabhAva: | yaducyate-

"tribhirasaGkhyeyai: kalpAnAM buddhatvaM prApyate" ( ) iti
|

tat katameSAM kalpAnAm ? ya eva mahAkalpo nirdiSTa: |

tadasaGkhyatrayodbhavam ||93||

buddhatvam,

asaGkhyeyAnAM kalpanAnAM trayeNa |

kathamasaMkhyeyasyAsati saMkhyeyAvasAne punastritvamucyate
? naitadevaM veditavyam |

kiM tarhi ? "SaSTi: sthAnAntarANyasaMkhyeyam" ( ) iti
muktakasUtraM paThyate |

katamAni SaSTi: ?

eko hyadvitIya: prathamaM sthAnAntaram | ekakAnAM dazako
dvitIyam | daza dazakAni

zataM tRtIyam | daza zatAni sahasram | daza sahasrANi
prabheda: | daza prabhedA lakSam | daza

lakSA atilakSa: | dazAtilakSA: kauTi: | daza kauTyo
madhya: | daza madhyA ayutam |

dazAyutA mahAyutam | daza mahAyutA niyutam | daza
niyutA mahAniyutam | daza mahAniyutA:

prayutam | daza prayutA mahAprayuta: | daza mahAprayutA:
kaGkara: | daza kaGkarA mahAkaGkara: |

daza mahAkaGkarA visvara: | daza visvarA mahAvisvara: |
daza mahAvisvarA akSobhya: |

dazAkSobhyA mahAkSobhya: | daza mahAkSobhyA vivAha: |
daza vivAhA mahAvivAha: | daza

mahAvivAhA utsaGga: | dazotsaGgA mahotsaGga: | daza
mahotsaGgA vAhana: | daza vAhanAni

mahAvAhanam | daza mahAvAhanAni tiTibha: | daza
tiTibhA mahAtiTibha: | daza mahAtiTibhA

hetu: | daza hetavo mahAhetu: | daza mahAhetava: karabha: |
daza karabhA mahAkarabha: | daza

mahAkarabhA indra: | dazendrA mahendra: | daza mahendrA:
samAptam | daza samAptAni mahAsamAptam |

daza mahAsamAptAni gati: | daza gatayo mahAgati: | daza
mahAgatayo nimbaraja: | daza

nimbarajAMsi mahAnimbaraja: | daza mahAnimbarajAMsi
mudrA | daza mudrA mahAmudrA | daza

mahAmudrA balam | daza balAni mahAbalam | daza
mahAbalAni saMjJA | daza saMjJA mahAsaMjJA |

daza mahAsaMjJA vibhUta: | daza vibhUtA mahAvibhUta:
| daza mahAvibhUtA balAkSam | daza

balAkSA mahAbalAkSam | daza mahAbalAkSANi asaMkhyam
|

-------------------

paJcaskandhasvabhAva: kalpa: | "ta evAdhvA kathAvastu"
(abhi^ ko^ 1.7) iti |

muktakamiti | na caturAgamAntargatamityartha: |

@430

aSTakaM madhyAd vismRtam |

ityeteSAM SaSTisthAnAntaragatAM saGkhyAmanuprAptA:
kalpA asaGkhyeyAnItyucyante |

tato vyAvRtya punargaNyante | evaM trINi
asaGkhyeyAnItyucyante | na tu naiva parisaGkhyAtuM

zakyanta iti |

kinnu khalu kAlaprakarSeNaiva kRtapraNidhAnA bodhisattvA
bodhimabhisambudhyante ?

kimetadeva bhaviSyati-mahatAM hi puNyajJAnasambhAreNa
SaDbhi: pAramitAbhi: bahubhirduSkara-

zatasahasraistribhi: kalpAsaGkhyeyairanuttarAM
samyaksambodhimabhisambudhyante bodhisattvA: |

yadyapyanyathApyasti mokSAvakAza:, kimarthaM ta iyantaM
yatnamArabhante ? parArthaM ta iyantaM

yatnamArabhante-`kathaM parAnapi mahato du:khaughAt
paritrAtuM zaknuyAm' iti |

ka eSAM parArthena svArtha: ? eSa eva teSAM svArtho
ya: parArtha:, tasyAbhimatatvAt |

ka idAnImetacchraddhAsyate ? satyaM
du:zraddhAnametadAtmambharibhirniSkaruNai:;

kAruNikaistu zraddhitamevaitat | yathA ceha
kecidabhyastanairghRNyA asatyapi svArthe

paravyasanAbhiratA upalabhyante | tathA
punarabhyastakAruNyA asatyapi svArthe parahita-

kriyAbhirAmA: santIti sambhAvyam | yathaiva
cAbhyAsavazAdanAtmabhUteSu saMskAreSu saMskRta-

talakSaNAnabhijJA AtmasnehaM nivezya
taddhetordu:khAnyudvahanti, evaM
punarabhyAsavazAdAtmasnehaM

tebhyo nirvartya pareSvapekSAM vardhayitvA
taddhetordu:khAnyudvahantIti sambhAvyam |

gotrAntarameva hi tat tathAjAtIyaM nirvartate yat
pareSAM du:khena du:khAyate sukhena

sukhAyate, nAtmana iti | na te puna: svArthamanyaM pazyanti
| Aha cAtra-

"hIna: prArthayate svasantatigataM yaistairupAyai: sukham,

madhyo du:khanivRttimeva na sukhaM du:khAspadaM tad yata: |

-------------------

aSTakaM madhyAd vismRtamiti | aSTau sthAnAni kvApi
pradeze pramuSitatvAnna paThitAni |

tenAtra dvApaJcAzat sthAnAni bhavanti | SaSTyA ca
saGkhyAsthAnairbhavitavyam | tAnyaSTakAni svayaM

kAnicinnAmAni kRtvA paThitavyAni, yena
SaSTisaGkhyAsthAnAni paripUrNAni bhaveyu: | asaGkhyA

iti | asaGkhyeyA: saGkhyAnenAsaGkhyeyA asaGkhyA iti |
bahuvacananirdezAdanuktA api taddhitA

bhavanti | yadyevaM "tadasaGkhyatrayodbhavam" iti kathamuktam
? naiSa doSa:; nAsti saGkhyA

pareNaiSvityasaGkhyA:, asaGkhyeyA: kalpA: |
asaGkhyAzcAsaGkhyAzcetyasaGkhyA:, teSAM trayam |

teSAM kalpAnAmasaGkhyatraya udbhavatIti
tadasaGkhyatrayodbhavaM buddhatvamityevaM tadvyAkhyAtavyam
|

tasyAbhimatatvAditi | tasya parArthasyAbhimatatvAt | yo
hyabhimata: sa svArtho dRSTa

iti |

taddhetoriti | Atmasnehaheto: | AtmasnehaM tebhya iti
vistara: | AtmasnehaM tebhya:

svAsAntAnikebhya: saMskArebhyo nirvartya apekSAM
karuNAlakSaNAM vardhayitvA taddhetorapekSAheto-

rdu:khAnyudvahantIti sambhAvyaM pratipattavyam |

@431

zreSTha: prArthayate svasantatigatairdu:khai: pareSAM
sukham,

du:khAtyantanivRttimeva ca yatastaddu:khadu:khyeva sa: ||" ( )
kiM

punarutkarSA buddhA utpadyante ? AhosvidapakarSA: ?

apakarSe tu zatAd yAvat tadudbhava: |

azItivarSazatAyuSi prajAyAmapakarSe Arabdhe
yAvadvarSazatAyuSo manuSyA bhavanti,

etasminnantare buddhA utpadyante |

kasmAnnotkarSakAle ? tadA hi du:samudvejA: sattvA bhavanti
|

kasmAnna zatAt ? tadA hi paJca kaSAyA abhyutsadA
bhavanti | tadyathA-

AyuSkaSAya:, kalpakaSAya:, klezakaSAya:,
dRSTikaSAya:, sattvakaSAyazca |

apakarSasyAdhastAt pratyavarA AyurAdaya:
kiTTabhUtatvAt kaSAyA ucyante |

dvAbhyAM hi jIvitopakaraNavipattI yathAkramam |
dvAbhyAM kuzalapakSavipatti:;

kAmasukhallikA'tmaklamathAnuyogAdhikArAt,
gRhipravrajitapakSayorvA | ekenAtmabhAva-

vipatti:;
pramANarUpArogyabalavRddhismRtivIryadhairyabhraMzAt ||

-------------------

madhyo du:khanivRttimeveti | pratyekabuddha: zrAvako
du:khanivRttimeva mokSameva prArthayate,

na sukhaM sAMsArikam | kuta: ? du:khAspadaM tadyata: |
yasmAt tat sAMsArikaM sukhaM du:khasthAnaM

bhavati | zreSThobodhisattva: svasantatigatairdu:khai:
pareSAM sukhamAbhyudayikaM du:khAtyantanivRttimeva

ca ni:zreyasasvabhAvAM pareSAM prArthayate |
athavA-pareSAM sukhamAbhyudayikanai: zreyasikaM
prArthayate |

du:khAtyantanivRttimeva ca buddhalakSaNAmAtmIyAM
parahitakiyopAyabhUtAM prArthayate | kasmAd ?

ityAha-yatastaddu:khadu:khyeva sa iti | tasmAt paradu:khai: sa
bodhisattvo du:khI bhavati |

ata eva sukhaM dviprakAraM prArthayata iti |

apakarSasyAdhastAditi vistara: | varSazatasyAdhastAt |
paJcakaSAyA abhyutsadA bhavanti |

abhyadhikA bhavantItyartha: | varSazate'bhyutsadA:, na
tvabhyutsadA yathAdhastAt | Ayu:kaSAya

iti | kiTTabhUtaM pratyavaraM kaSAya:, Ayureva kaSAya
Ayu:kaSAya: | evaM kalpakaSAyAdaya: |

yathAkramamiti | jIvitavipattirAyu: kaSAyeNa,
upakaraNavipatti: kalpakaSAyeNa |

dhAnyapuSpa phaloSadhAdInyupakaraNAnyalparasa
vIryavipAkaprabhAvANi hi tAni bhavanti, naiva vA

bhavanti | dvAbhyAM kuzalapakSavipattiriti |
klezakaSAyeNa, dRSTikaSAyeNa ca kuzalapakSasya
vipatti: | katham ?
ityAha-kAmasukhallikAtmaklamathAnuyogAdhikArAdati |
kAmasukhameva

kAmasukhallikA, kAmasukhalInateti vA | kAmatRSNA vA
kAmasukhallikA, yathA kAmasukhe

sajyate | Atmaklamatha: = AtmopatApa: | AtmapIDetyartha: |
kAmasukhallikAtmaklamatha-

yoranuyoga: = anusevanam, tasyAdhikArastasmAt |
taduktam-kAmasukhallikAnuyogamAtma-

klamathAnuyogaM vAdhikRtyArabhya
klezadRSTikaSAyAbhyAM kuzalapakSavipattirbhavatIti |
evaM

tAvadavizeSeNa |

gRhipravrajitapakSayorvA | gRhipakSasya klezakaSAyeNa
kuzalapakSavipatti:, pravrajitapakSasya

@432

atha pratyekabuddhAnAM kasmin kAle utpAda: ?

dvayo: pratyekabuddhAnAm,

utkarSe'pi, apakarSe'pi |

dvividhA hi pratyekabuddhA:-vargacAriNa:,
khaDgaviSANakalpAzca |

tatra vargacAriNa: zrAvakapUrviNa: pratyekajinA ucyante |
pRthagjanapUrviNo'pi

santItyapare | ye'nyatrotpAditanirvedhabhAgIyA iha svayaM
mArgamabhisambudhyante | tathA hi

pUrvayogaM paThanti-"parvate kila paJcazatAni
tApasAnAM kaSTAni tapAMsi tapyante sma,

yAvat pratyekabuddhasahoSitena markaTenAgasya
tadIryApathasandarzanAt pratyekabodhi-

mabhisambuddhA:" ( ) iti | na cAryA: santa: kaSTAni
tapAMsi tapyeran |

khaDgaviSANakalpA: punarasaMsRSTavihAriNa: |

teSAM pratyekabuddhAnAm-

khaDga: kalpazatAnvaya: ||94||

mahAkalpAnAM zataM bodhisambhAreSu carita: khaDgaM
viSANakalpo bhavati |

vinopadezenAtmAnamekaM pratibuddhA iti pratyekabuddhA: |
te hyekamAtmAnaM damayanti, nAnyAn |

kiM punaratra kAraNam ? na hi tAvadazaktA dharmaM
dezayitum; pratisaMvitprAptatvAt |

zakyaM ca tai: pUrvabuddhAnAmanuzAsanamanusmRtyApi
dharmaM dezayitum | nApi niSkaruNA:;

-------------------

dRSTikaSAyeNa | yathAkramaM kAmapradhAnA gRhiNa:,
dRSTipradhAnA pravrajitA iti | ekeneti | sattva-

kaSAyeNa |

dvividhA hi pratyekabuddhA iti | yasmAd vargacAriNo'pi
pratyekabuddhA: zrAvakapUrviNo

bhavanti na kevalaM khaDgaviSANakalpA: |
tasmAdutkarSe'pi teSAmutpattirna virudhyate | ye
hyutpAdita-

srota ApattiphalasakRdAgAmiphalA antarhite buddhazAsane
svayamarhattvamadhigacchanti, te varga-

cAriNa: | te ca buddhotpAdakAla eva prAkRtasaMvegatvAnna
puna: saMvejanIyA iti | tadIryApatha-

sandarzanAditi | pratyekabuddheryApathasandarzanAt |
paryaGkabaddhasamAdhirUpasandarzanAt | na cAryA: santa:

kaSTAni tapAMsi tapyeranniti | satyadarzanakAla eva
zIlavrataparAmarzadRSTe: prahINatvAt, zIlavrata-

parAmarzadRSTipUrvakatvAcca kaSTatapa: kriyAyA: |

khaDgaviSANakalpA iti | yathA khaDgaviSANA advitIyA
bhavanti, evaM te gRhastha-

pravrajitairanyaizca pratyekabuddhairasaMsRSTavihAriNa
iti | khaDgaviSANakalpA ityucyante |

"kalpazatAnvaya:" iti | kalpazatakRtabodhiheturityartha: |
ata eva vyAcaSTe-

mahAkalpAnAM zataM bodhisambhAreSu
zIlasamAdhiprajJAlakSaNeSu carita: kRtaprayoga iti |

zakyaJca tairiti vistara: | athApi te pratisaMvitprAptA na
bhaveyu:, tathApi tai: praNidhijJAnena

pUrvabuddhAnAmanuzAsanamanusmRtya dharmo dezayituM
zakyate | RddherAviSkaraNAditi | AkAza-

gamanAdikAyA: sattvAnugrahArthaM prakAzanAt | nApi
sattvAnAmabhavyatvAt | dharmaM na dezayantIti

@433

sattvAnugrahArthamddherAviSkaraNAt | nApi
sattvAnAmabhavyatvAt; tathA hi laukikavItarAgA:

saMvidyante | kiM tarhi ?

pUrvAbhyAsavazenAlpotsukatAdhimuktatvAt notsahante
gambhIradharmagrahaNAya pareSAM

vyApartum | anusrotogAminInAM hi prajAnAM duSkaraM
pratisrotonayanam |

gaNaparikarSaNaprasaGgaparihArArthaM ca;
vyAkSepasaMsargabhIrutvAt ||93-94||

atha cakravarttina: kadotpadyante ?

cakravartisamutpattirnAdho'zItisahasrakAt |

asite cAyuSi manuSyANAM yAvadazItisahasrake
cotpattizcakravarttinAm,

nAdha:; tasyA: sasyasampadastadUnAyuSAmabhAjanatvAt |

rAjyaM cakreNa vartayituM zIlameSAmiti cakravarttina: |

te punazcaturvidhA:-

suvarNarUpyatAmrAyazcakriNa:,

suvarNa-rUpa-tAmra-ayazcakrANi yeSAM santi | prathama
eSAmuttama:, dvitIya upottama:,

tRtIyo madhyama:, caturtho'dhama: |

te'dharakramAt ||95||

eka-dvi-tri-caturdvIpA:,

yasyAyasaM cakraM sa ekadvIpAdhipati:, yasya tAmramayaM
sa dvayo:, yasya rUpyamayaM

sa trayANAm, yasya suvarNamayaM sa
caturdvIpAdhipati:-eSa prAjJaptiko nirdeza: |

sUtre tu pradhAnagrahaNAdekameva sauvarNaM cakram | "yasya
rAjJa: kSatriyasya

mUrdhAbhiSiktasya tadaiva poSadhe paJcadazyAM
zira:snAtasyopoSadhopoSitasyopariprAsAda-

talagatasyAmAtyagaNaparivRtasya pUrvasyAM dizi
cakraratnaM prAdurbhavati sahasrAraM sanAbhikaM

sanemikaM sarvAkAraparipUrNaM zubhakarmArakRtaM
divyaM sarvasauvarNam, sa rAjA bhavati cakravartI"

(dI^ ni^ ca^ sU^) iti |

-------------------

vAkyazeSa: | kasmAd ? ityAha-tathAhIti vistara: |
yasmAddhi laukikavItarAgAstadAnIM

saMvidyante, tasmAllokottaravItarAgA api
sambhaveyurityabhiprAya: | yadyete na hetavo dharmadezanAyA

akaraNe, kastarhi hetu: ? ityAha-kiM tarhIti vistara: |

pUrvAbhyAsavazena asaMsargAbhyAsavazena |
alopotsukatAdhimuktatvAt | tatkRtaruci-

tvAdityartha: | gaNaparikarSaNaprasaGgaparihArArthaM ca
notsahante gambhIradharmagrahaNAya pareSAM vyApartum |

tathA vyApAre hi sati gaNa: parikraSTavya: syAt |
gaNaparikarSaNaprasaGgaM puna: kasmAt pariharanti ?

vyAkSepasaMsargabhIrutvAt | vyAkSepasaMsargAbhyAM
bhIrutvAt | vyAkSepa: = abhipretasamAdhyAdikarmaNya-

pravRtti: | saMsarga: = anyasamparka: |
vyAkSepasaMsargabhIrutvaM puna: pUrvAbhyAsavazAt
||93-94||

eSa prAjJaptika iti |
prajJaptizAstranirdeza:-caturvidhAzcakravarttina iti |
sUtre tu

suvarNacakravartyevokta:, prAdhAnyAt |

@434

evaM caite cakravartina utpadyante-

na ca dvau saha buddhavat |

sUtra uktam-"asthAnamanavakAzo yadapUrvAcaramau dvau
tathAgatAvarhantau

samyaksambuddhau loka utpadyeyAtAm ! nedaM sthAnaM vidyate
| sthAnametad vidyate

yadekastathAgata: | yathA tathAgata evaM cakravarttinau' ( )
iti |

idamatra sampradhAryam-kimatra trisAhasramahAsAhasro
lokadhAturloka iSTa:, utAho

sarvalokadhAtava iti ?

nAnyatra buddhA utpadyante ityeke | kiM kAraNam ? mA bhUd
bhagavata: zaktivyAghAta

iti | eka eva hi bhagavAn sarvatra zakta: | yatra buddha eko
na zakta: syAd vineyAn

vinetum, tatrAnyo'pi na zakta iti | uktaM ca sUtre-"sa cet
tvAM zAriputra kazcidupa-

saMkramyaivaM pRcchet-`asti kazcidetarhi zramaNo vA
brAhmaNo vA samasama: zramaNena

gautamena yadutAbhisambodhAya | evaM ca pRSTa: kiM
vyAkuryA:' ? `sa cenmAM bhadanta

kazcidupasaMkramyevaM pRcchet, tasyAhaM pRSTa evaM
vyAkuryAm-nAsti kazcidetarhi zramaNo

vA, brAhmaNo vA samasamo bhagavatA yadutAbhisambodhAya |
tat kasya heto: ? sammukhaM me

bhagavato'ntikAczrutam,
sammukhamudgRhItam-asthAnamanavakAzo yadapUrvAcaramau

tathAgatau loka utpadyeyAtAM nedaM sthAnaM vidyate"' ( )
iti |

yattarhi bhagavatoktaM
brahmasUtre-"yAvattrisAhasramahAsAhasrako loko vaze

me'tra vartate" ( ) iti ? AbhiprAyika eSa nirdeza: |

ko'trAbhiprAya: ? tAvato'nabhisaMskAreNa vyavalokanAt |
abhisaMskAreNa

tvananto buddhAnAM cakSurviSaya: |

santyevAnyalokadhAtuSu buddhA iti nikAyAntarIyA: | kiM
kAraNam ? bahavo

hisamaM sambhAreSu pravartamAnA dRzyante | na caikatra
bahUnAM yugapad yoga utpattum, na

cAsti tadutpattau kazcit pratibandha iti niyataM
lokadhAtvantareSUtpadyante | anantA

lokadhAtava iti na zakyaM bhagavatA kalpamapyAyurbibhratA
yatheha tathAnyeSvapi ananteSu

lokadhAtuSu vyApartum, kiM puna: puruSAyuSam |

-------------------

asthAnaM vartamAnakAlApekSayA |
anavakAzo'nAgatApekSayA | anAgate'pyadhvani

sambhavAdyugapad dvayoriti | apUrvAcaramAviti | naika:
pUrvo nApara: pazcAt | kiM tarhi ? sahetyartha: |

samasama iti vIpsA | atha vA-samai: sarvasattveSu
buddhairbhagavadbhi: sama iti samasama: |

tAvato'nabhisaMskAreNeti | tAvato lokadhAtoranAbhogena
darzanAt |

nikAyAntarIyA iti | mahAsAGghikaprabhRtaya: |

na caikatreti | lokadhAtau puruSAyuSamiti | puruSasyAyu:
puruSAyuSam | tad bibhrateti

vartate | idamindriyamiti | zraddhAdi | asyAGgasyeti | asya
pratyayasya |

@435

kathaM ceha buddho vyApriyate ? asya pudgalasyedamindriyam
iyatA kAlenAmuSmin

deze amuM pudgalamAgamyAsya doSasya
parihArAdasyAGgasyopasaMhArAdanena prayogeNAnutpannaM

votpatsyate, aparipUrNaM vA paripUrayiSyatIti |

yattvidaM sUtramatropanItam-"asthAnamanavakAzo
yadapUrvAcaramau dvau tathA-

gatAvekatra loka utpadyeyAtAm" ( ) iti, tadevedaM
sampradhAryate-

kimidamekaM lokadhAtumadhikRtyoktam, Ahosvit sarvAniti ?
cakravartino'pi

cAsya lokadhAtau na syAdutpAda:; sahotpattipratiSedhAt
buddhavat |

athaitat kSamyate, idaM tu kasmAnna kSamyate-"puNyastu
buddhAnAM loka utpAda:"

iti ? yadi bahUnAM bahuSu syAt, na doSa: syAt |
bhUyasAM lokAnAmabhyudayena yoga:

syAnni: zreyasena ca ||

athaikasminnapi kasmAd dvau tathAgatau na sahotpadyate ?

1. prayojAnAbhAvAt | 2. praNidhAnavazAcca | evaM hi
bodhisattvA: praNidhAnaM

kurvanti-`aho batAhamandhe loke'pariNAyake buddho loka
utpadyeyamanAthAnAM nAtha:'

iti | 3. AdarArtham | 4. abhitvarArthaM ca | ekasmin hi
buddhe sutarAmAdriyante | `durlabha

IdRzo'nya:' iti manyamAnA: sutarAM cAbhitvarante
zAsanapratipattau-`mA'smin gate

parinirvRte vA'nAthA bhUma' iti |

athaite cakravartina: suvarNAdimayaizcakrai: pRthivIM
jayanta: kathaM jayanti ?

yathAkramam-

pratyudyAnasvayaMyAnakalahAstrajita:,

yasya sauvarNaM cakraM bhavati taM koTarAjAna: svayaM
pratyudgacchanti-`ime devasya

janapadA: RddhAzca sphItAzca kSemAzca
subhikSAzcAkIrNabahujanamanuSyAzca, tAn deva:

samanuzAstu, vayaM devasyAnuyAtrikA bhaviSyAma:' iti |

yasya rUpyamayaM sa svayameva teSAmantikaM yAti,
pazcAdasya prahvIbhavanti |

yasya tAmramayaM sa teSAmantikaM gatvA kalahAyate,
pazcAt prahvIbhavanti |

yasya zastramayaM sa teSAmantikaM gacchati, anyonyaM
zastrANyAvahanti, pazcAnnamanti ||

-------------------

kimidamekaM lokadhAtumadhikRtyeti | ekacAturdvIpakaM
trisAhasramahAsAhasraM vA

lokadhAtumadhikRtyaitaduktamityabhiprAya: | cakravartino'pi
ceti vistara: | "asthAnamanavakAzo

yadapUrvAcaramau dvau tathAgatau utpadyeyAtAm" iti nAnena
vacanena lokadhAtvantarotpAdapratiSedha:;

tathAgatAnAM tathoktatvAt | tad yathA-cakravarttinAm |
cakravarttino'pi hi tathoktA:-

"asthAnamanavakAzo yadapUrvAcaramau dvau cakravarttinau
mloka utpadyeyAtAm" iti |

janA: prAkRtamanuSyA: | manuSyAstu matimanta:

@436

sarve tu cakravartina:-

avadhA: ||96||

zastreNApi jayatAM vadho na pravartate | nirjitya ca
sattvAn dazasu kuzaleSu karmapatheSu

pratiSThApayanti | ata eva te niyataM deveSUtpadyante |
sUtra uktam-"rAjJazcakravartino

loke prAdurbhAvAt saptAnAM ratnAnAM loke prAdurbhAvo
bhavati | tadyathA-cakraratnasya,

hastiratnasya, azvaratnasya, maNiratnasya, strIratnasya,
gRhapatiratnasya, pariNAyakaratnasya"

( ) iti | kathaM sattvasaMkhyAtA hastyAdaya: parakIyeNa
karmaNotpadyante ? na vai

kazcit parakIyeNotpadyate | yena tu sattvena
tatsambandhajAtIyaM tatsambaddhasaMvartanIyaM

karmopacitam, tasminnutpanne svAnyevainaM
karmANyutpAdayanti |

kimeSa evAnyarAjabhyazcakravartinAM vizeSa: ? anyo'pi
vizeSo'sti; tadyathA-

dvAtriMzanmahApuruSalakSaNAnyeSAM bhavanti, tadyathA
buddhAnAm ||95-96||

tatra tu-

dezasthottaptapUrNatvairlakSaNAtizayo mune: |

dezasthatarANi buddhAnAM lakSaNAni, uttaptatarANi,
sampUrNatarANi ca-ityeSa teSAM

vizeSa: ||

kiM khalu prAthamakalpikA api manuSyA: sarAjakA Asan ?
netyAha | kiM

tarhi ?

prAgAsan rUpivat sattvA:,

prAthamakalpikA manuSyA rUpAvacarA ivAsan | sUtra
uktam-"te bhavanti rUpiNo

manomayA: sarvAGgapratyaGgopetA avikalA ahInendriyA:
zubhA varNasthAyina: svayamprabhA

vihAyasaGgamA: prItibhakSA: prItyAhArA dIrghAyuSo
dIrghamadhvAnaM tiSThanti" ( ) iti |

-------------------

zastrANyAvahanti utkSipanti |

gRhapatiratnam | koSAdhyakSajAtIya: | pariNAyakaratnam |
balAdhyakSajAtIya: | tatsambandha-

jAtIyamiti | tena cakravarttinA sambaddha: | tatsambaddhasya
tatsambaddhena vA saMvartanaM tasmai hitaM

tadanukUlaM tatsambaddhasaMvartanIyamiti | yena sattvena
karmApacitaM tasminnutpanne cakravarttina: svAnyevainaM

sattvaM karmANyutpAdayanti | na tu

attvazcakravarttikuzalavipAkotpattipratyayabhAvamApadyate |
sa ca

kuzalavipAkazcakravarttina evetyavagantavyam ||95-96||

dezasthatarANIti | abhraSTasthAnAni | uttaptatarANi |
prabhAsvaratarANi | sampUrNatarANi |

akhaNDarUpANi ||

cakravarttirAjaprastAvenedaM vicAryate-kiM khalu yAvat
sarAjakA iti | rUpAvacarA

ivAsanniti, asyArthasya pratipAdanAya sUtramAnayati-sUtra
uktamiti vistara: | dRzyarUpatvAd

rUpiNa: | upapAdukatvAnmanomayA: |
hastapAdatadaGgulyAdyupetatvAt sarvAGgapratyaGgopetA: |

@437

rasarAgAt tata: zanai: ||97||

AlasyAt sannidhiM kRtvA sAgrahai: kSetrapo bhRta: |

teSAM tathAbhUtAnAM bhUmirasa: prAdurbhUto
madhusvAdurasa: |

tasyAnyatamo lolupajAtIya: sattvo gandhaM ghrAtvA rasaM
svAditavAn, bhakSitavAMzca |

tathA anye'pi sattvAstathaivAkArSu: | sa Arambha:
kavalIkArAhArasya | teSAM tadAhArA-

bhyAsAt kharatvaM gurutvaM ca kAye'vakrAntam, prabhAvA
antarhitA: | tato'ndhakAra utpanne

sUryA-candramasau prAdurbhUtau |

so'pyeSAM bhUmirasa AsvAdagRddhAnAM krameNAntarhito
bhUmiparpaTakaM prAdurbhUtam |

tatrApi gRddhA:, tadapyantarhitam | vanalatA prAdurbhUtA
| tatrApi gRddhA:, sA'pyantarhitA |

akRSTopta: sAlirutpanna:, taM prabhuktA: |
tasyedAnImaudArikatvAnni:SyadanirvAhArthaM sattvAnAM

mUtrapurISamArgau saha strIpuruSendriyAbhyAM
prAdurbhUtau, saMsthAnaM ca bhinnam | teSAmanyonyaM

pazyatAM
pUrvAbhyAsavazAdayonizomanaskAragrAhagrAsatAM
gatAnAM kAmarAga udIrNo yato

vipratipannA: | eSa Arambha: kAminAM
kAmabhUtagrahAvezasya |

te ca khalu taM zAliM sAyaM ca sAyamAzArthaM
prAtazca prAtarAzArthaM pravezayanti sma | athAnyatama:

sattvo'lasajAtIya: sannidhikAramakArSIt | anye'pi ca
sattvA: sanni-

dhikAramakArSu: | teSAM tatra mamakAra utpanne sa
zAlirlUno lUno na punarjAyate sma |

tata: kSetrANi pravibhajya sveSvAgrahaM kRtvA
parakIyaM hartumArabdhA: | prathama

Arambhazcauryasya | taisteSAmaGkuzArthaM
sametyAnyatama: puruSavizeSa: kSetrANi pAlayituM

SaSThabhAgena bhRta: | tasya kSetrANAmadhipati:
kSatriya: kSatriya iti saMjJotpannA | mahAjanakAyasya

sammata: prajAM ca raJjayatIti mahAsammato rAjeti
saMjJotpannA | eSa Arambho rAjaparamparAyA: |

tatra ye gRhebhyo bahirmanasa: saMvRttAsteSAm
'brAhmaNA:' iti saMjJotpannA |

athAnyatamasya rAjJo lobhAt saMvibhAgamakurvanta:
sattvAnAM tAskaryaM prAcurya-

-------------------

samagrendriyatvAdavikalA: | kANavibhrAntAdyabhAvAda
hInendriyA: | darzanIyasasthAnatvAt zubhA: |

ramaNIyavarNatvAd varNasthAyina: |
AdityAdiprabhAnapekSatvAt svayamprabhA: |
karmaddhisaMyogenA-

kAzacaratvAd vihAyasaGgamA: |
kavalIkArAhArAnapekSatvAt prItibhakSA:, prItyAhArA
iti

paryAyau | tathA dIrghAyuSo dIrghamadhvAnaM
tiSThantIti |

madhusvAdurasa iti | madhuna iva svAduraso'sya sa iti |
ayonizomanaskArasya grAhabhUtasya grAsatAM gatAnAM
sattvAnAM kAma eva graha:, tenAvezasta-

syArambha iti |

sAyamAzArthamiti | aparAhNabhojanArtham |
prAtarAzArthamiti | prAtarbhojanArtham |

sannidhikAra: saMgraha: | kSetrANi vibhajya akRSToptena
zAlinA tadvRttikalpanAt | kSattriyAdisaMjJAnAM

nairuktena vidhinA siddhi: ||97-98||

@438

mApannam | sa tAn zastreNopasaMkramate sma | tato'nyate
`naivaGkArakA: sma' iti mRSA

vAcaM vaktumArabdhA iti |

tata: karmapathAdhikyAdapahrAse dazAyuSa: ||98||

tata evaM karmapathAnAM vRddhau satyAM krameNa
hrasatAM manuSyANAM dazavarSAyuSo manuSyA:

sambhavanti |

ato'sya kRtsnasyAnarthaughasya dvau dharmau
mUlayoni:-rasarAga:, AlasyaM

ca ||98||

dazavarSAyuSAM manuSyANAmantarakalpasya niryANaM
bhavati | kathaM bhavati ? ityAha-

kalpasya zastrarogAbhyAM durbhikSeNa ca nirgama: |

tribhirantarakalpasya niryANaM bhavati-zastreNa, rogeNa,
durbhikSeNa ca |

antarakalpasya niryANakAle dazavarSAyuSo manuSyA
adharmarAgaraktA bhavanti viSamalobhAbhi-

bhUtA mithyAdharmaparItA: amAtRjJA apitRjJA: |
teSAM vyApAda utkarSaM gato'nyonyaM sattvaM

dRSTvA tIvramAghAtacittaM vadhakacittaM ca
pratyupasthitaM bhavati | tadyathA-idAnIM

mRgalubdhakasyAraNyakaM mRgaM dRSTvA te yadyadeva
gRhNanti kASThaM vA loSTaM vA tatteSAM tIkSNaM

zastraM prAdurbhavati, te'nyonyaM sattvaM jIvitAd
vyaparopayanti |

puna: kalpasya niryANakAle dazavarSAyuSAM
manuSyANAM taireva doSairamanuSyA

ItimutsRjanti, yatasteSAmasAdhyA vyAdhyAdaya:
prAdurbhavanti yato mriyante |

punardazavarSAyuSAM manuSyANAM taireva doSairdevA
varSaM notsRjanti, yato durbhikSaM jAyate-

caJca:, zvetAsthi, zalAkavRtti: |

kathaM ca caJca: ? dvAbhyAM kAraNAbhyAm | ya idAnIM
samavAya: sa tadAnIM `caJca:'

ityucyate | samudgo'pi caJca: | te ca manuSyA
jighatsAdaurbalyaparItA: sametya kAlaM

-------------------

niryANamiti | parisamApti: | adharmarAgaraktA iti |
kAmamithyAcArarAgAdhyavasitA: |

viSamalobhAbhibhUtA iti | viSamalobha: =
parakIyasvIkaraNecchA cauryAd balAdvA, tenAbhibhUtA: |

mithyAdharmaparItA iti | viparItadharmaparidIpakA: |
amAtRjJA apitRjJA iti vistara: |

puna: kalpasya niryANakAla iti | iha kalpasya niryANAni
trINyucyante-zastra-

rogadurbhikSANi | kimekasya dazavarSAyu: kalpasya trINi
niryANANi krameNa bhavanti, AhosvidekaikasyaikaikaM

krameNeti ? eke tAvadAhu:-ekaikamiti | apare
punarAhu:-ekasya

krameNa trINi bhavanti | pUrvaM durbhikSam, tadanantaro
roga:, tadanantaraM zastramiti | pUrvakastu pakSa

iSTa iti pazyAma: |

taireva doSairiti | adharmAdirAgAdibhi: | amanuSyA:
pizAcAdaya: | ItiM vyAdhyAdikA-

mutsRjanti, ojo vA haranti, prabhAvato vA
puSpalauSadhiprabhRtInAM mahAbhUtAni dRSayanti |

yatasteSAmasAdhyA vyAdhaya: prAdurbhavanti yato mriyante |

@439

kurvanti, samudgeSu cAnAgatajanatAnugrahArthaM
bIjAnyavasthApayanti | atastad durbhikSam,

`caJcam' ityucyate |

kathaM zvetAsthi ? dvAbhyAM kAraNAbhyAm | teSAM hi
zuSkarUkSakAyAnAM kAlaM

kurvatAmAzvevAsthIni zvetAni bhavanti,
bubhukSAhatAzca zvetAnyasthIni saMhRtya kvAthayitvA

pibanti |

kathaM zalAkAvRtti: ? dvAbhyAM kAraNAbhyAm | te hi
sattvA: zalAkoddezikayA

gRheSvAmiSaM saMvibhajante-adya gRhasvAmI bhokSyate,
zvo gRhasvAminItyevamAdi;

dhAnyasthAnavivarebhyazca zalAkayA dhAnyaphalAni
niSkRSya bahulodakena kvAthayitvA

pibanti |

evaM varNayanti-"yenaikAhamapi prANAtipAtavirati:
saMrakSitA bhavati

ekaharItakI vA saGghAyaikapiNDapAto vA
satkRtyAnupradatto bhavati, sa teSu zastraroga-

durbhikSAntarakalpeSu notpadyate" ( ) iti |

atha kiyantaM kAlametAni zastrAghAtarogadurbhikSANi
teSAM sattvAnAM bhavanti ?

divasAn sapta mAsAMzca varSANi ca yathAkramam ||99||

zastraka: prANAtipAta: sapta divasAn bhavati | roga: sapta
mAsAMzca, divasAMzca |

durbhikSaM sapta varSANi ca | mAsAMzca divasAMzceti
samuccayArthazcakAra: |

tadA ca dvayordvIpayosteSAM pratirUpakANi bhavanti |
vyApAda udrekaprApto bhavati,

vaivastryadaurbalye, jighatsApipAse ca |

yaduktam, evamanyasyAmapi saMvartanyAM veditavyaM
yathAyogamiti ||99||

atha katImA: saMvartanya: ?

saMvartanya: punastistro bhavantyagnyambuvAyubhi: |

ekatra dhyAne sattvA: samaM saMvartante etasyAmiti
saMvartanI |

1. saptabhi: sUryaisteja: saMvartanI bhavati | 2.
varSodakenApsaMvartanI | 3. vAyuprakopAd

vAyusaMvartanI | tAbhizca sUkSmo'pyavayavo nAvaziSyate
|

atra tu kecit tIrthakarA icchanti-"paramANavo nityAste
tadAnIM ziSyante"

iti |

kasmAt ta evamicchanti ? sA bhUdabIjaka: sthUlAnAM
prAdurbhAva iti |

nanu ca sattvAnAM karmaja: prabhAvaviziSTo
vAyurbIjamuktam | saMvartanIzIrSavAyurvA

-------------------

tadA ceti vistara: | yadeha jambudvIpe zastraka:
prANAtipAta:, tadA dvayordvIpayo:

pUrvavidehAvaragodAnIyayo rvyApArAd udrekaprApto bhavati
| yadeha rogastadA tayordaurbalyam, yadeha

durbhikSaM tayorjighatsApipAse ||99||

tIrthakarA: kaNabhukprabhRtaya: |

@440

tasya nimittaM bhaviSyati | "vAyunA lokAntarebhyo
bIjAnyAhriyante" iti mahIzAsakA:

sUtre paThanti |

evamapi na te bIjAdibhyo'GkurAdInAmutpattimicchanti | kiM
tarhi ? svebhya

evAvayavebhya:, teSAmapi svebhya eva, evaM yAvat
paramANubhya: |

kimidaM bIjAdInAmaGkurAdiSu sAmarthyam ? na
kiJcidanyatra paramANUpasarpaNAt |

kiM puna: kAraNaM ta evamicchanti ? nahi vijAtIyAt
sambhavo yukta iti |

kasmAnna yukta: ? aniyamo hi syAt |

zaktiniyamAnnaivaM bhaviSyati, zabdapAkajotpattivat |

citro hi guNadharma:, dravyaM tu naivam | samAnajAtIyebhya:
eva hi dravyebhya:

samAnajAtIyAnAM dRSTa utpAda:, tadyathA-vIraNebhya:
kaTasya, tantubhya: paTasyeti |

idamayuktaM vartate |

kimatrAyuktam ? yadasiddhaM sAdhanAyodAhniyate |

kimatrAsiddham ? anyo vIraNebhya: kaTa:, anyazca tantubhya:
paTa iti |

-------------------

vAyurbIjamuktamiti |
"bahuvidhaprabhAvabhinnairvAyubhirabhimathyamAnA:"
(dra^-abhi^

ko^ 3.49) iti vacanAt | tasya nimittamiti | rUpAvacaro
vAyuravinaSTa: | kAmAvacarasya

vivartakAle prathamakSaNotpannasya vAyornimittam |
bIjAnyAhniyanta iti | paJca bIjajAtAni

mUlabIjAdIni | mUlabIjam, phalabIjam, bIjabIjam,
agrabIjam, skandhabIjam |

evamapIti | yadyapyAhniyante bIjAni na te
sthUlabhAvAnAM bIjAdibhyobIjAGkuragaNDA-

dibhyo'GkurAdInAmaGkurakANDAdInAmutpattimicchanti |
bIjAdIni hi teSAM nimittakAraNAni,

na samavAyikAraNAni, samavAyikAraNaizca bhavitavyam ?
ata Aha-kiM tarhi, svebhya

evAvayavebhya iti vistara: | tadyathA-aGkurAdyavayavI
aGkurAdyavayavebhya: | teSAmapyaGkurAdya-

vayavAnAM svebhya evAvayavebhya: | teSAmapi svebhya eveti
| evaM yAvat paramANubhya: |

anyatra paramANUpasarpaNAditi | na janane bIjAdInAM
sAmarthyaM kiJcidasti | aGkurAdi-

paramANupasarpaNAttu teSAM sAmarthyamiSyata
ityabhiprAya: | aniyamohi syAditi | tantvAdibhyo'pi

kaTAdyutpatti: syAdityartha: | zaktiniyamAditi | yathA
bIjAdInAM sAmarthyaniyamAnnAniyamo

bhaviSyati | zabdapAkajotpattivat | yathA
zabdo'bhighAtAdibhyo vijAtIyebhya utpadyate, atha

ca na yata: kutazcid gandharasAdervijAtIyAdutpadyate,
abhighAtAdInAmeva vijAtIyAnAM tadutpAdane

sAmarthyAt; tathA pAkajA rUpAdayo
vijAtIyAdagnyAderutpadyante, atha ca na yata: kutazcid

vijAtIyAccakSurAderutpadyante, agnyAdereva tadutpAdane
sAmarthyAt |

vaizeSika Aha-citro vai guNadharma: svajAtIyebhyo
vijAtIyebhyazcotpadyate |

svajAtIyebhyastAvad rUparasagandhasparzAdaya:
kAraNapUrvA rUparasagandhasparzAdibhya: evotpadyante,

vijAtIyebhyo'pi saMyogavibhAgapAkajAdaya: karmAdibhya: |
tadevaM guNadharmo dravyadharma

pratyudAharaNam |

@441

ta eva hi te tathAsanniviSTAstAM tAM saMjJAM
labhante, pipIlikApaGktivat |

kathaM gamyate ? ekantusaMyoge paTasyAnupalambhAt | ko hi
tadA sata: paTasyopalabdhau

pratibandha: |

akRtsnavRttau paTabhAgo'tra syAt, na paTa: |
samUhamAtraM ca paTa: | kazca

tantubhyo'nya: paTabhAga: ! anekAzrasaMyogApekSAyAM
dazAmAtrasaGghAte paTopalabdhi: syAt |

na vA kadAcit; madhyaparabhAgAnAmindriyeNAsannikarSAt |
kramasannikarSe cAvayavAnAM

cakSu: sparzanAbhyAmavayavijJAnaM na syAt | tasmAt
krameNa sannikarSAdavayavivyavasAyAdava-

-------------------

ta eva hi te tatheti vistara: | vIraNAdaya eva hi te tathA
tena prakAreNa kaTAdirUpeNa

sanniviSTA vyavasthitAstAM kaTa saMjJAM labhante |
pipIlikAdipaMktivat | yathA pipIlikAstathA-

sanniviSTA: paMktiriti saMjJAM labhante, na ca
tAbhyo'nyat paMktidravyamasti bhavatAmapi siddhAnte |

kathaM gamyate tAni vIraNAdIni tathAsanniviSTAni
kaTAdisaMjJA labhante, na punastebhyo

dravyAntarANIti ? ata Aha-ekatantusaMyoge
paTasyAnupalambhAt | ArabdhakArye hyekasmin

tantau cakSu: saMsparzAbhyAM saMyukte tatsamaveta:,
paTo'pi ca tAbhyAM sannikRSTa ityasAvapi tathaivo-

palabhyeta | yadi brUyAt-pratibandhAttasyAnupalabdhiriti ?
ata Aha-ko hi tadA sato

vidyamAnasya paTasyopalabdhau pratibandha iti | nAsti
pratibandha ityabhiprAya: | tasmAnna paTo nAma

dravyAntaramastIti |

syAnmatam, ekaikasmintantau pradezena paTo varttate, na
sarvAtmanA varttata iti ? ata

ucyate-akRtsnavRttAviti vistara: | akRtsnavRttau paTasya
kalpyamAnAyAM paTabhAgo'traikaikasmin,

tantau syAnna paTa: | tata: kimiti cet ? ata
Aha-samUhamAtraM ca paTa: | syAditi varttate |

ekasmin bhAga:, aparasminnapara iti tantuvarttinAM bahUnAM
bhAgAnAM samudAya: paTa iti ca

prApnoti, na ceSyate | kazca tantubhyo'nya: paTabhAga iti
kaNabhugbhaktA: praSTavyA:, yena bhAgenAya-

mindriyasannikRSTe tantau varttate | tasmAdetAmapi
kalpanAM kalpayitvA nAto'nya: paTa: sidhyati |

syAnmatam-ekaikasminnapi tantau paTo varttate,
paTopalabdhestu paTendriyasannikarSa:

paTasyAnekAzrayasaMyogApekSo nimittamiti |
ato'nekAzrayasaMyogApekSAyAmupalabdhau kalpya-

mAnAyAM dazAmAtrasaGghAte gRhyamANe paTa
upalabhyeta, na tUpalabhyate; paTamadhyabhAgAdyadarzanAt |

atha matam-naiva tadAnImapIndriyeNa madhyAdibhAgA:
samprayujyanta iti, ato dazAmAtra-

saGghAte paTopalabdhirna bhavatIti ? tata
idamabhidhIyate-na vA kadAciditi vistara: | na vA

kadAcit paTolabdhi: syAt |
madhyaparabhAgAnAmindriyeNAsannikarSAt | naiva hi
sambhavo'sti

yattadArambhakA madhyaparabhAgA: sarva evendriyeNa
sannikRSyeran | tathA ca sati tantvAdiSvapyeSa

prasaGga iti | na ca kiJcidapi kAryamupalabhyeta |
kiJca-kramasannikarSe ceti vistara: | yadA

krameNa cakSu: saMsparzanendriyaM vA paTaM gRhNIyAt,
tadA paTagrahaNaM na syAt; yugapadanekAzraya-

saMyogAbhAvAccakSu: sparzanendriyayo: |
evamanyeSAmapyavayavAnAM grahaNaM na syAt |

tasmAditi vistara: | yasmAt krameNa paTabuddhi:
kaTabuddhirvA, tasmAdavayaveSveva

@442

yaveSveva tadburddhi:, alAtacakravat |
bhinnarUpajAtikriyeSu tantuSu paTasya rUpAdya-

sambhavAt |

citrarUpAditve vijAtIyArambho'pi syAt, avicitre ca
pArzvAntare paTasyAdarzanaM

syAt, citrarUpadarzanaM vA | kriyApi ca citretyaticitram |
tApaprakAzabhede cAgniprabhAyA

AdimadhyAnteSu tadrUpasparzayoranupapatti: |

paramANvatIndriyatve'pi samastAnAM pratyakSatvaM yathA
teSAM kAryArambhakatvaM cakSu-

rAdInAM ca taimirikANAM ca vikIrNakezopalabdhi: |
teSAM paramANuvadeka: kezo'tIndriya: |

-------------------

paTAvayaveSu kaTAvayaveSu vA tadbuddhi: paTabuddhi:,
kaTabuddhirvA vikalpavazAd bhavati | alAta-

cakravat | yathAlAte zIghrasaJcArAt tatra
tatrotpadyamAne alAtacakrabuddhirbhavati, tadvat | sAdhanaM

cAtra-na dravyasat paTa:,
avayavagrahaNasApekSagrahaNatvAt, alAtacakravat' |
bhinnarUpajAti-

kriyeSviti vistara: | bhinnarUpeSu tantuSu
nIlapItAdibhedAt, bhinnajAtiSu dukUlakarpAsAdi-

bhedAt, bhinnakriyeSUrdhvAdhogamabhedAt | paTasya
rUpAdyasambhavAt | kIdRzaM tatra rUpaM bhavatu, jAti:

kriyA vA ?

syAdeSA buddhi:-citramasya rUpAdIti ? tadevaM
citrarUpAditve kalpyamAne vijAtIyA-

rambho'pi syAt, tantuvIraNayorapi kaTArambha: syAt |
tathA sati dharmavizeSaviparyaya: prApnoti |

atyantavijAtIyArambhakatvaM dravyANAM prApnotItyartha:
|

avicitre ca pArzvAntare ekapArzvacitrasya
paTasyAdarzanaM syAt, tasya citrarUpAdi-

bhamatatvAt | rUpadarzane hi
tadAzrayadravyopalabdhiriSyate
vaizeSikai:-"mahatyanekadravya-

vattvAdrUpAccopalabdhi:", "rUpasaMskArAbhAvAd
vAyAvanupalabdhi:" (vai^ sU^ 4.1.6-8)_

iti vacanAt | citrarUpadarzanaM vA acitre pArzve syAd
yadi paTo dRzyeta | citraM hi tasya

rUpamiSyate | kriyApi ca citretyaticitramiti | ekaM tad
dravyaM vicitrakriyamiti na yujyate |

kriyAvaicitrye hi kriyAvadabhimatAnAM
dravyANAmanyatvamiSyate | tApaprakAzabhede ceti vistara:
|

agniprabhAlakSaNasyAvayavina AdimadhyAnteSvArambhakeSu
tApaprakAzabhede sparzanabhedo dRSTa: | sa

ca tadbhedastatra yathAkramaM tIvramadhyamandatA |
tasyAvayavina: prabhAdravyasya tau rUpasparzau nopapadyete |

na hyekasyAvayavino'nekaM rUpaM sparzo vA yujyate | tena
nAvayavebhyo'vayavidravyamanyadastIti |

atha matam-yadi tantvAdibhyo'vayavebhyo na paTAdyavayavI
vyatirikto'sti, paramANU-

nAmatIndriyatvAt, na ca tairavayavairaindriyaka Arabdha iti
kRtsnaM jagadapratyakSaM syAt, pratyakSaM ca

gavAdi dRzyate | tasmAdatIndriyai:
paramANubhirarthAntaramanyadaindriyakamArabdhamiti
siddhiriti ?

atrocyate-paramANvatIndriyatve'pIti vistara: | yathA
bhavatAM vaizeSikANAmatIndriyatve'pi

samastAnAM kAryArambhakatvam, na vyastAnAm;
evamasmAkamapi samastAnAmeva pratyakSatvaM na

vyastAnAmasatyavayavinyarthAntarabhUte | yathA
cakSurAdInAM cakSurUpAlokamanaskArANAM
samastAnAM

cakSurvijJAnotpattau kAraNatvam, naikaikasya; evaM
paramANUnAmatIndriyatve'pi samastAnAM pratyakSatvam,

naikaikasya | taimirikANAM ca puruSANAM
vikIrNAnAmasaMyuktAnAM kezAnAM samUha upalabhyate

@443

rUpAdiSveva ca paramANusaMjJAvinivezAt tadvinAze
siddha: paramANuvinAza: ?

dravyaM hi paramANu: anyacca rUpAdibhyo dravyamiti na
teSAM vinAze tadvinAza:

sidhyati |

aprayuktamasyAnyatvam; yAvatA na paricchidyante
kenacit-imAni pRthivyaptejAMsi,

ima eSAM rUpAdaya iti | cakSu: sparzanagrAhyANi ca
pratijJAyante | dagdheSu corNAkarpAsa-

kusumbhakuGkumAdiSu tadbuddhyabhAvAd rUpAdiSveva
tadbuddhi: |

pAkajotpattau ghaTaparijJAnaM saMsthAnasAmAnyAt,
paGktivat | cihnamapazyato-

'parijJAnAt ko vA bAlapralApeSvAdara: iti tiSThatu
tAvadevApratiSedha: ||

-------------------

anArabdhe'pyavayavini, na tvekaika: keza: | teSAM
taimirikANAM paramANuvadeka: kezo'tIndriya

iti | ato nAsti te'nyad dravyam |

tadevamavayavinaM pratiSidhya rUpAdibhyo
guNebhyo'rthAntaraM guNinaM pratiSeddhukAm Aha-

rUpAdiSveva ceti vistara: | rUpAdiSveva paramANuriti
saMjJAviniveza: | tadvinAze rUpAdivinAze

siddha: paramANuvinAza iti |

vaizeSikA Ahu:-dravyaM hi paramANu: | anyacca
rUpAdibhyo dravyam; "rUparasandha-

sparzavatI pRthivI" (vai^ sU^ 2.1.1)
ityevamAdisiddhAntavacanAt |

aprayuktamasyAnyatvam | yasmAnna kenacit paricchidyante imAni
pRthivyaptejAMsi, ime

eSAM pRthivyAdInAM rUpAdayo rUparasagandhasparzA
guNA iti | brUyAd-atIndriyANi tattvato na

nirdhAryanta iti | ata Aha-cakSusparzanagrAhyANi ca tAni
pRthivyAdIni pratijJAyanta iti |

dagdheSu ceti vistara: | UrNAdInyavayavidravyANi na
pacyanta ita pailukA: | taduktaM bhavati-

prAktanaguNanivRttau pAkajaguNotpattau tadAzrayAstu
dravyANi tadavasthAnAnyeva bhavantIti |

tathaivorNAdibuddhi: syAt | na ca bhavati | tasmAd
dravyabuddhyabhAvAt, rUpAdiSveva tadbuddhirna

dravye'rthAntarabhUta iti | yadi hi UrNAdidravyaM
rUpAdibhyo'nyat syAt, tattadavasthAnaM bhavatIti

rUpAdInyevAgnisambandhAduSNena
niruddhAnItyUrNAdibuddhi: syAt, na ca bhavati, tasmAd
rUpAdiSve-

vorNAdibuddhi: |

vaizeSikA Ahu:-yadi rUpAdimAtraM ghaTa: syAt,
agnisambandhAd rUpAdIni

pAkajAdInyanyAnyutpadyanta iti `sa evAyaM ghaTa:' iti na
parijJAyeta | yasya tu pAkAd

rUpAdInyevotpadyante nirudhyante ceti, sa eva
ghaTastadavasthAno bhavatIti tasya tat parijJAnaM

yujyata iti ? ata idamucyate-pAkajotpattau ghaTaparijJAnaM
saMsthAnasAmAnyAditi | rUpAdyAkRti-

sAmAnyAdityartha: | paMktivat | yathA na vastat
pipIlikAnAM tadvyatiriktaM paMktidravyaM nAmAsti,

atha ca pUrvapaMktisaMsthAnasAmAnyAdanyasyAmapi
tatparijJAnaM bhavati-saiveyaM pipIlikAnAM

paMktiriti | Aha-kathametad gamyate saMsthAnasAmAnyAt
parijJAnam, na tu tAdavasthAditi ?

atrocyate-cihnamapazyato'parijJAnAditi | yasmAt
khaNDanimnonnatAdi cihnamapazyatastatparijJAnaM

na bhavati, ata: saMsthAnasAmAnyAditi siddham ||100||

@444

atha kasyA: saMvartanyA: katamacchIrSaM bhavati ?

dhyAnatrayaM dvitIyAdi zIrSaM tAsAM yathAkramam
||100||

trINi saMvartanIzIrSANi-teja: saMvartanyA dvitIyaM
dhyAnaM zIrSaM bhavatyadho dahyate,

apsaMvartanyAstRtIyaM dhyAnaM zIrSaM bhavatyadha:
klidyate, vAyusaMvarttanyAzcaturthaM dhyAnaM zIrSaM

bhavatyadho vikIryate |

yaddhi saMvartanyA upariSTAttacchIrSamityucyate ||100||

kiM puna: kAraNaM prathamadvitIyatRtIyadhyAnAni
tejojalavAyubhirdhvasyante ?

tadapakSAlasAdharmyAt,

prathame hi dhyAne vitarkavicArA apakSAlA: | te ca manasa:
paridAhakatvAdagni-

kalpA: |

dvitIye prItirapakSAlA | sA ca
prasrabdhiyogenAzrayamRdukaraNAdapkalpA | ata eva

ca tasmin kRtsnakAyasthairyApagamAt du:khendriyanirodha
ukta: sUtre |

tRtIye dhyAne AzvAsaprazvAsA: | te ca vAyava eva | iti
yasyAM dhyAnasamApattau

yathAbhUta AdhyAtmiko'pakSAla:, tasyAM dhyAnopapattau
tathAbhUto bAhya iti |

kasmAt pRthivIsaMvartanI na bhavati ? pRthivyeva hi
bhAjanAkhyA, tasyAM

tejojalavAyubhirvirodha:, na pRthivyeti |

atha caturthadhyAne kathaM na saMvartanI ?

na caturthe'styaniJjanAt |

caturthaM
dhyAnamAdhyAtmikApakSAlarahitatvAdAneJjyamuktaM
bhagavatA | ato'tra

bAhyo'pakSAlo na pravartata iti nAstyatra saMvartanI |

zuddhAvAsaprabhAvAdityapare | na tai: zakyamArUpyAn
praveSTum, nApyanyatra gantumiti |

nityaM tarhi caturthadhyAnabhAjanaM prApnoti ?

-------------------

sA ceti vistara: | sA ca prIti: | prasrabdhiyogena |
`prItermanasa: prasrabdhirjAyate' iti

prasrabdhiyogenA zrayamRdukaraNAdapkalpA |

ata eva ceti vistara: | AzrayamRdukaraNAt | tasmin dvitIye
samApattidhyAne kRtsnasya

kAyasthairyasyApagamAd du:khendriyanirodha ukta: | "sukhasya
ca prahANAd du:khasya ca prahANAt

pUrvameva saumanasyadaurmanasyayorastaGgamAdadu:khAsukha
mupekSAsmRtiparizuddhaM caturthaM dhyAnamupasampadya

viharati" ( ) iti vacanAt |

AdhyAtmikApakSAlarahitatvAditi | ye
vitarkavicArAdayo'STAvAdhyAtmikApakSAlA:-

"vitarkacArau zvAsau ca sukhAdi ca catuSTayam" (abhi^ ko^
8.11) iti, tadrahita-

tvAdityartha: | Anejyamiti | "ejR kampane" (mA^ dhA^ 1.146)
ityasya dhAtoretad rUpam-

Anejyamiti | yathA tvA niJjyamiti pATha:, tadA ige:
(dra^-mA^ dhA^ 1.91) prakRtyantara-

@445

na nityaM saha sattvena tadvimAnodayavyayAt ||101||

na hi caturthaM dhyAnamekabhUmisambaddham | kiM tarhi ?
vicchinnasthAnAntaram,

tArakAvat | tatrApyayaM sattva upapadyeta, cyaveta vA, sa
sArdhaM vimAneneti nAstyasya

nityatvam ||101||

kena puna: krameNaitA: saMvartanyo bhavanti ? nirantaraM
tAvat-

saptAgninA,

sapta saMvartanyastejasA bhavanti | tata:-

adbhirekA,

saptAnAM teja: saMvartanInAmanantaramadbhi: saMvartanI
bhavati |

evaM gate'dbhi: saptake puna: |

tejasA saptaka:,

etena krameNApsaMvartanInAM gate saptake puna: teja:
saMvartanInAM saptako bhavati |

pazcAd vAyusaMvartanI tata: ||102||

pazcAdekA vAyusaMvartanI bhavati | kiM kAraNam ?
yathaiva hi teSAM sattvAnAM

samApattivizeSAdAtmabhAvAnAM sthitivizeSa:, tathA
bhAjanAnAmapAmiti tA etA bhavanti |

evaM ca kRtvA-SaTpaJcAzat teja: saMvartanya:, sapta
apsaMvarttanya:, ekA vAyusaMvarttanI |

-------------------

syaitad rUpaM draSTavyam | na tai: zuddhAvAsakAyikai:
zakyamArUpyAn praveSTuM vipazyanAcaritatvAt |

zamathacaritAzcArUpyA: | nApyanyatra gantumadharAM
bhUmiM vizeSagAmitvAt ||101||

etena krameNeti | yathoktena | saptAnAM teja:
saMvartanInAmanantaramadbhi: saMvartanI bhavatyekA |

puna: saptAnAM teja: saMvarttanInAmanantaramadbhi:
saMvartanI bhavati dvitIyA | evaM yAvat saptamyadbhi:

saMvartanI |

"evaM gate'dbhi: saptake puna: tejasA saptaka:" | "tata:"
pazcAt ekA vAyusaMvarttanI

bhavati, kiM kAraNam ? yathA varNitam-bahunA
kAlaprakarSeNApsaMvartanI bhavati, tato'pi bahutareNa

vAyusaMvarttanIti, ata idamucyate-yathaiva hi teSAmiti
vistara: | yathA prathamadhyAnAd dvitIya-

dhyAna samApattivizeSAdAtmabhAvAnAM
dvitIyadhyAnabhUmikAnAM sthitivizeSa: |
ardhamahAkalpArdhaM

prathamadhyAnopapannAnAmAyu: pramANam, kalpadvayaM
dvitIyadhyAnopapannAnAmiti | tathA bhAjanAnA-

mapAmapi | kim ? sthitivizeSa iti | evaM dvitIyAdapi
tRtIyadhyAnasya vizeSo vaktavya: | evaM

ca kRtveti | yasmAdaSTakRtvasteja: saMvartanIsaptakA iti
SaTpaJcAzat teja: saMvartanyo bhavanti,

saptApsaMvartanya:, ekA vAyusaMvartanIti catu:SaSTi:
saMvartanyo bhavanti | tasmAd yaduktaM prajJapti-

bhASye-catu:SaSTi: kalpA: zubhakRtsnAnAmAyu:
pramANamiti, tat sUktaM bhavati | yathA "UrdhvaM

tu parIttAbhebhya Azraya: | dviguNadviguNa:" (abhi^ ko^
3.77) ityatroktaM zubhakRtsnAnAM

catu:SaSTiyojanAnAM zarIrapramANam |
zarIrapramANena ca teSAmAyu: pramANamuktam | "Ayustu
kalpai:

@446

evaM ca prajJaptibhASyaM sunItaM bhavati-"catu:SaSTi:
kalpA: zubhakRtsnAnA-

mAyu:pramANam" ( ) iti ||102||

abhidharmakozabhASye lokanirdezo nAma

tRtIyaM kozasthAnaM samAptamiti |

-------------------

svAzrayasammitai:" (abhi^ ko^ 3.80) iti vacanAt | ekaikA
saMvartanI mahAkalpa iti

kRtvA | iyatA hi kAlena teSAmAyuSa: parisamAptiriti
||102||

AcAryayazomittrakRtAyAM sphuTArthAyAm

abhidharmakozavyAkhyAyAM

lokanirdezo nAma

tRtIyaM kozasthAnam ||