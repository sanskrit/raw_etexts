

  
यः श्वः स्तोत्रियस्तमनुरूपं कुर्वति प्रात;सवने हीनसन्तत्यै यथा वा एकाहः सुत एव महीनस्तद्यथै काहस्य सुतस्य सवनानि सन्तिष्ठमानानि यन्त्येवमेवाहीनस्याहानि सन्तिष्ठमानानि यन्ति तद्यच्छ्वः स्तोत्रियमनुरूपं कुर्वन्ति प्रातस्सवने हीन संन्तत्या अहीनमेव तत्संतन्वन्ति ते वै देवाश्च ऋषयश्चाद्रियन्ते समानेन यज्ञं सन्तनवमिति त एतत्समानं यज्ञस्यापश्यन्त्समानान्प्रगाथान्त्समानीः प्रतिपदः समानानि सूक्तान्योकःसारी वा इन्द्रो यत्र वा इन्द्रः पूर्वं गच्छत्यैव तत्रापरं गच्छति यज्ञस्यैव सेन्द्रतायै ।।1।।  
तान्वा एतान्त्संपातान्विश्वामित्रः प्रथममपश्यत्तान्विश्वामित्रामित्रेण दृष्टवान्वामदेवोसृजतैत्वामिन्द्र वज्रिन्नत्रयन्न इन्द्रो जुजुषे यच्चवष्टि कथामहावृधत्कस्य होतुरिति तान्क्षिप्रं समपत द्यक्षिप्रं समपत समपततत्संपातानां संपातत्वं सहेक्षां चक्रे विश्वामित्रो यान्वा अहंसंपातानपश्यन्तान्वामदेवो सृष्टकानिन्वहं संपातां स्तत्प्रतिमान्त्सृजेयेति स एतानि सूक्तानि संपातांस्तत्प्रतिमान सृजत सद्योहजातो वृषभःकनीन इन्द्रःपूर्भिदातिरद्दासमर्कैरिमामूषुप्रभृतिंसातयेधाःइच्छन्तित्वा सोम्यसःसखायःशासद्वह्निर्दुहितुर्नप्त्यंगा दभितष्टेवधीयामनीषामिति य एक इद्धव्यश्चर्षणीनामिति भरद्वाजो यस्तिग्मशृङ्गो वृषभो न भीम उदुब्रह्माण्यैरत श्रवस्येति वसिष्ठोऽस्माइदुप्रतवसेतुरायेति नोधास्तएते प्रातःसवने षळहःस्तोत्रियान्छस्त्वा माध्यन्दिनेऽहीनसूक्तानि शंसन्ति तान्येतान्यहीन सूक्तान्यासत्योयातु मघवाँ ऋजीषीति सत्यवन्मैत्रावरुणोऽस्मा इदुप्रतवसे तुरायेन्द्राय ब्रह्माणिराततमा।। इन्द्रब्रह्माणिगोतमासो अक्रन्निति ब्रह्मण्वद्ब्राह्मणाच्छंसीशासद्बह्विर्जनयन्त वह्निमिति वह्निवदच्छा वाकस्तदाहुःकस्मादच्छावाको वह्नि वदेततसूक्त मुभयत्र शंसति पराचिषु चैवाहस्स्वभ्यावर्तिषु चेति वीर्यवान्वा एषबह्वृचो वह्निवदेत्सूक्तं वहतिहवै वह्निर्धुरोया सुयुज्यते तस्मादच्छावाको वह्निवदेतत्सूक्त मुभयत्र शंसति पराचिषुचैवाहस्त्वभ्यावर्तिषुचतानिपंस्वहस्सु भवन्ति चतुर्विंशेभिजिति विषुवति विश्वजिति महव्रतेऽहीनानि हवाएतान्यहानि नह्येषु किञ्चन हीयते परांचीनिहवएतान्यहान्यभ्यावर्तीनि तस्मादेनान्येतेष्वहस्सुशंसन्ति यदेनानि शंसन्ति अहीनान्त्स्वर्वरूपान्त्स्वर्व समृद्धानवाप्नवामेति यदेवैनानि शंसन्ति इन्द्रमैवैतैर्निह्वयन्ते यथऽऋषभं वाशितायै यद्वेवैनानि शंसन्त्यहीनस्यसन्तत्या अहीनमेव तत्संतन्वन्ति।। 2।।  
ततो वा एतांस्त्रींन्त्सपाता न्मैत्रावरुणॊ विपर्यासमेकैकामहरहःशंसत्येवात्वामिन्द्रवज्रिन्नत्रेति प्रथमेहनि यन्नइन्द्रोजुजुषे यच्चवष्टीति द्वितीये कथामहामवृधत्कस्यहोतुरिति तृतीये त्रीनेव संपातान्ब्राह्मणाच्छंसी विपर्यासमेकैकमहरहः शंसतीन्द्रः पूर्भिरातिरद्दासमर्कैरिति प्रथमेऽहनि य एक इद्धव्यश्चर्षणीनामिति द्वितीये यस्तिग्मशृङ्गो वृषभो न भीम इति तृतीये त्रीनेव संपातानच्छावाको विपर्यासमेकैकमहरहः शंसतीमामू षु प्रभृतिं सातये धा इति प्रथमेऽहनीच्छन्ति त्वा सोम्यासः सखाय इति द्वितीये शाशद्वह्निर्दुहितुर्नप्त्यं गादिति तृतीये तानि वा एतानि नव त्रीणि चाहरहः शस्यानि तानि द्वादश संपद्यन्ते द्वादश वै मासाः संवत्सरः संवत्सरः प्रजापतिः प्रजापतिर्यज्ञस्तत्संवत्सरं प्रजापतिं यज्ञमाप्नुवन्ति तत्संवत्सरे प्रजापतौ यज्ञेऽहरहः प्रतितिष्ठन्तो यन्ति तान्यन्तरेणावापमावपेरन्नन्यूयं न्यूंख्या विराजो वै मदीयश्चतुर्थे अहनि पंक्तीः पञ्चमे पारुच्छेपीः षष्ठेऽथ यान्यहानि महास्तोमानि स्युः कोद्यनर्यो देवकाम इति मैत्रावरुण आवपेत वनेन वायो न्यधायि चाकन्निति ब्राह्मणाच्छंस्या याह्यर्वाङुप वन्धुरेष्ठा इत्यच्छावाक एतानि वा आवपनान्येतैर्वा आवपनैर्देवाः स्वर्गं लोकमजयन्नेतैरृषयस्तथैवैतद्यजमाना एतैरावपनैः स्वर्गं लोकं जयन्ति ।।3।।  
सद्यो ह जातो वृषभः कनीन इति मैत्रावरुणः पुरस्तात्सूक्तानामहरहः शंसति तदेव तत्सूक्तं स्वर्ग्यमेतेन वै सूक्तेन देवाः स्वर्गं लोकमजयन्नेतेन ऋषयस्तथैवैतद्यजमाना एतेन सूक्तेन स्वर्गं लोकं जयन्ति तदु वैश्वामित्र विश्वस्य ह वै मित्रं विश्वामित्र आस विश्वं हास्मै मित्रं भवति य एवं वेद येषां चैवं विद्वानेतन्मैत्रावरुणः पुरस्तात्सूक्तानामहरहः शंसति तदृषभवत्पशुमद्भवति पशूनामवरुध्यै तत्पञ्चर्चं भवति पञ्चपदा पङ्किः पङ्किर्वा अन्नमन्नाद्यस्यावरुध्या उदु ब्रह्माण्यैरत श्रवस्येति ब्राह्मणाच्छंसी ब्रह्मण्वत्समृद्धं सूक्तमहरहः शंसति तदेतत्सूक्तं स्वर्ग्यमेतेन वै सूक्तेन देवाः स्वर्गं लोकमजयन्नेतेन ऋषयस्तथैवैतद्यजमाना एतेन सूक्तेन स्वर्गं लोकं जयन्ति तदु वासिष्ठमेतेन वै वसिष्ठ इन्द्रस्य प्रियं धामोपागच्छत्स परमं लोकमजयदुपेन्द्रस्य प्रियं धाम गच्छति जयति परमं लोकं य एवं वेद तद्वै षळृचं षड्वा ऋतव ऋतूनामाप्त्यै तदुपरिष्टात्संपातानां शंसत्याप्त्यैव तत्स्वर्गं लोकं यजमाना अस्मिल्लोके प्रतितिष्ठन्त्यत्यभि तष्टेव दीधया मनीषामित्यच्छावाकोऽहरहः शंसत्यभिवत्तत्यै रूपमभि प्रियाणि मर्मृशत्पराणीति यान्येव पराण्यहानि तानि प्रियाणि तान्येव तदभिमर्मृशतो यंत्यभ्यारभमाणाः परो वा अस्माल्लोकात्स्वर्गो लोकस्तमेव तदभि वदति कवीँ रिच्छामि संदृशे सुमेधा इति ये वै तेन ऋषयः पूर्वे प्रेतास्ते वै कवयस्तानेव तदभ्यतिवदति तदु वैश्वामित्रं विश्वस्य ह वै मित्रं विश्वामित्र आस विश्वं हास्मै मित्रं भवति य एवं वेद तदनिरुक्तं प्राजापत्यं शंसत्यनिरुक्तो वै प्रजापतिः प्रजापतेराप्त्यै सकृदिन्द्रं निराह तेनैन्द्राद्रूपान्न प्रच्यवते तद्वै दशर्चं दशाक्षरा विराळन्नं विराळन्नाद्यस्यावरुध्यै यदेव दशार्चां3।। दश वै प्राणाः प्राणानेव तदाप्नुवन्ति प्राणानात्मन्दधते तदुपरिष्टात्संपातानां शंसति । आप्त्व वैवतत्स्वर्गं लोकं यजमाना अस्मिँल्लोके प्रतितिष्ठन्ति ।।4।।  
कस्तमिन्द्र त्वावसुं कन्नव्यो अतसीनां ।। कदून्वस्याकृतमितिकद्वन्तः प्रगाथा आरंभणीया अहरहः शस्यन्ते को वै प्रजापतिः प्रजापतराप्त्यै यदेव कद्वन्ता3ः।। अन्नं वैकमन्नाद्यस्यावरुध्यै यद्वेव कद्वन्ता3ः ।। अहरहर्वा एतेशान्तान्यहीनसूक्तान्युप प्रयुञ्जानयन्ति तानि कद्वद्भिः प्रगाथैः शमयन्ति तान्येभ्यः शान्तानि कं भवन्ति तान्येनान्च्छान्तानि स्वर्गं लोकमभिवहन्ति त्रिष्टुभः सूक्तप्रदिपदः शंसेयुस्ताहैके पुरस्तात्प्रागाथानां शंसन्ति धाय्या इति वदन्तस्तत्तथा न कुर्यात्क्षत्रं वै होता विशो होता शंसिनः क्षत्रायैव तद्विशं प्रत्युद्यामिनीं कुर्युः पापवस्यसं त्रिष्टुभो म इमास्सूक्ता प्रतिपद इत्येव विद्यात्तद्यथा समुद्रं प्रप्लवेरन्नेवं हैव ते प्रप्लवन्ते ये संवत्सरं वा द्वादशाहं वाऽऽसते तद्यथा सैरावतीं नावं पारकामाः समारोहेयुरेवमेतैता स्त्रिष्टुभः समारोहन्ति न ह वा एतच्छन्दो गमयित्वा स्वर्गं लोकमुपावर्तते वीर्यवत्तमं हि ताभ्यो न व्याह्वयीत समानं हि च्छन्दोऽथो ने द्धाय्याः करवाणीति यदेनाः शंसति प्रज्ञाताभिः सूक्तं प्रतिपद्भिः सूक्तानि समारोहामेति यदेवैनाः शंसन्ति। इन्द्रमेवैताभिर्निह्वयन्ते यथऽऋषभं वाशितायै यद्वेवैनाः शंसन्त्यहीनस्य सन्तत्या अहीनमेव तत्सन्तन्वन्ति ।। 5।।  
29.6 अप प्राच इन्द्र विश्वाँ अमित्रानिति मैत्रावरुणः पुरस्तात्सूक्तानामहरहः शंसत्यपापाचो अभिभूते नुदस्व । अपोदीचो अप शूराधरा च उरौ यथा तव शर्मन्मदेमेत्यभयस्य रूपमभयमिवन्निच्छति ब्रह्मणा ते ब्रह्मयुजा युनज्मीति ब्राह्मणाच्छंस्यहरहः शंसति युनज्मीति युक्त इव ह्यहीनोहीनस्य रूपमुरुन्नो लोकमनु नेषि विद्वानित्यच्छावाकोहरहः शंसत्यनु नेषुत्येतीव ह्यहीनोहीनस्यरूपंनेषीतिसत्रायण रूपं ता वा एता अहरहः शस्यन्ते समानीभिः परिदध्युरोकः सारी हैषामिन्द्रो यज्ञं भवतीँ 3।। यथा ऋषभो वाशितां यथा वा गौः प्रज्ञातं गोष्ठ एव हैषामिन्द्रो यज्ञमैव गच्छति न शुनं हुवीयया हीनस्य परिदध्या त्क्षत्रियो ह राष्ट्र च्यवते यो हैव परो भवति तमभिह्वयति ।।6।।  
अथातो अहीनस्य युक्तिश्च विमुक्तिश्च व्यन्तरिक्षमतिरदित्यहीनं युंक्त एवेदिन्द्रमिति विमुञ्चत्याहं सरस्वतीवतो र्नूनं सा त इत्यहीनं युक्ते ते स्याम देव वरुण नूष्टुत इति विमुञ्चत्येष हवा अहीनं तन्तुमर्हति य एनं योक्तुं च विमोक्तुञ्च वेदयच्चतुर्विंशेहन्युज्यन्ते सायुक्ति रथयत्पुरस्तादुदयनीयस्यातिरात्रस्य विमुच्यन्ते सा विमुक्तिस्तद्यच्चतुर्विंशेहन्नैकाहिकाभिः परिदध्युरत्राहैव यज्ञं संस्थापयेयुर्नाहीन कर्म कुर्यु रथ यदहीन परिधानीयाभिः परिधध्युर्यथा श्रान्तो विमुच्यमान उत्कृत्येतैवं यजमाना उक्तृत्येरन्नुभयीभिः परिदध्युस्तद्यथादीर्घाध्व उपविमोकं यायात्तादृक्तत्संततो हैषांयज्ञो भवतीँ3।। व्यूमुञ्चन्त एकां द्वेनद्वयोः सवनयोः स्तोममतिशंसेद्दीर्घारण्यानि ह वै भवन्ति यत्र बह्वीभिः स्तोमोतिशस्यतेऽ परिमिताभि स्तृतीय सवने ऽ अपरिमितो वै स्वर्गो लोकः स्वर्गस्य लोकस्याप्त्यै संन्ततो हास्याभ्यारब्धो विस्रस्तो अहीनो भवति य एवं विद्वानहीनं तनुते ।।7।।  
देवा वै वलेगाः पर्यपश्यंस्ता यज्ञेनैवेप्संस्ताः षष्ठेनाह्नाऽऽप्नुवंस्ते प्रातःसवने नभाकेन वलमनभयंस्तयदमनभयाँ3न् ।। अश्रयथन्नेवैनं तत्त उ तृतीयसवने वज्रेण वालखिल्याभिर्वाचः कूटेनैकपदायावलं विरुज्य गा उदाजंस्तथैवैतद्यजमानाः प्रातःसवने नभाकेन वलं नभयन्ति तं यं नभयन्तीँ3 ।। श्रथयन्त्येवैनं तत्तस्माद्धोत्रकाः प्रातःसवने नाभाकांस्तृचान्च्छंसन्ति यः ककुभो निधारय इति मैत्रावरुणः पूर्वीष्ट इन्द्रोपमातय इति ब्राह्मणच्छंसी तथा हि मध्यंभराणामित्यच्छावाकस्त उ तृतीयसवने वज्रेण वालखिल्याभिर्वाचः कूटेनैकपदया वलं विरुज्य गा आप्नुवन्ति पच्छः प्रथमं षड्वालखिल्यानां सूक्तानि विहरत्यर्धर्चशो द्वितीयमृक्शस्तृतीयं सं पच्छो विहरन्प्रगाथे प्रगाथ एवैकपदा दध्यात्स वाचः कूटस्ता एतास्ता एताः पञ्चैकपदाश्चतस्रो दशमादह्न एका महाव्रतादथाष्टाक्षराणि माहानामनानि पदानि तेषां यावद्भिः संपद्येत तावन्ति शंसेन्नेतराण्याद्रियेत । अथार्धर्चशो विहरंस्ताश्चैवैकपदाः शंसेत्तानि चैवाष्टाक्षराणि माहानामनानि पदान्यथ ऋक्शो विहरंस्ताश्चैवैकपदाः शंसेत्तानि चैवाष्टाक्षराणि माहानामनानि पदानि स यत्प्रथमं स यत्प्रथमं षड्वालखिल्यानां सूक्तानि विहरति प्राणं च तद्वाचं च विहरति यद्वितीयं चक्षुश्च तन्मनश्च विहरति यत्तृतीयं श्रोत्रं च तदात्मानं विहरति तदुपाप्तो विहारे काम उपाप्तो वज्रे वालखिल्यासूपाप्तो वाचः कूट एकपदायामुपाप्तः प्राणकॢप्त्यामविहृतानेव चतुर्थं प्रागाथान्च्छंसति पशवो वै प्रगाथाः पशूनामवरुध्यै नात्रैकपदां व्यदध्याद्यदत्रैकपदां व्यवदध्याद्वाचः कूटे न यजमानत्पशून्निर्हण्याद्य एनं तत्र ब्रूयाद्वाचः कूटे न यजमानात्पशून्निरवधीरपशुमेनमकरिति शश्वत्तथा स्यात्तस्मातत्रैकपदां न व्यवदध्याद्व्येवोत्तमे सूक्ते पर्यंस्यति स एव तयोर्विहारस्तदेतत्सौबलाय सर्पिवात्सिः शशंस स होवाच भूयिष्ठानहं यजमाने पशून्पर्यग्रहैषमकनिष्ठा उ मामा गमिष्यन्तीति तस्मै ह यथा महद्भ्य ऋत्विग्भ्य एवं निनाय तदेतत्पशव्यं च स्वर्ग्यं च शस्त्रं तस्मादेतच्छम्सति ।।8।।  
दूरोहणं रोहति तस्योक्तं ब्राह्मणमैन्द्रे पशुकामस्य रोहेदैन्द्रा वै पशवस्तज्जागतं स्याज्जागता वै पशवस्तन्महासूक्तं स्याद्भूयिष्ठेष्वेव तत्पशुषु यजमानं प्रतिष्ठापयति वरौ रोहेत्तन्महासूक्तं च जागतञ्चैन्द्रावरुणे प्रतिष्ठाकामस्य रोहेदेतद्देवता वा एषा होत्रैतत्प्रतिष्ठा यदैन्द्रावरुणा तदेनत्स्वायामेव प्रतिष्ठायामन्ततः प्रतिष्ठापयति यदैन्द्रावरुणा3इ ।। एष ह वा अत्र निविन्निविदा वै कामा आप्यन्ते स यद्यैन्द्रावरुणे रोहेत्सौपर्णे रोहेत्तदुपाप्त ऐन्द्रावरुणे काम उपाप्तः सौपर्णे ।।9।।  
तदाहुः संशंसे3दिति ।। संशंसेदित्याहुः कथमन्येष्वहःसु संशंसति कथमत्र न संशंसेदित्यथो खल्वाहुर्नैव संशंसेत्स्वर्गो वै लोकः षष्ठमहरसमायी वै स्वर्गो लोकः कश्चिद्वै स्वर्गो लोके समेतीति स यत्संशंसेत्समानं तत्कुर्यादथ यन्न संशंसतीँ 3।। तत्स्वर्गस्य लोकस्य रूपं तस्मान्न संशंसेद्यदेव न संशंसतीँ3 ।। आत्मा वै स्तोत्रियः प्राणा वालखिल्याः स यत्संशंसेदेताभ्यां यजमानस्य प्राणान्वीयाद्य एनं तत्र ब्रूयादेताभ्यां देवताभ्यां यजमानस्य प्राणान्व्यगात्प्राण एनं हास्यतीति शश्वत्तथा स्यात्तस्मान्न संशंसेत्स यदीक्षेता शंसिषं वालखिल्याहन्त पुतरस्ताद्दूरोहणस्य संशंसानीति नो एव तस्याशामियात्तं यदि दर्प एव विन्देदुपरिष्टाद्दूरोहणस्यापि बहूनि शतानि शंसेद्यस्यो तत्कामाय तथा कुर्यादत्रैव तदुपाप्तमैन्द्रो वालखिल्यास्तासां द्वादशाक्षराणि पदानि तत्र स काम उपाप्तो य ऐन्द्रे जागतेऽथेदमैन्द्रारुणं सूक्तमैन्द्रावरुणी परिधानीया तस्मान्न संशंसेत्तदाहुर्यथा वाव शस्त्रमेवं याज्या तिस्रो देवताः शस्यन्तेऽग्निरिन्द्रो वरुण इत्यथैन्द्रावरुण्या यजति कथमग्निरनन्तरित इति यो वा अग्निः वरुणस्तदप्येतदृषिणोक्तं त्वमग्ने वरुणो जायसे यदिति तद्यदेवैन्द्रावरुण्या यजति तेजाग्नि नन्तरितो नन्तरितः ।। 10।। ।। इति षष्ठपञ्चिकायां चतुर्थोऽध्यायः ।।  
