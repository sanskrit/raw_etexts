

  
अथातः पुनरभिषेकस्यैव सूयते ह वा अस्य क्षत्रं यो दीक्षते क्षत्रियः सन्त्स यदावभृथादुदेत्यानूबन्ध्ययेष्ट्वोदस्य त्यथैनमुदसानीयायां संस्थितायां पुनरभिषिञ्चति तस्यैते पुरस्तादेव संभारा उपकॢप्ता भवन्त्यौदुम्बर्यासन्दी तस्यै प्रादेशमात्राः पादाः स्युररत्निमात्राणि शीर्षाण्यानूच्यानि मौञ्जं विवयनव्याघ्रचर्मास्तरणमौदुम्बरश्चमस उदुम्बरशाखा तस्मिन्नेतस्मिंश्चमसेष्टा तया निनिषुतानि भवन्ति दधि मधु सर्पिरातपवर्ष्या आपः शष्पाणि च तोक्मानि च सुरा दूर्वा तद्यैषा दक्षिणा स्फ्यवर्तनिर्वेदेर्भवति तत्रैतां प्राचीमासंदीं प्रतिष्ठापयति तस्या अन्तर्वेविद्वौ पादौ भवतो बहिर्वेविद्वावियं वै श्रीस्तस्या एतत्परिमितं रूपं यदन्तर्वेद्यथैष भूमापरिमितो यो बहिर्वेदि तद्यदस्या अन्तर्वेदि द्वौ पादौ भवतो बहिर्वेदि द्वा उभयोः कामयोरुपाप्त्यै यश्चांतर्वेदि यश्च बहिर्वेदि ।। 1।।  
व्याघ्रचर्मणास्तृणात्युत्तरलोम्ना प्राचीनग्रीवेण क्षत्रं वा एतदारण्यानां पशूनां यद्व्याघ्रः क्षत्रं राजन्यः क्षत्रेणैव तत्क्षत्रं समर्धयति तां पश्चात्प्राङुपविश्याच्यजानुनि दक्षिणमभिमन्त्रयत उभाभ्यां पाणिभ्यामालभ्याग्निष्ट्वा गायत्र्या सयुक्छन्दसारोहतु सवितोष्णिहा सोमोऽनुष्टुभा बृहस्पतिर्बृहत्या मित्रावरुणौ पंक्त्येन्द्रस्त्रिष्टुभा विश्वे देवा जगत्या तानहमनुराज्याय साम्राज्याय भौज्याय स्वाराज्याय वैराज्याय पारमेष्ठ्याय राज्याय महाराज्याय माहारज्यायाधिपत्याय स्वावश्यायातिष्ठायारोहामीत्येतामासन्दीमारोहेद्दक्षिणेनाग्रे जानुनाथ सव्येन तत्तदितीँ3 ।। चतुरुत्तरैर्वै देवाश्च्छन्दोभिः सयुग्भूत्वैतां श्रियमारोहन्यस्यामेत एतर्हि प्रतिष्टिता अग्निर्वा गायत्र्या सवितोष्णिहा सोमेऽनुष्टुभा बृहस्पतिर्बृहत्या मित्रावरुणौ पङ्क्त्येन्द्रस्त्रिष्टुभा विश्वे देवा जगत्या ते एते अभ्यनूच्येते अग्नेर्गायत्र्यभवत्सयुग्वेति कल्पते ह वा अस्मै योगक्षेम उत्तरोत्तरिणीं ह श्रिय मश्नुतेऽश्नुते ह प्रजानामैश्वर्यमाधिपत्यं य एवमेता अनुदेवता एतामासन्दीमारोहति क्षत्रियः सन्नथैनमभिषेक्ष्यन्नपां शांतिं वाचयति शिवेन मा चक्षुषा पश्यतापः शिवया तन्वोपस्पृशत त्वचं मे ।। सर्वाँ अग्नीँरप्सुषदो हुवे वो मयि वर्चो बलमोजो निधत्तेति नैतस्याभिषिचानस्याशान्ता आपो वीर्यं निर्हणन्निति ।। 2।।  
अथैनमुदुंबरशाखामन्तर्धायाभिषिञ्चतीमा आपः शिवतमा इमाः सर्वस्य भेषजीः ।। इमा राष्ट्रस्य वर्धनीरिमा राष्ट्रभृतोऽमृताः ।। याभिरिन्द्रमभ्यषिञ्चत्प्रजापतिः सोमं राजानं वरुणं यमं मनुं ।। ताभिरद्भिरभिषिञ्चामि वामहं राज्ञां त्वमधिराजो भवेह ।। महान्तं त्वा महीनां सम्राजं चर्षणीनां देवी जनित्र्यजीजनद्भद्रजनित्र्यजीजनद्देवस्य त्वा सवितुः प्रवसेऽश्विनोर्बाहुभ्यां पूष्णो हस्ताभ्यामग्नेस्तेजसा सूर्यस्य वर्चसेन्द्रस्येन्द्रियेणाभिषिञ्चामि ।। बलाय श्रियै यशसेऽन्नाद्याय भूरिति य इच्छेदिममेव प्रत्यन्नमद्यादित्यथ य इच्छेद्द्विपूरुषं भुर्भुव इत्यथ य इच्छेत्त्रिपुरुषं वा प्रतिमं वा भूर्भुवःस्वरिति तद्धैक आहुः सर्वाप्तिर्वा एषा यदेत व्याहृतयोति सर्वेण हास्य परस्मै कृतं भवतीति तमेतेनाभिषिञ्चेद्देवस्य त्वा सवितुः प्रसवेऽश्विनोर्बाहुभ्यां पूष्णो हस्ताभ्यामग्नेस्तेजसा सूर्यस्य वर्चसेन्द्रस्येन्द्रियेणाभिषिञ्चामि ।। बलाय श्रियै यशसेऽन्नाद्यायेति तदु पुनः परिचक्षते यदसर्वेण वाचोभिषिक्तो भवतीश्वरो ह तुः पुरायुषः प्रैतोरिति ह स्माह सत्यकामो जाबलो यमेताभिर्व्याहृतिभि र्नाभिषिञ्चन्तीश्वरो ह सर्वमायुरैतोः सर्वमाप्नोद्विजयेनेत्यु ह स्माहोद्दालक आरुणिर्यमेताभिर्व्याहृतिभिरभिषिञ्चन्ति तमेतेनैवाभिषिञ्चेद्देवस्य त्वा सवितुः प्रसवेऽश्विनोर्बाहुभ्यां पूष्णो हस्ताभ्यामग्नेस्तेजसा सूर्यस्य वर्चसेन्द्रस्येन्द्रियेणाभिषिञ्चामि ।। बलाय श्रियै यशसेऽन्नाद्याय भूर्भुवस्वरित्यथैतानि ह वै क्षत्रियादीजानाद्व्युत्क्रान्तानि भवन्ति ब्रह्मक्षत्रे ऊर्गान्नाद्यमपामोषधीनां रसो ब्रह्मवर्चसमिरा पुष्टिः प्रजातिः क्षत्ररूपं तदथो अन्नस्य रस ओषधीनां क्षत्रप्रतिष्ठा तद्यदेवामू पुरस्तादाहुती जुहोति तदस्मिन्ब्रह्मक्षत्रे दधाति ।।3 ।।  
अथ यदौदुंबर्यासन्दी भवत्यौदुंबरश्चमस उदुंबरशाखोर्ग्वा अन्नाद्यमुदुंबर ऊर्जमेस्मिंस्तदन्नाद्यं दधात्यथ यद्दधि मधु मधु घृतं भवत्यपां स ओषधीनां रसोपामेवास्मिंस्तदोषधीनां रसं दधात्यथ यदातपवर्ष्या आपो भवन्ति तेजश्च ह वै ब्रह्मवर्चसं चातपवर्ष्या आपस्तेज एवास्मिंस्तद्ब्रह्मवर्चसं च दधात्यथ यच्छष्पाणि च तोक्मानि च भवन्तीरायै तत्पुष्ट्यै रूपमथो प्रजात्या इरामेवास्मिंस्तत्पुष्टिं दधात्यथो प्रजातिमथ यत्सुरा भवति क्षत्रं रूपं तदथो अन्नस्य रसः क्षत्ररूपमेवास्मिंस्तधात्यथो अन्नस्य रसमथ यद्दूर्वा भवति क्षत्रं वा एतदोषधीनां यद्दूर्वा क्षत्रं राजन्यो नितत इव हीह क्षत्रियो राष्ट्रेव सन्भवति प्रतिष्ठित इव निततेव दूर्वावरोधैर्भूम्यां प्रतिष्ठितेव तद्यद्दूर्वा भवत्योषधीनामेवास्मिंस्तत्क्षत्रं दधात्यथो प्रतिष्ठामेतानि ह वै यान्यस्मादीजानां व्ह्युत्क्रान्तानि भवन्ति तान्येवास्मिंस्तद्दधाति तैरोवैनं तत्समर्धयत्यथास्मै सुरा कंसं हस्त आदधाति स्वादिष्ठया मदिष्ठया पवस्व सोम धारया ।। इन्द्राय पातवे सुत इत्याधाय शान्तिं वाचयति नाना हि वां देवहितं सदस्कृतं मा संसृक्षाथां परमे व्योमनि ।। सुरा त्वमसि शुष्मिणी सोम एष राजा मैनं हिंसिष्टं स्वां योनिमविशंताविति सोमपीथस्य चैषा सुरापीथस्य च व्यावृत्तिः ।। पीत्वा यं रातिं मन्येत तस्मा एनां प्रयच्छेत्तद्धि मित्रस्य रूपं मित्र एवैनां तदन्ततः प्रतिष्ठापयति यथा हि मित्रे प्रतितिष्ठति प्रतितिष्ठति य एवं वेद ।। 4।।  
अथोदुंबरशाखामभिप्रत्यवरोहतत्यूर्ग्वान्नाद्यमुदुंबर ऊर्जमेव तदन्नाद्यमभिप्रत्यवरोहत्युपर्येवासीनो भूमौ पादौ प्रतिष्ठाप्य प्रत्यवरोह माहप्रतितिष्ठामि द्यावापृथिव्योः प्रतितिष्ठामि प्रानापानयोः प्रतितिष्ठाम्यहोरात्रयोः प्रतितिष्ठाम्यन्नपानयोः प्रतिब्रह्मन्प्रतिक्षत्रे प्रत्येषु त्रिषु लोकेषु तिष्ठामीत्यन्ततः सवेणात्मना प्रतितिष्ठति सर्वस्मिं ह वा एतस्मिन्प्रतितिष्ठत्युत्तरोत्तरिणीं ह श्रियमश्नुतेश्नुते ह प्रजानामैश्वर्यमाधिपत्यं य एवमेतेन पुनरभिषेकेणाभिषिक्तः क्षत्रियः प्रत्यवरोहतरोहत्येतेन प्रत्यवरोहेण प्रत्यवरूह्योऽपस्थं कृत्वा प्राङासीनो नमो ब्रह्मणे नमो ब्रह्मणे नमो ब्रह्मण इति त्रिष्कृत्वो ब्रह्मणे नमस्कृत्य वरं ददामि जित्या अभिजित्यै विजित्यै संजित्या इति वाचं विसृजते स यन्नमो ब्रह्मणे नमो ब्रह्मणे नमो ब्रह्मण त्रिष्कृत्वो ब्रह्मणे नमस्करोति ब्रह्मण एव तत्क्षत्रं वशमेति तद्यत्र वै ब्रह्मणः क्षत्रं वशमेति तद्राष्ट्रसमृद्धं तद्वीरवदाहास्मिन्वीरो जायतेऽथ यद्वरं ददामि जित्या अभिजित्यै विजित्यै सजित्या इति वाचं विसृजत एदद्वै वाचो जितं यद्ददामीत्याह यदेव वाचो जितां3 ।। तन्म इदमनु कर्म तिष्ठाता इति विसृज्य वाचमुपोत्थायाहवनीये समिधमाभ्यादधाति समिदसि सम्वेंक्ष्वेन्द्रियेण वीर्येण स्वाहेतीन्द्रियेणैव तद्वीर्येणात्मानमन्ततः समर्धयत्याधाय समिधं त्रीणि पदानि प्राङुदङ्ङभ्युत्क्रामति कॢप्तिरसि दिशां मयि देवेभ्यः कल्पत ।। कल्पतां मे योगक्षेमोऽभयं मेस्त्वित्यपराजितां दिशमुपतिष्ठते जितस्यै वा पुनः पराजयाय त तत्तदितीँ3 ।। 5।।  
37.6 देवासुरा वा एषु लोकेषु संयेतिरे त एतस्यां प्राच्यां दिशि येतिरे तांस्ततोसुराऽअजयस्ते दक्षिणस्यां दिशि येतिरे तांस्ततो सुरा अजयंस्ते प्रतीच्यां दिशि येतिरे तांस्ततोसुरा अजयंस्त उदीच्यां दिशि येतिरे तांस्ततो अजयस्ततोसुरा अजयंस्त एतस्मिन्नवांन्तरदेशे येतिरे य एष प्राङुदङ्ते ह ततो जिग्युस्तं यदि क्षत्रिय उपाधावेत्सोनयोः समायत्योस्तथा मे कुरु यथाहमिमां सेनां जयानीति स यदि तथेति ब्रूयाद्वनस्पते वीड्वङ्गो हि भूया इत्यस्य रथोपस्थमभिमृश्याथैनं ब्रूयादातिष्ठस्वैतां ते दिशमभिमुखसन्नद्धोरथोभिप्रवर्ततां स उदङ्स प्रत्यङ्स दक्षिणा स प्राङ्सोभ्यमित्रमित्यभीवर्तेन हविषेत्येवैन मावर्तयेदथैनमन्वीक्षेताप्रतिरथेन शासेनपर्णेनेतिजयतिहतां सेनां यद्युवा एनमुपधावेत्संग्रामं संयतिष्यमाणस्तथामेकुरुयथा हमिमं संग्रामं सञ्जयानीत्येतस्यामेवैनं दिशि यातयेज्जयति ह तं संग्रामं यद्यु वा एनमुपधावेद्राष्ट्रादपरुध्यमानस्तथा मे कुरु यथाहमिदं राष्ट्रं पुनरवगच्च्छानीत्येतस्यामेवैनं दिशमुपनिष्क्रमयेत्तथा ह राष्ट्रं पुनरवगच्छत्युपस्थायामित्राणां व्यपनुत्तिं ब्रुवन्गृहानभ्येत्याप प्राच इन्द्र विश्वाँ अमित्रानिति सर्वतो हास्मा अनमित्रमभयं भवत्युत्तरोत्तरिणीं ह श्रियमश्नुतेऽश्नुते ह प्रजानामैश्वर्यमाधिपत्यं य एवमेताममित्राणां व्यपनुत्तिं ब्रुवन्गृहानभ्येत्येत्यगृहान्पश्चाद्गृहस्याग्नेरुपविष्टायान्वारब्धाय ऋत्विगन्ततः कसेन चतुर्गृहीतास्तिस्र आज्याहुतीरैन्द्रः प्रपदं जुहोत्यनार्त्या अरिष्ट्या अज्यान्या अभयाय ।।6।।  
पर्यू षु प्र धन्व वाजसातये परि वृत्राभूर्ब्रह प्राणममृतं प्रपद्यते यमसौ शर्म वर्माऽभयं स्वस्तये ।। सह प्रजया सह पशुभिर्णिसक्षणिर्द्विषस्तरध्याऋणयान ईयते स्वाहा ।। अनुहित्वा सुतं सोम मदामसि महे समभुवो ब्रह्म प्राणममृतं प्रपद्यते यमसौ शर्म वर्माऽभयं स्वस्तये ।। सह प्रजया सह पशुभिर्य राज्ये वाजां अभिपावमान प्रगाहसे स्वाहा ।। अजीजनो पवमान सूर्यं विधारेशर्वर्ब्रह्म प्राणममृतं प्रपद्यते यमसौ शर्म वर्माऽभयं स्वस्तये ।। सह प्रजया सह पशुभिः क्मनापयोगोजीरया रंहमाणः पुरन्ध्या स्वाहेत्यनार्तो ह वा अरिष्टो जीतः सर्वतोगुप्तस्त्रय्यै विद्यायै रूपेण सर्वा दिशोनु संचरत्यैन्द्रे लोके प्रतितिष्ठितो यस्मा एता ऋत्विज गन्ततः कंसेन चतुर्गृहीतास्तिस्र आज्याहुती रैन्द्रीः प्रपदंझोत्यथान्ततः प्रजातिमाशास्ते गवामश्वानां पुरुषाणामिह गावः प्र जायध्वमिहाश्व इह पुरुषाः ।। इहो सहस्रदक्षिणो वीरस्त्राता निषीदत्विति वहुर्ह वै प्रजया पशुभिर्भवति य एवमेतामन्ततः प्रजातिमाशास्ते गवामश्वानां पुरुषाणामेष ह वाव क्षत्रियो विकृष्टो यमेवंविदो याजयंत्यथ ह तं व्येव कर्षन्ते यथा ह वा इदं निपादा वा सेल्गा वा पापकृतो वा वित्तवन्तं पुरुषमरण्ये गृहीत्वा कर्तमन्वस्य वित्तमादाय द्रवन्त्येवमेव त ऋत्विजो यजमानं कर्तमन्वस्य वित्तमादाय द्रवन्ति यमनेवंविदो याजयंत्येदद्ध स्म वै तद्विद्वानाह जनमेजयः पारिक्षित एवंविदं हि वै मामेवंविदो याजयन्ति तस्मादहं जयाम्यभीत्वरीं सेनां जयामभीत्वर्या सेनया न मा दिव्या न मनुष्य इषव ऋच्छन्त्येष्यामि सर्वमायुः सर्वभूमिर्भविष्यामीति न ह वा एनं दिव्यानमानुष्य इषव ऋच्छंत्येति सर्वमायुः सर्वभूमिर्भवति यमेवं विदो याजयन्ति याजयन्ति ।। 7।। ।। इति द्वितीयोऽध्यायः ।।  
