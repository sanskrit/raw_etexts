{
	"id" : "1.116.3",
	"classification" : {
		"mandala" : "1",
		"sukta" : "116",
		"ashtaka" : "1",
		"adhyaya" : "8",
		"varga" : "8",
		"anuvaka" : "17",
		"rik" : "3"
	},
	"attribute" : {
		"devata" : "अश्विनौ",
		"rishi" : "कक्षीवान् दैर्घतमस औशिजः",
		"chandas" : "त्रिष्टुप्"
	},
	"samhita" : {
		"lines" : [
			"तु{0}ग्रो{2} ह{0} भु{1}ज्यु{0}म{2}श्वि{0}नो{0}द{0}मे{1}घे{0} र{1}यिं{0} न{0} क{0}श्चि{2}न्म{0}मृ{1}वा{4} अ{0}वा{2}हाः{0}",
			"त{0}मू{2}ह{0}थु{0}नौड़्{1}भि{0}रा{2}त्म{1}न्व{0}ती{2}भि{0}रं{0}त{0}रि{0}क्ष{1}प्रु{0}द्भि{1}र{0}पो{2}द{0}का{0}भिः{0}"
		]
	},
	"samhitaAux" : {
		"lines" : [
			"तुग्रो{2} ह भु{1}ज्युम{2}श्विनोदमे{1}घे र{1}यिं न कश्चि{2}न्ममृ{1}वा{4} अवा{2}हाः ।",
			"तमू{2}हथुर्नौ{1}भिरा{2}त्म{1}न्वती{2}भिरन्तरिक्ष{1}प्रुद्भि{1}रपो{2}दकाभिः ॥"
		]
	},
	"padapaatha" : {
		"lines" : [
			"तुग्रः{2} । ह{1} । भु{1}ज्युम् । अ{1}श्वि{1}ना{1} । उ{1}द{1}{5}मे{1}घे । र{1}यिम् । न । कः । चि{1}त् । म{1}मृ{1}{5}वान् । अव{2} । अ{1}हाः{1} ।",
			"तम् । ऊ{1}ह{1}थुः{1} । नौ{1}भिः । आ{1}त्म{1}न्{5}वती{2}भिः । अ{1}न्त{1}रि{1}क्ष{1}प्रुत्{5}भिः{2} । अप{2}{5}उदकाभिः ॥"
		]
	},
	"sayanaBhashya" : "<p>अत्रेयमाख्यायिका । तुग्रो नामाश्विनोः प्रियः कश्चिद्राजर्षिः । स च द्वीपांतरवर्तिभिः शत्रुभिरत्यंतमुपद्रुतः सन् तेषां जयाय स्वपुत्रं भुज्युं सेनया सह नावा प्राहैषीत् । सा च नौर्मध्ये समुद्रमतिदूरं गता वायुवशेन भिन्नासीत् । तदानीं स भुज्युः शीघ्रमश्विनौ तुष्टाव । तौ च स्तुतौ सेनया सहितमात्मीयासु नौष्वारोप्य पितुस्तुग्रस्य समीपं त्रिभिरहोरात्रैः प्रापयामासतुरिति । अयमर्थ इदमादिकेन तृचेन प्रतिपाद्यते । हशब्दः प्रसिद्धौ । तुग्रः खलु पूर्वं शत्रुभिः पीडितः सन् तज्जयार्थमुदमेघे । उदकैर्मिह्यते सिच्यत इत्युदकमेघः समुद्रः । तस्मिन्भुज्युमेतत्संज्ञं प्रियं पुत्रमवाहाः । नावा गंतुं पर्यत्याक्षीत् । तत्र दृष्टांतः । ममृवान् म्रियमाणः सन्धनलोभी कश्चिन्मनुष्यो रयिं न । यथा धनं परित्यजति तद्वत् । हे अश्विनौ तं च भुज्युं मध्येसमुद्रं निमग्नं नौभिः पितृसमीपमूहथुः । युवां प्रापितवंतौ । कीदृशीभिः । आत्मन्वतीभिरात्मीयाभिः । युवयोः स्वभूताभिरित्यर्थः । यद्वा । धृतिरात्मा । धारणवतीभिरित्यर्तः । अंतरिक्षप्रुद्भिर तिस्वच्छत्वादंतरिक्षे जलस्योपरिष्ठादेव गंत्रीभिः अपोदकाभिः । सुश्लिष्टत्वादपगतोदकाभिः । अप्रविष्टोदकाभिरित्यर्थः ॥ उदमेघे । मिह सेचने । कर्मणि घञ् । न्यंक्वादीनां च (पा ७-३-५३) इति कुत्वम् । उदकस्योदः संज्ञायाम् (पा ६-३-५७) थाथादिनोत्तरपदांतोदात्तत्वम् । ममृवान् । मृङ् प्राणत्यागे । लिटः क्वसुः । क्रादिनियमात्प्राप्तस्येटो वस्वेकाजाद्घसामिति नियमादभावः । अहाः । ओहाक् त्यागे । लुङि । तिपि च्लेः सिच् । आगमानुशासनस्यानित्यत्वात्सगिटौ न क्रियेते । बहुलं छंदसीतीडभावः । हल् ङ्याब्भ्य इति तिलोपः । रुत्वविसर्गौ । यद्वा । मंत्रे घसेति च्लेर्लुक् । च्लेर्लुप्तद्वादिण् न क्रियते । नौभिः । सावेकाच इति विभक्तेरुदात्तत्वम् । आत्मन्वतीभिः । आत्मनो मतुप् । मादुपधाया इति वत्वम् । अनो नुडिति नुट् । नलोपः । ह्रस्वनुण्भ्यां मतुबिति मतुप उदात्तत्वम् । अंतरिक्षप्रुद्भिः । प्रुङ् गतौ । क्विप्चेति क्विप् ॥ ३ ॥</p>"
}
