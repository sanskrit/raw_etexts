{
	"id" : "1.116.1",
	"classification" : {
		"mandala" : "1",
		"sukta" : "116",
		"ashtaka" : "1",
		"adhyaya" : "8",
		"varga" : "8",
		"anuvaka" : "17",
		"rik" : "1"
	},
	"attribute" : {
		"devata" : "अश्विनौ",
		"rishi" : "कक्षीवान् दैर्घतमस औशिजः",
		"chandas" : "त्रिष्टुप्"
	},
	"samhita" : {
		"lines" : [
			"ना{0}स{2}त्या{0}भ्यां{0} ब{1}र्हि{0}रि{2}व{1} प्र{0} वृं{2}जे{1} स्तो{0}मा{2}{4} इ{0}य{0}र्म्य{1}भ्रि{0}ये{2}व{1} वा{0}तः{2}",
			"या{0}व{0}र्भ{2}गा{0}य{0} वि{0}म{1}दा{0}य{2} जा{1}यां{0} से{2}ना{1}जु{0}वा{2} न्यू{1}ह{0}तू{1} र{0}थे{2}न{0}"
		]
	},
	"samhitaAux" : {
		"lines" : [
			"नास{2}त्याभ्यां ब{1}र्हिरि{2}व{1} प्र वृ{2}ञ्जे{1} स्तोमा{4}{2} इयर्म्य{1}भ्रिये{2}व{1} वातः{2} ।",
			"यावर्भ{2}गाय विम{1}दाय{2} जा{1}यां से{2}ना{1}जुवा{2} न्यू{1}हतू{1} रथे{2}न ॥"
		]
	},
	"padapaatha" : {
		"lines" : [
			"नास{2}त्याभ्याम् । ब{1}र्हिः{5}इ{2}व । प्र । वृ{1}ञ्जे{1} । स्तोमा{2}न् । इ{1}य{1}र्मि{1} । अ{1}भ्रिया{2}{5}इव । वातः{2} ।",
			"यौ । अर्भ{2}गाय । वि{1}{5}म{1}दाय{2} । जा{1}याम् । से{1}ना{1}{5}जुवा{2} । नि{1}{5}ऊ{1}हतुः{2} । रथे{2}न ॥"
		]
	},
	"sayanaBhashya" : "<p class=\"intro\">सप्तदशेऽनुवाके पंच सूक्तानि । तत्र नासत्याभ्यामिति पंचविंशत्यृचं प्रथमं सूक्तम् । उशिक्संज्ञायामंगराजस्य महिष्या दास्यां दीर्घतमसोत्पादितः कक्षीवानस्य सूक्तस्य ऋषिः । त्रिष्टुप् छंदः । अश्विनौ देवता । तथा चानुक्रांतम् । नासत्याभ्यां पंचाधिका कक्षीवान्दैर्घतमस उशिक्प्रसूत अश्विनं वा इति । तुह्यादिपरिभाषयेदमादीनि पंच सूक्तान्यश्विदेवत्यानि ॥ प्रातरनुवाकस्याश्विने क्रतौ त्रैष्टुभे छंदसीदमादीनि त्रीणि सूक्तानि । अथाश्विन इति खंडे सूत्रितम् । ग्रावाणेव नासत्याभ्यामिति त्रीणि (आ ४-१५) इति ॥ अश्विनशस्त्रे चैतानि शस्यानि प्रातरनुवाकन्यायेन (आ ६-५) इत्यतिदिष्टत्वात् ॥</p><p>बर्हिरिव यथा कश्चिद्यजमानो यागार्थ बर्हिः प्र वृंजे प्रकर्षेणान्यूनानतिरिक्तं यागाय पर्याप्तं दर्भं वृंक्ते छिनत्ति । संपादयतीति यावत् । एवमहं नासत्याभ्यामश्विभ्यां स्तोमान् स्तुतीरियर्मि । संपादयामि । एतदेव वितदीक्रियते । अभ्रियेव यथाभ्रियाण्यभ्रेषु मेघेष्ववस्थितान्युदकानि वातो वायुर्वर्षणार्थं बहुशः प्रेरयति एवमहमश्विभ्यां स्तोत्राणीयर्मि । बहुशः प्रेरयामि । कीदृशावश्विनौ । अर्भगाय बालाय स्वयंवरलब्धभार्याय विमदायैतत्संज्ञाय राजर्षये मध्येमार्गं स्वयंवरार्थमागतैस्तामलभमानैरन्यैर्नृपैः सह योद्धुमशक्नुवतेऽपि तस्मै सेनाजुवा शत्रुसेनायाः प्रेरकेण शत्रुभिर्दुष्प्रापेण रथेन यावश्विनौ जायां भार्यां परैरनुक्रांतां न्यूहतुः शत्रून्निहत्य तदीयं गृहं प्रापयामासतुः । ताभ्यामित्यर्थः ॥ नासत्याभ्याम् । सत्सु भवौ सत्यौ । न सत्यावसत्यौ । न असत्यौ नासत्यौ । नभ्राण्नपादित्यादिना नञः प्रकृतिभावः । अव्ययपूर्वपदप्रकृतिस्वरत्वम् । वृंजे । वृजी वर्जने । आदादिकः । इदित्वान्नुम् । लोपस्त आत्मनेपदेष्विति तलोपः । इयर्मि । ऋगतौ । जुहोत्यादिकः । अर्तिपिपर्त्योश्चेत्यभ्यासस्येत्वम् । आभ्यासस्यासवर्ण इतीयङ् । अभ्रियेव । समुद्राभ्राद्घ इति भवार्थे घः । घस्येयादेशः । शेश्छंदसि बहुलमिति शेर्लोपः । अर्भगाय । अर्तिगॄभ्यां भन् (उ ३-१५२) इत्यर्तेर्भन् । अर्भ एवार्भकः । संज्ञायां कन् (पा ५-३-८७) छांदसो गकारः । अपर आह । अर्भमल्पं गायति शब्दयतीत्यर्भगः । कै गै शब्दे । गापोष्टक् (पा ३-२-८) आतो लोप इट चेत्याकारलोपः । तदेतत्पदकृतः शाकल्यस्याभिमतम् । सेनाजुवा । जु इति सौत्रो धातुर्गत्यर्थः । अस्मादंतर्भावितण्यर्थात् क्विब्वचिप्रच्छीत्यादिना क्विब्दीर्घौ । तन्वादित्वादुवङ् । पा ६-४-७७-१ । न्यूहतुः । वह प्रापणे । लिट्यतुसि यजादित्वात्संप्रसारणं यद्वृत्तान्नित्यमिति निघातप्रतिषेधः ॥ १ ॥</p>"
}
