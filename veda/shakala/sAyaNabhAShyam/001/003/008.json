{
	"id" : "1.3.8",
	"classification" : {
		"mandala" : "1",
		"sukta" : "3",
		"ashtaka" : "1",
		"adhyaya" : "1",
		"varga" : "6",
		"anuvaka" : "1",
		"rik" : "8"
	},
	"attribute" : {
		"devata" : "विश्वे देवाः",
		"rishi" : "मधुच्छंदा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"वि{0}श्वे{2} दे{1}वा{0}सो{2} अ{1}प्तु{0}रः{2} सु{1}त{0}मा{0} गं{2}त{1} तू{0}र्ण{2}यः{0}",
			"उ{1}स्रा{0} इ{2}व{1} स्व{0}स{2}रा{0}णि{0}"
		]
	},
	"samhitaAux" : {
		"lines" : [
			"विश्वे{2} दे{1}वासो{2} अ{1}प्तुरः{2} सु{1}तमा ग{2}न्त{1} तूर्ण{2}यः ।",
			"उ{1}स्रा इ{2}व{1} स्वस{2}राणि ॥"
		]
	},
	"padapaatha" : {
		"lines" : [
			"विश्वे{2} । दे{1}वासः{2} । अ{1}प्{5}तुरः{2} । सु{1}तम् । आ । ग{1}न्त{1} । तूर्ण{2}यः ।",
			"उ{1}स्राः{5}इ{2}व । स्वस{2}राणि ॥"
		]
	},
	"sayanaBhashya" : "<p>विश्वे देवास एतन्नामकगणरूपा देवविशेषाः सुतं सोममा गंत । आगच्छंतु । कीदृशाः । अप्तुरः । तत्तत्काले वृष्टिप्रदा इत्यर्थः । तूर्णयः त्वरा युक्ताः । यजमानमनुग्रहीतुमालस्य रहिता इत्यर्थः विश्वेषां देवानां सोमं प्रत्यागमन उस्रा इत्यादिर्दृष्टांतः । उस्राः सूर्यरश्मयः स्वसराण्यहानि प्रत्यालस्य रहिता यथा समागच्छंति तद्वत् । खेदय इत्यादिषु पंचदशसु रश्मिनामसूस्रावसव इति पठितम् । वस्तोरित्यादिषु द्वादशस्वहर्नामसु स्वसराणि घ्रंसो घर्म इति पठितम् । तच्छ पदं यास्केन व्याख्यातम् । स्वसराण्यहानि भवंति स्वयंसारीण्यपि वा स्वरादित्यो भवति स एतानि सारयति । उस्रा इव स्वसराणीत्यपि निगमो भवति (नि ५-४) इति । देवासः । पचाद्यजंतश्चित्त्वादंतोदात्तः (पा ३-१-१३४) अप्तुरः तुर त्वरणे श्लुविकरणी । तुतुरिति त्वरयंतीत्यर्थे क्विप्चेति क्विप् । गतिकारकोपपदात्कृदित्युत्तरपदप्रकृतिस्वरत्वम् । आ गंत । आगच्छंत्वित्यर्थे व्यत्ययेन मध्यमपुरुषबहुवचनम् । बहुलं छंदसीति शपो लुक् । तस्य तप्तनप्तनथनाश्च (पा ७-१-४५) इति तबादेशेऽपित् (पा १-२-४) इति प्रतिषेधादङित्वादनुनासिकलोपाभावः । तिङ्ङतिङ इति निघातः । ञित्वरा संभ्रम इति धातोस्त्वरंत इति तूर्णयः । नित्त्वादाद्युदात्तः । उस्रा इवेत्यत्रेवेन विभक्त्यलोपः पूर्वपदप्रकृतिस्वरत्वं च । पा २-१-४-२ । इति समासे पूर्वपदप्रकृतिस्वरत्वं नित्यम् । सरतीति सरः सूर्यः । पचाद्यच् । स्वः सरो येषां तानि स्वसराण्यहानि । बहुव्रीहौ प्रकृत्या पूर्वपदमिति स्वशब्द आद्युदात्तः ॥ ८ ॥</p>"
}
