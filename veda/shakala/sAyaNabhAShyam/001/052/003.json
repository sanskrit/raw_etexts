{
	"id" : "1.52.3",
	"classification" : {
		"mandala" : "1",
		"sukta" : "52",
		"ashtaka" : "1",
		"adhyaya" : "4",
		"varga" : "12",
		"anuvaka" : "10",
		"rik" : "3"
	},
	"attribute" : {
		"devata" : "इंद्रः",
		"rishi" : "सव्य आंगिरसः",
		"chandas" : "जगती"
	},
	"samhita" : {
		"lines" : [
			"स{0} हि{0} द्व{1}रो{0} द्व{1}रि{0}षु{2} व{1}व्र{0} ऊ{0}ध{2}नि{0} चं{1}द्र{0}बु{2}ध्नो{1} म{0}द{2}वृ{0}द्धो{0} म{0}नी{1}षि{0}भिः{2}",
			"इं{0}द्रं{1} त{0}म{2}ह्वे{0} स्व{0}प{1}स्य{0}या{2} धि{1}या{0} मं{0}हि{2}ष्ट{0}रा{0}तिं{1} स{0} हि{0} प{0}प्रि{1}रं{0}ध{2}सः{0}"
		]
	},
	"samhitaAux" : {
		"lines" : [
			"स हि द्व{1}रो द्व{1}रिषु{2} व{1}व्र ऊध{2}नि च{1}न्द्रबु{2}ध्नो{1} मद{2}वृद्धो मनी{1}षिभि{2}ः ।",
			"इन्द्रं{1} तम{2}ह्वे स्वप{1}स्यया{2} धि{1}या मंहि{2}ष्ठरातिं{1} स हि पप्रि{1}रन्ध{2}सः ॥"
		]
	},
	"padapaatha" : {
		"lines" : [
			"सः । हि । द्व{1}रः । द्व{1}रिषु{2} । व{1}व्रः । ऊध{2}नि । च{1}न्द्र{5}बु{2}ध्नः । मद{2}{5}वृद्धः । म{1}नी{1}षि{5}भिः{2} ।",
			"इन्द्र{2}म् । तम् । अ{1}ह्वे{1} । सु{1}{5}अ{1}प{1}स्यया{2} । धि{1}या । मंहि{2}ष्ठ{5}रातिम् । सः । हि । पप्रिः{2} । अन्ध{2}सः ॥"
		]
	},
	"sayanaBhashya" : "<p>स पूर्वोक्तगुणविशिष्ट इंद्रो द्वरिष्वावरीतृषु शत्रुषु द्वरो हि अतिशयेनावरीता खलु । शत्रुजयशील इत्यर्थः । यस्मादूधन्युद्धृतजलवत्यंतरिक्षे वव्रः संभक्तो व्याप्य वर्तते । अत एव चंद्रबुध्नः । सर्वासां प्रजानामाह्लादमूलः । अंतरिक्षस्य सर्वाह्लादकत्वात् । मदवृद्धः । माद्यंत्येभिरिति मदाः सोमाः । तैर्वर्धितः । एवंभूतो य इंद्रो मंहिष्ठरातिं प्रवृद्धधनं प्रवृद्धदानं वा तमिंद्रं मनीषिभिर्मनस ईषितृभिः प्राज्ञैर्ऋत्विग्भिः सह स्वपस्यया धिया शोभनकर्मयोग्यया बुद्ध्याह्वे । आह्वयामि । हि यस्मात्स इंद्रोऽंधसोऽन्नस्यासमदपेक्षितस्य पप्रिः पूरयिता ॥ द्वरः द्वृ इत्येके । द्वरत्यावृणोतीति द्वरः । पचाद्यच् । चित् स्वरेणांतोदात्तत्वम् । द्वरिषु । अच इरिति कर्तरीप्रत्ययः । वव्रः । वृङ् संभक्तौ । व्रियते संभज्यत इति वव्रः । घञर्थे कविधानं स्थास्नापाव्यधिहनियुध्यर्थम् । पा ३-३-५८-४ । इति परिगणनस्योपलक्षणार्थत्वात् । कर्मणि कप्रत्ययः । द्विर्भावश्छांदसः । ऊधनि । उत् ऊर्ध्वं ध्रियतेऽस्मिन् जलमित्यूधः । सप्तम्येकवचनेऽस्थिदधिक्थ्यक्ष्णामनङ्ङुदात्तश्भंदसत्वात्केवलादपि भवति । चंद्रबुध्नः । चदि आह्लादनॆ दीप्तौ च । इदित्त्वान्नुम् । स्फायितङ्चीत्यादिना रक् । प्रत्ययस्वरेणांतोदात्तत्वम् । बहुव्रीहौ पूर्वपदप्रकृतिस्वरत्वेन तदेव शिष्यते । मदवृद्धः । मदी हर्षे । मदोऽनुपसर्ग इति करणेऽप् । तस्य पित्त्वादनुदात्तत्वे धातुस्वरः । तृतीया कर्मणीति पूर्वपदप्रकृतिस्वरत्वम् । आह्वे । ह्वेञ् स्पर्धायां शब्दे च । छंदसि लुङ् लङ् लिट इति वर्तमाने लुङ्यात्मनेपदेष्वन्यतरस्याम् (पा ३-१-५४) इति च्लेरङादेशः । आतो लोप इट चेत्याकारलोपः । गुणः । स्वपस्यया । अप इति कर्मनाम । शोभनमपः स्वपः । तदर्हतीति स्वपस्यः । छंदसि चेति यप्रत्ययः । मंहिष्ठरातिम् । महि वृद्धौ । अतिशयेन मंहित्री मंहिष्ठाम् । तुश्छंदसीतीष्ठन्प्रत्ययः । तुरिष्ठे मेयःस्विति तृलोपः । नित्त्वादाद्युदात्तत्वम् । मंहिष्ठा रातिर्यस्य । स्त्रियाः पुवंत् (पा ६-३-३४) इति पुंवद्भावाद्ध्रस्वत्वम् । बहुव्रीहौ प्रकृत्येति पूर्वपदप्रकृतिस्वरत्वम् । पप्रिः । पृ पालनपूरणयोः । आदृगमहनजन इति किन् प्रत्ययः । उदोष्ठ्यपूर्वस्येत्युत्वस्य बहुळं छंदसीति वचनादभावे यणादेशः । लिड्वद्भावाद्द्वर्वचनेऽचीति स्थानिवद्भावे सति द्विर्भावोरदत्वहलादिशेषाः । नित्त्वादाद्युदात्तत्वं ॥ ३ ॥</p>"
}
