{
	"id" : "1.22.15",
	"classification" : {
		"mandala" : "1",
		"sukta" : "22",
		"ashtaka" : "1",
		"adhyaya" : "2",
		"varga" : "6",
		"anuvaka" : "5",
		"rik" : "15"
	},
	"attribute" : {
		"devata" : "पृथिवी",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"स्यो{1}ना{0} पृ{2}थि{0}वि{0} भ{0}वा{0}नृ{0}क्ष{1}रा{0} नि{1}वे{0}श{2}नी{0}",
			"य{0}च्छा{2} नः{1} श{0}र्म{2} स{1}प्र{0}थः{2}"
		]
	},
	"samhitaAux" : {
		"lines" : [
			"स्यो{1}ना पृ{2}थिवि भवानृक्ष{1}रा नि{1}वेश{2}नी ।",
			"यच्छा{2} न{1}ः शर्म{2} स{1}प्रथः{2} ॥"
		]
	},
	"padapaatha" : {
		"lines" : [
			"स्यो{1}ना । पृ{1}थि{1}वि{1} । भ{1}व{1} । अ{1}नृ{1}क्ष{1}रा । नि{1}{5}वेश{2}नी ।",
			"यच्छ{2} । नः{1} । शर्म{2} । स{1}{5}प्रथः{2} ॥"
		]
	},
	"sayanaBhashya" : "<p>स्योना पृथिवीत्येषा महानाम्नीव्रते भूमिस्पर्शने विनियुक्ता । एतद्विदं ब्रह्मचारिणमिति खंडे सूत्रितम् । स्योना पृथिवि भवेति समाप्य । आ ८-१४ ॥ इति ॥ स्मार्ते हेमंतप्रत्यवरोहणेऽप्येषा जप्या । मार्गशीर्ष्यां प्रत्यवरोहणमिति खंडे सूत्रितम् । तस्मिन्नुपविश्य स्योना पृथिवि भवेति जपित्वा । आ- गृ । २-३-६ । इति ॥</p><p>हे पृथिवि स्योनत्वादिगुणयुक्ता भव । स्योनशब्दो विस्तीर्णवाची । तथा च वाजसनेयब्राह्मणे स्योनशब्दोपेतं कंचिन्मंत्रमुदाहृत्य व्याख्यातम् । इंद्रस्योरुमाविश स्योन स्योनमिति विस्तीर्णो विस्तीर्णमित्येव तदाहेति । यद्वा । स्योनशब्दः सुखवाची । तथा च यास्कवाक्यमुदाहरिष्यते । अनृक्षरा कंटकरहिता निवेशनी निवासस्थानभूता सप्रथो विस्तारयुक्तं शर्म शरणं न्योऽस्मभ्यं यच्छ । हे पृथिवि देहि । तामेतामृचमुदाहृत्य यास्क एवं व्याचष्टे । सुखा नः पृथिवि भवानृक्षरा निवेशन्यृक्षरः कंटक ऋच्छतेः कंटकः कंतपो वा कृंततेर्वा कंटतेर्वा स्याद्गतिकर्मण उद्गततमो भवति यच्छ नः शर्म शरणं सर्वतः पृथु (नि ९-३२) इति ॥ स्योना । षिवु तंतुसंताने । सिवेष्टेर्यो च उ । ३-९ । इति नप्रत्ययः । टेश्च यो इत्यादेशः । प्रत्ययस्वरः स्योना पृथिवीत्यनयोर्भवेत्याख्यातेनैवान्वयो न परस्वरम् । अतोऽसामर्थ्येनैव परांगवद्भावाभावादोकारस्य नामंत्रिताद्युदात्तत्वम् । अनृक्षरा । ऋषी गतौ । गच्छत्यंतरित्यृक्षरः कंटकः । तन्यृषिभ्यां क्सरन् (उ ३-७५) षढोः कः सीति कत्वम् । आदेशप्रत्यययोरिति षत्वम् । नञा बहुव्रीहिः । तस्मान्नुडचि (पा ६-३-७४) इति नुडागमः । नञ् सुभ्यामित्युत्तरपदांतोदात्तत्वम् । निविशंत्यस्यामिति निवेशनी । करणाधिकरणयोश्चेति ल्युट् । लतीति प्रत्ययात्पूर्वस्योदात्तत्वम् । यच्छ । दाण् दाने । पाघ्रेत्यादिना यच्छादेशः । द्व्यचोऽतस्तिङ इति दीर्घः । सप्रथः । प्रथ प्रख्याने असुन् । प्रथसा सह वर्तत इति तेन सहेति तुल्ययोगे (पा २-२-२८) इति समासः । वोपसर्जनस्य (पा ६-३-८२) इति सभावः । कृत्स्वरः ॥ ६ ॥ १५ ॥</p>"
}
