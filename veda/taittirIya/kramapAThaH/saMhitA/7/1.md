


प्र॒जन॑न॒ञ्ज्योतिः॑ । प्र॒जन॑न॒मिति॑ प्र-जन॑नम् । ज्योति॑र॒ग्निः । अ॒ग्निर्दे॒वता॑नाम् । दे॒वता॑ना॒ञ्ज्योतिः॑ । ज्योति॑र्वि॒राट् । वि॒राट्छन्द॑साम् । वि॒राडिति॑ वि-राट् । छन्द॑सा॒ञ्ज्योतिः॑ । ज्योति॑र्वि॒राट् । वि॒राड्वा॒चः । वि॒राडिति॑ वि-राट् । वा॒चो᳚ऽग्नौ । अ॒ग्नौ सम् । सन्ति॑ष्ठते । ति॒ष्ठ॒ते॒ वि॒राज᳚म् । वि॒राज॑म॒भि । वि॒राजमिति॑ वि-राज᳚म् । अ॒भि सम् । सम्प॑द्यते । प॒द्य॒ते॒ तस्मा᳚त् । तस्मा॒त्तत् । तज्ज्योतिः॑ । ज्योति॑रुच्यते । उ॒च्य॒ते॒ द्वौ । द्वौ स्तोमौ᳚ । स्तोमौ᳚ प्रातस्सव॒नम् । प्रा॒त॒स्स॒व॒नँव्व॑हतः । प्रा॒त॒स्स॒व॒नमिति॑ प्रातः-स॒व॒नम् । व॒ह॒तो॒ यथा᳚ । यथा᳚ प्रा॒णः । प्रा॒णश्च॑ । प्रा॒ण इति॑ प्र-अ॒नः । चा॒पा॒नः । अ॒पा॒नश्च॑ । अ॒पा॒न इत्य॑प-अ॒नः । च॒ द्वौ । द्वौ माध्य॑न्दिनम् । माध्य॑न्दिन॒ꣳ॒ सव॑नम् । सव॑नँ॒य्यथा᳚ । यथा॒ चख्षुः॑ । चख्षु॑श्च । च॒ श्रोत्र᳚म् । श्रोत्र॑ञ्च । च॒ द्वौ । द्वौ तृ॑तीयसव॒नम् । तृ॒ती॒य॒स॒व॒नँय्यथा᳚ । तृ॒ती॒य॒स॒व॒न॒मिति॑ तृतीय-स॒व॒नम् । यथा॒ वाक् । वाक्च॑ । च॒ प्र॒ति॒ष्ठा । प्र॒ति॒ष्ठा च॑ । प्र॒ति॒ष्ठेति॑ प्रति-स्था । च॒ पुरु॑षसम्मितः । पुरु॑षसम्मितो॒ वै । पुरु॑षसम्मित॒ इति॒ पुरु॑ष-स॒म्मि॒तः॒ । वा ए॒षः । ए॒ष य॒ज्ञः । य॒ज्ञोस्थू॑रिः । अस्थू॑रि॒ र्यम् (1)।  
यङ्काम᳚म् । काम॑ङ्का॒मय॑ते । का॒मय॑ते॒ तम् । तमे॒तेन॑ । ए॒तेना॒भि । अ॒भ्य॑श्नुते । अ॒श्नु॒ते॒ सर्व᳚म् । सर्व॒ꣳ॒ हि । ह्यस्थू॑रिणा । अस्थू॑रिणाऽभ्यश्नु॒ते । अ॒भ्य॒श्नु॒ते᳚ऽग्निष्टो॒मेन॑ । अ॒भ्य॒श्नु॒त इत्य॑भि-अ॒श्नु॒ते । अ॒ग्नि॒ष्टो॒मेन॒ वै । अ॒ग्नि॒ष्टो॒मेनेत्य॑ग्नि-स्तो॒मेन॑ । वै प्र॒जाप॑तिः । प्र॒जाप॑ति प्र॒जाः । प्र॒जाप॑ति॒रिति॑ प्र॒जा-प॒तिः॒ । प्र॒जा अ॑सृजत । प्र॒जा इति॑ प्र-जाः । अ॒सृ॒ज॒त॒ ताः । ता अ॑ग्निष्टो॒मेन॑ । अ॒ग्नि॒ष्टो॒मेनै॒व । अ॒ग्नि॒ष्टो॒मे-नेत्य॑ग्नि-स्तो॒मेन॑ । ए॒व परि॑ । पर्य॑गृह्णात् । अ॒गृ॒ह्णा॒त्तासा᳚म् । तासा॒म्परि॑गृहीतानाम् । परि॑गृहीतानामश्वत॒रः । परि॑गृहीताना॒मिति॒ परि॑-गृ॒ही॒ता॒ना॒म्॒ । अ॒श्व॒त॒रोऽति॑ । अत्य॑प्रवत । अ॒प्र॒व॒त॒ तस्य॑ । तस्या॑नु॒हाय॑ । अ॒नु॒हाय॒ रेतः॑ । अ॒नु॒हायेत्य॑नु-हाय॑ । रे॒त आ । आ द॑त्त । अ॒द॒त्त॒ तत् । तद्ग॑र्द॒भे । ग॒र्द॒भे नि । न्य॑ मार्ट् । अ॒मा॒र्ट्तस्मा᳚त् । तस्मा᳚द्गर्द॒भः । ग॒र्द॒भो द्वि॒रेताः᳚ । द्वि॒रेता॒ अथो᳚ । द्वि॒रेता॒ इति॑ द्वि-रेताः᳚ । अथो॑ आहुः । अथो॒ इत्यथो᳚ । आ॒हु॒र्वड॑बायाम् । वड॑बाया॒न्नि । न्य॑मार्ट् । अ॒मा॒र्डिति॑ । इति॒ तस्मा᳚त् । तस्मा॒द्वड॑बा । वड॑बा द्वि॒रेताः᳚ । द्वि॒रेता॒ अथो᳚ । द्वि॒रेता॒ इति॑ द्वि-रेताः᳚ । अथो॑ आहुः । अथो॒ इत्यथो᳚ । आ॒हु॒रोष॑धीषु । ओष॑धीषु॒ नि (2)।  
न्य॑मार्ट् । अ॒मा॒र्डिति॑ । इति॒ तस्मा᳚त् । तस्मा॒दोष॑धयः । ओष॑ध॒योन॑भ्यक्ताः । अन॑भ्यक्ता रेभन्ति । अन॑भ्यक्ता॒ इत्यन॑भि-अ॒क्ताः॒ । रे॒भ॒न्त्यथो᳚ । अथो॑ आहुः । अथो॒ इत्यथो᳚ । आ॒हु॒ प्र॒जासु॑ । प्र॒जासु॒ नि । प्र॒जास्विति॑ प्र-जासु॑ । न्य॑मार्ट् । अ॒मा॒र्डिति॑ । इति॒ तस्मा᳚त् । तस्मा᳚द्य॒मौ । य॒मौ जा॑येते । जा॒ये॒ते॒ तस्मा᳚त् । जा॒ये॒ते॒ इति॑ जायेते । तस्मा॑दश्वत॒रः । अ॒श्व॒त॒रो न । न प्र । प्र जा॑यते । जा॒य॒त॒ आत्त॑रेताः । आत्त॑रेता॒ हि । आत्त॑रेता॒ इत्यात्त॑-रे॒ताः॒ । हि तस्मा᳚त् । तस्मा᳚द्ब॒र्‌हिषि॑ । ब॒र्‌हिष्यन॑वक्ल्प्त । अन॑वक्ल्प्तस्सर्ववेद॒से । अन॑वक्ल्प्त॒ इत्यन॑व॑-क्ल्॒प्तः॒ । स॒र्व॒वे॒दसे वा᳚ । स॒र्व॒वे॒द॒स इति॑ सर्व-वे॒द॒से । वा॒ स॒हस्रे᳚ । स॒हस्रे॑ वा । वाऽव॑क्ल्प्तः । अव॑क्ल्॒प्तोति॑ । अव॑क्ल्प्त॒ इत्यव॑-क्ल्॒प्तः॒ । अति॒ हि । ह्य प्र॑वत । अप्र॑वत॒ यः । य ए॒वम् । ए॒वँव्वि॒द्वान् । वि॒द्वान॑ग्निष्टो॒मेन॑ । अ॒ग्नि॒ष्टो॒मेन॒ यज॑ते । अ॒ग्नि॒ष्टो॒मेनेत्य॑ग्नि-स्तो॒मेन॑ । यज॑ते॒ प्र । प्राजा॑ताः । अजा॑ता प्र॒जाः । प्र॒जा ज॒नय॑ति । प्र॒जा इति॑ प्र-जाः । ज॒नय॑ति॒ परि॑ । परि॒ प्रजा॑ताः । प्रजा॑ता गृह्णाति । प्रजा॑ता॒ इति॒ प्र-जा॒ताः॒ । गृ॒ह्णा॒ति॒ तस्मा᳚त् । तस्मा॑दाहुः । आ॒हु॒र्ज्ये॒ष्ठ॒य॒ज्ञः । ज्ये॒ष्ठ॒य॒ज्ञ इति॑ । ज्ये॒ष्ठ॒य॒ज्ञ इति॑ ज्येष्ठ-य॒ज्ञः । इति॑ प्र॒जाप॑तिः (3)।  
प्र॒जाप॑ति॒र्वाव । प्र॒जाप॑ति॒रिति॑ प्र॒जा-प॒तिः॒ । वाव ज्येष्ठः॑ । ज्येष्ठ॒स्सः । स हि । ह्ये॑तेन॑ । ए॒तेनाग्रे᳚ । अग्रेऽ य॑जत । अय॑जत प्र॒जाप॑तिः । प्र॒जाप॑तिरकामयत । प्र॒जाप॑ति॒रिति॑ प्र॒जा-प॒तिः॒ । अ॒का॒म॒य॒त॒ प्र । प्र जा॑येय । जा॒ये॒येति॑ । इति॒ सः । स मु॑ख॒तः । मु॒ख॒तस्त्रि॒वृत᳚म् । त्रि॒वृत॒न्निः । त्रि॒वृत॒मिति॑ त्रि-वृत᳚म् । निर॑मिमीत । अ॒मि॒मी॒त॒ तम् । तम॒ग्निः । अ॒ग्निर्दे॒वता᳚ । दे॒वताऽनु॑ । अन्व॑सृज्यत । अ॒सृ॒ज्य॒त॒ गा॒य॒त्री । गा॒य॒त्री॒ छन्दः॑ । छन्दो॑ रथन्त॒रम् । र॒थ॒न्त॒रꣳ साम॑ । र॒थ॒न्त॒रमिति॑ रथम्-त॒रम् । साम॑ ब्राह्म॒णः । ब्रा॒ह्म॒णो म॑नु॒ष्या॑णाम् । म॒नु॒ष्या॑णाम॒जः । अ॒ज प॑शू॒नाम् । प॒शू॒नान्तस्मा᳚त् । तस्मा॒त्ते । ते मुख्याः᳚ । मुख्या॑ मुख॒तः । मु॒ख॒तो हि । ह्यसृ॑ज्यन्त । असृ॑ज्य॒न्तोर॑सः । उर॑सो बा॒हुभ्या᳚म् । बा॒हुभ्या᳚म्पञ्चद॒शम् । बा॒हुभ्या॒मिति॑ बा॒हु-भ्या॒म्॒ । प॒ञ्च॒द॒शन्निः । प॒ञ्च॒द॒शमिति॑ पञ्च-द॒शम् । निर॑मिमीत । अ॒मि॒मी॒त॒ तम् । तमिन्द्रः॑ । इन्द्रो॑ दे॒वता᳚ । दे॒वताऽनु॑ । अन्व॑सृज्यत । अ॒सृ॒ज्य॒त॒ त्रि॒ष्टुप् । त्रि॒ष्टुप्छन्दः॑ । छन्दो॑ बृ॒हत् । बृ॒हथ्साम॑ (4)।  
। साम॑ राज॒न्यः॑ । रा॒ज॒न्यो॑ मनु॒ष्या॑णाम् । म॒नु॒ष्या॑णा॒मविः॑ । अवि॑ पशू॒नाम् । प॒शू॒नान्तस्मा᳚त् । तस्मा॒त्ते । ते वी॒र्या॑वन्तः । वी॒र्या॑वन्तो वी॒र्या᳚त् । वी॒र्या॑वन्त॒ इति॑ वी॒र्य॑-व॒न्तः॒ । वी॒र्या᳚द्धि । ह्यसृ॑ज्यन्त । असृ॑ज्यन्त मध्य॒तः । म॒ध्य॒तस्स॑प्तद॒शम् । स॒प्त॒द॒शन्निः । स॒प्त॒द॒शमिति॑ सप्त-द॒शम् । निर॑मिमीत । अ॒मि॒मी॒त॒ तम् । तँव्विश्वे᳚ । विश्वे॑दे॒वाः । दे॒वा दे॒वताः᳚ । दे॒वता॒ अनु॑ । अन्व॑सृज्यन्त । अ॒सृ॒ज्य॒न्त॒ जग॑ती । जग॑ती॒ छन्दः॑ । छन्दो॑ वैरू॒पम् । वै॒रू॒पꣳ साम॑ । साम॒ वैश्यः॑ । वैश्यो॑ मनु॒ष्या॑णाम् । म॒नु॒ष्या॑णा॒ङ्गावः॑ । गाव॑ पशू॒नाम् । प॒शू॒नान्तस्मा᳚त् । तस्मा॒त्ते । त आ॒द्याः᳚ । आ॒द्या॑ अन्न॒धाना᳚त् । अ॒न्न॒धाना॒द्धि । अ॒न्न॒धाना॒दित्य॑न्न-धाना᳚त् । ह्यसृ॑ज्यन्त । असृ॑ज्यन्त॒ तस्मा᳚त् । तस्मा॒द्भूयाꣳ॑सः । भूयाꣳ॑ सो॒ऽन्येभ्यः॑ । अ॒न्येभ्यो॒ भूयि॑ष्ठाः । भूयि॑ष्ठा॒ हि । हि दे॒वताः᳚ । दे॒वता॒ अनु॑ । अन्वसृ॑ज्यन्त । असृ॑ज्यन्त प॒त्तः । प॒त्त ए॑कवि॒ꣳ॒शम् । ए॒क॒वि॒ꣳ॒शन्निः । ए॒क॒वि॒ꣳ॒शमित्ये॑क- वि॒ꣳ॒शम् । निर॑मिमीत । अ॒मि॒मी॒त॒ तम् । तम॑नु॒ष्टुप् । अ॒नु॒ष्टु॒प्छन्दः॑ । अ॒नु॒ष्टुबित्य॑नु-स्तुप् । छन्दोनु॑। (5)  
अन्व॑सृज्यत । अ॒सृ॒ज्य॒त॒ वै॒रा॒जम् । वै॒रा॒ज॒ꣳ साम॑ । साम॑ शू॒द्रः । शू॒द्रो म॒नुष्या॑णाम् । म॒नु॒ष्या॑णा॒मश्वः॑ । अश्व॑ पशू॒नाम् । प॒शू॒नान्तस्मा᳚त् । तस्मा॒त्तौ । तौ भू॑तसङ्क्रा॒मिणौ᳚ । भू॒त॒स॒ङ्क्रा॒मिणा॒वश्वः॑ । भू॒त॒स॒ङ्क्रा॒मिणा॒विति॑ भूत-स॒ङ्क्रा॒मिणौ᳚ । अश्व॑श्च । च॒ शू॒द्रः । शू॒द्रश्च॑ । च॒ तस्मा᳚त् । तस्मा᳚च्छू॒द्रः । शू॒द्रो य॒ज्ञे । य॒ज्ञेऽन॑वक्ल्प्तः । अन॑वक्ल्प्तो॒ न । अन॑वक्ल्प्त॒ इत्यन॑व-क्ल्॒प्तः॒ । न हि । हि दे॒वताः᳚ । दे॒वता॒ अनु॑ । अन्वसृ॑ज्यत । असृ॑ज्यत॒ तस्मा᳚त् । तस्मा॒त्पादौ᳚ । पादा॒वुप॑ । उप॑ जीवतः । जी॒व॒त॒ प॒त्तः । प॒त्तो हि । ह्यसृ॑ज्येताम् । असृ॑ज्येताम्प्रा॒णाः । प्रा॒णा वै । प्रा॒णा इति॑ प्र-अ॒नाः । वै त्रि॒वृत् । त्रि॒वृद॑र्धमा॒साः । त्रि॒वृदिति॑ त्रि-वृत् । अ॒र्ध॒मा॒सा प॑ञ्चद॒शः । अ॒र्ध॒मा॒सा इत्य॑र्ध-मा॒साः । प॒ञ्च॒द॒श प्र॒जाप॑तिः । प॒ञ्च॒द॒श इति॑ पञ्च-द॒शः । प्र॒जाप॑तिस्सप्तद॒शः । प्र॒जाप॑ति॒रिति॑ प्र॒जा-प॒तिः॒ । स॒प्त॒द॒शस्त्रयः॑ । स॒प्त॒द॒श इति॑ सप्त-द॒शः । त्रय॑ इ॒मे । इ॒मे लो॒काः । लो॒का अ॒सौ । अ॒सावा॑दि॒त्यः । आ॒दि॒त्य ए॑कवि॒ꣳ॒शः । ए॒क॒वि॒ꣳश ए॒तस्मिन्न्॑ । ए॒क॒वि॒ꣳ॒श इत्ये॑क-वि॒ꣳ॒शः । ए॒तस्मि॒न्वै । वा ए॒ते । ए॒ते श्रि॒ताः । श्रि॒ता ए॒तस्मिन्न्॑ । ए॒तस्मि॒न्प्रति॑ष्ठिताः । प्रति॑ष्ठिता॒ यः । प्रति॑ष्ठिता॒ इति॒ प्रति॑-स्थि॒ताः॒ । य ए॒वम् । ए॒वँव्वेद॑ । वेदै॒तस्मिन्न्॑ । ए॒तस्मि॑न्ने॒व । ए॒व श्र॑यते । श्र॒य॒त॒ ए॒तस्मिन्न्॑ । ए॒तस्मि॒न्प॑ति । प्रति॑ तिष्ठति । ति॒ष्ठ॒तीति॑ तिष्ठति (6) ॥  
प्रा॒त॒स्स॒व॒ने वै । प्रा॒त॒स्स॒व॒न इति॑ प्रातः-स॒व॒ने । वै गा॑य॒त्रेण॑ । गा॒य॒त्रेण॒ छन्द॑सा । छन्द॑सा त्रि॒वृते᳚ । त्रि॒वृते॒ स्तोमा॑य । त्रि॒वृत॒ इति॑ त्रि-वृते॑ । स्तोमा॑य॒ ज्योतिः॑ । ज्योति॒र्दध॑त् । दध॑तेति । ए॒ति॒ त्रि॒वृता᳚ । त्रि॒वृता᳚ ब्रह्मवर्च॒सेन॑ । त्रि॒वृतेति॑-वृता᳚ । ब्र॒ह्म॒व॒र्च॒सेन॑ पञ्चद॒शाय॑ । ब्र॒ह्म॒व॒र्चसेनेति॑ ब्रह्म- व॒र्च॒सेन॑ । प॒ञ्च॒द॒शाय॒ ज्योतिः॑ । प॒ञ्च॒द॒शायेति॑ पञ्च-द॒शाय॑ । ज्योति॒र्दध॑त् । दध॑तेति । ए॒ति॒ प॒ञ्च॒द॒शेन॑ । प॒ञ्च॒द॒शेनौज॑सा । प॒ञ्च॒द॒शनेति॑ पञ्च-द॒शेन॑ । ओज॑सा वी॒र्ये॑ण । वी॒र्ये॑ण सप्तद॒शाय॑ । स॒प्त॒द॒शाय॒ ज्योतिः॑ । स॒प्त॒द॒शायेति॑ सप्त-द॒शाय॑ । ज्योति॒र्दध॑त् । दध॑तेति । ए॒ति॒ स॒प्त॒द॒शेन॑ । स॒प्त॒द॒शेन॑ प्राजाप॒त्येन॑ । स॒प्त॒द॒शेनेति॑ सप्त-द॒शेन॑ । प्रा॒जा॒प॒त्येन॑ प्र॒जन॑नेन । प्रा॒जा॒प॒त्येवेति॑ प्राजा-प॒त्येन॑ । प्र॒जन॑नैक वि॒ꣳ॒शाय॑ । प्र॒जन॑ने॒ति॑ प्र-जन॑नेन । ए॒क॒वि॒ꣳ॒शाय॒ ज्योतिः॑ । ए॒क॒वि॒ꣳ॒शायेत्ये॑क-वि॒ꣳ॒शाय॑ । ज्योति॒र्दध॑त् । दध॑तेति । ए॒ति॒ स्तोमः॑ । स्तोम॑ ए॒व । ए॒व तत् । तथ्स्तोमा॑य । स्तोमा॑य ज्योतिः॑ । ज्योति॒र्दध॑त् । दध॑तेति । ए॒त्यथो᳚ । अथो॒ स्तोमे᳚ । अथो॒ इत्यथो᳚ । स्तोम॑ ए॒व । ए॒व स्तोम᳚म् । स्तोम॑म॒भि । अ॒भि प्र । प्रण॑यति । न॒य॒ति॒ याव॑न्तः । याव॑न्तो॒ वै । वै स्तोमाः᳚ । स्तोमा॒स्ताव॑न्तः । ताव॑न्त॒ कामाः᳚ । कामा॒स्ताव॑न्तः । ताव॑न्तो लो॒काः । लो॒कास्ताव॑न्ति । ताव॑न्ति॒ ज्योतीꣳ॑षि । ज्योतीꣳ॑ष्ये॒ताव॑तः । ए॒ताव॑त ए॒व । ए॒व स्तोमान्॑ । स्तोमा॑ने॒ताव॑तः । ए॒ताव॑त॒ कामान्॑ । कामा॑ने॒ताव॑तः । ए॒ताव॑तो लो॒कान् । लो॒काने॒ताव॑न्ति । ए॒ताव॑न्ति॒ ज्योतीꣳ॑षि । ज्योती॒ꣳ॒ष्यव॑ । अव॑ रुन्धे । रु॒न्ध॒ इति॑ रुन्धे (7) ॥  
ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ सः । स तु । त्वै । वै य॑जेत । य॒जे॒त॒ यः । यो᳚ऽग्निष्टो॒मेन॑ । अ॒ग्नि॒ष्टो॒मेन॒ यज॑मानः । अ॒ग्नि॒ष्टो॒मेनेत्य॑ग्नि-स्तो॒मेन॑ । यज॑मा॒नोऽथ॑ । अथ॒ सर्व॑स्तोमेन । सर्व॑स्तोमेन॒ यजे॑त । सर्व॑स्तोमे॒नेति॒ सर्व॑-स्तो॒मे॒न॒ । यजे॒तेति॑ । इति॒ यस्य॑ । यस्य॑ त्रि॒वृत᳚म् । त्रि॒वृत॑मन्त॒र्यन्ति॑ । त्रि॒वृत॒मिति॑ त्रि-वृतम्᳚ । अ॒न्त॒र्य॒न्ति॑ प्राणान् । अ॒न्तर्य॒न्तीत्य॑न्तः-यन्ति॑ । प्रा॒णाꣳस्तस्य॑ । प्रा॒णानिति॑ प्र-अ॒नान् । तस्या॒न्तः । अ॒न्तर्य॑न्ति । य॒न्ति॒ प्रा॒णेषु॑ । प्रा॒णेषु॒ मे । प्रा॒णेष्विति॑ प्र-अ॒नेषु॑ । मेऽपि॑ । अप्य॑सत् । अ॒स॒दिति॑ । इति॒ खलु॑ । खलु॒ वै । वै य॒ज्ञेन॑ । य॒ज्ञेन॒ यज॑मानः । यज॑मानो यजते । य॒ज॒ते॒ यस्य॑ । यस्य॑ पञ्चद॒शम् । प॒ञ्च॒द॒शम॑न्त॒र्यन्ति॑ । प॒ञ्च॒द॒शमिति॑ पञ्च-द॒शम् । अ॒न्त॒र्यन्ति॑ वी॒र्य᳚म् । अ॒न्त॒र्यन्तीत्य॑न्तः-यन्ति॑ । वी॒र्य॑न्तस्य॑ । तस्या॒न्तः । अ॒न्तर्य॑न्ति । य॒न्ति॒ वीर्ये᳚ । वी॒र्ये॑ मे । मेऽपि॑ । अप्य॑सत् । अ॒स॒दिति॑ । इति॒ खलु॑ । खलु॒ वै । वै य॒ज्ञेन॑ । य॒ज्ञेन॒ यज॑मानः । यज॑मानो यजते । य॒ज॒ते॒ यस्य॑ । यस्य॑ सप्तद॒शम् । स॒प्त॒द॒शम॑न्त॒र्यन्ति॑ । स॒प्त॒द॒शमिति॑ सप्त-द॒शम् । अ॒न्त॒र्यन्ति॑ प्र॒जाम् । अ॒न्त॒र्यन्तीत्य॑न्तः-यन्ति॑ (8)।  
। प्र॒जान्तस्य॑ । प्र॒जामिति॑ प्र-जाम् । तस्या॒न्तः । अ॒न्तर्य॑न्ति । य॒न्ति॒ प्र॒जाया᳚म् । प्र॒जाया॒म्मे । प्र॒जाया॒मिति॑ प्र-जाया᳚म् । मेऽपि॑ । अप्य॑सत् । अ॒स॒दिति॑ । इति॒ खलु॑ । खलु॒ वै । वै य॒ज्ञेन॑ । य॒ज्ञेन॒ यज॑मानः । यज॑मानो यजते । य॒ज॒ते॒ यस्य॑ । यस्यै॑कवि॒ꣳ॒शम् । ए॒क॒वि॒ꣳ॒शम॑न्त॒र्यन्ति॑ । ए॒क॒वि॒ꣳ॒श॒मित्ये॑क-वि॒ꣳ॒शम् । अ॒न्त॒र्यन्ति॑ प्रति॒ष्ठाम् । अ॒न्त॒र्यन्तीत्य॑न्तः-यन्ति॑ । प्र॒ति॒ष्ठान्तस्य॑ । प्र॒ति॒ष्ठामिति॑ प्रति-स्थाम् । तस्त्या॒न्तः । अ॒न्तर्य॑न्ति । य॒न्ति॒ प्र॒ति॒ष्ठाया᳚म् । प्र॒ति॒ष्ठाया॒म्मे । प्र॒ति॒ष्ठाया॒मिति॑ प्रति-स्थाया᳚म् । मेऽपि॑ । अप्य॑सत् । अ॒स॒दिति॑ । इति॒ खलु॑ । खलु॒ वै । वै य॒ज्ञेन॑ । य॒ज्ञेन॒ यज॑मानः । यज॑मानो यजते । य॒ज॒ते॒ यस्य॑ । यस्य॑ त्रिण॒वम् । त्रि॒ण॒वम॑न्त॒र्यन्ति॑ । त्रि॒ण॒वमिति॑ त्रि-न॒वम् । अ॒न्त॒यन्त्यृ॒तून् । अ॒न्त॒र्यन्तीत्य॑न्तः-यन्ति॑ । ऋ॒तूꣳश्च॑ । च॒ तस्य॑ । तस्य॑ नख्ष॒त्रिया᳚म् । न॒ख्ष॒त्रिया᳚ञ्च । च॒ वि॒राज᳚म् । वि॒राज॑म॒न्तः । वि॒राज॒मिति॑ वि-राज᳚म् । अ॒न्तर्य॑न्ति । य॒न्त्यृ॒तुषु॑ । ऋ॒तुषु॒ मे । मेऽपि॑ । अप्य॑सत् । अ॒स॒न्न॒ख्ष॒त्रिया॑याम् । न॒ख्ष॒त्रिया॑याञ्च । च॒ वि॒राजि॑ । वि॒राजीति॑ । वि॒राजीति॑ वि-राजि॑ । इति॒ खलु॑। (9)  
खलु॒ वै । वै य॒ज्ञेन॑ । य॒ज्ञेन॒ यज॑मानः । यज॑मानो यजते । य॒ज॒ते॒ यस्य॑ । यस्य॑ त्रयस्त्रि॒ꣳ॒शम् । त्र॒य॒स्त्रि॒ꣳ॒शम॑न्त॒र्यन्ति॑ । त्र॒य॒स्त्रि॒ꣳ॒शमिति॑ त्रयः-त्रि॒ꣳ॒शम् । अ॒न्त॒र्यन्ति॑ दे॒वताः᳚ । अ॒न्त॒र्यन्तीत्य॑न्तः-यन्ति॑ । दे॒वता॒स्तस्य॑ । तस्या॒न्तः । अ॒न्तर्य॑न्ति । य॒न्ति॒ दे॒वता॑सु । दे॒वता॑सु॒ मे । मेऽपि॑ । अप्य॑सत् । अ॒स॒दिति॑ । इति॒ खलु॑ । खलु॒ वै । वै य॒ज्ञेन॑ । य॒ज्ञेन॒ यज॑मानः । यज॑मानो यजते । य॒ज॒ते॒ यः । यो वै । वै स्तोमा॑नाम् । स्तोमा॑नामव॒मम् । अ॒व॒मम्प॑र॒मता᳚म् । प॒र॒मता॒ङ्गच्छ॑न्तम् । गच्छ॑न्तँ॒व्वेद॑ । वेद॑ पर॒मता᳚म् । प॒र॒मता॑मे॒व । ए॒व ग॑च्छति । ग॒च्छ॒ति॒ त्रि॒वृत् । त्रि॒वृद्वै । त्रि॒वृदिति॑ त्रि-वृत् । वै स्तोमा॑नाम् । स्तोमा॑नामव॒मः । अ॒व॒मस्त्रि॒वृत् । त्रि॒वृत्प॑र॒मः । त्रि॒वृदिति॑ त्रि-वृत् । प॒र॒मो यः । य ए॒वम् । ए॒वँव्वेद॑ । वेद॑ पर॒मता᳚म् । प॒र॒मता॑मे॒व । ए॒व ग॑च्छति । ग॒च्छ॒तीति॑ गच्छती (10) ॥  
अङ्गि॑रसो॒ वै । वै स॒त्रम् । स॒त्रमा॑सत । आ॒स॒त॒ ते । ते सु॑व॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कमा॑यन् । आ॒य॒न्तेषा᳚म् । तेषाꣳ॑ ह॒विष्मान्॑ । ह॒विष्माꣳ॑श्च । च॒ ह॒वि॒ष्कृत् । ह॒वि॒ष्कृच्च॑ । ह॒वि॒ष्कृदिति॑ हविः-कृत् । चा॒ही॒ये॒ता॒म् । अ॒ही॒ये॒ता॒न्तौ । ताव॑कामयेताम् । अ॒का॒म॒ये॒ता॒ꣳ॒ सु॒व॒र्गम् । सु॒व॒र्गँ॒ल्लो॒कम् । सु॒व॒र्गमिति॑ सुवः-गम् । लो॒कमि॑याव । इ॒या॒वेति॑ । इति॒ तौ । तावे॒तम् । ए॒तन्द्वि॑रा॒त्रम् । द्वि॒रा॒त्रम॑पश्यताम् । द्वि॒रा॒त्रमिति॑ द्वि-रा॒त्रम् । अ॒प॒श्य॒ता॒न्तम् । तमा । आह॑रताम् । अ॒ह॒र॒ता॒न्तेन॑ । तेना॑ यजेताम् । अ॒य॒जे॒ता॒न्ततः॑ । ततो॒ वै । वै तौ । तौ सु॑व॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कमै॑ताम् । ए॒ताँ॒य्यः । य ए॒वम् । ए॒वँव्वि॒द्वान् । वि॒द्वान्द्वि॑रा॒त्रेण॑ । द्वि॒रा॒त्रेण॒ यज॑ते । द्वि॒रा॒त्रेणेति॑ द्वि-रा॒त्रेण॑ । यज॑ते सुव॒र्गम् । सु॒व॒र्गमे॒व । सु॒व॒र्गमिति॑ सुवः-गम् । ए॒व लो॒कम् । लो॒कमे॑ति । ए॒ति॒ तौ । तावैता᳚म् । ऐता॒म्पूर्वे॑ण । पूर्वे॒णाह्ना᳚ । अह्नाऽग॑च्छताम् । अग॑च्छता॒मुत्त॑रेण । उत्त॑रेणाभिप्ल॒वः । उत्त॑रे॒णेत्युत्-त॒रे॒ण॒। (11)  
अ॒भि॒प्ल॒व पूर्व᳚म् । अ॒भि॒प्ल॒व इत्य॑भि-प्ल॒वः । पूर्व॒महः॑ । अह॑र्भवति । भ॒व॒ति॒ गतिः॑ । गति॒रुत्त॑रम् । उत्त॑र॒ञ्ज्योति॑ष्टोमः । उत्त॑र॒मित्युत्-त॒र॒म्॒ । जोति॑ष्टोमोऽग्निष्टो॒मः । ज्योति॑ष्टोम॒ इति॒ ज्योतिः॑-स्तो॒मः॒ । अ॒ग्नि॒ष्टो॒म पूर्व᳚म् । अ॒ग्नि॒ष्टो॒म इत्य॑ग्नि-स्तो॒मः । पूर्व॒महः॑ । अह॑र्भवति । भ॒व॒ति॒ तेजः॑ । तेज॒स्तेन॑ । तेनाव॑ । अव॑ रुन्धे । रु॒न्धे॒ सर्व॑स्तोमः । सर्व॑स्तोमोतिरा॒त्रः । सर्व॑स्तोम॒ इति॒ सर्व॑-स्तो॒मः॒ । अ॒ति॒रा॒त्र उत्त॑रम् । अ॒ति॒रा॒त्र इत्य॑ति-रा॒त्रः । उत्त॑र॒ꣳ॒ सर्व॑स्य । उत्त॑र॒मित्युत्-त॒र॒म्॒ । सर्व॒स्याप्त्यै᳚ । आप्त्यै॒ सर्व॑स्य । सर्व॒स्याव॑रुध्यै । अव॑रुध्यै गाय॒त्रम् । अव॑रुध्या॒ इत्यव॑-रु॒ध्यै॒ । गा॒य॒त्रम्पूर्वे᳚ । पूर्वेऽहन्न्॑ । अह॒न्थ्साम॑ । साम॑ भवति । भ॒व॒ति॒ तेजः॑ । तेजो॒ वै । वै गा॑य॒त्री । गा॒य॒त्री गा॑य॒त्री । गा॒य॒त्री ब्र॑ह्मवर्च॒सम् । ब्र॒ह्म॒व॒र्च॒सन्तेजः॑ । ब्र॒ह्म॒व॒र्च॒स॒मिति॑ ब्रह्म-व॒र्च॒सम् । तेज॑ ए॒व । ए॒व ब्र॑ह्मवर्च॒सम् । ब्र॒ह्म॒व॒र्च॒समा॒त्मन्न् । ब्र॒ह्म॒व॒र्च॒समिति॑ ब्रह्म-व॒र्च॒सम् । आ॒त्मन्ध॑त्ते । ध॒त्ते॒ त्रैष्टु॑भम् । त्रैष्टु॑भ॒मुत्त॑रे । उत्त॑र॒ ओजः॑ । उत्त॑र॒ इत्युत्-त॒रे॒ । ओजो॒ वै । वै वी॒र्य᳚म् । वी॒र्य॑न्त्रि॒ष्टुप् । त्रि॒ष्टुगोजः᳚ । ओज॑ ए॒व । ए॒व वी॒र्य᳚म् । वी॒र्य॑मा॒त्मन्न् । आ॒त्मन्ध॑त्ते । ध॒त्ते॒ र॒थ॒न्त॒रम् । र॒थ॒न्त॒रम्पूर्वे᳚ । र॒थ॒न्त॒रमिति॑ रथम्-त॒रम् । पूर्वेहन्न्॑ (12)।  
अह॒न्थ्साम॑ । साम॑ भवति । भ॒व॒ती॒यम् । इ॒यँव्वै । वै र॑थन्त॒रम् । र॒थ॒न्त॒रम॒स्याम् । र॒थ॒न्त॒रमिति॑ रथम्-त॒रम् । अ॒स्यामे॒व । ए॒व प्रति॑ । प्रति॑ तिष्ठति । ति॒ष्ठ॒ति॒ बृ॒हृत् । बृ॒हदुत्त॑रे । उत्त॑रे॒ऽसौ । उत्त॑र॒ इत्युत्- त॒रे॒ । अ॒सौ वै । वै बृ॒हत् । बृ॒हद॒मुष्या᳚म् । अ॒मुष्या॑मे॒व । ए॒व प्रति॑ । प्रति॑ तिष्ठति । ति॒ष्ठ॒ति॒ तत् । तदा॑हुः । आ॒हु॒ क्व॑ । क्व॑ जग॑ती । जग॑ती च । चा॒नु॒ष्टु॒प् । अ॒नु॒ष्टुप्च॑ । अ॒नु॒ष्टुबित्य॑नु-स्तुप् । चेति॑ । इति॑ वैखान॒सम् । वै॒खा॒न॒सम्पूर्वे᳚ । पूर्वेऽहन्न्॑ । अह॒न्थ्साम॑ । साम॑ भवति । भ॒व॒ति॒ तेन॑ । तेन॒ जग॑त्यै । जग॑त्यै॒ न । नैति॑ । ए॒ति॒ षो॒ड॒शी । षो॒ड॒श्युत्त॑रे । उत्त॑रे॒ तेन॑ । उत्त॑र॒ इत्युत्-त॒रे॒ । तेना॑नु॒ष्टुभः॑ । अ॒नु॒ष्टुभोऽथ॑ । अ॒नु॒ष्टुभ॒ इत्य॑नु-स्तुभः॑ । अथा॑हुः । आ॒हु॒र्यत् । यथ्स॑मा॒ने । स॒मा॒ने᳚ऽर्धमा॒से । अ॒र्ध॒मा॒सेस्याता᳚म् । अ॒र्ध॒मा॒स इत्य॑र्ध-मा॒से । स्याता॑मन्यत॒रस्य॑ । अ॒न्य॒त॒रस्याह्नः॑ । अह्नो॑ वी॒र्य᳚म् । वी॒र्य॑मनु॑ । अनु॑ पद्येत । प॒द्ये॒तेति॑ । इत्य॑मावा॒स्या॑याम् । अ॒मा॒वा॒स्या॑या॒म्पूर्व᳚म् । अ॒मा॒वा॒स्या॑या॒मित्य॑मा-वा॒स्या॑याम् । पूर्व॒महः॑ । अह॑र्भवति । भ॒व॒त्युत्त॑रस्मिन्न् । उत्त॑रस्मि॒न्नुत्त॑रम् । उत्त॑रस्मि॒न्नित्युत्-त॒र॒स्मि॒न्॒ । उत्त॑र॒न्नाना᳚ । उत्त॑र॒-मित्युत्-त॒र॒म्॒ । नानै॒व । ए॒वार्ध॑मा॒सयोः᳚ । अ॒र्ध॒मा॒सयो᳚र्भवतः । अ॒र्ध॒मा॒सयो॒रित्य॑र्ध-मा॒सयोः᳚ । भ॒व॒तो॒ नाना॑वीर्ये । नाना॑वीर्ये भवतः । नाना॑वीर्ये॒ इति॒ नाना᳚-वी॒र्ये॒ । भ॒व॒तो॒ह॒विष्म॑न्निधनम् । ह॒विष्म॑न्निधन॒म्पूर्व᳚म् । ह॒विष्म॑न्निधन॒मिति॑ ह॒विष्म॑त्-नि॒ध॒न॒म्॒ । पूर्व॒महः॑ । अह॑ र्भवति । भ॒व॒ति॒ ह॒वि॒ष्कृन्नि॑धनम् । ह॒वि॒ष्कृन्नि॑धन॒ मुत्त॑रम् । ह॒वि॒ष्कृन्नि॑धन॒मिति॑ हवि॒ष्कृत्-नि॒ध॒न॒म्॒ । उत्त॑र॒म्प्रति॑ष्ठित्यै । उत्त॑र॒मित्युत्-त॒र॒म्॒ । प्रति॑ष्ठित्या॒ इति॒ प्रति॑-स्थि॒त्यै॒ (13) ॥  
आपो॒ वै । वा इ॒दम् । इ॒दमग्रे᳚ । अग्रे॑ सलि॒लम् । स॒लि॒लमा॑सीत् । आ॒सी॒त्तस्मिन्न्॑ । तस्मि॑न्प्र॒जाप॑तिः । प्र॒जाप॑तिर्वा॒युः । प्र॒जाप॑ति॒रिति॑ प्र॒जा-प॒तिः॒ । वा॒युर्भू॒त्वा । भू॒त्वाऽच॑रत् । अ॒च॒र॒थ्सः । स इ॒माम् । इ॒माम॑पश्यत् । अ॒प॒श्य॒त्ताम् । ताँव्व॑रा॒हः । व॒रा॒हो भू॒त्वा । *भू॒त्वाऽह॑रत् । आह॑रत् । अ॒ह॒र॒त्ताम् । ताँव्वि॒श्वक॑र्मा । वि॒श्वक॑र्मा भू॒त्वा । वि॒श्वक॒र्मेति॑ वि॒श्व-क॒र्मा॒ । भू॒त्वा वि । व्य॑मार्ट् । अ॒मा॒र्ठ्सा । साऽप्र॑थत । अ॒प्र॒थ॒त॒ सा । सा पृ॑थि॒वी । पृ॒थि॒व्य॑भवत् । अ॒भ॒व॒त्तत् । तत्पृ॑थि॒व्यै । पृ॒थि॒व्यै पृ॑थिवि॒त्वम् । पृ॒थि॒वि॒त्वन्तस्या᳚म् । पृ॒थि॒वि॒त्वमिति॑ पृथिवि-त्वम् । तस्या॑मश्राम्यत् । अ॒श्रा॒म्य॒त्प्र॒जाप॑तिः । प्र॒जाप॑ति॒स्सः । प्र॒जाप॑ति॒रिति॑ प्र॒जा-प॒तिः॒ । स दे॒वान् । दे॒वान॑सृजत । अ॒सृ॒ज॒त॒ वसून्॑ । वसू᳚न्रु॒द्रान् । रु॒द्राना॑दि॒त्यान् । आ॒दि॒त्यान्ते । ते दे॒वाः । दे॒वा प्र॒जाप॑तिम् । प्र॒जाप॑तिमब्रुवन् । प्र॒जा॑पति॒मिति॑ प्र॒जा-प॒ति॒म्॒ । अ॒ब्रु॒व॒न्प्र । प्र जा॑यामहै । जा॒या॒म॒हा॒ इति॑ । इति॒ सः । सो᳚ऽब्रवीत् । अ॒ब्र॒वी॒द्यथा।᳚ (14)  
। यथा॒हम् । अ॒हँय्यु॒ष्मान् । यु॒ष्माꣳस्तप॑सा । तप॒साऽसृ॑ख्षि । अ॒सृ॑ख्ष्ये॒वम् । ए॒वन्तप॑सि । तप॑सि प्र॒जन॑नम् । प्र॒जन॑नमिच्छध्वम् । प्र॒जन॑न॒मिति॑ प्र-जन॑नम् । इ॒च्छ॒ध्व॒-मिति॑ । इति॒ तेभ्यः॑ । तेभ्नो॒ऽग्निम् । अ॒ग्निमा॒यत॑नम् । आ॒यत॑न॒म्प्र । आ॒यत॑न॒मित्या᳚-यत॑नम् । प्राय॑च्छत् । आ॒य॒च्छ॒दे॒तेन॑ । ए॒तेना॒यत॑नेन । आ॒यत॑नेन श्राम्यत । आ॒यत॑ने॒नेत्या᳚-यत॑नेन । श्रा॒म्य॒तेति॑ । इति॒ ते । ते᳚ऽग्निना᳚ । अ॒ग्निना॒ऽऽयत॑नेन । आ॒यत॑नेनाश्राम्यन् । आ॒यत॑ने॒नेत्या᳚-यत॑नेन । अ॒श्रा॒म्य॒न्ते । ते सँ॑व्वथ्स॒रे । सँ॒व्व॒थ्स॒र एका᳚म् । सँ॒व्व॒थ्स॒र इति॑ सम्-व॒थ्स॒रे । एका॒ङ्गाम् । गाम॑सृजन्त । अ॒सृ॒ज॒न्त॒ ताम् । ताँव्वसु॑भ्यः । वसु॑भ्यो रु॒द्रेभ्यः । वसु॑भ्य॒ इति॒ वसु॑-भ्यः॒ । रु॒द्रेभ्य॑ आदि॒त्येभ्य॑ । आ॒दि॒त्येभ्य॒ प्र । प्राय॑च्छन् । अ॒य॒च्छ॒न्ने॒ताम् । ए॒ताꣳ र॑ख्षध्वम् । र॒ख्ष॒ध्व॒मिति॑ । इति॒ ताम् । ताँव्वस॑वः । वस॑वो रु॒द्राः । रु॒द्रा आ॑दि॒त्याः । आ॒दि॒त्या अ॑रख्षन्त । अ॒र॒ख्ष॒न्त॒ सा । सा वसु॑भ्यः । वसु॑भ्यो रु॒द्रेभ्यः॑ । वसु॑भ्य॒ इति॒ वसु॑- भ्यः॒ । रु॒द्रेभ्य॑ आदि॒त्येभ्यः॑ । आ॒दि॒त्येभ्य॒ प्र । प्राजा॑यत । अ॒जा॒य॒त॒ त्रीणि॑ । त्रीणि॑ च । च॒ श॒तानि॑। (15)  
श॒तानि॒ त्रय॑स्त्रिꣳशतम् । त्रय॑स्त्रिꣳशतञ्च । त्रय॑स्त्रिꣳशत॒-मिति॒ त्रयः॑-त्रि॒ꣳ॒श॒त॒म्॒ । चाथ॑ । अथ॒ सा । सैव । ए॒व स॑हस्रत॒मी । स॒ह॒स्र॒त॒म्य॑भवत् । स॒ह॒स्र॒त॒मीति॑ सहस्र-त॒मी । अ॒भ॒व॒त्ते । ते दे॒वाः । दे॒वा प्र॒जाप॑तिम् । प्र॒जाप॑तिमब्रुवन् । प्र॒जाप॑ति॒मिति॑ प्र॒जा-प॒ति॒म्॒ । अ॒ब्रु॒व॒न्थ्स॒हस्रे॑ण । स॒हस्रे॑ण नः । नो॒ या॒ज॒य॒ । या॒ज॒येति॑ । इति॒ सः । सो᳚ऽग्निष्टो॒मेन॑ । अ॒ग्नि॒ष्टो॒मेन॒ वसून्॑ । अ॒ग्नि॒ष्टो॒मेनेत्य॑ग्नि-स्तो॒मेन॑ । वसू॑नयाजयत् । अ॒या॒ज॒य॒त्ते । त इ॒मम् । इ॒मँल्लो॒कम् । लो॒कम॑जयन् । अ॒ज॒य॒न्तत् । तच्च॑ । चा॒द॒दुः॒ । अ॒द॒दु॒स्सः । स उ॒क्थ्से॑न । उ॒क्थ्से॑न रु॒द्रान् । रु॒द्रान॑याजयत् । अ॒या॒ज॒य॒त्ते । ते᳚ऽन्तरि॑ख्षम् । अ॒न्तरि॑ख्षमजयन्न् । अ॒ज॒य॒न्तत् । तच्च॑ । चा॒द॒दुः॒ । अ॒द॒दु॒स्सः । सो॑ऽतिरा॒त्रेण॑ । अ॒ति॒रा॒त्रेणा॑दि॒त्यान् । अ॒ति॒रा॒त्रेणेत्य॑ति-रा॒त्रेण॑ । आ॒दि॒त्यान॑याजयत् । अ॒या॒ज॒य॒त्ते । ते॑ऽमुम् । अ॒मुम्लो॒कम् । लो॒कम॑जयन् । अ॒ज॒य॒न्तत् । तच्च॑ । चा॒द॒दुः॒ । अ॒द॒दु॒स्तत् । तद॒न्तरि॑ख्षम् । अ॒न्तरि॑ख्षँ॒व्व्यवै᳚र्यत (16)।  
। व्यवै᳚र्यत॒ तस्मा᳚त् । व्यवै᳚र्य॒तेति॑ वि-अवै᳚र्यत । तस्मा᳚द्द्रुद्राः । रु॒द्रा घातु॑काः । घातु॑का अनायत॒नाः । अ॒ना॒य॒त॒ना हि । अ॒ना॒य॒त॒ना इत्य॑ना-य॒त॒नाः । हि तस्मा᳚त् । तस्मा॑दाहुः । आ॒हु॒श्शि॒थि॒लम् । शि॒थि॒लँव्वै । वै म॑ध्य॒मम् । म॒ध्य॒ममहः॑ । अह॑स्त्रिरा॒त्रस्य॑ । त्रि॒रात्र॒स्य वि । त्रि॒रात्रस्येति॑ त्रि-रा॒त्रस्य॑ । वि हि । हि तत् । तद॒वै᳚र्यत । अ॒वैर्य॒तेति॑ । अ॒वैर्य॒तेत्य॑व- ऐर्य॑त । इति॒ त्रैष्टु॑भम् । त्रैष्टु॑भम्मध्य॒मस्य॑ । म॒ध्य॒मस्याह्नः॑ । अह्न॒ आज्य᳚म् । आज्य॑म्भवति । भ॒व॒ति॒ सँ॒य्याना॑नि । सँ॒य्याना॑नि सू॒क्तानि॑ । सँ॒य्याना॒नीति॑ सम्- याना॑नि । सू॒क्तानि॑ शꣳसति । सू॒क्तानीति॑ सु-उ॒क्तानि॑ । श॒ꣳ॒स॒ति॒षो॒ड॒शिन᳚म् । षो॒ड॒शिनꣳ॑ शꣳसति । श॒गं॒स॒त्यह्नः॑ । अह्नो॒ धृत्यै᳚ । धृत्या॒ अशि॑थिलम्भावाय । अशि॑थिलम्भावाय॒ तस्मा᳚त् । अशि॑थिलम्भावा॒येत्य शि॑थिलम्-भा॒वा॒य॒ । तस्मा᳚त्त्रिरा॒त्रस्य॑ । त्रि॒रा॒त्रस्या᳚ग्निष्टो॒मः । त्रि॒रा॒त्रस्येति॑ त्रि-रा॒त्रस्य॑ । अ॒ग्नि॒ष्टो॒म ए॒व । अ॒ग्नि॒ष्टो॒म इत्य॑ग्नि-स्तो॒मः । ए॒व प्र॑थ॒मम् । प्र॒थ॒ममहः॑ । अह॑स्स्यात् । स्या॒दथ॑ । अथो॒क्थ्यः॑ । उ॒क्थ्योऽथ॑ । अथा॑तिरा॒त्रः । अ॒ति॒रा॒त्र ए॒षाम् । अ॒ति॒रात्र इत्य॑ति-रा॒त्रः । ए॒षाँल्लो॒काना᳚म् । लो॒कानाँ॒व्विधृ॑त्यै । विधृ॑त्यै॒ त्रीणि॑त्रीणि । विधृ॑त्या॒ इति॒ वि-धृ॒त्यै॒ । त्रीणि॑त्रीणि श॒तानि॑ । त्रीणि॑त्री॒णीति॒ त्रीणि॑-त्री॒णि॒ । श॒तान्य॑नूचीना॒हम् । अ॒नू॒ची॒ना॒ह॒मव्य॑वच्छिन्नानि । अ॒नू॒ची॒ना॒हमित्य॑नूचीन-अ॒हम् । अव्य॑वच्छिन्नानि ददाति । अव्य॑वच्छिन्ना॒नीत्यवि॑-अ॒व॒च्छ॒न्ना॒नि॒ । द॒दा॒त्ये॒षाम्। (17)  
। ए॒षाँल्लो॒काना᳚म् । लो॒काना॒मनु॑ । अनु॒ सन्त॑त्यै । सन्त॑त्यै द॒शत᳚म् । सन्त॑त्या॒ इति॒ सम्-त॒त्यै॒ । द॒शत॒न्न । न वि । विच्छि॑न्द्यात् । छि॒न्द्या॒द्वि॒राज᳚म् । वि॒राज॒न्न । वि॒राज॒मिति॑ वि-राज᳚म् । नेत् । इद्वि॑च्छि॒नदा॑नि । वि॒च्छि॒नदा॒नीति॑ । वि॒च्छि॒नदा॒नीति॑ वि-छि॒नदा॑नि । इत्यथ॑ । अथ॒ या । या स॑हस्रत॒मी । स॒ह॒स्र॒तम्यासी᳚त् । स॒ह॒स्र॒तमीति॑ सहस्र-त॒मी । आसी॒त्तस्या᳚म् । तस्या॒मिन्द्रः॑ । इन्द्र॑ श्च । च॒ विष्णुः॑ । विष्णु॑श्च । च॒ व्याय॑च्छेताम् । व्याय॑च्छेता॒ꣳ॒ सः । व्याय॑च्छेता॒मिति॑ वि-आय॑च्छेताम् । स इन्द्रः॑ । इन्द्रो॑ऽमन्यत । अ॒म॒न्य॒ता॒नया᳚ । अ॒नया॒ वै । वा इ॒दम् । इ॒दँव्विष्णुः॑ । विष्णु॑स्स॒हस्र᳚म् । स॒हस्रँ॑व्वर्ख्ष्यते । व॒र्ख्ष्य॒त॒ इति॑ । इति॒ तस्या᳚म् । तस्या॑मकल्पेताम् । अ॒क॒ल्वे॒ता॒न्द्विभा॑गे । द्विभा॑ग॒ इन्द्रः॑ । द्विभा॑ग॒ इति॒ द्वि-भा॒गे॒ । इन्द्र॒स्तृती॑ये । तृती॑ये॒ विष्णुः॑ । विष्णु॒स्तत् । तद्वै । वा ए॒षा । ए॒षाऽभ्यनू᳚च्यते । अ॒भ्यनू᳚च्यत उ॒भा । अ॒भ्यनू᳚च्यत॒ इत्य॑भि-अनू᳚च्यते । उ॒भा जि॑ग्यथुः । जि॒ग्य॒थु॒रिति॑ । इति॒ ताम् । ताँव्वै । वा ए॒ताम् । ए॒ताम॑च्छावा॒कः । अ॒च्छा॒वा॒क ए॒व। (18)  
। ए॒व शꣳ॑सति । श॒ꣳ॒स॒त्यथ॑ । अथ॒ या । या स॑हस्रत॒मी । स॒ह॒स्र॒त॒मी सा । स॒ह॒स्र॒त॒मीति॑ सहस्र-त॒मी । सा होत्रे᳚ । होत्रे॒ देया᳚ । देयेति॑ । इति॒ होता॑रम् । होता॑रँ॒व्वै । वा अ॒भ्यति॑रिच्यते । अ॒भ्यति॑रिच्यते॒ यत् । अ॒भ्यति॑रिच्यत॒ इत्य॑भि-अति॑रिच्यते । यद॑ति॒रिच्य॑ते । अ॒ति॒रिच्य॑ते॒ होता᳚ । अ॒ति॒रिच्य॑त॒ इत्य॑ति-रिच्य॑ते । होताऽना᳚प्तस्य । अना᳚प्तस्यापयि॒ता । आ॒प॒यि॒ताऽथ॑ । अथा॑ हुः । आ॒हु॒रु॒न्ने॒त्रे । उ॒न्ने॒त्रे देया᳚ । उ॒न्ने॒त्र इत्यु॑त्-ने॒त्रे । देयेति॑ । इत्यति॑रिक्ता । अति॑रिक्ता॒ वै । अति॑रि॒क्तेत्यति॑-रि॒क्ता॒ । वा ए॒षा । ए॒षा स॒हस्र॑स्य । स॒हस्र॒स्याति॑रिक्तः । अति॑रिक्त उन्ने॒ता । अति॑रिक्त॒ इत्यति॑-रि॒क्तः॒ । उ॒न्ने॒तर्त्विजा᳚म् । उ॒न्ने॒तेत्यु॑त्-ने॒ता । ऋ॒त्विजा॒मथ॑ । अथा॑हुः । आ॒हु॒स्सर्वे᳚भ्यः । सर्वे᳚भ्यस्सद॒स्ये᳚भ्यः । स॒द॒स्ये᳚भ्यो॒ देया᳚ । देयेति॑ । इत्यथ॑ । अथा॑हुः । आ॒हु॒रु॒दा॒कृत्या᳚ । उ॒दा॒कृत्या॒ सा । उ॒दा॒कृत्येत्यु॑त्-आ॒कृत्या᳚ । सा वश᳚म् । वश॑ञ्चरेत् । च॒रे॒दिति॑ । इत्यथ॑ । अथा॑हुः । आ॒हु॒र्ब्र॒ह्मणे᳚ । ब्र॒ह्मणे॑ च । चा॒ग्नीधे᳚ । अ॒ग्नीधे॑ च । अ॒ग्नीध॒ इत्य॑ग्नि-इधे᳚ । च॒ देया᳚ । देयेति॑ । इति॒ द्विभा॑गम्। (19)  
द्विभा॑गम्ब्र॒ह्मणे᳚ । द्विभा॑ग॒मिति॒ द्वि-भा॒ग॒म् । ब्र॒ह्मणे॒ तृती॑यम् । तृती॑यम॒ग्नीधे᳚ । अ॒ग्नीध॑ ऐ॒न्द्रः । अ॒ग्नीध॒ इत्य॑ग्नि-इधे᳚ । ऐ॒न्द्रो वै । वै ब्र॒ह्मा । ब्र॒ह्मा वै᳚ष्ण॒वः । वै॒ष्ण॒वो᳚ऽग्नीत् । अ॒ग्नीद्यथा᳚ । अ॒ग्नीदित्य॑ग्नि-इत् । यथै॒व । ए॒व तौ । तावक॑ल्पेताम् । अक॑ल्पेता॒मिति॑ । इत्यथ॑ । अथा॑हुः । आ॒हु॒र्या । या क॑ल्या॒णी । क॒ल्या॒णी ब॑हुरू॒पा । ब॒हु॒रू॒पा सा । ब॒हु॒रू॒पेति॑ बहु-रू॒पा । सा देया᳚ । देयेति॑ । इत्यथ॑ । अथा॑हुः । आ॒हु॒र्या । या द्वि॑रू॒पा । द्वि॒रू॒पोभ॒यत॑एनी । द्वि॒रू॒पेति॑ द्वि-रू॒पा । उ॒भ॒यत॑एनी॒ सा । उ॒भ॒यत॑ए॒नीत्यु॑भ॒ यतः॑-ए॒नी॒ । सा देया᳚ । देयेति॑ । इति॑ स॒हस्र॑स्य । स॒हस्र॑स्य॒ परि॑गृहीत्यै । परि॑गृहीत्यै॒ तत् । परि॑गृहीत्या॒ इति॒ परि॑-गृ॒ही॒त्यै॒ । तद्वै । वा ए॒तत् । ए॒तथ्स॒हस्र॑स्य । स॒हस्र॒स्याय॑नम् । अय॑नꣳ स॒हस्र᳚म् । स॒हस्रं॑ स्तो॒त्रीयाः᳚ । स्तो॒त्रीया᳚स्स॒हस्र᳚म् । स॒हस्र॒न्दख्षि॑णाः । दख्षि॑णास्स॒हस्र॑सम्मितः । स॒हस्र॑सम्मितस्सुव॒र्ग । स॒हस्र॑सम्मित॒ इति॑ स॒हस्र॑-स॒म्मि॒तः॒ । सु॒व॒र्गा लो॒कः । सु॒व॒र्ग इति॑ सुवः-ग । लो॒कस्सु॑व॒र्गस्य॑ । सु॒व॒र्गस्य॑ लो॒कस्य॑ । सु॒व॒र्गस्येति॑ सुवः-गस्य॑ । लो॒कस्या॒भिजि॑त्यै । अ॒भिजि॑त्या॒ इत्य॒भि-जि॒त्यै॒ (20) ॥  
सोमो॒ वै । वै स॒हस्र᳚म् । स॒हस्र॑मविन्दत् । अ॒वि॒न्द॒त्तम् । तमिन्द्रः॑ । इन्द्रोनु॑ । अन्व॑विन्दत् । अ॒वि॒न्द॒त्तौ । तौ य॒मः । य॒मो न्याग॑च्छत् । न्याग॑च्छ॒त्तौ । न्याग॑च्छ॒दिति॑ नि-आग॑च्छत् । ताव॑ब्रवीत् । अ॒ब्र॒वी॒दस्तु॑ । अस्तु॒ मे । मे॒ऽत्र॑ । अत्रापि॑ । अपीति॑ । इत्यस्तु॑ । अस्तु॒ ही3 । ही 3 इति॑ । इत्य॑ब्रूताम् । अ॒ब्रू॒ता॒ꣳ सः । स य॒मः । य॒म एक॑स्याम् । एक॑स्याँव्वी॒र्य᳚म् । वी॒र्य॑म्परि॑ । पर्‌य॑पश्यत् । अ॒प॒श्य॒दि॒यम् । इ॒यँव्वै । वा अ॒स्य । अ॒स्य स॒हस्र॑स्य । स॒हस्र॑स्य वी॒र्य᳚म् । वी॒र्य॑म्बिभर्ति । बि॒भ॒र्तीति॑ । इति॒ तौ । ताव॑ ब्रवीत् । अ॒ब्र॒वी॒दि॒यम् । इ॒यम्मम॑ । ममास्तु॑ । अस्त्वे॒ तत् । ए॒तद्यु॒वयोः᳚ । यु॒वयो॒रिति॑ । इति॒ तौ । ताव॑ब्रूताम् । अ॒ब्रू॒ता॒ꣳ॒ सर्वे᳚ । सर्वे॒ वै । वा ए॒तत् । ए॒तदे॒तस्या᳚म् । ए॒तस्याँ᳚व्वी॒र्य᳚म् । वी॒र्य॑म्परि॑ (21)।  
। परि॑ पश्यामः । प॒श्या॒मोꣳश᳚म् । अꣳश॒मा । आह॑रामहै । ह॒रा॒म॒हा॒ इति॑ । इति॒ तस्या᳚म् । तस्या॒मꣳश᳚म् । अꣳश॒ मा । आह॑रन्त । अ॒ह॒र॒न्त॒ ताम् । ताम॒फ्सु । अ॒फ्सु प्र । अ॒फ्स्वित्य॑प्-सु । प्रावे॑श यन् । अ॒वे॒श॒य॒न्थ्सोमा॑य । सोमा॑यो॒देहि॑ । उ॒देहीति॑ । उ॒देहीत्यु॑त्-एहि॑ । इति॒ सा । सा रोहि॑णी । रोहि॑णी पिङ्ग॒ला । पिङ्ग॒लैक॑ हायनी । एक॑हायनी रू॒पम् । एक॑हाय॒नीत्येक॑-हा॒य॒नी॒ । रू॒पङ्कृ॒त्वा । कृ॒त्वा त्रय॑स्त्रिꣳ शता । त्रय॑स्त्रिꣳशता च । त्रय॑स्त्रिꣳश॒तेति॒ त्रयः॑-त्रि॒ꣳ॒श॒ता॒ । च॒ त्रि॒भिः । त्रि॒भिश्च॑ । त्रि॒भिरिति॑ त्रि-भिः । च॒ श॒तैः । श॒तैस्स॒ह । स॒होदैत् । उ॒दैत्तस्मा᳚त् । उ॒दैदित्यु॑त्-ऐत् । तस्मा॒द्रोहि॑ण्या । रोहि॑ण्या पिङ्ग॒लया᳚ । पि॒ङ्ग॒लयैक॑हायन्या । एक॑हायन्या॒ सोमम्᳚ । एक॑हाय॒न्येत्येक॑-हा॒य॒न्या॒ । सोम॑ङ्क्रीणीयात् । क्री॒णी॒या॒द्यः । य ए॒वम् । ए॒वँव्वि॒द्वान् । वि॒द्वान्रोहि॑ण्या । रोहि॑ण्या पिङ्ग॒लया᳚ । पि॒ङ्ग॒लयैक॑हायन्या । एक॑हायन्या॒ सोम᳚म् । एक॑हाय॒न्येत्येक॑-हा॒य॒न्या॒ । सोम॑ङ्क्री॒णाति॑ । क्री॒णाति॒ त्रय॑स्त्रिꣳशता । त्रय॑स्त्रिꣳशता च । त्रय॑स्त्रिꣳश॒तेति॒ त्रयः॑-त्रि॒ꣳ॒श॒ता॒ । चै॒व । ए॒वास्य॑ । अ॒स्य॒ त्रि॒भिः । त्रि॒भिश्च॑ । त्रि॒भिरिति॑ त्रि-भिः । च॒ श॒तैः। (22)  
श॒तैस्सोमः॑ । सोम॑ क्री॒तः । क्री॒तो भ॑वति । भ॒व॒ति॒ सुक्री॑तेन । सुक्री॑तेन यजते । सुक्री॑ते॒नेति॒ सु-क्री॒ते॒न॒ । य॒ज॒ते॒ ताम् । ताम॒फ्सु । अ॒फ्सुप्र । अ॒फ्स्वित्य॑प्-सु । प्रावे॑शयन् । अ॒वे॒श॒य॒न्निन्द्रा॑य । इन्द्रा॑यो॒ देहि॑ । उ॒देहीति॑ । उ॒देहीत्यु॑त्-एहि॑ । इति॒ सा । सा रोहि॑णी । रोहि॑णी लख्ष्म॒णा । ल॒ख्ष्म॒णा प॑ष्टौ॒ही । प॒ष्ठौ॒ही वार्त्र॑घ्नी । वार्त्र॑घ्नी रू॒पम् । वार्त्र॒घ्नीति॒ वार्त्र॑-घ्नी॒ । रू॒पङ्कृ॒त्वा । कृ॒त्वा त्रय॑स्त्रिꣳशता । त्रय॑स्त्रिꣳशता च । त्रय॑स्त्रिꣳश॒तेति॒ त्रयः॑-त्रि॒ꣳ॒श॒ता॒ । च॒ त्रि॒भिः । त्रि॒भिश्च॑ । त्रि॒भिरिति॑ त्रि-भिः । च॒ श॒तैः । श॒तैस्स॒ह । स॒होदैत् । उ॒दैत्तस्मा᳚त् । उ॒दैदित्यु॑त्-ऐत् । तस्मा॒द्रोहि॑णीम् । रोहि॑णीँल्लख्ष्म॒णाम् । ल॒ख्ष्म॒णाम्प॑ष्ठा॒हीम् । प॒ष्ठौ॒हीँव्वार्त्र॑घ्नीम् । वार्त्र॑घ्नीन्दध्यात् । वार्त्र॑घ्नी॒मिति॒ वार्त्र॑-घ्नी॒म् । द॒द्या॒द्यः । य ए॒वम् । ए॒वँव्वि॒द्वान् । वि॒द्वान्रोहि॑णीम् । रोहि॑णीँल्लख्ष्म॒णाम् । ल॒ख्ष्म॒णाम्प॑ष्ठौ॒हीम् । प॒ष्ठौ॒हीँव्वार्त्र॑घ्नीम् । वार्त्र॑घ्नी॒न्ददा॑ति । वार्त्र॑घ्नी॒मिति॒ वार्त्र॑- घ्नी॒म् । ददा॑ति॒ त्रय॑स्त्रिꣳ शत् । त्रय॑स्त्रिꣳशच्च । त्रय॑स्त्रिꣳश॒दिति॒ त्रयः॑- त्रि॒ꣳ॒श॒त्॒ । चै॒व । ए॒वास्य॑ । अ॒स्य॒ त्रीणि॑ । त्रीणि॑ च । च॒ श॒तानि॑ । श॒तानि॒ सा । सा द॒त्ता । द॒त्ता भ॑वति (23)।  
भ॒व॒ति॒ ताम् । ताम॒फ्सु । अ॒फ्सु प्र । अ॒फ्स्वित्य॑प्-सु । प्रावे॑शयन्न् । अ॒वे॒श॒य॒न्न्‌ य॒माय॑ । य॒मायो॒देहि॑ । उ॒देहीति॑ । उ॒देहीत्यु॑त्-एहि॑ । इति॒ सा । सा जर॑ती । जर॑ती मू॒र्खा । मू॒र्खा त॑ज्जघ॒न्या । त॒ज्ज॒घ॒न्या रू॒पम् । त॒ज्ज॒घ॒न्येति॑ तत्-ज॒घ॒न्या । रू॒पङ्कृ॒त्वा । कृ॒त्वा त्रय॑स्त्रिꣳशता । त्रय॑स्त्रिꣳशता च । त्रय॑स्त्रिꣳश॒तेति॒ त्रयः॑-त्रि॒ꣳ॒श॒ता॒ । च॒ त्रि॒भिः । त्रि॒भिश्च॑ । त्रि॒भिरिति॑ त्रि-भिः । च॒ श॒तैः । श॒तैस्स॒ह । स॒होदैत् । उ॒दैत्तस्मा᳚त् । उ॒दैदित्यु॑त्-ऐत् । तस्मा॒ज्जर॑तीम् । जर॑तीम्मू॒र्खाम् । मू॒र्खान्त॑ज्जघ॒न्याम् । त॒ज्ज॒घ॒न्याम॑नु॒स्तर॑णीम् । त॒ज्ज॒घ॒न्यामिति॑ तत्-ज॒घ॒न्याम् । अ॒नु॒स्तर॑णीङ्कुर्वीत । अ॒नु॒स्तर॑णी॒-मित्य॑नु-स्तर॑णीम् । कु॒र्वी॒त॒ यः । य ए॒वम् । ए॒वँव्वि॒द्वान् । वि॒द्वाञ्जर॑तीम् । जर॑तीम्मू॒र्खाम् । मू॒र्खान्त॑ज्जघ॒न्याम् । त॒ज्ज॒घ॒न्याम॑नु॒स्तर॑णीम् । त॒ज्ज॒घ॒न्यामिति॑ तत्-ज॒घ॒न्याम् । अ॒नु॒स्तर॑णीङ्कुरु॒ते । अ॒नु॒स्तर॑णी॒मित्य॑नु-स्तर॑णीम् । कु॒रु॒ते त्रय॑स्त्रिꣳशत् । त्रय॑स्त्रिꣳशच्च । त्रय॑स्त्रिꣳश॒दिति॒ त्रयः॑-त्रि॒ꣳ॒श॒त्॒ । चै॒व । ए॒वास्य॑ । अ॒स्य॒ त्रीणि॑ । त्रीणि॑ च । च॒ श॒तानि॑ । श॒तानि॒ सा । सामुष्मिन्न् । अ॒मुष्मि॑न्लो॒के । लो॒के भ॑वति । भ॒व॒ति॒ वाक् । वागे॒व । ए॒व स॑हस्रत॒मी । स॒ह॒स्र॒तमी तस्मा᳚त् । स॒ह॒स्र॒तमीति॑ सहस्र-त॒मी । तस्मा॒द्वरः॑ (24)।  
वरो॒ देयः॑ । देय॒स्सा । सा हि । हि वरः॑ । वर॑स्स॒हस्र᳚म् । स॒हस्य॑मस्य । अ॒स्य॒ सा । सा द॒त्ता । द॒त्ता भ॑वति । भ॒व॒ति॒ तस्मा᳚त् । तस्मा॒द्वरः॑ । वरो॒ न । न प्र॑ति॒गृह्यः॑ । प्र॒ति॒गृह्य॒स्सा । प्र॒ति॒गृह्य॒ इति॑ प्रति-गृह्यः॑ । सा हि । हि वरः॑ । वर॑स्स॒हस्र᳚म् । स॒हस्र॑मस्य । अ॒स्य॒ प्रति॑गृहीतम् । प्रति॑गृहीतम्भवति । प्रति॑गृहीत॒मिति॒ प्रति॑-गृ॒ही॒त॒म्॒ । भ॒व॒ती॒यम् । इ॒यँव्वरः॑ । वर॒ इति॑ । इति॑ ब्रू॒यात् । ब्रू॒यादथ॑ । अथा॒न्याम् । अ॒न्याम्ब्रू॑यात् । ब्रू॒या॒दि॒यम् । इ॒यम्मम॑ । ममेति॑ । इति॒ तथा᳚ । तथा᳚ऽस्य । अ॒स्य॒ तत् । तथ्स॒हस्र᳚म् । स॒हस्र॒मप्र॑तिगृहीतम् । अप्र॑तिगृहीतम्भवति । अप्र॑तिगृहीत॒मित्यप्र॑ति-गृ॒ही॒त॒म्॒ । भ॒व॒त्यु॒भ॒य॒त॒ए॒नी । उ॒भ॒य॒त॒ए॒नी स्या᳚त् । उ॒भ॒य॒त॒ए॒नीत्यु॑भयतः-ए॒नी । स्या॒त्तत् । तदा॑हुः । आ॒हु॒र॒न्य॒त॒ए॒नी । अ॒न्य॒त॒ ए॒नीस्या᳚त् । अ॒न्य॒त॒ ए॒नीत्य॑न्यतः-ए॒नी । स्या॒थ्स॒हस्र᳚म् । स॒हस्र॑म्प॒रस्ता᳚त् । प॒रस्ता॒देत᳚म् । एत॒मिति॑ । इति॒ या । यैव । ए॒व वरः॑ । वर॑ कल्या॒णी (25)।  
। क॒ल्या॒णी रू॒पस॑मृद्धा । रू॒पस॑मृद्धा॒ सा । रू॒प- स॑मृ॒द्धेति॑ रू॒प-स॒मृ॒द्धा॒ । सास्या᳚त् । स्या॒थ्सा । सा हि । हि वरः॑ । वर॒स्समृ॑द्ध्यै । समृ॑द्ध्यॆ॒ ताम् । समृ॑द्ध्या॒ इति॒ सम्-ऋ॒द्ध्यै॒ । तामुत्त॑रेण । उत्त॑रे॒णाग्नी᳚ध्रम् । उत्त॑रे॒णेत्युत्-त॒रे॒ण॒ । आग्नी᳚ध्रम्पर्या॒णीय॑ । आग्नी᳚ध्र॒मित्याग्नि॑-इ॒ध्र॒म्॒ । प॒र्या॒णीया॑हव॒नीय॑स्य । प॒र्या॒णीयेति॑ परि-आ॒नीय॑ । आ॒ह॒व॒नीय॒स्यान्ते᳚ । आ॒ह॒व॒नीय॒स्येत्या᳚-ह॒व॒नीय॑स्य । अन्ते᳚ द्रोणक॒लशम् । द्रो॒ण॒क॒ल॒शमव॑ । द्रो॒ण॒क॒ल॒शमिति॑ द्रोण-क॒ल॒शम् । अव॑घ्रापयेत् । घ्रा॒प॒ये॒दा । आ जि॑घ्र । जि॒घ्र॒ क॒लश᳚म् । क॒लश॑म्महि । म॒ह्यु॒रुधा॑रा । उ॒रुधा॑रा॒ पय॑स्वती । उ॒रुधा॒रेत्यु॒रु-धा॒रा॒ । पय॑स्व॒त्या । आ त्वा᳚ । त्वा॒ वि॒श॒न्तु॒ । वि॒श॒न्त्विन्द॑वः । इन्द॑वस्समु॒द्रम् । स॒मु॒द्रमि॑व । इ॒व॒ सिन्ध॑वः । सिन्ध॑व॒स्सा । सामा᳚ । मा॒स॒हस्रे᳚ । स॒हस्र॒ आ । आ भ॑ज । भ॒ज॒ प्र॒जया᳚ । प्र॒जया॑ प॒शुभिः॑ । प्र॒जयेति॑ प्र-जया᳚ । प॒शुभि॑स्स॒ह । प॒शुभि॒रिति॑ प॒शु-भिः॒ । स॒ह पुनः॑ । पुन॑र्मा । मा । आ वि॑शतात् । वि॒श॒ता॒द्र॒यिः । र॒यिरिति॑ । इति॑ प्र॒जया᳚ । प्र॒जयै॒व । प्र॒जयेति॑ प्र-जया᳚ । ए॒वैन᳚म् । ए॒न॒म्प॒शुभिः॑ । प॒शुभी॑ र॒य्या । प॒शभि॒रिति॑ प॒शु-भिः॒ । र॒य्या सम् । सम॑र्धयति। (26)  
अ॒र्ध॒य॒ति॒ प्र॒जावान्॑ । प्र॒जावा᳚न्पशु॒मान् । प्र॒जावा॒निति॑ प्र॒जा-वा॒न्॒ । प॒शु॒मान्र॑यि॒मान् । प॒शु॒मानिति॑ पशु-मान् । र॒यि॒मान्भ॑वति । र॒यि॒मानिति॑ रयि-मान् । भ॒व॒ति॒ यः । य ए॒वम् । ए॒वँव्वेद॑ । वेद॒ तया᳚ । तया॑ स॒ह । स॒हाग्नी᳚ध्रम् । आग्नी᳚ध्रम्प॒रेत्य॑ । आग्नी᳚ध्र॒मित्याग्नि॑-इ॒ध्र॒म्॒ । प॒रेत्य॑ पु॒रस्ता᳚त् । प॒रेत्येति॑ परा-इत्य॑ । पु॒रस्ता᳚त्प्र॒तीच्या᳚म् । प्र॒तीच्या॒न्तिष्ठ॑न्त्याम् । तिष्ठ॑न्त्याञ्जहुयात् । जु॒हु॒या॒दु॒भा । उ॒भा जि॑ग्यथुः । जि॒ग्य॒थु॒र्न । न परा᳚ । परा॑जयेथे । ज॒ये॒थे॒ न । ज॒ये॒थे॒ इति॑ जयेथे । न परा᳚ । परा॑ जिग्ये । जि॒ग्ये॒ क॒त॒रः । क॒त॒रश्च॒न । च॒नैनोः᳚ । ए॒नो॒रित्ये॑नोः ॥ इन्द्र॑श्च । च॒ वि॒ष्णो॒ । वि॒ष्णो॒ यत् । वि॒ष्णो॒ इति॑ विष्णो । यदप॑स्प्रधेथाम् । अप॑स्प्रथेथान्त्रे॒धा । त्रे॒धा स॒हस्र᳚म् । स॒हस्रँ॒व्वि । वि तत् । तदै॑रयेथाम् । ऐ॒र॒ये॒था॒ मिति॑ । इति॑ त्रेधाविभ॒क्तम् । त्रे॒धा॒ वि॒भ॒क्तँ॒व्वै । त्रे॒धा॒वि॒भ॒क्त मिति॑ त्रेधा-वि॒भ॒क्तम् । वै त्रि॑रा॒त्रे । त्रि॒रा॒त्रे स॒हस्र᳚म् । त्रि॒रा॒त्र इति॑ त्रि-रा॒त्रे । स॒ह॒स॑ꣳ साह॒स्रीम् । सा॒ह॒स्रीमे॒व । ए॒वैना᳚म् । ए॒ना॒ङ्क॒रो॒ति॒ । क॒रो॒ति॒ स॒हस्र॑स्य । स॒हस्र॑स्यै॒व । ए॒वैना᳚म् । ए॒ना॒म्मात्रा᳚म् । मात्रा᳚ङ्करोति (27)।  
। क॒रो॒ति॒ रू॒पाणि॑ । रू॒पाणि॑ जुहोति । जु॒हो॒ति॒ रू॒पैः । रू॒पैरे॒व । ए॒वैना᳚म् । ए॒ना॒ꣳ॒ सम् । सम॑र्धयति । अ॒र्ध॒य॒ति॒ तस्याः᳚ । तस्या॑ उपो॒त्थाय॑ । उ॒पो॒त्थाय॒ कर्ण᳚म् । उ॒पो॒त्थायेत्यु॑प-उ॒त्थाय॑ । कर्ण॒मा । आ ज॑पेत् । ज॒पे॒दिडे᳚ । इडे॒रन्ते᳚ । रन्तेऽदि॑ते । अदि॑ते॒ सर॑स्वति । सर॑स्वति॒ प्रिये᳚ । प्रिये॒ प्रेय॑सि । प्रेय॑सि॒ महि॑ । महि॒ विश्रु॑ति । विश्रु॑त्ये॒तानि॑ । विश्रु॒तीति॒ वि-श्रु॒ति॒ । ए॒तानि॑ ते । ते॒ अ॒घ्नी॒ये॒ । अ॒घ्नी॒ये॒ नामा॑नि । नामा॑नि सु॒कृत᳚म् । सु॒कृत॑म्मा । सु॒कृत॒मिति॑ सु-कृत᳚म् । मा॒ दे॒वेषु॑ । दे॒वेषु॑ ब्रूतात् । ब्रू॒ता॒दिति॑ । इति॑ दे॒वेभ्यः॑ । दे॒वेभ्य॑ ए॒व । ए॒वैन᳚म् । ए॒न॒मा । आ वे॑दयति । वे॒द॒य॒त्यनु॑ । अन्वे॑नम् । ए॒न॒न्दे॒वाः । दे॒वा बु॑ध्यन्ते । बु॒ध्य॒न्त॒ इति॑ बुध्यन्ते (28) ॥6॥  
स॒ह॒स्र॒त॒म्या॑ वै । स॒ह॒स्र॒तम्येति॑ सहस्र-त॒म्या᳚ । वै यज॑मानः । यज॑मानस्सुव॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कमे॑ति । ए॒ति॒ सा । सैन᳚म् । ए॒न॒ꣳ॒ सु॒व॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कङ्ग॑मयति । ग॒म॒य॒ति॒ सा । सा मा᳚ । मा॒ सु॒व॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कङ्ग॑मय । ग॒म॒येति॑ । इत्या॑ह । आ॒ह॒ सु॒व॒र्गम् । सु॒व॒र्गमे॒व । सु॒व॒र्गमिति॑ सुवः-गम् । ए॒वैन᳚म् । ए॒नँ॒ल्लो॒कम् । लो॒कङ्ग॑मयति । ग॒म॒य॒ति॒ सा । सा मा᳚ । मा॒ ज्योति॑ष्मन्तम् । ज्योति॑ष्मन्तँल्लो॒कम् । लो॒कङ्ग॑मय । ग॒म॒येति॑ । इत्या॑ह । आ॒ह॒ ज्योति॑ष्मन्तम् । ज्योति॑ष्मन्तमे॒व । ए॒वैन᳚म् । ए॒नँ॒ल्लो॒कम् । लो॒कङ्ग॑मयति । ग॒म॒य॒ति॒ सा । सा मा᳚ । मा॒ सर्वान्॑ । सर्वा॒न्पुण्यान्॑ । पुण्या᳚न्लो॒कान् । लो॒कान्ग॑मय । ग॒म॒येति॑ । इत्या॑ह । आ॒ह॒ सर्वान्॑ । सर्वा॑ने॒व । ए॒वैन᳚म् । ए॒न॒म्पुण्यान्॑ । पुण्या᳚न्लो॒कान् । लो॒कान्ग॑मयति । ग॒म॒य॒ति॒ सा । सा मा᳚ (29)।  
। मा॒ प्र॒ति॒ष्ठाम् । प्र॒ति॒ष्ठाङ्ग॑मय । प्र॒ति॒ष्ठामिति॑ प्रति-स्थाम् । ग॒म॒य॒ प्र॒जया᳚ । प्र॒जया॑ प॒शुभिः॑ । प्र॒जयेति॑ प्र-जया᳚ । प॒शुभि॑स्स॒ह । प॒शुभि॒रिति॑ प॒शु-भिः॒ । स॒ह पुनः॑ । पुन॑र्मा । मा । आ वि॑शतात् । वि॒श॒ता॒द्र॒यिः । र॒यिरिति॑ । इति॑ प्र॒जया᳚ । प्र॒जयै॒व । प्र॒जयेति॑ प्र-जया᳚ । ए॒वैन᳚म् । ए॒न॒म्प॒शुभिः॑ । प॒शुभी॑ र॒य्याम् । प॒शुभि॒रिति॑ प॒शु-भिः॒ । र॒य्याम्प्रति॑ । प्रति॑ष्ठापयति । स्था॒प॒य॒ति॒ प्र॒जावान्॑ । प्र॒जावा᳚न्पशु॒मान् । प्र॒जावा॒निति॑ प्र॒जा-वा॒न्॒ । प॒शु॒मान्र॑यि॒मान् । प॒शु॒मानिति॑ पशु-मान् । प॒शु॒मान्र॑यि॒मान् । प॒शु॒मानिति॑ पशु-मान् । र॒यि॒मान्भ॑वति । र॒यि॒मानिति॑ रयि-मान् । भ॒व॒ति॒ यः । य ए॒वम् । ए॒वँव्वेद॑ । वेद॒ ताम् । ताम॒ग्नीधे᳚ । अ॒ग्नीधे॑वा । अ॒ग्नीध॒ इत्य॑ग्नि-इधे᳚ । वा॒ ब्र॒ह्मणे᳚ । ब्र॒ह्मणे॑ वा । वा॒ होत्रे᳚ । होत्रे॑ वा । वो॒द्गा॒त्रे । उ॒द्गा॒त्रे वा᳚ । उ॒द्गा॒त्र इत्यु॑त्-गा॒त्रे । वा॒ऽध्व॒र्यवे᳚ । अ॒र्ध॒र्यवे॑ वा । वा॒ द॒द्या॒त्॒ । द॒द्या॒थ्स॒हस्र᳚म् । स॒हस्र॑मस्य । अ॒स्य॒ सा । सा द॒त्ता । द॒त्ता भ॑वति । भ॒व॒ति॒ स॒हस्र᳚म् । स॒हस्र॑मस्य । अ॒स्य॒ प्रति॑गृहीतम् । प्रति॑गृहीतम्भवति । प्रति॑गृहीत॒मिति॒ प्रति॑-गृ॒ही॒त॒म् । भ॒व॒ति॒ यः । यस्ताम् । तामवि॑द्वान् । अवि॑द्वान्प्रति गृ॒ह्णाति॑। (30)  
। प्र॒ति॒गृ॒ह्णाति॒ ताम् । प्र॒ति॒गृ॒ह्णातीति॑ प्रति-गृ॒ह्णाति॑ । ताम्प्रति॑ । प्रति॑ गृह्णीयात् । गृ॒ह्णी॒या॒देका᳚ । एका॑ऽसि । अ॒सि॒ न । न स॒हस्र᳚म् । स॒हस्र॒मेका᳚म् । एका᳚न्त्वा । त्वा॒ भू॒ताम् । भू॒ताम्प्र । प्रति॑ गृह्णामि । गृ॒ह्णा॒मि॒ न । न स॒हस्र᳚म् । स॒हस्र॒मेका᳚ । एका॑ मा । मा॒ भू॒ता । *भू॒ताऽऽवि॑श । आ वि॑श । वि॒श॒ मा । मा स॒हस्र᳚म् । स॒हस्र॒मिति॑ । इत्येका᳚म् । एका॑मे॒व । ए॒वैना᳚म् । ए॒ना॒म्भू॒ताम् । भू॒ताम्प्रति॑ । प्रति॑ गृह्णाति । गृ॒ह्णा॒ति॒ न । न स॒हस्र᳚म् । स॒हस्रँ॒य्यः । य ए॒वम् । ए॒वँव्वेद॑ । वेद॑ स्यो॒ना । स्यो॒नाऽसि॑ । अ॒सि॒ सुषदा᳚ । सु॒षदा॑सु॒शेवा᳚ । सु॒षदेति॑ सु-सदा᳚ । सु॒शेवा᳚ स्यो॒ना । सु॒शेवेति॑ सु-शेवा᳚ । स्यो॒ना मा᳚ । मा एति॑ (w) । आ॒वि॑श (w) । वि॒श॒सु॒षदा᳚ । सु॒षदा॒ मा । सु॒षदेति सु-सदा᳚ । मा एति॑ (w) । आ॒वि॑श (w)। वि॒श॒सु॒शेवा᳚ । सु॒शेवेति॑ सु-शेवा᳚ । सुशेवा मा । मा एति॑ (w) । आ॒वि॑श (w)। वि॒श॒ इति ।(31)  
इत्या॑ह । आ॒ह॒ स्यो॒ना । स्यो॒नैव । ए॒वैन᳚म् । ए॒न॒ꣳ॒सु॒षदा᳚ । सु॒षदा॑ सु॒शेवा᳚ । सु॒षदेति॑ सु-सदा᳚ । सु॒शेवा॑भू॒ता । सु॒शेवेति॑ सु-सेवा᳚ । *भू॒ताऽऽवि॑शति । आ वि॑शति । वि॒श॒ति॒ न । नैन᳚म् । ए॒न॒ꣳ॒ हि॒न॒स्ति॒ । हि॒न॒स्ति॒ ब्र॒ह्म॒वा॒दिनः॑ । ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म- वा॒दिनः॑ । व॒द॒न्ति॒ स॒हस्र᳚म् । स॒हस॑ꣳ सहस्रत॒मी । स॒ह॒स्र॒त॒म्यनु॑ । स॒ह॒स्र॒तमीति॑ सहस्र-त॒मी । अन्वे॒ती 3 । ए॒ती 3 स॑हस्रत॒मीम् । स॒ह॒स्र॒त॒मीꣳ स॒हस्रा3म् । स॒ह॒स्र॒त॒मीमिति॑ सहस्र-त॒मीम् । स॒हस्रा3मिति॑ । इति॒ यत् । यत्प्राची᳚म् । प्राची॑मुथ्स॒जेत् । उ॒थ्स॒जेथ्स॒हस्र᳚म् । उ॒थ्स॒जेदित्यु॑त्-सृ॒जेत् । सहस्रꣳ॑ सहस्रत॒मी । स॒ह॒स्र॒त॒म्यनु॑ । स॒ह॒स्र॒त॒मीति॑ सहस्र-त॒मी । अन्वि॑यात् । इ॒या॒त्तत् । तथ्स॒हस्र᳚म् । स॒हस्र॑मप्रज्ञा॒त्रम् । अ॒प्र॒ज्ञा॒त्रꣳ सु॑व॒र्गम् । अ॒प्र॒ज्ञा॒त्रमित्य॑ प्र-ज्ञा॒त्रम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कन्न । न प्र । प्र जानी॑यात् । जा॒नी॒या॒त्प्र॒तीची᳚म् । प्र॒तीची॒मुत् । उथ्सृ॑जति । सृ॒ज॒ति॒ ताम् । ताꣳ स॒हस्र᳚म् । स॒हस्र॒मनु॑ । अनु॑ प॒र्याव॑र्तते । प॒र्याव॑र्तते॒ सा । प॒र्याव॑र्तत॒ इति॑ परि-आव॑र्तते । सा प्र॑जान॒ती । प्र॒जा॒न॒ती सु॑व॒र्गम् । प्र॒जा॒न॒तीति॑ प्र-जा॒न॒ती । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कमे॑ति । ए॒ति॒ यज॑मानम् । यज॑मानम॒भि । अ॒भ्युत् । उथ्सृ॑जति । सृ॒ज॒ति॒ ख्षि॒प्रे । ख्षि॒प्रे स॒हस्र᳚म् । स॒हस्र॒म्प्र । प्र जा॑यते । जा॒य॒त॒ उ॒त्त॒मा । उ॒त्त॒मा नी॒यते᳚ । उ॒त्त॒मेत्यु॑त्-त॒मा । नी॒यते᳚ प्रथ॒मा । प्र॒थ॒मा दे॒वान् । दे॒वान्ग॑च्छति । ग॒च्छ॒तीति॑ गच्छति (32) ॥  
अत्रि॑रददात् । अ॒द॒दा॒ दौर्वा॑य । और्वा॑य प्र॒जाम् । प्र॒जाम्पु॒त्रकामा॑य । प्र॒जामिति॑ प्र-जाम् । पु॒त्रका॑माय॒ सः । पु॒त्रका॑मा॒येति॑ पु॒त्र-का॒मा॒य॒ । स रि॑रिचा॒नः । रि॒रि॒चा॒नो॑मन्यत । अ॒म॒न्य॒त॒ निर्वी᳚र्यः । निर्वी᳚र्यश्शिथि॒लः । निर्वी᳚र्य॒ इति॒ निः-वी॒र्यः॒ । शि॒थि॒लो या॒तया॑मा । या॒तया॑मा॒ सः । या॒तया॒मेति॑ या॒त-या॒मा॒ । स ए॒तम् । ए॒तञ्च॑तूरा॒त्रम् । च॒तू॒रा॒त्रम॑पश्यत् । च॒तू॒रा॒त्र-मिति॑ चतुः-रा॒त्रम् । अ॒प॒श्य॒त्तम् । तमा । आह॑रत् । अ॒ह॒र॒त्तेन॑ । तेना॑यजत । अ॒य॒ज॒त॒ ततः॑ । ततो॒ वै । वै तस्य॑ । तस्य॑ च॒त्वारः॑ । च॒त्वारो॑ वी॒राः । वी॒रा आ । आ जा॑यन्त । अ॒जा॒य॒न्त॒ सुहो॑ता । सुहो॑ता॒ सू᳚द्गाता । सुहो॒तेति॒ सु- हो॒ता॒ । सू᳚द्गाता॒ स्व॑ध्वर्युः । सू᳚द्गा॒तेति॒ सु-उ॒द्गा॒ता॒ । स्व॑ध्वर्यु॒स्सुस॑भेयः । स्व॑ध्वर्यु॒रिति॒ सु-अ॒ध्व॒र्युः॒ । सुस॑भेयो॒ यः । सुस॑भेय॒ इति॒ सु-स॒भे॒यः॒ । य ए॒वम् । ए॒वँव्वि॒द्वान् । वि॒द्वाꣳश्च॑तूरा॒त्रेण॑ । च॒तू॒रा॒त्रेण॒ यज॑ते । च॒तू॒रा॒त्रेणेति॑ चतु-रा॒त्रेण॑ । यज॑त॒ आ । आऽस्य॑ । अ॒स्य॒ च॒त्वारः॑ । च॒त्वारो॑ वी॒राः । वी॒रा जा॑यन्ते । जा॒य॒न्ते॒ सुहो॑ता । सुहो॑ता॒ सू᳚द्गाता । सुहो॒तेति॒ सु-हो॒ता॒ । सू᳚द्गाता॒ स्व॑ध्वर्युः । सू᳚द्गा॒तेति॒ सु-उ॒द्गा॒ता॒ । स्व॑ध्वर्यु॒स्सुस॑भेयः । स्व॑ध्वर्यु॒रिति॒ सु-अ॒ध्व॒र्युः॒ । सुस॑भेयो॒ ये । सुस॑भेय॒ इति॒ सु-स॒भे॒यः॒ । ये च॑तुर्वि॒ꣳ॒शाः । च॒तु॒र्वि॒ꣳ॒शा पव॑मानाः । च॒तु॒र्वि॒ꣳ॒शा इति॑ चतुः-वि॒ꣳ॒शाः । पव॑माना ब्रह्मवर्च॒सम् । ब्र॒ह्म॒व॒र्च॒सन्तत् । ब्र॒ह्म॒व॒र्चसमिति॑ ब्रह्म-व॒र्च॒सम् । तद्ये (33)।  
। य उ॒द्यन्तः॑ । उ॒द्यन्त॒स्स्तोमाः᳚ । उ॒द्यन्त॒ इत्यु॑त्-यन्तः॑ । स्तोमा॒श्श्रीः । श्रीस्सा । सात्रि᳚म् । अत्रिं॑ श्र॒द्धादे॑वम् । श्र॒द्धादे॑वँ॒य्यज॑मानम् । श्र॒द्धादे॑व॒मिति॑ श्र॒द्धा-दे॒व॒म्॒ । यज॑मानञ्च॒त्वारि॑ । च॒त्वारि॑ वी॒र्या॑णि । वी॒र्या॑णि॒ न । नोप॑ । उपा॑नमन्न् । अ॒न॒म॒न्तेजः॑ । तेज॑ इन्द्रि॒यम् । इ॒न्द्रि॒यम्ब्र॑ह्मवर्च॒सम् । ब्र॒ह्म॒व॒र्च॒सम॒न्नाद्य᳚म् । ब्र॒ह्म॒व॒र्चसमिति॑ ब्रह्म-व॒र्च॒सम् । अ॒न्नाद्य॒ꣳ॒ सः । अ॒न्नाद्य॒मित्य॑न्न-अद्य᳚म् । स ए॒तान् । ए॒ताꣳश्च॒तुरः॑ । च॒तुर॒श्चतु॑ष्टोमान् । चतु॑ष्टोमा॒न्थ्सोमान्॑ । चतु॑ष्टोमा॒निति॒ चतुः॑-स्तो॒मा॒न्॒ । स्तोमा॑न पश्यत् । अ॒प॒श्य॒त्तान् । ताना । आह॑रत् । अ॒ह॒र॒त्तैः । तैर॑जयत । अ॒ज॒य॒त्तेजः॑ । तेज॑ ए॒व । ए॒व प्र॑थ॒मेन॑ । प्र॒थ॒मेनाव॑ । अवा॑रुन्ध । अ॒रु॒न्धे॒न्द्रि॒यम् । इ॒न्द्रि॒यन्द्वि॒तीये॑न । द्वि॒तीये॑न ब्रह्मवर्च॒सम् । ब्र॒ह्म॒व॒र्च॒सन्तृ॒तीये॑न । ब्र॒ह्म॒व॒र्च॒समिति॑ ब्रह्म-व॒र्च॒सम् । तृ॒तीये॑ना॒न्नाद्य᳚म् । अ॒न्नाद्य॑ञ्चतु॒र्थेन॑ । अ॒न्नाद्य॒मित्य॑न्न-अद्य᳚म् । च॒तु॒र्थेन॒ यः । य ए॒वम् । ए॒वँव्वि॒द्वान् । वि॒द्वाꣳश्च॒तुरः॑ । च॒तुर॒श्चतु॑ष्टोमान् । चतु॑ष्टोमा॒न्स्थोमान्॑ । चतु॑ष्टोमा॒निति॒ चतुः॑-स्तो॒मा॒न्॒ । सोमा॑ना॒हर॑ति । आ॒हर॑ति॒ तैः । आ॒हर॒तीत्या᳚-हर॑ति । तैर्यज॑ते । यज॑ते॒ तेजः॑ । तेज॑ ए॒व । ए॒व प्र॑थ॒मेन॑ । प्र॒थ॒मेनाव॑ । अव॑ रुन्धे । रु॒न्ध॒ इ॒न्द्रि॒यम् । इ॒न्द्रि॒यन्द्वि॒तीये॑न । द्वि॒तीये॑न ब्रह्मवर्च॒सम् । ब्र॒ह्म॒व॒र्च॒सन्तृ॒तीये॑न । ब्र॒ह्म॒व॒र्च॒समिति॑ ब्रह्म-व॒र्च॒सम् । तृ॒तीये॑ना॒न्नाद्य᳚म् । अ॒न्नाद्य॑ञ्चतु॒र्थेन॑ । अ॒न्नाद्य॒मित्य॑न्न-अद्य᳚म् । च॒तु॒र्थेन॒ याम् । यामे॒व । ए॒वात्रिः॑ । अत्रि॒र्॒ ऋद्धि᳚म् । ऋद्धि॒मार्ध्नो᳚त् । आर्ध्नॊ॒त्ताम् । तामे॒व । ए॒व यज॑मानः । यज॑मान ऋध्नोति । ऋ॒ध्नो॒तीत्यृ॑ध्नोति (34) ॥8॥  
ज॒मद॑ग्नि॒ पुष्टि॑कामः । पुष्टि॑कामश्चतूरा॒त्रेण॑ । पुष्टि॑काम॒ इति॒ पुष्टि॑- का॒मः॒ । च॒तू॒रा॒त्रेणा॑ यजत । च॒तू॒रा॒त्रेणेति॑ चतुः-रा॒त्रेण॑ । अ॒य॒ज॒त॒ सः । स ए॒तान् । ए॒तान्पोषान्॑ । पोषाꣳ॑ अपुष्यत् । अ॒पु॒ष्य॒त्तस्मा᳚त् । तस्मा᳚त्पलि॒तौ । प॒लि॒तौ जाम॑दग्नियौ । जाम॑दग्नियौ॒ न । न सम् । सञ्जा॑नाते । जा॒ना॒ते॒ ए॒तान् । जा॒ना॒ते॒ इति॑ जानाते । ए॒ताने॒व । ए॒व पोषान्॑ । पोषा᳚न्पुष्यति । पु॒ष्य॒ति॒ यः । य ए॒वम् । ए॒वँव्वि॒द्वान् । वि॒द्वाꣳश्च॑तूरा॒त्रेण॑ । च॒तू॒रा॒त्रेण॒ यज॑ते । च॒तू॒रा॒त्रेणेति॑ चतुः-रा॒त्रेण॑ । यज॑ते पुरोडा॒शिन्यः॑ । पु॒रो॒डा॒शिन्य॑ उप॒सदः॑ । उ॒प॒सदो॑ भवन्ति । उ॒प॒सद॒ इत्यु॑प-सदः॑ । भ॒व॒न्ति॒ प॒शवः॑ । प॒शवो॒ वै । वै पु॑रो॒डाशः॑ । पु॒रो॒डाश॑ प॒शून् । प॒शूने॒व । ए॒वाव॑ । अव॑ रुन्धे । रु॒न्धेऽन्न᳚म् । अन्नँ॒व्वै । वै पु॑रो॒डाश॑म् । पु॒रो॒डाशोऽ᳚न्नम् । अन्न॑मे॒व । ए॒वाव॑ । अव॑ रुन्धे । रु॒न्धे॒ऽन्ना॒दः । अ॒न्ना॒द प॑शु॒मान् । अ॒न्ना॒द इत्य॑न्न-अ॒दः । प॒शु॒मान्भ॑वति । प॒शु॒मानिति॑ पशु-मान् । भ॒व॒ति॒ यः । य ए॒वम् । ए॒वँव्वि॒द्वान् । वि॒द्वाꣳश्च॑तूरा॒त्रेण॑ । च॒तू॒रा॒त्रेण॒ यज॑ते । च॒तू॒रा॒त्रेणेति॑ चतुः-रा॒त्रेण॑ । यज॑त॒ इति॒ यज॑ते (35) ॥  
सँ॒व्व॒थ्स॒रो वै । सँ॒व्व॒थ्स॒र इति॑ सम्-व॒थ्स॒रः । वा इ॒दम् । इ॒दमेकः॑ । एक॑ आसीत् । आ॒सी॒थ्सः । सो॑ऽकामयत । अ॒का॒म॒य॒त॒र्तून् । ऋ॒तून्थृ॑जेय । सृ॒जेयेति॑ । इति॒ सः । स ए॒तम् । ए॒तम्प॑ञ्चरा॒त्रम् । प॒ञ्च॒रा॒त्रम॑पश्यत् । प॒ञ्च॒रा॒त्रमिति॑ पञ्च-रा॒त्रम् । अ॒प॒श्य॒त्तम् । तमा । आह॑रत् । अ॒ह॒र॒त्तेन॑ । तेना॑ यजत । अ॒य॒ज॒त॒ ततः॑ । ततो॒ वै । वै सः । स ऋ॒तून् । ऋ॒तून॑सृजत । अ॒सृ॒ज॒त॒ यः । य ए॒वम् । ए॒वँव्वि॒द्वान् । वि॒द्वान्प॑ञ्चरा॒त्रेण॑ । प॒ञ्च॒रा॒त्रेण॒ यज॑ते । प॒ञ्च॒रा॒त्रेणेति॑ पञ्च-रा॒त्रेण॑ । यज॑ते॒ प्र । प्रैव । ए॒व जा॑यते । जा॒य॒ते॒ ते । त ऋ॒तवः॑ । ऋ॒तव॑स्सृ॒ष्टाः । सृ॒ष्टा न । न व्याव॑र्तन्त । व्याव॑र्तन्त॒ ते । व्याव॑र्त॒न्तेति॑ वि-आव॑र्तन्त । त ए॒तम् । ए॒तम्प॑ञ्चरा॒त्रम् । प॒ञ्च॒रा॒त्रम॑पश्यन् । प॒ञ्च॒रा॒त्रमिति॑ पञ्च-रा॒त्रम् । अ॒प॒श्य॒न्तम् । त मा । आह॑रन् । अ॒ह॒र॒न्तेन॑ । तेना॑ यजन्त । अ॒य॒ज॒न्त॒ ततः॑ । ततो॒ वै । वै ते । ते व्याव॑र्तन्त । व्याव॑र्तन्त॒ यः । व्याव॑र्त॒न्तेति॑ वि-आव॑र्तन्त। (36)  
य ए॒वम् । ए॒वँव्वि॒द्वान् । वि॒द्वान्प॑ञ्चरा॒त्रेण॑ । प॒ञ्च॒रा॒त्रेण॒ यज॑ते । प॒ञ्च॒रा॒त्रेणेति॑ पञ्च-रा॒त्रेण॑ । यज॑ते॒ वि । वि पा॒प्मना᳚ । पा॒प्मना॒ भ्रातृ॑व्येण । भ्रातृ॑वे॒णा । आ व॑र्तते । व॒र्त॒ते॒ सार्व॑सेनिः । सार्व॑सेनिश्शौचे॒यः । सार्व॑सेनि॒रिति॒ सार्व॑-से॒निः॒ । शौ॒चे॒यो॑ऽकामयत । अ॒का॒म॒य॒त॒ प॒शु॒मान् । प॒शु॒मान्थ्स्या᳚म् । प॒शु॒मानिति॑ पशु-मान् । स्या॒मिति॑ । इति॒ सः । स ए॒तम् । ए॒तम्प॑ञ्चरा॒त्रम् । प॒ञ्च॒रा॒त्रमा । प॒ञ्च॒रा॒त्रमिति॑ पञ्च-रा॒त्रम् । आह॑रत् । अ॒ह॒र॒त्तेन॑ । तेना॑यजत । अ॒य॒ज॒त॒ ततः॑ । ततो॒ वै । वै सः । स॒ सहस्र᳚म् । स॒हस्र॑म्प॒शून् । प॒शून्प्र । प्राप्नो᳚त् । आ॒प्नो॒द्यः । य ए॒वम् । ए॒वँव्वि॒द्वान् । वि॒द्वान्प॑ञ्चरा॒त्रेण॑ । प॒ञ्च॒रा॒त्रेण॒ यज॑ते । प॒ञ्च॒रा॒त्रेणेति॑ पञ्च- रा॒त्रेण॑ । यज॑ते॒ प्र । प्र स॒हस्र᳚म् । स॒हस्र॑म्प॒शून् । प॒शूना᳚प्नोति । आ॒प्नो॒ति॒ ब॒ब॒रः । ब॒ब॒र प्रावा॑हणिः । प्रावा॑हणिरकामयत । अ॒का॒म॒य॒त॒ वा॒चः । वा॒च प्र॑वदि॒ता । प्र॒व॒दि॒ता स्या॑म् । प्र॒व॒दि॒तेति॑ प्र-व॒दि॒ता । स्या॒मिति॑ । इति॒ सः । स ए॒तम् । ए॒तम्प॑ञ्चरा॒त्रम् । प॒ञ्च॒रा॒त्रमा । प॒ञ्च॒रा॒त्रमिति॑ पञ्च-रा॒त्रम् । आह॑रत् (37)।  
। अ॒ह॒र॒त्तेन॑ । तेना॑ यजत । अ॒ज॒य॒त ततः॑ । ततो॒ वै । वै सः । स वा॒चः । वा॒च प्र॑वदि॒ता । प्र॒व॒दि॒ताऽभ॑वत् । प्र॒व॒दि॒तेति॑ प्र-व॒दि॒ता । अ॒भ॒व॒द्यः । य ए॒वम् । ए॒वँव्वि॒द्वान् । वि॒द्वान्प॑चरा॒त्रेण॑ । प॒ञ्च॒रात्रेण॒ यज॑ते । प॒ञ्च॒रा॒त्रेणेति॑ पञ्च-रा॒त्रेण॑ । यज॑ते प्रवदि॒ता । प्र॒व॒दि॒तैव । प्र॒व॒दि॒तेति॑ प्र-व॒दि॒ता । ए॒व वा॒चः । वा॒चो भ॑वति । भ॒व॒त्यथो᳚ । अथो॑ एनम् । अथो॒ इत्यथो᳚ । ए॒नँ॒व्वा॒चः । वा॒चस्पतिः॑ । पति॒रिति॑ । इत्या॑हुः । आ॒हु॒रना᳚प्तः । अना᳚प्तश्चतूरा॒त्रः । च॒तू॒रा॒त्रोऽति॑रिक्तः । च॒तू॒रा॒त्र इति॑ चतुः-रा॒त्रः । अति॑रिक्तष्षड्रा॒त्रः । अति॑रिक्त॒ इत्यति॑-रि॒क्तः॒ । ष॒ड्रा॒त्रोऽथ॑ । ष॒ड्रा॒त्र इति॑ षट्-रा॒त्रः । अथ॒ वै । वा ए॒षः । ए॒ष स॑म्प्र॒ति । स॒म्प्र॒ति य॒ज्ञः । स॒म्प्र॒तीति॑ सम्-प्र॒ति । य॒ज्ञो यत् । यत्प॑ञ्चरा॒त्रः । प॒ञ्च॒रा॒त्रो यः । प॒ञ्च॒रात्र इति॑ पञ्च-रा॒त्रः । य ए॒वम् । ए॒वँव्वि॒द्वान् । वि॒द्वान्प॑ञ्चरा॒त्रेण॑ । प॒ञ्च॒रा॒त्रेण॒ यज॑ते । प॒ञ्च॒रा॒त्रेणेति॑ पञ्च-रा॒त्रेण॑ । यज॑ते सम्प्र॒ति । स॒म्प्र॒त्ये॑व । स॒म्प्र॒तीति॑ सम्-प्र॒ति । ए॒व य॒ज्ञेन॑ । य॒ज्ञेन॑ यजते । य॒ज॒ते॒ प॒ञ्च॒रा॒त्रः । प॒ञ्च॒रा॒त्रो भ॑वति । प॒ञ्च॒रा॒त्र इति॑ पञ्च-रा॒त्रः । भ॒व॒ति॒ पञ्च॑ । पञ्च॒ वै । वा ऋ॒तवः॑ । ऋ॒तव॑स्सँव्वथ्स॒रः । सँ॒व्व॒थ्स॒र ऋ॒तुषु॑ । सँ॒व्व॒थ्स॒र इति॑ सम्- व॒थ्स॒रः। (38)  
ऋ॒तुष्वे॒व । ए॒व सँ॑व्वथ्स॒रे । सँ॒व्व॒थ्स॒रे प्रति॑ । सँ॒व्व॒थ्स॒र इति॑ सम्-व॒थ्स॒रे । प्रति॑ तिष्ठति । ति॒ष्ठ॒त्यथो᳚ । अथो॒ पञ्चा᳚ख्षरा । अथो॒ इत्यथो᳚ । पञ्चा᳚ख्षरा प॒ङ्क्तिः । पञ्चा᳚ख्ष॒रेति॒ पञ्च॑-अ॒ख्ष॒रा॒ । प॒ङ्क्ति पाङ्क्तः᳚ । पाङ्क्तो॑ य॒ज्ञः । य॒ज्ञो य॒ज्ञम् । य॒ज्ञमे॒व । ए॒वाव॑ । अव॑ रुन्धे । रु॒न्धे॒ त्रि॒वृत् । त्रि॒वृद॑ग्निष्टो॒मः । त्रि॒वृदिति॑ त्रि-वृत् । अ॒ग्नि॒ष्टो॒मो भ॑वति । अ॒ग्नि॒ष्टो॒म इत्य॑ग्नि-स्तो॒मः । भ॒व॒ति॒ तेजः॑ । तेज॑ ए॒व । ए॒वाव॑ । अव॑ रुन्धे । रु॒न्धे॒ प॒ञ्च॒द॒शः । प॒ञ्च॒द॒शो भ॑वति । प॒ञ्च॒द॒श इति॑ पञ्च-द॒शः । भ॒व॒ती॒न्द्रि॒यम् । इ॒न्द्रि॒यमे॒व । ए॒वाव॑ । अव॑ रुन्धे । रु॒न्धे॒ स॒प्त॒द॒शः । स॒प्त॒द॒शो भ॑वति । स॒प्त॒द॒श इति॑ सप्त-द॒शः । भ॒व॒त्य॒न्नाद्य॑स्य । अ॒न्नाद्य॒स्याव॑रुध्यै । अ॒न्नाद्य॒स्येत्य॑न्न-अद्य॑स्य । अव॑रुध्या॒ अथो᳚ । अव॑रुध्या॒ इत्यव॑-रु॒ध्यै॒ । अथो॒ प्र । अथो॒ इत्यथो᳚ । प्रैव । ए॒व तेन॑ । तेन॑ जायते । जा॒य॒ते॒ प॒ञ्च॒वि॒ꣳ॒शः । प॒ञ्च॒वि॒ꣳ॒शो᳚ऽग्निष्टो॒मः । प॒ञ्च॒वि॒ꣳ॒श इति॑ पञ्च-वि॒ꣳ॒शः । अ॒ग्नि॒ष्टो॒मो भ॑वति । अ॒ग्नि॒ष्टो॒म इत्य॑ग्नि-स्तो॒मः । भ॒व॒ति॒ प्र॒जाप॑तेः । प्र॒जाप॑ते॒राप्त्यै᳚ । प्र॒जाप॑ते॒रिति॑ प्र॒जा-प॒तेः॒ । आप्त्यै॑ महाव्र॒तवान्॑ । म॒हा॒व्र॒तवा॑न॒न्नाद्य॑स्य । म॒हा॒व्र॒तवा॒निति॑ महाव्र॒त-वा॒न्॒ । अ॒न्नाद्य॒स्याव॑ रुध्यै । अ॒न्नाद्य॒स्येत्य॑न्न-अद्य॑स्य । अव॑रुद्ध्यै विश्व॒जित् । अव॑रुध्या॒ इत्यव॑-रु॒द्ध्यै॒ । वि॒श्व॒जिथ्सर्व॑पृष्ठः । वि॒श्व॒जिदिति॑ विश्व-जित् । सर्व॑पृष्ठोति रा॒त्रः । सवृ॑पृष्ठ॒ इति॒ सर्व॑-पृ॒ष्ठः॒ । अ॒ति॒रा॒त्रो भ॑वति । अ॒ति॒रा॒त्र इत्य॑ति-रा॒त्रः । भ॒व॒ति॒ सर्व॑स्य । सर्व॑स्या॒बि॑जित्यै । अ॒भिजि॑त्या॒ इत्य॒भि-जि॒त्यै॒ (39) ॥  
दे॒वस्य॑ त्वा । त्वा॒ स॒वि॒तुः । स॒वि॒तु प्र॑स॒वे । प्र॒स॒वे᳚ऽश्विनोः᳚ । प्र॒स॒व इति॑ प्र-स॒वे । अ॒श्विनो᳚र्बा॒हुभ्या᳚म् । बा॒हुभ्या᳚म्पू॒ष्णः । बा॒हुभ्या॒मिति॑ बा॒हु-भ्या॒म्॒ । पू॒ष्णो हस्ता᳚भ्याम् । हस्ता᳚भ्या॒मा । आ द॑दे । द॒द॒ इ॒माम् । इ॒माम॑गृभ्णन्न् । अ॒गृ॒भ्ण॒न्र॒श॒नाम् । र॒श॒नामृ॒तस्य॑ । ऋ॒तस्य॒ पूर्वे᳚ । पूर्व॒ आयु॑षि । आयु॑षि वि॒दथे॑षु । वि॒दथे॑षु क॒व्या । क॒व्येति॑ क॒व्या ॥ तया॑ दे॒वाः । दे॒वास्सु॒तम् । सु॒तमा । आ ब॑भूवुः । ब॒भू॒वुर् ऋ॒तस्य॑ । ऋ॒तस्य॒ सामन्न्॑ । साम᳚न्त्थ्स॒रम् । स॒रमा॒रप॑न्ती । आ॒रप॒न्तीत्या᳚-रप॑न्ती ॥ अ॒भि॒धा अ॑सि । अ॒भि॒दा इत्य॑भि-धाः । अ॒सि॒ भुव॑नम् । भुव॑नमसि । अ॒सि॒ य॒न्ता । य॒न्ताऽसि॑ । अ॒सि॒ ध॒र्ता । ध॒र्ताऽसि॑ । अ॒सि॒ सः । सो᳚ऽग्निम् । अ॒ग्निँव्वै᳚श्वान॒रम् । वै॒श्वा॒न॒रꣳ सप्र॑थसम् । सप्र॑थसङ्गच्छ । सप्र॑थस॒मिति॒ स-प्र॒थ॒स॒म्॒ । ग॒च्छ॒ स्वाहा॑कृतः । स्वाहा॑कृत पृथि॒व्याम् । स्वाहा॑कृत॒ इति॒ स्वाहा᳚-कृ॒तः॒ । पृ॒थि॒व्याँय्य॒न्ता । य॒न्ता राट् । राड्य॒न्ता । य॒न्ताऽसि॑ । अ॒सि॒ यम॑नः । यम॑नो ध॒र्ता । ध॒र्ताऽसि॑ । अ॒सि॒ ध॒रुणः॑ । ध॒रुण॑ कृ॒ष्यै । कृ॒ष्यै त्वा᳚ । त्वा॒ ख्षेमा॑य । ख्षेमा॑य त्वा । त्वा॒ र॒य्यै । र॒य्यै त्वा᳚ । त्वा॒ पोषा॑य । पोषा॑य त्वा । त्वा॒ पृ॒थि॒व्यै । पृ॒थि॒व्यै त्वा᳚ । त्वा॒ऽन्तरि॑ख्षाय । अ॒न्तरि॑ख्षाय त्वा । त्वा॒ दि॒वे । दि॒वे त्वा᳚ । त्वा॒ स॒ते । स॒ते त्वा᳚ । त्वाऽस॑ते । अस॑ते त्वा । त्वा॒ऽद्भ्यः । अ॒द्भ्यस्त्वा᳚ । अ॒द्भ्य इत्य॑त्-भ्यः । त्वौष॑धीभ्यः । ओष॑धीभ्यस्त्वा । ओष॑धीभ्य॒ इत्यो॑षधि-भ्यः॒ । त्वा॒ विश्वे᳚भ्यः । विश्वे᳚भ्यस्त्वा । त्वा॒भू॒तेभ्यः॑ । भू॒तेभ्य॒ इति॑ भू॒तेभ्यः॑ (40) ॥11॥  
वि॒भूर्मा॒त्रा । वि॒भूरिति॑ वि-भूः । मा॒त्रा प्र॒भूः । प्र॒भू पि॒त्रा । प्र॒भूरिति॑ प्र-भूः । पि॒त्राऽश्वः॑ । अश्वो॑ऽसि । अ॒सि॒ हयः॑ । हयो॑ऽसि । अ॒स्यत्यः॑ । अत्यो॑ऽसि । अ॒सि॒ नरः॑ । नरो॑ऽसि । अ॒स्यर्वा᳚ । अर्वा॑ऽसि । अ॒सि॒ सप्तिः॑ । सप्ति॑रसि । अ॒सि॒ वा॒जी । व्या॒ज्य॑सि । अ॒सि॒ वृषा᳚ । वृषा॑ऽसि । अ॒सि॒ नृ॒मणाः᳚ । नृ॒मणा॑ असि । नृ॒मणा॒ इति॑ नृ-मनाः᳚ । अ॒सि॒ ययुः॑ । ययु॒र्नाम॑ । नामा॑ऽसि । अ॒स्या॒दि॒त्याना᳚म् । आ॒दि॒त्याना॒म्पत्व॑ । पत्वानु॑ । अन्वि॑हि । इ॒ह्य॒ग्नये᳚ । अ॒ग्नये॒ स्वाहा᳚ । स्वाहा॒ स्वाहा᳚ । स्वाहे᳚न्द्रा॒ग्निभ्या᳚म् । इ॒न्द्रा॒ग्निभ्या॒ꣳ॒ स्वाहा᳚ । इ॒न्द्रा॒ग्निभ्या॒मिती᳚न्द्रा॒ग्नि-भ्या॒म्॒ । स्वाहा᳚ प्र॒जाप॑तये । प्र॒जाप॑तये॒ स्वाहा᳚ । प्र॒जाप॑तय॒ इति॑ प्र॒जा-प॒त॒ये॒ । स्वाहा॒ विश्वे᳚भ्यः । विश्वे᳚भ्यो दे॒वेभ्यः॑ । दे॒वेभ्य॒स्स्वाहा᳚ । स्वाहा॒ सर्वा᳚भ्यः । सर्वा᳚भ्यो दे॒वता᳚भ्यः । दे॒वता᳚भ्य इ॒ह । इ॒ह धृतिः॑ । धृति॒स्स्वाहा᳚ । स्वाहे॒ह । इ॒ह विधृ॑तिः । विधृ॑ति॒स्स्वाहा᳚ । विधृ॑ति॒रिति॒ वि-धृ॒तिः॒ । स्वाहे॒ह । इ॒हरन्तिः॑ । रन्ति॒स्स्वाहा᳚ । स्वाहे॒ह । इ॒ह रम॑तिः । रम॑ति॒स्स्वाहा᳚ । स्वाहा॒ भूः । भूर॑सि । अ॒सि॒ भु॒वे । भु॒वे त्वा᳚ । त्वा॒ भव्या॑य । भव्या॑य त्वा । त्वा॒ भ॒वि॒ष्य॒ते । भ॒वि॒ष्य॒ते त्वा᳚ । त्वा॒ विश्वे᳚भ्यः । विश्वे᳚भ्यस्त्वा । त्वा॒ भू॒तेभ्यः॑ । भू॒तेभ्यो॒ देवाः᳚ । देवा॑ आशापालाः । आ॒शा॒पा॒ला॒ ए॒तम् । आ॒शा॒पा॒ला॒ इत्या॑शा-पा॒लाः॒ । ए॒तन्दे॒वेभ्यः॑ । दे॒वेभ्योऽश्व᳚म् । अश्व॒म्मेधा॑य । मेधा॑य॒ प्रोख्षि॑तम् । प्रोख्षि॑तङ्गोपायत । प्रोख्षि॑त॒मिति॒ प्र- उ॒ख्षि॒त॒म् । गो॒पा॒य॒तेति॑ गोपायत (41) ॥  
आय॑नाय॒ स्वाहा᳚ । आय॑ना॒येत्या᳚-अय॑नाय । स्वाहा॒ प्राय॑णाय । प्राय॑णाय॒ स्वाहा᳚ । प्राय॑णा॒येति॑ प्र-अय॑नाय । स्वाहो᳚द्द्रा॒वाय॑ । उ॒द्द्रा॒वाय॒ स्वाहाः᳚ । उ॒द्द्रा॒वायेत्यु॑त्-द्रा॒वाय॑ । स्वाहोद्द्रु॑ताय । उद्द्रु॑ताय॒ स्वाहा᳚ । उद्द्रु॑ता॒येत्युत्-द्रु॒ता॒य॒ । स्वाहा॑ शूका॒राय॑ । शू॒का॒राय॒ स्वाहा᳚ । शू॒का॒रायेति॑ शू-का॒राय॑ । स्वाहा॒ शूकृ॑ताय । शूकृ॑ताय॒ स्वाहा᳚ । शूकृ॑ता॒येति॒ शू-कृ॒ता॒य॒ । स्वाहा॒पला॑यिताय । पला॑यिताय॒ स्वाहा᳚ । स्वाहा॒ऽऽपला॑यिताय । आ॒पला॑यिताय॒ स्वाहा᳚ । आ॒पला॑यिता॒येत्या᳚-पला॑यि-ताय । स्वाहा॒ऽऽवल्ग॑ते । आ॒वल्ग॑ते॒ स्वाहा᳚ । आ॒वल्ग॑त॒ इत्या᳚-वल्ग॑ते । स्वाहा॑ परा॒वल्ग॑ते । प॒रा॒वल्ग॑ते॒ स्वाहा᳚ । प॒रा॒वल्ग॑त॒ इति॑ परा-वल्ग॑ते । स्वाहा॑ऽऽय॒ते । आ॒य॒ते स्वाहा᳚ । आ॒य॒त इत्या᳚-य॒ते । स्वाहा᳚ प्रय॒ते । प्र॒य॒ते स्वाहा᳚ । प्र॒य॒त इति॑ प्र-य॒ते । स्वाहा॒ सर्व॑स्मै । सर्व॑स्मै॒ स्वाहा᳚ । स्वाहेति॒ स्वाहा᳚ (42) ॥13॥  
अ॒ग्नये॒ स्वाहा᳚ । स्वाहा॒ सोमा॑य । सोमा॑य॒ स्वाहा᳚ । स्वाहा॑ वा॒यवे᳚ । वा॒यवे॒ स्वाहा᳚ । स्वाहा॒ऽपाम् । अ॒पाम्मोदा॑य । मोदा॑य॒ स्वाहा᳚ । स्वाहा॑ सवि॒त्रे । स॒वि॒त्रे स्वाहा᳚ । स्वाहा॒ सर॑स्वत्यै । सर॑स्वत्यै॒ स्वाहा᳚ । स्वाहेन्द्रा॑य । इन्द्रा॑य॒ स्वाहा᳚ । स्वाहा॒ बृह॒स्प॑तये । बृह॒स्पत॑ये॒ स्वाहा᳚ । स्वाहा॑मि॒त्राय॑ । मि॒त्राय॒ स्वाहा᳚ । स्वाहा॒ वरु॑णाय । वरु॑णाय॒ स्वाहा᳚ । स्वाहा॒ सर्व॑स्मै । सर्व॑स्मै॒ स्वाहा᳚ । स्वाहेति॒ स्वाहा᳚ (43) ॥  
पृ॒थि॒व्यै स्वाहा᳚ । स्वाहा॒ऽन्तरि॑ख्षाय । अ॒न्तरि॑ख्षाय॒ स्वाहा᳚ । स्वाहा॑ दि॒वे । दि॒वे स्वाहा᳚ । स्वाहा॒ सूर्या॑य । सूर्या॑य॒ स्वाहा᳚ । स्वाहा॑ च॒न्द्रम॑से । च॒न्द्रम॑से॒ स्वाहा᳚ । स्वाहा॒ नख्ष॑त्रेभ्यः । नख्ष॑त्रेभ्य॒स्स्वाहा᳚ । स्वाहा॒ प्राच्यै᳚ । प्राच्यै॑ दि॒शे । दि॒शे स्वाहा᳚ । स्वाहा॒ दख्षि॑णायै । दख्षि॑णायै दि॒शे । दि॒शे स्वाहा᳚ । स्वाहा᳚ प्र॒तीच्यै᳚ । प्र॒तीच्यै॑ दि॒शे । दि॒शे स्वाहा᳚ । स्वाहोदी᳚च्यै । उदी᳚च्यै दि॒शे । दि॒शे स्वाहा᳚ । स्वाहो॒र्ध्वायै᳚ । ऊ॒र्ध्वायै॑ दि॒शे । दि॒शे स्वाहा᳚ । स्वाहा॑ दि॒ग्भ्यः । दि॒ग्भ्यस्स्वाहा᳚ । दि॒ग्भ्य इति॑ दिक्-भ्यः । स्वाहा॑ऽवान्तरदि॒शाभ्यः॑ । अ॒वा॒न्त॒र॒दि॒शाभ्य॒स्स्वाहा᳚ । अ॒वा॒न्त॒र॒दि॒शाभ्य॒ इत्य॑वान्तर-दि॒शाभ्यः॑ । स्वाहा॒ समा᳚भ्यः । समा᳚भ्य॒स्स्वाहा᳚ । स्वाहा॑ श॒रद्भ्यः॑ । श॒रद्भ्य॒स्स्वाहा᳚ । श॒रद्भ्य॒ इति॑ श॒रत्-भ्यः॒ । स्वाहा॑ऽहोरा॒त्रेभ्यः॑ । अ॒हो॒रा॒त्रेभ्य॒स्स्वाहा᳚ । अ॒हो॒रा॒त्रेभ्य॒ इत्य॑हः-रा॒त्रेभ्यः॑ । स्वाहा᳚ऽर्धमा॒सेभ्यः॑ । अ॒र्ध॒मा॒सेभ्य॒स्स्वाहा᳚ । अ॒र्ध॒मा॒सेभ्य॒ इत्य॑र्ध-मा॒सेभ्यः॑ । स्वाहा॒ मासे᳚भ्यः । मासे᳚भ्य॒स्स्वाहा᳚ । स्वाह॒र्तुभ्यः॑ । ऋ॒तुभ्य॒स्स्वाहा᳚ । ऋ॒तुभ्य॒ इत्यृ॒तु-भ्यः॒ । स्वाहा॑ सँव्वथ्स॒राय॑ । सँ॒व्व॒थ्स॒राय॒ स्वाहा᳚ । सँ॒व्व॒थ्स॒रायेति॑ सम्-व॒थ्स॒राय॑ । स्वाहा॒ सर्व॑स्मै । सर्व॑स्यै॒ स्वाहा᳚ । स्वाहेति॒ स्वाहा᳚ (44) ॥  
अ॒ग्नये॒ स्वाहा᳚ । स्वाहा॒ सोमा॑य । सोमा॑य॒ स्वाहा᳚ । स्वाहा॑ सवि॒त्रे । स॒वि॒त्रे स्वाहा᳚ । स्वाहा॒ सर॑स्वत्यै । सर॑स्वत्यै॒ स्वाहा᳚ । स्वाहा॑ पू॒ष्णे । पू॒ष्णे स्वाहा᳚ । स्वाहा॒ बृह॒स्पत॑ये । बृह॒स्पत॑ये॒ स्वाहा᳚ । स्वाहा॒ऽपाम् । अ॒पाम्मोदा॑य । मोदा॑य॒ स्वाहा᳚ । स्वाहा॑ वा॒यवे᳚ । वा॒यवे॒ स्वाहा᳚ । स्वाहा॑ मि॒त्राय॑ । मि॒त्राय॒ स्वाहा᳚ । स्वाहा॒ वरु॑णाय । वरु॑णाय॒ स्वाहा᳚ । स्वाहा॒ सर्व॑स्मै । सर्व॑स्मै॒ स्वाहा᳚ । स्वाहेति॒ स्वाहा᳚ (45) ॥  
पृ॒थि॒व्यै स्वाहा᳚ । स्वाहा॒ऽन्तरि॑ख्षाय । अ॒न्तरि॑ख्षाय॒ स्वाहा᳚ । स्वाहा॑ दि॒वे । दि॒वे स्वाहा᳚ । स्वाहा॒ऽग्नये᳚ । अ॒ग्नये॒ स्वाहा᳚ । स्वाहा॒ सोमा॑य । सोमा॑य॒ स्वाहा᳚ । स्वाहा॒ सूर्या॑य । सूर्या॑य॒ स्वाहा᳚ । स्वाहा॑ च॒न्द्रम॑से । च॒न्द्रम॑से॒ स्वाहा᳚ । स्वाहाऽह्ने᳚ । अह्ने॒ स्वाहा᳚ । स्वाहा॒ रात्रि॑यै । रात्रि॑यै॒ स्वाहा᳚ । स्वाह॒र्जवे᳚ । ऋ॒जवे॒ स्वाहा᳚ । स्वाहा॑ सा॒धवे᳚ । स्वा॒धवे॒ स्वाहा᳚ । स्वाहा॑ सुख्षि॒त्यै । सुख्षि॒त्यै स्वाहा᳚ । सु॒ख्षि॒त्या इति॑ सु-ख्षि॒त्यै । स्वाहा᳚ ख्षु॒धे । ख्षु॒धे स्वाहा᳚ । स्वाहा॑ऽऽ शिति॒म्ने । आ॒शि॒ति॒म्ने स्वाहा᳚ । स्वाहा॒ रोगा॑य । रोगा॑य॒ स्वाहा᳚ । स्वाहा॑ हि॒माय॑ । हि॒माय॒ स्वाहा᳚ । स्वाहा॑ शी॒ताय॑ । शी॒ताय॒ स्वाहा᳚ । स्वाहा॑ऽऽत॒पाय॑ । आ॒त॒पाय॒ स्वाहा᳚ । आ॒त॒पायेत्या᳚-त॒पाय॑ । स्वाहाऽर॑ण्याय । अर॑ण्याय॒ स्वाहा᳚ । स्वाहा॑ सुव॒र्गाय॑ । सु॒व॒र्गाय॒ स्वाहा᳚ । सु॒व॒र्गायेति॑ सुवः-गाय॑ । स्वाहा॑ लो॒काय॑ । लो॒काय॒ स्वाहा᳚ । स्वाहा॒ सर्व॑स्मै । सर्व॑स्मै॒ स्वाहा᳚ । स्वाहेति॒ स्वाहा᳚ (46) ॥17॥  
भुवो॑ दे॒वाना᳚म् । दे॒वाना॒ङ्कर्म॑णा । कर्म॑णा॒ऽपसा᳚ । अप॑स॒र्तस्य॑ । ऋ॒तस्य॑ प॒थ्या᳚ । पथ्या॑ऽसि । अ॒सि॒ वसु॑भिः । वसु॑बि॒र्देवेभिः॑ । वसु॑भि॒रिति॒ वसु॑-भिः॒ । दे॒वेभि॑र्दे॒वत॑या । दे॒वत॑या गाय॒त्रेण॑ । गा॒य॒त्रेण॑ त्वा । त्वा॒ छन्द॑सा । छन्द॑सा युनज्मि । यु॒न॒ज्मि॒ वस॒न्तेन॑ । व॒स॒न्तेन॑ त्वा । त्व॒र्तुना᳚ । ऋ॒तुना॑ ह॒विषा᳚ । ह॒विषा॑ दीख्षयामि । दी॒ख्ष॒या॒मि॒ रु॒द्रेभिः॑ । रु॒द्रेभि॑र्दे॒वेभि॑ । दे॒वेभि॑र्दे॒वत॑या । दे॒वत॑या॒ त्रैष्टु॑भेन । त्रैष्टु॑भेन त्वा । त्वा॒ छन्द॑सा । छन्द॑सा युनज्मि । यु॒न॒ज्मि॒ ग्री॒ष्मेण॑ । ग्री॒ष्मेण॑ त्वा । त्व॒र्तुना᳚ । ऋ॒तना॑ ह॒विषा᳚ । ह॒विषा॑ दीख्षयामि । दी॒ख्ष॒या॒म्या॒दि॒त्येभिः॑ । आ॒दि॒त्यैभि॑र्दे॒वेभिः॑ । दे॒वेभि॑र्दे॒वत॑या । दे॒वत॑या॒ जाग॑तेन । जाग॑तेन त्वा । त्वा॒ छन्द॑सा । छन्द॑सा युनज्मि । यु॒न॒ज्मि॒ व॒र्॒?षाभिः॑ । व॒र्॒?षाभि॑स्त्वा । त्व॒र्तुना᳚ । ऋ॒तना॑ ह॒विषा᳚ । ह॒विषा॑ दीख्षयामि । दी॒ख्ष॒या॒मि॒ विश्वे॑भिः । विश्वे॑भिर्दे॒वेभिः॑ । दे॒वेभि॑र्दे॒वत॑या । दे॒वत॒याऽऽनु॑ष्टुभेन । आनु॑ष्टुभेन त्वा । आनु॑ष्टुभे॒नेत्यानु॑-स्तु॒भे॒न॒ । त्वा॒ छन्द॑सा । छन्द॑सा युनज्मि । य॒न॒ज्मि॒ श॒रदा।᳚ (47)  
। श॒रदा᳚ त्वा । त्व॒र्तुना᳚ । ऋ॒तुना॑ ह॒विषा᳚ । ह॒विषा॑ दीख्षयामि । दी॒ख्ष॒या॒म्यङ्गि॑रोभिः । अङ्गि॑रोभिर्दे॒वेभिः॑ । अङ्गि॑रोभि॒त्यङ्गि॑रः-भिः॒ । दे॒वेभि॑र्दे॒वत॑या । दे॒वत॑या॒ पाङ्क्ते॑न । पाङ्क्ते॑न त्वा । त्वा॒ छन्द॑सा । छन्द॑सा युनज्मि । यु॒न॒ज्मि॒ हे॒म॒न्त॒शि॒शि॒राभ्या᳚म् । हे॒म॒न्त॒शि॒शि॒राभ्या᳚न्त्वा । हे॒म॒न्त॒शि॒शि॒राभ्या॒मिति॑ हेमन्त-शि॒शि॒राभ्या᳚म् । त्व॒र्तुना᳚ । ऋ॒तुना॑ ह॒विषा᳚ । ह॒विषा॑ दीख्षयामि । दी॒ख्ष॒या॒म्या (w) । एति॑ आहम् (w) । अ॒हम्दी॒ख्षाम् । दी॒ख्षाम॑रुहम् । अ॒रु॒ह॒मृ॒तस्य॑ । ऋ॒तस्य॒ पत्नी᳚म् । पत्नी᳚ङ्गाय॒त्रेण॑ । गा॒य॒त्रेण॒ छन्द॑सा । छन्द॑सा॒ ब्रह्म॑णा । ब्रह्म॑णा च । च॒र्तम् । ऋ॒तꣳ स॒त्ये । स॒त्ये॑ऽधाम् । अ॒धा॒ꣳ॒ स॒त्यम् । स॒त्यमृ॒ते । ऋ॒ते॑ऽधाम् । अ॒धा॒मित्य॑ धाम् ॥ म॒हीमु॑ । ऊ॒षु । सु सु॒त्रामा॑णम् । सु॒त्रामा॑णमि॒ह । सु॒त्रामा॑ण॒मिति॑ सु-त्रामा॑णम् । इ॒हधृतिः॑ । धृति॒स्स्वाहा᳚ । स्वाहे॒ह । इ॒ह विधृ॑तिः । विधृ॑ति॒स्स्वाहा᳚ । विधृ॑ति॒रिति॒ वि-धृ॒तिः॒ । स्वाहे॒ह । इ॒ह रन्तिः॑ । रन्ति॒स्स्वाहा᳚ । स्वाहे॒ह । इ॒ह रम॑तिः । रम॑ति॒ स्स्वाहा᳚ । स्वाहेति॒ स्वाहा᳚ (48) ॥  
ई॒ङ्का॒राय॒ स्वाहा᳚ । ई॒ङ्का॒रायेतीं᳚-का॒राय॑ । स्वाहेङ्कृ॑ताय । ईङ्कृ॑ताय॒ स्वाहा᳚ । ईङ्कृ॑ता॒येतीम्-कृ॒ता॒य॒ । स्वाहा॒ क्रन्द॑ते । क्रन्द॑ते॒ स्वाहा᳚ । स्वाहा॑ऽव॒ क्रन्द॑ते । अ॒व॒क्रन्द॑ते॒ स्वाहा᳚ । अ॒व॒क्रन्द॑त॒ इत्य॑व-क्रन्द॑ते । स्वाहा॒ प्रोथ॑ते । प्रोथ॑ते॒ स्वाहा᳚ । स्वाहा᳚ प्र॒प्रोथ॑ते । प्र॒प्रोथ॑ते॒ स्वाहा᳚ । प्र॒प्रोथ॑त॒ इति॑ प्र-प्रोथ॑ते । स्वाहा॑ग॒न्धाय॑ । ग॒न्धाय॒ स्वाहा᳚ । स्वाहा᳚ घ्रा॒ताय॑ । घ्रा॒ताय॒ स्वाहा᳚ । स्वाहा᳚ प्रा॒णाय॑ । प्रा॒णाय॒ स्वाहा᳚ । प्रा॒णायेति॑ प्र-अ॒नाय॑ । स्वाहा᳚ व्या॒नाय॑ । व्या॒नाय॒ स्वाहा᳚ । व्या॒नायेति॑ वि-अ॒नाय॑ । स्वाहा॑ऽपा॒नाय॑ । अ॒पा॒नाय॒ स्वाहा᳚ । अ॒पा॒नायेत्य॑प-अ॒नाय॑ । स्वाहा॑ सन्दी॒यमा॑नाय । स॒न्दी॒यमा॑नाय॒ स्वाहा᳚ । स॒न्दी॒यमा॑ना॒येति॑ सम्-दी॒यमा॑नाय । स्वाहा॒ सन्दि॑ताय । सन्दि॑ताय॒ स्वाहा᳚ । सन्दि॑ता॒येति॒ सम्-दि॒ता॒य॒ । स्वाहा॑ विचृ॒त्यमा॑नाय । वि॒चृ॒त्यमा॑नाय॒ स्वाहा᳚ । वि॒चृ॒त्यमा॑ना॒येति॑ वि-चृ॒त्यमा॑नाय । स्वाहा॒ विचृ॑त्ताय । विचृ॑त्ताय॒ स्वाहा᳚ । विचृ॑त्ता॒येति॒ वि-चृ॒त्ता॒य॒ । स्वाहा॑ पलायि॒ष्यमा॑णाय । प॒ला॒यिष्यमा॑णाय॒ स्वाहा᳚ । स्वाहा॒ पला॑यिताय । पला॑यिताय॒ स्वाहा᳚ । साहो॑ परंस्य॒ते । उ॒प॒र॒ं॒स्य॒ते स्वाहा᳚ । उ॒प॒र॒ं॒स्य॒त इत्यु॑प-र॒ं॒स्य॒ते । स्वाहोप॑रताय । उप॑रताय॒ स्वाहा᳚ । उप॑रता॒येत्युप॑-र॒ता॒य॒ । स्वाहा॑ निवेख्ष्य॒ते । नि॒वे॒ख्ष्य॒ते स्वाहा᳚ । नि॒वे॒ख्ष्य॒त इति॑ नि-वे॒ख्ष्य॒ते । स्वाहा॑ निवि॒शमा॑नाय । नि॒वि॒शमा॑नाय॒ स्वाहा᳚ । नि॒वि॒शमा॑ना॒येति॑ नि-वि॒शमा॑नाय । स्वाहा॒ निवि॑ष्टाय । निवि॑ष्टाय॒ स्वाहा᳚ । निवि॑ष्टा॒येति॒ नि-वि॒ष्टा॒य॒ । स्वाहा॑ निषथ्स्य॒ते । नि॒ष॒थ्स्य॒ते स्वाहा᳚ । नि॒ष॒थ्स्य॒त इति॑ नि-स॒थ्स्य॒ते । स्वाहा॑ नि॒षीद॑ते । नि॒षीद॑ते॒ स्वाहा᳚ । नि॒षीद॑त॒ इति॑ नि-सीद॑ते । स्वाहा॒ निष॑ण्णाय । निष॑ण्णाय॒ स्वाहा᳚ । निष॑ण्णा॒-येति॒ नि-स॒न्ना॒य॒ । स्वाहा॑ ऽसिष्य॒ते (49)।  
आ॒सि॒ष्य॒ते स्वाहा᳚ । स्वाहाऽऽसी॑नाय । आसी॑नाय॒ स्वाहा᳚ । स्वाहा॑ऽऽसि॒ताय॑ । आ॒सि॒ताय॒ स्वाहा᳚ । स्वाहा॑ निपथ्स्य॒ते । नि॒प॒थ्स्य॒ते स्वाहा᳚ । नि॒प॒थ्स्य॒त इति॑ नि-प॒थ्स्य॒ते । स्वाहा॑नि॒पद्य॑मानाय । नि॒पद्य॑मानाय॒ स्वाहा᳚ । नि॒षद्य॑माना॒येति॑ नि-पद्य॑मानाय । स्वाहा॒ निप॑न्नाय । निप॑न्नाय॒ स्वाहा᳚ । निप॑न्ना॒येति॒ नि-प॒न्ना॒य॒ । स्वाहा॑ शयिष्य॒ते । श॒यि॒ष्य॒ते स्वाहा᳚ । स्वाहा॒ शया॑नाय । शया॑नाय॒ स्वाहा᳚ । स्वाहा॑ शयि॒ताय॑ । श॒यि॒ताय॒ स्वाहा᳚ । स्वाहा॑ सम्मीलिष्य॒ते । स॒म्मी॒लि॒ष्य॒ते स्वाहा᳚ । स॒म्मी॒लि॒ष्य॒त इति॑ सम्-मी॒लि॒ष्य॒ते । स्वाहा॑ स॒म्मील॑ते । स॒म्मी॑लते॒ स्वाहा᳚ । स॒म्मील॑त॒ इति॑ सम्-मील॑ते । स्वाहा॒ सम्मी॑लिताय । सम्मी॑लिताय॒ स्वाहा᳚ । सम्मी॑लता॒येति॒ सम्-मी॒लि॒ता॒य॒ । स्वाहा᳚ स्वफ्स्य॒ते । स्व॒फ्स्य॒ते स्वाहा᳚ । स्वाहा᳚ स्वप॒ते । स्व॒प॒ते स्वाहा᳚ । स्वाहा᳚ सु॒प्ताय॑ । सु॒प्ताय॒ स्वाहा᳚ । स्वाहा᳚ प्रभोथ्स्य॒ते । प्र॒भो॒थ्स्य॒ते स्वाहा᳚ । प्र॒भो॒थ्स्य॒त इति॑ प्र-भो॒थ्स॒ते । स्वाहा᳚ प्र॒बुद्ध्य॑मानाय । प्र॒बुद्ध्य॑मानाय॒ स्वाहा᳚ । प्र॒बुद्ध्य॑माना॒येति॑ प्र-बुद्ध्य॑मानाय । स्वाहा॒ प्रबु॑द्धाय । प्रबु॑द्धाय॒ स्वाहा᳚ । प्रबु॑द्धा॒येति॒ प्र-बु॒द्धा॒य॒ । स्वाहा॑ जागरिष्य॒ते । जा॒ग॒रि॒ष्य॒ते स्वाहा᳚ । स्वाहा॒ जाग्र॑ते । जाग्र॑ते॒ स्वाहा᳚ । स्वाहा॑ जागरि॒ताय॑ । जा॒ग॒रि॒ताय॒ स्वाहा᳚ । स्वाहा॒ शुश्रू॑षमाणाय । शुश्रू॑षमाणाय॒ स्वाहा᳚ । स्वाहा॑ शृण्व॒ते । शृ॒ण्व॒ते स्वाहा᳚ । स्वाहा᳚ श्रु॒ताय॑ । श्रु॒ताय॒ स्वाहा᳚ । स्वाहा॑ वीख्षिष्य॒ते । वी॒ख्षि॒ष्य॒ते स्वाहा᳚ । वी॒ख्ष॒ष्य॒त इति॑ वि-ई॒ख्षि॒ष्य॒ते । स्वाहा॒ वीख्ष॑माणाय (50)।  
वीख्ष॑माणाय॒ स्वाहा᳚ । वीख्ष॑माणा॒येति॑ वि-ईख्ष॑माणाय । स्वाहा॒ वीख्षि॑ताय । वीख्षि॑ताय॒ स्वाहा᳚ । वीख्षि॑ता॒येति॒ वि-ई॒ख्षि॒ता॒य॒ । स्वाहा॑ सꣳहास्य॒ते । स॒ꣳ॒हा॒स्य॒ते स्वाहा᳚ । स॒ꣳ॒हा॒स्य॒त इति॑ सम्-हा॒स्य॒ते । स्वाहा॑ स॒ञ्जिहा॑नाय । स॒ञ्जिहा॑नाय॒ स्वाहा᳚ । स॒ञ्जिहा॑ना॒येति॑ सम्-जिहा॑नाय । स्वाहो॒ज्जिहा॑नाय । उ॒ज्जिहा॑नाय॒ स्वाहा᳚ । उ॒ज्जिहा॑ना॒येत्यु॑त्-जिहा॑नाय । स्वाहा॑ विवर्थ्स्य॒ते । वि॒व॒र्थ्स्य॒ते स्वाहा᳚ । वि॒व॒र्थ्स्य॒त इति॑ वि-व॒र्थ्स॒ते । स्वाहा॑ वि॒वर्त॑मानाय । विवर्त॑मानाय॒ स्वाहा᳚ । वि॒वर्त॑माना॒येति॑ वि-वर्त॑मानाय । स्वाहा॒ विवृ॑त्ताय । विवृ॑त्ताय॒ स्वाहा᳚ । विवृ॑त्ता॒येति॒ वि-वृ॒त्ता॒य॒ । स्वाहो᳚त्थास्य॒ते । उ॒त्था॒स्य॒ते स्वाहा᳚ । उ॒त्था॒स्य॒त इत्यु॑त्-स्था॒स्य॒ते । स्वाहो॒त्तिष्ठ॑ते । उ॒त्तिष्ठ॑ते॒ स्वाहा᳚ । उ॒त्तिष्ठ॑त॒ इत्यु॑त्-तिष्ठ॑ते । स्वाहोत्थि॑ताय । उत्थि॑ताय॒ स्वाहा᳚ । उत्थि॑ता॒येत्युत्-स्थि॒ता॒य॒ । स्वाहा᳚ विधविष्य॒ते । वि॒ध॒वि॒ष्य॒ते स्वाहा᳚ । वि॒ध॒वि॒ष्य॒त इति॑ वि-ध॒वि॒ष्य॒ते । स्वाहा॑ विधून्वा॒नाय॑ । वि॒धू॒न्वा॒नाय॒ स्वाहा᳚ । वि॒धू॒न्वा॒नायेति॑ वि-धू॒न्वा॒नाय॑ । स्वाहा॒ विधू॑ताय । विधू॑ताय॒ स्वाहा᳚ । विधू॑ता॒येति॒ वि-धू॒ता॒य॒ । स्वाहो᳚त्क्रंस्य॒ते । उ॒त्क्र॒ं॒स्य॒ते स्वाहा᳚ । उ॒त्क्र॒ं॒स्य॒त इत्यु॑त्-क्र॒ं॒स्य॒ते । स्वाहो॒त्क्राम॑ते । उ॒त्क्राम॑ते॒ स्वाहा᳚ । उ॒त्क्राम॑त॒ इत्यु॑त्-क्राम॑ते । स्वाहोत्क्रा᳚न्ताय । उत्क्रा᳚न्ताय॒ स्वाहा᳚ । उत्क्रा᳚न्ता॒येत्युत्-क्रा॒न्ता॒य॒ । स्वाहा॑ चङ्क्रमिष्य॒ते । च॒ङ्क्र॒मि॒ष्य॒ते स्वाहा᳚ । स्वाहा॑ च॒ङ्क्रम्यमा॑णाय । च॒ङ्क्र॒म्यमा॑णाय॒ स्वाहा᳚ । स्वाहा॑ चङ्क्रमि॒ताय॑ । च॒ङ्क्र॒मिताय॒ स्वाहा᳚ । स्वाहा॑ कण्डूयिष्य॒ते । क॒ण्डू॒यि॒ष्य॒ते स्वाहा᳚ । स्वाहा॑ कण्डू॒यमा॑नाय । क॒ण्डू॒यमा॑नाय॒ स्वाहा᳚ । स्वाहा॑ कण्डू॒यि॒ताय॑ । क॒ण्डू॒यि॒ताय॒ स्वाहा᳚ । स्वाहा॑ निकषिष्य॒ते । नि॒क॒षि॒ष्य॒ते स्वाहा᳚ । नि॒क॒षि॒ष्य॒त इति॑ नि-क॒षि॒ष्य॒ते । स्वाहा॑ नि॒कष॑माणाय । नि॒कष॑माणाय॒ स्वाहा᳚ । नि॒कष॑माणा॒येति॑ नि-कष॑माणाय । स्वाहा॒ निक॑षिताय । निक॑षिताय॒ स्वाहा᳚ । निक॑षिता॒येति॒ नि-क॒षि॒ता॒य॒ । स्वाहा॒ यत् । यदत्ति॑ । अत्ति॒ तस्मै᳚ । तस्मै॒ स्वाहा᳚ । स्वाहा॒ यत् । यत्पिब॑ति । पिब॑ति॒ तस्मै᳚ । तस्मै॒ स्वाहा᳚ । स्वाहा॒ यत् । यन्मेह॑ति । मेह॑ति॒ तस्मै᳚ । तस्मै॒ स्वाहा᳚ । स्वाहा॒ यत् । यच्छकृ॑त् । शकृ॑त्क॒रोति॑ । क॒रोति॒ तस्मै᳚ । तस्मै॒ स्वाहा᳚ । स्वाहा॒ रेत॑से । रेत॑से॒ स्वाहा᳚ । स्वाहा᳚ प्र॒जाभ्यः॑ । प्र॒जाभ्य॒स्स्वाहा᳚ । प्र॒जाभ्य॒ इति॑ प्र-जाभ्यः॑ । स्वाहा᳚ प्र॒जन॑नाय । प्र॒जन॑नाय॒ स्वाहा᳚ । प्र॒जन॑ना॒- येति᳚ प्र-जन॑नाय । स्वाहा॒ सर्व॑स्मै । सर्व॑स्मै॒ स्वाहा᳚ । स्वाहेति॒ स्वाहा᳚ (51) ॥  
अ॒ग्नये॒ स्वाहा᳚ । स्वाहा॑ वा॒यवे᳚ । वा॒यवे॒ स्वाहा᳚ । स्वाहा॒ सूर्या॑य । सूर्या॑य॒ स्वाहा᳚ । स्वाह॒र्तम् । ऋ॒तम॑सि । अ॒स्यृ॒र्तस्य॑ । ऋ॒तस्य॒र्तम् । ऋ॒तम॑सि । अ॒सि॒ स॒त्यम् । स॒त्यम॑सि । अ॒सि॒ स॒त्यस्य॑ । स॒त्यस्य॑ स॒त्यम् । स॒त्यम॑सि । अ॒स्यृ॒तस्य॑ । ऋ॒तस्य॒ पन्थाः᳚ । पन्था॑ असि । अ॒सि॒ दे॒वाना᳚म् । दे॒वाना᳚ञ्छा॒या । छा॒याऽमृत॑स्य । अ॒मृत॑स्य॒ नाम॑ । नाम॒ तत् । तथ्स॒त्यम् । स॒त्यँय्यत् । यत्त्वम् । त्वम्प्र॒जाप॑तिः । प्र॒जाप॑ति॒रसि॑ । प्र॒जाप॑ति॒रिति॑ प्र॒जा-प॒तिः॒ । अस्यधि॑ । अधि॒ यत् । यद॑स्मिन् । अ॒स्मि॒न्वा॒जिनि॑ । वा॒जिनी॑व । इ॒व॒ शुभः॑ । शुभ॒स्स्पर्ध॑न्ते । स्वर्ध॑न्ते॒ दिवः॑ । दिव॒स्सूये॑ण । सूर्ये॑ण॒ विशः॑ । विशो॒ऽपः । अ॒पो वृ॑णा॒नः । वृ॒णा॒न प॑वते । प॒व॒ते॒ क॒व्यन् । क॒व्यन्प॒शुम् । प॒शुन्न । न गो॒पाः । गो॒पा इर्यः॑ । गो॒पा इति॑ गो-पाः । इर्य॒ परि॑ज्मा । परि॒ज्मेति॒ परि॑-ज्मा॒ (52) ॥  
