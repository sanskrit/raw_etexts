

  
प्र॒जाप॑तिरकामयत । प्र॒जाप॑ति॒रिति॑ प्र॒जा-प॒तिः॒ । अ॒का॒म॒य॒त॒ प्र॒जाः । प्र॒जास्सृ॑जेय । प्र॒जा इति॑ प्र-जाः । सृ॒जे॒येति॑ । इति॒ सः । स तपः॑ । तपो॑ऽतप्यत । अ॒त॒प्य॒त॒ सः । स स॒र्पान् । स॒र्पान॑सृजत । अ॒सृ॒ज॒त॒ सः । सो॑ऽकामयत । अ॒का॒म॒य॒त॒ प्र॒जाः । प्र॒जास्सृ॑जेय । प्र॒जा इति॑ प्र-जाः । सृ॒जे॒येति॑ । इति॒ सः । स द्वि॒तीयम् । द्वि॒तीय॑मतप्यत । अ॒त॒प्य॒त॒ सः । स वया॑सि । वया॑स्यसृजत । अ॒सृ॒ज॒त॒ सः । सो॑ऽकामयत । अ॒का॒म॒य॒त॒ प्र॒जाः । प्र॒जास्सृ॑जेय । प्र॒जा इति॑ प्र-जाः । सृ॒जे॒येति॑ । इति॒ सः । स तृ॒तीयम् । तृ॒तीय॑मतप्यत । अ॒त॒प्य॒त॒ सः । स ए॒तम् । ए॒तन्दीख्षितवा॒दम् । दी॒ख्षि॒त॒वा॒दम॑पश्यत् । दी॒ख्षि॒त॒वा॒दमिति॑ दीख्षित-वा॒दम् । अ॒प॒श्य॒त्तम् । तम॑वदत् । अ॒व॒द॒त्ततः॑ । ततो॒ वै । वै सः । स प्र॒जाः । प्र॒जा अ॑सृजत । प्र॒जा इति॑ प्र-जाः । अ॒सृ॒ज॒त॒ यत् । यत्तपः॑ । तप॑स्त॒प्त्वा । त॒प्त्वा दीख्षितवा॒दम् । दी॒ख्षि॒त॒वा॒दँव्वद॑ति । दी॒ख्षि॒त॒वा॒दमिति॑ दीख्षित-वा॒दम् । वद॑ति प्र॒जाः । प्र॒जा ए॒व । प्र॒जा इति॑ प्र-जाः । ए॒व तत् । तद्यज॑मानः । यज॑मानस्सृजते । (1)  
सृ॒ज॒ते॒ यत् । यद्वै । वै दीख्षि॒तः । दी॒ख्षि॒तो॑ऽमे॒ध्यम् । अ॒मे॒ध्यम्पश्य॑ति । पश्य॒त्यप॑ । अपाऽस्मात् । अ॒स्मा॒द्दी॒ख्षा । दी॒ख्षा क्रा॑मति । क्रा॒म॒ति॒ नीलम् । नील॑मस्य । अ॒स्य॒ हरः॑ । हरो॒ वि । व्ये॑ति । ए॒त्यब॑द्धम् । अब॑द्ध॒म्मनः॑ । मनो॑ द॒रिद्रम् । द॒रिद्र॒ञ्चख्षुः॑ । चख्षु॒स्सूर्यः॑ । सूर्यो॒ ज्योति॑षाम् । ज्योति॑षा॒॒ श्रेष्ठः॑ । श्रेष्ठो॒ दीख्षे । दीख्षे॒ मा । मा मा । मा॒ हा॒सीः॒ । हा॒सी॒रिति॑ । इत्या॑ह । आ॒ह॒ न । नाऽस्मात् । अ॒स्मा॒द्दी॒ख्षा । दी॒ख्षाऽप॑ । अप॑ क्रामति । क्रा॒म॒ति॒ न । नाऽस्य॑ । अ॒स्य॒ नीलम् । नील॒न्न । न हरः॑ । हरो॒ वि । व्ये॑ति । ए॒ति॒ यत् । यद्वै । वै दीख्षि॒तम् । दी॒ख्षि॒तम॑भि॒वर्‌ष॑ति । अ॒भि॒वर्‌ष॑ति दि॒व्याः । अ॒भि॒वर््ष॒तीत्य॑भि-वर्‌ष॑ति । दि॒व्या आपः॑ । आपोऽशान्ताः । अशान्ता॒ ओजः॑ । ओजो॒ बलम् । बल॑न्दी॒ख्षाम् । दी॒ख्षान्तपः॑ । (2)  
तपोऽस्य । अ॒स्य॒ निः । निर्घ्न॑न्ति । घ्न॒न्त्यु॒न्द॒तीः । उ॒न्द॒तीर्बलम् । बल॑न्धत्त । ध॒त्तौजः॑ । ओजो॑ धत्त । ध॒त्त॒ बलम् । बल॑न्धत्त । ध॒त्त॒ मा । मा मे । मे॒ दी॒ख्षाम् । दी॒ख्षाम्मा । मा तपः॑ । तपो॒ निः । निर्व॑धिष्ट । व॒धि॒ष्टेति॑ । इत्या॑ह । आ॒है॒तत् । ए॒तदे॒व । ए॒व सर्वम् । सर्व॑मा॒त्मन्न् । आ॒त्मन्ध॑त्ते । ध॒त्ते॒ न । नास्य॑ । अ॒स्यौजः॑ । ओजो॒ बलम् । बल॒न्न । न दी॒ख्षाम् । दी॒ख्षान्न । न तपः॑ । तपो॒ निः । निर्घ्न॑न्ति । घ्न॒न्त्य॒ग्निः । अ॒ग्निर्वै । वै दीख्षि॒तस्य॑ । दी॒ख्षि॒तस्य॑ दे॒वता । दे॒वता॒ सः । सोऽस्मात् । अ॒स्मा॒दे॒तर्‌हि॑ । ए॒तर्‌हि॑ ति॒रः । ति॒र इ॑व । इ॒व॒ यर्‌हि॑ । यर्‌हि॒ याति॑ । याति॒ तम् । तमीश्व॒रम् । ई॒श्व॒र रख्षा॑सि । रख्षा॑सि॒ हन्तोः । हन्तोर्भ॒द्रात् । (3)  
भ॒द्राद॒भि । अ॒भि श्रेयः॑ । श्रेय॒ प्र । प्रेहि॑ । इ॒हि॒ बृह॒स्पतिः॑ । बृह॒स्पति॑ पुरए॒ता । पु॒र॒ए॒ता ते । पु॒र॒ए॒तेति॑ पुरः-ए॒ता । ते॒ अ॒स्तु॒ । अ॒स्त्विति॑ । इत्या॑ह । आ॒ह॒ ब्रह्म॑ । ब्रह्म॒ वै । वै दे॒वानाम् । दे॒वाना॒म्बृह॒स्पतिः॑ । बृह॒स्पति॒स्तम् । तमे॒व । ए॒वान्वार॑भते । अ॒न्वार॑भते॒ सः । अ॒न्वार॑भत॒ इत्य॑नु-आर॑भते । स ए॑नम् । ए॒न॒॒ सम् । सम्पा॑रयति । पा॒र॒य॒त्या । एदम् । इ॒दम॑गन्म । अ॒ग॒न्म॒ दे॒व॒यज॑नम् । दे॒व॒यज॑नम्पृथि॒व्याः । दे॒व॒यज॑न॒मिति॑ देव-यज॑नम् । पृ॒थि॒व्या इति॑ । इत्या॑ह । आ॒ह॒ दे॒व॒यज॑नम् । दे॒व॒यज॑न॒॒ हि । दे॒व॒यज॑न॒मिति॑ देव-यज॑नम् । ह्ये॑षः । ए॒ष पृ॑थि॒व्याः । पृ॒थि॒व्या आ॒गच्छ॑ति । आ॒गच्छ॑ति॒ यः । आ॒गच्छ॒तीत्या-गच्छ॑ति । यो यज॑ते । यज॑ते॒ विश्वे । विश्वे॑ दे॒वाः । दे॒वा यत् । यदजु॑षन्त । अजु॑षन्त॒ पूर्वे । पूर्व॒ इति॑ । इत्या॑ह । आ॒ह॒ विश्वे । विश्वे॒ हि । ह्ये॑तत् । ए॒तद्दे॒वाः । दे॒वा जो॒षय॑न्ते । जो॒षय॑न्ते॒ यत् । यद्ब्राह्म॒णाः । ब्रा॒ह्म॒णा ऋ॑ख्सा॒माभ्याम् । ऋ॒ख्सा॒माभ्याँ॒य्यजु॑षा । ऋ॒ख्सा॒माभ्या॒मित्यृ॑ख्सा॒म-भ्या॒म्॒ । यजु॑षा स॒न्तर॑न्तः । स॒न्तर॑न्त॒ इति॑ । स॒न्तर॑न्त॒ इति॑ सं-तर॑न्तः । इत्या॑ह । आ॒ह॒र्ख्सा॒माभ्याम् । ऋ॒ख्सा॒माभ्या॒॒ हि । ऋ॒ख्सा॒माभ्या॒मित्यृ॑ख्सा॒म-भ्या॒म्॒ । ह्ये॑षः । ए॒ष यजु॑षा । यजु॑षा स॒न्तर॑ति । स॒न्तर॑ति॒ यः । स॒न्तर॒तीति॑ सं-तर॑ति । यो यज॑ते । यज॑ते रा॒यः । रा॒यस्पोषे॑ण । पोषे॑ण॒ सम् । समि॒षा । इ॒षा म॑देम । म॒दे॒मेति॑ । इत्या॑ह । आ॒हा॒शिषम् । आ॒शिष॑मे॒व । आ॒शिष॒मित्या-शिषम् । ए॒वैताम् । ए॒तामा । आ शास्ते । शा॒स्त॒ इति॑ शास्ते ॥ (4) ॥1॥  
ए॒ष ते । ते॒ गा॒य॒त्रः । गा॒य॒त्रो भा॒गः । भा॒ग इति॑ । इति॑ मे । मे॒ सोमा॑य । सोमा॑य ब्रूतात् । ब्रू॒ता॒दे॒षः । ए॒ष ते । ते॒ त्रैष्टु॑भः । त्रैष्टु॑भो॒ जाग॑तः । जाग॑तो भा॒गः । भा॒ग इति॑ । इति॑ मे । मे॒ सोमा॑य । सोमा॑य ब्रूतात् । ब्रू॒ता॒च्छ॒न्दो॒मानाम् । छ॒न्दो॒माना॒॒ साम्राज्यम् । छ॒न्दो॒माना॒मिति॑ छन्दः-मानाम् । साम्राज्यङ्गच्छ । साम्राज्य॒मिति॒ साम्-रा॒ज्य॒म्॒ । ग॒च्छेति॑ । इति॑ मे । मे॒ सोमा॑य । सोमा॑य ब्रूतात् । ब्रू॒ता॒द्यः । यो वै । वै सोमम् । सोम॒॒ राजा॑नम् । राजा॑न॒॒ साम्राज्यम् । साम्राज्यँल्लो॒कम् । साम्राज्य॒मिति॒ साम्-रा॒ज्य॒म्॒ । लो॒कङ्ग॑मयि॒त्वा । ग॒म॒यि॒त्वा क्री॒णाति॑ । क्री॒णाति॒ गच्छ॑ति । गच्छ॑ति॒ स्वानाम् । स्वाना॒॒ साम्राज्यम् । साम्राज्य॒ञ्छन्दा॑सि । साम्राज्य॒मिति॒ साम्-रा॒ज्य॒म्॒ । छन्दा॑सि॒ खलु॑ । खलु॒ वै । वै सोम॑स्य । सोम॑स्य॒ राज्ञः॑ । राज्ञ॒स्साम्राज्यः । साम्राज्यो लो॒कः । साम्राज्य॒ इति॒ साम्-रा॒ज्यः॒ । लो॒क पु॒रस्तात् । पु॒रस्ता॒थ्सोम॑स्य । सोम॑स्य क्र॒यात् । क्र॒यादे॒वम् । ए॒वम॒भि । अ॒भि म॑न्त्रयेत । म॒न्त्र॒ये॒त॒ साम्राज्यम् । साम्राज्यमे॒व । साम्राज्य॒मिति॒ साम्-रा॒ज्य॒म्॒ । ए॒वैनम् । (5)  
ए॒नँ॒ल्लो॒कम् । लो॒कङ्ग॑मयि॒त्वा । ग॒म॒यि॒त्वा क्री॑णाति । क्री॒णा॒ति॒ गच्छ॑ति । गच्छ॑ति॒ स्वानाम् । स्वाना॒॒ साम्राज्यम् । साम्राज्यँ॒य्यः । साम्राज्य॒मिति॒ साम्-रा॒ज्य॒म्॒ । यो वै । वै ता॑नून॒प्त्रस्य॑ । ता॒नू॒न॒प्त्रस्य॑ प्रति॒ष्ठाम् । ता॒नू॒न॒प्त्रस्येति॑ तानू-न॒प्त्रस्य॑ । प्र॒ति॒ष्ठाँव्वेद॑ । प्र॒ति॒ष्ठामिति॑ प्रति-स्थाम् । वेद॒ प्रति॑ । प्रत्ये॒व । ए॒व ति॑ष्ठति । ति॒ष्ठ॒ति॒ ब्र॒ह्म॒वा॒दिनः॑ । ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ न । न प्रा॒श्ञन्ति॑ । प्रा॒श्ञन्ति॒ न । प्रा॒श्ञन्तीति॑ प्र-अ॒श्ञन्ति॑ । न जु॑ह्वति । जु॒ह्व॒त्यथ॑ । अथ॒ क्व॑ । क्व॑ तानून॒प्त्रम् । ता॒नू॒न॒प्त्रम्प्रति॑ । ता॒नू॒न॒प्त्रमिति॑ तानू-न॒प्त्रम् । प्रति॑ तिष्ठति । ति॒ष्ठ॒तीति॑ । इति॑ प्र॒जाप॑तौ । प्र॒जाप॑तौ॒ मन॑सि । प्र॒जाप॑ता॒विति॑ प्र॒जा-प॒तौ॒ । मन॒सीति॑ । इति॑ ब्रूयात् । ब्रू॒या॒त्त्रिः । त्रिरव॑ । अव॑ जिघ्रेत् । जि॒घ्रे॒त्प्र॒जाप॑तौ । प्र॒जाप॑तौ त्वा । प्र॒जाप॑ता॒विति॑ प्र॒जा-प॒तौ॒ । त्वा॒ मन॑सि । मन॑सि जुहोमि । जु॒हो॒मीति॑ । इत्ये॒षा । ए॒षा वै । वै ता॑नून॒प्त्रस्य॑ । ता॒नू॒न॒प्त्रस्य॑ प्रति॒ष्ठा । ता॒नू॒न॒प्त्रस्येति॑ तानू-न॒प्त्रस्य॑ । प्र॒ति॒ष्ठा यः । प्र॒ति॒ष्ठेति॑ प्रति-स्था । य ए॒वम् । ए॒वँव्वेद॑ । वेद॒ प्रति॑ । प्रत्ये॒व । ए॒व ति॑ष्ठति । ति॒ष्ठ॒ति॒ यः । यो वै । (6)  
वा अ॑ध्व॒र्योः । अ॒ध्व॒र्यो प्र॑ति॒ष्ठाम् । प्र॒ति॒ष्ठाँव्वेद॑ । प्र॒ति॒ष्ठामिति॑ प्रति-स्थाम् । वेद॒ प्रति॑ । प्रत्ये॒व । ए॒व ति॑ष्ठति । ति॒ष्ठ॒ति॒ यतः॑ । यतो॒ मन्ये॑त । मन्ये॒तान॑भिक्रम्य । अन॑भिक्रम्य होष्यामि । अन॑भिक्र॒म्येत्यन॑भि-क्र॒म्य॒ । हो॒ष्या॒मीति॑ । इति॒ तत् । तत्तिष्ठन्न्॑ । तिष्ठ॒न्ना । आ श्रा॑वयेत् । श्रा॒व॒ये॒दे॒षा । ए॒षा वै । वा अ॑ध्व॒र्योः । अ॒ध्व॒र्यो प्र॑ति॒ष्ठा । प्र॒ति॒ष्ठा यः । प्र॒ति॒ष्ठेति॑ प्रति-स्था । य ए॒वम् । ए॒वँव्वेद॑ । वेद॒ प्रति॑ । प्रत्ये॒व । ए॒व ति॑ष्ठति । ति॒ष्ठ॒ति॒ यत् । यद॑भि॒क्रम्य॑ । अ॒भि॒क्रम्य॑ जुहु॒यात् । अ॒भि॒क्रम्येत्य॑भि-क्रम्य॑ । जु॒हु॒यात्प्र॑ति॒ष्ठायाः । प्र॒ति॒ष्ठाया॑ इयात् । प्र॒ति॒ष्ठाया॒ इति॑ प्रति-स्थायाः । इ॒या॒त्तस्मात् । तस्माथ्समा॒नत्र॑ । स॒मा॒नत्र॒ तिष्ठ॑ता । तिष्ठ॑ता होत॒व्यम् । हो॒त॒व्य॑म्प्रति॑ष्ठित्यै । प्रति॑ष्ठित्यै॒ यः । प्रति॑ष्ठित्या॒ इति॒ प्रति॑-स्थि॒त्यै॒ । यो वै । वा अ॑ध्व॒र्योः । अ॒ध्व॒र्योस्स्वम् । स्वँव्वेद॑ । वेद॒ स्ववान्॑ । स्ववा॑ने॒व । स्ववा॒निति॒ स्व-वा॒न्॒ । ए॒व भ॑वति । भ॒व॒ति॒ स्रुक् । स्रुग्वै । वा अ॑स्य । अ॒स्य॒ स्वम् । स्वँव्वा॑य॒व्यम् । वा॒य॒व्य॑मस्य । अ॒स्य॒ स्वम् । (7)  
स्वञ्च॑म॒सः । च॒म॒सोऽस्य । अ॒स्य॒ स्वम् । स्वँय्यत् । यद्वा॑य॒व्यम् । वा॒य॒व्यँ॑व्वा । वा॒ च॒म॒सम् । च॒म॒सँव्वा । वाऽन॑न्वारभ्य । अन॑न्वारभ्याश्रा॒वयेत् । अन॑न्वार॒भ्येत्यन॑नु-आ॒र॒भ्य॒ । आ॒श्रा॒वये॒थ्स्वात् । आ॒श्रा॒वये॒दित्या-श्रा॒वयेत् । स्वादि॑यात् । इ॒या॒त्तस्मात् । तस्मा॑दन्वा॒रभ्य॑ । अ॒न्वा॒रभ्या॒श्राव्यम् । अ॒न्वा॒रभ्येत्य॑नु-आ॒रभ्य॑ । आ॒श्राव्य॒॒ स्वात् । आ॒श्राव्य॒मित्या-श्राव्यम् । स्वादे॒व । ए॒व न । नैति॑ । ए॒ति॒ यः । यो वै । वै सोमम् । सोम॒मप्र॑तिष्ठाप्य । अप्र॑तिष्ठाप्य स्तो॒त्रम् । अप्र॑तिष्ठा॒प्येत्यप्र॑ति-स्था॒प्य॒ । स्तो॒त्रमु॑पाक॒रोति॑ । उ॒पा॒क॒रोत्यप्र॑तिष्ठितः । उ॒पा॒क॒रोतीत्यु॑प-आ॒क॒रोति॑ । अप्र॑तिष्ठित॒स्सोमः॑ । अप्र॑तिष्ठित॒ इत्यप्र॑ति-स्थि॒तः॒ । सोमो॒ भव॑ति । भव॒त्यप्र॑तिष्ठितः । अप्र॑तिष्ठित॒स्स्तोमः॑ । अप्र॑तिष्ठित॒ इत्यप्र॑ति-स्थि॒तः॒ । स्तोमोऽप्र॑तिष्ठितानि । अप्र॑तिष्ठितान्यु॒क्थानि॑ । अप्र॑तिष्ठिता॒नीत्यप्र॑ति-स्थि॒ता॒नि॒ । उ॒क्थान्यप्र॑तिष्ठितः । अप्र॑तिष्ठितो॒ यज॑मानः । अप्र॑ष्ठित॒ इत्यप्र॑ति-स्थि॒तः॒ । यज॑मा॒नोऽप्र॑तिष्ठितः । अप्र॑तिष्ठितोऽध्व॒र्युः । अप्र॑तिष्ठित॒ इत्यप्र॑ति-स्थि॒तः॒ । अ॒ध्व॒र्युर्वा॑य॒व्यम् । वा॒य॒व्यँ॑व्वै । वै सोम॑स्य । सोम॑स्य प्रति॒ष्ठा । प्र॒ति॒ष्ठा च॑म॒सः । प्र॒ति॒ष्ठेति॑ प्रति-स्था । च॒म॒सोऽस्य । अ॒स्य॒ प्र॒ति॒ष्ठा । प्र॒ति॒ष्ठा सोमः॑ । प्र॒ति॒ष्ठेति॑ प्रति-स्था । सोम॒स्स्तोम॑स्य । स्तोम॑स्य॒ स्तोमः॑ । स्तोम॑ उ॒क्थानाम् । उ॒क्थाना॒ङ्ग्रहम् । ग्रहँ॑व्वा । वा॒ गृ॒ही॒त्वा । गृ॒ही॒त्वा च॑म॒सम् । च॒म॒सँव्वा । वो॒न्नीय॑ । उ॒न्नीय॑ स्तो॒त्रम् । उ॒न्नीयेत्यु॑त्-नीय॑ । स्तो॒त्रमु॒पाकु॑र्यात् । उ॒पाकु॑र्या॒त्प्रति॑ । उ॒पाकु॑र्या॒दित्यु॑प-आकु॑र्यात् । प्रत्ये॒व । ए॒व सोमम् । सोम॑ स्था॒पय॑ति । स्था॒पय॑ति॒ प्रति॑ । प्रति॒ स्तोमम् । स्तोम॒म्प्रति॑ । प्रत्यु॒क्थानि॑ । उ॒क्थानि॒ प्रति॑ । प्रति॒ यज॑मानः । यज॑मान॒स्तिष्ठ॑ति । तिष्ठ॑ति॒ प्रति॑ । प्रत्य॑ध्व॒र्युः । अ॒ध्व॒र्युरित्य॑ध्व॒र्युः ॥ (8) ॥  
य॒ज्ञँव्वै । वा ए॒तत् । ए॒तथ्सम् । सम्भ॑रन्ति । भ॒र॒न्ति॒ यत् । यथ्सो॑म॒क्रय॑ण्यै । सो॒म॒क्रय॑ण्यै प॒दम् । सो॒म॒क्रय॑ण्या॒ इति॑ सोम-क्रय॑ण्यै । प॒दँय्य॑ज्ञमु॒खम् । य॒ज्ञ॒मु॒ख ह॑वि॒र्धाने । य॒ज्ञ॒मु॒खमिति॑ यज्ञ-मु॒खम् । ह॒वि॒र्धाने॒ यर्‌हि॑ । ह॒वि॒र्धाने॒ इति॑ हविः-धाने । यर्‌हि॑ हवि॒र्धाने । ह॒वि॒र्धाने॒ प्राची । ह॒वि॒र्धाने॒ इति॑ हविः-धाने । प्राची प्रव॒र्तये॑युः । प्राची॒ इति॒ प्राची । प्र॒व॒र्तये॑यु॒स्तर्‌हि॑ । प्र॒व॒र्तये॑यु॒रिति॑ प्र-व॒र्तये॑युः । तर्‌हि॒ तेन॑ । तेनाख्षम् । अख्ष॒मुप॑ । उपाञ्ज्यात् । अ॒ञ्ज्या॒द्य॒ज्ञ॒मु॒खे । य॒ज्ञ॒मु॒ख ए॒व । य॒ज्ञ॒मु॒ख इति॑ यज्ञ-मु॒खे । ए॒व य॒ज्ञम् । य॒ज्ञमनु॑ । अनु॒ सम् । सन्त॑नोति । त॒नो॒ति॒ प्राञ्चम् । प्राञ्च॑म॒ग्निम् । अ॒ग्निम्प्र । प्र ह॑रन्ति । ह॒र॒न्त्युत् । उत्पत्नीम् । पत्नी॒मा । आ न॑यन्ति । न॒य॒न्त्यनु॑ । अन्वना॑सि । अना॑सि॒ प्र । प्र व॑र्तयन्ति । व॒र्त॒य॒न्त्यथ॑ । अथ॒ वै । वा अ॑स्य । अ॒स्यै॒षः । ए॒ष धिष्णि॑यः । धिष्णि॑यो हीयते । ही॒य॒ते॒ सः । सोऽनु॑ । अनु॑ ध्यायति । ध्या॒य॒ति॒ सः । स ईश्व॒रः । ई॒श्व॒रो रु॒द्रः । रु॒द्रो भू॒त्वा । भू॒त्वा प्र॒जाम् (9) ।  
प्र॒जाम्प॒शून् । प्र॒जामिति॑ प्र-जाम् । प॒शून्‌ यज॑मानस्य । यज॑मानस्य॒ शम॑यितोः । शम॑यितो॒र्यर्‌हि॑ । यर्‌हि॑ प॒शुम् । प॒शुमाप्री॑तम् । आप्री॑त॒मुद॑ञ्चम् । आप्री॑त॒मित्या-प्री॒त॒म्॒ । उद॑ञ्च॒न्नय॑न्ति । नय॑न्ति॒ तर्‌हि॑ । तर्‌हि॒ तस्य॑ । तस्य॑ पशु॒श्रप॑णम् । प॒शु॒श्रप॑ण हरेत् । प॒शु॒श्रप॑ण॒मिति॑ पशु-श्रप॑णम् । ह॒रे॒त्तेन॑ । तेनै॒व । ए॒वैनम् । ए॒न॒म्भा॒गिनम् । भा॒गिन॑ङ्करोति । क॒रो॒ति॒ यज॑मानः । यज॑मानो॒ वै । वा आ॑हव॒नीयः॑ । आ॒ह॒व॒नीयो॒ यज॑मानम् । आ॒ह॒व॒नीय॒ इत्या-ह॒व॒नीयः॑ । यज॑मानँ॒व्वै । वा ए॒तत् । ए॒तद्वि । वि क॑र्‌षन्ते । क॒र्॒ष॒न्ते॒ यत् । यदा॑हव॒नीयात् । आ॒ह॒व॒नीयात्पशु॒श्रप॑णम् । आ॒ह॒व॒नीया॒दित्या-ह॒व॒नीयात् । प॒शु॒श्रप॑ण॒॒ हर॑न्ति । प॒शु॒श्रप॑ण॒मिति॑ पशु-श्रप॑णम् । हर॑न्ति॒ सः । स वा । वै॒व । ए॒व स्यात् । स्यान्नि॑र्म॒न्थ्यम् । नि॒र्म॒न्थ्यँ॑व्वा । नि॒र्म॒न्थ्य॑मिति॑ निः-म॒न्थ्यम् । वा॒ कु॒र्या॒त्॒ । कु॒र्या॒द्यज॑मानस्य । यज॑मानस्य सात्म॒त्वाय॑ । सा॒त्म॒त्वाय॒ यदि॑ । सा॒त्म॒त्वायेति॑ सात्म-त्वाय॑ । यदि॑ प॒शोः । प॒शोर॑व॒दानम् । अ॒व॒दान॒न्नश्येत् । अ॒व॒दान॒मित्य॑व-दानम् । नश्ये॒दाज्य॑स्य । आज्य॑स्य प्रत्या॒ख्यायम् । प्र॒त्या॒ख्याय॒मव॑ । प्र॒त्या॒ख्याय॒मिति॑ प्रति-आ॒ख्यायम् । अव॑ द्येत् । द्ये॒थ्सा । सैव । ए॒व ततः॑ । तत॒ प्राय॑श्चित्तिः । प्राय॑श्चित्ति॒र्ये । ये प॒शुम् । प॒शुँव्वि॑मथ्नी॒रन्न् । वि॒म॒थ्नी॒रन्‌ यः । वि॒म॒थ्नी॒रन्निति॑ वि-म॒थ्नी॒रन्न् । यस्तान् । तान्का॒मये॑त । का॒मये॒तार्तिम् । आर्ति॒मा । आर्च्छे॑युः । ऋ॒च्छे॒यु॒रिति॑ । इति॑ कु॒वित् । कु॒विद॒ङ्ग । अ॒ङ्गेति॑ । इति॒ नमो॑वृक्तिवत्या । नमो॑वृक्तिवत्य॒र्चा । नमो॑वृक्तिव॒त्येति॒ नमो॑वृक्ति-व॒त्या॒ । ऋ॒चाऽऽग्नीध्रे । आग्नीध्रे जुहुयात् । आग्नीध्र॒ इत्याग्नि॑-इ॒ध्रे॒ । जु॒हु॒या॒न्नमो॑वृक्तिम् । नमो॑वृक्तिमे॒व । नमो॑वृक्ति॒मिति॒ नमः॑-वृ॒क्ति॒म्॒ । ए॒वैषाम् । ए॒षा॒व्वृँ॒ङ्क्ते॒ । वृ॒ङ्क्ते॒ ता॒जक् । ता॒जगार्तिम् । आर्ति॒मा । आर्छ॑न्ति । ऋ॒च्छ॒न्तीत्यृ॑च्छन्ति ॥ (10) ॥3॥  
प्र॒जाप॑ते॒र्जाय॑मानाः । प्र॒जाप॑ते॒रिति॑ प्र॒जा-प॒तेः॒ । जाय॑माना प्र॒जाः । प्र॒जा जा॒ताः । प्र॒जा इति॑ प्र-जाः । जा॒ताश्च॑ । च॒ याः । या इ॒माः । इ॒मा इती॒माः ॥ तस्मै॒ प्रति॑ । प्रति॒ प्र । प्र वे॑दय । वे॒द॒य॒ चि॒कि॒त्वान् । चि॒कि॒त्वा अनु॑ । अनु॑ मन्यताम् । म॒न्य॒ता॒मिति॑ मन्यताम् ॥ इ॒मम्प॒शुम् । प॒शुम्प॑शुपते । प॒शु॒प॒ते॒ ते॒ । प॒शु॒प॒त॒ इति॑ पशु-प॒ते॒ । ते॒ अ॒द्य । अ॒द्य ब॒ध्नामि॑ । ब॒ध्नाम्य॑ग्ने । अ॒ग्ने॒ सु॒कृ॒तस्य॑ । सु॒कृ॒तस्य॒ मध्ये । सु॒कृ॒तस्येति॑ सु-कृ॒तस्य॑ । मध्य॒ इति॒ मध्ये ॥ अनु॑ मन्यस्व । म॒न्य॒स्व॒ सु॒यजा । सु॒यजा॑ यजाम । सु॒यजेति॑ सु-यजा । य॒जा॒म॒ जुष्टम् । जुष्ट॑न्दे॒वानाम् । दे॒वाना॑मि॒दम् । इ॒दम॑स्तु । अ॒स्तु॒ ह॒व्यम् । ह॒व्यमिति॑ ह॒व्यम् ॥ प्र॒जा॒नन्त॒ प्रति॑ । प्र॒जा॒नन्त॒ इति॑ प्र-जा॒नन्तः॑ । प्रति॑ गृह्णन्ति । गृ॒ह्ण॒न्ति॒ पूर्वे । पूर्वे प्रा॒णम् । प्रा॒णमङ्गेभ्यः । प्रा॒णमिति॑ प्र-अ॒नम् । अङ्गेभ्य॒ परि॑ । पर्या॒चर॑न्तम् । आ॒चर॑न्त॒मित्या-चर॑न्तम् ॥ सु॒व॒र्गँय्या॑हि । सु॒व॒र्गमिति॑ सुवः-गम् । या॒हि॒ प॒थिभिः॑ । प॒थिभि॑र्देव॒यानैः । प॒थिभि॒रिति॑ प॒थि-भिः॒ । दे॒व॒यानै॒रोष॑धीषु । दे॒व॒यानै॒रिति॑ देव-यानैः । ओष॑धीषु॒ प्रति॑ । प्रति॑ तिष्ठ । ति॒ष्ठा॒ शरी॑रैः । शरी॑रै॒रिति॒ शरी॑रैः ॥ येषा॒मीशे । ईशे॑ पशु॒पतिः॑ । (11)  
प॒शु॒पति॑ पशू॒नाम् । प॒शु॒पति॒रिति॑ पशु-पतिः॑ । प॒शू॒नाञ्चतु॑ष्पदाम् । चतु॑ष्पदामु॒त । चतु॑ष्पदा॒मिति॒ चतुः॑-प॒दा॒म्॒ । उ॒त च॑ । च॒ द्वि॒पदाम् । द्वि॒पदा॒मिति॑ द्वि-पदाम् ॥ निष्क्री॑तो॒ऽयम् । निष्क्री॑त॒ इति॒ निः-क्री॒तः॒ । अ॒यँय्य॒ज्ञियम् । य॒ज्ञिय॑म्भा॒गम् । भा॒गमे॑तु । ए॒तु॒ रा॒यः । रा॒यस्पोषाः । पोषा॒ यज॑मानस्य । यज॑मानस्य सन्तु । स॒न्त्विति॑ सन्तु ॥ ये ब॒ध्यमा॑नम् । ब॒ध्यमा॑न॒मनु॑ । अनु॑ ब॒ध्यमा॑नाः । ब॒ध्यमा॑ना अ॒भ्यैख्ष॑न्त । अ॒भ्यैख्ष॑न्त॒ मन॑सा । अ॒भ्यैख्ष॒न्तेत्य॑भि-ऐख्ष॑न्त । मन॑सा॒ चख्षु॑षा । चख्षु॑षा च । चेति॑ च ॥ अ॒ग्निस्तान् । ता अग्रे । अग्रे॒ प्र । प्र मु॑मोक्तु । मु॒मो॒क्तु॒ दे॒वः । दे॒व प्र॒जाप॑तिः । प्र॒जाप॑ति प्र॒जया । प्र॒जाप॑ति॒रिति॑ प्र॒जा-प॒तिः॒ । प्र॒जया॑ सँव्विदा॒नः । प्र॒जयेति॑ प्र-जया । सँ॒व्वि॒दा॒न इति॑ सं-वि॒दा॒नः ॥ य आ॑र॒ण्याः । आ॒र॒ण्या प॒शवः॑ । प॒शवो॑ वि॒श्वरू॑पाः । वि॒श्वरू॑पा॒ विरू॑पाः । वि॒श्वरू॑पा॒ इति॑ वि॒श्व-रू॒पाः॒ । विरू॑पा॒स्सन्तः॑ । विरू॑पा॒ इति॒ वि-रू॒पाः॒ । सन्तो॑ बहु॒धा । ब॒हु॒धैक॑रूपाः । ब॒हु॒धेति॑ बहु-धा । एक॑रूपा॒ इत्येक॑-रू॒पाः॒ ॥ वा॒युस्तान् । ता अग्रे । अग्रे॒ प्र । प्र मु॑मोक्तु । मु॒मो॒क्तु॒ दे॒वः । दे॒व प्र॒जाप॑तिः । प्र॒जाप॑ति प्र॒जया । प्र॒जाप॑ति॒रिति॑ प्र॒जा-प॒तिः॒ । प्र॒जया॑ सँव्विदा॒नः । प्र॒जयेति॑ प्र-जया । सँ॒व्वि॒दा॒न इति॑ सं-वि॒दा॒नः ॥ प्र॒मु॒ञ्चमा॑ना॒ भुव॑नस्य । प्र॒मु॒ञ्चमा॑ना॒ इति॑ प्र-मु॒ञ्चमा॑नाः । (12)  
भुव॑नस्य॒ रेतः॑ । रेतो॑ गा॒तुम् । गा॒तुन्ध॑त्त । ध॒त्त॒ यज॑मानाय । यज॑मानाय देवाः । दे॒वा॒ इति॑ देवाः ॥ उ॒पाकृ॑त शशमा॒नम् । उ॒पाकृ॑त॒मित्यु॑प-आकृ॑तम् । श॒श॒मा॒नँय्यत् । यदस्थात् । अस्थाज्जी॒वम् । जी॒वन्दे॒वानाम् । दे॒वाना॒मपि॑ । अप्ये॑तु । ए॒तु॒ पाथः॑ । पाथ॒ इति॒ पाथः॑ ॥ नाना प्रा॒णः । प्रा॒णो यज॑मानस्य । प्रा॒ण इति॑ प्र-अ॒नः । यज॑मानस्य प॒शुना । प॒शुना॑ य॒ज्ञः । य॒ज्ञो दे॒वेभिः॑ । दे॒वेभि॑स्स॒ह । स॒ह दे॑व॒यानः॑ । दे॒व॒यान॒ इति॑ देव-यानः॑ ॥ जी॒वन्दे॒वानाम् । दे॒वाना॒मपि॑ । अप्ये॑तु । ए॒तु॒ पाथः॑ । पाथ॑स्स॒त्याः । स॒त्यास्स॑न्तु । स॒न्तु॒ यज॑मानस्य । यज॑मानस्य॒ कामाः । कामा॒ इति॒ कामाः ॥ यत्प॒शुः । प॒शुर्मा॒युम् । मा॒युमकृ॑त । अकृ॒तोरः॑ । उरो॑ वा । वा॒ प॒द्भिः । प॒द्भिरा॑ह॒ते । प॒द्भिरिति॑ पत्-भिः । आ॒ह॒त इत्या-ह॒ते ॥ अ॒ग्निर्मा । मा॒ तस्मात् । तस्मा॒देन॑सः । एन॑सो॒ विश्वात् । विश्वान्मुञ्चतु । मु॒ञ्च॒त्वह॑सः । अह॑स॒ इत्यह॑सः ॥ शमि॑तार उ॒पेत॑न । उ॒पेत॑न य॒ज्ञम् । उ॒पेत॒नेत्यु॑प-एत॑न । य॒ज्ञन्दे॒वेभिः॑ । (13)  
दे॒वेभि॑रिन्वि॒तम् । इ॒न्वि॒तमितीन्वि॒तम् ॥ पाशात्प॒शुम् । प॒शुम्प्र । प्र मु॑ञ्चत । मु॒ञ्च॒त॒ ब॒न्धात् । ब॒न्धाद्य॒ज्ञप॑तिम् । य॒ज्ञप॑ति॒म्परि॑ । य॒ज्ञप॑ति॒मिति॑ य॒ज्ञ-प॒ति॒म्॒ । परीति॒ परि॑ ॥ अदि॑ति॒ पाशम् । पाश॒म्प्र । प्र मु॑मोक्तु । मु॒मो॒क्त्वे॒तम् । ए॒तन्नमः॑ । नम॑ प॒शुभ्यः॑ । प॒शुभ्य॑ पशु॒पत॑ये । प॒शुभ्य॒ इति॑ प॒शु-भ्यः॒ । प॒शु॒पत॑ये करोमि । प॒शु॒पत॑य॒ इति॑ पशु-पत॑ये । क॒रो॒मीति॑ करोमि ॥ अ॒रा॒ती॒यन्त॒मध॑रम् । अध॑रङ्कृणोमि । कृ॒णो॒मि॒ यम् । यन्द्वि॒ष्मः । द्वि॒ष्मस्तस्मिन्न्॑ । तस्मि॒न्प्रति॑ । प्रति॑ मुञ्चामि । मु॒ञ्चा॒मि॒ पाशम् । पाश॒मिति॒ पाशम् ॥ त्वामु॑ । उ॒ ते । ते द॑धिरे । द॒धि॒रे॒ ह॒व्य॒वाहम् । ह॒व्य॒वाह॑ शृतङ्क॒र्तारम् । ह॒व्य॒वाह॒मिति॑ हव्य-वाहम् । शृ॒त॒ङ्क॒र्तार॑मु॒त । शृ॒त॒ङ्क॒र्तार॒मिति॑ शृतं-क॒र्तारम् । उ॒त य॒ज्ञियम् । य॒ज्ञिय॑ञ्च । चेति॑ च ॥ अग्ने॒ सद॑ख्षः । सद॑ख्ष॒स्सत॑नुः । सद॑ख्ष॒ इति॒ स-द॒ख्षः॒ । सत॑नु॒र्‌हि । सत॑नु॒रिति॒ स-त॒नुः॒ । हि भू॒त्वा । भू॒त्वाऽथ॑ । अथ॑ ह॒व्या । ह॒व्या जा॑तवेदः । जा॒त॒वे॒दो॒ जु॒ष॒स्व॒ । जा॒त॒वे॒द॒ इति॑ जात-वे॒दः॒ । जु॒ष॒स्वेति॑ जुषस्व ॥ जात॑वेदो व॒पया । जात॑वेद॒ इति॒ जात॑-वे॒दः॒ । व॒पया॑ गच्छ । ग॒च्छ॒ दे॒वान् । दे॒वान्त्वम् । त्व हि । हि होता । होता प्रथ॒मः । प्र॒थ॒मो ब॒भूथ॑ । ब॒भूथेति॑ ब॒भूथ॑ ॥ घृ॒तेन॒ त्वम् । त्वन्त॒नुवः॑ । त॒नुवो॑ वर्धयस्व । व॒र्ध॒य॒स्व॒ स्वाहा॑कृतम् । स्वाहा॑कृत ह॒विः । स्वाहा॑कृत॒मिति॒ स्वाहा-कृ॒त॒म्॒ । ह॒विर॑दन्तु । अ॒द॒न्तु॒ दे॒वाः । दे॒वा इति॑ दे॒वाः ॥ स्वाहा॑ दे॒वेभ्यः॑ । दे॒वेभ्यो॑ दे॒वेभ्यः॑ । दे॒वेभ्य॒स्स्वाहा । स्वाहेति॒ स्वाहा ॥ (14)  
प्रा॒जा॒प॒त्या वै । प्रा॒जा॒प॒त्या इति॑ प्राजा-प॒त्याः । वै प॒शवः॑ । प॒शव॒स्तेषाम् । तेषा॑ रु॒द्रः । रु॒द्रोऽधि॑पतिः । अधि॑पति॒र्यत् । अधि॑पति॒रित्यधि॑-प॒तिः॒ । यदे॒ताभ्याम् । ए॒ताभ्या॑मुपाक॒रोति॑ । उ॒पा॒क॒रोति॒ ताभ्याम् । उ॒पा॒क॒रोतीत्यु॑प-आ॒क॒रोति॑ । ताभ्या॑मे॒व । ए॒वैनम् । ए॒न॒म्प्र॒ति॒प्रोच्य॑ । प्र॒ति॒प्रोच्या । प्र॒ति॒प्रोच्येति॑ प्रति-प्रोच्य॑ । आ ल॑भते । ल॒भ॒त॒ आ॒त्मनः॑ । आ॒त्मनोऽनाव्रस्काय । अनाव्रस्काय॒ द्वाभ्याम् । अनाव्रस्का॒येत्यना-व्र॒स्का॒य॒ । द्वाभ्या॑मु॒पाक॑रोति । उ॒पाक॑रोति द्वि॒पात् । उ॒पाक॑रो॒तीत्यु॑प-आक॑रोति । द्वि॒पाद्यज॑मानः । द्वि॒पादिति॑ द्वि-पात् । यज॑मान॒ प्रति॑ष्ठित्यै । प्रति॑ष्ठित्या उपा॒कृत्य॑ । प्रति॑ष्ठित्या॒ इति॒ प्रति॑-स्थि॒त्यै॒ । उ॒पा॒कृत्य॒ पञ्च॑ । उ॒पा॒कृत्येत्यु॑प-आ॒कृत्य॑ । पञ्च॑ जुहोति । जु॒हो॒ति॒ पाङ्क्ताः । पाङ्क्ताः प॒शवः॑ । प॒शव॑ प॒शून् । प॒शूने॒व । ए॒वाव॑ । अव॑ रुन्धे । रु॒न्धे॒ मृ॒त्यवे । मृ॒त्यवे॒ वै । वा ए॒षः । ए॒ष नी॑यते । नी॒य॒ते॒ यत् । यत्प॒शुः । प॒शुस्तम् । तँय्यत् । यद॑न्वा॒रभे॑त । अ॒न्वा॒रभे॑त प्र॒मायु॑कः । अ॒न्वा॒रभे॒तेत्य॑नु-आ॒रभे॑त । प्र॒मायु॑को॒ यज॑मानः । प्र॒मायु॑क॒ इति॑ प्र-मायु॑कः । यज॑मानस्स्यात् । स्या॒न्नाना । नाना प्रा॒णः । प्रा॒णो यज॑मानस्य । प्रा॒ण इति॑ प्र-अ॒नः । यज॑मानस्य प॒शुना । प॒शुनेति॑ । इत्या॑ह । आ॒ह॒ व्यावृ॑त्यै । व्यावृ॑त्त्यै॒ यत् । व्यावृ॑त्या॒ इति॑ वि-आवृ॑त्त्यै । (15) ।  
यत्प॒शुः । प॒शुर्मा॒युम् । मा॒युमकृ॑त । अकृ॒तेति॑ । इति॑ जुहोति । जु॒हो॒ति॒ शान्त्यै । शान्त्यै॒ शमि॑तारः । शमि॑तार उ॒पेत॑न । उ॒पेत॒नेति॑ । उ॒पेत॒नेत्यु॑प-एत॑न । इत्या॑ह । आ॒ह॒ य॒था॒य॒जुः । य॒था॒य॒जुरे॒व । य॒था॒य॒जुरिति॑ यथा-य॒जुः । ए॒वैतत् । ए॒तद्व॒पायाम् । व॒पायाँ॒व्वै । वा आह्रि॒यमा॑णायाम् । आ॒ह्रि॒यमा॑णायाम॒ग्नेः । आ॒ह्रि॒यमा॑णाया॒मित्या-ह्रि॒यमा॑णायाम् । अ॒ग्नेर्मेधः॑ । मेधोऽप॑ । अप॑ क्रामति । क्रा॒म॒ति॒ त्वाम् । त्वामु॑ । उ॒ ते । ते द॑धिरे । द॒धि॒रे॒ ह॒व्य॒वाहम् । ह॒व्य॒वाह॒मिति॑ । ह॒व्य॒वाह॒मिति॑ हव्य-वाहम् । इति॑ व॒पाम् । व॒पाम॒भि । अ॒भि जु॑होति । जु॒हो॒त्य॒ग्नेः । अ॒ग्नेरे॒व । ए॒व मेधम् । मेध॒मव॑ । अव॑ रुन्धे । रु॒न्धेऽथो । अथो॑ शृत॒त्वाय॑ । अथो॒ इत्यथो । शृ॒त॒त्वाय॑ पु॒रस्ताथ्स्वाहाकृतयः । शृ॒त॒त्वायेति॑ शृत-त्वाय॑ । पु॒रस्ताथ्स्वाहाकृतयो॒ वै । पु॒रस्ताथ्स्वाहाकृतय॒ इति॑ पु॒रस्तात्-स्वा॒हा॒कृ॒त॒यः॒ । वा अ॒न्ये । अ॒न्ये दे॒वाः । दे॒वा उ॒परि॑ष्टाथ्स्वाहाकृतयः । उ॒परि॑ष्टाथ्स्वाहाकृतयो॒ऽन्ये । उ॒परि॑ष्टाथ्स्वाहाकृतय॒ इत्यु॒परि॑ष्टात्-स्वा॒हा॒कृ॒त॒यः॒ । अ॒न्ये स्वाहा । स्वाहा॑ दे॒वेभ्यः॑ । दे॒वेभ्यो॑ दे॒वेभ्यः॑ । दे॒वेभ्य॒स्स्वाहा । स्वाहेति॑ । इत्य॒भितः॑ । अ॒भितो॑ व॒पाम् । व॒पाञ्जु॑होति । जु॒हो॒ति॒ तान् । ताने॒व । ए॒वोभयान्॑ । उ॒भयान्प्रीणाति । प्री॒णा॒तीति॑ प्रीणाति ॥ (16) ॥  
यो वै । वा अय॑थादेवतम् । अय॑थादेवतँय्य॒ज्ञम् । अय॑थादेवत॒मित्यय॑था-दे॒व॒त॒म्॒ । य॒ज्ञमु॑प॒चर॑ति । उ॒प॒चर॒त्या । उ॒प॒चर॒तीत्यु॑प-चर॑ति । आ दे॒वताभ्यः । दे॒वताभ्यो वृश्च्यते । वृ॒श्च्य॒ते॒ पापी॑यान् । पापी॑यान्भवति । भ॒व॒ति॒ यः । यो य॑थादेव॒तम् । य॒था॒दे॒व॒तन्न । य॒था॒दे॒व॒तमिति॑ यथा-दे॒व॒तम् । न दे॒वताभ्यः । दे॒वताभ्य॒ आ । आ वृ॑श्च्यते । वृ॒श्च्य॒ते॒ वसी॑यान् । वसी॑यान्भवति । भ॒व॒त्या॒ग्ने॒य्या । आ॒ग्ने॒य्यर्चा । ऋ॒चाऽऽग्नीध्रम् । आग्नीध्रम॒भि । आग्नीध्र॒मित्याग्नि॑-इ॒ध्र॒म्॒ । अ॒भि मृ॑शेत् । मृ॒शे॒द्वै॒ष्ण॒व्या । वै॒ष्ण॒व्या ह॑वि॒र्धानम् । ह॒वि॒र्धान॑माग्ने॒य्या । ह॒वि॒र्धान॒मिति॑ हविः-धानम् । आ॒ग्ने॒य्या स्रुचः॑ । स्रुचो॑ वाय॒व्य॑या । वा॒य॒व्य॑या वाय॒व्या॑नि । वा॒य॒व्यान्यैन्द्रि॒या । ऐ॒न्द्रि॒या सदः॑ । सदो॑ यथादेव॒तम् । य॒था॒दे॒व॒तमे॒व । य॒था॒दे॒व॒तमिति॑ यथा-दे॒व॒तम् । ए॒व य॒ज्ञम् । य॒ज्ञमुप॑ । उप॑ चरति । च॒र॒ति॒ न । न दे॒वताभ्यः । दे॒वताभ्य॒ आ । आ वृ॑श्च्यते । वृ॒श्च्य॒ते॒ वसी॑यान् । वसी॑यान्भवति । भ॒व॒ति॒ यु॒नज्मि॑ । यु॒नज्मि॑ ते । ते॒ पृ॒थि॒वीम् । पृ॒थि॒वीञ्ज्योति॑षा । ज्योति॑षा स॒ह । स॒ह यु॒नज्मि॑ । यु॒नज्मि॑ वा॒युम् । वा॒युम॒न्तरि॑ख्षेण । अ॒न्तरि॑ख्षेण ते । (17)  
ते॒ स॒ह । स॒ह यु॒नज्मि॑ । यु॒नज्मि॒ वाचम् । वाच॑ स॒ह । स॒ह सूर्ये॑ण । सूर्ये॑ण ते । ते॒ यु॒नज्मि॑ । यु॒नज्मि॑ ति॒स्रः । ति॒स्रो वि॒पृचः॑ । वि॒पृच॒स्सूर्य॑स्य । वि॒पृच॒ इति॑ वि-पृचः॑ । सूर्य॑स्य ते । त॒ इति॑ ते ॥ अ॒ग्निर्दे॒वता । दे॒वता॑ गाय॒त्री । गा॒य॒त्री छन्दः॑ । छन्द॑ उपा॒॒शोः । उ॒पा॒॒शो पात्रम् । उ॒पा॒॒शोरित्यु॑प-अ॒॒शोः । पात्र॑मसि । अ॒सि॒ सोमः॑ । सोमो॑ दे॒वता । दे॒वता त्रि॒ष्टुप् । त्रि॒ष्टुप्छन्दः॑ । छन्दोऽन्तर्या॒मस्य॑ । अ॒न्त॒र्या॒मस्य॒ पात्रम् । अ॒न्त॒र्या॒मस्येत्य॑न्तः-या॒मस्य॑ । पात्र॑मसि । अ॒सीन्द्रः॑ । इन्द्रो॑ दे॒वता । दे॒वता॒ जग॑ती । जग॑ती॒ छन्दः॑ । छन्द॑ इन्द्रवायु॒वोः । इ॒न्द्र॒वा॒यु॒वो पात्रम् । इ॒न्द्र॒वा॒यु॒वोरितीन्द्र-वा॒यु॒वोः । पात्र॑मसि । अ॒सि॒ बृह॒स्पतिः॑ । बृह॒स्पति॑र्दे॒वता । दे॒वता॑ऽनु॒ष्टुप् । अ॒नु॒ष्टुप्छन्दः॑ । अ॒नु॒ष्टुभित्य॑नु-स्तुप् । छन्दो॑ मि॒त्रावरु॑णयोः । मि॒त्रावरु॑णयो॒ पात्रम् । मि॒त्रावरु॑णयो॒रिति॑ मि॒त्रा-वरु॑णयोः । पात्र॑मसि । अ॒स्य॒श्विनौ । अ॒श्विनौ॑ दे॒वता । दे॒वता॑ प॒ङ्क्तिः । प॒ङ्क्तिश्छन्दः॑ । छन्दो॒ऽश्विनोः । अ॒श्विनो॒ पात्रम् । पात्र॑मसि । अ॒सि॒ सूर्यः॑ । सूर्यो॑ दे॒वता । दे॒वता॑ बृह॒ती । बृ॒ह॒ती छन्दः॑ । (18)।  
छन्द॑श्शु॒क्रस्य॑ । शु॒क॒स्य पात्रम् । पात्र॑मसि । अ॒सि॒ च॒न्द्रमाः । च॒न्द्रमा॑ दे॒वता । दे॒वता॑ स॒तोबृ॑हती । स॒तोबृ॑हती॒ छन्दः॑ । स॒तोबृ॑ह॒तीति॑ स॒तः-बृ॒ह॒ती॒ । छन्दो॑ म॒न्थिनः॑ । म॒न्थिन॒ पात्रम् । पात्र॑मसि । अ॒सि॒ विश्वे । विश्वे॑ दे॒वाः । दे॒वा दे॒वता । दे॒वतो॒ष्णिहा । उ॒ष्णिहा॒ छन्दः॑ । छन्द॑ आग्रय॒णस्य॑ । आ॒ग्र॒य॒णस्य॒ पात्रम् । पात्र॑मसि । अ॒सीन्द्रः॑ । इन्द्रो॑ दे॒वता । दे॒वता॑ क॒कुत् । क॒कुच्छन्दः॑ । छन्द॑ उ॒क्थानाम् । उ॒क्थाना॒म्पात्रम् । पात्र॑मसि । अ॒सि॒ पृ॒थि॒वी । पृ॒थि॒वी दे॒वता । दे॒वता॑ वि॒राट् । वि॒राट्छन्दः॑ । वि॒राडिति॑ वि-राट् । छन्दो ध्रु॒वस्य॑ । ध्रु॒वस्य॒ पात्रम् । पात्र॑मसि । अ॒सीत्य॑सि ॥ (19) ॥6॥  
इ॒ष्टर्गो॒ वै । वा अ॑ध्व॒र्युः । अ॒ध्व॒र्युर्यज॑मानस्य । यज॑मानस्ये॒ष्टर्गः॑ । इ॒ष्टर्ग॒ खलु॑ । खलु॒ वै । वै पूर्वः॑ । पूर्वो॒ऽर्ष्टुः । अ॒र्ष्टुः ख्षी॑यते । ख्षी॒य॒त॒ आ॒स॒न्यात् । आ॒स॒न्यान्मा । मा॒ मन्त्रात् । मन्त्रात्पाहि । पा॒हि॒ कस्याः । कस्याश्चित् । चि॒द॒भिश॑स्त्याः । अ॒भिश॑स्त्या॒ इति॑ । अ॒भिश॑स्त्या॒ इत्य॒भि-श॒स्त्याः॒ । इति॑ पु॒रा । पु॒रा प्रा॑तरनुवा॒कात् । प्रा॒त॒र॒नु॒वा॒काज्जु॑हुयात् । प्रा॒त॒र॒नु॒वा॒कादिति॑ प्रातः-अ॒नु॒वा॒कात् । जु॒हु॒या॒दा॒त्मने । आ॒त्मन॑ ए॒व । ए॒व तत् । तद॑ध्व॒र्युः । अ॒ध्व॒र्यु पु॒रस्तात् । पु॒रस्ता॒च्छर्म॑ । शर्म॑ नह्यते । न॒ह्य॒तेऽनार्त्यै । अनार्त्यै सँव्वे॒शाय॑ । सँ॒व्वे॒शाय॑ त्वा । सँ॒व्वे॒शायेति॑ सं-वे॒शाय॑ । त्वो॒प॒वे॒शाय॑ । उ॒प॒वे॒शाय॑ त्वा । उ॒प॒वे॒शायेत्यु॑प-वे॒शाय॑ । त्वा॒ गा॒य॒त्रि॒याः । गा॒य॒त्रि॒यास्त्रि॒ष्टुभः॑ । त्रि॒ष्टुभो॒ जग॑त्याः । जग॑त्या अ॒भिभूत्यै । अ॒भिभूत्यै॒ स्वाहा । अ॒भिभूत्या॒ इत्य॒भि-भू॒त्यै॒ । स्वाहा॒ प्राणा॑पानौ । प्राणा॑पानौ मृ॒त्योः । प्राणा॑पाना॒विति॒ प्राण॑-अ॒पा॒नौ॒ । मृ॒त्योर्मा । मा॒ पा॒त॒म्॒ । पा॒त॒म्प्राणा॑पानौ । प्राणा॑पानौ॒ मा । प्राणा॑पाना॒विति॒ प्राण॑-अ॒पा॒नौ॒ । मा मा । मा॒ हा॒सि॒ष्ट॒म्॒ । हा॒सि॒ष्ट॒न्दे॒वता॑सु । दे॒वता॑सु॒ वै । वा ए॒ते । ए॒ते प्रा॑णापा॒नयोः । प्रा॒णा॒पा॒नयो॒र्व्याय॑च्छन्ते । प्रा॒णा॒पा॒नयो॒रिति॑ प्राण-अ॒पा॒नयोः । (20)।  
व्याय॑च्छन्ते॒ येषाम् । व्याय॑च्छन्त॒ इति॑ वि-आय॑च्छन्ते । येषा॒॒ सोमः॑ । सोम॑स्समृ॒च्छते । स॒मृ॒च्छते॑ सँव्वे॒शाय॑ । स॒मृ॒च्छत॒ इति॑ सम्-ऋ॒च्छते । सँ॒व्वे॒शाय॑ त्वा । सँ॒व्वे॒शायेति॑ सं-वे॒शाय॑ । त्वो॒प॒वे॒शाय॑ । उ॒प॒वे॒शाय॑ त्वा । उ॒प॒वे॒शायेत्यु॑प-वे॒शाय॑ । त्वेति॑ । इत्या॑ह । आ॒ह॒ छन्दा॑सि । छन्दा॑सि॒ वै । वै सँ॒व्वे॒शः । सँ॒व्वे॒श उ॑पवे॒शः । सँ॒व्वे॒श इति॑ सं-वे॒शः । उ॒प॒वे॒शश्छन्दो॑भिः । उ॒प॒वे॒श इत्यु॑प-वे॒शः । छन्दो॑भिरे॒व । छन्दो॑भि॒रिति॒ छन्दः॑-भिः॒ । ए॒वास्य॑ । अ॒स्य॒ छन्दा॑सि । छन्दा॑सि वृङ्क्ते । वृ॒ङ्क्ते॒ प्रेति॑वन्ति । प्रेति॑व॒न्त्याज्या॑नि । प्रेति॑व॒न्तीति॒ प्रेति॑-व॒न्ति॒ । आज्या॑नि भवन्ति । भ॒व॒न्त्य॒भिजि॑त्यै । अ॒भिजि॑त्यै म॒रुत्व॑तीः । अ॒भिजि॑त्या॒ इत्य॒भि-जि॒त्यै॒ । म॒रुत्व॑ती प्रति॒पदः॑ । प्र॒ति॒पदो॒ विजि॑त्यै । प्र॒ति॒पद॒ इति॑ प्रति-पदः॑ । विजि॑त्या उ॒भे । विजि॑त्या॒ इति॒ वि-जि॒त्यै॒ । उ॒भे बृ॑हद्रथन्त॒रे । उ॒भे इत्यु॒भे । बृ॒ह॒द्र॒थ॒न्त॒रे भ॑वतः । बृ॒ह॒द्र॒थ॒न्त॒रे इति॑ बृहत्-र॒थ॒न्त॒रे । भ॒व॒त॒ इ॒यम् । इ॒यँव्वाव । वाव र॑थन्त॒रम् । र॒थ॒न्त॒रम॒सौ । र॒थ॒न्त॒रमिति॑ रथं-त॒रम् । अ॒सौ बृ॒हत् । बृ॒हदा॒भ्याम् । आ॒भ्यामे॒व । ए॒वैनम् । ए॒न॒म॒न्तः । अ॒न्तरे॑ति । ए॒त्य॒द्य । अ॒द्य वाव । वाव र॑थन्त॒रम् । र॒थ॒न्त॒र श्वः । र॒थ॒न्त॒रमिति॑ रथं-त॒रम् । श्वो बृ॒हत् । बृ॒हद॑द्या॒श्वात् । अ॒द्या॒श्वादे॒व । अ॒द्या॒श्वादित्य॑द्य-श्वात् । ए॒वैनम् । ए॒न॒म॒न्तः । अ॒न्तरे॑ति । ए॒ति॒ भू॒तम् । भू॒तँव्वाव । (21) ।  
वाव र॑थन्त॒रम् । र॒थ॒न्त॒रम्भ॑वि॒ष्यत् । र॒थ॒न्त॒रमिति॑ रथं-त॒रम् । भ॒वि॒ष्यद्बृ॒हत् । बृ॒हद्भू॒तात् । भू॒ताच्च॑ । चै॒व । ए॒वैनम् । ए॒न॒म्भ॒वि॒ष्य॒तः । भ॒वि॒ष्य॒तश्च॑ । चा॒न्तः । अ॒न्तरे॑ति । ए॒ति॒ परि॑मितम् । परि॑मितँ॒व्वाव । परि॑मित॒मिति॒ परि॑-मि॒त॒म्॒ । वाव र॑थन्त॒रम् । र॒थ॒न्त॒रमप॑रिमितम् । र॒थ॒न्त॒रमिति॑ रथं-त॒रम् । अप॑रिमितम्बृ॒हत् । अप॑रिमित॒मित्यप॑रि-मि॒त॒म्॒ । बृ॒हत्परि॑मितात् । परि॑मिताच्च । परि॑मिता॒दिति॒ परि॑-मि॒ता॒त्॒ । चै॒व । ए॒वैनम् । ए॒न॒मप॑रिमितात् । अप॑रिमिताच्च । अप॑रिमिता॒दित्यप॑रि-मि॒ता॒त्॒ । चा॒न्तः । अ॒न्तरे॑ति । ए॒ति॒ वि॒श्वा॒मि॒त्र॒ज॒म॒द॒ग्नी । वि॒श्वा॒मि॒त्र॒ज॒म॒द॒ग्नी वसि॑ष्ठेन । वि॒श्वा॒मि॒त्र॒ज॒म॒द॒ग्नी इति॑ विश्वामित्र-ज॒म॒द॒ग्नी । वसि॑ष्ठेनास्पर्धेताम् । अ॒स्प॒र्धे॒ता॒॒ सः । स ए॒तत् । ए॒तज्ज॒मद॑ग्निः । ज॒मद॑ग्निर्विह॒व्यम् । वि॒ह॒व्य॑मपश्यत् । वि॒ह॒व्य॑मिति॑ वि-ह॒व्यम् । अ॒प॒श्य॒त्तेन॑ । तेन॒ वै । वै सः । स वसि॑ष्ठस्य । वसि॑ष्ठस्येन्द्रि॒यम् । इ॒न्द्रि॒यँव्वी॒र्यम् । वी॒र्य॑मवृङ्क्त । अ॒वृ॒ङ्क्त॒ यत् । यद्वि॑ह॒व्यम् । वि॒ह॒व्य॑ श॒स्यते । वि॒ह॒व्य॑मिति॑ वि-ह॒व्यम् । श॒स्यत॑ इन्द्रि॒यम् । इ॒न्द्रि॒यमे॒व । ए॒व तत् । तद्वी॒र्यम् । वी॒र्यँ॑य्यज॑मानः । यज॑मानो॒ भ्रातृ॑व्यस्य । भ्रातृ॑व्यस्य वृङ्क्ते । वृ॒ङ्क्ते॒ यस्य॑ । यस्य॒ भूया॑सः । भूया॑सो यज्ञक्र॒तवः॑ । य॒ज्ञ॒क्र॒तव॒ इति॑ । य॒ज्ञ॒क्र॒तव॒ इति॑ यज्ञ-क्र॒तवः॑ । इत्या॑हुः । आ॒हु॒स्सः । स दे॒वताः । दे॒वता॑ वृङ्क्ते । वृ॒ङ्क्त॒ इति॑ । इति॒ यदि॑ । यद्य॑ग्निष्टो॒मः । अ॒ग्नि॒ष्टो॒मस्सोमः॑ । अ॒ग्नि॒ष्टो॒म इत्य॑ग्नि-स्तो॒मः । सोम॑ प॒रस्तात् । प॒रस्ता॒थ्स्यात् । स्यादु॒क्थ्यम् । उ॒क्थ्य॑ङ्कुर्वीत । कु॒र्वी॒त॒ यदि॑ । यद्यु॒क्थ्यः॑ । उ॒क्थ्य॑स्स्यात् । स्याद॑तिरा॒त्रम् । अ॒ति॒रा॒त्रङ्कु॑र्वीत । अ॒ति॒रा॒त्रमित्य॑ति रा॒त्रम् । कु॒र्वी॒त॒ य॒ज्ञ॒क्र॒तुभिः॑ । य॒ज्ञ॒क्र॒तुभि॑रे॒व । य॒ज्ञ॒क्र॒तुभि॒रिति॑ यज्ञक्र॒तु-भिः॒ । ए॒वास्य॑ । अ॒स्य॒ दे॒वताः । दे॒वता॑ वृङ्क्ते । वृ॒ङ्क्ते॒ वसी॑यान् । वसी॑यान्भवति । भ॒व॒तीति॑ भवति ॥ (22) ॥7॥  
नि॒ग्रा॒भ्याः स्थ । नि॒ग्रा॒भ्या॑ इति॑ नि-ग्रा॒भ्याः । स्थ॒ दे॒व॒श्रुतः॑ । दे॒व॒श्रुत॒ आयुः॑ । दे॒व॒श्रुत॒ इति॑ देव-श्रुतः॑ । आयु॑र्मे । मे॒ त॒र्प॒य॒त॒ । त॒र्प॒य॒त॒ प्रा॒णम् । प्रा॒णम्मे । प्रा॒णमिति॑ प्र-अ॒नम् । मे॒ त॒र्प॒य॒त॒ । त॒र्प॒य॒ता॒पा॒नम् । अ॒पा॒नम्मे । अ॒पा॒नमित्य॑प-अ॒नम् । मे॒ त॒र्प॒य॒त॒ । त॒र्प॒य॒त॒ व्या॒नम् । व्या॒नम्मे । व्या॒नमिति॑ वि-अ॒नम् । मे॒ त॒र्प॒य॒त॒ । त॒र्प॒य॒त॒ चख्षुः॑ । चख्षु॑र्मे । मे॒ त॒र्प॒य॒त॒ । त॒र्प॒य॒त॒ श्रोत्रम् । श्रोत्र॑म्मे । मे॒ त॒र्प॒य॒त॒ । त॒र्प॒य॒त॒ मनः॑ । मनो॑ मे । मे॒ त॒र्प॒य॒त॒ । त॒र्प॒य॒त॒ वाचम् । वाच॑म्मे । मे॒ त॒र्प॒य॒त॒ । त॒र्प॒य॒ता॒त्मानम् । आ॒त्मान॑म्मे । मे॒ त॒र्प॒य॒त॒ । त॒र्प॒य॒ताङ्गा॑नि । अङ्गा॑नि मे । मे॒ त॒र्प॒य॒त॒ । त॒र्प॒य॒त॒ प्र॒जाम् । प्र॒जाम्मे । प्र॒जामिति॑ प्र-जाम् । मे॒ त॒र्प॒य॒त॒ । त॒र्प॒य॒त॒ प॒शून् । प॒शून्मे । मे॒ त॒र्प॒य॒त॒ । त॒र्प॒य॒त॒ गृ॒हान् । गृ॒हान्मे । मे॒ त॒र्प॒य॒त॒ । त॒र्प॒य॒त॒ ग॒णान् । ग॒णान्मे । मे॒ त॒र्प॒य॒त॒ । त॒र्प॒य॒त॒ स॒र्वग॑णम् । स॒र्वग॑णम्मा । स॒र्वग॑ण॒मिति॑ स॒र्व-ग॒ण॒म्॒ । मा॒ त॒र्प॒य॒त॒ । त॒र्प॒य॒त॒ त॒र्पय॑त । त॒र्पय॑त मा । मा॒ ग॒णाः । (23)  
ग॒णा मे । मे॒ मा । मा वि । वि तृ॑षन्न् । तृ॒ष॒न्नोष॑धयः । ओष॑धयो॒ वै । वै सोम॑स्य । सोम॑स्य॒ विशः॑ । विशो॒ विशः॑ । विश॒ खलु॑ । खलु॒ वै । वै राज्ञः॑ । राज्ञ॒ प्रदा॑तोः । प्रदा॑तोरीश्व॒राः । प्रदा॑तो॒रिति॒ प्र-दा॒तोः॒ । ई॒श्व॒रा ऐ॒न्द्रः । ऐ॒न्द्रस्सोमः॑ । सोमोऽवी॑वृधम् । अवी॑वृधँव्वः । वो॒ मन॑सा । मन॑सा सुजाताः । सु॒जा॒ता॒ ऋत॑प्रजाताः । सु॒जा॒ता॒ इति॑ सु-जा॒ताः॒ । ऋत॑प्रजाता॒ भगे । ऋत॑प्रजाता॒ इत्यृत॑-प्र॒जा॒ताः॒ । भग॒ इत् । इद्वः॑ । व॒स्स्या॒म॒ । स्या॒मेति॑ स्याम ॥ इन्द्रे॑ण दे॒वीः । दे॒वीर्वी॒रुधः॑ । वी॒रुध॑स्सँव्विदा॒नाः । सँ॒व्वि॒दा॒ना अनु॑ । सँ॒व्वि॒दा॒ना इति॑ सं-वि॒दा॒नाः । अनु॑ मन्यन्ताम् । म॒न्य॒न्ता॒॒ सव॑नाय । सव॑नाय॒ सोमम् । सोम॒मिति॑ । इत्या॑ह । आ॒हौष॑धीभ्यः । ओष॑धीभ्य ए॒व । ओष॑धीभ्य॒ इत्योष॑धि-भ्यः॒ । ए॒वैनम् । ए॒न॒ स्वायै । स्वायै॑ वि॒शः । वि॒शस्स्वायै । स्वायै॑ दे॒वता॑यै । दे॒वता॑यै नि॒र्याच्य॑ । नि॒र्याच्या॒भि । नि॒र्याच्येति॑ निः-याच्य॑ । अ॒भि षु॑णोति । सु॒नो॒ति॒ यः । यो वै । वै सोम॑स्य । सोम॑स्याभिषू॒यमा॑णस्य । अ॒भि॒षू॒यमा॑णस्य प्रथ॒मः । अ॒भि॒षू॒यमा॑ण॒स्येत्य॑भि-सू॒यमा॑नस्य । (24) ।  
प्र॒थ॒मो॑शुः । अ॒॒शुस्स्कन्द॑ति । स्कन्द॑ति॒ सः । स ईश्व॒रः । ई॒श्व॒र इ॑न्द्रि॒यम् । इ॒न्द्रि॒यँव्वी॒र्यम् । वी॒र्य॑म्प्र॒जाम् । प्र॒जाम्प॒शून् । प्र॒जामिति॑ प्र-जाम् । प॒शून्‌ यज॑मानस्य । यज॑मानस्य॒ निर्‌ह॑न्तोः । निर्‌ह॑न्तो॒स्तम् । निर्‌ह॑न्तो॒रिति॒ निः-ह॒न्तोः॒ । तम॒भि । अ॒भि म॑न्त्रयेत । म॒न्त्र॒ये॒ता । आ मा । मा॒ऽस्का॒न्॒ । अ॒स्का॒न्थ्स॒ह । स॒ह प्र॒जया । प्र॒जया॑ स॒ह । प्र॒जयेति॑ प्र-जया । स॒ह रा॒यः । रा॒यस्पोषे॑ण । पोषे॑णेन्द्रि॒यम् । इ॒न्द्रि॒यम्मे । मे॒ वी॒र्यम् । वी॒र्य॑म्मा । मा निः । निर्व॑धीः । व॒धी॒रिति॑ । इत्या॒शिषम् । आ॒शिष॑मे॒व । आ॒शिष॒मित्या-शिषम् । ए॒वैताम् । ए॒तामा । आ शास्ते । शा॒स्त॒ इ॒न्द्रि॒यस्य॑ । इ॒न्द्रि॒यस्य॑ वी॒र्य॑स्य । वी॒र्य॑स्य प्र॒जायै । प्र॒जायै॑ पशू॒नाम् । प्र॒जाया॒ इति॑ प्र-जायै । प॒शू॒नामनि॑र्घाताय । अनि॑र्घाताय द्र॒फ्सः । अनि॑र्घाता॒येत्यनिः॑-घा॒ता॒य॒ । द्र॒फ्सश्च॑स्कन्द । च॒स्क॒न्द॒ पृ॒थि॒वीम् । पृ॒थि॒वीमनु॑ । अनु॒ द्याम् । द्यामि॒मम् । इ॒मञ्च॑ । च॒ योनिम् । योनि॒मनु॑ । अनु॒ यः । यश्च॑ । च॒ पूर्वः॑ । पूर्व॒ इति॒ पूर्वः॑ ॥ तृ॒तीयँ॒य्योनिम् । योनि॒मनु॑ । अनु॑ स॒ञ्चर॑न्तम् । स॒ञ्चर॑न्तन्द्र॒फ्सम् । स॒ञ्चर॑न्त॒मिति॑ सं-चर॑न्तम् । द्र॒फ्सञ्जु॑होमि । जु॒हो॒म्यनु॑ । अनु॑ स॒प्त । स॒प्त होत्राः । होत्रा॒ इति॒ होत्राः ॥ (25) ॥8॥  
यो वै । वै दे॒वान् । दे॒वान्दे॑वयश॒सेन॑ । दे॒व॒य॒श॒सेना॒र्पय॑ति । दे॒व॒य॒श॒सेनेति॑ देव-य॒श॒सेन॑ । अ॒र्पय॑ति मनु॒ष्यान्॑ । म॒नु॒ष्यान्मनुष्ययश॒सेन॑ । म॒नु॒ष्य॒य॒श॒सेन॑ देवयश॒सी । म॒नु॒ष्य॒य॒श॒सेनेति॑ मनुष्य-य॒श॒सेन॑ । दे॒व॒य॒श॒स्ये॑व । दे॒व॒य॒श॒सीति॑ देव-य॒श॒सी । ए॒व दे॒वेषु॑ । दे॒वेषु॒ भव॑ति । भव॑ति मनुष्ययश॒सी । म॒नु॒ष्य॒य॒श॒सी म॑नु॒ष्ये॑षु । म॒नु॒ष्य॒य॒श॒सीति॑ मनुष्य-य॒श॒सी । म॒नु॒ष्ये॑षु॒ यान् । यान्प्रा॒चीनम् । प्रा॒चीन॑माग्रय॒णात् । आ॒ग्र॒य॒णाद्ग्रहान्॑ । ग्रहान्गृह्णी॒यात् । गृ॒ह्णी॒यात्तान् । तानु॑पा॒॒शु । उ॒पा॒॒शु गृ॑ह्णीयात् । उ॒पा॒॒श्वित्यु॑प-अ॒॒शु । गृ॒ह्णी॒या॒द्यान् । यानू॒र्ध्वान् । ऊ॒र्ध्वास्तान् । तानु॑पब्दि॒मतः॑ । उ॒प॒ब्दि॒मतो॑ दे॒वान् । उ॒प॒ब्दि॒मत॒ इत्यु॑पब्दि-मतः॑ । दे॒वाने॒व । ए॒व तत् । तद्दे॑वयश॒सेन॑ । दे॒व॒य॒श॒सेनार्पयति । दे॒व॒य॒श॒सेनेति॑ देव-य॒श॒सेन॑ । अ॒र्प॒य॒ति॒ म॒नु॒ष्यान्॑ । म॒नु॒ष्यान्मनुष्ययश॒सेन॑ । म॒नु॒ष्य॒य॒श॒सेन॑ देवयश॒सी । म॒नु॒ष्य॒य॒श॒सेनेति॑ मनुष्य-य॒श॒सेन॑ । दे॒व॒य॒श॒स्ये॑व । दे॒व॒य॒श॒सीति॑ देव-य॒श॒सी । ए॒व दे॒वेषु॑ । दे॒वेषु॑ भवति । भ॒व॒ति॒ म॒नु॒ष्य॒य॒श॒सी । म॒नु॒ष्य॒य॒श॒सी म॑नु॒ष्ये॑षु । म॒नु॒ष्य॒य॒श॒सीति॑ मनुष्य-य॒श॒सी । म॒नु॒ष्येष्व॒ग्निः । अ॒ग्नि प्रा॑तस्सव॒ने । प्रा॒त॒स्स॒व॒ने पा॑तु । प्रा॒त॒स्स॒व॒न इति॑ प्रातः-स॒व॒ने । पा॒त्व॒स्मान् । अ॒स्मान्‌वैश्वान॒रः । वै॒श्वा॒न॒रो म॑हि॒ना । म॒हि॒ना वि॒श्वश॑म्भूः । वि॒श्वश॑म्भू॒रिति॑ वि॒श्व-श॒म्भूः॒ ॥ स नः॑ । न॒ पा॒व॒कः । पा॒व॒को द्रवि॑णम् । द्रवि॑णन्दधातु । द॒धा॒त्वायु॑ष्मन्तः । (26) ।  
आयु॑ष्मन्तस्स॒हभ॑ख्षाः । स॒हभ॑ख्षास्स्याम । स॒हभ॑ख्षा॒ इति॑ स॒ह-भ॒ख्षाः॒ । स्या॒मेति॑ स्याम ॥ विश्वे॑ दे॒वाः । दे॒वा म॒रुतः॑ । म॒रुत॒ इन्द्रः॑ । इन्द्रो॑ अ॒स्मान् । अ॒स्मान॒स्मिन्न् । अ॒स्मिन्द्वि॒तीये । द्वि॒तीये॒ सव॑ने । सव॑ने॒ न । न ज॑ह्युः । ज॒ह्यु॒रिति॑ जह्युः ॥ आयु॑ष्मन्त प्रि॒यम् । प्रि॒यमे॑षाम् । ए॒षाँ॒व्वद॑न्तः । वद॑न्तो व॒यम् । व॒यन्दे॒वानाम् । दे॒वाना॑ सुम॒तौ । सु॒म॒तौ स्या॑म । सु॒म॒ताविति॑ सु-म॒तौ । स्या॒मेति॑ स्याम ॥ इ॒दन्तृ॒तीयम् । तृ॒तीय॒॒ सव॑नम् । सव॑नङ्कवी॒नाम् । क॒वी॒नामृ॒तेन॑ । ऋ॒तेन॒ ये । ये च॑म॒सम् । च॒म॒समैर॑यन्त । ऐर॑य॒न्तेत्यैर॑यन्त ॥ ते सौ॑धन्व॒नाः । सौ॒ध॒न्व॒नास्सुवः॑ । सुव॑रानशा॒नाः । आ॒न॒शा॒नास्स्वि॑ष्टिम् । स्वि॑ष्टिन्नः । स्वि॑ष्टि॒मिति॒ सु-इ॒ष्टि॒म्॒ । नो॒ अ॒भि । अ॒भि वसी॑यः । वसी॑यो नयन्तु । न॒य॒न्त्विति॑ नयन्तु ॥ आ॒यत॑नवती॒र्वै । आ॒यत॑नवती॒रित्या॒यत॑न-व॒तीः॒ । वा अ॒न्याः । अ॒न्या आहु॑तयः । आहु॑तयो हू॒यन्ते । आहु॑तय॒ इत्या-हु॒त॒यः॒ । हू॒यन्ते॑ऽनायत॒नाः । अ॒ना॒य॒त॒ना अ॒न्याः । अ॒ना॒य॒त॒ना इत्य॑ना-य॒त॒नाः । अ॒न्या याः । या आ॑घा॒रव॑तीः । आ॒घा॒रव॑ती॒स्ताः । आ॒घा॒रव॑ती॒रित्या॑घा॒र-व॒तीः॒ । ता आ॒यत॑नवतीः । आ॒यत॑नवती॒र्याः । आ॒यत॑नवती॒रित्या॒यत॑न-व॒तीः॒ । यास्सौ॒म्याः । (27) ।  
सौ॒म्यास्ताः । ता अ॑नायत॒नाः । अ॒ना॒य॒त॒ना ऐन्द्रवाय॒वम् । अ॒ना॒य॒त॒ना इत्य॑ना-य॒त॒नाः । ऐ॒न्द्र॒वा॒य॒वमा॒दाय॑ । ऐ॒न्द्र॒वा॒य॒वमित्यैन्द्र-वा॒य॒वम् । आ॒दाया॑घा॒रम् । आ॒दायेत्या-दाय॑ । आ॒घा॒रमा । आ॒घा॒रमित्या-घा॒रम् । आ घा॑रयेत् । घा॒र॒ये॒द॒ध्व॒रः । अ॒ध्व॒रो य॒ज्ञः । य॒ज्ञो॑ऽयम् । अ॒यम॑स्तु । अ॒स्तु॒ दे॒वाः॒ । दे॒वा॒ ओष॑धीभ्यः । ओष॑धीभ्य प॒शवे । ओष॑धीभ्य॒ इत्योष॑धि-भ्यः॒ । प॒शवे॑ नः । नो॒ जना॑य । जना॑य॒ विश्व॑स्मै । विश्व॑स्मै भू॒ताय॑ । भू॒तायाध्व॒रः । अ॒ध्व॒रो॑ऽसि । अ॒सि॒ सः । स पि॑न्वस्व । पि॒न्व॒स्व॒ घृ॒तव॑त् । घृ॒तव॑द्देव । घृ॒तव॒दिति॑ घृ॒त-व॒त्॒ । दे॒व॒ सो॒म॒ । सो॒मेति॑ । इति॑ सौ॒म्याः । सौ॒म्या ए॒व । ए॒व तत् । तदाहु॑तीः । आहु॑तीरा॒यत॑नवतीः । आहु॑ती॒रित्या-हु॒तीः॒ । आ॒यत॑नवती करोति । आ॒यत॑नवती॒रित्या॒यत॑न-व॒तीः॒ । क॒रो॒त्या॒यत॑नवान् । आ॒यत॑नवान्भवति । आ॒यत॑नवा॒नित्या॒यत॑न-वा॒न्॒ । भ॒व॒ति॒ यः । य ए॒वम् । ए॒वँव्वेद॑ । वेदाथो । अथो॒ द्यावा॑पृथि॒वी । अथो॒ इत्यथो । द्यावा॑पृथि॒वी ए॒व । द्यावा॑पृथि॒वी इति॒ द्यावा-पृ॒थि॒वी । ए॒व घृ॒तेन॑ । घृ॒तेन॒ वि । व्यु॑नत्ति । उ॒न॒त्ति॒ ते । ते व्यु॑त्ते । ते इति॒ ते । व्यु॑त्ते उपजीव॒नीये । व्यु॑त्ते॒ इति॒ वि-उ॒त्ते॒ । उ॒प॒जी॒व॒नीये॑ भवतः । उ॒प॒जी॒व॒नीये॒ इत्यु॑प-जी॒व॒नीये । भ॒व॒त॒ उ॒प॒जी॒व॒नीयः॑ । उ॒प॒जी॒व॒नीयो॑ भवति । उ॒प॒जी॒व॒नीय॒ इत्यु॑प-जी॒व॒नीयः॑ । भ॒व॒ति॒ यः । (28) ।  
य ए॒वम् । ए॒वँव्वेद॑ । वेदै॒षः । ए॒ष ते । ते॒ रु॒द्र॒ । रु॒द्र॒ भा॒गः । भा॒गो यम् । यन्नि॒रया॑चथाः । नि॒रया॑चथा॒स्तम् । नि॒रया॑चथा॒ इति॑ निः-अया॑चथाः । तञ्जु॑षस्व । जु॒ष॒स्व॒ वि॒देः । वि॒देर्गौ॑प॒त्यम् । गौ॒प॒त्य रा॒यः । रा॒यस्पोषम् । पोष॑ सु॒वीर्यम् । सु॒वीर्य॑ सँव्वथ्स॒रीणाम् । सु॒वीर्य॒मिति॑ सु-वीर्यम् । सँ॒व्व॒थ्स॒रीणा॑ स्व॒स्तिम् । सँ॒व्व॒थ्स॒रीणा॒मिति॑ सं-व॒थ्स॒रीणाम् । स्व॒स्तिमिति॑ स्व॒स्तिम् ॥ मनु॑ पु॒त्रेभ्यः॑ । पु॒त्रेभ्यो॑ दा॒यम् । दा॒यँव्वि । व्य॑भजत् । अ॒भ॒ज॒थ्सः । स नाभा॒नेदि॑ष्ठम् । नाभा॒नेदि॑ष्ठम्ब्रह्म॒चर्यम् । ब्र॒ह्म॒चर्यँ॒व्वस॑न्तम् । ब्र॒ह्म॒चर्य॒मिति॑ ब्रह्म-चर्यम् । वस॑न्त॒न्निः । निर॑भजत् । अ॒भ॒ज॒थ्सः । स आ । आऽग॑च्छत् । अ॒ग॒च्छ॒थ्सः । सोऽब्रवीत् । अ॒ब्र॒वी॒त्क॒था । क॒था मा । मा॒ निः । निर॑भाक् । अ॒भा॒गिति॑ । इति॒ न । न त्वा । त्वा॒ निः । निर॑भाख्षम् । अ॒भा॒ख्ष॒मिति॑ । इत्य॑ब्रवीत् । अ॒ब्र॒वी॒दङ्गि॑रसः । अङ्गि॑रस इ॒मे । इ॒मे स॒त्रम् । स॒त्रमा॑सते । आ॒स॒ते॒ ते । ते सु॑व॒र्गम् । (29) ।  
सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कन्न । न प्र । प्र जा॑नन्ति । जा॒न॒न्ति॒ तेभ्यः॑ । तेभ्य॑ इ॒दम् । इ॒दम्ब्राह्म॑णम् । ब्राह्म॑णम्ब्रूहि । ब्रू॒हि॒ ते । ते सु॑व॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कँय्यन्तः॑ । यन्तो॒ ये । य ए॑षाम् । ए॒षा॒म्प॒शवः॑ । प॒शव॒स्तान् । तास्ते । ते॒ दा॒स्य॒न्ति॒ । दा॒स्य॒न्तीति॑ । इति॒ तत् । तदेभ्यः । ए॒भ्यो॒ऽब्र॒वी॒त्॒ । अ॒ब्र॒वी॒त्ते । ते सु॑व॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कँय्यन्तः॑ । यन्तो॒ ये । य ए॑षाम् । ए॒षा॒म्प॒शवः॑ । प॒शव॒ आसन्न्॑ । आस॒न्तान् । तान॑स्मै । अ॒स्मा॒ अ॒द॒दुः॒ । अ॒द॒दु॒स्तम् । तम्प॒शुभिः॑ । प॒शुभि॒श्चर॑न्तम् । प॒शुभि॒रिति॑ प॒शु-भिः॒ । चर॑न्तँय्यज्ञवा॒स्तौ । य॒ज्ञ॒वा॒स्तौ रु॒द्रः । य॒ज्ञ॒वा॒स्ताविति॑ यज्ञ-वा॒स्तौ । रु॒द्र आ । आऽग॑च्छत् । अ॒ग॒च्छ॒थ्सः । सोऽब्रवीत् । अ॒ब्र॒वी॒न्मम॑ । मम॒ वै । वा इ॒मे । इ॒मे प॒शवः॑ । प॒शव॒ इति॑ । इत्यदुः॑ । अदु॒र्वै । वै मह्यम् । (30) ।  
मह्य॑मि॒मान् । इ॒मानिति॑ । इत्य॑ब्रवीत् । अ॒ब्र॒वी॒न्न । न वै । वै तस्य॑ । तस्य॒ ते । त ई॑शते । ई॒श॒त॒ इति॑ । इत्य॑ब्रवीत् । अ॒ब्र॒वी॒द्यत् । यद्य॑ज्ञवा॒स्तौ । य॒ज्ञ॒वा॒स्तौ हीय॑ते । य॒ज्ञ॒वा॒स्ताविति॑ यज्ञ-वा॒स्तौ । हीय॑ते॒ मम॑ । मम॒ वै । वै तत् । तदिति॑ । इति॒ तस्मात् । तस्माद्यज्ञवा॒स्तु । य॒ज्ञ॒वा॒स्तु न । य॒ज्ञ॒वा॒स्त्विति॑ यज्ञ-वा॒स्तु । नाभ्य॒वेत्यम् । अ॒भ्य॒वेत्य॒ सः । अ॒भ्य॒वेत्य॒मित्य॑भि-अ॒वेत्यम् । सोऽब्रवीत् । अ॒ब्र॒वी॒द्य॒ज्ञे । य॒ज्ञे मा । मा । आ भ॑ज । भ॒जाथ॑ । अथ॑ ते । ते॒ प॒शून् । प॒शून्न । नाभि । अ॒भि म॑स्ये । म॒॒स्य॒ इति॑ । इति॒ तस्मै । तस्मा॑ ए॒तम् । ए॒तम्म॒न्थिनः॑ । म॒न्थिन॑स्सस्रा॒वम् । स॒॒स्रा॒वम॑जुहोत् । स॒॒स्रा॒वमिति॑ सं-स्रा॒वम् । अ॒जु॒हो॒त्ततः॑ । ततो॒ वै । वै तस्य॑ । तस्य॑ रु॒द्रः । रु॒द्र प॒शून् । प॒शून्न । नाभि । अ॒भ्य॑मन्यत । अ॒म॒न्य॒त॒ यत्र॑ । यत्रै॒तम् । ए॒तमे॒वम् । ए॒वँव्वि॒द्वान् । वि॒द्वान्म॒न्थिनः॑ । म॒न्थिन॑स्सस्रा॒वम् । स॒॒स्रा॒वञ्जु॒होति॑ । स॒॒स्रा॒वमिति॑ सं-स्रा॒वम् । जु॒होति॒ न । न तत्र॑ । तत्र॑ रु॒द्रः । रु॒द्र प॒शून् । प॒शून॒भि । अ॒भि म॑न्यते । म॒न्य॒त॒ इति॑ मन्यते ॥ (31) ॥9॥  
जुष्टो॑ वा॒चः । वा॒चो भू॑यासम् । भू॒या॒स॒ञ्जुष्टः॑ । जुष्टो॑ वा॒चः । वा॒चस्पत॑ये । पत॑ये॒ देवि॑ । देवि॑ वाक् । वा॒गिति॑ वाक् ॥ यद्वा॒चः । वा॒चो मधु॑मत् । मधु॑म॒त्तस्मिन्न्॑ । मधु॑म॒दिति॒ मधु॑-म॒त्॒ । तस्मि॑न्मा । मा॒ धाः॒ । धा॒स्स्वाहा । स्वाहा॒ सर॑स्वत्यै । सर॑स्वत्या॒ इति॒ सर॑स्वत्यै ॥ ऋ॒चा स्तोमम् । स्तोम॒॒ सम् । सम॑र्धय । अ॒र्ध॒य॒ गा॒य॒त्रेण॑ । गा॒य॒त्रेण॑ रथन्त॒रम् । र॒थ॒न्त॒रमिति॑ रथं-त॒रम् ॥ बृ॒हद्गा॑य॒त्रव॑र्तनि । गा॒य॒त्रव॑र्त॒नीति॑ गाय॒त्र-व॒र्त॒नि॒ ॥ यस्ते । ते॒ द्र॒फ्सः । द्र॒फ्सस्स्कन्द॑ति । स्कन्द॑ति॒ यः । यस्ते । ते॒ अ॒॒शुः । अ॒॒शुर्बा॒हुच्यु॑तः । बा॒हुच्यु॑तो धि॒षण॑योः । बा॒हुच्यु॑त॒ इति॑ बा॒हु-च्यु॒तः॒ । धि॒षण॑योरु॒पस्थात् । उ॒पस्था॒दित्यु॒प-स्था॒त्॒ ॥ अ॒ध्व॒र्योर्वा । वा॒ परि॑ । परि॒ यः । यस्ते । ते॒ प॒वित्रात् । प॒वित्रा॒थ्स्वाहा॑कृतम् । स्वाहा॑कृत॒मिन्द्रा॑य । स्वाहा॑कृत॒मिति॒ स्वाहा-कृ॒त॒म्॒ । इन्द्रा॑य॒ तम् । तञ्जु॑होमि । जु॒हो॒मीति॑ जुहोमि ॥ यो द्र॒फ्सः । द्र॒फ्सो अ॒॒शुः । अ॒॒शु प॑ति॒तः । प॒ति॒त पृ॑थि॒व्याम् । पृ॒थि॒व्याम्प॑रिवा॒पात् । प॒रि॒वा॒पात्पु॑रो॒डाशात् । प॒रि॒वा॒पादिति॑ परि-वा॒पात् । (32) ।  
पु॒रो॒डाशात्कर॒म्भात् । क॒र॒म्भादिति॑ कर॒म्भात् ॥ धा॒ना॒सो॒मान्म॒न्थिनः॑ । धा॒ना॒सो॒मादिति॑ धाना-सो॒मात् । म॒न्थिन॑ इन्द्र । इ॒न्द्र॒ शु॒क्रात् । शु॒क्राथ्स्वाहा॑कृतम् । स्वाहा॑कृत॒मिन्द्रा॑य । स्वाहा॑कृत॒मिति॒ स्वाहा-कृ॒त॒म्॒ । इन्द्रा॑य॒ तम् । तञ्जु॑होमि । जु॒हो॒मीति॑ जुहोमि ॥ यस्ते । ते॒ द्र॒फ्सः । द्र॒फ्सो मधु॑मान् । मधु॑मा इन्द्रि॒यावान्॑ । मधु॑मा॒निति॒ मधु॑-मा॒न्॒ । इ॒न्द्रि॒यावा॒न्थ्स्वा॑हाकृतः । इ॒न्द्रि॒यावा॒नितीन्द्रि॒य-वा॒न्॒ । स्वाहा॑कृत॒ पुनः॑ । स्वाहा॑कृत॒ इति॒ स्वाहा-कृ॒तः॒ । पुन॑र॒प्येति॑ । अ॒प्येति॑ दे॒वान् । अ॒प्येतीत्य॑पि-एति॑ । दे॒वानिति॑ दे॒वान् ॥ दि॒व पृ॑थि॒व्याः । पृ॒थि॒व्या परि॑ । पर्य॒न्तरि॑ख्षात् । अ॒न्तरि॑ख्षा॒थ्स्वाहा॑कृतम् । स्वाहा॑कृत॒मिन्द्रा॑य । स्वाहा॑कृत॒मिति॒ स्वाहा-कृ॒त॒म्॒ । इन्द्रा॑य॒ तम् । तञ्जु॑होमि । जु॒हो॒मीति॑ जुहोमि ॥ अ॒ध्व॒र्युर्वै । वा ऋ॒त्विजाम् । ऋ॒त्विजाम्प्रथ॒मः । प्र॒थ॒मो यु॑ज्यते । यु॒ज्य॒ते॒ तेन॑ । तेन॒ स्तोमः॑ । स्तोमो॑ योक्त॒व्यः॑ । यो॒क्त॒व्य॑ इति॑ । इत्या॑हुः । आ॒हु॒र्वाक् । वाग॑ग्रे॒गाः । अ॒ग्रे॒गा अग्रे । अ॒ग्रे॒गा इत्य॑ग्रे-गाः । अग्र॑ एतु । ए॒त्वृ॒जु॒गाः । ऋ॒जु॒गा दे॒वेभ्यः॑ । ऋ॒जु॒गा इत्यृ॑जु-गाः । दे॒वेभ्यो॒ यशः॑ । यशो॒ मयि॑ । मयि॒ दध॑ती । दध॑ती प्रा॒णान् । प्रा॒णान्प॒शुषु॑ । प्रा॒णानिति॑ प्र-अ॒नान् । प॒शुषु॑ प्र॒जाम् । प्र॒जाम्मयि॑ । प्र॒जामिति॑ प्र-जाम् । मयि॑ च । (33) ।  
च॒ यज॑माने । यज॑माने च । चेति॑ । इत्या॑ह । आ॒ह॒ वाचम् । वाच॑मे॒व । ए॒व तत् । तद्य॑ज्ञमु॒खे । य॒ज्ञ॒मु॒खे यु॑नक्ति । य॒ज्ञ॒मु॒ख इति॑ यज्ञ-मु॒खे । यु॒न॒क्ति॒ वास्तु॑ । वास्तु॒ वै । वा ए॒तत् । ए॒तद्य॒ज्ञस्य॑ । य॒ज्ञस्य॑ क्रियते । क्रि॒य॒ते॒ यत् । यद्ग्रहान्॑ । ग्रहान्गृही॒त्वा । गृ॒ही॒त्वा ब॑हिष्पवमा॒नम् । ब॒हि॒ष्प॒व॒मा॒न सर्प॑न्ति । ब॒हि॒ष्प॒व॒मा॒नमिति॑ बहिः-प॒व॒मा॒नम् । सर्प॑न्ति॒ पराञ्चः । पराञ्चो॒ हि । हि यन्ति॑ । यन्ति॒ परा॑चीभिः । परा॑चीभिस्स्तु॒वते । स्तु॒वते॑ वैष्ण॒व्या । वै॒ष्ण॒व्यर्चा । ऋ॒चा पुनः॑ । पुन॒रेत्य॑ । एत्योप॑ । एत्येत्या-इत्य॑ । उप॑ तिष्ठते । ति॒ष्ठ॒ते॒ य॒ज्ञः । य॒ज्ञो वै । वै विष्णुः॑ । विष्णु॑र्य॒ज्ञम् । य॒ज्ञमे॒व । ए॒वाकः॑ । अ॒क॒र्विष्णो । विष्णो॒ त्वम् । विष्णो॒ इति॒ विष्णो । त्वन्नः॑ । नो॒ अन्त॑मः । अन्त॑म॒श्शर्म॑ । शर्म॑ यच्छ । य॒च्छ॒ स॒ह॒न्त्य॒ । स॒ह॒न्त्येति॑ सहन्त्य ॥ प्र ते । ते॒ धाराः । धारा॑ मधु॒श्चुतः॑ । म॒धु॒श्चुत॒ उथ्सम् । म॒धु॒श्चुत॒ इति॑ मधु-श्चुतः॑ । उथ्स॑न्दुह्रते । दु॒ह्र॒ते॒ अख्षि॑तम् । अख्षि॑त॒मिति॑ । इत्या॑ह । आ॒ह॒ यत् । यदे॒व । ए॒वास्य॑ । अ॒स्य॒ शया॑नस्य । शया॑नस्योप॒शुष्य॑ति । उ॒प॒शुष्य॑ति॒ तत् । उ॒प॒शुष्य॒तीत्यु॑प-शुष्य॑ति । तदे॒व । ए॒वास्य॑ । अ॒स्यै॒तेन॑ । ए॒तेना । आ प्या॑ययति । प्या॒य॒य॒तीति॑ प्याययति ॥ (34) ॥  
अ॒ग्निना॑ र॒यिम् । र॒यिम॑श्ञवत् । अ॒श्ञ॒व॒त्पोषम् । पोष॑मे॒व । ए॒व दि॒वेदि॑वे । दि॒वेदि॑व॒ इति॑ दि॒वे-दि॒वे॒ ॥ य॒शसँ॑व्वी॒रव॑त्तमम् । वी॒रव॑त्तम॒मिति॑ वी॒रव॑त्-त॒म॒म्॒ ॥ गोमा॑ अग्ने । गोमा॒निति॒ गो-मा॒न्॒ । अ॒ग्नेऽवि॑मान् । अवि॑मा अ॒श्वी । अवि॑मा॒नित्यवि॑-मा॒न्॒ । अ॒श्वी य॒ज्ञः । य॒ज्ञो नृ॒वथ्स॑खा । नृ॒वथ्स॑खा॒ सदम् । नृ॒वथ्स॒खेति॑ नृ॒वत्-स॒खा॒ । सद॒मित् । इद॑प्रमृ॒ष्यः । अ॒प्र॒मृ॒ष्य इत्य॑प्र-मृ॒ष्यः ॥ इडा॑वा ए॒षः । इडा॑वा॒नितीडा-वा॒न्॒ । ए॒षो अ॑सुर । अ॒सु॒र॒ प्र॒जावान्॑ । प्र॒जावान्दी॒र्घः । प्र॒जावा॒निति॑ प्र॒जा-वा॒न्॒ । दी॒र्घो र॒यिः । र॒यि पृ॑थुबु॒ध्नः । पृ॒थु॒बु॒ध्नस्स॒भावान्॑ । पृ॒थु॒बु॒ध्न इति॑ पृथु-बु॒ध्नः । स॒भावा॒निति॑ स॒भा-वा॒न्॒ ॥ आ प्या॑यस्व । प्या॒य॒स्व॒ सम् । सन्ते । त॒ इति॑ ते ॥ इ॒ह त्वष्टा॑रम् । त्वष्टा॑रमग्रि॒यम् । अ॒ग्रि॒यँव्वि॒श्वरू॑पम् । वि॒श्वरू॑प॒मुप॑ । वि॒श्वरू॑प॒मिति॑ वि॒श्व-रू॒प॒म्॒ । उप॑ ह्वये । ह्व॒य॒ इति॑ ह्वये ॥ अ॒स्माक॑मस्तु । अ॒स्तु॒ केव॑लः । केव॑ल॒ इति॒ केव॑लः ॥ तन्नः॑ । न॒स्तु॒रीपम् । तु॒रीप॒मध॑ । अध॑ पोषयि॒त्नु । पो॒ष॒यि॒त्नु देव॑ । देव॑ त्वष्टः । त्व॒ष्ट॒र्वि । वि र॑रा॒णः । र॒रा॒णस्स्य॑स्व । स्य॒स्वेति॑ स्यस्व ॥ यतो॑ वी॒रः । वी॒र क॑र्म॒ण्यः॑ । (35) ।  
क॒र्म॒ण्य॑स्सु॒दख्षः॑ । सु॒दख्षो॑ यु॒क्तग्रा॑वा । सु॒दख्ष॒ इति॑ सु-दख्षः॑ । यु॒क्तग्रा॑वा॒ जाय॑ते । यु॒क्तग्रा॒वेति॑ यु॒क्त-ग्रा॒वा॒ । जाय॑ते दे॒वका॑मः । दे॒वका॑म॒ इति॑ दे॒व-का॒मः॒ ॥ शि॒वस्त्व॑ष्टः । त्व॒ष्ट॒रि॒ह । इ॒हा । आ ग॑हि । ग॒हि॒ वि॒भुः । वि॒भु पोषे । वि॒भुरिति॑ वि-भुः । पोष॑ उ॒त । उ॒त त्मना । त्मनेति॒ त्मना ॥ य॒ज्ञेय॑ज्ञे नः । य॒ज्ञेय॑ज्ञ॒ इति॑ य॒ज्ञे-य॒ज्ञे॒ । न॒ उत् । उद॑व । अ॒वेत्य॑व ॥ पि॒शङ्ग॑रूपस्सु॒भरः॑ । पि॒शङ्ग॑रूप॒ इति॑ पि॒शङ्ग॑-रू॒पः॒ । सु॒भरो॑ वयो॒धाः । सु॒भर॒ इति॑ सु-भरः॑ । व॒यो॒धाश्श्रु॒ष्टी । व॒यो॒धा इति॑ वयः-धाः । श्रु॒ष्टी वी॒रः । वी॒रो जा॑यते । जा॒य॒ते॒ दे॒वका॑मः । दे॒वका॑म॒ इति॑ दे॒व-का॒मः॒ ॥ प्र॒जान्त्वष्टा । प्र॒जामिति॑ प्र-जाम् । त्वष्टा॒ वि । वि ष्य॑तु । स्य॒तु॒ नाभिम् । नाभि॑म॒स्मे । अ॒स्मे अथ॑ । अ॒स्मे इत्य॒स्मे । अथा॑ दे॒वानाम् । दे॒वाना॒मपि॑ । अप्ये॑तु । ए॒तु॒ पाथः॑ । पाथ॒ इति॒ पाथः॑ ॥ प्र णः॑ । नो॒ दे॒वी । दे॒व्या । आ नः॑ । नो॒ दि॒वः । दि॒व इति॑ दि॒वः ॥ पी॒पि॒वास॒ सर॑स्वतः । सर॑स्वत॒स्स्तनम् । स्तनँ॒य्यः । यो वि॒श्वद॑र्‌शतः । वि॒श्वद॑र्‌शत॒ इति॑ वि॒श्व-द॒र्॒श॒तः॒ ॥ धु॒ख्षी॒महि॑ प्र॒जाम् । प्र॒जामिषम् । प्र॒जामिति॑ प्र-जाम् । इष॒मितीषम् ॥ (36) ॥  
ये ते । ते॒ स॒र॒स्वः॒ । स॒र॒स्व॒ ऊ॒र्मयः॑ । ऊ॒र्मयो॒ मधु॑मन्तः । मधु॑मन्तो घृत॒श्चुतः॑ । मधु॑मन्त॒ इति॒ मधु॑-म॒न्तः॒ । घृ॒त॒श्चुत॒ इति॑ घृत-श्चुतः॑ ॥ तेषान्ते । ते॒ सु॒म्नम् । सु॒म्नमी॑महे । ई॒म॒ह॒ इती॑महे ॥ यस्य॑ व्र॒तम् । व्र॒तम् प॒शवः॑ । प॒शवो॒ यन्ति॑ । यन्ति॒ सर्वे । सर्वे॒ यस्य॑ । यस्य॑ व्र॒तम् । व्र॒तमु॑प॒तिष्ठ॑न्ते । उ॒प॒तिष्ठ॑न्त॒ आपः॑ । उ॒प॒तिष्ठ॑न्त॒ इत्यु॑प-तिष्ठ॑न्ते । आप॒ इत्यापः॑ ॥ यस्य॑ व्र॒ते । व्र॒ते पु॑ष्टि॒पतिः॑ । पु॒ष्टि॒पति॒र्निवि॑ष्टः । पु॒ष्टि॒पति॒रिति॑ पुष्टि-पतिः॑ । निवि॑ष्ट॒स्तम् । निवि॑ष्ट॒ इति॒ नि-वि॒ष्टः॒ । त सर॑स्वन्तम् । सर॑स्वन्त॒मव॑से । अव॑से हुवेम । हु॒वे॒मेति॑ हुवेम ॥ दि॒व्य सु॑प॒र्णम् । सु॒प॒र्णँव्व॑य॒सम् । सु॒प॒र्णमिति॑ सु-प॒र्णम् । व॒य॒सम्बृ॒हन्तम् । बृ॒हन्त॑म॒पाम् । अ॒पाङ्गर्भम् । गर्भँ॑व्वृष॒भम् । वृ॒ष॒भमोष॑धीनाम् । ओष॑धीना॒मित्योष॑धीनाम् ॥ अ॒भी॒प॒तो वृ॒ष्ट्या । वृ॒ष्ट्या त॒र्पय॑न्तम् । त॒र्पय॑न्त॒न्तम् । त सर॑स्वन्तम् । सर॑स्वन्त॒मव॑से । अव॑से हुवेम । हु॒वे॒मेति॑ हुवेम ॥ सिनी॑वालि॒ पृथु॑ष्टुके । पृथु॑ष्टुके॒ या । पृथु॑ष्टुक॒ इति॒ पृथु॑-स्तु॒के॒ । या दे॒वानाम् । दे॒वाना॒मसि॑ । असि॒ स्वसा । स्वसेति॒ स्वसा ॥ जु॒षस्व॑ ह॒व्यम् । ह॒व्यमाहु॑तम् । (37) ।  
आहु॑तम्प्र॒जाम् । आहु॑त॒मित्या-हु॒त॒म्॒ । प्र॒जान्दे॑वि । प्र॒जामिति॑ प्र-जाम् । दे॒वि॒ दि॒दि॒ड्ढि॒ । दि॒दि॒ड्ढि॒ नः॒ । न॒ इति॑ नः ॥ या सु॑पा॒णिः । सु॒पा॒णिस्स्व॑ङ्गु॒रिः । सु॒पा॒णिरिति॑ सु-पा॒णिः । स्व॒ङ्गु॒रिस्सु॒षूमा । स्व॒ङ्गु॒रिरिति॑ सु-अ॒ङ्गु॒रिः । सु॒षूमा॑ बहु॒सूव॑री । सु॒षूमेति॑ सु-सूमा । ब॒हु॒सूव॒रीति॑ बहु-सूव॑री ॥ तस्यै॑ वि॒श्पत्नि॑यै । वि॒श्पत्नि॑यै ह॒विः । ह॒विस्सि॑नीवा॒ल्यै । सि॒नी॒वा॒ल्यै जु॑होतन । जु॒हो॒त॒नेति॑ जुहोतन ॥ इन्द्रँ॑व्वः । वो॒ वि॒श्वतः॑ । वि॒श्वत॒स्परि॑ । परीन्द्रम् । इन्द्र॒न्नरः॑ । नर॒ इति॒ नरः॑ ॥ असि॑तवर्णा॒ हर॑यः । असि॑तवर्णा॒ इत्यसि॑त-व॒र्णाः॒ । हर॑यस्सुप॒र्णाः । सु॒प॒र्णा मिहः॑ । सु॒प॒र्णा इति॑ सु-प॒र्णाः । मिहो॒ वसा॑नाः । वसा॑ना॒ दिवम् । दिव॒मुत् । उत्प॑तन्ति । प॒त॒न्तीति॑ पतन्ति ॥ त आ । आऽव॑वृत्रन्न् । अ॒व॒वृ॒त्र॒न्थ्सद॑नानि । सद॑नानि कृ॒त्वा । कृ॒त्वात् । आदित् । इत्पृ॑थि॒वी । पृ॒थि॒वी घृ॒तैः । घृ॒तैर्वि । व्यु॑द्यते । उ॒द्य॒त॒ इत्यु॑द्यते ॥ हिर॑ण्यकेशो॒ रज॑सः । हिर॑ण्यकेश॒ इति॒ हिर॑ण्य-के॒शः॒ । रज॑सो विसा॒रे । वि॒सा॒रेऽहिः॑ । वि॒सा॒र इति॑ वि-सा॒रे । अहि॒र्धुनिः॑ । धुनि॒र्वातः॑ । वात॑ इव । इ॒व॒ ध्रजी॑मान् । ध्रजी॑मा॒निति॒ ध्रजी॑मान् ॥ शुचि॑भ्राजा उ॒षसः॑ । शुचि॑भ्राजा॒ इति॒ शुचि॑-भ्रा॒जाः॒ । उ॒षसो॒ नवे॑दाः । (38) ।  
नवे॑दा॒ यश॑स्वतीः । यश॑स्वतीरप॒स्युवः॑ । अ॒प॒स्युवो॒ न । न स॒त्याः । स॒त्या इति॑ स॒त्याः ॥ आ ते । ते॒ सु॒प॒र्णाः । सु॒प॒र्णा अ॑मिनन्त । सु॒प॒र्णा इति॑ सु-प॒र्णाः । अ॒मि॒न॒न्त॒ एवैः । एवैः कृ॒ष्णः । कृ॒ष्णो नो॑नाव । नो॒ना॒व॒ वृ॒ष॒भः । वृ॒ष॒भो यदि॑ । यदी॒दम् । इ॒दमिती॒दम् ॥ शि॒वाभि॒र्न । न स्मय॑मानाभिः । स्मय॑मानाभि॒रा । आऽगात् । अ॒गा॒त्पत॑न्ति । पत॑न्ति॒ मिहः॑ । मिह॑स्स्त॒नय॑न्ति । स्त॒नय॑न्त्य॒भ्रा । अ॒भ्रेत्य॒भ्रा ॥ वा॒श्रेव॑ । इ॒व॒ वि॒द्युत् । वि॒द्युन्मि॑माति । वि॒द्युदिति॑ वि-द्युत् । मि॒मा॒ति॒ व॒थ्सम् । व॒थ्सन्न । न मा॒ता । मा॒ता सि॑षक्ति । सि॒ष॒क्तीति॑ सिषक्ति ॥ यदे॑षाम् । ए॒षाँ॒व्वृ॒ष्टिः । वृ॒ष्टिरस॑र्जि । अस॒र्जीत्यस॑र्जि ॥ पर्व॑तश्चित् । चि॒न्महि॑ । महि॑ वृ॒द्धः । वृ॒द्धो बि॑भाय । बि॒भा॒य॒ दि॒वः । दि॒वश्चि॑त् । चि॒थ्सानु॑ । सानु॑ रेजत । रे॒ज॒त॒ स्व॒ने । स्व॒ने वः॑ । व॒ इति॑ वः ॥ यत्क्रीड॑थ । क्रीड॑थ मरुतः । म॒रु॒त॒ ऋ॒ष्टि॒मन्तः॑ । (39) ।  
ऋ॒ष्टि॒मन्त॒ आपः॑ । ऋ॒ष्टि॒मन्त॒ इत्यृ॑ष्टि-मन्तः॑ । आप॑ इव । इ॒व॒ स॒ध्रिय॑ञ्चः । स॒ध्रिय॑ञ्चो धवध्वे । ध॒व॒ध्व॒ इति॑ धवध्वे ॥ अ॒भि क्र॑न्द । क्र॒न्द॒ स्त॒नय॑ । स्त॒नय॒ गर्भम् । गर्भ॒मा । आ धाः । धा॒ उ॒द॒न्वता । उ॒द॒न्वता॒ परि॑ । उ॒द॒न्वतेत्यु॑दन्न्-वता । परि॑ दीय । दी॒या॒ रथे॑न । रथे॒नेति॒ रथे॑न ॥ दृति॒॒ सु । सु क॑र्‌ष । क॒र्॒ष॒ विषि॑तम् । विषि॑त॒न्न्य॑ञ्चम् । विषि॑त॒मिति॒ वि-सि॒त॒म्॒ । न्य॑ञ्च स॒माः । स॒मा भ॑वन्तु । भ॒व॒न्तू॒द्वता । उ॒द्वता॑ निपा॒दाः । उ॒द्वतेत्यु॑त्-वता । नि॒पा॒दा इति॑ नि-पा॒दाः ॥ त्वन्त्या । त्या चि॑त् । चि॒दच्यु॑ता । अच्यु॒ताग्ने । अग्ने॑ प॒शुः । प॒शुर्न । न यव॑से । यव॑स॒ इति॒ यव॑से ॥ धामा॑ ह । ह॒ यत् । यत्ते । ते॒ अ॒ज॒र॒ । अ॒ज॒र॒ वना । वना॑ वृ॒श्चन्ति॑ । वृ॒श्चन्ति॒ शिक्व॑सः । शिक्व॑स॒ इति॒ शिक्व॑सः ॥ अग्ने॒ भूरी॑णि । भूरी॑णि॒ तव॑ । तव॑ जातवेदः । जा॒त॒वे॒दो॒ देव॑ । जा॒त॒वे॒द॒ इति॑ जात-वे॒दः॒ । देव॑ स्वधावः । स्व॒धा॒वो॒ऽमृत॑स्य । स्व॒धा॒व॒ इति॑ स्वधा-वः॒ । अ॒मृत॑स्य॒ धाम॑ । धामेति॒ धाम॑ ॥ याश्च॑ । च॒ मा॒याः । (40) ।  
मा॒या मा॒यिनाम् । मा॒यिनाँव्विश्वमिन्व । वि॒श्व॒मि॒न्व॒ त्वे । वि॒श्व॒मि॒न्वेति॑ विश्वम्-इ॒न्व॒ । त्वे पू॒र्वीः । त्वे इति॒ त्वे । पू॒र्वीस्स॑न्द॒धुः । स॒न्द॒धु पृ॑ष्टबन्धो । स॒न्द॒धुरिति॑ सं-द॒धुः । पृ॒ष्ट॒ब॒न्धो॒ इति॑ पृष्ट-ब॒न्धो॒ ॥ दि॒वो नः॑ । नो॒ वृ॒ष्टिम् । वृ॒ष्टिम्म॑रुतः । म॒रु॒तो॒ र॒री॒ध्व॒म्॒ । र॒री॒ध्व॒म्प्र । प्र पि॑न्वत । पि॒न्व॒त॒ वृष्णः॑ । वृष्णो॒ अश्व॑स्य । अश्व॑स्य॒ धाराः । धारा॒ इति॒ धाराः ॥ अ॒र्वाङे॒तेन॑ । ए॒तेन॑ स्तनयि॒त्नुना । स्त॒न॒यि॒त्नुना । एहि॑ । इ॒ह्य॒पः । अ॒पो नि॑षि॒ञ्चन्न् । नि॒षि॒ञ्चन्नसु॑रः । नि॒षि॒ञ्चन्निति॑ नि-सि॒ञ्चन्न् । असु॑र पि॒ता । पि॒ता नः॑ । न॒ इति॑ नः ॥ पिन्व॑न्त्य॒पः । अ॒पो म॒रुतः॑ । म॒रुत॑स्सु॒दान॑वः । सु॒दान॑व॒ पयः॑ । सु॒दान॑व॒ इति॑ सु-दान॑वः । पयो॑ घृ॒तव॑त् । घृ॒तव॑द्वि॒दथे॑षु । घृ॒तव॒दिति॑ घृ॒त-व॒त् । वि॒दथेष्वा॒भुवः॑ । आ॒भुव॒ इत्या-भुवः॑ ॥ अत्य॒न्न । न मि॒हे । मि॒हे वि । वि न॑यन्ति । न॒य॒न्ति॒ वा॒जिनम् । वा॒जिन॒मुथ्सम् । उथ्स॑न्दुहन्ति । दु॒ह॒न्ति॒ स्त॒नय॑न्तम् । स्त॒नय॑न्त॒मख्षि॑तम् । अख्षि॑त॒मित्यख्षि॑तम् ॥ उ॒द॒प्रुतो॑ मरुतः । उ॒द॒प्रुत॒ इत्यु॑द-प्रुतः॑ । म॒रु॒त॒स्तान् । ता इ॑यर्त । इ॒य॒र्त॒ वृष्टिम् । वृष्टिँ॒य्ये । (41) ।  
ये विश्वे । विश्वे॑ म॒रुतः॑ । म॒रुतो॑ जु॒नन्ति॑ । जु॒नन्तीति॑ जु॒नन्ति॑ ॥ क्रोशा॑ति॒ गर्दा । गर्दा॑ क॒न्या । क॒न्ये॑व । इ॒व॒ तु॒न्ना । तु॒न्ना पेरुम् । पेरु॑न्तुञ्जा॒ना । तु॒ञ्जा॒ना पत्या । पत्ये॑व । इ॒व॒ जा॒या । जा॒येति॑ जा॒या ॥ घृ॒तेन॒ द्यावा॑पृथि॒वी । द्यावा॑पृथि॒वी मधु॑ना । द्यावा॑पृथि॒वी इति॒ द्यावा-पृ॒थि॒वी । मधु॑ना॒ सम् । समु॑ख्षत । उ॒ख्ष॒त॒ पय॑स्वतीः । पय॑स्वती कृणुत । कृ॒णु॒तापः॑ । आप॒ ओष॑धीः । ओष॑धी॒रित्योष॑धीः ॥ ऊर्ज॑ञ्च । च॒ तत्र॑ । तत्र॑ सुम॒तिम् । सु॒म॒तिञ्च॑ । सु॒म॒तिमिति॑ सु-म॒तिम् । च॒ पि॒न्व॒थ॒ । पि॒न्व॒थ॒ यत्र॑ । यत्रा॑ नरः । न॒रो॒ म॒रु॒तः॒ । म॒रु॒त॒स्सि॒ञ्चथ॑ । सि॒ञ्चथा॒ मधु॑ । मध्विति॒ मधु॑ ॥ उदु॑ । उ॒ त्यम् । त्यञ्चि॒त्रम् । चि॒त्रमिति॑ चि॒त्रम् ॥ औ॒र्व॒भृ॒गु॒वच्छुचिम् । औ॒र्व॒भृ॒गु॒वदित्यौर्वभृगु-वत् । शुचि॑मप्नवान॒वत् । अ॒प्न॒वा॒न॒वदा । अ॒प्न॒वा॒न॒वदित्य॑प्नवान-वत् । आ हु॑वे । हु॒व॒ इति॑ हुवे ॥ अ॒ग्नि स॑मु॒द्रवा॑ससम् । स॒मु॒द्रवा॑सस॒मिति॑ समु॒द्र-वा॒स॒स॒म्॒ ॥ आ स॒वम् । स॒व स॑वि॒तुः । स॒वि॒तुर्य॑था । य॒था॒ भग॑स्य । भग॑स्येव । इ॒व॒ भु॒जिम् । भु॒जि हु॑वे । हु॒व॒ इति॑ हुवे ॥ अ॒ग्नि स॑मु॒द्रवा॑ससम् । स॒मु॒द्रवा॑सस॒मिति॑ समु॒द्र-वा॒स॒स॒म्॒ ॥ हु॒वे वात॑स्वनम् । वात॑स्वनङ्क॒विम् । वात॑स्वन॒मिति॒ वात॑-स्व॒न॒म्॒ । क॒विम्प॒र्जन्य॑क्रन्द्यम् । प॒र्जन्य॑क्रन्द्य॒॒ सहः॑ । प॒र्जन्य॑क्रन्द्य॒मिति॑ प॒र्जन्य॑-क्र॒न्द्य॒म्॒ । सह॒ इति॒ सहः॑ ॥ अ॒ग्नि स॑मु॒द्रवा॑ससम् । स॒मु॒द्रवा॑सस॒मिति॑ समु॒द्र-वा॒स॒स॒म्॒ ॥ (42) ॥  
