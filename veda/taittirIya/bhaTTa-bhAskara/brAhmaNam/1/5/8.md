

  
1इमे वा एत इत्यादि ॥ वर्मशिरसां ब्राह्मणम् । अतः प्रभृति त्रयोऽनुवाकाः आधानब्राह्मणम् । आग्नेयमेव काण्डम् । यज्ञद्वारेण लोकानां स्थितिहेतुत्वादेते अग्नयो यदि अव्यावृत्ताः अविलक्षणाः आधीयेरन् यजमानं शोचयेयुः विलक्षणस्वभावत्वाल्लोकानाम् । विलक्षणतया अग्निलोकवैलक्षण्यात् लोकानां स्थितये अग्नयो न
स्युः । तस्मात् 'घर्मश्शिरः' इत्यादिमन्त्रभेदेनाग्ननीनां व्यावृत्तिः क्रियते ॥

2रथन्तरमित्यादि ॥ सम्भारस्य च व्यावृत्तिः क्रियते रथन्तरं साम उद्गाता अभिगायते आभिमुख्येन गायति । व्यत्ययेनान्मनेपदम् । राथन्तर इति । प्राथम्यात् तत्सम्बन्धी । उत्सादित्वादञ् ।'अस्य जगतः' इति लिङ्गाच्च रथन्तरसम्बन्धी अयं लोकः । तस्मात् अस्मिन् लोके प्रतिष्ठितं अविचलितमाधत्ते । वावदेव्यमित्यादि । क्रमात्ताच्छब्द्यम् - रथन्तरं वामदेव्यं बृहदिति । 'कया, कस्त्वा' इति चानिर्ज्ञातत्वलिङ्गादन्तरिक्षस्य च तादृक्स्वरूपत्वात् । अथो अपिच शान्तिहेतुर्वामदेव्यं, अग्नेस्मखित्वादिसङ्कीर्तनलिङ्गात् । पशव्यं पशुभ्यो हितम् । बृहदित्यादि । बार्हतत्वं क्रमाद्द्युलोकस्य सूर्यतासंस्तवाच्च ॥

3प्रजापतिरित्यदि ॥ सः अग्निः अश्वो भूत्वा पराङैत् प्रजापतिसकाशादपुनरावृत्तोऽगच्छत् । कीदृशः अवारः वारयितुमशक्यः अन्येनोपायेनैव । तत्पुरुषे अव्ययपर्वूपदप्रकृतिस्वरत्वं प्राप्नोति, बहुव्रीहौ 'नञ्सुभ्याम्' इत्युत्तरपदान्तोदात्तत्वम् । तस्मात् वारणीयोऽश्वविशेषो वारः कर्मणि घञ् । गुणविशेषो वा; यथा 'अश्वं नत्वा वारवन्तम्' इति । यो महावेगतया निवर्तयितुं न शक्यते तादृशोऽश्वो भूत्वा पराङैत् । वारवन्तीयेन साम्ना अवारयत न्यवर्तयत । तत्तस्मात् वारवन्तीयत्वं साम्नः । वारयित्वा वननं सम्भजनमश्वस्य कृतमनेनेति वारवन्तीयम् । पृषोदरादिः । अनुप्रवचनादित्वात् प्रयोजने छः । यद्यपि वारवन्तमिति शब्दोऽस्मिन्सामन्यस्तीति 'मतौ छस्सूक्तसाग्नोः' इति छः क्रियते । तथाऽपि व्युत्पत्त्यन्तरमिदं दर्शितमिति वेदितव्यम् । श्यैतेन साम्ना
अश्वं श्येतीकृतवान् । तस्मात् साम्नः श्यैतत्वम् । श्येतश्शितः शातः औणादिकस्तत्प्रत्ययः । अश्येतं श्येतं कुरुते इति अभूततद्भावे च्विः । ईषा अक्षादित्वात् संहिताऽभावः । तस्माच्छ्येतीकरणसाधनत्वेन श्येतसम्बन्धाच्छ्येतत्वम् । श्यैतेन दृष्टमिति व्युत्पत्त्यन्तरम् । यदित्यादि । गतम् ॥

4घर्मश्शिर इत्यादि ॥ मन्त्रावयवस्तुतिः । उपैनमिति । एवं ह्ययमग्निश्शिरोयुक्तो भवति । इतरथा देहमात्रवानिव स्यात् । रुद्रो वा इत्यादि । 'सम्प्रियः पशुभिर्भुवत्' इति मन्त्रावयवस्तुतिर्गता । हिंसितोः । 'ईश्वरे तोसुन्कसुनौ' इति तोसुन् । सम्प्रियं सङ्गतं प्रियं करोति । छर्दिस्तोकायेत्यादि । गतम् । सप्राणं सबलम् । अन्नमेवेति पितुशब्दस्यार्थ उक्तो भवति । विभक्तिरेवेत्यादि । 'प्राचीमनु प्रदिशं प्रेहि' इति प्राञ्चोऽश्वप्रथमा अभिव्रजन्ति । सा गतिः एनयोः गार्हपत्याहवनीययोः विभक्तिः विभागः कृतः आहवनीयो गार्हपत्यमित्यादिना प्रतिपादितमर्थं मन्त्रेऽपि प्रदर्शयति - अथो इत्यादि । व्याख्यातमेव । ऊर्जं न इत्यादि । गतम् ॥

5अर्को वा इति ॥ अन्नस्थानीयः अर्कः आदित्यस्सर्वैरर्चनीयत्वात् । तेन इत्यादि । गतम् । त्रिरुदिङ्गयति त्रिरुद्गमयति । ऊर्ध्वं क्रमेण त्रिरुद्गमयति । इगि गतौ इदित्त्वान्नुम् । लोकत्रये ऊर्ध्वं क्रमेणावीस्थते प्रतिष्ठितो भवति । एतद्दूषयति - तदित्यादि । तत् त्रिरुदिङ्गनं तथा न कार्यम् । कथं? उद्धृत्य आधाय समिध्य पश्चान्न कर्तव्यमित्यर्थः । तथा करणे दोषमाह - वीङ्गितं विविधं कम्पितं विचलितमुत्पादितमत एव अप्रतिष्ठितमादधीत आहितवान् स्यात् । आधायोच्चलनादप्रतिष्ठितो लोकेषु स्यात् । तस्मात्तथा न कार्यमिति । कथं तर्हि उदिङ्गनं कर्तव्यं किं वा न कर्तव्यमेव? तत्राह - उद्धृत्यैवेति । न ब्रूमः न कर्तव्यमुदिङ्गनमिति; अपि तु उद्धृत्यैव उद्धरणानन्तरमेव त्रिरुद्गमयितव्यः । आधानात्प्रागेव 'आनशे व्यानशे' इत्यनेन किं तदानीमुदिङ्गनं? नैव, तूष्णीमुदिङ्ग्य आधायाभिमन्त्र्यः अग्निरनेन मन्त्रेण । एवं हि क्रियमाणे अवीङ्गितं स्थापयित्वा अनुत्पादितं एवैनं अविचालनीयं प्रतिष्ठितमाधत्ते आहितवान् भवति ॥

6अथ शिवानां ब्राह्मणम् - विराट्चेति ॥ गतम्27 ॥
इत्यष्टमोऽनुवाकः ॥  
