

  
1 । यः । वै । पव॑मानानाम् । अ॒न्वा॒रो॒हानित्य॑नु-आ॒रो॒हान् । वि॒द्वान् । यज॑ते । अन्विति॑ । पव॑मानान् । एति॑ । रो॒ह॒ति॒ । न । पव॑मानेभ्यः । अवेति॑ । छि॒द्य॒ते॒ । 2 । श्ये॒नः । अ॒सि॒ । गा॒य॒त्रछ॑न्दा॒ इति॑ गाय॒त्र-छ॒न्दाः॒ । अन्विति॑ । त्वा॒ । एति॑ । र॒भे॒ । स्व॒स्ति । मा॒ । समिति॑ । पा॒र॒य॒ । 3 । सु॒प॒र्ण इति॑ सु-प॒र्णः । अ॒सि॒ । त्रि॒ष्टुप्छ॑न्दा॒ इति॑ त्रि॒ष्टुप्-छ॒न्दाः॒ । अन्विति॑ । त्वा॒ । एति॑ । र॒भे॒ । स्व॒स्ति । मा॒ । समिति॑ । पा॒र॒य॒ । 4 । सघा । अ॒सि॒ । जग॑तीछन्दा॒ इति॒ जग॑ती-छ॒न्दा॒ः । अन्विति॑ । त्वा॒ । एति॑ । र॒भे॒ । स्व॒स्ति । मा॒ । समिति॑ । पा॒र॒य॒ । 5 । इति॑ । आ॒ह॒ । 6 । ए॒ते । [1]  
1 । वै । पव॑मानानाम् । अ॒न्वा॒रो॒हा इत्य॑नु-आ॒रो॒हाः । 2 । तान् । यः । ए॒वम् । वि॒द्वान् । यज॑ते । अन्विति॑ । पव॑मानान् । एति॑ । रो॒ह॒ति॒ । न । पव॑मानेभ्यः । अवेति॑ । छि॒द्य॒ते॒ । 3 । यः । वै । पव॑मानस्य । सन्त॑ति॒मिति॒ सं-त॒ति॒म्॒ । वेद॑ । सर्वम् । आयुः॑ । ए॒ति॒ । न । पु॒रा । आयु॑षः । प्रेति॑ । मी॒य॒ते॒ । प॒शु॒मानिति॑ पशु-मान् । भ॒व॒ति॒ । वि॒न्दते । प्र॒जामिति॑ प्र-जाम् । 4 । पव॑मानस्य । ग्रहाः । गृ॒ह्य॒न्ते॒ । 5 । अथ॑ । वै । अ॒स्य॒ । ए॒ते । अगृ॑हीताः । द्रो॒ण॒क॒ल॒श इति॑ द्रोण-क॒ल॒शः । आ॒ध॒व॒नीय॒ इत्या-ध॒व॒नीयः॑ । पू॒त॒भृदिति॑ पूत-भृत् । तान् । यत् । अगृ॑हीत्वा । उ॒पा॒कु॒र्यादित्यु॑प-आ॒कु॒र्यात् । पव॑मानम् । वीति॑ । [2]  
1 । छि॒न्द्या॒त्॒ । तम् । वि॒च्छिद्य॑मान॒मिति॑ वि-छिद्य॑मानम् । अ॒ध्व॒र्योः । प्रा॒ण इति॑ प्र-अ॒नः । अनु॑ । वीति॑ । छि॒द्ये॒त॒ । 2 । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । प्र॒जाप॑तय॒ इति॑ प्र॒जा-प॒त॒ये॒ । त्वा॒ । 3 । इति॑ । द्रो॒ण॒क॒ल॒शमिति॑ द्रोण-क॒ल॒शम् । अ॒भीति॑ । मृ॒शे॒त्॒ । 4 । इन्द्रा॑य । त्वा॒ । 5 । इति॑ । आ॒ध॒व॒नीय॒मित्या-ध॒व॒नीयम् । 6 । विश्वेभ्यः । त्वा॒ । दे॒वेभ्यः॑ । 7 । इति॑ । पू॒त॒भृत॒मिति॑ पूत-भृतम् । पव॑मानम् । ए॒व । तत् । समिति॑ । त॒नो॒ति॒ । सर्वम् । आयुः॑ । ए॒ति॒ । न । पु॒रा । आयु॑षः । प्रेति॑ । मी॒य॒ते॒ । प॒शु॒मानिति॑ पशु-मान् । भ॒व॒ति॒ । वि॒न्दते । प्र॒जामिति॑ प्र-जाम् ॥ [३]  
1 । त्रीणि॑ । वाव । सव॑नानि । 2 । अथ॑ । तृ॒तीयम् । सव॑नम् । अवेति॑ । लु॒म्प॒न्ति॒ । अ॒न॒ꣳ॒शु । कु॒र्वन्तः॑ । उ॒पा॒ꣳ॒शुमित्यु॑प-अ॒ꣳ॒शुम् । हु॒त्वा । उ॒पा॒ꣳ॒शु॒पा॒त्र इत्यु॑पाꣳशु-पा॒त्रे । अ॒ꣳ॒शुम् । अ॒वास्येत्य॑व-अस्य॑ । तम् । तृ॒ती॒य॒स॒व॒न इति॑ तृतीय-स॒व॒ने । अ॒पि॒सृज्येत्य॑पि-सृज्य॑ । अ॒भीति॑ । सु॒नु॒या॒त्॒ । यत् । आ॒प्या॒यय॒तीत्या-प्या॒यय॑ति । तेन॑ । अ॒ꣳ॒शु॒मदित्यꣳ॑शु-मत् । यत् । अ॒भि॒षु॒णोतीत्य॑भि-सु॒नोति॑ । तेन॑ । ऋ॒जी॒षि । 3 । सर्वा॑णि । ए॒व । तत् । सव॑नानि । अ॒ꣳ॒शु॒मन्तीत्यꣳ॑शु-मन्ति॑ । शु॒क्रव॒न्तीति॑ शु॒क्र-व॒न्ति॒ । स॒माव॑द्वीर्या॒णीति॑ स॒माव॑त्-वी॒र्या॒णि॒ । क॒रो॒ति॒ । 4 । द्वौ । स॒मु॒द्रौ । वित॑ता॒विति॒ वि-त॒तौ॒ । अ॒जू॒र्यौ । प॒र्याव॑र्तेते॒ इति॑ परि-आव॑र्तेते । ज॒ठरा । इ॒व॒ । पादाः ॥ तयोः । पश्य॑न्तः । अतीति॑ । य॒न्ति॒ । अ॒न्यम् । अप॑श्यन्तः । [4]  
1 । सेतु॑ना । अतीति॑ । य॒न्ति॒ । अ॒न्यम् ॥ 2 । द्वे इति॑ । द्रध॑सी॒ इति॑ । स॒तती॒ इति॑ स-तती । व॒स्ते॒ । एकः॑ । के॒शी । विश्वा । भुव॑नानि । वि॒द्वान् ॥ ति॒रो॒धायेति तिरः-धाय॑ । ए॒ति॒ । असि॑तम् । वसा॑नः । शु॒क्रम् । एति॑ । द॒त्ते॒ । अ॒नु॒हायेत्य॑नु-हाय॑ । जा॒र्यै ॥ 3 । दे॒वाः । वै । यत् । य॒ज्ञे । अकु॑र्वत । तत् । असु॑राः । अ॒कु॒र्व॒त॒ । 4 । ते । दे॒वाः । ए॒तम् । म॒हा॒य॒ज्ञमिति॑ महा-य॒ज्ञम् । अ॒प॒श्य॒न्न्॒ । 5 । तम् । अ॒त॒न्व॒त॒ । अ॒ग्नि॒हो॒त्रमित्य॑ग्नि-हो॒त्रम् । व्र॒तम् । अ॒कु॒र्व॒त॒ । 7 । तस्मात् । द्विव्र॑त॒ इति॒ द्वि-व्र॒तः॒ । स्या॒त्॒ । 8 । द्विः । हि । अ॒ग्नि॒हो॒त्रमित्य॑ग्नि-हो॒त्रम् । जुह्व॑ति । 9 । पौ॒र्ण॒मा॒समिति॑ पौर्ण-मा॒सम् । य॒ज्ञम् । अ॒ग्नी॒षो॒मीय॒मित्य॑ग्नी-सो॒मीयम् । [5]  
1 । प॒शुम् । अ॒कु॒र्व॒त॒ । 2 । दा॒र्श्यम् । य॒ज्ञम् । आ॒ग्ने॒यम् । प॒शुम् । अ॒कु॒र्व॒त॒ । 3 । वै॒श्व॒दे॒वमिति॑ वैश्व-दे॒वम् । प्रा॒त॒स्स॒व॒नमिति॑ प्रातः-स॒व॒नम् । अ॒कु॒र्व॒त॒ । 4 । व॒रु॒ण॒प्र॒घा॒सानिति॑ वरुण-प्र॒घा॒सान् । माध्य॑न्दिनम् । सव॑नम् । सा॒क॒मे॒धानिति॑ साक-मे॒धान् । पि॒तृ॒य॒ज्ञमिति॑ पितृ-य॒ज्ञम् । त्र्य॑म्बका॒निति॒ त्रि-अ॒म्ब॒का॒न्॒ । तृ॒ती॒य॒स॒व॒नमिति॑ तृतीय-स॒व॒नम् । अ॒कु॒र्व॒त॒ । 5 । तम् । ए॒षा॒म्॒ । असु॑राः । य॒ज्ञम् । अ॒न्ववा॑जिगाꣳस॒न्नित्य॑नु-अवा॑जिगाꣳसन्न् । तम् । न । अ॒न्ववा॑य॒न्नित्य॑नु-अवा॑यन्न् । 6 । ते । अ॒ब्रु॒व॒न्न्॒ । अ॒ध्व॒र्त॒व्याः । वै । इ॒मे । दे॒वाः । अ॒भू॒व॒न्न्॒ । इति॑ । 7 । तत् । अ॒ध्व॒रस्य॑ । अ॒ध्व॒र॒त्वमित्य॑ध्वर-त्वम् । 8 । ततः॑ । दे॒वाः । अभ॑वन्न् । परेति॑ । असु॑राः । 9 । यः । ए॒वम् । वि॒द्वान् । सोमे॑न । यज॑ते । भव॑ति । आ॒त्मना । परेति॑ । अ॒स्य॒ । भ्रातृ॑व्यः । भ॒व॒ति॒ ॥ [6]  
1A । प॒रि॒भूरिति॑ परि-भूः । अ॒ग्निम् । प॒रि॒भूरिति॑ परि-भूः । इन्द्रम् । प॒रि॒भूरिति॑ परि-भूः । विश्वान्॑ । दे॒वान् । प॒रि॒भूरिति॑ परि-भूः । माम् । स॒ह । ब्र॒ह्म॒व॒र्च॒सेनेति॑ ब्रह्म-व॒र्च॒सेन॑ । सः । नः॒ । प॒व॒स्व॒ । शम् । गवे । शम् । जना॑य । शम् । अर्व॑ते । शम् । रा॒ज॒न्न्॒ । ओष॑धीभ्य॒ इत्योष॑धि-भ्यः॒ । अच्छि॑न्नस्य । ते । र॒यि॒प॒त॒ इति॑ रयि-प॒ते॒ । सु॒वीर्य॒स्येति॑ सु-वीर्य॑स्य । रा॒यः । पोष॑स्य । द॒दि॒तारः॑ । स्या॒म॒ ॥ तस्य॑ । मे॒ । रा॒स्व॒ । तस्य॑ । ते॒ । भ॒ख्षी॒य॒ । तस्य॑ । ते॒ । इ॒दम् । उदिति॑ । मृ॒जे॒ ॥ 2B । प्रा॒णायेति॑ प्र-अ॒नाय॑ । मे॒ । व॒र्चो॒दा इति॑ वर्चः-दाः । वर्च॑से । प॒व॒स्व॒ । 3C । अ॒पा॒नायेत्य॑प-अ॒नाय॑ । 4D । व्या॒नायेति॑ वि-अ॒नाय॑ । 5E । वा॒चे । [7]  
1F । द॒ख्ष॒क्र॒तुभ्या॒मिति॑ दख्षक्र॒तु-भ्या॒म्॒ । 2G । चख्षु॑र्भ्या॒मिति॒ चख्षुः॑-भ्या॒म्॒ । मे॒ । व॒र्चो॒दाविति॑ वर्चः-दौ । वर्च॑से । प॒वे॒था॒म्॒ । 3 । श्रोत्रा॑य । 4I । आ॒त्मने । 5K । अङ्गेभ्यः । 6L । आयु॑षे । 7M । वी॒र्या॑य । 8N । विष्णोः । 9O । इन्द्र॑स्य । विश्वे॑षाम् । दे॒वानाम् । ज॒ठरम् । अ॒सि॒ । व॒र्चो॒दा इति॑ वर्चः-दाः । मे॒ । वर्च॑से । प॒व॒स्व॒ । 11Q । कः । अ॒सि॒ । कः । नाम॑ । कस्मै । त्वा॒ । काय॑ । त्वा॒ । यम् । त्वा॒ । सोमे॑न । अती॑तृपम् । यम् । त्वा॒ । सोमे॑न । अमी॑मदम् । सु॒प्र॒जा इति॑ सु-प्र॒जाः । प्र॒जयेति॑ प्र-जया । भू॒या॒स॒म्॒ । सु॒वीर॒ इति॑ सु-वीरः॑ । वी॒रैः । सु॒वर्चा॒ इति॑ सु-वर्चाः । वर्च॑सा । सु॒पोष॒ इति॑ सु-पोषः॑ । पोषैः । 12R । विश्वेभ्यः । मे॒ । रू॒पेभ्यः॑ । व॒र्चो॒दा इति॑ वर्चः-दाः । [8]  
1 । वर्च॑से । प॒व॒स्व॒ । तस्य॑ । मे॒ । रा॒स्व॒ । तस्य॑ । ते॒ । भ॒ख्षी॒य॒ । तस्य॑ । ते॒ । इ॒दम् । उदिति॑ । मृ॒जे॒ ॥ 2 । बुभू॑षन्न् । अवेति॑ । ई॒ख्षे॒त॒ । ए॒षः । वै । पात्रि॑यः । प्र॒जाप॑ति॒रिति॑ प्र॒जा-प॒तिः॒ । य॒ज्ञः । प्र॒जाप॑ति॒रिति॑ प्र॒जा-प॒तिः॒ । तम् । ए॒व । त॒र्प॒य॒ति॒ । सः । ए॒न॒म्॒ । तृ॒प्तः । भूत्या । अ॒भीति॑ । प॒व॒ते॒ । 3 । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । अवेति॑ । ई॒ख्षे॒त॒ । ए॒षः । वै । पात्रि॑यः । प्र॒जाप॑ति॒रिति॑ प्र॒जा-प॒तिः॒ । य॒ज्ञः । प्र॒जाप॑ति॒रिति॑ प्र॒जा-प॒तिः॒ । तम् । ए॒व । त॒र्प॒य॒ति॒ । सः । ए॒न॒म्॒ । तृ॒प्तः । ब्र॒ह्म॒व॒र्च॒सेनेति॑ ब्रह्म-व॒र्च॒सेन॑ । अ॒भीति॑ । प॒व॒ते॒ । 4 । आ॒म॒या॒वी । [9]  
1 । अवेति॑ । ई॒ख्षे॒त॒ । ए॒षः । वै । पात्रि॑यः । प्र॒जाप॑ति॒रिति॑ प्र॒जा-प॒तिः॒ । य॒ज्ञः । प्र॒जाप॑ति॒रिति॑ प्र॒जा-प॒तिः॒ । तम् । ए॒व । त॒र्प॒य॒ति॒ । सः । ए॒न॒म्॒ । तृ॒प्तः । आयु॑षा । अ॒भीति॑ । प॒व॒ते॒ । 2 । अ॒भि॒चर॒न्नित्य॑भि-चरन्न्॑ । अवेति॑ । ई॒ख्षे॒त॒ । ए॒षः । वै । पात्रि॑यः । प्र॒जाप॑ति॒रिति॑ प्र॒जा-प॒तिः॒ । य॒ज्ञः । प्र॒जाप॑ति॒रिति॑ प्र॒जा-प॒तिः॒ । तम् । ए॒व । त॒र्प॒य॒ति॒ । सः । ए॒न॒म्॒ । तृ॒प्तः । प्रा॒णा॒पा॒नाभ्या॒मिति॑ प्राण-अ॒पा॒नाभ्याम् । वा॒चः । द॒ख्ष॒क्र॒तुभ्या॒मिति॑ दख्षक्र॒तु-भ्या॒म्॒ । चख्षु॑र्भ्या॒मिति॒ चख्षुः॑-भ्या॒म्॒ । श्रोत्राभ्याम् । आ॒त्मनः॑ । अङ्गेभ्यः । आयु॑षः । अ॒न्तः । ए॒ति॒ । ता॒जक् । प्रेति॑ । ध॒न्व॒ति॒ ॥ [10]  
1A । स्फ्यः । स्व॒स्तिः । वि॒घ॒न इति॑ वि-घ॒नः । स्व॒स्तिः । पर्‌शुः॑ । वेदिः॑ । प॒र॒शुः । नः॒ । स्व॒स्तिः ॥ य॒ज्ञियाः । य॒ज्ञ॒कृत॒ इति॑ यज्ञ-कृतः॑ । स्थ॒ । ते । मा॒ । अ॒स्मिन्न् । य॒ज्ञे । उपेति॑ । ह्व॒य॒ध्व॒म्॒ । 2B । उपेति॑ । मा॒ । द्यावा॑पृथि॒वी इति॒ द्यावा-पृ॒थि॒वी । ह्व॒ये॒ता॒म्॒ । उपेति॑ । आ॒स्ता॒व इत्या-स्ता॒वः । क॒लशः॑ । सोमः॑ । अ॒ग्निः । उपेति॑ । दे॒वाः । उपेति॑ । य॒ज्ञः । उपेति॑ । मा॒ । होत्राः । उ॒प॒ह॒व इत्यु॑प-ह॒वे । ह्व॒य॒न्ता॒म्॒ । 3C । नमः॑ । अ॒ग्नये । म॒ख॒घ्न इति॑ मख-घ्ने । म॒खस्य॑ । मा॒ । यशः॑ । अ॒र्या॒त्॒ । 4 । इति॑ । आ॒ह॒व॒नीय॒मित्या-ह॒व॒नीयम् । उपेति॑ । ति॒ष्ठ॒ते॒ । य॒ज्ञः । वै । म॒खः । [11]  
1 । य॒ज्ञम् । वाव । सः । तत् । अ॒ह॒न्न्॒ । तस्मै । ए॒व । न॒म॒स्कृत्येति॑ नमः-कृत्य॑ । सदः॑ । प्रेति॑ । स॒र्प॒ति॒ । आ॒त्मनः॑ । अनार्त्यै । 2D । नमः॑ । रु॒द्राय॑ । म॒ख॒घ्न इति॑ मख-घ्ने । नम॑स्कृ॒त्येति॒ नमः॑-कृ॒त्या॒ । मा॒ । पा॒हि॒ । 3 । इति॑ । आग्नीध्र॒मित्याग्नि॑-इ॒ध्र॒म्॒ । तस्मै । ए॒व । न॒म॒स्कृत्येति॑ नमः-कृत्य॑ । सदः॑ । प्रेति॑ । स॒र्प॒ति॒ । आ॒त्मनः॑ । अनार्त्यै । 4E । नमः॑ । इन्द्रा॑य । म॒ख॒घ्न इति॑ मख-घ्ने । इ॒न्द्रि॒यम् । मे॒ । वी॒र्यम् । मा । निरिति॑ । व॒धीः॒ । 5 । इति॑ । हो॒त्रीयम् । आ॒शिष॒मित्या-शिषम् । ए॒व । ए॒ताम् । एति॑ । शा॒स्ते॒ । इ॒न्द्रि॒यस्य॑ । वी॒र्य॑स्य । अनि॑र्घाता॒येत्यनिः॑-घा॒ता॒य॒ । 6F । याः । वै । [12]  
1 । दे॒वताः । सद॑सि । आर्तिम् । आ॒र्पय॒न्तीत्या-अ॒र्पय॑न्ति । यः । ताः । वि॒द्वान् । प्र॒सर्प॒तीति॑ प्र-सर्प॑ति । न । सद॑सि । आर्तिम् । एति॑ । ऋ॒च्छ॒ति॒ । नमः॑ । अ॒ग्नये । म॒ख॒घ्न इति॑ मख-घ्ने । 2 । इति॑ । आ॒ह॒ । ए॒ताः । वै । दे॒वताः । सद॑सि । आर्तिम् । एति॑ । अ॒र्प॒य॒न्ति॒ । ताः । यः । ए॒वम् । वि॒द्वान् । प्र॒सर्प॒तीति॑ प्र-सर्प॑ति । न । सद॑सि । आर्तिम् । एति॑ । ऋ॒च्छ॒ति॒ । 3G । दृ॒ढे इति॑ । स्थः॒ । शि॒थि॒रे इति॑ । स॒मीची॒ इति॑ । मा॒ । अꣳह॑सः । पा॒त॒म्॒ । 4 । सूर्यः॑ । मा॒ । दे॒वः । दि॒व्यात् । अꣳह॑सः । पा॒तु॒ । वा॒युः । अ॒न्तरि॑ख्षात् । [13]  
1 । अ॒ग्निः । पृ॒थि॒व्याः । य॒मः । पि॒तृभ्य॒ इति॑ पि॒तृ-भ्यः॒ । सर॑स्वती । म॒नु॒ष्येभ्यः । 2I । देवी॒ इति॑ । द्वा॒रौ॒ । मा । मा॒ । समिति॑ । ता॒प्त॒म्॒ । 3K । नमः॑ । सद॑से । नमः॑ । सद॑सः । पत॑ये । नमः॑ । सखी॑नाम् । पु॒रो॒गाणा॒मिति॑ पुरः-गानाम् । चख्षु॑षे । नमः॑ । दि॒वे । नमः॑ । पृ॒थि॒व्यै । 4L । अहे । दै॒धि॒ष॒व्य॒ । उदिति॑ । अतः॑ । ति॒ष्ठ॒ । अ॒न्यस्य॑ । सद॑ने । सी॒द॒ । यः । अ॒स्मत् । पाक॑तर॒ इति॒ पाक॑-त॒रः॒ । 5M । उदिति॑ । नि॒वत॒ इति॑ नि-वतः॑ । उदिति॑ । उ॒द्वत॒ इत्यु॑त्-वतः॑ । च॒ । गे॒ष॒म्॒ । 6N । पा॒तम् । मा॒ । द्या॒वा॒पृ॒थि॒वी॒ इति॑ द्यावा-पृ॒थि॒वी॒ । अ॒द्य । अह्नः॑ । 7O । सदः॑ । वै । प्र॒सर्प॑न्त॒मिति॑ प्र-सर्प॑न्तम् । [14]  
1 । पि॒तरः॑ । अनु॑ । प्रेति॑ । स॒र्प॒न्ति॒ । ते । ए॒न॒म्॒ । ई॒श्व॒राः । हिꣳसि॑तोः । सदः॑ । प्र॒सृप्येति॑ प्र-सृप्य॑ । द॒ख्षि॒णा॒र्धमिति॑ दख्षिण-अ॒र्धम् । परेति॑ । ई॒ख्षे॒त॒ । 2 । एति॑ । अ॒ग॒न्त॒ । पि॒त॒रः॒ । पि॒तृ॒मानिति॑ पितृ-मान् । अ॒हम् । यु॒ष्माभिः॑ । भू॒या॒स॒म्॒ । सु॒प्र॒जस॒ इति॑ सु-प्र॒जसः॑ । मया । यू॒यम् । भू॒या॒स्त॒ । 3 । इति॑ । तेभ्यः॑ । ए॒व । न॒म॒स्कृत्येति॑ नमः-कृत्य॑ । सदः॑ । प्रेति॑ । स॒र्प॒ति॒ । आ॒त्मनः॑ । अनार्त्यै ॥ [15]  
1A । भख्ष॑ । एति॑ । इ॒हि॒ । मा॒ । एति॑ । वि॒श॒ । दी॒र्घा॒यु॒त्वायेति॑ दीर्घायु-त्वाय॑ । श॒न्त॒नु॒त्वायेति॑ शन्तनु-त्वाय॑ । रा॒यः । पोषा॑य । वर्च॑से । सु॒प्र॒जा॒स्त्वायेति॑ सुप्रजाः-त्वाय॑ । एति॑ । इ॒हि॒ । व॒सो॒ इति॑ । पु॒रो॒व॒सो॒ इति॑ पुरः-व॒सो॒ । प्रि॒यः । मे॒ । हृ॒दः । अ॒सि॒ । 2B । अ॒श्विनोः । त्वा॒ । बा॒हुभ्या॒मिति॑ बा॒हु-भ्या॒म्॒ । स॒घ्या॒स॒म्॒ । 3C । नृ॒चख्ष॑स॒मिति॑ नृ-चख्ष॑सम् । त्वा॒ । दे॒व॒ । सो॒म॒ । सु॒चख्षा॒ इति॑ सु-चख्षाः । अवेति॑ । ख्ये॒ष॒म्॒ । 4D । म॒न्द्रा । अ॒भिभू॑ति॒रित्य॒भि-भू॒तिः॒ । के॒तुः । य॒ज्ञानाम् । वाक् । जु॒षा॒णा । सोम॑स्य । तृ॒प्य॒तु॒ । म॒न्द्रा । स्व॑र्वा॒चीति॒ सु-अ॒र्वा॒ची॒ । अदि॑तिः । अना॑हतशी॒र्ष्णीत्यना॑हत-शी॒र्ष्णी॒ । वाक् । जु॒षा॒णा । सोम॑स्य । तृ॒प्य॒तु॒ । 5E । एति॑ । इ॒हि॒ । वि॒श्व॒च॒र्‌ष॒ण॒ इति॑ विश्व-च॒र्‌ष॒णे॒ । [16]  
1 । श॒म्भूरिति॑ शं-भूः । म॒यो॒भूरिति॑ मयः-भूः । स्व॒स्ति । मा॒ । ह॒रि॒व॒र्णेति॑ हरि-व॒र्ण॒ । प्रेति॑ । च॒र॒ । क्रत्वे । दख्षा॑य । रा॒यः । पोषा॑य । सु॒वी॒रता॑या॒ इति॑ सु-वी॒रता॑यै । 2F । मा । मा॒ । रा॒ज॒न्न्॒ । वीति॑ । बी॒भि॒षः॒ । मा । मे॒ । हार्दि॑ । त्वि॒षा । व॒धीः॒ ॥ वृष॑णे । शुष्मा॑य । आयु॑षे । वर्च॑से ॥ 3G । वसु॑मद्गण॒स्येति॒ वसु॑मत्-ग॒ण॒स्य॒ । सो॒म॒ । दे॒व॒ । ते॒ । म॒ति॒विद॒ इति॑ मति-विदः॑ । प्रा॒त॒स्स॒व॒नस्येति॑ प्रातः-स॒व॒नस्य॑ । गा॒य॒त्रछ॑न्दस॒ इति॑ गाय॒त्र-छ॒न्द॒सः॒ । इन्द्र॑पीत॒स्येतीन्द्र॑-पी॒त॒स्य॒ । नरा॒शꣳस॑पीत॒स्येति॒ नरा॒शꣳस॑-पी॒त॒स्य॒ । पि॒तृपी॑त॒स्येति॑ पि॒तृ-पी॒त॒स्य॒ । मधु॑मत॒ इति॒ मधु॑-म॒तः॒ । उप॑हूत॒स्येत्युप॑-हू॒त॒स्य॒ । उप॑हूत॒ इत्युप॑-हू॒तः॒ । भ॒ख्ष॒या॒मि॒ । 4 । रु॒द्रव॑द्गण॒स्येति॑ रु॒द्रव॑त्-ग॒ण॒स्य॒ । सो॒म॒ । दे॒व॒ । ते॒ । म॒ति॒विद॒ इति॑ मति-विदः॑ । माध्य॑न्दिनस्य । सव॑नस्य । त्रि॒ष्टुफ्छ॑न्दस॒ इति॑ त्रि॒ष्टुप्-छ॒न्द॒सः॒ । इन्द्र॑पीत॒स्येतीन्द्र॑-पी॒त॒स्य॒ । नरा॒शꣳस॑पीत॒स्येति॒ नरा॒शꣳस॑-पी॒त॒स्य॒ । [17]  
1 । पि॒तृपी॑त॒स्येति॑ पि॒तृ-पी॒त॒स्य॒ । मधु॑मत॒ इति॒ मधु॑-म॒तः॒ । उप॑हूत॒स्येत्युप॑-हू॒त॒स्य॒ । उप॑हूत॒ इत्युप॑-हू॒तः॒ । भ॒ख्ष॒या॒मि॒ । 2I । आ॒दि॒त्य॒व॑द्गण॒स्येत्या॑दि॒त्यव॑त्-ग॒ण॒स्य॒ । सो॒म॒ । दे॒व॒ । ते॒ । म॒ति॒विद॒ इति॑ मति-विदः॑ । तृ॒तीय॑स्य । सव॑नस्य । जग॑तीछन्दस॒ इति॒ जग॑ती-छ॒न्द॒सः॒ । इन्द्र॑पीत॒स्येतीन्द्र॑-पी॒त॒स्य॒ । नरा॒शꣳस॑पीत॒स्येति॒ नरा॒शꣳस॑-पी॒त॒स्य॒ । पि॒तृपी॑त॒स्येति॑ पि॒तृ-पी॒त॒स्य॒ । मधु॑मत॒ इति॒ मधु॑-म॒तः॒ । उप॑हूत॒स्येत्युप॑-हू॒त॒स्य॒ । उप॑हूत॒ इत्युप॑-हू॒तः॒ । भ॒ख्ष॒या॒मि॒ ॥ 3K । एति॑ । प्या॒य॒स्व॒ । समिति॑ । ए॒तु॒ । ते॒ । वि॒श्वतः॑ । सो॒म॒ । वृष्णि॑यम् ॥ भव॑ । वाज॑स्य । स॒ङ्ग॒थ इति सं-ग॒थे ॥ 4L । हिन्व॑ । मे॒ । गात्रा । ह॒रि॒व॒ इति॑ हरि-वः॒ । ग॒णान् । मे॒ । मा । वीति॑ । ती॒तृ॒षः॒ ॥ शि॒वः । मे॒ । स॒प्त॒र्‌षीनिति॑ सप्त-ऋ॒षीन् । उपेति॑ । ति॒ष्ठ॒स्व॒ । मा । मे॒ । अवाङ्॑ । नाभिम् । अतीति॑ । [18]  
1 । गाः॒ ॥ 2M । अपा॑म । सोमम् । अ॒मृताः । अ॒भू॒म॒ । अद॑र्श्म । ज्योतिः॑ । अवि॑दाम । दे॒वान् ॥ किम् । अ॒स्मान् । कृ॒ण॒व॒त्॒ । अरा॑तिः । किम् । उ॒ । धू॒र्तिः । अ॒मृ॒त॒ । मर्त्य॑स्य ॥ 3N । यत् । मे॒ । आ॒त्मनः॑ । मि॒न्दा । अभूत् । अ॒ग्निः । तत् । पुनः॑ । एति॑ । अ॒हाः॒ । जा॒तवे॑दा॒ इति॑ जा॒त-वे॒दाः॒ । विच॑र्‌षणि॒रिति॒ वि-च॒र्‌ष॒णिः॒ ॥ पुनः॑ । अ॒ग्निः । चख्षुः॑ । अ॒दा॒त्॒ । पुनः॑ । इन्द्रः॑ । बृह॒स्पतिः॑ ॥ पुनः॑ । मे॒ । अ॒श्वि॒ना॒ । यु॒वम् । चख्षुः॑ । एति॑ । ध॒त्त॒म्॒ । अ॒ख्ष्योः ॥ 4O । इ॒ष्टय॑जुष॒ इती॒ष्ट-य॒जु॒षः॒ । ते॒ । दे॒व॒ । सो॒म॒ । स्तु॒तस्तो॑म॒स्येति॑ स्तु॒त-स्तो॒म॒स्य॒ । [19]  
1 । श॒स्तोक्थ॒स्येति॑ श॒स्त-उ॒क्थ॒स्य॒ । हरि॑वत॒ इति॒ हरि॑-व॒तः॒ । इन्द्र॑पीत॒स्येतीन्द्र॑-पी॒त॒स्य॒ । मधु॑मत॒ इति॒ मधु॑-म॒तः॒ । उप॑हूत॒स्येत्युप॑-हू॒त॒स्य॒ । उप॑हूत॒ इत्युप॑-हू॒तः॒ । भ॒ख्ष॒या॒मि॒ ॥ 2P । आ॒पूर्या॒ इत्या-पूर्याः । स्थ॒ । एति॑ । मा॒ । पू॒र॒य॒त॒ । प्र॒जयेति॑ प्र-जया । च॒ । धने॑न । च॒ ॥ 3Q । ए॒तत् । ते॒ । त॒त॒ । ये । च॒ । त्वाम् । अन्विति॑ । ए॒तत् । ते । पि॒ता॒म॒ह॒ । प्र॒पि॒ता॒म॒हेति॑ प्र-पि॒ता॒म॒ह॒ । ये । च॒ । त्वाम् । अन्विति॑ । 4R । अत्र॑ । पि॒त॒रः॒ । य॒था॒भा॒गमिति॑ यथा-भा॒गम् । म॒न्द॒ध्व॒म्॒ । 5S । नमः॑ । वः॒ । पि॒त॒रः॒ । रसा॑य । नमः॑ । वः॒ । पि॒त॒रः॒ । शुष्मा॑य । नमः॑ । वः॒ । पि॒त॒रः॒ । जी॒वाय॑ । नमः॑ । वः॒ । पि॒त॒रः॒ । [20]  
1 । स्व॒धाया॒ इति॑ स्व-धायै । नमः॑ । वः॒ । पि॒त॒रः॒ । म॒न्यवे । नमः॑ । वः॒ । पि॒त॒रः॒ । घो॒राय॑ । पित॑रः । नमः॑ । वः॒ । 2T । ये । ए॒तस्मिन्न्॑ । लो॒के । स्थ । यु॒ष्मान् । ते । अन्विति॑ । ये । अ॒स्मिन्न् । लो॒के । माम् । ते । अन्विति॑ । 3U । ये । ए॒तस्मिन्न्॑ । लो॒के । स्थ । यू॒यम् । तेषाम् । वसि॑ष्ठाः । भू॒या॒स्त॒ । ये । अ॒स्मिन्न् । लो॒के । अ॒हम् । तेषाम् । वसि॑ष्ठः । भू॒या॒स॒म्॒ । 4V । प्रजा॑पत॒ इति॒ प्रजा-प॒ते॒ । न । त्वत् । ए॒तानि॑ । अ॒न्यः । विश्वा । जा॒तानि॑ । परीति॑ । ता । ब॒भू॒व॒ ॥ [21]  
1 । यत्का॑मा॒ इति॒ यत्-का॒माः॒ । ते॒ । जु॒हु॒मः । तत् । नः॒ । अ॒स्तु॒ । व॒यम् । स्या॒म॒ । पत॑यः । र॒यी॒णाम् ॥ 2W । दे॒वकृ॑त॒स्येति॑ दे॒व-कृ॒त॒स्य॒ । एन॑सः । अ॒व॒यज॑न॒मित्य॑व-यज॑नम् । अ॒सि॒ । म॒नु॒ष्य॑कृत॒स्येति॑ मनु॒ष्य॑-कृ॒त॒स्य॒ । एन॑सः । अ॒व॒यज॑न॒मित्य॑व-यज॑नम् । अ॒सि॒ । पि॒तृकृ॑त॒स्येति॑ पि॒तृ-कृ॒त॒स्य॒ । एन॑सः । अ॒व॒यज॑न॒मित्य॑व-यज॑नम् । अ॒सि॒ । 3X । अ॒फ्स्वित्य॑प्-सु । धौ॒तस्य॑ । सो॒म॒ । दे॒व॒ । ते॒ । नृभि॒रिति॒ नृ-भिः॒ । सु॒तस्य॑ । इ॒ष्टय॑जुष॒ इती॒ष्ट-य॒जु॒षः॒ । स्तु॒तस्तो॑म॒स्येति॑ स्तु॒त-स्तो॒म॒स्य॒ । श॒स्तोक्थ॒स्येति॑ श॒स्त-उ॒क्थ॒स्य॒ । यः । भ॒ख्षः । अ॒श्व॒सनि॒रित्य॑श्व-सनिः॑ । यः । गो॒सनि॒रिति॑ गो-सनिः॑ । तस्य॑ । ते॒ । पि॒तृभि॒रिति॑ पि॒तृ-भिः॒ । भ॒ख्षङ्कृ॑त॒स्येति॑ भ॒ख्षं-कृ॒त॒स्य॒ । उप॑हूत॒स्येत्युप॑-हू॒त॒स्य॒ । उप॑हूत॒ इत्युप॑-हू॒तः॒ । भ॒ख्ष॒या॒मि॒ ॥ [22]  
1A । म॒ही॒नाम् । पयः॑ । अ॒सि॒ । विश्वे॑षाम् । दे॒वानाम् । त॒नूः । ऋ॒ध्यासम् । अ॒द्य । पृष॑तीनाम् । ग्रहम् । पृष॑तीनाम् । ग्रहः॑ । अ॒सि॒ । विष्णोः । हृद॑यम् । अ॒सि॒ । एकम् । इ॒ष॒ । विष्णुः॑ । त्वा॒ । अनु॑ । वीति॑ । च॒क्र॒मे॒ । भू॒तिः । द॒ध्ना । घृ॒तेन॑ । व॒र्ध॒ता॒म्॒ । तस्य॑ । मा॒ । इ॒ष्टस्य॑ । वी॒तस्य॑ । द्रवि॑णम् । एति॑ । ग॒म्या॒त्॒ । ज्योतिः॑ । अ॒सि॒ । वै॒श्वा॒न॒रम् । पृश्ञि॑यै । दु॒ग्धम् । 2B । याव॑ती॒ इति॑ । द्यावा॑पृथि॒वी इति॒ द्यावा-पृ॒थि॒वी । म॒हि॒त्वेति॑ महि-त्वा । याव॑त् । च॒ । स॒प्त । सिन्ध॑वः । वि॒त॒स्थुरिति॑ वि-त॒स्थुः ॥ ताव॑न्तम् । इ॒न्द्र॒ । ते । [23]  
1 । ग्रहम् । स॒ह । ऊ॒र्जा । गृ॒ह्णा॒मि॒ । अस्तृ॑तम् ॥ 2 । यत् । कृ॒ष्ण॒श॒कु॒न इति॑ कृष्ण-श॒कु॒नः । पृ॒ष॒दा॒ज्यमिति॑ पृषत्-आ॒ज्यम् । अ॒व॒मृ॒शेदित्य॑व-मृ॒शेत् । शू॒द्राः । अ॒स्य॒ । प्र॒मायु॑का॒ इति॑ प्र-मायु॑काः । स्युः॒ । यत् । श्वा । अ॒व॒मृ॒शेदित्य॑व-मृ॒शेत् । चतु॑ष्पाद॒ इति॒ चतुः॑-पा॒दः॒ । अ॒स्य॒ । प॒शवः॑ । प्र॒मायु॑का॒ इति॑ प्र-मायु॑काः । स्युः॒ । यत् । स्कन्देत् । यज॑मानः । प्र॒मायु॑क॒ इति॑ प्र-मायु॑कः । स्या॒त्॒ । 3 । प॒शवः॑ । वै । पृ॒ष॒दा॒ज्यमिति॑ पृषत्-आ॒ज्यम् । प॒शवः॑ । वै । ए॒तस्य॑ । स्क॒न्द॒न्ति॒ । यस्य॑ । पृ॒ष॒दा॒ज्यमिति॑ पृषत्-आ॒ज्यम् । स्कन्द॑ति । यत् । पृ॒ष॒दा॒ज्यमिति॑ पृषत्-आ॒ज्यम् । पुनः॑ । गृ॒ह्णाति॑ । प॒शून् । ए॒व । अ॒स्मै॒ । पुनः॑ । गृ॒ह्णा॒ति॒ । 4 । प्रा॒ण इति॑ प्र-अ॒नः । वै । पृ॒ष॒दा॒ज्यमिति॑ पृषत्-आ॒ज्यम् । प्रा॒ण इति॑ प्र-अ॒नः । वै । [24]  
1 । ए॒तस्य॑ । स्क॒न्द॒ति॒ । यस्य॑ । पृ॒ष॒दा॒ज्यमिति॑ पृषत्-आ॒ज्यम् । स्कन्द॑ति । यत् । पृ॒ष॒दा॒ज्यमिति॑ पृषत्-आ॒ज्यम् । पुनः॑ । गृ॒ह्णाति॑ । प्रा॒णमिति॑ प्र-अ॒नम् । ए॒व । अ॒स्मै॒ । पुनः॑ । गृ॒ह्णा॒ति॒ । 2 । हिर॑ण्यम् । अ॒व॒धायेत्य॑व-धाय॑ । गृ॒ह्णा॒ति॒ । अ॒मृतम् । वै । हिर॑ण्यम् । प्रा॒ण इति॑ प्र-अ॒नः । पृ॒ष॒दा॒ज्यमिति॑ पृषत्-आ॒ज्यम् । अ॒मृतम् । ए॒व । अ॒स्य॒ । प्रा॒ण इति॑ प्र-अ॒ने । द॒धा॒ति॒ । 3 । श॒तमा॑न॒मिति॑ श॒त-मा॒न॒म्॒ । भ॒व॒ति॒ । श॒तायु॒रिति॑ श॒त-आ॒युः॒ । पुरु॑षः । श॒तेन्द्रि॑य॒ इति॑ श॒त-इ॒न्द्रि॒यः॒ । आयु॑षि । ए॒व । इ॒न्द्रि॒ये । प्रतीति॑ । ति॒ष्ठ॒ति॒ । 4 । अश्वम् । अवेति॑ । घ्रा॒प॒य॒ति॒ । प्रा॒जा॒प॒त्य इति॑ प्राजा-प॒त्यः । वै । अश्वः॑ । प्रा॒जा॒प॒त्य इति॑ प्राजा-प॒त्यः । प्रा॒ण इति॑ प्र-अ॒नः । स्वात् । ए॒व । अ॒स्मै॒ । योनेः । प्रा॒णमिति॑ प्र-अ॒नम् । निरिति॑ । मि॒मी॒ते॒ । 5 । वीति॑ । वै । ए॒तस्य॑ । य॒ज्ञः । छि॒द्य॒ते॒ । यस्य॑ । पृ॒ष॒दा॒ज्यमिति॑ पृषत्-आ॒ज्यम् । स्कन्द॑ति । वै॒ष्ण॒व्या । ऋ॒चा । पुनः॑ । गृ॒ह्णा॒ति॒ । य॒ज्ञः । वै । विष्णुः॑ । य॒ज्ञेन॑ । ए॒व । य॒ज्ञम् । समिति॑ । त॒नो॒ति॒ ॥ [25]  
1A । देव॑ । स॒वि॒तः॒ । ए॒तत् । ते॒ । प्रेति॑ । आ॒ह॒ । तत् । प्रेति॑ । च॒ । सु॒व । प्रेति॑ । च॒ । य॒ज॒ । 2B । बृह॒स्पतिः॑ । ब्र॒ह्मा । 3C । आयु॑ष्मत्याः । ऋ॒चः । मा । गा॒त॒ । त॒नू॒पादिति॑ तनू-पात् । साम्नः॑ । 4D । स॒त्याः । वः॒ । आ॒शिष॒ इत्या-शिषः॑ । स॒न्तु॒ । स॒त्याः । आकू॑तय॒ इत्या-कू॒त॒यः॒ । 5E । ऋ॒तम् । च॒ । स॒त्यम् । च॒ । व॒द॒त॒ । 6F । स्तु॒त । दे॒वस्य॑ । स॒वि॒तुः । प्र॒स॒व इति॑ प्र-स॒वे । 7G । स्तु॒तस्य॑ । स्तु॒तम् । अ॒सि॒ । ऊर्जम् । मह्यम् । स्तु॒तम् । दु॒हा॒म्॒ । एति॑ । मा॒ । स्तु॒तस्य॑ । स्तु॒तम् । ग॒म्या॒त्॒ । 8 । श॒स्त्रस्य॑ । श॒स्त्रम् । [26]  
1 । अ॒सि॒ । ऊर्जम् । मह्यम् । श॒स्त्रम् । दु॒हा॒म्॒ । एति॑ । मा॒ । श॒स्त्रस्य॑ । श॒स्त्रम् । ग॒म्या॒त्॒ । 2I । इ॒न्द्रि॒याव॑न्त॒ इतीन्द्रि॒य-व॒न्तः॒ । व॒ना॒म॒हे॒ । धु॒ख्षी॒महि॑ । प्र॒जामिति॑ प्र-जाम् । इषम् ॥ 3K । सा । मे॒ । स॒त्या । आ॒शीरित्या-शीः । दे॒वेषु॑ । भू॒या॒त्॒ । 4L । ब्र॒ह्म॒व॒र्च॒समिति॑ ब्रह्म-व॒र्च॒सम् । मा॒ । एति॑ । ग॒म्या॒त्॒ ॥ 5M । य॒ज्ञः । ब॒भू॒व॒ । सः । एति॑ । ब॒भू॒व॒ । सः । प्रेति॑ । ज॒ज्ञे॒ । सः । वा॒वृ॒धे॒ ॥ सः । दे॒वानाम् । अधि॑पति॒रित्यधि॑-प॒तिः॒ । ब॒भू॒व॒ । सः । अ॒स्मान् । अधि॑पती॒नित्यधि॑-प॒ती॒न्॒ । क॒रो॒तु॒ । व॒यम् । स्या॒म॒ । पत॑यः । र॒यी॒णाम् ॥ 6N । य॒ज्ञः । वा॒ । वै । [27]  
1 । य॒ज्ञप॑ति॒मिति॑ य॒ज्ञ-प॒ति॒म्॒ । दु॒हे । य॒ज्ञप॑ति॒रिति॑ य॒ज्ञ-प॒तिः॒ । वा॒ । य॒ज्ञम् । दु॒हे॒ । 2 । सः । यः । स्तु॒त॒श॒स्त्रयो॒रिति॑ स्तुत-श॒स्त्रयोः । दोहम् । अवि॑द्वान् । यज॑ते । तम् । य॒ज्ञः । दु॒हे॒ । सः । इ॒ष्ट्वा । पापी॑यान् । भ॒व॒ति॒ । यः । ए॒न॒योः॒ । दोहम् । वि॒द्वान् । यज॑ते । सः । य॒ज्ञम् । दु॒हे॒ । सः । इ॒ष्ट्वा । वसी॑यान् । भ॒व॒ति॒ । 3 । स्तु॒तस्य॑ । स्तु॒तम् । अ॒सि॒ । ऊर्जम् । मह्यम् । स्तु॒तम् । दु॒हा॒म्॒ । एति॑ । मा॒ । स्तु॒तस्य॑ । स्तु॒तम् । ग॒म्या॒त्॒ । श॒स्त्रस्य॑ । श॒स्त्रम् । अ॒सि॒ । ऊर्जम् । मह्यम् । श॒स्त्रम् । दु॒हा॒म्॒ । एति॑ । मा॒ । श॒स्त्रस्य॑ । श॒स्त्रम् । ग॒म्या॒त्॒ । इति॑ । आ॒ह॒ । ए॒षः । वै । स्तु॒त॒श॒स्त्रयो॒रिति॑ स्तुत-श॒स्त्रयोः । दोहः॑ । तम् । यः । ए॒वम् । वि॒द्वान् । यज॑ते । दु॒हे । ए॒व । य॒ज्ञम् । इ॒ष्ट्वा । वसी॑यान् । भ॒व॒ति॒ ॥ [28]  
1A । श्ये॒नाय॑ । पत्व॑ने । स्वाहा । वट् । स्व॒यम॑भिगूर्ता॒येति॑ स्व॒यम्-अ॒भि॒गू॒र्ता॒य॒ । नमः॑ । वि॒ष्ट॒म्भायेति॑ वि-स्त॒म्भाय॑ । धर्म॑णे । स्वाहा । वट् । स्व॒यम॑भिगूर्ता॒येति॑ स्व॒यम्-अ॒भि॒गू॒र्ता॒य॒ । नमः॑ । प॒रि॒धय॒ इति॑ परि-धये । ज॒न॒प्रथ॑ना॒येति॑ जन-प्रथ॑नाय । स्वाहा । वट् । स्व॒यम॑भिगूर्ता॒येति॑ स्व॒यम्-अ॒भि॒गू॒र्ता॒य॒ । नमः॑ । ऊ॒र्जे । होत्रा॑णाम् । स्वाहा । वट् । स्व॒यम॑भिगूर्ता॒येति॑ स्व॒यम्-अ॒भि॒गू॒र्ता॒य॒ । नमः॑ । पय॑से । होत्रा॑णाम् । स्वाहा । वट् । स्व॒यम॑भिगूर्ता॒येति॑ स्व॒यम्-अ॒भि॒गू॒र्ता॒य॒ । नमः॑ । प्र॒जाप॑तय॒ इति॑ प्र॒जा-प॒त॒ये॒ । मन॑वे । स्वाहा । वट् । स्व॒यम॑भिगूर्ता॒येति॑ स्व॒यम्-अ॒भि॒गू॒र्ता॒य॒ । नमः॑ । ऋ॒तम् । ऋ॒त॒पा॒ इत्यृ॑त-पाः॒ । सु॒व॒र्वा॒डिति॑ सुवः-वा॒ट्॒ । स्वाहा । वट् । स्व॒यम॑भिगूर्ता॒येति॑ स्व॒यम्-अ॒भि॒गू॒र्ता॒य॒ । नमः॑ । 2B । तृ॒म्पन्ताम् । होत्राः । मधोः । घृ॒तस्य॑ । 3C । य॒ज्ञप॑ति॒मिति॑ य॒ज्ञ-प॒ति॒म्॒ । ऋष॑यः । एन॑सा । [29]  
1 । आ॒हुः॒ ॥ प्र॒जा इति॑ प्र-जाः । निर्भ॑क्ता॒ इति॒ निः-भ॒क्ताः॒ । अ॒नु॒त॒प्यमा॑ना॒ इत्य॑नु-त॒प्यमा॑नाः । म॒ध॒व्यौ । स्तो॒कौ । अपेति॑ । तौ । र॒रा॒ध॒ ॥ समिति॑ । नः॒ । ताभ्याम् । सृ॒ज॒तु॒ । वि॒श्वक॒र्मेति॑ वि॒श्व-क॒र्मा॒ । 2D । घो॒राः । ऋष॑यः । नमः॑ । अ॒स्तु॒ । ए॒भ्यः॒ ॥ चख्षु॑षः । ए॒षा॒म्॒ । मन॑सः । च॒ । स॒न्धाविति॑ सम्-धौ । बृह॒स्पत॑ये । महि॑ । सत् । द्यु॒मदिति॑ द्यु-मत् । नमः॑ ॥ नमः॑ । वि॒श्वक॑र्मण॒ इति॑ वि॒श्व-क॒र्म॒णे॒ । सः । उ॒ । पा॒तु॒ । अ॒स्मान् । 3E । अ॒न॒न्यान् । सो॒म॒पानिति॑ सोम-पान् । मन्य॑मानः ॥ प्रा॒णस्येति॑ प्र-अ॒नस्य॑ । वि॒द्वान् । स॒म॒र इति॑ सम्-अ॒रे । न । धीरः॑ । एनः॑ । च॒कृ॒वान् । महि॑ । ब॒द्धः । ए॒षा॒म्॒ ॥ तम् । वि॒श्व॒क॒र्म॒न्निति॑ विश्व-क॒र्म॒न्न्॒ । [30]  
1 । प्रेति॑ । मु॒ञ्च॒ । स्व॒स्तये । 2F । ये । भ॒ख्षय॑न्तः । न । वसू॑नि । आ॒नृ॒हुः ॥ यान् । अ॒ग्नयः॑ । अ॒न्वत॑प्य॒न्तेत्य॑नु-अत॑प्यन्त । धिष्णि॑याः । इ॒यम् । तेषाम् । अ॒व॒या । दुरि॑ष्ट्या॒ इति॒ दुः-इ॒ष्ट्यै॒ । स्वि॑ष्टि॒मिति॒ सु-इ॒ष्टि॒म्॒ । नः॒ । ताम् । कृ॒णो॒तु॒ । वि॒श्वक॒र्मेति॑ वि॒श्व-क॒र्मा॒ ॥ 3G । नमः॑ । पि॒तृभ्य॒ इति॑ पि॒तृ-भ्यः॒ । अ॒भीति॑ । ये । नः॒ । अख्यन्न्॑ । य॒ज्ञ॒कृत॒ इति॑ यज्ञ-कृतः॑ । य॒ज्ञका॑मा॒ इति॑ य॒ज्ञ-का॒माः॒ । सु॒दे॒वा इति॑ सु-दे॒वाः । अ॒का॒माः । वः॒ । दख्षि॑णाम् । न । नी॒नि॒म॒ । मा । नः॒ । तस्मात् । एन॑सः । पा॒प॒यि॒ष्ट॒ ॥ 4 । याव॑न्तः । वै । स॒द॒स्याः । ते । सर्वे । द॒ख्षि॒ण्याः । तेभ्यः॑ । यः । दख्षि॑णाम् । न । [31]  
1 । नयेत् । एति॑ । ए॒भ्यः॒ । वृ॒श्च्ये॒त॒ । यत् । वै॒श्व॒क॒र्म॒णानीति॑ वैश्व-क॒र्म॒णानि॑ । जु॒होति॑ । स॒द॒स्यान्॑ । ए॒व । तत् । प्री॒णा॒ति॒ । 2I । अ॒स्मे इति॑ । दे॒वा॒सः॒ । वपु॑षे । चि॒कि॒थ्स॒त॒ । यम् । आ॒शिरा । दम्प॑ती॒ इति॑ । वा॒मम् । अ॒श्ञु॒तः ॥ पुमान्॑ । पु॒त्रः । जा॒य॒ते॒ । वि॒न्दते । वसु॑ । अथ॑ । विश्वे । अ॒र॒पाः । ए॒ध॒ते॒ । गृ॒हः ॥ 3K । आ॒शी॒र्दा॒येत्या॑शीः-दा॒या । दम्प॑ती॒ इति॑ । वा॒मम् । अ॒श्ञु॒ता॒म्॒ । अरि॑ष्टः । रायः॑ । स॒च॒ता॒म्॒ । समो॑क॒सेति॒ सम्-ओ॒क॒सा॒ ॥ यः । एति॑ । असि॑चत् । सन्दु॑ग्ध॒मिति॒ सम्-दु॒ग्ध॒म्॒ । कु॒म्भ्या । स॒ह । इ॒ष्टेन॑ । यामन्न्॑ । अम॑तिम् । ज॒हा॒तु॒ । सः ॥ 4L । स॒र्पि॒र्ग्री॒वीति॑ सर्पिः-ग्री॒वी । [32]  
1 । पीव॑री । अ॒स्य॒ । जा॒या । पीवा॑नः । पु॒त्राः । अकृ॑शासः । अ॒स्य॒ ॥ स॒हजा॑नि॒रिति॑ स॒ह-जा॒निः॒ । यः । सु॒म॒ख॒स्यमा॑न॒ इति॑ सु-म॒ख॒स्यमा॑नः । इन्द्रा॑य । आ॒शिरम् । स॒ह । कु॒म्भ्या । अदात् ॥ 2M । आ॒शीरित्या-शीः । मे॒ । ऊर्जम् । उ॒त । सु॒प्र॒जा॒स्त्वमिति॑ सुप्रजाः-त्वम् । इषम् । द॒धा॒तु॒ । द्रवि॑णम् । सव॑र्चस॒मिति॒ स-व॒र्च॒स॒म्॒ ॥ स॒ञ्जय॒न्निति॑ सं-जयन्न्॑ । ख्षेत्रा॑णि । सह॑सा । अ॒हम् । इ॒न्द्र॒ । कृ॒ण्वा॒नः । अ॒न्यान् । अध॑रान् । स॒पत्नान्॑ ॥ 3N । भू॒तम् । अ॒सि॒ । भू॒ते । मा॒ । धाः॒ । मुखम् । अ॒सि॒ । मुखम् । भू॒या॒स॒म्॒ । 4O । द्यावा॑पृथि॒वीभ्या॒मिति॒ द्यावा-पृ॒थि॒वीभ्याम् । त्वा॒ । परीति॑ । गृ॒ह्णा॒मि॒ । 5P । विश्वे । त्वा॒ । दे॒वाः । वै॒श्वा॒न॒राः । [33]  
1 । प्रेति॑ । च्या॒व॒य॒न्तु॒ । 2Q । दि॒वि । दे॒वान् । दृ॒ꣳ॒ह॒ । अ॒न्तरि॑ख्षे । वयाꣳ॑सि । पृ॒थि॒व्याम् । पार्थि॑वान् । 3R । ध्रु॒वम् । ध्रु॒वेण॑ । ह॒विषा । अवेति॑ । सोमम् । न॒या॒म॒सि॒ ॥ यथा । नः॒ । सर्वम् । इत् । जग॑त् । अ॒य॒ख्ष्मम् । सु॒मना॒ इति॑ सु-मनाः । अस॑त् ॥ 4S । यथा । नः॒ । इन्द्रः॑ । इत् । विशः॑ । केव॑लीः । सर्वाः । सम॑नस॒ इति॒ स-म॒न॒सः॒ । कर॑त् ॥ यथा । नः॒ । सर्वाः । इत् । दिशः॑ । अ॒स्माकम् । केव॑लीः । असन्न्॑ ॥ [34]  
1 । यत् । वै । होता । अ॒ध्व॒र्युम् । अ॒भ्या॒ह्वय॑त॒ इत्य॑भि-आ॒ह्वय॑ते । वज्रम् । ए॒न॒म्॒ । अ॒भि । प्रेति॑ । व॒र्त॒य॒ति॒ । 2 । उक्थ॑शा॒ इत्युक्थ॑-शाः॒ । इति॑ । आ॒ह॒ । प्रा॒त॒स्स॒व॒नमिति॑ प्रातः-स॒व॒नम् । प्र॒ति॒गीर्येति॑ प्रति-गीर्य॑ । त्रीणि॑ । ए॒तानि॑ । अ॒ख्षरा॑णि । त्रि॒पदेति॑ त्रि-पदा । गा॒य॒त्री । गा॒य॒त्रम् । प्रा॒त॒स्स॒व॒नमिति॑ प्रातः-स॒व॒नम् । गा॒य॒त्रि॒या । ए॒व । प्रा॒त॒स्स॒व॒न इति॑ प्रातः-स॒व॒ने । वज्रम् । अ॒न्तः । ध॒त्ते॒ । 3 । उ॒क्थम् । वा॒चि । इति॑ । आ॒ह॒ । माध्य॑न्दिनम् । सव॑नम् । प्र॒ति॒गीर्येति॑ प्रति-गीर्य॑ । च॒त्वारि॑ । ए॒तानि॑ । अ॒ख्षरा॑णि । चतु॑ष्प॒देति॒ चतुः॑-प॒दा॒ । त्रि॒ष्टुप् । त्रैष्टु॑भम् । माध्य॑न्दिनम् । सव॑नम् । त्रि॒ष्टुभा । ए॒व । माध्य॑न्दिने । सव॑ने । वज्रम् । अ॒न्तः । ध॒त्ते॒ । [35]  
1 । उ॒क्थम् । वा॒चि । इन्द्रा॑य । इति॑ । आ॒ह॒ । तृ॒ती॒य॒स॒व॒नमिति॑ तृतीय-स॒व॒नम् । प्र॒ति॒गीर्येति॑ प्रति-गीर्य॑ । स॒प्त । ए॒तानि॑ । अ॒ख्षरा॑णि । स॒प्तप॒देति॑ सप्त-प॒दा॒ । शक्व॑री । शा॒क्व॒रः । वज्रः॑ । वज्रे॑ण । ए॒व । तृ॒ती॒य॒स॒व॒न इति॑ तृतीय-स॒व॒ने । वज्रम् । अ॒न्तः । ध॒त्ते॒ । 2 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 3 । सः । तु । वै । अ॒ध्व॒र्युः । स्या॒त्॒ । यः । य॒था॒स॒व॒नमिति॑ यथा-स॒व॒नम् । प्र॒ति॒ग॒र इति॑ प्रति-ग॒रे । छन्दाꣳ॑सि । स॒म्पा॒दये॒दिति॑ सम्-पा॒दयेत् । तेजः॑ । प्रा॒त॒स्स॒व॒न इति॑ प्रातः-स॒व॒ने । आ॒त्मन्न् । दधी॑त । इ॒न्द्रि॒यम् । माध्य॑न्दिने । सव॑ने । प॒शून् । तृ॒ती॒य॒स॒व॒न इति॑ तृतीय-स॒व॒ने । इति॑ । 4 । उक्थ॑शा॒ इत्युक्थ॑-शाः॒ । इति॑ । आ॒ह॒ । प्रा॒त॒स्स॒व॒नमिति॑ प्रातः-स॒व॒नम् । प्र॒ति॒गीर्येति॑ प्रति-गीर्य॑ । त्रीणि॑ । ए॒तानि॑ । अ॒ख्षरा॑णि । [36]  
1 । त्रि॒पदेति॑ त्रि-पदा । गा॒य॒त्री । गा॒य॒त्रम् । प्रा॒त॒स्स॒व॒नमिति॑ प्रातः-स॒व॒नम् । प्रा॒त॒स्स॒व॒न इति॑ प्रातः-स॒व॒ने । ए॒व । प्र॒ति॒ग॒र इति॑ प्रति-ग॒रे । छन्दाꣳ॑सि । समिति॑ । पा॒द॒य॒ति॒ । 2 । अथो॒ इति॑ । तेजः॑ । वै । गा॒य॒त्री । तेजः॑ । प्रा॒त॒स्स॒व॒नमिति॑ प्रातः-स॒व॒नम् । तेजः॑ । ए॒व । प्रा॒त॒स्स॒व॒न इति॑ प्रातः-स॒व॒ने । आ॒त्मन्न् । ध॒त्ते॒ । 3 । उ॒क्थम् । वा॒चि । इति॑ । आ॒ह॒ । माध्य॑न्दिनम् । सव॑नम् । प्र॒ति॒गीर्येति॑ प्रति-गीर्य॑ । च॒त्वारि॑ । ए॒तानि॑ । अ॒ख्षरा॑णि । चतु॑ष्प॒देति॒ चतुः॑-प॒दा॒ । त्रि॒ष्टुप् । त्रैष्टु॑भम् । माध्य॑न्दिनम् । सव॑नम् । माध्य॑न्दिने । ए॒व । सव॑ने । प्र॒ति॒ग॒र इति॑ प्रति-ग॒रे । छन्दाꣳ॑सि । समिति॑ । पा॒द॒य॒ति॒ । 4 । अथो॒ इति॑ । इ॒न्द्रि॒यम् । वै । त्रि॒ष्टुक् । इ॒न्द्रि॒यम् । माध्य॑न्दिनम् । सव॑नम् । [37]  
1 । इ॒न्द्रि॒यम् । ए॒व । माध्य॑न्दिने । सव॑ने । आ॒त्मन्न् । ध॒त्ते॒ । 2 । उ॒क्थम् । वा॒चि । इन्द्रा॑य । इति॑ । आ॒ह॒ । तृ॒ती॒य॒स॒व॒नमिति॑ तृतीय-स॒व॒नम् । प्र॒ति॒गीर्येति॑ प्रति-गीर्य॑ । स॒प्त । ए॒तानि॑ । अ॒ख्षरा॑णि । स॒प्तप॒देति॑ सप्त-प॒दा॒ । शक्व॑री । शा॒क्व॒राः । प॒शवः॑ । जाग॑तम् । तृ॒ती॒य॒स॒व॒नमिति॑ तृतीय-स॒व॒नम् । तृ॒ती॒य॒स॒व॒न इति॑ तृतीय-स॒व॒ने । ए॒व । प्र॒ति॒ग॒र इति॑ प्रति-ग॒रे । छन्दाꣳ॑सि । समिति॑ । पा॒द॒य॒ति॒ । 3 । अथो॒ इति॑ । प॒शवः॑ । वै । जग॑ती । प॒शवः॑ । तृ॒ती॒य॒स॒व॒नमिति॑ तृतीय-स॒व॒नम् । प॒शून् । ए॒व । तृ॒ती॒य॒स॒व॒न इति॑ तृतीय-स॒व॒ने । आ॒त्मन्न् । ध॒त्ते॒ । 4 । यत् । वै । होता । अ॒ध्व॒र्युम् । अ॒भ्या॒ह्वय॑त॒ इत्य॑भि-आ॒ह्वय॑ते । आ॒व्यम् । अ॒स्मि॒न्न्॒ । द॒धा॒ति॒ । तत् । यत् । न । [38]  
1 । अ॒प॒हनी॒तेत्य॑प-हनी॑त । पु॒रा । अ॒स्य॒ । सँ॒व्व॒थ्स॒रादिति॑ सं-व॒थ्स॒रात् । गृ॒हे । एति॑ । वे॒वी॒र॒न्न्॒ । 2 । शोꣳसा । मोदः॑ । इ॒व॒ । इति॑ । प्र॒त्याह्व॑यत॒ इति॑ प्रति-आह्व॑यते । तेन॑ । ए॒व । तत् । अपेति॑ । ह॒ते॒ । 3 । यथा । वै । आय॑ता॒मित्या-य॒ता॒म्॒ । प्र॒तीख्ष॑त॒ इति॑ प्रति-ईख्ष॑ते । ए॒वम् । अ॒ध्व॒र्युः । प्र॒ति॒ग॒रमिति॑ प्रति-ग॒रम् । प्रतीति॑ । ई॒ख्ष॒ते॒ । 4 । यत् । अ॒भि॒प्र॒ति॒गृ॒णी॒यादित्य॑भि-प्र॒ति॒गृ॒णी॒यात् । यथा । आय॑त॒येत्या-य॒त॒या॒ । स॒मृ॒च्छत॒ इति॑ सम्-ऋ॒च्छते । ता॒दृक् । ए॒व । तत् । 5 । यत् । अ॒र्ध॒र्चादित्य॑र्ध-ऋ॒चात् । लुप्ये॑त । यथा । धाव॑द्भ्य॒ इति॒ धाव॑त्-भ्यः॒ । हीय॑ते । ता॒दृक् । ए॒व । तत् । 6 । प्र॒बाहु॒गिति॑ प्र-बाहु॑क् । वै । ऋ॒त्विजाम् । उ॒द्गी॒था इत्यु॑त्-गी॒थाः । उ॒द्गी॒थ इ॑त्युत्-गी॒थः । ए॒व । उ॒द्गा॒तृ॒णामित्यु॑त्-गा॒तृ॒णाम् । [39]  
1 । ऋ॒चः । प्र॒ण॒व इति॑ प्र-न॒वः । उ॒क्थ॒श॒ꣳ॒सिना॒मित्यु॑क्थ-श॒ꣳ॒सिनाम् । प्र॒ति॒ग॒र इति॑ प्रति-ग॒रः । अ॒ध्व॒र्यू॒णाम् । 2 । यः । ए॒वम् । वि॒द्वान् । प्र॒ति॒गृ॒णातीति॑ प्रति-गृ॒णाति॑ । अ॒न्ना॒द इत्य॑न्न-अ॒दः । ए॒व । भ॒व॒ति॒ । एति॑ । अ॒स्य॒ । प्र॒जाया॒मिति॑ प्र-जायाम् । वा॒जी । जा॒य॒ते॒ । 3 । इ॒यम् । वै । होता । अ॒सौ । अ॒ध्व॒र्युः । 4 । यत् । आसी॑नः । शꣳस॑ति । अ॒स्याः । ए॒व । तत् । होता । न । ए॒ति॒ । आस्ते । इ॒व॒ । हि । इ॒यम् । अथो॒ इति॑ । इ॒माम् । ए॒व । तेन॑ । यज॑मानः । दु॒हे॒ । 5 । यत् । तिष्ठन्न्॑ । प्र॒ति॒गृ॒णातीति॑ प्रति-गृ॒णाति॑ । अ॒मुष्याः । ए॒व । तत् । अ॒ध्व॒र्युः । न । ए॒ति॒ । [40]  
1 । तिष्ठ॑ति । इ॒व॒ । हि । अ॒सौ । अथो॒ इति॑ । अ॒मूम् । ए॒व । तेन॑ । यज॑मानः । दु॒हे॒ । 2 । यत् । आसी॑नः । शꣳस॑ति । तस्मात् । इ॒तप्र॑दान॒मिती॒तः-प्र॒दा॒न॒म्॒ । दे॒वाः । उपेति॑ । जी॒व॒न्ति॒ । यत् । तिष्ठन्न्॑ । प्र॒ति॒गृ॒णातीति॑ प्रति-गृ॒णाति॑ । तस्मात् । अ॒मुत॑प्रदान॒मित्य॒मुतः॑-प्र॒दा॒न॒म्॒ । म॒नु॒ष्याः । उपेति॑ । जी॒व॒न्ति॒ । 3 । यत् । प्राङ् । आसी॑नः । शꣳस॑ति । प्र॒त्यङ्ङ् । तिष्ठन्न्॑ । प्र॒ति॒गृ॒णातीति॑ प्रति-गृ॒णाति॑ । तस्मात् । प्रा॒चीनम् । रेतः॑ । धी॒य॒ते॒ । प्र॒तीचीः । प्र॒जा इति॑ प्र-जाः । जा॒य॒न्ते॒ । 4 । यत् । वै । होता । अ॒ध्व॒र्युम् । अ॒भ्या॒ह्वय॑त॒ इत्य॑भि-आ॒ह्वय॑ते । वज्रम् । ए॒न॒म्॒ । अ॒भि । प्रेति॑ । व॒र्त॒य॒ति॒ । पराङ्॑ । एति॑ । व॒र्त॒ते॒ । वज्रम् । ए॒व । तत् । नीति॑ । क॒रो॒ति॒ ॥ [41]  
1A । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । वा॒ख्ष॒सदिति॑ वाख्ष-सत् । अ॒सि॒ । वा॒क्पाभ्या॒मिति॑ वाक्-पाभ्याम् । त्वा॒ । क्र॒तु॒पाभ्या॒मिति॑ क्रतु-पाभ्याम् । अ॒स्य । य॒ज्ञस्य॑ । ध्रु॒वस्य॑ । अध्य॑ख्षाभ्या॒मित्यधि॑-अ॒ख्षा॒भ्या॒म्॒ । गृ॒ह्णा॒मि॒ । 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । ऋ॒त॒सदित्यृ॑त-सत् । अ॒सि॒ । च॒ख्षु॒ष्पाभ्या॒मिति॑ चख्षुः-पाभ्याम् । त्वा॒ । क्र॒तु॒पाभ्या॒मिति॑ क्रतु-पाभ्याम् । अ॒स्य । य॒ज्ञस्य॑ । ध्रु॒वस्य॑ । अध्य॑ख्षाभ्या॒मित्यधि॑-अ॒ख्षा॒भ्या॒म्॒ । गृ॒ह्णा॒मि॒ । 3C । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । श्रु॒त॒सदिति॑ श्रुत-सत् । अ॒सि॒ । श्रो॒त्र॒पाभ्या॒मिति॑ श्रोत्र-पाभ्याम् । त्वा॒ । क्र॒तु॒पाभ्या॒मिति॑ क्रतु-पाभ्याम् । अ॒स्य । य॒ज्ञस्य॑ । ध्रु॒वस्य॑ । अध्य॑ख्षाभ्या॒मित्यधि॑-अ॒ख्षा॒भ्या॒म्॒ । गृ॒ह्णा॒मि॒ । 4D । दे॒वेभ्यः॑ । त्वा॒ । 5E । वि॒श्वदे॑वेभ्य॒ इति॑ वि॒श्व-दे॒वे॒भ्यः॒ । त्वा॒ । 6F । विश्वेभ्यः । त्वा॒ । दे॒वेभ्यः॑ । 7G । विष्णो । उ॒रु॒क्र॒मेत्यु॑रु-क्र॒म॒ । ए॒षः । ते॒ । सोमः॑ । तम् । र॒ख्ष॒स्व॒ । [42]  
1 । तम् । ते॒ । दु॒श्चख्षा॒ इति॑ दुः-चख्षाः । मा । अवेति॑ । ख्य॒त्॒ । 2 । मयि॑ । वसुः॑ । पु॒रो॒वसु॒रिति॑ पुरः-वसुः॑ । वा॒क्पा इति॑ वाक्-पाः । वाचम् । मे॒ । पा॒हि॒ । 3I । मयि॑ । वसुः॑ । वि॒दद्व॑सु॒रिति॑ वि॒दत्-व॒सुः । च॒ख्षु॒ष्पा इति॑ चख्षुः-पाः । चख्षुः॑ । मे॒ । पा॒हि॒ । 4K । मयि॑ । वसुः॑ । सँ॒य्यद्व॑सु॒रिति॑ सँ॒य्यत्-व॒सुः॒ । श्रो॒त्र॒पा इति॑ श्रोत्र-पाः । श्रोत्रम् । मे॒ । पा॒हि॒ । 5L । भूः । अ॒सि॒ । श्रेष्ठः॑ । र॒श्मी॒नाम् । प्रा॒ण॒पा इति॑ प्राण-पाः । प्रा॒णमिति॑ प्र-अ॒नम् । मे॒ । पा॒हि॒ । 6M । धूः । अ॒सि॒ । श्रेष्ठः॑ । र॒श्मी॒नाम् । अ॒पा॒न॒पा इत्य॑पान-पाः । अ॒पा॒नमित्य॑प-अ॒नम् । मे॒ । पा॒हि॒ । 7N । यः । नः॒ । इ॒न्द्र॒वा॒यू॒ इतीन्द्र-वा॒यू॒ । 8O । मि॒त्रा॒व॒रु॒णा॒विति॑ मित्रा-व॒रु॒णौ॒ । 9P । अ॒श्वि॒नौ॒ । अ॒भि॒दास॒तीत्य॑भि-दास॑ति । भ्रातृ॑व्यः । उ॒त्पिपी॑त॒ इत्यु॑त्-पिपी॑ते । शु॒भः॒ । प॒ती॒ इति॑ । इ॒दम् । अ॒हम् । तम् । अध॑रम् । पा॒द॒या॒मि॒ । यथा । इ॒न्द्र॒ । अ॒हम् । उ॒त्त॒म इत्यु॑त्-त॒मः । चे॒तया॑नि ॥ [43]  
1A । प्रेति॑ । सः । अ॒ग्ने॒ । तव॑ । ऊ॒तिभि॒रित्यू॒ति-भिः॒ । सु॒वीरा॑भि॒रिति॑ सु-वीरा॑भिः । त॒र॒ति॒ । वाज॑कर्मभि॒रिति॒ वाज॑कर्म-भिः॒ ॥ यस्य॑ । त्वम् । स॒ख्यम् । आवि॑थ ॥ 2B । प्रेति॑ । होत्रे । पू॒र्व्यम् । वचः॑ । अ॒ग्नये । भ॒र॒त॒ । बृ॒हत् ॥ वि॒पामिति॑ वि-पाम् । ज्योतीꣳ॑षि । बिभ्र॑ते । न । वे॒धसे ॥ 3C । अग्ने । त्री । ते॒ । वाजि॑ना । त्री । स॒धस्थेति॑ स॒ध-स्था॒ । ति॒स्रः । ते॒ । जि॒ह्वाः । ऋ॒त॒जा॒तेत्यृ॑त-जा॒त॒ । पू॒र्वीः ॥ ति॒स्रः । उ॒ । ते॒ । त॒नुवः॑ । दे॒ववा॑ता॒ इति॑ दे॒व-वा॒ताः॒ । ताभिः॑ । नः॒ । पा॒हि॒ । गिरः॑ । अप्र॑युच्छ॒न्नित्यप्र॑-यु॒च्छ॒न्न्॒ ॥ 4D । समिति॑ । वा॒म्॒ । कर्म॑णा । समिति॑ । इ॒षा । [44]  
1 । हि॒नो॒मि॒ । इन्द्रा॑विष्णू॒ इतीन्द्रा-वि॒ष्णू॒ । अप॑सः । पा॒रे । अ॒स्य ॥ जु॒षेथाम् । य॒ज्ञम् । द्रवि॑णम् । च॒ । ध॒त्त॒म्॒ । अरि॑ष्टैः । नः॒ । प॒थिभि॒रिति॑ प॒थि-भिः॒ । पा॒रय॑न्ता ॥ 2E । उ॒भा । जि॒ग्य॒थुः॒ । न । परेति॑ । ज॒ये॒थे॒ इति॑ । न । परेति॑ । जि॒ग्ये॒ । क॒त॒रः । च॒न । ए॒नोः॒ ॥ इन्द्रः॑ । च॒ । वि॒ष्णो॒ इति॑ । यत् । अप॑स्पृधेथाम् । त्रे॒धा । स॒हस्रम् । वीति॑ । तत् । ऐ॒र॒ये॒था॒म्॒ ॥ 3F । त्रीणि॑ । आयूꣳ॑षि । तव॑ । जा॒त॒वे॒द॒ इति॑ जात-वे॒दः॒ । ति॒स्रः । आ॒जानी॒रित्या-जानीः । उ॒षसः॑ । ते॒ । अ॒ग्ने॒ ॥ ताभिः॑ । दे॒वानाम् । अवः॑ । य॒ख्षि॒ । वि॒द्वान् । अथ॑ । [45]  
1 । भ॒व॒ । यज॑मानाय । शम् । योः ॥ 2G । अ॒ग्निः । त्रीणि॑ । त्रि॒धातू॒नीति॑ त्रि-धातू॑नि । एति॑ । ख्षे॒ति॒ । वि॒दथा । क॒विः ॥ सः । त्रीन् । ए॒का॒द॒शान् । इ॒ह ॥ यख्ष॑त् । च॒ । पि॒प्रय॑त् । च॒ । नः॒ । विप्रः॑ । दू॒तः । परि॑ष्कृतः ॥ नभ॑न्ताम् । अ॒न्य॒के । स॒मे॒ ॥ 3 । इन्द्रा॑विष्णू॒ इतीन्द्रा-वि॒ष्णू॒ । दृ॒ꣳ॒हि॒ताः । शम्ब॑रस्य । नव॑ । पुरः॑ । न॒व॒तिम् । च॒ । श्ञ॒थि॒ष्ट॒म्॒ ॥ श॒तम् । व॒र्चिनः॑ । स॒हस्रम् । च॒ । सा॒कम् । ह॒थः । अ॒प्र॒ति । असु॑रस्य । वी॒रान् ॥ 4I । उ॒त । मा॒ता । म॒हि॒षम् । अन्विति॑ । अ॒वे॒न॒त्॒ । अ॒मी इति॑ । त्वा॒ । ज॒ह॒ति॒ । पु॒त्र॒ । दे॒वाः ॥ अथ॑ । अ॒ब्र॒वी॒त्॒ । वृ॒त्रम् । इन्द्रः॑ । ह॒नि॒ष्यन्न् । सखे । वि॒ष्णो॒ इति॑ । वि॒त॒रमिति॑ वि-त॒रम् । वीति॑ । क्र॒म॒स्व॒ ॥ [46]  
