

  
1A । पू॒र्णा । प॒श्चात् । उ॒त । पू॒र्णा । पु॒रस्तात् । उदिति॑ । म॒ध्य॒तः । पौ॒र्ण॒मा॒सीति॑ पौर्ण-मा॒सी । जि॒गा॒य॒ ॥ तस्याम् । दे॒वाः । अधीति॑ । सँ॒व्वस॑न्त॒ इति॑ सं-वस॑न्तः । उ॒त्त॒म इत्यु॑त्-त॒मे । नाके । इ॒ह । मा॒द॒य॒न्ता॒म्॒ ॥ 2B । यत् । ते॒ । दे॒वाः । अद॑धुः । भा॒ग॒धेय॒मिति॑ भाग-धेयम् । अमा॑वास्य॒ इत्यमा-वा॒स्ये॒ । सँ॒व्वस॑न्त॒ इति॑ सं-वस॑न्तः । म॒हि॒त्वेति॑ महि-त्वा ॥ सा । नः॒ । य॒ज्ञम् । पि॒पृ॒हि॒ । वि॒श्व॒वा॒र॒ इति॑ विश्व-वा॒रे॒ । र॒यिम् । नः॒ । धे॒हि॒ । सु॒भ॒ग॒ इति॑ सु-भ॒गे॒ । सु॒वीर॒मिति॑ सु-वीरम् ॥ 3C । नि॒वेश॒नीति॑ नि-वेश॑नी । स॒ङ्गम॒नीति॑ सं-गम॑नी । वसू॑नाम् । विश्वा । रू॒पाणि॑ । वसू॑नि । आ॒वे॒शय॒न्तीत्या-वे॒शय॑न्ती ॥ स॒ह॒स्र॒पो॒षमिति॑ सहस्र-पो॒षम् । सु॒भगेति॑ सु-भगा । ररा॑णा । सा । नः॒ । एति॑ । ग॒न्न्॒ । वर्च॑सा । [1]  
1D । सँ॒व्वि॒दा॒नेति॑ सं-वि॒दा॒ना ॥ अग्नी॑षोमा॒वित्यग्नी-सो॒मौ॒ । प्र॒थ॒मौ । वी॒र्ये॑ण । वसून्॑ । रु॒द्रान् । आ॒दि॒त्यान् । इ॒ह । जि॒न्व॒त॒म्॒ ॥ मा॒ध्यम् । हि । पौ॒र्ण॒मा॒समिति॑ पौर्ण-मा॒सम् । जु॒षेथाम् । ब्रह्म॑णा । वृ॒द्धौ । सु॒कृ॒तेनेति॑ सु-कृ॒तेन॑ । सा॒तौ । अथ॑ । अ॒स्मभ्य॒मित्य॒स्म-भ्य॒म्॒ । स॒हवी॑रा॒मिति॑ स॒ह-वी॒रा॒म्॒ । र॒यिम् । नीति॑ । य॒च्छ॒त॒म्॒ ॥ 2 । आ॒दि॒त्याः । च॒ । अङ्गि॑रसः । च॒ । अ॒ग्नीन् । एति॑ । अ॒द॒ध॒त॒ । ते । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । प्रेति॑ । ऐ॒फ्स॒न्न्॒ । 3 । तेषाम् । अङ्गि॑रसाम् । निरु॑प्त॒मिति॒ निः-उ॒प्त॒म्॒ । ह॒विः । आसीत् । अथ॑ । आ॒दि॒त्याः । ए॒तौ । होमौ । अ॒प॒श्य॒न्न्॒ । तौ । अ॒जु॒ह॒वुः॒ । ततः॑ । वै । ते । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । [2]  
1 । पूर्वे । एति॑ । अ॒ल॒भ॒न्त॒ । 2 । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । आ॒लभ॑मान॒ इत्या-लभ॑मानः । ए॒तौ । होमौ । पु॒रस्तात् । जु॒हु॒या॒त्॒ । सा॒ख्षादिति॑ स-अ॒ख्षात् । ए॒व । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । एति॑ । ल॒भ॒ते॒ । 3 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 4 । सः । तु । वै । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । एति॑ । ल॒भे॒त॒ । यः । ए॒न॒योः॒ । अ॒नु॒लो॒ममित्य॑नु-लो॒मम् । च॒ । प्र॒ति॒लो॒ममिति॑ प्रति-लो॒मम् । च॒ । वि॒द्यात् । इति॑ । 5 । अ॒मा॒वा॒स्या॑या॒ इत्य॑मा-वा॒स्या॑याः । ऊ॒र्ध्वम् । तत् । अ॒नु॒लो॒ममित्य॑नु-लो॒मम् । पौ॒र्ण॒मा॒स्या इति॑ पौर्ण-मा॒स्यै । प्र॒ती॒चीनम् । तत् । प्र॒ति॒लो॒ममिति॑ प्रति-लो॒मम् । 6 । यत् । पौ॒र्ण॒मा॒सीमिति॑ पौर्ण-मा॒सीम् । पूर्वाम् । आ॒लभे॒तेत्या-लभे॑त । प्र॒ति॒लो॒ममिति॑ प्रति-लो॒मम् । ए॒नौ॒ । एति॑ । ल॒भे॒त॒ । अ॒मुम् । अ॒प॒ख्षीय॑माण॒मित्य॑प-ख्षीय॑माणम् । अनु॑ । अपेति॑ । [3]  
1 । ख्षी॒ये॒त॒ । 2 । सा॒र॒स्व॒तौ । होमौ । पु॒रस्तात् । जु॒हु॒या॒त्॒ । अ॒मा॒वा॒स्येत्य॑मा-वा॒स्या । वै । सर॑स्वती । अ॒नु॒लो॒ममित्य॑नु-लो॒मम् । ए॒व । ए॒नौ॒ । एति॑ । ल॒भ॒ते॒ । अ॒मुम् । आ॒प्याय॑मान॒मित्या-प्याय॑मानम् । अनु॑ । एति॑ । प्या॒य॒ते॒ । 3 । आ॒ग्ना॒वै॒ष्ण॒वमित्याग्ना-वै॒ष्ण॒वम् । एका॑दशकपाल॒मित्येका॑दश-क॒पा॒ल॒म्॒ । पु॒रस्तात् । निरिति॑ । व॒पे॒त्॒ । सर॑स्वत्यै । च॒रुम् । सर॑स्वते । द्वाद॑शकपाल॒मिति॒ द्वाद॑श-क॒पा॒ल॒म्॒ । 4 । यत् । आ॒ग्ने॒यः । भव॑ति । अ॒ग्निः । वै । य॒ज्ञ॒मु॒खमिति॑ यज्ञ-मु॒खम् । य॒ज्ञ॒मु॒खमिति॑ यज्ञ-मु॒खम् । ए॒व । ऋद्धिम् । पु॒रस्तात् । ध॒त्ते॒ । 5 । यत् । वै॒ष्ण॒वः । भव॑ति । य॒ज्ञः । वै । विष्णुः॑ । य॒ज्ञम् । ए॒व । आ॒रभ्येत्या-रभ्य॑ । प्रेति॑ । त॒नु॒ते॒ । 6 । सर॑स्वत्यै । च॒रुः । भ॒व॒ति॒ । सर॑स्वते । द्वाद॑शकपाल॒ इति॒ द्वाद॑श-क॒पा॒लः॒ । अ॒मा॒वा॒स्येत्य॑मा-वा॒स्या । वै । सर॑स्वती । पू॒र्णमा॑स॒ इति॑ पू॒र्ण-मा॒सः॒ । सर॑स्वान् । तौ । ए॒व । सा॒ख्षादिति॑ स-अ॒ख्षात् । एति॑ । र॒भ॒ते॒ । ऋ॒ध्नोति॑ । आ॒भ्या॒म्॒ । 7 । द्वाद॑शकपाल॒ इति॒ द्वाद॑श-क॒पा॒लः॒ । सर॑स्वते । भ॒व॒ति॒ । मि॒थु॒न॒त्वायेति॑ मिथुन-त्वाय॑ । प्रजात्या॒ इति॒ प्र-जा॒त्यै॒ । 8 । मि॒थु॒नौ । गावौ । दख्षि॑णा । समृ॑द्ध्या॒ इति॒ सम्-ऋ॒द्ध्यै॒ ॥ [4]  
1 । ऋष॑यः । वै । इन्द्रम् । प्र॒त्यख्ष॒मिति॑ प्रति-अख्षम् । न । अ॒प॒श्य॒न्न्॒ । 2 । तम् । वसि॑ष्ठः । प्र॒त्यख्ष॒मिति॑ प्रति-अख्षम् । अ॒प॒श्य॒त्॒ । 3 । सः । अ॒ब्र॒वी॒त्॒ । ब्राह्म॑णम् । ते॒ । व॒ख्ष्या॒मि॒ । यथा । त्वत्पु॑रोहिता॒ इति॒ त्वत्-पु॒रो॒हि॒ताः॒ । प्र॒जा इति॑ प्र-जाः । प्र॒ज॒नि॒ष्यन्त॒ इति॑ प्र-ज॒नि॒ष्यन्ते । अथ॑ । मा॒ । इत॑रेभ्यः । ऋषि॑भ्य॒ इत्यृषि॑-भ्यः॒ । मा । प्रेति॑ । वो॒चः॒ । इति॑ । 4 । तस्मै । ए॒तान् । स्तोम॑भागा॒निति॒ स्तोम॑-भा॒गा॒न्॒ । अ॒ब्र॒वी॒त्॒ । 5 । ततः॑ । वसि॑ष्ठपुरोहिता॒ इति॒ वसि॑ष्ठ-पु॒रो॒हि॒ताः॒ । प्र॒जा इति॑ प्र-जाः । प्रेति॑ । अ॒जा॒य॒न्त॒ । 6 । तस्मात् । वा॒सि॒ष्ठः । ब्र॒ह्मा । का॒र्यः॑ । प्रेति॑ । ए॒व । जा॒य॒ते॒ । 7 । र॒श्मिः । अ॒सि॒ । ख्षया॑य । त्वा॒ । ख्षयम् । जि॒न्व॒ । इति॑ । [5]  
1 । आ॒ह॒ । दे॒वाः । वै । ख्षयः॑ । दे॒वेभ्यः॑ । ए॒व । य॒ज्ञम् । प्रेति॑ । आ॒ह॒ । 2 । प्रेति॒रिति॒ प्र-इ॒तिः॒ । अ॒सि॒ । धर्मा॑य । त्वा॒ । धर्मम् । जि॒न्व॒ । इति॑ । आ॒ह॒ । म॒नु॒ष्याः । वै । धर्मः॑ । म॒नु॒ष्येभ्यः । ए॒व । य॒ज्ञम् । प्रेति॑ । आ॒ह॒ । अन्वि॑ति॒रित्यनु॑-इ॒तिः॒ । अ॒सि॒ । दि॒वे । त्वा॒ । दिवम् । जि॒न्व॒ । इति॑ । आ॒ह॒ । ए॒भ्यः । ए॒व । लो॒केभ्यः॑ । य॒ज्ञम् । प्रेति॑ । आ॒ह॒ । 3 । वि॒ष्ट॒म्भ इति॑ वि-स्त॒म्भः । अ॒सि॒ । वृष्ट्यै । त्वा॒ । वृष्टिम् । जि॒न्व॒ । इति॑ । आ॒ह॒ । वृष्टिम् । ए॒व । अवेति॑ । [6]  
1 । रु॒न्द्धे॒ । 2 । प्र॒वेति॑ प्र-वा । अ॒सि॒ । अ॒नु॒वेत्य॑नु-वा । अ॒सि॒ । इति॑ । आ॒ह॒ । मि॒थु॒न॒त्वायेति॑ मिथुन-त्वाय॑ । 3 । उ॒शिक् । अ॒सि॒ । वसु॑भ्य॒ इति॒ वसु॑-भ्यः॒ । त्वा॒ । वसून्॑ । जि॒न्व॒ । इति॑ । आ॒ह॒ । अ॒ष्टौ । वस॑वः । एका॑दश । रु॒द्राः । द्वाद॑श । आ॒दि॒त्याः । ए॒ताव॑न्तः । वै । दे॒वाः । तेभ्यः॑ । ए॒व । य॒ज्ञम् । प्रेति॑ । आ॒ह॒ । 4 । ओजः॑ । अ॒सि॒ । पि॒तृभ्य॒ इति॑ पि॒तृ-भ्यः॒ । त्वा॒ । पि॒तॄन् । जि॒न्व॒ । इति॑ । आ॒ह॒ । दे॒वान् । ए॒व । पि॒तॄन् । अनु॑ । समिति॑ । त॒नो॒ति॒ । 5 । तन्तुः॑ । अ॒सि॒ । प्र॒जाभ्य॒ इति॑ प्र-जाभ्यः॑ । त्वा॒ । प्र॒जा इति॑ प्र-जाः । जि॒न्व॒ । [7]  
1 । इति॑ । आ॒ह॒ । पि॒तॄन् । ए॒व । प्र॒जा इति॑ प्र-जाः । अनु॑ । समिति॑ । त॒नो॒ति॒ । 2 । पृ॒त॒ना॒षाट् । अ॒सि॒ । प॒शुभ्य॒ इति॑ प॒शु-भ्यः॒ । त्वा॒ । प॒शून् । जि॒न्व॒ । इति॑ । आ॒ह॒ । प्र॒जा इति॑ प्र-जाः । ए॒व । प॒शून् । अनु॑ । समिति॑ । त॒नो॒ति॒ । 3 । रे॒वत् । अ॒सि॒ । ओष॑धीभ्य॒ इत्योष॑धि-भ्यः॒ । त्वा॒ । ओष॑धीः । जि॒न्व॒ । इति॑ । आ॒ह॒ । ओष॑धीषु । ए॒व । प॒शून् । प्रतीति॑ । स्था॒प॒य॒ति॒ । 4 । अ॒भि॒जिदित्य॑भि-जित् । अ॒सि॒ । यु॒क्तग्रा॒वेति॑ यु॒क्त-ग्रा॒वा॒ । इन्द्रा॑य । त्वा॒ । इन्द्रम् । जि॒न्व॒ । इति॑ । आ॒ह॒ । अ॒भिजि॑त्या॒ इत्य॒भि-जि॒त्यै॒ । अधि॑पति॒रित्यधि॑-प॒तिः॒ । अ॒सि॒ । प्रा॒णायेति॑ प्र-अ॒नाय॑ । त्वा॒ । प्रा॒णमिति॑ प्र-अ॒नम् । [8]  
1 । जि॒न्व॒ । इति॑ । आ॒ह॒ । प्र॒जास्विति॑ प्र-जासु॑ । ए॒व । प्रा॒णानिति॑ प्र-अ॒नान् । द॒धा॒ति॒ । 2 । त्रि॒वृदिति॑ त्रि-वृत् । अ॒सि॒ । प्र॒वृदिति॑ प्र-वृत् । अ॒सि॒ । इति॑ । आ॒ह॒ । मि॒थु॒न॒त्वायेति॑ मिथुन-त्वाय॑ । 3 । स॒॒रो॒ह इति॑ सम्-रो॒हः । अ॒सि॒ । नी॒रो॒ह इति॑ निः-रो॒हः । अ॒सि॒ । इति॑ । आ॒ह॒ । प्रजात्या॒ इति॒ प्र-जा॒त्यै॒ । 4 । व॒सु॒कः । अ॒सि॒ । वेष॑श्रि॒रिति॒ वेष॑-श्रिः॒ । अ॒सि॒ । वस्य॑ष्टिः । अ॒सि॒ । इति॑ । आ॒ह॒ । प्रति॑ष्ठित्या॒ इति॒ प्रति॑-स्थि॒त्यै॒ ॥ [9]  
1A । अ॒ग्निना । दे॒वेन॑ । पृत॑नाः । ज॒या॒मि॒ । गा॒य॒त्रेण॑ । छन्द॑सा । त्रि॒वृतेति॑ त्रि-वृता । स्तोमे॑न । र॒थ॒न्त॒रेणेति॑ रथं-त॒रेण॑ । साम्ना । व॒ष॒ट्का॒रेणेति॑ वषट्-का॒रेण॑ । वज्रे॑ण । पू॒र्व॒जानिति॑ पूर्व-जान् । भ्रातृ॑व्यान् । अध॑रान् । पा॒द॒या॒मि॒ । अवेति॑ । ए॒ना॒न्॒ । बा॒धे॒ । प्रतीति॑ । ए॒ना॒न्॒ । नु॒दे॒ । अ॒स्मिन्न् । ख्षये । अ॒स्मिन्न् । भू॒मि॒लो॒क इति॑ भूमि-लो॒के । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । विष्णोः । क्रमे॑ण । अतीति॑ । ए॒ना॒न्॒ । क्रा॒मा॒मि॒ । 2B । इन्द्रे॑ण । दे॒वेन॑ । पृत॑नाः । ज॒या॒मि॒ । त्रैष्टु॑भेन । छन्द॑सा । प॒ञ्च॒द॒शेनेति॑ पञ्च-द॒शेन॑ । स्तोमे॑न । बृ॒ह॒ता । साम्ना । व॒ष॒ट्का॒रेणेति॑ वषट्-का॒रेण॑ । वज्रे॑ण । [10]  
1 । स॒ह॒जानिति॑ सह-जान् । 2C । विश्वे॑भिः । दे॒वेभिः॑ । पृत॑नाः । ज॒या॒मि॒ । जाग॑तेन । छन्द॑सा । स॒प्त॒द॒शेनेति॑ सप्त-द॒शेन॑ । स्तोमे॑न । वा॒म॒दे॒व्येनेति॑ वाम-दे॒व्येन॑ । साम्ना । व॒ष॒ट्का॒रेणेति॑ वषट्-का॒रेण॑ । वज्रे॑ण । अ॒प॒र॒जानित्य॑पर-जान् । 3D । इन्द्रे॑ण । स॒युज॒ इति॑ स-युजः॑ । व॒यम् । सा॒स॒ह्याम॑ । पृ॒त॒न्य॒तः ॥ घ्नन्तः॑ । वृ॒त्राणि॑ । अ॒प्र॒ति ॥ 4E । यत् । ते॒ । अ॒ग्ने॒ । तेजः॑ । तेन॑ । अ॒हम् । ते॒ज॒स्वी । भू॒या॒स॒म्॒ । यत् । ते॒ । अ॒ग्ने॒ । वर्चः॑ । तेन॑ । अ॒हम् । व॒र्च॒स्वी । भू॒या॒स॒म्॒ । यत् । ते॒ । अ॒ग्ने॒ । हरः॑ । तेन॑ । अ॒हम् । ह॒र॒स्वी । भू॒या॒स॒म्॒ ॥ [11]  
1A । ये । दे॒वाः । य॒ज्ञ॒हन॒ इति॑ यज्ञ-हनः॑ । य॒ज्ञ॒मुष॒ इति॑ यज्ञ-मुषः॑ । पृ॒थि॒व्याम् । अधीति॑ । आस॑ते ॥ अ॒ग्निः । मा॒ । तेभ्यः॑ । र॒ख्ष॒तु॒ । गच्छे॑म । सु॒कृत॒ इति॑ सु-कृतः॑ । व॒यम् ॥ 2B । एति॑ । अ॒ग॒न्म॒ । मि॒त्रा॒व॒रु॒णेति॑ मित्रा-व॒रु॒णा॒ । व॒रे॒ण्या॒ । रात्री॑णाम् । भा॒गः । यु॒वयोः । यः । अस्ति॑ ॥ नाकम् । गृ॒ह्णा॒नाः । सु॒कृ॒तस्येति॑ सु-कृ॒तस्य॑ । लो॒के । तृ॒तीये । पृ॒ष्ठे । अधीति॑ । रो॒च॒ने । दि॒वः ॥ 3C । ये । दे॒वाः । य॒ज्ञ॒हन॒ इति॑ यज्ञ-हनः॑ । य॒ज्ञ॒मुष॒ इति॑ यज्ञ-मुषः॑ । अ॒न्तरि॑ख्षे । अधीति॑ । आस॑ते ॥ वा॒युः । मा॒ । तेभ्यः॑ । र॒ख्ष॒तु॒ । गच्छे॑म । सु॒कृत॒ इति॑ सु-कृतः॑ । व॒यम् ॥ 4D । याः । ते॒ । रात्रीः । स॒वि॒तः॒ । [12]  
1 । दे॒व॒यानी॒रिति॑ देव-यानीः । अ॒न्त॒रा । द्यावा॑पृथि॒वी इति॒ द्यावा-पृ॒थि॒वी । वि॒यन्तीति॑ वि-यन्ति॑ ॥ गृ॒हैः । च॒ । सर्वैः । प्र॒जयेति॑ प्र-जया । नु । अग्रे । सुवः॑ । रुहा॑णाः । त॒र॒त॒ । रजा॑सि ॥ 2E । ये । दे॒वाः । य॒ज्ञ॒हन॒ इति॑ यज्ञ-हनः॑ । य॒ज्ञ॒मुष॒ इति॑ यज्ञ-मुषः॑ । दि॒वि । अधीति॑ । आस॑ते ॥ सूर्यः॑ । मा॒ । तेभ्यः॑ । र॒ख्ष॒तु॒ । गच्छे॑म । सु॒कृत॒ इति॑ सु-कृतः॑ । व॒यम् ॥ 3F । येन॑ । इन्द्रा॑य । स॒मभ॑र॒ इति॑ सम्-अभ॑रः । पया॑सि । उ॒त्त॒मेनेत्यु॑त्-त॒मेन॑ । ह॒विषा । जा॒त॒वे॒द॒ इति॑ जात-वे॒दः॒ ॥ तेन॑ । अ॒ग्ने॒ । त्वम् । उ॒त । व॒र्ध॒य॒ । इ॒मम् । स॒जा॒ताना॒मिति॑ स-जा॒तानाम् । श्रैष्ठ्ये । एति॑ । धे॒हि॒ । ए॒न॒म्॒ ॥ 4 । य॒ज्ञ॒हन॒ इति॑ यज्ञ-हनः॑ । वै । दे॒वाः । य॒ज्ञ॒मुष॒ इति॑ यज्ञ-मुषः॑ । [13]  
1 । स॒न्ति॒ । ते । ए॒षु । लो॒केषु॑ । आ॒स॒ते॒ । आ॒ददा॑ना॒ इत्या-ददा॑नाः । वि॒म॒थ्ना॒ना इति॑ वि-म॒थ्ना॒नाः । यः । ददा॑ति । यः । यज॑ते । तस्य॑ ॥ ये । दे॒वाः । य॒ज्ञ॒हन॒ इति॑ यज्ञ-हनः॑ । पृ॒थि॒व्याम् । अधीति॑ । आस॑ते । ये । अ॒न्तरि॑ख्षे । ये । दि॒वि । इति॑ । आ॒ह॒ । इ॒मान् । ए॒व । लो॒कान् । ती॒र्त्वा । सगृ॑ह॒ इति॒ स-गृ॒हः॒ । सप॑शु॒रिति॒ स-प॒शुः॒ । सु॒व॒र्गमिति॑ सुवः-गम् । लो॒कम् । ए॒ति॒ । 2 । अपेति॑ । वै । सोमे॑न । ई॒जा॒नात् । दे॒वताः । च॒ । य॒ज्ञः । च॒ । क्रा॒म॒न्ति॒ । आ॒ग्ने॒यम् । पञ्च॑कपाल॒मिति॒ पञ्च॑-क॒पा॒ल॒म्॒ । उ॒द॒व॒सा॒नीय॒मित्यु॑त्-अ॒व॒सा॒नीयम् । निरिति॑ । व॒पे॒त्॒ । अ॒ग्निः । सर्वाः । दे॒वताः । [14]  
1 । पाङ्क्तः॑ । य॒ज्ञः । दे॒वताः । च॒ । ए॒व । य॒ज्ञम् । च॒ । अवेति॑ । रु॒न्द्धे॒ । 2 । गा॒य॒त्रः । वै । अ॒ग्निः । गा॒य॒त्रछ॑न्दा॒ इति॑ गाय॒त्र-छ॒न्दाः॒ । तम् । छन्द॑सा । वीति॑ । अ॒र्ध॒य॒ति॒ । यत् । पञ्च॑कपाल॒मिति॒ पञ्च॑-क॒पा॒ल॒म्॒ । क॒रोति॑ । अ॒ष्टाक॑पाल॒ इत्य॒ष्टा-क॒पा॒लः॒ । का॒र्यः॑ । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्री । गा॒य॒त्रः । अ॒ग्निः । गा॒य॒त्रछ॑न्दा॒ इति॑ गाय॒त्र-छ॒न्दाः॒ । स्वेन॑ । ए॒व । ए॒न॒म्॒ । छन्द॑सा । समिति॑ । अ॒र्ध॒य॒ति॒ । 3 । प॒ङ्क्त्यौ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒तः॒ । पाङ्क्तः॑ । य॒ज्ञः । तेन॑ । ए॒व । य॒ज्ञात् । न । ए॒ति॒ ॥ [15]  
1A । सूर्यः॑ । मा॒ । दे॒वः । दे॒वेभ्यः॑ । पा॒तु॒ । वा॒युः । अ॒न्तरि॑ख्षात् । यज॑मानः । अ॒ग्निः । मा॒ । पा॒तु॒ । चख्षु॑षः ॥ सख्ष॑ । शूष॑ । सवि॑तः । विश्व॑चर्‌षण॒ इति॒ विश्व॑-च॒र्‌ष॒णे॒ । ए॒तेभिः॑ । सो॒म॒ । नाम॑भि॒रिति॒ नाम॑-भिः॒ । वि॒धे॒म॒ । ते॒ । तेभिः॑ । सो॒म॒ । नाम॑भि॒रिति॒ नाम॑-भिः॒ । वि॒धे॒म॒ । ते ॥ 2B । अ॒हम् । प॒रस्तात् । अ॒हम् । अ॒वस्तात् । अ॒हम् । ज्योति॑षा । वीति॑ । तमः॑ । व॒वा॒र॒ ॥ यत् । अ॒न्तरि॑ख्षम् । तत् । उ॒ । मे॒ । पि॒ता । अ॒भू॒त्॒ । अ॒हम् । सूर्यम् । उ॒भ॒यतः॑ । द॒द॒र्‌श॒ । अ॒हम् । भू॒या॒स॒म्॒ । उ॒त्त॒म इत्यु॑त्-त॒मः । स॒मा॒नानाम् । [16]  
1C । एति॑ । स॒मु॒द्रात् । एति॑ । अ॒न्तरि॑ख्षात् । प्र॒जाप॑ति॒रिति॑ प्र॒जा-प॒तिः॒ । उ॒द॒धिमित्यु॑द-धिम् । च्या॒व॒या॒ति॒ । इन्द्रः॑ । प्रेति॑ । स्नौ॒तु॒ । म॒रुतः॑ । व॒र्‌ष॒य॒न्तु॒ । 2D । उदिति॑ । न॒म्भ॒य॒ । पृ॒थि॒वीम् । भि॒न्द्धि । इ॒दम् । दि॒व्यम् । नभः॑ ॥ उ॒द्नः । दि॒व्यस्य॑ । नः॒ । दे॒हि॒ । ईशा॑नः । वीति॑ । सृ॒ज॒ । दृतिम् ॥ 3E । प॒शवः॑ । वै । ए॒ते । यत् । आ॒दि॒त्यः । ए॒षः । रु॒द्रः । यत् । अ॒ग्निः । ओष॑धीः । प्रास्येति॑ प्र-अस्य॑ । अ॒ग्नौ । आ॒दि॒त्यम् । जु॒हो॒ति॒ । रु॒द्रात् । ए॒व । प॒शून् । अ॒न्तः । द॒धा॒ति॒ । अथो॒ इति॑ । ओष॑धीषु । ए॒व । प॒शून् । [17]  
1 । प्रतीति॑ । स्था॒प॒य॒ति॒ । 2F । क॒विः । य॒ज्ञस्य॑ । वीति॑ । त॒नो॒ति॒ । पन्थाम् । नाक॑स्य । पृ॒ष्ठे । अधीति॑ । रो॒च॒ने । दि॒वः ॥ येन॑ । ह॒व्यम् । वह॑सि । यासि॑ । दू॒तः । इ॒तः । प्रचे॑ता॒ इति॒ प्र-चे॒ताः॒ । अ॒मुतः॑ । सनी॑यान् ॥ 3G । याः । ते॒ । विश्वाः । स॒मिध॒ इति॑ सम्-इधः॑ । सन्ति॑ । अ॒ग्ने॒ । याः । पृ॒थि॒व्याम् । ब॒र्‌हिषि॑ । सूर्ये । याः ॥ ताः । ते॒ । ग॒च्छ॒न्तु॒ । आहु॑ति॒मित्या-हु॒ति॒म्॒ । घृ॒तस्य॑ । दे॒वा॒य॒त इति॑ देव-य॒ते । यज॑मानाय । शर्म॑ ॥ 4 । आ॒शासा॑न॒ इत्या-शासा॑नः । सु॒वीर्य॒मिति॑ सु-वीर्यम् । रा॒यः । पोषम् । स्वश्वि॑य॒मिति॑ सु-अश्वि॑यम् ॥ बृह॒स्पति॑ना । रा॒या । स्व॒गाकृ॑त॒ इति॑ स्व॒गा-कृ॒तः॒ । मह्यम् । यज॑मानाय । ति॒ष्ठ॒ ॥ [18]  
1A । समिति॑ । त्वा॒ । न॒ह्या॒मि॒ । पय॑सा । घृ॒तेन॑ । समिति॑ । त्वा॒ । न॒ह्या॒मि॒ । अ॒पः । ओष॑धीभि॒रित्योष॑धि-भिः॒ ॥ समिति॑ । त्वा॒ । न॒ह्या॒मि॒ । प्र॒जयेति॑ प्र-जया । अ॒हम् । अ॒द्य । सा । दी॒ख्षि॒ता । स॒न॒वः॒ । वाजम् । अ॒स्मे इति॑ ॥ 2B । प्रेति॑ । ए॒तु॒ । ब्रह्म॑णः । पत्नी । वेदिम् । वर्णे॑न । सी॒द॒तु॒ ॥ 3C । अथ॑ । अ॒हम् । अ॒नु॒का॒मिनीत्य॑नु-का॒मिनी । स्वे । लो॒के । वि॒शै । इ॒ह ॥ 4D । सु॒प्र॒जस॒ इति॑ सु-प्र॒जसः॑ । त्वा॒ । व॒यम् । सु॒पत्नी॒रिति॑ सु-पत्नीः । उपेति॑ । से॒दि॒म॒ ॥ अग्ने । स॒प॒त्न॒दम्भ॑न॒मिति॑ सपत्न-दम्भ॑नम् । अद॑ब्धासः । अदाभ्यम् ॥ 5E । इ॒मम् । वीति॑ । स्या॒मि॒ । वरु॑णस्य । पाशम् । [19]  
1 । यम् । अब॑ध्नीत । स॒वि॒ता । सु॒केत॒ इति॑ सु-केतः॑ ॥ धा॒तुः । च॒ । योनौ । सु॒कृ॒तस्येति॑ सु-कृ॒तस्य॑ । लो॒के । स्यो॒नम् । मे॒ । स॒ह । पत्या । क॒रो॒मि॒ ॥ 2F । प्रेति॑ । इ॒हि॒ । उ॒देहीत्यु॑त्-एहि॑ । ऋ॒तस्य॑ । वा॒मीः । अन्विति॑ । अ॒ग्निः । ते॒ । अग्रम् । न॒य॒तु॒ । अदि॑तिः । मध्यम् । द॒द॒ता॒म्॒ । रु॒द्राव॑सृ॒ष्टेति॑ रु॒द्र-अ॒व॒सृ॒ष्टा॒ । अ॒सि॒ । यु॒वा । नाम॑ । मा । मा॒ । हि॒॒सीः॒ । 3G । वसु॑भ्य॒ इति॒ वसु॑-भ्यः॒ । रु॒द्रेभ्यः॑ । आ॒दि॒त्येभ्यः॑ । विश्वेभ्यः । वः॒ । दे॒वेभ्यः॑ । प॒न्नेज॑नी॒रिति॑ पत्-नेज॑नीः । गृ॒ह्णा॒मि॒ । 4 । य॒ज्ञाय॑ । वः॒ । प॒न्नेज॑नी॒रिति॑ पत्-नेज॑नीः । सा॒द॒या॒मि॒ । 5I । विश्व॑स्य । ते॒ । विश्वा॑वत॒ इति॒ विश्व॑-व॒तः॒ । वृष्णि॑यावत॒ इति॒ वृष्णि॑य-व॒तः॒ । [20]  
1 । तव॑ । अ॒ग्ने॒ । वा॒मीः । अन्विति॑ । स॒न्दृशीति॑ सं-दृशि॑ । विश्वा । रेता॑सि । धि॒षी॒य॒ । 2K । अगन्न्॑ । दे॒वान् । य॒ज्ञः । नीति॑ । दे॒वीः । दे॒वेभ्यः॑ । य॒ज्ञम् । अ॒शि॒ष॒न्न्॒ । अ॒स्मिन्न् । सु॒न्व॒ति । यज॑माने । आ॒शिष॒ इत्या-शिषः॑ । स्वाहा॑कृता॒ इति॒ स्वाहा-कृ॒ताः॒ । स॒मु॒द्रे॒ष्ठा इति॑ समुद्रे-स्थाः । ग॒न्ध॒र्वम् । एति॑ । ति॒ष्ठ॒त॒ । अनु॑ ॥ वात॑स्य । पत्मन्न्॑ । इ॒डः । ई॒डि॒ताः ॥ [21]  
1 । व॒ष॒ट्का॒र इति॑ वषट्-का॒रः । वै । गा॒य॒त्रि॒यै । शिरः॑ । अ॒च्छि॒न॒त्॒ । तस्यै । रसः॑ । परेति॑ । अ॒प॒त॒त्॒ । सः । पृ॒थि॒वीम् । प्रेति॑ । अ॒वि॒श॒त्॒ । सः । ख॒दि॒रः । अ॒भ॒व॒त्॒ । यस्य॑ । खा॒दि॒रः । स्रु॒वः । भव॑ति । छन्द॑साम् । ए॒व । रसे॑न । अवेति॑ । द्य॒ति॒ । सर॑सा॒ इति॒ स-र॒साः॒ । अ॒स्य॒ । आहु॑तय॒ इत्या-हु॒त॒यः॒ । भ॒व॒न्ति॒ । 2 । तृ॒तीय॑स्याम् । इ॒तः । दि॒वि । सोमः॑ । आ॒सी॒त्॒ । तम् । गा॒य॒त्री । एति॑ । अ॒ह॒र॒त्॒ । तस्य॑ । प॒र्णम् । अ॒च्छि॒द्य॒त॒ । तत् । प॒र्णः । अ॒भ॒व॒त्॒ । तत् । प॒र्णस्य॑ । प॒र्ण॒त्वमिति॑ पर्ण-त्वम् । यस्य॑ । प॒र्ण॒मयीति॑ पर्ण-मयी । जु॒हूः । [22]  
1 । भव॑ति । सौ॒म्याः । अ॒स्य॒ । आहु॑तय॒ इत्या-हु॒त॒यः॒ । भ॒व॒न्ति॒ । जु॒षन्ते । अ॒स्य॒ । दे॒वाः । आहु॑ती॒रित्या-हु॒तीः॒ । 2 । दे॒वाः । वै । ब्रह्मन्न्॑ । अ॒व॒द॒न्त॒ । तत् । प॒र्णः । उपेति॑ । अ॒शृ॒णो॒त्॒ । सु॒श्रवा॒ इति॑ सु-श्रवाः । वै । नाम॑ । यस्य॑ । प॒र्ण॒मयीति॑ पर्ण-मयी । जु॒हूः । भव॑ति । न । पा॒पम् । श्लोकम् । शृ॒णो॒ति॒ । 3 । ब्रह्म॑ । वै । प॒र्णः । विट् । म॒रुतः॑ । अन्नम् । विट् । मा॒रु॒तः । अ॒श्व॒त्थः । यस्य॑ । प॒र्ण॒मयीति॑ पर्ण-मयी । जु॒हूः । भव॑ति । आश्व॑त्थी । उ॒प॒भृदित्यु॑प-भृत् । ब्रह्म॑णा । ए॒व । अन्नम् । अवेति॑ । रु॒न्द्धे॒ । अथो॒ इति॑ । ब्रह्म॑ । [23]  
1 । ए॒व । वि॒शि । अधीति॑ । ऊ॒ह॒ति॒ । 2 । रा॒ष्ट्रम् । वै । प॒र्णः । विट् । अ॒श्व॒त्थः । यत् । प॒र्ण॒मयीति॑ पर्ण-मयी । जु॒हूः । भव॑ति । आश्व॑त्थी । उ॒प॒भृदित्यु॑प-भृत् । रा॒ष्ट्रम् । ए॒व । वि॒शि । अधीति॑ । ऊ॒ह॒ति॒ । 3 । प्र॒जाप॑ति॒रिति॑ प्र॒जा-प॒तिः॒ । वै । अ॒जु॒हो॒त्॒ । सा । यत्र॑ । आहु॑ति॒रित्या-हु॒तिः॒ । प्र॒त्यति॑ष्ठ॒दिति॑ प्रति-अति॑ष्ठत् । ततः॑ । विक॑ङ्कत॒ इति॒ वि-क॒ङ्क॒तः॒ । उदिति॑ । अ॒ति॒ष्ठ॒त्॒ । ततः॑ । प्र॒जा इति॑ प्र-जाः । अ॒सृ॒ज॒त॒ । यस्य॑ । वैक॑ङ्कती । ध्रु॒वा । भव॑ति । प्रतीति॑ । ए॒व । अ॒स्य॒ । आहु॑तय॒ इत्या-हु॒त॒यः॒ । ति॒ष्ठ॒न्ति॒ । अथो॒ इति॑ । प्रेति॑ । ए॒व । जा॒य॒ते॒ । 4 । ए॒तत् । वै । स्रु॒चाम् । रू॒पम् । यस्य॑ । ए॒वरू॑पा॒ इत्ये॒वं-रू॒पाः॒ । स्रुचः॑ । भव॑न्ति । सर्वा॑णि । ए॒व । ए॒न॒म्॒ । रू॒पाणि॑ । प॒शू॒नाम् । उपेति॑ । ति॒ष्ठ॒न्ते॒ । न । अ॒स्य॒ । अप॑रूप॒मित्यप॑-रू॒प॒म्॒ । आ॒त्मन्न् । जा॒य॒ते॒ ॥ [24]  
1A । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । प्र॒जाप॑तय॒ इति॑ प्र॒जा-प॒त॒ये॒ । त्वा॒ । ज्योति॑ष्मते । ज्योति॑ष्मन्तम् । गृ॒ह्णा॒मि॒ । दख्षा॑य । द॒ख्ष॒वृध॒ इति॑ दख्ष-वृधे । रा॒तम् । दे॒वेभ्यः॑ । अ॒ग्नि॒जि॒ह्वेभ्य॒ इत्य॑ग्नि-जि॒ह्वेभ्यः॑ । त्वा॒ । ऋ॒ता॒युभ्य॒ इत्यृ॑ता॒यु-भ्यः॒ । इन्द्र॑ज्येष्ठेभ्य॒ इतीन्द्र॑-ज्ये॒ष्ठे॒भ्यः॒ । वरु॑णराजभ्य॒ इति॒ वरु॑णराज-भ्यः॒ । वाता॑पिभ्य॒ इति॒ वाता॑पि-भ्यः॒ । प॒र्जन्यात्मभ्य॒ इति॑ प॒र्जन्यात्म-भ्यः॒ । दि॒वे । त्वा॒ । अ॒न्तरि॑ख्षाय । त्वा॒ । पृ॒थि॒व्यै । त्वा॒ । 2B । अपेति॑ । इ॒न्द्र॒ । द्वि॒ष॒तः । मनः॑ । अपेति॑ । जिज्या॑सतः । ज॒हि॒ । अपेति॑ । यः । नः॒ । अ॒रा॒ती॒यति॑ । तम् । ज॒हि॒ । 3C । प्रा॒णायेति॑ प्र-अ॒नाय॑ । त्वा॒ । अ॒पा॒नायेत्य॑प-अ॒नाय॑ । त्वा॒ । व्या॒नायेति॑ वि-अ॒नाय॑ । त्वा॒ । स॒ते । त्वा॒ । अस॑ते । त्वा॒ । अ॒द्भ्य इत्य॑त्-भ्यः । त्वा॒ । ओष॑धीभ्य॒ इत्योष॑धि-भ्यः॒ । विश्वेभ्यः । त्वा॒ । भू॒तेभ्यः॑ । यतः॑ । प्र॒जा इति॑ प्र-जाः । अक्खि॑द्राः । अजा॑यन्त । तस्मै । त्वा॒ । प्र॒जाप॑तय॒ इति॑ प्र॒जा-प॒त॒ये॒ । वि॒भू॒दाव्न्न॒ इति॑ विभु-दाव्न्ने । ज्योति॑ष्मते । ज्योति॑ष्मन्तम् । जु॒हो॒मि॒ ॥ [25]  
1 । याम् । वै । अ॒ध्व॒र्युः । च॒ । यज॑मानः । च॒ । दे॒वताम् । अ॒न्त॒रि॒त इत्य॑न्तः-इ॒तः । तस्यै । एति॑ । वृ॒श्च्ये॒ते॒ इति॑ । 2 । प्रा॒जा॒प॒त्यमिति॑ प्राजा-प॒त्यम् । द॒धि॒ग्र॒हमिति॑ दधि-ग्र॒हम् । गृ॒ह्णी॒या॒त्॒ । 3 । प्र॒जाप॑ति॒रिति॑ प्र॒जा-प॒तिः॒ । सर्वाः । दे॒वताः । 4 । दे॒वताभ्यः । ए॒व । नीति॑ । ह्नु॒वा॒ते॒ इति॑ । 5 । ज्ये॒ष्ठः । वै । ए॒षः । ग्रहा॑णाम् । 6 । यस्य॑ । ए॒षः । गृ॒ह्यते । ज्यैष्ठ्यम् । ए॒व । ग॒च्छ॒ति॒ । 7 । सर्वा॑साम् । वै । ए॒तत् । दे॒वता॑नाम् । रू॒पम् । यत् । ए॒षः । ग्रहः॑ । 8 । यस्य॑ । ए॒षः । गृ॒ह्यते । सर्वा॑णि । ए॒व । ए॒न॒म्॒ । रू॒पाणि॑ । प॒शू॒नाम् । उपेति॑ । ति॒ष्ठ॒न्ते॒ । 9 । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । [26]  
1 । अ॒सि॒ । प्र॒जाप॑तय॒ इति॑ प्र॒जा-प॒त॒ये॒ । त्वा॒ । ज्योति॑ष्मते । ज्योति॑ष्मन्तम् । गृ॒ह्णा॒मि॒ । इति॑ । आ॒ह॒ । 2 । ज्योतिः॑ । ए॒व । ए॒न॒म्॒ । स॒मा॒नानाम् । क॒रो॒ति॒ । 3 । अ॒ग्नि॒जि॒ह्वेभ्य॒ इत्य॑ग्नि-जि॒ह्वेभ्यः॑ । त्वा॒ । ऋ॒ता॒युभ्य॒ इत्यृ॑ता॒यु-भ्यः॒ । इति॑ । आ॒ह॒ । 4 । ए॒ताव॑तीः । वै । दे॒वताः । 5 । ताभ्यः॑ । ए॒व । ए॒न॒म्॒ । सर्वाभ्यः । गृ॒ह्णा॒ति॒ । 6 । अपेति॑ । इ॒न्द्र॒ । द्वि॒ष॒तः । मनः॑ । इति॑ । आ॒ह॒ । 7 । भ्रातृ॑व्यापनुत्त्या॒ इति॒ भ्रातृ॑व्य-अ॒प॒नु॒त्त्यै॒ । 8 । प्रा॒णायेति॑ प्र-अ॒नाय॑ । त्वा॒ । अ॒पा॒नायेत्य॑प-अ॒नाय॑ । त्वा॒ । इति॑ । आ॒ह॒ । 9 । प्रा॒णानिति॑ प्र-अ॒नान् । ए॒व । यज॑माने । द॒धा॒ति॒ । 10 । तस्मै । त्वा॒ । प्र॒जाप॑तय॒ इति॑ प्र॒जा-प॒त॒ये॒ । वि॒भू॒दाव्न्न॒ इति॑ विभु-दाव्न्ने । ज्योति॑ष्मते । ज्योति॑ष्मन्तम् । जु॒हो॒मि॒ । [27]  
1 । इति॑ । आ॒ह॒ । 2 । प्र॒जाप॑ति॒रिति॑ प्र॒जा-प॒तिः॒ । सर्वाः । दे॒वताः । 3 । सर्वाभ्यः । ए॒व । ए॒न॒म्॒ । दे॒वताभ्यः । जु॒हो॒ति॒ । 4 । आ॒ज्य॒ग्र॒हमित्याज्य-ग्र॒हम् । गृ॒ह्णी॒या॒त्॒ । तेज॑स्काम॒स्येति॒ तेजः॑-का॒म॒स्य॒ । 5 । तेजः॑ । वै । आज्यम् । 6 । ते॒ज॒स्वी । ए॒व । भ॒व॒ति॒ । 7 । सो॒म॒ग्र॒हमिति॑ सोम-ग्र॒हम् । गृ॒ह्णी॒या॒त्॒ । ब्र॒ह्म॒व॒र्च॒सका॑म॒स्येति॑ ब्रह्मवर्च॒स-का॒म॒स्य॒ । 8 । ब्र॒ह्म॒व॒र्च॒समिति॑ ब्रह्म-व॒र्च॒सम् । वै । सोमः॑ । 9 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 10 । द॒धि॒ग्र॒हमिति॑ दधि-ग्र॒हम् । गृ॒ह्णी॒या॒त्॒ । प॒शुका॑म॒स्येति॑ प॒शु-का॒म॒स्य॒ । 11 । ऊर्क् । वै । दधि॑ । 12 । ऊर्क् । प॒शवः॑ । 13 । ऊ॒र्जा । ए॒व । अ॒स्मै॒ । ऊर्जम् । प॒शून् । अवेति॑ । रु॒न्द्धे॒ ॥ [28]  
1A । त्वे इति॑ । क्रतुम् । अपीति॑ । वृ॒ञ्ज॒न्ति॒ । विश्वे । द्विः । यत् । ए॒ते । त्रिः । भव॑न्ति । ऊमाः ॥ स्वा॒दोः । स्वादी॑यः । स्वा॒दुना । सृ॒ज॒ । समिति॑ । अतः॑ । उ॒ । स्विति॑ । मधु॑ । मधु॑ना । अ॒भीति॑ । यो॒धि॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । प्र॒जाप॑तय॒ इति॑ प्र॒जा-प॒त॒ये॒ । त्वा॒ । जुष्टम् । गृ॒ह्णा॒मि॒ । ए॒षः । ते॒ । योनिः॑ । प्र॒जाप॑तय॒ इति॑ प्र॒जा-प॒त॒ये॒ । त्वा॒ ॥ 3 । प्रा॒ण॒ग्र॒हानिति॑ प्राण-ग्र॒हान् । गृ॒ह्णा॒ति॒ । ए॒ताव॑त् । वै । अ॒स्ति॒ । याव॑त् । ए॒ते । ग्रहाः । स्तोमाः । छन्दा॑सि । पृ॒ष्ठानि॑ । दिशः॑ । याव॑त् । ए॒व । अस्ति॑ । तत् । [29]  
1 । अवेति॑ । रु॒न्द्धे॒ । 2 । ज्ये॒ष्ठाः । वै । ए॒तान् । ब्रा॒ह्म॒णाः । पु॒रा । वि॒दाम् । अ॒क्र॒न्न्॒ । तस्मात् । तेषाम् । सर्वाः । दिशः॑ । अ॒भिजि॑ता॒ इत्य॒भि-जि॒ताः॒ । अ॒भू॒व॒न्न्॒ । यस्य॑ । ए॒ते । गृ॒ह्यन्ते । ज्यैष्ठ्यम् । ए॒व । ग॒च्छ॒ति॒ । अ॒भीति॑ । दिशः॑ । ज॒य॒ति॒ । 3 । पञ्च॑ । गृ॒ह्य॒न्ते॒ । पञ्च॑ । दिशः॑ । सर्वा॑सु । ए॒व । दि॒ख्षु । ऋ॒ध्नु॒व॒न्ति॒ । 4 । नव॑न॒वेति॒ नव॑-न॒व॒ । गृ॒ह्य॒न्ते॒ । नव॑ । वै । पुरु॑षे । प्रा॒णा इति॑ प्र-अ॒नाः । प्रा॒णानिति॑ प्र-अ॒नान् । ए॒व । यज॑मानेषु । द॒ध॒ति॒ । 5 । प्रा॒य॒णीय॒ इति॑ प्र-अ॒य॒नीये । च॒ । उ॒द॒य॒नीय॒ इत्यु॑त्-अ॒य॒नीये । च॒ । गृ॒ह्य॒न्ते॒ । प्रा॒णा इति॑ प्र-अ॒नाः । वै । प्रा॒ण॒ग्र॒हा इति॑ प्राण-ग्र॒हाः । [30]  
1 । प्रा॒णैरिति॑ प्र-अ॒नैः । ए॒व । प्र॒यन्तीति॑ प्र-यन्ति॑ । प्रा॒णैरिति॑ प्र-अ॒नैः । उदिति॑ । य॒न्ति॒ । 2 । द॒श॒मे । अहन्न्॑ । गृ॒ह्य॒न्ते॒ । प्रा॒णा इति॑ प्र-अ॒नाः । वै । प्रा॒ण॒ग्र॒हा इति॑ प्राण-ग्र॒हाः । प्रा॒णेभ्य॒ इति॑ प्र-अ॒नेभ्यः॑ । खलु॑ । वै । ए॒तत् । प्र॒जा इति॑ प्र-जाः । य॒न्ति॒ । यत् । वा॒म॒दे॒व्यमिति॑ वाम-दे॒व्यम् । योनेः । च्यव॑ते । द॒श॒मे । अहन्न्॑ । वा॒म॒दे॒व्यमिति॑ वाम-दे॒व्यम् । योनेः । च्य॒व॒ते॒ । यत् । द॒श॒मे । अहन्न्॑ । गृ॒ह्यन्ते । प्रा॒णेभ्य॒ इति॑ प्र-अ॒नेभ्यः॑ । ए॒व । तत् । प्र॒जा इति॑ प्र-जाः । न । य॒न्ति॒ ॥ [31]  
1A । प्रेति॑ । दे॒वम् । दे॒व्या । धि॒या । भर॑त । जा॒तवे॑दस॒मिति॑ जा॒त-वे॒द॒स॒म्॒ ॥ ह॒व्या । नः॒ । व॒ख्ष॒त्॒ । आ॒नु॒षक् ॥ 2B । अ॒यम् । उ॒ । स्यः । प्रेति॑ । दे॒व॒युरिति॑ देव-युः । होता । य॒ज्ञाय॑ । नी॒य॒ते॒ ॥ रथः॑ । न । योः । अ॒भीवृ॑त॒ इत्य॒भि-वृ॒तः॒ । घृणी॑वान् । चे॒त॒ति॒ । त्मना ॥ 3C । अ॒यम् । अ॒ग्निः । उ॒रु॒ष्य॒ति॒ । अ॒मृतात् । इ॒व॒ । जन्म॑नः ॥ सह॑सः । चि॒त्॒ । सही॑यान् । दे॒वः । जी॒वात॑वे । कृ॒तः ॥ 4D । इडा॑याः । त्वा॒ । प॒दे । व॒यम् । नाभा । पृ॒थि॒व्याः । अधि॑ ॥ जात॑वेद॒ इति॒ जात॑-वे॒दः॒ । नीति॑ । धी॒म॒हि॒ । अग्ने । ह॒व्याय॑ । वोढ॑वे ॥ [32]  
1E । अग्ने । विश्वे॑भिः । स्व॒नी॒केति॑ सु-अ॒नी॒क॒ । दे॒वैः । ऊर्णा॑वन्त॒मित्यूर्णा-व॒न्त॒म्॒ । प्र॒थ॒मः । सी॒द॒ । योनिम् ॥ कु॒ला॒यिनम् । घृ॒तव॑न्त॒मिति॑ घृ॒त-व॒न्त॒म्॒ । स॒वि॒त्रे । य॒ज्ञम् । न॒य॒ । यज॑मानाय । सा॒धु ॥ 2F । सीद॑ । हो॒तः॒ । स्वे । उ॒ । लो॒के । चि॒कि॒त्वान् । सा॒दय॑ । य॒ज्ञम् । सु॒कृ॒तस्येति॑ सु-कृ॒तस्य॑ । योनौ ॥ दे॒वा॒वीरिति॑ देव-अ॒वीः । दे॒वान् । ह॒विषा । य॒जा॒सि॒ । अग्ने । बृ॒हत् । यज॑माने । वयः॑ । धाः॒ ॥ 3G । नीति॑ । होता । हो॒तृ॒षद॑न॒ इति॑ होतृ-सद॑ने । विदा॑नः । त्वे॒षः । दी॒दि॒वान् । अ॒स॒द॒त्॒ । सु॒दख्ष॒ इति॑ सु-दख्षः॑ ॥ अद॑ब्धव्रतप्रमति॒रित्यद॑ब्धव्रत-प्र॒म॒तिः॒ । वसि॑ष्ठः । स॒ह॒स्र॒म्भ॒र इति॑ सहस्रं-भ॒रः । शुचि॑जिह्व॒ इति॒ शुचि॑-जि॒ह्वः॒ । अ॒ग्निः ॥ 4 । त्वम् । दू॒तः । त्वम् । [33]  
1 । उ॒ । नः॒ । प॒र॒स्पा इति॑ परः-पाः । त्वम् । वस्यः॑ । एति॑ । वृ॒ष॒भ॒ । प्र॒णे॒तेति॑ प्र-ने॒ता ॥ अग्ने । तो॒कस्य॑ । नः॒ । तने । त॒नूनाम् । अप्र॑युच्छ॒न्नित्यप्र॑-यु॒च्छ॒न्न्॒ । दीद्य॑त् । बो॒धि॒ । गो॒पा इति॑ गो-पाः ॥ 2I । अ॒भीति॑ । त्वा॒ । दे॒व॒ । स॒वि॒तः॒ । ईशा॑नम् । वार्या॑णाम् ॥ सदा । अ॒व॒न्न्॒ । भा॒गम् । ई॒म॒हे॒ ॥ 3K । म॒ही । द्यौः । पृ॒थि॒वी । च॒ । नः॒ । इ॒मम् । य॒ज्ञम् । मि॒मि॒ख्ष॒ता॒म्॒ ॥ पि॒पृ॒ताम् । नः॒ । भरी॑मभि॒रिति॒ भरी॑म-भिः॒ ॥ 4L । त्वाम् । अ॒ग्ने॒ । पुष्क॑रात् । अधीति॑ । अथ॑र्वा । निरिति॑ । अ॒म॒न्थ॒त॒ ॥ मू॒र्ध्नः । विश्व॑स्य । वा॒घतः॑ ॥ 5M । तम् । उ॒ । [34]  
1 । त्वा॒ । द॒ध्यङ्ङ् । ऋषिः॑ । पु॒त्रः । ई॒धे॒ । अथ॑र्वणः ॥ वृ॒त्र॒हण॒मिति॑ वृत्र-हनम् । पु॒र॒न्द॒रमिति॑ पुरं-द॒रम् ॥ 2N । तम् । उ॒ । त्वा॒ । पा॒थ्यः । वृषा । समिति॑ । ई॒धे॒ । द॒स्यु॒हन्त॑म॒मिति॑ दस्यु-हन्त॑मम् ॥ ध॒न॒ञ्ज॒यमिति॑ धनं-ज॒यम् । रणे॑रण॒ इति॒ रणे-र॒णे॒ ॥ 3O । उ॒त । ब्रु॒व॒न्तु॒ । ज॒न्तवः॑ । उदिति॑ । अ॒ग्निः । वृ॒त्र॒हेति॑ वृत्र-हा । अ॒ज॒नि॒ ॥ ध॒न॒ञ्ज॒य इति॑ धनं-ज॒यः । रणे॑रण॒ इति॒ रणे-र॒णे॒ ॥ 4P । एति॑ । यम् । हस्ते । न । खा॒दिनम् । शिशुम् । जा॒तम् । न । बिभ्र॑ति ॥ वि॒शाम् । अ॒ग्निम् । स्व॒ध्व॒रमिति॑ सु-अ॒ध्व॒रम् ॥ 5Q । प्रेति॑ । दे॒वम् । दे॒ववी॑तय॒ इति॑ दे॒व-वी॒त॒ये॒ । भर॑त । व॒सु॒वित्त॑म॒मिति॑ वसु॒वित्-त॒म॒म्॒ ॥ एति॑ । स्वे । योनौ । नीति॑ । सी॒द॒तु॒ ॥ 6R । एति॑ । [35]  
1 । जा॒तम् । जा॒तवे॑द॒सीति॑ जा॒त-वे॒द॒सि॒ । प्रि॒यम् । शि॒शी॒त॒ । अति॑थिम् ॥ स्यो॒ने । एति॑ । गृ॒हप॑ति॒मिति॑ गृ॒ह-प॒ति॒म्॒ ॥ 2S । अ॒ग्निना । अ॒ग्निः । समिति॑ । इ॒ध्य॒ते॒ । क॒विः । गृ॒हप॑ति॒रिति॑ गृ॒ह-प॒तिः॒ । युवा ॥ ह॒व्य॒वाडिति॑ हव्य-वाट् । जु॒ह्वास्य॒ इति॑ जु॒हु-आ॒स्यः॒ ॥ 3T । त्वम् । हि । अ॒ग्ने॒ । अ॒ग्निना । विप्रः॑ । विप्रे॑ण । सन्न् । स॒ता ॥ सखा । सख्या । स॒मि॒ध्यस॒ इति॑ सम्-इ॒ध्यसे ॥ 4U । तम् । म॒र्ज॒य॒न्त॒ । सु॒क्रतु॒मिति॑ सु-क्रतुम् । पु॒रो॒यावा॑न॒मिति॑ पुरः-यावा॑नम् । आ॒जिषु॑ ॥ स्वेषु॑ । ख्षये॑षु । वा॒जिनम् ॥ 5V । य॒ज्ञेन॑ । य॒ज्ञम् । अ॒य॒ज॒न्त॒ । दे॒वाः । तानि॑ । धर्मा॑णि । प्र॒थ॒मानि॑ । आ॒स॒न्न्॒ ॥ ते । ह॒ । नाकम् । म॒हि॒मानः॑ । स॒च॒न्ते॒ । यत्र॑ । पूर्वे । सा॒ध्याः । सन्ति॑ । दे॒वाः ॥ [36]  
