

  
1A । अ॒पाम् । त्वा॒ । एमन्न्॑ । सा॒द॒या॒मि॒ । अ॒पाम् । त्वा॒ । ओद्मन्न्॑ । सा॒द॒या॒मि॒ । अ॒पाम् । त्वा॒ । भस्मन्न्॑ । सा॒द॒या॒मि॒ । अ॒पाम् । त्वा॒ । ज्योति॑षि । सा॒द॒या॒मि॒ । अ॒पाम् । त्वा॒ । अय॑ने । सा॒द॒या॒मि॒ । 2B । अ॒र्ण॒वे । सद॑ने । सी॒द॒ । स॒मु॒द्रे । सद॑ने । सी॒द॒ । स॒लि॒ले । सद॑ने । सी॒द॒ । अ॒पाम् । ख्षये । सी॒द॒ । अ॒पाम् । सधि॑षि । सी॒द॒ । 3C । अ॒पाम् । त्वा॒ । सद॑ने । सा॒द॒या॒मि॒ । अ॒पाम् । त्वा॒ । स॒धस्थ॒ इति॑ स॒ध-स्थे॒ । सा॒द॒या॒मि॒ । अ॒पाम् । त्वा॒ । पुरी॑षे । सा॒द॒या॒मि॒ । अ॒पाम् । त्वा॒ । योनौ । सा॒द॒या॒मि॒ । अ॒पाम् । त्वा॒ । पाथ॑सि । सा॒द॒या॒मि॒ । 4D । गा॒य॒त्री । छन्दः॑ । त्रि॒ष्टुप् । छन्दः॑ । जग॑ती । छन्दः॑ । अ॒नु॒ष्टुबित्य॑नु-स्तुप् । छन्दः॑ । प॒ङ्क्तिः । छन्दः॑ ॥ [1]  
1A । अ॒यम् । पु॒रः । भुवः॑ । तस्य॑ । प्रा॒ण इति॑ प्र-अ॒नः । भौ॒वा॒य॒नः । व॒स॒न्तः । प्रा॒णा॒य॒नः । गा॒य॒त्री । वा॒स॒न्ती । गा॒य॒त्रि॒यै । गा॒य॒त्रम् । गा॒य॒त्रात् । उ॒पा॒ꣳ॒शुरित्यु॑प-अ॒ꣳ॒शुः । उ॒पा॒ꣳ॒शोरित्यु॑प-अ॒ꣳ॒शोः । त्रि॒वृदिति॑ त्रि-वृत् । त्रि॒वृत॒ इति॑ त्रि-वृतः॑ । र॒थ॒न्त॒रमिति॑ रथम्-त॒रम् । र॒थ॒न्त॒रादिति॑ रथम्-त॒रात् । वसि॑ष्ठः । ऋषिः॑ । प्र॒जाप॑तिगृहीत॒येति॑ प्र॒जाप॑ति-गृ॒ही॒त॒या॒ । त्वया । प्रा॒णमिति॑ प्र-अ॒नम् । गृ॒ह्णा॒मि॒ । प्र॒जाभ्य॒ इति॑ प्र-जाभ्यः॑ । 2B । अ॒यम् । द॒ख्षि॒णा । वि॒श्वक॒र्मेति॑ वि॒श्व-क॒र्मा॒ । तस्य॑ । मनः॑ । वै॒श्व॒क॒र्म॒णमिति॑ वैश्व-क॒र्म॒णम् । ग्री॒ष्मः । मा॒न॒सः । त्रि॒ष्टुक् । ग्रै॒ष्मी । त्रि॒ष्टुभः॑ । ऐ॒डम् । ऐ॒डात् । अ॒न्त॒र्या॒म इत्य॑न्तः-या॒मः । अ॒न्त॒र्या॒मादित्य॑न्तः-या॒मात् । प॒ञ्च॒द॒श इति॑ पञ्च-द॒शः । प॒ञ्च॒द॒शादिति॑ पञ्च-द॒शात् । बृ॒हत् । बृ॒ह॒तः । भ॒रद्वा॑जः । ऋषिः॑ । प्र॒जाप॑तिगृहीत॒येति॑ प्र॒जाप॑ति-गृ॒ही॒त॒या॒ । त्वया । मनः॑ । [2]  
1 । गृ॒ह्णा॒मि॒ । प्र॒जाभ्य॒ इति॑ प्र-जाभ्यः॑ । 2C । अ॒यम् । प॒श्चात् । वि॒श्वव्य॑चा॒ इति॑ वि॒श्व-व्य॒चाः॒ । तस्य॑ । चख्षुः॑ । वै॒श्व॒व्य॒च॒समिति॑ वैश्व-व्य॒च॒सम् । व॒र्‌षाणि॑ । चा॒ख्षु॒षाणि॑ । जग॑ती । वा॒र्‌षी । जग॑त्याः । ऋख्ष॑मम् । ऋख्ष॑मात् । शु॒क्रः । शु॒क्रात् । स॒प्त॒द॒श इति॑ सप्त-द॒शः । स॒प्त॒द॒शादिति॑ सप्त-द॒शात् । वै॒रू॒पम् । वै॒रू॒पात् । वि॒श्वामि॑त्र॒ इति॑ वि॒श्व-मि॒त्रः॒ । ऋषिः॑ । प्र॒जाप॑तिगृहीत॒येति॑ प्र॒जाप॑ति-गृ॒ही॒त॒या॒ । त्वया । चख्षुः॑ । गृ॒ह्णा॒मि॒ । प्र॒जाभ्य॒ इति॑ प्र-जाभ्यः॑ । 3D । इ॒दम् । उ॒त्त॒रादित्यु॑त्-त॒रात् । सुवः॑ । तस्य॑ । श्रोत्रम् । सौ॒वम् । श॒रत् । श्रौ॒त्री । अ॒नु॒ष्टुबित्य॑नु-स्तुप् । शा॒र॒दी । अ॒नु॒ष्टुभ॒ इत्य॑नु-स्तुभः॑ । स्वा॒रम् । स्वा॒रात् । म॒न्थी । म॒न्थिनः॑ । ए॒क॒वि॒ꣳ॒श इत्ये॑क-वि॒ꣳ॒शः । ए॒क॒वि॒ꣳ॒शादित्ये॑क-वि॒ꣳ॒शात् । वै॒रा॒जम् । वै॒रा॒जात् । ज॒मद॑ग्निः । ऋषिः॑ । प्र॒जाप॑तिगृहीत॒येति॑ प्र॒जाप॑ति-गृ॒ही॒त॒या॒ । [3]  
1 । त्वया । श्रोत्रम् । गृ॒ह्णा॒मि॒ । प्र॒जाभ्य॒ इति॑ प्र-जाभ्यः॑ । 2E । इ॒यम् । उ॒परि॑ । म॒तिः । तस्यै । वाक् । मा॒ती । हे॒म॒न्तः । वा॒च्या॒य॒नः । प॒ङ्क्तिः । है॒म॒न्ती । प॒ङ्क्त्यै । नि॒धन॑व॒दिति॑ नि॒धन॑-व॒त्॒ । नि॒धन॑वत॒ इति॑ नि॒धन॑-व॒तः॒ । आ॒ग्र॒य॒णः । आ॒ग्र॒य॒णात् । त्रि॒ण॒व॒त्र॒य॒स्त्रि॒ꣳ॒शाविति॑ त्रिणव-त्र॒य॒स्त्रि॒ꣳ॒शौ । त्रि॒ण॒व॒त्र॒य॒स्त्रि॒ꣳ॒शाभ्या॒मिति॑ त्रिणव-त्र॒य॒स्त्रि॒ꣳ॒शाभ्याम् । शा॒क्व॒र॒रै॒व॒ते इति॑ शाक्वर-रै॒व॒ते । शा॒क्व॒र॒रै॒व॒ताभ्या॒मिति॑ शाक्वर-रै॒व॒ताभ्याम् । वि॒श्वक॒र्मेति॑ वि॒श्व-क॒र्मा॒ । ऋषिः॑ । प्र॒जाप॑तिगृहीत॒येति॑ प्र॒जाप॑ति-गृ॒ही॒त॒या॒ । त्वया । वाचम् । गृ॒ह्णा॒मि॒ । प्र॒जाभ्य॒ इति॑ प्र-जाभ्यः॑ ॥ [4]  
1A । प्राची । दि॒शाम् । व॒स॒न्तः । ऋ॒तू॒नाम् । अ॒ग्निः । दे॒वता । ब्रह्म॑ । द्रवि॑णम् । त्रि॒वृदिति॑ त्रि-वृत् । स्तोमः॑ । सः । उ॒ । प॒ञ्च॒द॒शव॑र्तनि॒रिति॑ पञ्चद॒श-व॒र्त॒निः॒ । त्र्यवि॒रिति॑ त्रि-अविः॑ । वयः॑ । कृ॒तम् । अया॑नाम् । पु॒रो॒वा॒त इति॑ पुरः-वा॒तः । वातः॑ । सान॑गः । ऋषिः॑ । 2B । द॒ख्षि॒णा । दि॒शाम् । ग्री॒ष्मः । ऋ॒तू॒नाम् । इन्द्रः॑ । दे॒वता । ख्ष॒त्रम् । द्रवि॑णम् । प॒ञ्च॒द॒श इति॑ पञ्च-द॒शः । स्तोमः॑ । सः । उ॒ । स॒प्त॒द॒शव॑र्तनि॒रिति॑ सप्तद॒श-व॒र्त॒निः॒ । दि॒त्य॒वाडिति॑ दित्य-वाट् । वयः॑ । त्रेता । अया॑नाम् । द॒ख्षि॒णा॒द्वा॒त इति॑ दख्षिणात्-वा॒तः । वातः॑ । स॒ना॒तनः॑ । ऋषिः॑ । 3C । प्र॒तीची । दि॒शाम् । व॒र्‌षाः । ऋ॒तू॒नाम् । विश्वे । दे॒वाः । दे॒वता । विट् । [5]  
1 । द्रवि॑णम् । स॒प्त॒द॒श इति॑ सप्त-द॒शः । स्तोमः॑ । सः । उ॒ । ए॒क॒वि॒ꣳ॒शव॑र्तनि॒रित्ये॑कवि॒ꣳ॒श-व॒र्त॒निः॒ । त्रि॒व॒थ्स इति॑ त्रि-व॒थ्सः । वयः॑ । द्वा॒प॒रः । अया॑नाम् । प॒श्चा॒द्वा॒त इति॑ पश्चात्-वा॒तः । वातः॑ । अ॒ह॒भूनः॑ । ऋषिः॑ । 2D । उदी॑ची । दि॒शाम् । श॒रत् । ऋ॒तू॒नाम् । मि॒त्रावरु॑णा॒विति॑ मि॒त्रा-वरु॑णौ । दे॒वता । पु॒ष्टम् । द्रवि॑णम् । ए॒क॒वि॒ꣳ॒श इत्ये॑क-वि॒ꣳ॒शः । स्तोमः॑ । सः । उ॒ । त्रि॒ण॒वव॑र्तनि॒रिति॑ त्रिण॒व-व॒र्त॒निः॒ । तु॒र्य॒वाडिति॑ तुर्य-वाट् । वयः॑ । आ॒स्क॒न्दः । अया॑नाम् । उ॒त्त॒रा॒द्वा॒त इत्यु॑त्तरात्-वा॒तः । वातः॑ । प्र॒त्नः । ऋषिः॑ । 3E । ऊ॒र्ध्वा । दि॒शाम् । हे॒म॒न्त॒शि॒शि॒राविति॑ हेमन्त-शि॒शि॒रौ । ऋ॒तू॒नाम् । बृह॒स्पतिः॑ । दे॒वता । वर्चः॑ । द्रवि॑णम् । त्रि॒ण॒व इति॑ त्रि-न॒वः । स्तोमः॑ । सः । उ॒ । त्र॒य॒स्त्रि॒ꣳ॒शव॑र्तनि॒रिति॑ त्रयस्त्रि॒ꣳ॒श-व॒र्त॒निः॒ । प॒ष्ठ॒वादिति॑ पष्ठ-वात् । वयः॑ । अ॒भि॒भूरित्य॑भि-भूः । अया॑नाम् । वि॒ष्व॒ग्वा॒त इति॑ विष्वक्-वा॒तः । वातः॑ । सु॒प॒र्ण इति॑ सु-प॒र्णः । ऋषिः॑ । 4F । पि॒तरः॑ । पि॒ता॒म॒हाः । परे । अव॑रे । ते । नः॒ । पा॒न्तु॒ । ते । नः॒ । अ॒व॒न्तु॒ । अ॒स्मिन्न् । ब्रह्मन्न्॑ । अ॒स्मिन्न् । ख्ष॒त्रे । अ॒स्याम् । आ॒शिषीत्या-शिषि॑ । अ॒स्याम् । पु॒रो॒धाया॒मिति॑ पुरः-धायाम् । अ॒स्मिन्न् । कर्मन्न्॑ । अ॒स्याम् । दे॒वहूत्या॒मिति॑ दे॒व-हू॒त्या॒म्॒ ॥ [6]  
1A । ध्रु॒वख्षि॑ति॒रिति॑ ध्रु॒व-ख्षि॒तिः॒ । ध्रु॒वयो॑नि॒रिति॑ ध्रु॒व-यो॒निः॒ । ध्रु॒वा । अ॒सि॒ । ध्रु॒वम् । योनिम् । एति॑ । सी॒द॒ । सा॒ध्या ॥ उख्य॑स्य । के॒तुम् । प्र॒थ॒मम् । पु॒रस्तात् । अ॒श्विना । अ॒ध्व॒र्यू इति॑ । सा॒द॒य॒ता॒म्॒ । इ॒ह । त्वा॒ ॥ 2B । स्वे । दख्षे । दख्ष॑पि॒तेति॒ दख्ष॑-पि॒ता॒ । इ॒ह । सी॒द॒ । दे॒व॒त्रेति॑ देव-त्रा । पृ॒थि॒वी । बृ॒ह॒ती । ररा॑णा ॥ स्वा॒स॒स्थेति॑ सु-आ॒स॒स्था । त॒नुवा । समिति॑ । वि॒श॒स्व॒ । पि॒ता । इ॒व॒ । ए॒धि॒ । सू॒नवे । एति॑ । सु॒शेवेति॑ सु-शेवा । अ॒श्विना । अ॒ध्व॒र्यू इति॑ । सा॒द॒य॒ता॒म्॒ । इ॒ह । त्वा॒ ॥ 3C । कु॒ला॒यिनी । वसु॑म॒तीति॒ वसु॑-म॒ती॒ । व॒यो॒धा इति॑ वयः-धाः । र॒यिम् । नः॒ । व॒र्ध॒ । ब॒हु॒लम् । सु॒वीर॒मिति॑ सु-वीरम् ॥ [7]  
1 । अपेति॑ । अम॑तिम् । दु॒र्म॒तिमिति॑ दुः-म॒तिम् । बाध॑माना । रा॒यः । पोषे । य॒ज्ञप॑ति॒मिति॑ य॒ज्ञ-प॒ति॒म्॒ । आ॒भज॒न्तीत्या-भज॑न्ती । सुवः॑ । धे॒हि॒ । यज॑मानाय । पोषम् । अ॒श्विना । अ॒ध्व॒र्यू इति॑ । सा॒द॒य॒ता॒म्॒ । इ॒ह । त्वा॒ ॥ 2D । अ॒ग्नेः । पुरी॑षम् । अ॒सि॒ । दे॒व॒यानीति॑ देव-यानी । ताम् । त्वा॒ । विश्वे । अ॒भीति॑ । गृ॒ण॒न्तु॒ । दे॒वाः ॥ स्तोम॑पृ॒ष्ठेति॒ स्तोम॑-पृ॒ष्ठा॒ । घृ॒तव॒तीति॑ घृ॒त-व॒ती॒ । इ॒ह । सी॒द॒ । प्र॒जाव॒दिति॑ प्र॒जा-व॒त् । अ॒स्मे इति॑ । द्रवि॑णा । एति॑ । य॒ज॒स्व॒ । अ॒श्विना । अ॒ध्व॒र्यू इति॑ । सा॒द॒य॒ता॒म्॒ । इ॒ह । त्वा॒ ॥ 3E । दि॒वः । मू॒र्धा । अ॒सि॒ । पृ॒थि॒व्याः । नाभिः॑ । वि॒ष्टम्भ॒नीति॑ वि-स्तम्भ॑नी । दि॒शाम् । अधि॑प॒त्नीत्यधि॑-प॒त्नी॒ । भुव॑नानाम् ॥ [8]  
1 । ऊ॒र्मिः । द्र॒फ्सः । अ॒पाम् । अ॒सि॒ । वि॒श्वक॒र्मेति॑ वि॒श्व-क॒र्मा॒ । ते॒ । ऋषिः॑ । अ॒श्विना । अ॒ध्व॒र्यू इति॑ । सा॒द॒य॒ता॒म्॒ । इ॒ह । त्वा॒ ॥ 2F । स॒जूरिति॑ स-जूः । ऋ॒तुभि॒रित्यृ॒तु-भिः॒ । स॒जूरिति॑ स-जूः । वि॒धाभि॒रिति॑ वि-धाभिः॑ । स॒जूरिति॑ स-जूः । वसु॑भि॒रिति॒ वसु॑-भिः॒ । स॒जूरिति॑ स-जूः । रु॒द्रैः । स॒जूरिति॑ स-जूः । आ॒दि॒त्यैः । स॒जूरिति॑ स-जूः । विश्वैः । दे॒वैः । स॒जूरिति॑ स-जूः । दे॒वैः । स॒जूरिति॑ स-जूः । दे॒वैः । व॒यो॒ना॒धैरिति॑ वयः-ना॒धैः । अ॒ग्नये । त्वा॒ । वै॒श्वा॒न॒राय॑ । अ॒श्विना । अ॒ध्व॒र्यू इति॑ । सा॒द॒य॒ता॒म्॒ । इ॒ह । त्वा॒ ॥ 3G । प्रा॒णमिति॑ प्र-अ॒नम् । मे॒ । पा॒हि॒ । अ॒पा॒नमित्य॑प-अ॒नम् । मे॒ । पा॒हि॒ । व्या॒नमिति॑ वि-अ॒नम् । मे॒ । पा॒हि॒ । चख्षुः॑ । मे॒ । उ॒र्व्या । वीति॑ । भा॒हि॒ । श्रोत्रम् । मे॒ । श्लो॒क॒य॒ । 4 । अ॒पः । पि॒न्व॒ । ओष॑धीः । जि॒न्व॒ । द्वि॒पादिति॑ द्वि-पात् । पा॒हि॒ । चतु॑ष्पा॒दिति॒ चतुः॑-पा॒त्॒ । अ॒व॒ । दि॒वः । वृष्टिम् । एति॑ । ई॒र॒य॒ ॥ [9]  
1 । त्र्यवि॒रिति॑ त्रि-अविः॑ । वयः॑ । त्रि॒ष्टुप् । छन्दः॑ । 2 । दि॒त्य॒वाडिति॑ दित्य-वाट् । वयः॑ । वि॒राडिति॑ वि-राट् । छन्दः॑ । 3 । पञ्चा॑वि॒रिति॒ पञ्च॑-अ॒विः॒ । वयः॑ । गा॒य॒त्री । छन्दः॑ । 4 । त्रि॒व॒थ्स इति॑ त्रि-व॒थ्सः । वयः॑ । उ॒ष्णिहा । छन्दः॑ । 5 । तु॒र्य॒वाडिति॑ तुर्य-वाट् । वयः॑ । अ॒नु॒ष्टुबित्य॑नु-स्तुप् । छन्दः॑ । 6 । प॒ष्ठ॒वादिति॑ पष्ठ-वात् । वयः॑ । बृ॒ह॒ती । छन्दः॑ । 7 । उ॒ख्षा । वयः॑ । स॒तोबृ॑ह॒तीति॑ स॒तः-बृ॒ह॒ती॒ । छन्दः॑ । 8 । ऋ॒ष॒भः । वयः॑ । क॒कुत् । छन्दः॑ । 9 । धे॒नुः । वयः॑ । जग॑ती । छन्दः॑ । 10 । अ॒न॒ड्वान् । वयः॑ । प॒ङ्क्तिः । छन्दः॑ । 11 । ब॒स्तः । वयः॑ । वि॒व॒लमिति॑ वि-व॒लम् । छन्दः॑ । 12 । वृ॒ष्णिः । वयः॑ । वि॒शा॒लमिति॑ वि-शा॒लम् । छन्दः॑ । 13 । पुरु॑षः । वयः॑ । त॒न्द्रम् । छन्दः॑ । 14 । व्या॒घ्रः । वयः॑ । अना॑धृष्ट॒मित्यना-धृ॒ष्ट॒म्॒ । छन्दः॑ । 15 । सि॒ꣳ॒हः । वयः॑ । छ॒दिः । छन्दः॑ । 16 । वि॒ष्ट॒म्भ इति॑ वि-स्त॒म्भः । वयः॑ । अधि॑पति॒रित्यधि॑-प॒तिः॒ । छन्दः॑ । 17 । ख्ष॒त्रम् । वयः॑ । मय॑न्दम् । छन्दः॑ । 18 । वि॒श्वक॒र्मेति॑ वि॒श्व-क॒र्मा॒ । वयः॑ । प॒र॒मे॒ष्ठी । छन्दः॑ । 19 । मू॒र्धा । वयः॑ । प्र॒जाप॑ति॒रिति॑ प्र॒जा-प॒तिः॒ । छन्दः॑ ॥ [10]  
1A । इन्द्राग्नी॒ इतीन्द्र॑-अ॒ग्नी॒ । अव्य॑थमानाम् । इष्ट॑काम् । दृ॒ꣳ॒ह॒त॒म्॒ । यु॒वम् ॥ पृ॒ष्ठेन॑ । द्यावा॑पृथि॒वी इति॒ द्यावा-पृ॒थि॒वी । अ॒न्तरि॑ख्षम् । च॒ । वीति॑ । बा॒ध॒ता॒म्॒ ॥ 2B । वि॒श्वक॒र्मेति॑ वि॒श्व-क॒र्मा॒ । त्वा॒ । सा॒द॒य॒तु॒ । अ॒न्तरि॑ख्षस्य । पृ॒ष्ठे । व्यच॑स्वतीम् । प्रथ॑स्वतीम् । भास्व॑तीम् । सू॒रि॒मती॒मिति॑ सूरि-मतीम् । एति॑ । या । द्याम् । भासि॑ । एति॑ । पृ॒थि॒वीम् । एति॑ । उ॒रु । अ॒न्तरि॑ख्षम् । अ॒न्तरि॑ख्षम् । य॒च्छ॒ । अ॒न्तरि॑ख्षम् । दृ॒ꣳ॒ह॒ । अ॒न्तरि॑ख्षम् । मा । हि॒ꣳ॒सीः॒ । विश्व॑स्मै । प्रा॒णायेति॑ प्र-अ॒नाय॑ । अ॒पा॒नायेत्य॑प-अ॒नाय॑ । व्या॒नायेति॑ वि-अ॒नाय॑ । उ॒दा॒नायेत्यु॑त्-अ॒नाय॑ । प्र॒ति॒ष्ठाया॒ इति॑ प्रति-स्थायै । च॒रित्रा॑य । वा॒युः । त्वा॒ । अ॒भीति॑ । पा॒तु॒ । म॒ह्या । स्व॒स्त्या । छ॒र्दिषा । [11]  
1 । शन्त॑मे॒नेति॒ शम्-त॒मे॒न॒ । तया । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ॥ 2C । राज्ञी । अ॒सि॒ । प्राची । दिक् । वि॒राडिति॑ वि-राट् । अ॒सि॒ । द॒ख्षि॒णा । दिक् । स॒म्राडिति॑ सम्-राट् । अ॒सि॒ । प्र॒तीची । दिक् । स्व॒राडिति॑ स्व-राट् । अ॒सि॒ । उदी॑ची । दिक् । अधि॑प॒त्नीत्यधि॑-प॒त्नी॒ । अ॒सि॒ । बृ॒ह॒ती । दिक् । 3D । आयुः॑ । मे॒ । पा॒हि॒ । प्रा॒णमिति॑ प्र-अ॒नम् । मे॒ । पा॒हि॒ । अ॒पा॒नमित्य॑प-अ॒नम् । मे॒ । पा॒हि॒ । व्या॒नमिति॑ वि-अ॒नम् । मे॒ । पा॒हि॒ । चख्षुः॑ । मे॒ । पा॒हि॒ । श्रोत्रम् । मे॒ । पा॒हि॒ । मनः॑ । मे॒ । जि॒न्व॒ । वाचम् । मे॒ । पि॒न्व॒ । आ॒त्मानम् । मे॒ । पा॒हि॒ । ज्योतिः॑ । मे॒ । य॒च्छ॒ ॥ [12]  
1A । मा । छन्दः॑ । प्र॒मेति॑ प्र-मा । छन्दः॑ । प्र॒ति॒मेति॑ प्रति-मा । छन्दः॑ । अ॒स्री॒विः । छन्दः॑ । प॒ङ्क्तिः । छन्दः॑ । उ॒ष्णिहा । छन्दः॑ । बृ॒ह॒ती । छन्दः॑ । अ॒नु॒ष्टुबित्य॑नु-स्तुप् । छन्दः॑ । वि॒राडिति॑ वि-राट् । छन्दः॑ । गा॒य॒त्री । छन्दः॑ । त्रि॒ष्टुप् । छन्दः॑ । जग॑ती । छन्दः॑ । पृ॒थि॒वी । छन्दः॑ । अ॒न्तरि॑ख्षम् । छन्दः॑ । द्यौः । छन्दः॑ । समाः । छन्दः॑ । नख्ष॑त्राणि । छन्दः॑ । मनः॑ । छन्दः॑ । वाक् । छन्दः॑ । कृ॒षिः । छन्दः॑ । हिर॑ण्यम् । छन्दः॑ । गौः । छन्दः॑ । अ॒जा । छन्दः॑ । अश्वः॑ । छन्दः॑ ॥ 2 । अ॒ग्निः । दे॒वता । [13]  
1 । वातः॑ । दे॒वता । सूर्यः॑ । दे॒वता । च॒न्द्रमाः । दे॒वता । वस॑वः । दे॒वता । रु॒द्राः । दे॒वता । आ॒दि॒त्याः । दे॒वता । विश्वे । दे॒वाः । दे॒वता । म॒रुतः॑ । दे॒वता । बृह॒स्पतिः॑ । दे॒वता । इन्द्रः॑ । दे॒वता । वरु॑णः । दे॒वता । 2B । मू॒र्धा । अ॒सि॒ । राट् । ध्रु॒वा । अ॒सि॒ । ध॒रुणा । यन्त्री । अ॒सि॒ । यमि॑त्री । इ॒षे । त्वा॒ । ऊ॒र्जे । त्वा॒ । कृ॒ष्यै । त्वा॒ । ख्षेमा॑य । त्वा॒ । यन्त्री । राट् । ध्रु॒वा । अ॒सि॒ । धर॑णी । ध॒र्त्री । अ॒सि॒ । धरि॑त्री । आयु॑षे । त्वा॒ । वर्च॑से । त्वा॒ । ओज॑से । त्वा॒ । बला॑य । त्वा॒ ॥ [14]  
1 । आ॒शुः । त्रि॒वृदिति॑ त्रि-वृत् । 2 । भा॒न्तः । प॒ञ्च॒द॒श इति॑ पञ्च-द॒शः । 3 । व्यो॑मेति॒ वि-ओ॒म॒ । स॒प्त॒द॒श इति॑ सप्त-द॒शः । 4 । प्रतूर्ति॒रिति॒ प्र-तू॒र्तिः॒ । अ॒ष्टा॒द॒श इत्य॑ष्टा-द॒शः । 5 । तपः॑ । न॒व॒द॒श इति॑ नव-द॒शः । 6 । अ॒भि॒व॒र्त इत्य॑भि-व॒र्तः । स॒वि॒ꣳ॒श इति॑ स-वि॒ꣳ॒शः । 7 । ध॒रुणः॑ । ए॒क॒वि॒ꣳ॒श इत्ये॑क-वि॒ꣳ॒शः । 8 । वर्चः॑ । द्वा॒वि॒ꣳ॒शः । 9 । स॒म्भर॑ण॒ इति॑ सम्-भर॑णः । त्र॒यो॒वि॒ꣳ॒श इति॑ त्रयः-वि॒ꣳ॒शः । 10 । योनिः॑ । च॒तु॒र्वि॒ꣳ॒श इति॑ चतुः-वि॒ꣳ॒शः । 11 । गर्भाः । प॒ञ्च॒वि॒ꣳ॒श इति॑ पञ्च-वि॒ꣳ॒शः । 12 । ओजः॑ । त्रि॒ण॒व इति॑ त्रि-न॒वः । 13 । क्रतुः॑ । ए॒क॒त्रि॒ꣳ॒श इत्ये॑क-त्रि॒ꣳ॒शः । 14 । प्र॒ति॒ष्ठेति॑ प्रति-स्था । त्र॒य॒स्त्रि॒ꣳ॒श इति॑ त्रयः-त्रि॒ꣳ॒शः । 15 । ब्र॒ध्नस्य॑ । वि॒ष्टपम् । च॒तु॒स्त्रि॒ꣳ॒श इति॑ चतुः-त्रि॒ꣳ॒शः । 16 । नाकः॑ । ष॒ट्त्रि॒ꣳ॒श इति॑ षट्-त्रि॒ꣳ॒शः । 17 । वि॒व॒र्त इति॑ वि-व॒र्तः । अ॒ष्टा॒च॒त्वा॒रि॒ꣳ॒श इत्य॑ष्टा-च॒त्वा॒रि॒ꣳ॒शः । 18 । ध॒र्त्रः । च॒तु॒ष्टो॒म इति॑ चतुः-स्तो॒मः ॥ [15]  
1A । अ॒ग्नेः । भा॒गः । अ॒सि॒ । दी॒ख्षायाः । आधि॑पत्य॒मित्याधि॑-प॒त्य॒म्॒ । ब्रह्म॑ । स्पृ॒तम् । त्रि॒वृदिति॑ त्रि-वृत् । स्तोमः॑ । 2B । इन्द्र॑स्य । भा॒गः । अ॒सि॒ । विष्णोः । आधि॑पत्य॒मित्याधि॑-प॒त्य॒म्॒ । ख्ष॒त्रम् । स्पृ॒तम् । प॒ञ्च॒द॒श इति॑ पञ्च-द॒शः । स्तोमः॑ । 3C । नृ॒चख्ष॑सा॒मिति॑ नृ-चख्ष॑साम् । भा॒गः । अ॒सि॒ । धा॒तुः । आधि॑पत्य॒मित्याधि॑-प॒त्य॒म्॒ । ज॒नित्रम् । स्पृ॒तम् । स॒प्त॒द॒श इति॑ सप्त-द॒शः । स्तोमः॑ । 4D । मि॒त्रस्य॑ । भा॒गः । अ॒सि॒ । वरु॑णस्य । आधि॑पत्य॒मित्याधि॑-प॒त्य॒म्॒ । दि॒वः । वृ॒ष्टिः । वाताः । स्पृ॒ताः । ए॒क॒वि॒ꣳ॒श इत्ये॑क-वि॒ꣳ॒शः । स्तोमः॑ । 5E । अदि॑त्यै । भा॒गः । अ॒सि॒ । पू॒ष्णः । आधि॑पत्य॒मित्याधि॑-प॒त्य॒म्॒ । ओजः॑ । स्पृ॒तम् । त्रि॒ण॒व इति॑ त्रि-न॒वः । स्तोमः॑ । 6F । वसू॑नाम् । भा॒गः । अ॒सि॒ । [16]  
1 । रु॒द्राणाम् । आधि॑पत्य॒मित्याधि॑-प॒त्य॒म्॒ । चतु॑ष्पा॒दिति॒ चतुः॑-पा॒त्॒ । स्पृ॒तम् । च॒तु॒र्वि॒ꣳ॒श इति॑ चतुः-वि॒ꣳ॒शः । स्तोमः॑ । 2G । आ॒दि॒त्यानाम् । भा॒गः । अ॒सि॒ । म॒रुताम् । आधि॑पत्य॒मित्याधि॑-प॒त्य॒म्॒ । गर्भाः । स्पृ॒ताः । प॒ञ्च॒वि॒ꣳ॒श इति॑ पञ्च-वि॒ꣳ॒शः । स्तोमः॑ । 3 । दे॒वस्य॑ । स॒वि॒तुः । भा॒गः । अ॒सि॒ । बृह॒स्पतेः । आधि॑पत्य॒मित्याधि॑-प॒त्य॒म्॒ । स॒मीचीः । दिशः॑ । स्पृ॒ताः । च॒तु॒ष्टो॒म इति॑ चतुः-स्तो॒मः । स्तोमः॑ । 4I । यावा॑नाम् । भा॒गः । अ॒सि॒ । अया॑वानाम् । आधि॑पत्य॒मित्याधि॑-प॒त्य॒म्॒ । प्र॒जा इति॑ प्र-जाः । स्पृ॒ताः । च॒तु॒श्च॒त्वा॒रि॒ꣳ॒श इति॑ चतुः-च॒त्वा॒रि॒ꣳ॒शः । स्तोमः॑ । 5K । ऋ॒भू॒णाम् । भा॒गः । अ॒सि॒ । विश्वे॑षाम् । दे॒वानाम् । आधि॑पत्य॒मित्याधि॑-प॒त्य॒म्॒ । भू॒तम् । निशान्त॒मिति॒ नि-शा॒न्त॒म्॒ । स्पृ॒तम् । त्र॒य॒स्त्रि॒ꣳ॒श इति॑ त्रयः-त्रि॒ꣳ॒शः । स्तोमः॑ ॥ [17]  
1 । एक॑या । अ॒स्तु॒व॒त॒ । प्र॒जा इति॑ प्र-जाः । अ॒धी॒य॒न्त॒ । प्र॒जाप॑ति॒रिति॑ प्र॒जा-प॒तिः॒ । अधि॑पति॒रित्यधि॑-प॒तिः॒ । आ॒सी॒त्॒ । 2 । ति॒सृभि॒रिति॑ ति॒सृ-भिः॒ । अ॒स्तु॒व॒त॒ । ब्रह्म॑ । अ॒सृ॒ज्य॒त॒ । ब्रह्म॑णः । पतिः॑ । अधि॑पति॒रित्यधि॑-प॒तिः॒ । आ॒सी॒त्॒ । 3 । प॒ञ्चभि॒रिति॑ प॒ञ्च-भिः॒ । अ॒स्तु॒व॒त॒ । भू॒तानि॑ । अ॒सृ॒ज्य॒न्त॒ । भू॒तानाम् । पतिः॑ । अधि॑पति॒रित्यधि॑-प॒तिः॒ । आ॒सी॒त्॒ । 4 । स॒प्तभि॒रिति॑ स॒प्त-भिः॒ । अ॒स्तु॒व॒त॒ । स॒प्त॒र्‌षय॒ इति॑ सप्त-ऋ॒षयः॑ । अ॒सृ॒ज्य॒न्त॒ । धा॒ता । अधि॑पति॒रित्यधि॑-प॒तिः॒ । आ॒सी॒त्॒ । 5 । न॒वभि॒रिति॑ न॒व-भिः॒ । अ॒स्तु॒व॒त॒ । पि॒तरः॑ । अ॒सृ॒ज्य॒न्त॒ । अदि॑तिः । अधि॑प॒त्नीत्यधि॑-प॒त्नी॒ । आ॒सी॒त्॒ । 6 । ए॒का॒द॒शभि॒रित्ये॑काद॒श-भिः॒ । अ॒स्तु॒व॒त॒ । ऋ॒तवः॑ । अ॒सृ॒ज्य॒न्त॒ । आ॒र्त॒वः । अधि॑पति॒रित्यधि॑-प॒तिः॒ । आ॒सी॒त्॒ । 7 । त्र॒यो॒द॒शभि॒रिति॑ त्रयोद॒श-भिः॒ । अ॒स्तु॒व॒त॒ । मासाः । अ॒सृ॒ज्य॒न्त॒ । सँ॒व्व॒थ्स॒र इति॑ सम्-व॒थ्स॒रः । अधि॑पति॒रित्यधि॑-प॒तिः॒ । [18]  
1 । आ॒सी॒त्॒ । 2 । प॒ञ्च॒द॒शभि॒रिति॑ पञ्चद॒श-भिः॒ । अ॒स्तु॒व॒त॒ । ख्ष॒त्रम् । अ॒सृ॒ज्य॒त॒ । इन्द्रः॑ । अधि॑पति॒रित्यधि॑-प॒तिः॒ । आ॒सी॒त्॒ । 3 । स॒प्त॒द॒शभि॒रिति॑ सप्तद॒श-भिः॒ । अ॒स्तु॒व॒त॒ । प॒शवः॑ । अ॒सृ॒ज्य॒न्त॒ । बृह॒स्पतिः॑ । अधि॑पति॒रित्यधि॑-प॒तिः॒ । आ॒सी॒त्॒ । 4 । न॒व॒द॒शभि॒रिति॑ नवद॒श-भिः॒ । अ॒स्तु॒व॒त॒ । शू॒द्रा॒र्याविति॑ शूद्र-अ॒र्यौ । अ॒सृ॒ज्ये॒ता॒म्॒ । अ॒हो॒रा॒त्रे इत्य॑हः-रा॒त्रे । अधि॑पत्नी॒ इत्यधि॑-प॒त्नी॒ । आ॒स्ता॒म्॒ । 5 । एक॑विꣳश॒त्येत्येक॑-वि॒ꣳ॒श॒त्या॒ । अ॒स्तु॒व॒त॒ । एक॑शफा॒ इत्येक॑-श॒फाः॒ । प॒शवः॑ । अ॒सृ॒ज्य॒न्त॒ । वरु॑णः । अधि॑पति॒रित्यधि॑-प॒तिः॒ । आ॒सी॒त्॒ । 6 । त्रयो॑विꣳश॒त्येति॒ त्रयः॑-वि॒ꣳ॒श॒त्या॒ । अ॒स्तु॒व॒त॒ । ख्षु॒द्राः । प॒शवः॑ । अ॒सृ॒ज्य॒न्त॒ । पू॒षा । अधि॑पति॒रित्यधि॑-प॒तिः॒ । आ॒सी॒त्॒ । 7 । पञ्च॑विꣳश॒त्येति॒ पञ्च॑-वि॒ꣳ॒श॒त्या । अ॒स्तु॒व॒त॒ । आ॒र॒ण्याः । प॒शवः॑ । अ॒सृ॒ज्य॒न्त॒ । वा॒युः । अधि॑पति॒रित्यधि॑-प॒तिः॒ । आ॒सी॒त्॒ । 8 । स॒प्तविꣳ॑श॒त्येति॑ स॒प्त-वि॒ꣳ॒श॒त्या॒ । अ॒स्तु॒व॒त॒ । द्यावा॑पृथि॒वी इति॒ द्यावा-पृ॒थि॒वी । वीति॑ । [19]  
1 । ऐ॒ता॒म्॒ । वस॑वः । रु॒द्राः । आ॒दि॒त्याः । अनु॑ । वीति॑ । आ॒य॒न्न्॒ । तेषाम् । आधि॑पत्य॒मित्याधि॑-प॒त्य॒म्॒ । आ॒सी॒त्॒ । 2 । नव॑विꣳश॒त्येति॒ नव॑-वि॒ꣳ॒श॒त्या॒ । अ॒स्तु॒व॒त॒ । वन॒स्पत॑यः । अ॒सृ॒ज्य॒न्त॒ । सोमः॑ । अधि॑पति॒रित्यधि॑-प॒तिः॒ । आ॒सी॒त्॒ । 3 । एक॑त्रिꣳश॒तेत्येक॑-त्रि॒ꣳ॒श॒ता॒ । अ॒स्तु॒व॒त॒ । प्र॒जा इति॑ प्र-जाः । अ॒सृ॒ज्य॒न्त॒ । यावा॑नाम् । च॒ । अया॑वानाम् । च॒ । आधि॑पत्य॒मित्याधि॑-प॒त्य॒म्॒ । आ॒सी॒त्॒ । 4 । त्रय॑स्त्रिꣳश॒तेति॒ त्रयः॑-त्रि॒ꣳ॒श॒ता॒ । अ॒स्तु॒व॒त॒ । भू॒तानि॑ । अ॒शा॒म्य॒न्न्॒ । प्र॒जाप॑ति॒रिति॑ प्र॒जा-प॒तिः॒ । प॒र॒मे॒ष्ठी । अधि॑पति॒रित्यधि॑-प॒तिः॒ । आ॒सी॒त्॒ ॥ [20]  
1A । इ॒यम् । ए॒व । सा । या । प्र॒थ॒मा । व्यौच्छ॒दिति॑ वि-औच्छ॑त् । अ॒न्तः । अ॒स्याम् । च॒र॒ति॒ । प्रवि॒ष्टेति॒ प्र-वि॒ष्टा॒ ॥ व॒धूः । ज॒जा॒न॒ । न॒व॒गदिति॑ नव-गत् । जनि॑त्री । त्रयः॑ । ए॒ना॒म्॒ । म॒हि॒मानः॑ । स॒च॒न्ते॒ ॥ 2B । छन्द॑स्वती॒ इति॑ । उ॒षसा । पेपि॑शाने॒ इति॑ । स॒मा॒नम् । योनिम् । अन्विति॑ । स॒ञ्चर॑न्ती॒ इति॑ सम्-चर॑न्ती ॥ सूर्य॑पत्नी॒ इति॒ सूर्य॑-प॒त्नी॒ । वीति॑ । च॒र॒तः॒ । प्र॒जा॒न॒ती इति॑ प्र-जा॒न॒ती । के॒तुम् । कृ॒ण्वा॒ने इति॑ । अ॒जरे॒ इति॑ । भूरि॑रेत॒सेति॒ भूरि॑-रे॒त॒सा॒ ॥ 3C । ऋ॒तस्य॑ । पन्थाम् । अन्विति॑ । ति॒स्रः । एति॑ । अ॒गुः॒ । त्रयः॑ । घ॒र्मासः॑ । अन्विति॑ । ज्योति॑षा । एति॑ । अ॒गुः॒ ॥ प्र॒जामिति॑ प्र-जाम् । एका । रख्ष॑ति । ऊर्जम् । एका । [21]  
1 । व्र॒तम् । एका । र॒ख्ष॒ति॒ । दे॒व॒यू॒नामिति॑ देव-यू॒नाम् ॥ 2D । च॒तु॒ष्टो॒म इति॑ चतुः-स्तो॒मः । अ॒भ॒व॒त्॒ । या । तु॒रीया । य॒ज्ञस्य॑ । प॒ख्षौ । ऋ॒ष॒यः॒ । भव॑न्ती ॥ गा॒य॒त्रीम् । त्रि॒ष्टुभम् । जग॑तीम् । अ॒नु॒ष्टुभ॒मित्य॑नु-स्तुभम् । बृ॒हत् । अ॒र्कम् । यु॒ञ्जा॒नाः । सुवः॑ । एति॑ । अ॒भ॒र॒न्न्॒ । इ॒दम् ॥ 3E । प॒ञ्चभि॒रिति॑ प॒ञ्च-भिः॒ । धा॒ता । वीति॑ । द॒धौ॒ । इ॒दम् । यत् । तासाम् । स्वसृ़ः । अ॒ज॒न॒य॒त्॒ । पञ्च॑प॒ञ्चेति॒ पञ्च॑-प॒ञ्च॒ ॥ तासाम् । उ॒ । य॒न्ति॒ । प्र॒य॒वेणेति॑ प्र-य॒वेन॑ । पञ्च॑ । नाना । रू॒पाणि॑ । क्रत॑वः । वसा॑नाः ॥ 4F । त्रि॒ꣳ॒शत् । स्वसा॑रः । उपेति॑ । य॒न्ति॒ । नि॒ष्कृ॒तमिति॑ निः-कृ॒तम् । स॒मा॒नम् । के॒तुम् । प्र॒ति॒मु॒ञ्चमा॑ना॒ इति॑ प्रति-मु॒ञ्चमा॑नाः ॥ [22]  
1 । ऋ॒तून् । त॒न्व॒ते॒ । क॒वयः॑ । प्र॒जा॒न॒तीरिति॑ प्र-जा॒न॒तीः । मध्ये॑छन्दस॒ इति॒ मध्ये-छ॒न्द॒सः॒ । परीति॑ । यन्ति॑ । भास्व॑तीः ॥ 2G । ज्योति॑ष्मती । प्रतीति॑ । मु॒ञ्च॒ते॒ । नभः॑ । रात्री । दे॒वी । सूर्य॑स्य । व्र॒तानि॑ ॥ वीति॑ । प॒श्य॒न्ति॒ । प॒शवः॑ । जाय॑मानाः । नाना॑रूपा॒ इति॒ नाना-रू॒पाः॒ । मा॒तुः । अ॒स्याः॒ । उ॒पस्थ॒ इत्यु॒प-स्थे॒ ॥ 3 । ए॒का॒ष्ट॒केत्ये॑क-अ॒ष्ट॒का । तप॑सा । तप्य॑माना । ज॒जान॑ । गर्भम् । म॒हि॒मानम् । इन्द्रम् ॥ तेन॑ । दस्यून्॑ । वीति॑ । अ॒स॒ह॒न्त॒ । दे॒वाः । ह॒न्ता । असु॑राणाम् । अ॒भ॒व॒त्॒ । शची॑भि॒रिति॒ शचि॑-भिः॒ ॥ 4I । अना॑नुजा॒मित्यना॑नु-जा॒म्॒ । अ॒नु॒जामित्य॑नु-जाम् । माम् । अ॒क॒र्त॒ । स॒त्यम् । वद॑न्ती । अन्विति॑ । इ॒च्छे॒ । ए॒तत् ॥ भू॒यासम् । [23]  
1 । अ॒स्य॒ । सु॒म॒ताविति॑ सु-म॒तौ । यथा । यू॒यम् । अ॒न्या । वः॒ । अ॒न्याम् । अतीति॑ । मा । प्रेति॑ । यु॒क्त॒ ॥ 2K । अभूत् । मम॑ । सु॒म॒ताविति॑ सु-म॒तौ । वि॒श्ववे॑दा॒ इति॑ वि॒श्व-वे॒दाः॒ । आष्ट॑ । प्र॒ति॒ष्ठामिति॑ प्रति-स्थाम् । अवि॑दत् । हि । गा॒धम् ॥ भू॒यासम् । अ॒स्य॒ । सु॒म॒ताविति॑ सु-म॒तौ । यथा । यू॒यम् । अ॒न्या । वः॒ । अ॒न्याम् । अतीति॑ । मा । प्रेति॑ । यु॒क्त॒ ॥ 3L । पञ्च॑ । व्यु॑ष्टी॒रिति॒ वि-उ॒ष्टीः॒ । अन्विति॑ । पञ्च॑ । दोहाः । गाम् । पञ्च॑नाम्नी॒मिति॒ पञ्च॑-ना॒म्नी॒म्॒ । ऋ॒तवः॑ । अन्विति॑ । पञ्च॑ ॥ पञ्च॑ । दिशः॑ । प॒ञ्च॒द॒शेनेति॑ पञ्च-द॒शेन॑ । कॢ॒प्ताः । स॒मा॒नमूर्ध्नी॒रिति॑ समा॒न-मू॒र्ध्नीः॒ । अ॒भीति॑ । लो॒कम् । एकम् ॥ [24]  
1M । ऋ॒तस्य॑ । गर्भः॑ । प्र॒थ॒मा । व्यू॒षुषीति॑ वि-ऊ॒षुषी । अ॒पाम् । एका । म॒हि॒मानम् । बि॒भ॒र्ति॒ ॥ सूर्य॑स्य । एका । चर॑ति । नि॒ष्कृ॒तेष्विति॑ निः-कृ॒तेषु॑ । घ॒र्मस्य॑ । एका । स॒वि॒ता । एकाम् । नीति॑ । य॒च्छ॒ति॒ ॥ 2N । या । प्र॒थ॒मा । व्यौच्छ॒दिति॑ वि-औच्छ॑त् । सा । धे॒नुः । अ॒भ॒व॒त्॒ । य॒मे ॥ सा । नः॒ । पय॑स्वती । धु॒ख्ष्व॒ । उत्त॑रामुत्तरा॒मित्युत्त॑राम्-उ॒त्त॒रा॒म् । समाम् ॥ 3O । शु॒क्रर्‌ष॒भेति॑ शु॒क्र-ऋ॒ष॒भा॒ । नभ॑सा । ज्योति॑षा । एति॑ । अ॒गा॒त्॒ । वि॒श्वरू॒पेति॑ वि॒श्व-रू॒पा॒ । श॒ब॒लीः । अ॒ग्निके॑तु॒रित्य॒ग्नि-के॒तुः॒ ॥ स॒मा॒नम् । अर्थम् । स्व॒प॒स्यमा॒नेति॑ सु-अ॒प॒स्यमा॑ना । बिभ्र॑ती । ज॒राम् । अ॒ज॒रे॒ । उ॒षः॒ । एति॑ । अ॒गाः॒ ॥ 4P । ऋ॒तू॒नाम् । पत्नी । प्र॒थ॒मा । इ॒यम् । एति॑ । अ॒गा॒त्॒ । अह्नाम् । ने॒त्री । ज॒नि॒त्री । प्र॒जाना॒मिति॑ प्र-जानाम् ॥ एका । स॒ती । ब॒हु॒धेति॑ बहु-धा । उ॒षः॒ । वीति॑ । उ॒च्छ॒सि॒ । अजीर्णा । त्वम् । ज॒र॒य॒सि॒ । सर्वम् । अ॒न्यत् ॥ [25]  
1A । अग्ने । जा॒तान् । प्रेति॑ । नु॒द॒ । नः॒ । स॒पत्नान्॑ । प्रतीति॑ । अजा॑तान् । जा॒त॒वे॒द॒ इति॑ जात-वे॒दः॒ । नु॒द॒स्व॒ ॥ अ॒स्मे इति॑ । दी॒दि॒हि॒ । सु॒मना॒ इति॑ सु-मनाः । अहे॑डन्न् । तव॑ । स्या॒म्॒ । शर्मन्न्॑ । त्रि॒वरू॑थ॒ इति॑ त्रि-वरू॑थः । उ॒द्भिदित्यु॑त्-भित् ॥ 2B । सह॑सा । जा॒तान् । प्रेति॑ । नु॒द॒ । नः॒ । स॒पत्नान्॑ । प्रतीति॑ । अजा॑तान् । जा॒त॒वे॒द॒ इति॑ जात-वे॒दः॒ । नु॒द॒स्व॒ ॥ अधीति॑ । नः॒ । ब्रू॒हि॒ । सु॒म॒न॒स्यमा॑न॒ इति॑ सु-म॒न॒स्यमा॑नः । व॒यम् । स्या॒म॒ । प्रेति॑ । नु॒द॒ । नः॒ । स॒पत्नान्॑ ॥ 3C । च॒तु॒श्च॒त्वा॒रि॒ꣳ॒श इति॑ चतुः-च॒त्वा॒रि॒ꣳ॒शः । स्तोमः॑ । वर्चः॑ । द्रवि॑णम् । 4D । षो॒ड॒शः । स्तोमः॑ । ओजः॑ । द्रवि॑णम् । 5E । पृ॒थि॒व्याः । पुरी॑षम् । अ॒सि॒ । [26]  
1 । अफ्सः॑ । नाम॑ ॥ 2F । एवः॑ । छन्दः॑ । वरि॑वः । छन्दः॑ । श॒म्भूरिति॑ शम्-भूः । छन्दः॑ । प॒रि॒भूरिति॑ परि-भूः । छन्दः॑ । आ॒च्छत् । छन्दः॑ । मनः॑ । छन्दः॑ । व्यचः॑ । छन्दः॑ । सिन्धुः॑ । छन्दः॑ । स॒मु॒द्रम् । छन्दः॑ । स॒लि॒लम् । छन्दः॑ । सँ॒य्यदिति॑ सम्-यत् । छन्दः॑ । वि॒यदिति॑ वि-यत् । छन्दः॑ । बृ॒हत् । छन्दः॑ । र॒थ॒न्त॒रमिति॑ रथम्-त॒रम् । छन्दः॑ । नि॒का॒य इति॑ नि-का॒यः । छन्दः॑ । वि॒व॒ध इति॑ वि-व॒धः । छन्दः॑ । गिरः॑ । छन्दः॑ । भ्रजः॑ । छन्दः॑ । स॒ष्टुबिति॑ स-स्तुप् । छन्दः॑ । अ॒नु॒ष्टुबित्य॑नु-स्तुप् । छन्दः॑ । क॒कुत् । छन्दः॑ । त्रि॒क॒कुदिति॑ त्रि-क॒कुत् । छन्दः॑ । का॒व्यम् । छन्दः॑ । अ॒ङ्कु॒पम् । छन्दः॑ । [27]  
1 । प॒दप॑ङ्क्ति॒रिति॑ प॒द-प॒ङ्क्तिः॒ । छन्दः॑ । अ॒ख्षर॑पङ्क्ति॒रित्य॒ख्षर॑-प॒ङ्क्तिः॒ । छन्दः॑ । वि॒ष्टा॒रप॑ङ्क्ति॒रिति॑ विष्टा॒र-प॒ङ्क्तिः॒ । छन्दः॑ । ख्षु॒रः । भृज्वान्॑ । छन्दः॑ । प्र॒च्छत् । छन्दः॑ । प॒ख्षः । छन्दः॑ । एवः॑ । छन्दः॑ । वरि॑वः । छन्दः॑ । वयः॑ । छन्दः॑ । व॒य॒स्कृदिति॑ वयः-कृत् । छन्दः॑ । वि॒शा॒लमिति॑ वि-शा॒लम् । छन्दः॑ । विष्प॑र्धा॒ इति॒ वि-स्प॒र्धाः॒ । छन्दः॑ । छ॒दिः । छन्दः॑ । दू॒रो॒ह॒णमिति॑ दुः-रो॒ह॒णम् । छन्दः॑ । त॒न्द्रम् । छन्दः॑ । अ॒ङ्का॒ङ्कम् । छन्दः॑ ॥ [28]  
1A । अ॒ग्निः । वृ॒त्राणि॑ । ज॒ङ्घ॒न॒त्॒ । द्र॒वि॒ण॒स्युः । वि॒प॒न्ययेति॑ वि-प॒न्यया ॥ समि॑द्ध॒ इति॒ सम्-इ॒द्धः॒ । शु॒क्रः । आहु॑त॒ इत्या-हु॒तः॒ ॥ 2B । त्वम् । सो॒म॒ । अ॒सि॒ । सत्प॑ति॒रिति॒ सत्-प॒तिः॒ । त्वम् । राजा । उ॒त । वृ॒त्र॒हेति॑ वृत्र-हा ॥ त्वम् । भ॒द्रः । अ॒सि॒ । क्रतुः॑ ॥ 3C । भ॒द्रा । ते॒ । अ॒ग्ने॒ । स्व॒नी॒केति॑ सु-अ॒नी॒क॒ । स॒न्दृगिति॑ सम्-दृक् । घो॒रस्य॑ । स॒तः । विषु॑णस्य । चारुः॑ ॥ न । यत् । ते॒ । शो॒चिः । तम॑सा । वर॑न्त । न । ध्व॒स्मानः॑ । त॒नुवि॑ । रेपः॑ । एति॑ । अ॒धुः॒ ॥ 4D । भ॒द्रम् । ते॒ । अ॒ग्ने॒ । स॒ह॒सि॒न्न्॒ । अनी॑कम् । उ॒पा॒के । एति॑ । रो॒च॒ते॒ । सूर्य॑स्य ॥ [29]  
1 । रुश॑त् । दृ॒शे । द॒दृ॒शे॒ । न॒क्त॒या । चि॒त्॒ । अरूख्षितम् । दृ॒शे । एति॑ । रू॒पे । अन्नम् ॥ 2E । सः । ए॒ना । अनी॑केन । सु॒वि॒दत्र॒ इति॑ सु-वि॒दत्रः॑ । अ॒स्मे इति॑ । यष्टा । दे॒वान् । आय॑जिष्ठ॒ इत्या-य॒जि॒ष्ठः॒ । स्व॒स्ति ॥ अद॑ब्धः । गो॒पा इति॑ गो-पाः । उ॒त । नः॒ । प॒र॒स्पा इति॑ परः-पाः । अग्ने । द्यु॒मदिति॑ द्यु-मत् । उ॒त । रे॒वत् । दि॒दी॒हि॒ ॥ 3F । स्व॒स्ति । नः॒ । दि॒वः । अ॒ग्ने॒ । पृ॒थि॒व्याः । वि॒श्वायु॒रिति॑ वि॒श्व-आ॒युः॒ । धे॒हि॒ । य॒जथा॑य । दे॒व॒ ॥ यत् । सी॒महि॑ । दि॒वि॒जा॒तेति॑ दिवि-जा॒त॒ । प्रश॑स्त॒मिति॒ प्र-श॒स्त॒म्॒ । तत् । अ॒स्मासु॑ । द्रवि॑णम् । धे॒हि॒ । चि॒त्रम् ॥ 4G । यथा । हो॒तः॒ । मनु॑षः । [30]  
1 । दे॒वता॒तेति॑ दे॒व-ता॒ता॒ । य॒ज्ञेभिः॑ । सू॒नो॒ इति॑ । स॒ह॒सः॒ । यजा॑सि ॥ ए॒वा । नः॒ । अ॒द्य । स॒म॒ना । स॒मा॒नान् । उ॒शन्न् । अ॒ग्ने॒ । उ॒श॒तः । य॒ख्षि॒ । दे॒वान् ॥ 2 । अ॒ग्निम् । ई॒डे॒ । पु॒रोहि॑त॒मिति॑ पु॒रः-हि॒त॒म्॒ । य॒ज्ञस्य॑ । दे॒वम् । ऋ॒त्विजम् ॥ होता॑रम् । र॒त्न॒धात॑म॒मिति॑ रत्न-धात॑मम् ॥ 3I । वृषा । सो॒म॒ । द्यु॒मानिति॑ द्यु-मान् । अ॒सि॒ । वृषा । दे॒व॒ । वृष॑व्रत॒ इति॒ वृष॑-व्र॒तः॒ ॥ वृषा । धर्मा॑णि । द॒धि॒षे॒ ॥ 4K । सान्त॑पना॒ इति॒ साम्-त॒प॒नाः॒ । इ॒दम् । ह॒विः । मरु॑तः । तत् । जु॒जु॒ष्ट॒न॒ ॥ यु॒ष्माक॑ । ऊ॒ती । रि॒शा॒द॒स॒ इति॑ रिश-अ॒द॒सः॒ ॥ 5L । यः । नः॒ । मर्तः॑ । वस॑वः । दु॒र्‌हृ॒णा॒युरिति॑ दुः-हृ॒णा॒युः । ति॒रः । स॒त्यानि॑ । म॒रु॒तः॒ । [31]  
1 । जिघाꣳ॑सात् ॥ द्रु॒हः । पाशम् । प्रतीति॑ । सः । मु॒ची॒ष्ट॒ । तपि॑ष्ठेन । तप॑सा । ह॒न्त॒न॒ । तम् ॥ 2M । सँ॒व्व॒थ्स॒रीणा॒ इति॑ सम्-व॒थ्स॒रीणाः । म॒रुतः॑ । स्व॒र्का इति॑ सु-अ॒र्काः । उ॒रु॒ख्षया॒ इत्यु॑रु-ख्षयाः । सग॑णा॒ इति॒ स-ग॒णाः॒ । मानु॑षेषु ॥ ते । अ॒स्मत् । पाशान्॑ । प्रेति॑ । मु॒ञ्च॒न्तु॒ । अꣳह॑सः । सा॒न्त॒प॒ना इति॑ साम्-त॒प॒नाः । म॒दि॒राः । मा॒द॒यि॒ष्णवः॑ ॥ 3N । पि॒प्री॒हि । दे॒वान् । उ॒श॒तः । य॒वि॒ष्ठ॒ । वि॒द्वान् । ऋ॒तून् । ऋ॒तु॒प॒त॒ इत्यृ॑तु-प॒ते॒ । य॒ज॒ । इ॒ह ॥ ये । दैव्याः । ऋ॒त्विजः॑ । तेभिः॑ । अ॒ग्ने॒ । त्वम् । होतृ़॑णाम् । अ॒सि॒ । आय॑जिष्ठ॒ इत्या-य॒जि॒ष्ठः॒ ॥ 4O । अग्ने । यत् । अ॒द्य । वि॒शः । अ॒ध्व॒र॒स्य॒ । हो॒तः॒ । पाव॑क । [32]  
1 । शो॒चे॒ । वेः । त्वम् । हि । यज्वा ॥ ऋ॒ता । य॒जा॒सि॒ । म॒हि॒ना । वीति॑ । यत् । भूः । ह॒व्या । व॒ह॒ । य॒वि॒ष्ठ॒ । या । ते॒ । अ॒द्य ॥ 2P । अ॒ग्निना । र॒यिम् । अ॒श्ञ॒व॒त्॒ । पोषम् । ए॒व । दि॒वेदि॑व॒ इति॑ दि॒वे-दि॒वे॒ ॥ य॒शसम् । वी॒रव॑त्तम॒मिति॑ वी॒रव॑त्-त॒म॒म्॒ ॥ 3Q । ग॒य॒स्फान॒ इति॑ गय-स्फानः॑ । अ॒मी॒व॒हेत्य॑मीव-हा । व॒सु॒विदिति॑ वसु-वित् । पु॒ष्टि॒वर्ध॑न॒ इति॑ पुष्टि-वर्ध॑नः ॥ सु॒मि॒त्र इति॑ सु-मि॒त्रः । सो॒म॒ । नः॒ । भ॒व॒ ॥ 4R । गृह॑मेधास॒ इति॒ गृह॑-मे॒धा॒सः॒ । एति॑ । ग॒त॒ । मरु॑तः । मा । अपेति॑ । भू॒त॒न॒ ॥ प्र॒मु॒ञ्चन्त॒ इति॑ प्र-मु॒ञ्चन्तः॑ । नः॒ । अꣳह॑सः ॥ 5S । पू॒र्वीभिः॑ । हि । द॒दा॒शि॒म । श॒रद्भि॒रिति॑ श॒रत्-भिः॒ । म॒रु॒तः॒ । व॒यम् ॥ महो॑भि॒रिति॒ महः॑-भिः॒ । [33]  
1 । च॒र्‌ष॒णी॒नाम् ॥ 2T । प्रेति॑ । बु॒ध्नियाः । ई॒र॒ते॒ । वः॒ । महाꣳ॑सि । प्रेति॑ । नामा॑नि । प्र॒य॒ज्य॒व॒ इति॑ प्र-य॒ज्य॒वः॒ । ति॒र॒ध्व॒म्॒ ॥ स॒ह॒स्रियम् । दम्यम् । भा॒गम् । ए॒तम् । गृ॒ह॒मे॒धीय॒मिति॑ गृह-मे॒धीयम् । म॒रु॒तः॒ । जु॒ष॒ध्व॒म्॒ ॥ 3U । उपेति॑ । यम् । एति॑ । यु॒व॒तिः । सु॒दख्ष॒मिति॑ सु-दख्षम् । दो॒षा । वस्तोः । ह॒विष्म॑ती । घृ॒ताची ॥ उपेति॑ । स्वा । ए॒न॒म्॒ । अ॒रम॑तिः । व॒सू॒युरिति॑ वसु-युः ॥ 4V । इ॒मो इति॑ । अ॒ग्ने॒ । वी॒तत॑मा॒नीति॑ वी॒त-त॒मा॒नि॒ । ह॒व्या । अज॑स्रः । व॒ख्षि॒ । दे॒वता॑ति॒मिति॑ दे॒व-ता॒ति॒म्॒ । अच्छ॑ ॥ प्रतीति॑ । नः॒ । ई॒म्॒ । सु॒र॒भीणि॑ । वि॒य॒न्तु॒ ॥ 5W । क्री॒डम् । वः॒ । शर्धः॑ । मारु॑तम् । अ॒न॒र्वाणम् । र॒थे॒शुभ॒मिति॑ रथे-शुभम् ॥ [34]  
1 । कण्वाः । अ॒भि । प्रेति॑ । गा॒य॒त॒ ॥ 2X । अत्या॑सः । न । ये । म॒रुतः॑ । स्वञ्चः॑ । य॒ख्ष॒दृश॒ इति॑ यख्ष-दृशः॑ । न । शु॒भय॑न्त । मर्याः ॥ ते । ह॒र्म्ये॒ष्ठा इति॑ हर्म्ये-स्थाः । शिश॑वः । न । शु॒भ्राः । व॒थ्सासः॑ । न । प्र॒क्री॒डिन॒ इति॑ प्र-क्री॒डिनः॑ । प॒यो॒धा इति॑ पयः-धाः ॥ 3Y । प्रेति॑ । ए॒षा॒म्॒ । अज्मे॑षु । वि॒थु॒रा । इ॒व॒ । रे॒ज॒ते॒ । भूमिः॑ । यामे॑षु । यत् । ह॒ । यु॒ञ्जते । शु॒भे ॥ ते । क्री॒डयः॑ । धुन॑यः । भ्राज॑दृष्टय॒ इति॒ भ्राज॑त्-ऋ॒ष्ट॒यः॒ । स्व॒यम् । म॒हि॒त्वमिति॑ महि-त्वम् । प॒न॒य॒न्त॒ । धूत॑यः ॥ 4Z । उ॒प॒ह्व॒रेष्वि॑त्युप-ह्व॒रेषु॑ । यत् । अचि॑ध्वम् । य॒यिम् । वयः॑ । इ॒व॒ । म॒रु॒तः॒ । केन॑ । [35]  
1 । चि॒त्॒ । प॒था ॥ श्चोत॑न्ति । कोशाः । उपेति॑ । वः॒ । रथे॑षु । एति॑ । घृ॒तम् । उ॒ख्ष॒त॒ । मधु॑वर्ण॒मिति॒ मधु॑-व॒र्ण॒म्॒ । अर्च॑ते ॥ 2AA । अ॒ग्निम॑ग्नि॒मित्य॒ग्निम्-अ॒ग्नि॒म्॒ । हवी॑मभि॒रिति॒ हवी॑म-भिः॒ । सदा । ह॒व॒न्त॒ । वि॒श्पतिम् ॥ ह॒व्य॒वाह॒मिति॑ हव्य-वाहम् । पु॒रु॒प्रि॒यमिति॑ पुरु-प्रि॒यम् ॥ 3BB । तम् । हि । शश्व॑न्तः । ईड॑ते । स्रु॒चा । दे॒वम् । घृ॒त॒श्चुतेति॑ घृत-श्चुता ॥ अ॒ग्निम् । ह॒व्याय॑ । वोढ॑वे ॥ 4CB । इन्द्राग्नी॒ इतीन्द्र॑-अ॒ग्नी॒ । रो॒च॒ना । दि॒वः । 5DD । श्ञथ॑त् । वृ॒त्रम् । 6EE । इन्द्रम् । वः॒ । वि॒श्वतः॑ । परीति॑ । 7FF । इन्द्रम् । नरः॑ । 8GG । विश्व॑कर्म॒न्निति॒ विश्व॑-क॒र्म॒न्न्॒ । ह॒विषा । वा॒वृ॒धा॒नः । 9 । विश्व॑कर्म॒न्निति॒ विश्व॑-क॒र्म॒न्न्॒ । ह॒विषा । वर्ध॑नेन ॥ [36]  
