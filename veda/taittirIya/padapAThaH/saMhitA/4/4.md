

  
1A । र॒श्मिः । अ॒सि॒ । ख्षया॑य । त्वा॒ । ख्षयम् । जि॒न्व॒ । प्रेति॒रिति॒ प्र-इ॒तिः॒ । अ॒सि॒ । धर्मा॑य । त्वा॒ । धर्मम् । जि॒न्व॒ । अन्वि॑ति॒रित्यनु॑-इ॒तिः॒ । अ॒सि॒ । दि॒वे । त्वा॒ । दिवम् । जि॒न्व॒ । स॒न्धिरिति॑ सम्-धिः । अ॒सि॒ । अ॒न्तरि॑ख्षाय । त्वा॒ । अ॒न्तरि॑ख्षम् । जि॒न्व॒ । प्र॒ति॒धिरिति॑ प्रति-धिः । अ॒सि॒ । पृ॒थि॒व्यै । त्वा॒ । पृ॒थि॒वीम् । जि॒न्व॒ । वि॒ष्ट॒म्भ इति॑ वि-स्त॒म्भः । अ॒सि॒ । वृष्ट्यै । त्वा॒ । वृष्टिम् । जि॒न्व॒ । प्र॒वेति॑ प्र-वा । अ॒सि॒ । अह्ने । त्वा॒ । अहः॑ । जि॒न्व॒ । 2B । अ॒नु॒वेत्य॑नु-वा । अ॒सि॒ । रात्रि॑यै । त्वा॒ । रात्रिम् । जि॒न्व॒ । उ॒शिक् । अ॒सि॒ । [1]  
1 । वसु॑भ्य॒ इति॒ वसु॑-भ्यः॒ । त्वा॒ । वसून्॑ । जि॒न्व॒ । प्र॒के॒त इति॑ प्र-के॒तः । अ॒सि॒ । रु॒द्रेभ्यः॑ । त्वा॒ । रु॒द्रान् । जि॒न्व॒ । सु॒दी॒तिरिति॑ सु-दी॒तिः । अ॒सि॒ । आ॒दि॒त्येभ्यः॑ । त्वा॒ । आ॒दि॒त्यान् । जि॒न्व॒ । ओजः॑ । अ॒सि॒ । पि॒तृभ्य॒ इति॑ पि॒तृ-भ्यः॒ । त्वा॒ । पि॒तृ़न् । जि॒न्व॒ । तन्तुः॑ । अ॒सि॒ । प्र॒जाभ्य॒ इति॑ प्र-जाभ्यः॑ । त्वा॒ । प्र॒जा इति॑ प्र-जाः । जि॒न्व॒ । पृ॒त॒ना॒षाट् । अ॒सि॒ । प॒शुभ्य॒ इति॑ प॒शु-भ्यः॒ । त्वा॒ । प॒शून् । जि॒न्व॒ । 2C । रे॒वत् । अ॒सि॒ । ओष॑धीभ्य॒ इत्योष॑धि-भ्यः॒ । त्वा॒ । ओष॑धीः । जि॒न्व॒ । अ॒भि॒जिदित्य॑भि-जित् । अ॒सि॒ । यु॒क्तग्रा॒वेति॑ यु॒क्त-ग्रा॒वा॒ । इन्द्रा॑य । त्वा॒ । इन्द्रम् । जि॒न्व॒ । अधि॑पति॒रित्यधि॑-प॒तिः॒ । अ॒सि॒ । प्रा॒णायेति॑ प्र-अ॒नाय॑ । [2]  
1 । त्वा॒ । प्रा॒णमिति॑ प्र-अ॒नम् । जि॒न्व॒ । य॒न्ता । अ॒सि॒ । अ॒पा॒नायेत्य॑प-अ॒नाय॑ । त्वा॒ । अ॒पा॒नमित्य॑प-अ॒नम् । जि॒न्व॒ । स॒ꣳ॒सर्प॒ इति॑ सम्-सर्पः॑ । अ॒सि॒ । चख्षु॑षे । त्वा॒ । चख्षुः॑ । जि॒न्व॒ । व॒यो॒धा इति॑ वयः-धाः । अ॒सि॒ । श्रोत्रा॑य । त्वा॒ । श्रोत्रम् । जि॒न्व॒ । त्रि॒वृदिति॑ त्रि-वृत् । अ॒सि॒ । 2D । प्र॒वृदिति॑ प्र-वृत् । अ॒सि॒ । स॒व्वृँदिति॑ सम्-वृत् । अ॒सि॒ । वि॒वृदिति॑ वि-वृत् । अ॒सि॒ । स॒ꣳ॒रो॒ह इति॑ सम्-रो॒हः । अ॒सि॒ । नी॒रो॒ह इति॑ निः-रो॒हः । अ॒सि॒ । प्र॒रो॒ह इति॑ प्र-रो॒हः । अ॒सि॒ । अ॒नु॒रो॒ह इत्य॑नु-रो॒हः । अ॒सि॒ । 3E । व॒सु॒कः । अ॒सि॒ । वेष॑श्रि॒रिति॒ वेष॑-श्रिः॒ । अ॒सि॒ । वस्य॑ष्टिः । अ॒सि॒ ॥ [3]  
1A । राज्ञी । अ॒सि॒ । प्राची । दिक् । वस॑वः । ते॒ । दे॒वाः । अधि॑पतय॒ इत्यधि॑-प॒त॒यः॒ । अ॒ग्निः । हे॒ती॒नाम् । प्र॒ति॒ध॒र्तेति॑ प्रति-ध॒र्ता । त्रि॒वृदिति॑ त्रि-वृत् । त्वा॒ । स्तोमः॑ । पृ॒थि॒व्याम् । श्र॒य॒तु॒ । आज्यम् । उ॒क्थम् । अव्य॑थयत् । स्त॒भ्ना॒तु॒ । र॒थ॒न्त॒रमिति॑ रथम्-त॒रम् । साम॑ । प्रति॑ष्ठित्या॒ इति॒ प्रति॑-स्थि॒त्यै॒ । 2B । वि॒राडिति॑ वि-राट् । अ॒सि॒ । द॒ख्षि॒णा । दिक् । रु॒द्राः । ते॒ । दे॒वाः । अधि॑पतय॒ इत्यधि॑-प॒त॒यः॒ । इन्द्रः॑ । हे॒ती॒नाम् । प्र॒ति॒ध॒र्तेति॑ प्रति-ध॒र्ता । प॒ञ्च॒द॒श इति॑ पञ्च-द॒शः । त्वा॒ । स्तोमः॑ । पृ॒थि॒व्याम् । श्र॒य॒तु॒ । प्रउ॑गम् । उ॒क्थम् । अव्य॑थयत् । स्त॒भ्ना॒तु॒ । बृ॒हत् । साम॑ । प्रति॑ष्ठित्या॒ इति॒ प्रति॑-स्थि॒त्यै॒ । 3C । स॒म्राडिति॑ सम्-राट् । अ॒सि॒ । प्र॒तीची । दिक् । [4]  
1 । आ॒दि॒त्याः । ते॒ । दे॒वाः । अधि॑पतय॒ इत्यधि॑-प॒त॒यः॒ । सोमः॑ । हे॒ती॒नाम् । प्र॒ति॒ध॒र्तेति॑ प्रति-ध॒र्ता । स॒प्त॒द॒श इति॑ सप्त-द॒शः । त्वा॒ । स्तोमः॑ । पृ॒थि॒व्याम् । श्र॒य॒तु॒ । म॒रु॒त्व॒तीयम् । उ॒क्थम् । अव्य॑थयत् । स्त॒भ्ना॒तु॒ । वै॒रू॒पम् । साम॑ । प्रति॑ष्ठित्या॒ इति॒ प्रति॑-स्थि॒त्यै॒ । 2D । स्व॒राडिति॑ स्व-राट् । अ॒सि॒ । उदी॑ची । दिक् । विश्वे । ते । दे॒वाः । अधि॑पतय॒ इत्यधि॑-प॒त॒यः॒ । वरु॑णः । हे॒ती॒नाम् । प्र॒ति॒ध॒र्तेति॑ प्रति-ध॒र्ता । ए॒क॒वि॒ꣳ॒श इत्ये॑क-वि॒ꣳ॒शः । त्वा॒ । स्तोमः॑ । पृ॒थि॒व्याम् । श्र॒य॒तु॒ । निष्के॑वल्यम् । उ॒क्थम् । अव्य॑थयत् । स्त॒भ्ना॒तु॒ । वै॒रा॒जम् । साम॑ । प्रति॑ष्ठित्या॒ इति॒ प्रति॑-स्थि॒त्यै॒ । 3E । अधि॑प॒त्नीत्यधि॑-प॒त्नी॒ । अ॒सि॒ । बृ॒ह॒ती । दिक् । म॒रुतः॑ । ते । दे॒वाः । अधि॑पतय॒ इत्यधि॑-प॒त॒यः॒ । [5]  
1 । बृह॒स्पतिः॑ । हे॒ती॒नाम् । प्र॒ति॒ध॒र्तेति॑ प्रति-ध॒र्ता । त्रि॒ण॒व॒त्र॒य॒स्त्रि॒ꣳ॒शाविति॑ त्रिणव-त्र॒य॒स्त्रि॒ꣳ॒शौ । त्वा॒ । स्तोमौ । पृ॒थि॒व्याम् । श्र॒य॒ता॒म्॒ । वै॒श्व॒दे॒वा॒ग्नि॒मा॒रु॒ते इति॑ वैश्वदेव-आ॒ग्नि॒मा॒रु॒ते । उ॒क्थे इति॑ । अव्य॑थयन्ती॒ इति॑ । स्त॒भ्नी॒ता॒म्॒ । शा॒क्व॒र॒रै॒व॒ते इति॑ शाक्वर-रै॒व॒ते । साम॑नी॒ इति॑ । प्रति॑ष्ठित्या॒ इति॒ प्रति॑-स्थि॒त्यै॒ । 2F । अ॒न्तरि॑ख्षाय । ऋष॑यः । त्वा॒ । प्र॒थ॒म॒जा इति॑ प्रथम-जाः । दे॒वेषु॑ । दि॒वः । मात्र॑या । व॒रि॒णा । प्र॒थ॒न्तु॒ । वि॒ध॒र्तेति॑ वि-ध॒र्ता । च॒ । अ॒यम् । अधि॑पति॒रित्यधि॑-प॒तिः॒ । च॒ । ते । त्वा॒ । सर्वे । सँ॒व्वि॒दा॒ना इति॑ सम्-वि॒दा॒नाः । नाक॑स्य । पृ॒ष्ठे । सु॒व॒र्ग इति॑ सुवः-गे । लो॒के । यज॑मानम् । च॒ । सा॒द॒य॒न्तु॒ ॥ [6]  
1A । अ॒यम् । पु॒रः । हरि॑केश॒ इति॒ हरि॑-के॒शः॒ । सूर्य॑रश्मि॒रिति॒ सूर्य॑-र॒श्मिः॒ । तस्य॑ । र॒थ॒गृ॒थ्स इति॑ रथ-गृ॒थ्सः । च॒ । रथौ॑जा॒ इति॒ रथ॑-ओ॒जाः॒ । च॒ । से॒ना॒नि॒ग्रा॒म॒ण्या॑विति॑ सेनानि-ग्रा॒म॒ण्यौ । पु॒ञ्जि॒क॒स्थ॒लेति॑ पुञ्जिक-स्थ॒ला । च॒ । कृ॒त॒स्थ॒लेति॑ कृत-स्थ॒ला । च॒ । अ॒फ्स॒रसौ । या॒तु॒धाना॒ इति॑ यातु-धानाः । हे॒तिः । रख्षाꣳ॑सि । प्रहे॑ति॒रिति॒ प्र-हे॒तिः॒ । 2B । अ॒यम् । द॒ख्षि॒णा । वि॒श्वक॒र्मेति॑ वि॒श्व-क॒र्मा॒ । तस्य॑ । र॒थ॒स्व॒न इति॑ रथ-स्व॒नः । च॒ । रथे॑चित्र॒ इति॒ रथे-चि॒त्रः॒ । च॒ । से॒ना॒नि॒ग्रा॒म॒ण्या॑विति॑ सेनानि-ग्रा॒म॒ण्यौ । मे॒न॒का । च॒ । स॒ह॒ज॒न्येति॑ सह-ज॒न्या । च॒ । अ॒फ्स॒रसौ । द॒ङ्ख्ष्णवः॑ । प॒शवः॑ । हे॒तिः । पौरु॑षेयः । व॒धः । प्रहे॑ति॒रिति॒ प्र-हे॒तिः॒ । 3C । अ॒यम् । प॒श्चात् । वि॒श्वव्य॑चा॒ इति॑ वि॒श्व-व्य॒चाः॒ । तस्य॑ । रथ॑प्रोत॒ इति॒ रथ॑-प्रो॒तः॒ । च॒ । अस॑मरथ॒ इत्यस॑म-र॒थः॒ । च॒ । से॒ना॒नि॒ग्रा॒म॒ण्या॑विति॑ सेनानि-ग्रा॒म॒ण्यौ । प्र॒म्लोच॒न्तीति॑ प्र-म्लोच॑न्ती । च॒ । [7]  
1 । अ॒नु॒म्लोच॒न्तीत्य॑नु-म्लोच॑न्ती । च॒ । अ॒फ्स॒रसौ । स॒र्पाः । हे॒तिः । व्या॒घ्राः । प्रहे॑ति॒रिति॒ प्र-हे॒तिः॒ । 2D । अ॒यम् । उ॒त्त॒रादित्यु॑त्-त॒रात् । सँ॒य्यद्व॑सु॒रिति॑ सँ॒य्यत्-व॒सुः॒ । तस्य॑ । से॒न॒जिदिति॑ सेन-जित् । च॒ । सु॒षेण॒ इति॑ सु-सेनः॑ । च॒ । से॒ना॒नि॒ग्रा॒म॒ण्या॑विति॑ सेनानि-ग्रा॒म॒ण्यौ । वि॒श्वाची । च॒ । घृ॒ताची । च॒ । अ॒फ्स॒रसौ । आपः॑ । हे॒तिः । वातः॑ । प्रहे॑ति॒रिति॒ प्र-हे॒तिः॒ । 3E । अ॒यम् । उ॒परि॑ । अ॒र्वाग्व॑सु॒रित्य॒र्वाक्-व॒सुः॒ । तस्य॑ । तार्ख्ष्य॑ः । च॒ । अरि॑ष्टनेमि॒रित्यरि॑ष्ट-ने॒मिः॒ । च॒ । से॒ना॒नि॒ग्रा॒म॒ण्या॑विति॑ सेनानि-ग्रा॒म॒ण्यौ । उ॒र्वशी । च॒ । पू॒र्वचि॑त्ति॒रिति॑ पू॒र्व-चि॒त्तिः॒ । च॒ । अ॒फ्स॒रसौ । वि॒द्युदिति॑ वि-द्युत् । हे॒तिः । अ॒व॒स्फूर्ज॒न्नित्य॑व-स्फूर्जन्न्॑ । प्रहे॑ति॒रिति॒ प्र-हे॒तिः॒ । 4F । तेभ्यः॑ । नमः॑ । ते । नः॒ । मृ॒ड॒य॒न्तु॒ । ते । यम् । [8]  
1 । द्वि॒ष्मः । यः । च॒ । नः॒ । द्वेष्टि॑ । तम् । वः॒ । जम्भे । द॒धा॒मि॒ । 2G । आ॒योः । त्वा॒ । सद॑ने । सा॒द॒या॒मि॒ । अव॑तः । छा॒यायाम् । नमः॑ । स॒मु॒द्राय॑ । नमः॑ । स॒मु॒द्रस्य॑ । चख्ष॑से । 3 । प॒र॒मे॒ष्ठी । त्वा॒ । सा॒द॒य॒तु॒ । दि॒वः । पृ॒ष्ठे । व्यच॑स्वतीम् । प्रथ॑स्वतीम् । वि॒भूम॑ती॒मिति॑ वि-भूम॑तीम् । प्र॒भूम॑ती॒मिति॑ प्र-भूम॑तीम् । प॒रि॒भूम॑ती॒मिति॑ परि-भूम॑तीम् । दिवम् । य॒च्छ॒ । दिवम् । दृ॒ꣳ॒ह॒ । दिवम् । मा । हि॒ꣳ॒सीः॒ । विश्व॑स्मै । प्रा॒णायेति॑ प्र-अ॒नाय॑ । अ॒पा॒नायेत्य॑प-अ॒नाय॑ । व्या॒नायेति॑ वि-अ॒नाय॑ । उ॒दा॒नायेत्यु॑त्-अ॒नाय॑ । प्र॒ति॒ष्ठाया॒ इति॑ प्रति-स्थायै । च॒रित्रा॑य । सूर्यः॑ । त्वा॒ । अ॒भीति॑ । पा॒तु॒ । म॒ह्या । स्व॒स्त्या । छ॒र्दिषा । शन्त॑मे॒नेति॒ शम्-त॒मे॒न॒ । तया । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ॥ 4I । प्रोथ॑त् । अश्वः॑ । न । यव॑से । अ॒वि॒ष्यन्न् । य॒दा । म॒हः । सँ॒व्वर॑णा॒दिति॑ सम्-वर॑णात् । व्यस्था॒दिति॑ वि-अस्थात् ॥ आत् । अ॒स्य॒ । वातः॑ । अन्विति॑ । वा॒ति॒ । शो॒चिः । अध॑ । स्म॒ । ते॒ । व्रज॑नम् । कृ॒ष्णम् । अ॒स्ति॒ ॥ [9]  
1A । अ॒ग्निः । मू॒र्धा । दि॒वः । क॒कुत् । पतिः॑ । पृ॒थि॒व्याः । अ॒यम् ॥ अ॒पाम् । रेताꣳ॑सि । जि॒न्व॒ति॒ ॥ 2B । त्वाम् । अ॒ग्ने॒ । पुष्क॑रात् । अधीति॑ । अथ॑र्वा । निरिति॑ । अ॒म॒न्थ॒त॒ ॥ मू॒र्ध्नः । विश्व॑स्य । वा॒घतः॑ ॥ 3C । अ॒यम् । अ॒ग्निः । स॒ह॒स्रिणः॑ । वाज॑स्य । श॒तिनः॑ । पतिः॑ ॥ मू॒र्धा । क॒विः । र॒यी॒णाम् ॥ 4D । भुवः॑ । य॒ज्ञस्य॑ । रज॑सः । च॒ । ने॒ता । यत्र॑ । नि॒युद्भि॒रिति॑ नि॒युत्-भिः॒ । सच॑से । शि॒वाभिः॑ ॥ दि॒वि । मू॒र्धानम् । द॒धि॒षे॒ । सु॒व॒र्‌षामिति॑ सुवः-साम् । जि॒ह्वाम् । अ॒ग्ने॒ । च॒कृ॒षे॒ । ह॒व्य॒वाह॒मिति॑ हव्य-वाहम् ॥ 5E । अबो॑धि । अ॒ग्निः । स॒मिधेति॑ सम्-इधा । जना॑नाम् । [10]  
1 । प्रतीति॑ । धे॒नुम् । इ॒व॒ । आ॒य॒तीमित्या-य॒तीम् । उ॒षासम् ॥ य॒ह्वाः । इ॒व॒ । प्रेति॑ । व॒याम् । उ॒ज्जिहा॑ना॒ इत्यु॑त्-जिहा॑नाः । प्रेति॑ । भा॒नवः॑ । सि॒स्र॒ते॒ । नाकम् । अच्छ॑ ॥ 2F । अवो॑चाम । क॒वये । मेध्या॑य । वचः॑ । व॒न्दारु॑ । वृ॒ष॒भाय॑ । वृष्णे ॥ गवि॑ष्ठिरः । नम॑सा । स्तोमम् । अ॒ग्नौ । दि॒वि । इ॒व॒ । रु॒क्मम् । उ॒र्व्यञ्चम् । अ॒श्रे॒त्॒ ॥ 3G । जन॑स्य । गो॒पा इति॑ गो-पाः । अ॒ज॒नि॒ष्ट॒ । जागृ॑विः । अ॒ग्निः । सु॒दख्ष॒ इति॑ सु-दख्षः॑ । सु॒वि॒ताय॑ । नव्य॑से ॥ घृ॒तप्र॑तीक॒ इति॑ घृ॒त-प्र॒ती॒कः॒ । बृ॒ह॒ता । दि॒वि॒स्पृशेति॑ दिवि-स्पृशा । द्यु॒मदिति॑ द्यु-मत् । वीति॑ । भा॒ति॒ । भ॒र॒तेभ्यः॑ । शुचिः॑ ॥ 4 । त्वाम् । अ॒ग्ने॒ । अङ्गि॑रसः । [11]  
1 । गुहा । हि॒तम् । अन्विति॑ । अ॒वि॒न्द॒न्न्॒ । शि॒श्रि॒या॒णम् । वने॑वन॒ इति॒ वने-व॒ने॒ ॥ सः । जा॒य॒से॒ । म॒थ्यमा॑नः । सहः॑ । म॒हत् । त्वाम् । आ॒हुः॒ । सह॑सः । पु॒त्रम् । अ॒ङ्गि॒रः॒ ॥ 2I । य॒ज्ञस्य॑ । के॒तुम् । प्र॒थ॒मम् । पु॒रोहि॑त॒मिति॑ पु॒रः-हि॒त॒म्॒ । अ॒ग्निम् । नरः॑ । त्रि॒ष॒ध॒स्थ इति॑ त्रि-स॒ध॒स्थे । समिति॑ । इ॒न्ध॒ते॒ ॥ इन्द्रे॑ण । दे॒वैः । स॒रथ॒मिति॑ स-रथम् । सः । ब॒र्‌हिषि॑ । सीद॑त् । नीति॑ । होता । य॒जथा॑य । सु॒क्रतु॒रिति॑ सु-क्रतुः॑ ॥ 3K । त्वाम् । चि॒त्र॒श्र॒व॒स्त॒मेति॑ चित्रश्रवः-त॒म॒ । हव॑न्ते । वि॒ख्षु । ज॒न्तवः॑ ॥ शो॒चिष्के॑श॒मिति॑ शो॒चिः-के॒श॒म्॒ । पु॒रु॒प्रि॒येति॑ पुरु-प्रि॒य॒ । अग्ने । ह॒व्याय॑ । वोढ॑वे ॥ 4L । सखा॑यः । समिति॑ । वः॒ । स॒म्यञ्चम् । इषम् । [12]  
1 । स्तोमम् । च॒ । अ॒ग्नये ॥ वर्‌षि॑ष्ठाय । ख्षि॒ती॒नाम् । ऊ॒र्जः । नप्त्रे । सह॑स्वते ॥ 2M । सꣳस॒मिति॒ सम्-स॒म्॒ । इत् । यु॒व॒से॒ । वृषन्न्॑ । अग्ने । विश्वा॑नि । अ॒र्यः । आ ॥ इ॒डः । प॒दे । समिति॑ । इ॒ध्य॒से॒ । सः । नः॒ । वसू॑नि । एति॑ । भ॒र॒ ॥ 3N । ए॒ना । वः॒ । अ॒ग्निम् । नम॑सा । ऊ॒र्जः । नपा॑तम् । एति॑ । हु॒वे॒ ॥ प्रि॒यम् । चेति॑ष्ठम् । अ॒र॒तिम् । स्व॒ध्व॒रमिति॑ सु-अ॒ध्व॒रम् । विश्व॑स्य । दू॒तम् । अ॒मृतम् ॥ 4O । सः । यो॒ज॒ते॒ । अ॒रु॒षः । वि॒श्वभो॑ज॒सेति॑ वि॒श्व-भो॒ज॒सा॒ । सः । दु॒द्र॒व॒त्॒ । स्वा॑हुत॒ इति॒ सु-आ॒हु॒तः॒ ॥ सु॒ब्रह्मेति॑ सु-ब्रह्मा । य॒ज्ञः । सु॒शमीति॑ सु-शमी । [13]  
1 । वसू॑नाम् । दे॒वम् । राधः॑ । जना॑नाम् ॥ 2P । उदिति॑ । अ॒स्य॒ । शो॒चिः । अ॒स्था॒त्॒ । आ॒जुह्वा॑न॒स्येत्या-जुह्वा॑नस्य । मी॒ढुषः॑ ॥ उदिति॑ । धू॒मासः॑ । अ॒रु॒षासः॑ । दि॒वि॒स्पृश॒ इति॑ दिवि-स्पृशः॑ । समिति॑ । अ॒ग्निम् । इ॒न्ध॒ते॒ । नरः॑ ॥ 3Q । अग्ने । वाज॑स्य । गोम॑त॒ इति॒ गो-म॒तः॒ । ईशा॑नः । स॒ह॒सः॒ । य॒हो॒ इति॑ ॥ अ॒स्मे इति॑ । धे॒हि॒ । जा॒त॒वे॒द॒ इति॑ जात-वे॒दः॒ । महि॑ । श्रवः॑ ॥ 4R । सः । इ॒धा॒नः । वसुः॑ । क॒विः । अ॒ग्निः । ई॒डेन्यः॑ । गि॒रा ॥ रे॒वत् । अ॒स्मभ्य॒मित्य॒स्म-भ्य॒म्॒ । पु॒र्व॒णी॒केति॑ पुरु-अ॒नी॒क॒ । दी॒दि॒हि॒ ॥ 5S । ख्ष॒पः । रा॒ज॒न्न्॒ । उ॒त । त्मना । अग्ने । वस्तोः । उ॒त । उ॒षसः॑ ॥ सः । ति॒ग्म॒ज॒म्भेति॑ तिग्म-ज॒म्भ॒ । [14]  
1 । र॒ख्षसः॑ । द॒ह॒ । प्रति॑ ॥ 2T । एति॑ । ते॒ । अ॒ग्ने॒ । इ॒धी॒म॒हि॒ । द्यु॒मन्त॒मिति॑ द्यु-मन्तम् । दे॒व॒ । अ॒जरम् ॥ यत् । ह॒ । स्या । ते॒ । पनी॑यसी । स॒मिदिति॑ सम्-इत् । दी॒दय॑ति । द्यवि॑ । इषम् । स्तो॒तृभ्य॒ इति॑ स्तो॒तृ-भ्यः॒ । एति॑ । भ॒र॒ ॥ 3U । एति॑ । ते॒ । अ॒ग्ने॒ । ऋ॒चा । ह॒विः । शु॒क्रस्य॑ । ज्यो॒ति॒षः॒ । प॒ते॒ ॥ सुश्च॒न्द्रेति॒ सु-च॒न्द्र॒ । दस्म॑ । विश्प॑ते । हव्य॑वा॒डिति॒ हव्य॑-वा॒ट्॒ । तुभ्यम् । हू॒य॒ते॒ । इषम् । स्तो॒तृभ्य॒ इति॑ स्तो॒तृ-भ्यः॒ । एति॑ । भ॒र॒ ॥ 4V । उ॒भे इति॑ । सुश्च॒न्द्रेति॒ सु-च॒न्द्र॒ । स॒र्पिषः॑ । दर्वी॒ इति॑ । श्री॒णी॒षे॒ । आ॒सनि॑ ॥ उ॒तो इति॑ । नः॒ । उदिति॑ । पु॒पू॒र्याः॒ । [15]  
1 । उ॒क्थेषु॑ । श॒व॒सः॒ । प॒ते॒ । इषम् । स्तो॒तृभ्य॒ इति॑ स्तो॒तृ-भ्यः॒ । एति॑ । भ॒र॒ ॥ 2W । अग्ने । तम् । अ॒द्य । अश्वम् । न । स्तोमैः । क्रतुम् । न । भ॒द्रम् । हृ॒दि॒स्पृश॒मिति॑ हृदि-स्पृशम् ॥ ऋ॒ध्याम॑ । ते॒ । ओहैः ॥ 3X । अध॑ । हि । अ॒ग्ने॒ । क्रतोः । भ॒द्रस्य॑ । दख्ष॑स्य । सा॒धोः ॥ र॒थीः । ऋ॒तस्य॑ । बृ॒ह॒तः । ब॒भूथ॑ ॥ 4Y । आ॒भिः । ते॒ । अ॒द्य । गी॒र्भिः । गृ॒णन्तः॑ । अग्ने । दाशे॑म ॥ प्रेति॑ । ते॒ । दि॒वः । न । स्त॒न॒य॒न्ति॒ । शुष्माः ॥ 5Z । ए॒भिः । नः॒ । अ॒र्कैः । भव॑ । नः॒ । अ॒र्वाङ् । [16]  
1 । सुवः॑ । न । ज्योतिः॑ ॥ अग्ने । विश्वे॑भिः । सु॒मना॒ इति॑ सु-मनाः । अनी॑कैः ॥ 2AA । अ॒ग्निम् । होता॑रम् । म॒न्ये॒ । दास्व॑न्तम् । वसोः । सू॒नुम् । सह॑सः । जा॒तवे॑दस॒मिति॑ जा॒त-वे॒द॒स॒म्॒ ॥ विप्रम् । न । जा॒तवे॑दस॒मिति॑ जा॒त-वे॒द॒स॒म्॒ ॥ 3BB । यः । ऊ॒र्ध्वया । स्व॒ध्व॒र इति॑ सु-अ॒ध्व॒रः । दे॒वः । दे॒वाच्या । कृ॒पा ॥ घृ॒तस्य॑ । विभ्राष्टि॒मिति॒ वि-भ्रा॒ष्टि॒म्॒ । अन्विति॑ । शु॒क्रशो॑चिष॒ इति॑ शु॒क्र-शो॒चि॒षः॒ । आ॒जुह्वा॑न॒स्येत्या-जुह्वा॑नस्य । स॒र्पिषः॑ ॥ 4CC । अग्ने । त्वम् । नः॒ । अन्त॑मः ॥ उ॒त । त्रा॒ता । शि॒वः । भ॒व॒ । व॒रू॒थ्यः॑ ॥ 5DD । तम् । त्वा॒ । शो॒चि॒ष्ठ॒ । दी॒दि॒वः॒ ॥ सु॒म्नाय॑ । नू॒नम् । ई॒म॒हे॒ । सखि॑भ्य॒ इति॒ सखि॑-भ्यः॒ ॥ 6EE । वसुः॑ । अ॒ग्निः । वसु॑श्रवा॒ इति॒ वसु॑-श्र॒वाः॒ ॥ अच्छ॑ । न॒ख्षि॒ । द्यु॒मत्त॑म॒ इति॑ द्यु॒मत्-त॒मः॒ । र॒यिम् । दाः॒ ॥ [17]  
1A । इ॒न्द्रा॒ग्निभ्या॒मितीन्द्रा॒ग्नि-भ्या॒म्॒ । त्वा॒ । स॒युजेति॑ स-युजा । यु॒जा । यु॒न॒ज्मि॒ । आ॒घा॒राभ्या॒मित्या-घा॒राभ्याम् । तेज॑सा । वर्च॑सा । उ॒क्थेभिः॑ । स्तोमे॑भिः । छन्दो॑भि॒रिति॒ छन्दः॑-भिः॒ । र॒य्यै । पोषा॑य । स॒जा॒ताना॒मिति॑ स-जा॒तानाम् । म॒ध्य॒म॒स्थेया॒येति॑ मध्यम-स्थेया॑य । मया । त्वा॒ । स॒युजेति॑ स-युजा । यु॒जा । यु॒न॒ज्मि॒ । 2B । अ॒म्बा । दु॒ला । नि॒त॒त्निरिति॑ नि-त॒त्निः । अ॒भ्रय॑न्ती । मे॒घय॑न्ती । व॒र्‌षय॑न्ती । चु॒पु॒णीका । नाम॑ । अ॒सि॒ । प्र॒जाप॑ति॒नेति॑ प्र॒जा-प॒ति॒ना॒ । त्वा॒ । विश्वा॑भिः । धी॒भिः । उपेति॑ । द॒धा॒मि॒ । 3C । पृ॒थि॒वी । उ॒द॒पु॒रमित्यु॑द-पु॒रम् । अन्ने॑न । वि॒ष्टा । म॒नु॒ष्याः । ते । गो॒प्तारः॑ । अ॒ग्निः । विय॑त्त॒ इति॒ वि-य॒त्तः॒ । अ॒स्या॒म्॒ । ताम् । अ॒हम् । प्रेति॑ । प॒द्ये॒ । सा । [18]  
1 । मे॒ । शर्म॑ । च॒ । वर्म॑ । च॒ । अ॒स्तु॒ । 2D । अधि॑द्यौ॒रित्यधि॑-द्यौः॒ । अ॒न्तरि॑ख्षम् । ब्रह्म॑णा । वि॒ष्टा । म॒रुतः॑ । ते । गो॒प्तारः॑ । वा॒युः । विय॑त्त॒ इति॒ वि-य॒त्तः॒ । अ॒स्या॒म्॒ । ताम् । अ॒हम् । प्रेति॑ । प॒द्ये॒ । सा । मे॒ । शर्म॑ । च॒ । वर्म॑ । च॒ । अ॒स्तु॒ । 3E । द्यौः । अप॑राजि॒तेत्यप॑रा-जि॒ता॒ । अ॒मृते॑न । वि॒ष्टा । आ॒दि॒त्याः । ते॒ । गो॒प्तारः॑ । सूर्यः॑ । विय॑त्त॒ इति॒ वि-य॒त्तः॒ । अ॒स्या॒म्॒ । ताम् । अ॒हम् । प्रेति॑ । प॒द्ये॒ । सा । मे॒ । शर्म॑ । च॒ । वर्म॑ । च॒ । अ॒स्तु॒ ॥ [19]  
1A । बृह॒स्पतिः॑ । त्वा॒ । सा॒द॒य॒तु॒ । पृ॒थि॒व्याः । पृ॒ष्ठे । ज्योति॑ष्मतीम् । विश्व॑स्मै । प्रा॒णायेति॑ प्र-अ॒नाय॑ । अ॒पा॒नायेत्य॑प-अ॒नाय॑ । विश्वम् । ज्योतिः॑ । य॒च्छ॒ । अ॒ग्निः । ते॒ । अधि॑पति॒रित्यधि॑-प॒तिः॒ । 2B । वि॒श्वक॒र्मेति॑ वि॒श्व-क॒र्मा॒ । त्वा॒ । सा॒द॒य॒तु॒ । अ॒न्तरि॑ख्षस्य । पृ॒ष्ठे । ज्योति॑ष्मतीम् । विश्व॑स्मै । प्रा॒णायेति॑ प्र-अ॒नाय॑ । अ॒पा॒नायेत्य॑प-अ॒नाय॑ । विश्वम् । ज्योतिः॑ । य॒च्छ॒ । वा॒युः । ते॒ । अधि॑पति॒रित्यधि॑-प॒तिः॒ । 3C । प्र॒जाप॑ति॒रिति॑ प्र॒जा-प॒तिः॒ । त्वा॒ । सा॒द॒य॒तु॒ । दि॒वः । पृ॒ष्ठे । ज्योति॑ष्मतीम् । विश्व॑स्मै । प्रा॒णायेति॑ प्र-अ॒नाय॑ । अ॒पा॒नायेत्य॑प-अ॒नाय॑ । विश्वम् । ज्योतिः॑ । य॒च्छ॒ । प॒र॒मे॒ष्ठी । ते । अधि॑पति॒रित्यधि॑-प॒तिः॒ । 4D । पु॒रो॒वा॒त॒सनि॒रिति॑ पुरोवात-सनिः॑ । अ॒सि॒ । अ॒भ्र॒सनि॒रित्य॑भ्र-सनिः॑ । अ॒सि॒ । वि॒द्यु॒थ्सनि॒रिति॑ विद्युत्-सनिः॑ । [20]  
1 । अ॒सि॒ । स्त॒न॒यि॒त्नु॒सनि॒रिति॑ स्तनयित्नु-सनिः॑ । अ॒सि॒ । वृ॒ष्टि॒सनि॒रिति॑ वृष्टि-सनि॑ः । अ॒सि॒ । 2E । अ॒ग्नेः । यानी । अ॒सि॒ । दे॒वानाम् । अ॒ग्ने॒यानीत्य॑ग्ने-यानी । अ॒सि॒ । 3F । वा॒योः । यानी । अ॒सि॒ । दे॒वानाम् । वा॒यो॒यानीति॑ वायो-यानी । अ॒सि॒ । 4G । अ॒न्तरि॑ख्षस्य । यानी । अ॒सि॒ । दे॒वानाम् । अ॒न्त॒रि॒ख्ष॒यानीत्य॑न्तरिख्ष-यानी । अ॒सि॒ । 5 । अ॒न्तरि॑ख्षम् । अ॒सि॒ । अ॒न्तरि॑ख्षाय । त्वा॒ । 6I । स॒लि॒लाय॑ । त्वा॒ । सर्णी॑काय । त्वा॒ । सती॑का॒येति॒ स-ती॒का॒य॒ । त्वा॒ । केता॑य । त्वा॒ । प्रचे॑तस॒ इति॒ प्र-चे॒त॒से॒ । त्वा॒ । विव॑स्वते । त्वा॒ । दि॒वः । त्वा॒ । ज्योति॑षे । आ॒दि॒त्येभ्यः॑ । त्वा॒ । 7K । ऋ॒चे । त्वा॒ । रु॒चे । त्वा॒ । द्यु॒ते । त्वा॒ । भा॒से । त्वा॒ । ज्योति॑षे । त्वा॒ । 8L । य॒शो॒दामिति॑ यशः-दाम् । त्वा॒ । यश॑सि । ते॒जो॒दामिति॑ तेजः-दाम् । त्वा॒ । तेज॑सि । प॒यो॒दामिति॑ पयः-दाम् । त्वा॒ । पय॑सि । व॒र्चो॒दामिति॑ वर्चः-दाम् । त्वा॒ । वर्च॑सि । द्र॒वि॒णो॒दामिति॑ द्रविणः-दाम् । त्वा॒ । द्रवि॑णे । सा॒द॒या॒मि॒ । तेन॑ । ऋषि॑णा । तेन॑ । ब्रह्म॑णा । तया । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ॥ [21]  
1A । भू॒य॒स्कृदिति॑ भूयः-कृत् । अ॒सि॒ । व॒रि॒व॒स्कृदिति॑ वरिवः-कृत् । अ॒सि॒ । प्राची । अ॒सि॒ । ऊ॒र्ध्वा । अ॒सि॒ । अ॒न्त॒रि॒ख्ष॒सदित्य॑न्तरिख्ष-सत् । अ॒सि॒ । अ॒न्तरि॑ख्षे । सी॒द॒ । 2B । अ॒फ्सु॒षदित्य॑फ्सु-सत् । अ॒सि॒ । श्ये॒न॒सदिति॑ श्येन-सत् । अ॒सि॒ । गृ॒ध्र॒सदिति॑ गृध्र-सत् । अ॒सि॒ । सु॒प॒र्ण॒सदिति॑ सुपर्ण-सत् । अ॒सि॒ । ना॒क॒सदिति॑ नाक-सत् । अ॒सि॒ । 3C । पृ॒थि॒व्याः । त्वा॒ । द्रवि॑णे । सा॒द॒या॒मि॒ । अ॒न्तरि॑ख्षस्य । त्वा॒ । द्रवि॑णे । सा॒द॒या॒मि॒ । दि॒वः । त्वा॒ । द्रवि॑णे । सा॒द॒या॒मि॒ । दि॒शाम् । त्वा॒ । द्रवि॑णे । सा॒द॒या॒मि॒ । द्र॒वि॒णो॒दामिति॑ द्रविणः-दाम् । त्वा॒ । द्रवि॑णे । सा॒द॒या॒मि॒ । 4D । प्रा॒णमिति॑ प्र-अ॒नम् । मे॒ । पा॒हि॒ । अ॒पा॒नमित्य॑प-अ॒नम् । मे॒ । पा॒हि॒ । व्या॒नमिति॑ वि-अ॒नम् । मे॒ । [22]  
1 । पा॒हि॒ । आयुः॑ । मे॒ । पा॒हि॒ । वि॒श्वायु॒रिति॑ वि॒श्व-आ॒युः॒ । मे॒ । पा॒हि॒ । स॒र्वायु॒रिति॑ स॒र्व-आ॒युः॒ । मे॒ । पा॒हि॒ । 2E । अग्ने । यत् । ते॒ । परम् । हृत् । नाम॑ । तौ । एति॑ । इ॒हि॒ । समिति॑ । र॒भा॒व॒है॒ । पाञ्च॑जन्ये॒ष्विति॒ पाञ्च॑-ज॒न्ये॒षु॒ । अपीति॑ । ए॒धि॒ । अ॒ग्ने॒ । 3F । यावाः । अया॑वाः । एवाः । ऊमाः । सब्दः॑ । सग॑रः । सु॒मेक॒ इति॑ सु-मेकः॑ ॥ [23]  
1 । अ॒ग्निना । वि॒श्वा॒षाट् । 2 । सूर्ये॑ण । स्व॒राडिति॑ स्व-राट् । 3 । क्रत्वा । शची॒पति॑ः । 4 । ऋ॒ष॒भेण॑ । त्वष्टा । 5 । य॒ज्ञेन॑ । म॒घवा॒निति॑ म॒घ-वा॒न्॒ । 6 । दख्षि॑णया । सु॒व॒र्ग इति॑ सुवः-गः । 7 । म॒न्युना । वृ॒त्र॒हेति॑ वृत्र-हा । 8 । सौहार्द्येन । त॒नू॒धा इति॑ तनू-धाः । 9 । अन्ने॑न । गयः॑ । 10 । पृ॒थि॒व्या । अ॒स॒नो॒त्॒ । 11 । ऋ॒ग्भिरित्यृ॑क्-भिः । अ॒न्ना॒द इत्य॑न्न-अ॒दः । 12 । व॒ष॒ट्का॒रेणेति॑ वषट्-का॒रेण॑ । ऋ॒द्धः । 13 । साम्ना । त॒नू॒पा इति॑ तनू-पाः । 14 । वि॒राजेति॑ वि-राजा । ज्योति॑ष्मान् । 15 । ब्रह्म॑णा । सो॒म॒पा इति॑ सोम-पाः । 16 । गोभिः॑ । य॒ज्ञम् । दा॒धा॒र॒ । ख्ष॒त्रेण॑ । म॒नु॒ष्यान्॑ । 17 । अश्वे॑न । च॒ । रथे॑न । च॒ । व॒ज्री । 18 । ऋ॒तुभि॒रित्यृ॒तु-भिः॒ । प्र॒भुरिति॑ प्र-भुः । 19 । सँ॒व्व॒थ्स॒रेणेति॑ सम्-व॒थ्स॒रेण॑ । प॒रि॒भूरिति॑ परि-भूः । 20 । तप॑सा । अना॑धृष्ट॒ इत्यना-धृ॒ष्टः॒ । 21 । सूर्यः॑ । सन्न् । त॒नूभिः॑ ॥ [24]  
1 । प्र॒जाप॑ति॒रिति॑ प्र॒जा-प॒तिः॒ । मन॑सा । 2 । अन्धः॑ । अच्छे॑त॒ इत्यच्छ॑-इ॒तः॒ । 3 । धा॒ता । दी॒ख्षायाम् । 4 । स॒वि॒ता । भृ॒त्याम् । 5 । पू॒षा । सो॒म॒क्रय॑ण्या॒मिति॑ सोम-क्रय॑ण्याम् । 6 । वरु॑णः । उप॑नद्ध॒ इत्युप॑-न॒द्धः॒ । 7 । असु॑रः । क्री॒यमा॑णः । 8 । मि॒त्रः । क्री॒तः । 9 । शि॒पि॒वि॒ष्ट इति॑ शिपि-वि॒ष्टः । आसा॑दित॒ इत्या-सा॒दि॒तः॒ । 10 । न॒रन्धि॑षः । प्रो॒ह्यमा॑ण॒ इति॑ प्र-उ॒ह्यमा॑नः । 11 । अधि॑पति॒रित्यधि॑-प॒तिः॒ । आग॑त॒ इत्या-ग॒तः॒ । 12 । प्र॒जाप॑ति॒रिति॑ प्र॒जा-प॒तिः॒ । प्र॒णी॒यमा॑न॒ इति॑ प्र-नी॒यमा॑नः । 13 । अ॒ग्निः । आग्नीध्र॒ इत्याग्नि॑-इ॒ध्रे॒ । 14 । बृह॒स्पतिः॑ । आग्नीध्रा॒दित्याग्नि॑-इ॒ध्रा॒त्॒ । प्र॒णी॒यमा॑न॒ इति॑ प्र-नी॒यमा॑नः । 15 । इन्द्रः॑ । ह॒वि॒र्धान॒ इति॑ हविः-धाने । 16 । अदि॑तिः । आसा॑दित॒ इत्या-सा॒दि॒तः॒ । 17 । विष्णुः॑ । उ॒पा॒व॒ह्रि॒यमा॑ण॒ इत्यु॑प-अ॒व॒ह्रि॒यमा॑णः । 18 । अथ॑र्वा । उपोत्त॒ इत्युप॑-उ॒त्तः॒ । 19 । य॒मः । अ॒भिषु॑त॒ इत्य॒भि-सु॒तः॒ । 20 । अ॒पू॒त॒पा इत्य॑पूत-पाः । आ॒धू॒यमा॑न॒ इत्या-धू॒यमा॑नः । 21 । वा॒युः । पू॒यमा॑नः । 22 । मि॒त्रः । ख्षी॒र॒श्रिरिति॑ ख्षीर-श्रीः । 23 । म॒न्थी । स॒क्तु॒श्रीरिति॑ सक्तु-श्रीः । 24 । वै॒श्व॒दे॒व इति॑ वैश्व-दे॒वः । उन्नी॑त॒ इत्युत्-नी॒तः॒ । 25 । रु॒द्रः । आहु॑त॒ इत्या-हु॒तः॒ । 26 । वा॒युः । आवृ॑त्त॒ इत्या-वृ॒त्तः॒ । 27 । नृ॒चख्षा॒ इति॑ नृ-चख्षाः । प्रति॑ख्यात॒ इति॒ प्रति॑-ख्या॒तः॒ । 28 । भ॒ख्षः । आग॑त॒ इत्या-ग॒तः॒ । 29 । पि॒तृ॒णाम् । ना॒रा॒श॒ꣳ॒सः । 30 । असुः॑ । आत्तः॑ । 31 । सिन्धुः॑ । अ॒व॒भृ॒थमित्य॑व-भृ॒थम् । अ॒व॒प्र॒यन्नित्य॑व-प्र॒यन्न् । 32 । स॒मु॒द्रः । अव॑गत॒ इत्यव॑-ग॒तः॒ । 33 । स॒लि॒लः । प्रप्लु॑त॒ इति॒ प्र-प्लु॒तः॒ । 34 । सुवः॑ । उ॒दृच॒मित्यु॑त्-ऋचम् । ग॒तः ॥ [25]  
1A । कृत्ति॑काः । नख्ष॑त्रम् । अ॒ग्निः । दे॒वता । अ॒ग्नेः । रुचः॑ । स्थ॒ । प्र॒जाप॑ते॒रिति॑ प्र॒जा-प॒तेः॒ । धा॒तुः । सोम॑स्य । ऋ॒चे । त्वा॒ । रु॒चे । त्वा॒ । द्यु॒ते । त्वा॒ । भा॒से । त्वा॒ । ज्योति॑षे । त्वा॒ । 2B । रो॒हि॒णी । नख्ष॑त्रम् । प्र॒जाप॑ति॒रिति॑ प्र॒जा-प॒तिः॒ । दे॒वता । मृ॒ग॒शी॒र्‌षमिति॑ मृग-शी॒र्‌षम् । नख्ष॑त्रम् । सोमः॑ । दे॒वता । आ॒र्द्रा । नख्ष॑त्रम् । रु॒द्रः । दे॒वता । पुन॑र्वसू॒ इति॒ पुनः॑-व॒सू॒ । नख्ष॑त्रम् । अदि॑तिः । दे॒वता । ति॒ष्यः॑ । नख्ष॑त्रम् । बृह॒स्पतिः॑ । दे॒वता । आ॒श्रे॒षा इत्या-श्रे॒षाः । नख्ष॑त्रम् । स॒र्पाः । दे॒वता । म॒घाः । नख्ष॑त्रम् । पि॒तरः॑ । दे॒वता । फल्गु॑नी॒ इति॑ । नख्ष॑त्रम् । [26]  
1 । अ॒र्य॒मा । दे॒वता । फल्गु॑नी॒ इति॑ । नख्ष॑त्रम् । भगः॑ । दे॒वता । हस्तः॑ । नख्ष॑त्रम् । स॒वि॒ता । दे॒वता । चि॒त्रा । नख्ष॑त्रम् । इन्द्रः॑ । दे॒वता । स्वा॒ती । नख्ष॑त्रम् । वा॒युः । दे॒वता । विशा॑खे॒ इति॒ वि-शा॒खे॒ । नख्ष॑त्रम् । इ॒न्द्रा॒ग्नी इतीन्द्र-अ॒ग्नी । दे॒वता । अ॒नू॒रा॒धा इत्य॑नु-रा॒धाः । नख्ष॑त्रम् । मि॒त्रः । दे॒वता । रो॒हि॒णी । नख्ष॑त्रम् । इन्द्रः॑ । दे॒वता । वि॒चृता॒विति॑ वि-चृतौ । नख्ष॑त्रम् । पि॒तरः॑ । दे॒वता । अ॒षा॒ढाः । नख्ष॑त्रम् । आपः॑ । दे॒वता । अ॒षा॒ढाः । नख्ष॑त्रम् । विश्वे । दे॒वाः । दे॒वता । श्रो॒णा । नख्ष॑त्रम् । विष्णुः॑ । दे॒वता । श्रवि॑ष्ठाः । नख्ष॑त्रम् । वस॑वः । [27]  
1 । दे॒वता । श॒तभि॑ष॒गिति॑ श॒त-भि॒ष॒क्॒ । नख्ष॑त्रम् । इन्द्रः॑ । दे॒वता । प्रो॒ष्ठ॒प॒दा इति॑ प्रोष्ठ-प॒दाः । नख्ष॑त्रम् । अ॒जः । एक॑पा॒दित्येक॑-पा॒त्॒ । दे॒वता । प्रो॒ष्ठ॒प॒दा इति॑ प्रोष्ठ-प॒दाः । नख्ष॑त्रम् । अहिः॑ । बु॒ध्नियः॑ । दे॒वता । रे॒वती । नख्ष॑त्रम् । पू॒षा । दे॒वता । अ॒श्व॒युजा॒वित्य॑श्व-युजौ । नख्ष॑त्रम् । अ॒श्विनौ । दे॒वता । अ॒प॒भर॑णी॒रित्य॑प-भर॑णीः । नख्ष॑त्रम् । य॒मः । दे॒वता । 2C । पू॒र्णा । प॒श्चात् । यत् । ते॒ । दे॒वाः । अद॑धुः ॥ [28]  
1A । मधुः॑ । च॒ । माध॑वः । च॒ । वास॑न्तिकौ । ऋ॒तू इति॑ । 2B । शु॒क्रः । च॒ । शुचिः॑ । च॒ । ग्रैष्मौ । ऋ॒तू इति॑ । 3C । नभः॑ । च॒ । न॒भ॒स्यः॑ । च॒ । वार्‌षि॑कौ । ऋ॒तू इति॑ । 4D । इ॒षः । च॒ । ऊ॒र्जः । च॒ । शा॒र॒दौ । ऋ॒तू इति॑ । 5E । सहः॑ । च॒ । स॒ह॒स्यः॑ । च॒ । हैम॑न्तिकौ । ऋ॒तू इति॑ । 6F । तपः॑ । च॒ । त॒प॒स्यः॑ । च॒ । शै॒शि॒रौ । ऋ॒तू इति॑ । 7G । अ॒ग्नेः । अ॒न्त॒श्श्ले॒ष इत्य॑न्तः-श्ले॒षः । अ॒सि॒ । कल्पे॑ताम् । द्यावा॑पृथि॒वी इति॒ द्यावा-पृ॒थि॒वी । कल्प॑न्ताम् । आपः॑ । ओष॑धीः । कल्प॑न्ताम् । अ॒ग्नयः॑ । पृथ॑क् । मम॑ । ज्यैष्ठ्या॑य । सव्र॑ता॒ इति॒ स-व्र॒ताः॒ । [29]  
1 । ये । अ॒ग्नयः॑ । सम॑नस॒ इति॒ स-म॒न॒सः॒ । अ॒न्त॒रा । द्यावा॑पृथि॒वी इति॒ द्यावा-पृ॒थि॒वी । शै॒शि॒रौ । ऋ॒तू इति॑ । अ॒भीति॑ । कल्प॑मानाः । इन्द्रम् । इ॒व॒ । दे॒वाः । अ॒भि । समिति॑ । वि॒श॒न्तु॒ । 2 । सँ॒य्यदिति॑ सम्-यत् । च॒ । प्रचे॑ता॒ इति॒ प्र-चे॒ताः॒ । च॒ । अ॒ग्नेः । सोम॑स्य । सूर्य॑स्य । 3I । उ॒ग्रा । च॒ । भी॒मा । च॒ । पि॒तृ॒णाम् । य॒मस्य॑ । इन्द्र॑स्य । 4K । ध्रु॒वा । च॒ । पृ॒थि॒वी । च॒ । दे॒वस्य॑ । स॒वि॒तुः । म॒रुताम् । वरु॑णस्य । 5 ॥ ध॒र्त्री । च॒ । धरि॑त्री । च॒ । मि॒त्रावरु॑णयो॒रिति॑ मि॒त्रा-वरु॑णयोः । मि॒त्रस्य॑ । धा॒तुः । 6M । प्राची । च॒ । प्र॒तीची । च॒ । वसू॑नाम् । रु॒द्राणाम् । [30]  
1 । आ॒दि॒त्यानाम् । 2N । ते । ते॒ । अधि॑पतय॒ इत्यधि॑-प॒त॒यः॒ । तेभ्यः॑ । नमः॑ । ते । नः॒ । मृ॒ड॒य॒न्तु॒ । ते । यम् । द्वि॒ष्मः । यः । च॒ । नः॒ । द्वेष्टि॑ । तम् । वः॒ । जम्भे । द॒धा॒मि॒ । 3O । स॒हस्र॑स्य । प्र॒मेति॑ प्र-मा । अ॒सि॒ । स॒हस्र॑स्य । प्र॒ति॒मेति॑ प्रति-मा । अ॒सि॒ । स॒हस्र॑स्य । वि॒मेति॑ वि-मा । अ॒सि॒ । स॒हस्र॑स्य । उ॒न्मेत्यु॑त्-मा । अ॒सि॒ । सा॒ह॒स्रः । अ॒सि॒ । स॒हस्रा॑य । त्वा॒ । 4P । इ॒माः । मे॒ । अ॒ग्ने॒ । इष्ट॑काः । धे॒नवः॑ । स॒न्तु॒ । एका । च॒ । श॒तम् । च॒ । स॒हस्रम् । च॒ । अ॒युतम् । च॒ । [31]  
1 । नि॒युत॒मिति॑ नि-युतम् । च॒ । प्र॒युत॒मिति॑ प्र-युतम् । च॒ । अर्बु॑दम् । च॒ । न्य॑र्बुद॒मिति॒ नि-अ॒र्बु॒द॒म्॒ । च॒ । स॒मु॒द्रः । च॒ । मध्यम् । च॒ । अन्तः॑ । च॒ । प॒रा॒र्ध इति॑ पर-अ॒र्धः । च॒ । इ॒माः । मे॒ । अ॒ग्ने॒ । इष्ट॑काः । धे॒नवः॑ । स॒न्तु॒ । ष॒ष्टिः । स॒हस्रम् । अ॒युतम् । अख्षी॑यमाणाः । ऋ॒त॒स्था इत्यृ॑त-स्थाः । स्थ॒ । ऋ॒ता॒वृध॒ इत्यृ॑त-वृधः॑ । घृ॒त॒श्चुत॒ इति॑ घृत-श्चुतः॑ । म॒धु॒श्चुत॒ इति॑ मधु-श्चुतः॑ । ऊर्ज॑स्वतीः । स्व॒धा॒विनी॒रिति॑ स्वधा-विनीः । ताः । मे॒ । अ॒ग्ने॒ । इष्ट॑काः । धे॒नवः॑ । स॒न्तु॒ । वि॒राज॒ इति॑ वि-राजः॑ । नाम॑ । का॒म॒दुघा॒ इति॑ काम-दुघाः । अ॒मुत्र॑ । अ॒मुष्मिन्न्॑ । लो॒के ॥ [32]  
1A । स॒मिदिति॑ सम्-इत् । दि॒शाम् । आ॒शया । नः॒ । सु॒व॒र्विदिति॑ सुवः-वित् । मधोः । अतः॑ । माध॑वः । पा॒तु॒ । अ॒स्मान् ॥ अ॒ग्निः । दे॒वः । दु॒ष्टरी॑तुः । अदाभ्यः । इ॒दम् । ख्ष॒त्रम् । र॒ख्ष॒तु॒ । पातु॑ । अ॒स्मान् ॥ 2B । र॒थ॒न्त॒रमिति॑ रथम्-त॒रम् । साम॑भि॒रिति॒ साम॑-भिः॒ । पा॒तु॒ । अ॒स्मान् । गा॒य॒त्री । छन्द॑साम् । वि॒श्वरू॒पेति॑ वि॒श्व-रू॒पा॒ ॥ त्रि॒वृदिति॑ त्रि-वृत् । नः॒ । वि॒ष्ठयेति॑ वि-स्थया । स्तोमः॑ । अह्नाम् । स॒मु॒द्रः । वातः॑ । इ॒दम् । ओजः॑ । पि॒प॒र्तु॒ ॥ 3C । उ॒ग्रा । दि॒शाम् । अ॒भिभू॑ति॒रित्य॒भि-भू॒तिः॒ । व॒यो॒धा इति॑ वयः-धाः । शुचिः॑ । शु॒क्रे । अह॑नि । ओ॒ज॒सीना ॥ इन्द्र॑ । अधि॑पति॒रित्यधि॑-प॒तिः॒ । पि॒पृ॒ता॒त्॒ । अतः॑ । नः॒ । महि॑ । [33]  
1 । ख्ष॒त्रम् । वि॒श्वतः॑ । धा॒र॒य॒ । इ॒दम् ॥ 2D । बृ॒हत् । साम॑ । ख्ष॒त्र॒भृदिति॑ ख्षत्र-भृत् । वृ॒द्धवृ॑ष्णिय॒मिति॑ वृ॒द्ध-वृ॒ष्णि॒य॒म्॒ । त्रि॒ष्टुभा । ओजः॑ । शु॒भि॒तम् । उ॒ग्रवी॑र॒मित्यु॒ग्र-वी॒र॒म्॒ ॥ इन्द्र॑ । स्तोमे॑न । प॒ञ्च॒द॒शेनेति॑ पञ्च-द॒शेन॑ । मध्यम् । इ॒दम् । वाते॑न । सग॑रेण । र॒ख्ष॒ ॥ 3E । प्राची । दि॒शाम् । स॒हय॑शा॒ इति॑ स॒ह-य॒शाः॒ । यश॑स्वती । विश्वे । दे॒वाः॒ । प्रा॒वृषा । अह्नाम् । सुव॑र्व॒तीति॒ सुवः॑-व॒ती॒ ॥ इ॒दम् । ख्ष॒त्रम् । दु॒ष्टरम् । अ॒स्तु॒ । ओजः॑ । अना॑धृष्ट॒मित्यना-धृ॒ष्ट॒म्॒ । स॒ह॒स्रियम् । सह॑स्वत् ॥ 4F । वै॒रू॒पे । सामन्न्॑ । इ॒ह । तत् । श॒के॒म॒ । जग॑त्या । ए॒न॒म्॒ । वि॒ख्षु । एति॑ । वे॒श॒या॒मः॒ ॥ विश्वे । दे॒वाः॒ । स॒प्त॒द॒शेनेति॑ सप्त-द॒शेन॑ । [34]  
1 । वर्चः॑ । इ॒दम् । ख्ष॒त्रम् । स॒लि॒लवा॑त॒मिति॑ सलि॒ल-वा॒त॒म्॒ । उ॒ग्रम् ॥ 2G । ध॒र्त्री । दि॒शाम् । ख्ष॒त्रम् । इ॒दम् । दा॒धा॒र॒ । उ॒प॒स्थेत्यु॑प-स्था । आशा॑नाम् । मि॒त्रव॒दिति॑ मि॒त्र-व॒त्॒ । अ॒स्तु॒ । ओजः॑ ॥ मित्रा॑वरु॒णेति॒ मित्रा-व॒रु॒णा॒ । श॒रदा । अह्नाम् । चि॒कि॒त्नू॒ इति॑ । अ॒स्मै । रा॒ष्ट्राय॑ । महि॑ । शर्म॑ । य॒च्छ॒त॒म्॒ ॥ 3 । वै॒रा॒जे । सामन्न्॑ । अधीति॑ । मे॒ । म॒नी॒षा । अ॒नु॒ष्टुभेत्य॑नु-स्तुभा । सम्भृ॑त॒मिति॒ सम्-भृ॒त॒म्॒ । वी॒र्यम् । सहः॑ ॥ इ॒दम् । ख्ष॒त्रम् । मि॒त्रव॒दिति॑ मि॒त्र-व॒त्॒ । आ॒र्द्रदा॒न्वित्या॒र्द्र-दा॒नु॒ । मित्रा॑वरु॒णेति॒ मित्रा-व॒रु॒णा॒ । रख्ष॑तम् । आधि॑पत्यै॒रित्याधि॑-प॒त्यैः॒ ॥ 4I । स॒म्राडिति॑ सम्-राट् । दि॒शाम् । स॒हसा॒म्नीति॑ स॒ह-सा॒म्नी॒ । सह॑स्वती । ऋ॒तुः । हे॒म॒न्तः । वि॒ष्ठयेति॑ वि-स्थया । नः॒ । पि॒प॒र्तु॒ ॥ अ॒व॒स्युवा॑ता॒ इत्य॑व॒स्यु-वा॒ताः॒ । [35]  
1 । बृ॒ह॒तीः । नु । शक्व॑रीः । इ॒मम् । य॒ज्ञम् । अ॒व॒न्तु॒ । नः॒ । घृ॒ताचीः ॥ 2K । सुव॑र्व॒तीति॒ सुवः॑-व॒ती॒ । सु॒दुघेति॑ सु-दुघा । नः॒ । पय॑स्वती । दि॒शाम् । दे॒वी । अ॒व॒तु॒ । नः॒ । घृ॒ताची ॥ त्वम् । गो॒पा इति॑ गो-पाः । पु॒र॒ए॒तेति॑ पुरः-ए॒ता । उ॒त । प॒श्चात् । बृह॑स्पते । याम्याम् । यु॒ङ्ग्धि॒ । वाचम् ॥ 3L । ऊ॒र्ध्वा । दि॒शाम् । रन्तिः॑ । आशा । ओष॑धीनाम् । सँ॒व्व॒थ्स॒रेणेति॑ सम्-व॒थ्स॒रेण॑ । स॒वि॒ता । नः॒ । अह्नाम् ॥ रे॒वत् । साम॑ । अति॑च्छन्दा॒ इत्यति॑-छ॒न्दाः॒ । उ॒ । छन्दः॑ । अजा॑तशत्रु॒रित्यजा॑त-श॒त्रुः॒ । स्यो॒ना । नः॒ । अ॒स्तु॒ ॥ 4M । स्तोम॑त्रयस्त्रिꣳश॒ इति॒ स्तोम॑-त्र॒य॒स्त्रि॒ꣳ॒शे॒ । भुव॑नस्य । प॒त्नि॒ । विव॑स्वद्वात॒ इति॒ विव॑स्वत्-वा॒ते॒ । अ॒भीति॑ । नः॒ । [36]  
1 । गृ॒णा॒हि॒ ॥ घृ॒तव॒तीति॑ घृ॒त-व॒ती॒ । स॒वि॒तः॒ । आधि॑पत्यै॒रित्याधि॑-प॒त्यैः॒ । पय॑स्वती । रन्तिः॑ । आशा । नः॒ । अ॒स्तु॒ ॥ 2N । ध्रु॒वा । दि॒शाम् । विष्णु॑प॒त्नीति॒ विष्णु॑-प॒त्नी॒ । अघो॑रा । अ॒स्य । ईशा॑ना । सह॑सः । या । म॒नोता ॥ बृह॒स्पतिः॑ । मा॒त॒रिश्वा । उ॒त । वा॒युः । स॒न्धु॒वा॒ना इति॑ सम्-धु॒वा॒नाः । वाताः । अ॒भीति॑ । नः॒ । गृ॒ण॒न्तु॒ ॥ 3O । वि॒ष्ट॒म्भ इति॑ वि-स्त॒म्भः । दि॒वः । ध॒रुणः॑ । पृ॒थि॒व्याः । अ॒स्य । ईशा॑ना । जग॑तः । विष्णु॑प॒त्नीति॒ विष्णु॑-प॒त्नी॒ ॥ वि॒श्वव्य॑चा॒ इति॑ वि॒श्व-व्य॒चाः॒ । इ॒षय॑न्ती । सुभू॑ति॒रिति॒ सु-भू॒तिः॒ । शि॒वा । नः॒ । अ॒स्तु॒ । अदि॑तिः । उ॒पस्थ॒ इत्यु॒प-स्थे॒ ॥ 4P । वै॒श्वा॒न॒रः । नः॒ । ऊ॒त्या । 5Q । पृ॒ष्टः । दि॒वि । 6R । अन्विति॑ । नः॒ । अ॒द्य । अनु॑मति॒रित्यनु॑-म॒तिः॒ । 7S । अन्विति॑ । इत् । अ॒नु॒म॒त॒ इत्य॑नु-म॒ते॒ । त्वम् । कया । नः॒ । चि॒त्रः । एति॑ । भु॒व॒त्॒ । 9U । कः । अ॒द्य । यु॒ङ्क्ते॒ ॥ [37]  
