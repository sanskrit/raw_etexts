

  
1 । इन्द्रः॑ । वृ॒त्राय॑ । वज्रम् । उदिति॑ । अ॒य॒च्छ॒त्॒ । 2 । सः । वृ॒त्रः । वज्रात् । उद्य॑ता॒दित्युत्-य॒ता॒त्॒ । अ॒बि॒भे॒त्॒ । 3 । सः । अ॒ब्र॒वी॒त्॒ । 4 । मा । मे॒ । प्रेति॑ । हाः॒ । अस्ति॑ । वै । इ॒दम् । मयि॑ । वी॒र्यम् । तत् । ते॒ । प्रेति॑ । दा॒स्या॒मि॒ । इति॑ । 5 । तस्मै । उ॒क्थ्यम् । प्रेति॑ । अ॒य॒च्छ॒त्॒ । 6 । तस्मै । द्वि॒तीयम् । उदिति॑ । अ॒य॒च्छ॒त्॒ । 7 । सः । अ॒ब्र॒वी॒त्॒ । 8 । मा । मे॒ । प्रेति॑ । हाः॒ । अस्ति॑ । वै । इ॒दम् । मयि॑ । वी॒र्यम् । तत् । ते॒ । प्रेति॑ । दा॒स्या॒मि॒ । इति॑ । [1]  
1 । तस्मै । उ॒क्थ्यम् । ए॒व । प्रेति॑ । अ॒य॒च्छ॒त्॒ । 2 । तस्मै । तृ॒तीयम् । उदिति॑ । अ॒य॒च्छ॒त्॒ । 3 । तम् । विष्णुः॑ । अन्विति॑ । अ॒ति॒ष्ठ॒त॒ । 4 । ज॒हि । इति॑ । 5 । सः । अ॒ब्र॒वी॒त्॒ । 6 । मा । मे॒ । प्रेति॑ । हाः॒ । अस्ति॑ । वै । इ॒दम् । मयि॑ । वी॒र्यम् । तत् । ते॒ । प्रेति॑ । दा॒स्या॒मि॒ । इति॑ । 7 । तस्मै । उ॒क्थ्यम् । ए॒व । प्रेति॑ । अ॒य॒च्छ॒त्॒ । 8 । तम् । निर्मा॑य॒मिति॒ निः-मा॒य॒म्॒ । भू॒तम् । अ॒ह॒न्न्॒ । 9 । य॒ज्ञः । हि । तस्य॑ । मा॒या । आसीत् । 10 । यत् । उ॒क्थ्यः॑ । गृ॒ह्यते । इ॒न्द्रि॒यम् । ए॒व । [2]  
1 । तत् । वी॒र्यम् । यज॑मानः । भ्रातृ॑व्यस्य । वृ॒ङ्क्ते॒ । 2 । इन्द्रा॑य । त्वा॒ । बृ॒हद्व॑त॒ इति॑ बृ॒हत्-व॒ते॒ । वय॑स्वते । इति॑ । आ॒ह॒ । 3 । इन्द्रा॑य । हि । सः । तम् । प्रेति॑ । अ॒य॒च्छ॒त्॒ । 4 । तस्मै । त्वा॒ । विष्ण॑वे । त्वा॒ । इति॑ । आ॒ह॒ । 5 । यत् । ए॒व । विष्णुः॑ । अ॒न्वति॑ष्ठ॒तेत्य॑नु-अति॑ष्ठत । 6 । ज॒हि॒ । इति॑ । तस्मात् । विष्णुम् । अ॒न्वाभ॑ज॒तीत्य॑नु-आभ॑जति । 7 । त्रिः । निरिति॑ । गृ॒ह्णा॒ति॒ । 8 । त्रिः । हि । सः । तम् । तस्मै । प्रेति॑ । अ॒य॒च्छ॒त्॒ । 9 । ए॒षः । ते॒ । योनिः॑ । पुन॑र्‌हवि॒रिति॒ पुनः॑-ह॒विः॒ । अ॒सि॒ । इति॑ । आ॒ह॒ । 10 । पुन॑पुन॒रिति॒ पुनः॑-पु॒नः॒ । [3]  
1 । हि । अ॒स्मा॒त्॒ । नि॒र्गृ॒ह्णातीति॑ निः-गृ॒ह्णाति॑ । 2 । चख्षुः॑ । वै । ए॒तत् । य॒ज्ञस्य॑ । यत् । उ॒क्थ्यः॑ । 3 । तस्मात् । उ॒क्थ्यम् । हु॒तम् । सोमाः । अ॒न्वाय॒न्तीत्य॑नु-आय॑न्ति । 4 । तस्मात् । आ॒त्मा । चख्षुः॑ । अन्विति॑ । ए॒ति॒ । 5 । तस्मात् । एकम् । यन्तम् । ब॒हवः॑ । अन्विति॑ । य॒न्ति॒ । 6 । तस्मात् । एकः॑ । ब॒हू॒नाम् । भ॒द्रः । भ॒व॒ति॒ । 7 । तस्मात् । एकः॑ । ब॒ह्वीः । जा॒याः । वि॒न्द॒ते॒ । 8 । यदि॑ । का॒मये॑त । अ॒ध्व॒र्युः । 9 । आ॒त्मानम् । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒ये॒य॒म्॒ । इति॑ । अ॒न्त॒रा । आ॒ह॒व॒नीय॒मित्या-ह॒व॒नीयम् । च॒ । ह॒वि॒र्धान॒मिति॑ हविः-धानम् । च॒ । तिष्ठन्न्॑ । अवेति॑ । न॒ये॒त्॒ । [4]  
1 । आ॒त्मानम् । ए॒व । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒य॒ति॒ । 2 । यदि॑ । का॒मये॑त । 3 । यज॑मानम् । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒ये॒य॒म्॒ । इति॑ । अ॒न्त॒रा । स॒दो॒ह॒वि॒र्धा॒ने इति॑ सदः-ह॒वि॒र्धा॒ने । तिष्ठन्न्॑ । अवेति॑ । न॒ये॒त्॒ । 4 । यज॑मानम् । ए॒व । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒य॒ति॒ । 5 । यदि॑ । का॒मये॑त । 6 । स॒द॒स्यान्॑ । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒ये॒य॒म्॒ । इति॑ । सदः॑ । आ॒लभ्येत्या-लभ्य॑ । अवेति॑ । न॒ये॒त्॒ । 7 । स॒द॒स्यान्॑ । ए॒व । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒य॒ति॒ ॥ [5]  
1 । आयुः॑ । वै । ए॒तत् । य॒ज्ञस्य॑ । यत् । ध्रु॒वः । 2 । उ॒त्त॒म इत्यु॑त्-त॒मः । ग्रहा॑णाम् । गृ॒ह्य॒ते॒ । तस्मात् । आयुः॑ । प्रा॒णाना॒मिति॑ प्र-अ॒नानाम् । उ॒त्त॒ममित्यु॑त्-त॒मम् । 3 । मू॒र्धानम् । दि॒वः । अ॒र॒तिम् । पृ॒थि॒व्याः । इति॑ । आ॒ह॒ । 4 । मू॒र्धानम् । ए॒व । ए॒न॒म्॒ । स॒मा॒नानाम् । क॒रो॒ति॒ । 5 । वै॒श्वा॒न॒रम् । ऋ॒ताय॑ । जा॒तम् । अ॒ग्निम् । इति॑ । आ॒ह॒ । 6 । वै॒श्वा॒न॒रम् । हि । दे॒वत॑या । आयुः॑ । 7 । उ॒भ॒यतो॑वैश्वानर॒ इत्यु॑भ॒यतः॑-वै॒श्वा॒न॒रः॒ । गृ॒ह्य॒ते॒ । 8 । तस्मात् । उ॒भ॒यतः॑ । प्रा॒णा इति॑ प्र-अ॒नाः । 9 । अ॒धस्तात् । च॒ । उ॒परि॑ष्टात् । च॒ । 10 । अ॒र्धिनः॑ । अ॒न्ये । ग्रहाः । गृ॒ह्यन्ते । अ॒र्धी । ध्रु॒वः । 11 । तस्मात् । [6]  
1 । अ॒र्धी । अवाङ्॑ । प्रा॒ण इति॑ प्र-अ॒नः । अ॒न्येषाम् । प्रा॒णाना॒मिति॑ प्र-अ॒नानाम् । 2 । उपोप्त॒ इत्युप॑-उ॒प्ते॒ । अ॒न्ये । ग्रहाः । सा॒द्यन्ते । अनु॑पोप्त॒ इत्यनु॑प-उ॒प्ते॒ । ध्रु॒वः । 3 । तस्मात् । अ॒स्थ्ना । अ॒न्याः । प्र॒जा इति॑ प्र-जाः । प्र॒ति॒तिष्ठ॒न्तीति॑ प्रति-तिष्ठ॑न्ति । मा॒॒सेन॑ । अ॒न्याः । 4 । असु॑राः । वै । उ॒त्त॒र॒त इत्यु॑त्-त॒र॒तः । पृ॒थि॒वीम् । प॒र्याचि॑कीर्‌ष॒न्निति॑ परि-आचि॑कीर्‌षन्न् । 5 । ताम् । दे॒वाः । ध्रु॒वेण॑ । अ॒दृ॒॒ह॒न्न्॒ । 6 । तत् । ध्रु॒वस्य॑ । ध्रु॒व॒त्वमिति॑ ध्रुव-त्वम् । 7 । यत् । ध्रु॒वः । उ॒त्त॒र॒त इत्यु॑त्-त॒र॒तः । सा॒द्यते । धृत्यै । 8 । आयुः॑ । वै । ए॒तत् । य॒ज्ञस्य॑ । यत् । ध्रु॒वः । आ॒त्मा । होता । 9 । यत् । हो॒तृ॒च॒म॒स इति॑ होतृ-च॒म॒से । ध्रु॒वम् । अ॒व॒नय॒तीत्य॑व-नय॑ति । आ॒त्मन्न् । ए॒व । य॒ज्ञस्य॑ । [7]  
1 । आयुः॑ । द॒धा॒ति॒ । 2 । पु॒रस्तात् । उ॒क्थस्य॑ । अ॒व॒नीय॒ इत्य॑व-नीयः॑ । इति॑ । आ॒हुः॒ । 3 । पु॒रस्तात् । हि । आयु॑षः । भु॒ङ्क्ते । 4 । म॒ध्य॒तः । अ॒व॒नीय॒ इत्य॑व-नीयः॑ । इति॑ । आ॒हुः॒ । 5 । म॒ध्य॒मेन॑ । हि । आयु॑षः । भु॒ङ्क्ते । 6 । उ॒त्त॒रा॒र्ध इत्यु॑त्तर-अ॒र्धे । अ॒व॒नीय॒ इत्य॑व-नीयः॑ । इति॑ । आ॒हुः॒ । 7 । उ॒त्त॒मेनेत्यु॑त्-त॒मेन॑ । हि । आयु॑षः । भु॒ङ्क्ते । 8 । वै॒श्व॒दे॒व्यामिति॑ वैश्व-दे॒व्याम् । ऋ॒चि । श॒स्यमा॑नायाम् । अवेति॑ । न॒य॒ति॒ । 9 । वै॒श्व॒दे॒व्य॑ इति॑ वैश्व-दे॒व्यः॑ । वै । प्र॒जा इति॑ प्र-जाः । 10 । प्र॒जास्विति॑ प्र-जासु॑ । ए॒व । आयुः॑ । द॒धा॒ति॒ ॥ [8]  
1 । य॒ज्ञेन॑ । वै । दे॒वाः । सु॒व॒र्गमिति॑ सुवः-गम् । लो॒कम् । आ॒य॒न्न्॒ । 2 । ते । अ॒म॒न्य॒न्त॒ । 3 । म॒नु॒ष्याः । नः॒ । अ॒न्वाभ॑विष्य॒न्तीत्य॑नु-आभ॑विष्यन्ति । इति॑ । 4 । ते । सँ॒व्व॒थ्स॒रेणेति॑ सम्-व॒थ्स॒रेण॑ । यो॒प॒यि॒त्वा । सु॒व॒र्गमिति॑ सुवः-गम् । लो॒कम् । आ॒य॒न्न्॒ । 5 । तम् । ऋष॑यः । ऋ॒तु॒ग्र॒हैरित्यृ॑तु-ग्र॒हैः । ए॒व । अनु॑ । प्रेति॑ । अ॒जा॒न॒न्न्॒ । 6 । यत् । ऋ॒तु॒ग्र॒हा इत्यृ॑तु-ग्र॒हाः । गृ॒ह्यन्ते । सु॒व॒र्गस्येति॑ सुवः-गस्य॑ । लो॒कस्य॑ । प्रज्ञात्या॒ इति॒ प्र-ज्ञा॒त्यै॒ । 7 । द्वाद॑श । गृ॒ह्य॒न्ते॒ । 8 । द्वाद॑श । मासाः । सँ॒व्व॒थ्स॒र इति॑ सम्-व॒थ्स॒रः । 9 । सँ॒व्व॒थ्स॒रस्येति॑ सम्-व॒थ्स॒रस्य॑ । प्रज्ञात्या॒ इति॒ प्र-ज्ञा॒त्यै॒ । 10 । स॒ह । प्र॒थ॒मौ । गृ॒ह्ये॒ते॒ इति॑ । स॒ह । उ॒त्त॒मावित्यु॑त्-त॒मौ । 11 । तस्मात् । द्वौद्वा॒विति॒ द्वौ-द्वौ॒ । ऋ॒तू इति॑ । 12 । उ॒भ॒यतो॑मुख॒मित्यु॑भ॒यतः॑-मु॒ख॒म्॒ । ऋ॒तु॒पा॒त्रमित्यृ॑तु-पा॒त्रम् । भ॒व॒ति॒ । 13 । कः । [9]  
1 । हि । तत् । वेद॑ । यतः॑ । ऋ॒तू॒नाम् । मुखम् । 2 । ऋ॒तुना । प्रेति॑ । इ॒ष्य॒ । इति॑ । षट् । कृत्वः॑ । आ॒ह॒ । 3 । षट् । वै । ऋ॒तवः॑ । 4 । ऋ॒तून् । ए॒व । प्री॒णा॒ति॒ । 5 । ऋ॒तुभि॒रित्यृ॒तु-भिः॒ । इति॑ । च॒तुः । 6 । चतु॑ष्पद॒ इति॒ चतुः॑-प॒दः॒ । ए॒व । प॒शून् । प्री॒णा॒ति॒ । 7 । द्विः । पुनः॑ । ऋ॒तुना । आ॒ह॒ । 8 । द्वि॒पद॒ इति॑ द्वि-पद॑ः । ए॒व । प्री॒णा॒ति॒ । 9 । ऋ॒तुना । प्रेति॑ । इ॒ष्य॒ । इति॑ । षट् । कृत्वः॑ । आ॒ह॒ । ऋ॒तुभि॒रित्यृ॒तु-भिः॒ । इति॑ । च॒तुः । 10 । तस्मात् । चतु॑ष्पाद॒ इति॒ चतुः॑-पा॒दः॒ । प॒शवः॑ । ऋ॒तून् । उपेति॑ । जी॒व॒न्ति॒ । 11 । द्विः । [10]  
1 । पुनः॑ । ऋ॒तुना । आ॒ह॒ । 2 । तस्मात् । द्वि॒पाद॒ इति॑ द्वि-पाद॑ः । चतु॑ष्पद॒ इति॒ चतुः॑-प॒दः॒ । प॒शून् । उपेति॑ । जी॒व॒न्ति॒ । 3 । ऋ॒तुना । प्रेति॑ । इ॒ष्य॒ । इति॑ । षट् । कृत्वः॑ । आ॒ह॒ । ऋ॒तुभि॒रित्यृ॒तु-भिः॒ । इति॑ । च॒तुः । द्विः । पुनः॑ । ऋ॒तुना । आ॒ह॒ । 4 । आ॒क्रम॑ण॒मित्या-क्रम॑णम् । ए॒व । तत् । 5 । सेतुम् । यज॑मानः । कु॒रु॒ते॒ । सु॒व॒र्गस्येति॑ सुवः-गस्य॑ । लो॒कस्य॑ । सम॑ष्ट्या॒ इति॒ सम्-अ॒ष्ट्यै॒ । 6 । न । अ॒न्यः । अ॒न्यम् । अनु॑ । प्रेति॑ । प॒द्ये॒त॒ । 7 । यत् । अ॒न्यः । अ॒न्यम् । अ॒नु॒प्र॒पद्ये॒तेत्य॑नु-प्र॒पद्ये॑त । ऋ॒तुः । ऋ॒तुम् । अनु॑ । प्रेति॑ । प॒द्ये॒त॒ । ऋ॒तवः॑ । मोहु॑काः । स्युः॒ । [11]  
1 । प्रसि॑द्ध॒मिति॒ प्र-सि॒द्ध॒म्॒ । ए॒व । अ॒ध्व॒र्युः । दख्षि॑णेन । प्रेति॑ । प॒द्य॒ते॒ । प्रसि॑द्ध॒मिति॒ प्र-सि॒द्ध॒म्॒ । प्र॒ति॒प्र॒स्था॒तेति॑ प्रति-प्र॒स्था॒ता । उत्त॑रे॒णेत्युत्-त॒रे॒ण॒ । 2 । तस्मात् । आ॒दि॒त्यः । षट् । मा॒सः । दख्षि॑णेन । ए॒ति॒ । षट् । उत्त॑रे॒णेत्युत्-त॒रे॒ण॒ । 3 । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । स॒॒सर्प॒ इति॑ सम्-सर्पः॑ । अ॒सि॒ । अ॒॒ह॒स्प॒त्यायेत्य॑हः-प॒त्याय॑ । त्वा॒ । इति॑ । आ॒ह॒ । 4 । अस्ति॑ । त्र॒यो॒द॒श इति॑ त्रयः-द॒शः । मासः॑ । इति॑ । आ॒हुः॒ । 5 । तम् । ए॒व । तत् । प्री॒णा॒ति॒ ॥ [12]  
1 । सु॒व॒र्गायेति॑ सुवः-गाय॑ । वै । ए॒ते । लो॒काय॑ । गृ॒ह्य॒न्ते॒ । यत् । ऋ॒तु॒ग्र॒हा इत्यृ॑तु-ग्र॒हाः । 2 । ज्योतिः॑ । इ॒न्द्रा॒ग्नी इतीन्द्र-अ॒ग्नी । 3 । यत् । ऐ॒न्द्रा॒ग्नमित्यैन्द्र-अ॒ग्नम् । ऋ॒तु॒पा॒त्रेणेत्यृ॑तु-पा॒त्रेण॑ । गृ॒ह्णाति॑ । ज्योतिः॑ । ए॒व । अ॒स्मै॒ । उ॒परि॑ष्टात् । द॒धा॒ति॒ । 4 । सु॒व॒र्गस्येति॑ सुवः-गस्य॑ । लो॒कस्य॑ । अनु॑ख्यात्या॒ इत्यनु॑-ख्या॒त्यै॒ । 5 । ओ॒जो॒भृता॒वित्यो॑जः-भृतौ । वै । ए॒तौ । दे॒वानाम् । यत् । इ॒न्द्रा॒ग्नी इतीन्द्र-अ॒ग्नी । 6 । यत् । ऐ॒न्द्रा॒ग्न इत्यैन्द्र-अ॒ग्नः । गृ॒ह्यते । ओजः॑ । ए॒व । अवेति॑ । रु॒न्द्धे॒ । 7 । वै॒श्व॒दे॒वमिति॑ वैश्व-दे॒वम् । शु॒क्र॒पा॒त्रेणेति॑ शुक्र-पा॒त्रेण॑ । गृ॒ह्णा॒ति॒ । 8 । वै॒श्व॒दे॒व्य॑ इति॑ वैश्व-दे॒व्यः॑ । वै । प्र॒जा इति॑ प्र-जाः । 9 । अ॒सौ । आ॒दि॒त्यः । शु॒क्रः । 10 । यत् । वै॒श्व॒दे॒वमिति॑ वैश्व-दे॒वम् । शु॒क्र॒पा॒त्रेणेति॑ शुक्र-पा॒त्रेण॑ । गृ॒ह्णाति॑ । तस्मात् । अ॒सौ । आ॒दि॒त्यः । [13]  
1 । सर्वाः । प्र॒जा इति॑ प्र-जाः । प्र॒त्यङ्ङ् । उदिति॑ । ए॒ति॒ । 2 । तस्मात् । सर्वः॑ । ए॒व । म॒न्य॒ते॒ । 3 । माम् । प्रतीति॑ । उदिति॑ । अ॒गा॒त्॒ । इति॑ । 4 । वै॒श्व॒दे॒वमिति॑ वैश्व-दे॒वम् । शु॒क्र॒पा॒त्रेणेति॑ शुक्र-पा॒त्रेण॑ । गृ॒ह्णा॒ति॒ । 5 । वै॒श्व॒दे॒व्य॑ इति॑ वैश्व-दे॒व्यः॑ । वै । प्र॒जा इति॑ प्र-जाः । 6 । तेजः॑ । शु॒क्रः । 7 । यत् । वै॒श्व॒दे॒वमिति॑ वैश्व-दे॒वम् । शु॒क्र॒पा॒त्रेणेति॑ शुक्र-पा॒त्रेण॑ । गृ॒ह्णाति॑ । प्र॒जास्विति॑ प्र-जासु॑ । ए॒व । तेजः॑ । द॒धा॒ति॒ ॥ [14]  
1 । इन्द्रः॑ । म॒रुद्भि॒रिति॑ म॒रुत्-भिः॒ । साव्विँ॑द्ये॒नेति॒ साम्-वि॒द्ये॒न॒ । माध्य॑न्दिने । सव॑ने । वृ॒त्रम् । अ॒ह॒न्न्॒ । 2 । यत् । माध्य॑न्दिने । सव॑ने । म॒रु॒त्व॒तीयाः । गृ॒ह्यन्ते । वार्त्र॑घ्ना॒ इति॒ वार्त्र॑-घ्नाः॒ । ए॒व । ते । यज॑मानस्य । गृ॒ह्य॒न्ते॒ । 3 । तस्य॑ । वृ॒त्रम् । ज॒घ्नुषः॑ । ऋ॒तवः॑ । अ॒मु॒ह्य॒न्न्॒ । सः । ऋ॒तु॒पा॒त्रेणेत्यृ॑तु-पा॒त्रेण॑ । म॒रु॒त्व॒तीयान्॑ । अ॒गृ॒ह्णा॒त्॒ । 4 । ततः॑ । वै । सः । ऋ॒तून् । प्रेति॑ । अ॒जा॒ना॒त्॒ । 5 । यत् । ऋ॒तु॒पा॒त्रेणेत्यृ॑तु-पा॒त्रेण॑ । म॒रु॒त्व॒तीयाः । गृ॒ह्यन्ते । ऋ॒तू॒नाम् । प्रज्ञात्या॒ इति॒ प्र-ज्ञा॒त्यै॒ । 6 । वज्रम् । वै । ए॒तम् । यज॑मानः । भ्रातृ॑व्याय । प्रेति॑ । ह॒र॒ति॒ । यत् । म॒रु॒त्व॒तीयाः । उदिति॑ । ए॒व । प्र॒थ॒मेन॑ । [15]  
1 । य॒च्छ॒ति॒ । प्रेति॑ । ह॒र॒ति॒ । द्वि॒तीये॑न । स्तृ॒णु॒ते । तृ॒तीये॑न । 2 । आयु॑धम् । वै । ए॒तत् । यज॑मानः । समिति॑ । कु॒रु॒ते॒ । यत् । म॒रु॒त्व॒तीयाः । धनुः॑ । ए॒व । प्र॒थ॒मः । ज्या । द्वि॒तीयः॑ । इषुः॑ । तृ॒तीयः॑ । 3 । प्रतीति॑ । ए॒व । प्र॒थ॒मेन॑ । ध॒त्ते॒ । वीति॑ । सृ॒ज॒ति॒ । द्वि॒तीये॑न । विध्य॑ति । तृ॒तीये॑न । 4 । इन्द्रः॑ । वृ॒त्रम् । ह॒त्वा । पराम् । प॒रा॒वत॒मिति॑ परा-वतम् । अ॒ग॒च्छ॒त्॒ । 5 । अपेति॑ । अ॒रा॒ध॒म्॒ । इति॑ । मन्य॑मानः । 6 । सः । हरि॑तः । अ॒भ॒व॒त्॒ । 7 । सः । ए॒तान् । म॒रु॒त्व॒तीयान्॑ । आ॒त्म॒स्पर॑णा॒नित्यात्म-स्पर॑णान् । अ॒प॒श्य॒त्॒ । 8 । तान् । अ॒गृ॒ह्णी॒त॒ । [16]  
1 । प्रा॒णमिति॑ प्र-अ॒नम् । ए॒व । प्र॒थ॒मेन॑ । अ॒स्पृ॒णु॒त॒ । अ॒पा॒नमित्य॑प-अ॒नम् । द्वि॒तीये॑न । आ॒त्मानम् । तृ॒तीये॑न । आ॒त्म॒स्पर॑णा॒ इत्यात्म-स्पर॑णाः । वै । ए॒ते । यज॑मानस्य । गृ॒ह्य॒न्ते॒ । यत् । म॒रु॒त्व॒तीयाः । 2 । प्रा॒णमिति॑ प्र-अ॒नम् । ए॒व । प्र॒थ॒मेन॑ । स्पृ॒णु॒ते॒ । अ॒पा॒नमित्य॑प-अ॒नम् । द्वि॒तीये॑न । आ॒त्मानम् । तृ॒तीये॑न । 3 । इन्द्रः॑ । वृ॒त्रम् । अ॒ह॒न्न्॒ । 4 । तम् । दे॒वाः । अ॒ब्रु॒व॒न्न्॒ । 5 । म॒हान् । वै । अ॒यम् । अ॒भू॒त्॒ । यः । वृ॒त्रम् । अव॑धीत् । इति॑ । 6 । तत् । म॒हे॒न्द्रस्येति॑ महा-इ॒न्द्रस्य॑ । म॒हे॒न्द्र॒त्वमिति॑ महेन्द्र-त्वम् । सः । ए॒तम् । मा॒हे॒न्द्रमिति॑ माहा-इ॒न्द्रम् । उ॒द्धा॒रमित्यु॑त्-हा॒रम् । उदिति॑ । अ॒ह॒र॒त॒ । वृ॒त्रम् । ह॒त्वा । अ॒न्यासु॑ । दे॒वता॑सु । अधीति॑ । 8 । यत् । मा॒हे॒न्द्र इति॑ माहा-इ॒न्द्रः । गृ॒ह्यते । उ॒द्धा॒रमित्यु॑त्-हा॒रम् । ए॒व । तम् । यज॑मानः । उदिति॑ । ह॒र॒ते॒ । अ॒न्यासु॑ । प्र॒जास्विति॑ प्र-जासु॑ । अधीति॑ । 9 । शु॒क्र॒पा॒त्रेणेति॑ शुक्र-पा॒त्रेण॑ । गृ॒ह्णा॒ति॒ । 10 । य॒ज॒मा॒न॒दे॒व॒त्य॑ इति॑ यजमान-दे॒व॒त्यः॑ । वै । मा॒हे॒न्द्र इति॑ माहा-इ॒न्द्रः । तेजः॑ । शु॒क्रः । यत् । मा॒हे॒न्द्रमिति॑ माहा-इ॒न्द्रम् । शु॒क्र॒पा॒त्रेणेति॑ शुक्र-पा॒त्रेण॑ । गृ॒ह्णाति॑ । यज॑माने । ए॒व । तेजः॑ । द॒धा॒ति॒ ॥ [17]  
1 । अदि॑तिः । पु॒त्रका॒मेति॑ पु॒त्र-का॒मा॒ । सा॒ध्येभ्यः॑ । दे॒वेभ्यः॑ । ब्र॒ह्मौ॒द॒नमिति॑ ब्रह्म-ओ॒द॒नम् । अ॒प॒च॒त्॒ । 2 । तस्यै । उ॒च्छेष॑ण॒मित्यु॑त्-शेष॑णम् । अ॒द॒दुः॒ । 3 । तत् । प्रेति॑ । आ॒श्ञा॒त्॒ । 4 । सा । रेतः॑ । अ॒ध॒त्त॒ । 5 । तस्यै । च॒त्वारः॑ । आ॒दि॒त्याः । अ॒जा॒य॒न्त॒ । 6 । सा । द्वि॒तीयम् । अ॒प॒च॒त्॒ । 7 । सा । अ॒म॒न्य॒त॒ । 8 । उ॒च्छेष॑णा॒दित्यु॑त्-शेष॑णात् । मे॒ । इ॒मे । अ॒ज्ञ॒त॒ । यत् । अग्रे । प्रा॒शि॒ष्यामीति॑ प्र-अ॒शि॒ष्यामि॑ । इ॒तः । मे॒ । वसी॑यासः । ज॒नि॒ष्य॒न्ते॒ । इति॑ । 9 । सा । अग्रे । प्रेति॑ । आ॒श्ञा॒त्॒ । 10 । सा । रेतः॑ । अ॒ध॒त्त॒ । 11 । तस्यै । व्यृ॑द्ध॒मिति॒ वि-ऋ॒द्ध॒म्॒ । आ॒ण्डम् । अ॒जा॒य॒त॒ । 12 । सा । आ॒दि॒त्येभ्यः॑ । ए॒व । [18]  
1 । तृ॒तीयम् । अ॒प॒च॒त्॒ । 2 । भोगा॑य । मे॒ । इ॒दम् । श्रा॒न्तम् । अ॒स्तु॒ । इति॑ । 3 । ते । अ॒ब्रु॒व॒न्न्॒ । 4 । वरम् । वृ॒णा॒म॒है॒ । यः । अतः॑ । जाया॑तै । अ॒स्माकम् । सः । एकः॑ । अ॒स॒त्॒ । यः । अ॒स्य॒ । प्र॒जाया॒मिति॑ प्र-जायाम् । ऋध्या॑तै । अ॒स्माकम् । भोगा॑य । भ॒वा॒त्॒ । इति॑ । 5 । ततः॑ । विव॑स्वान् । आ॒दि॒त्यः । अ॒जा॒य॒त॒ । 6 । तस्य॑ । वै । इ॒यम् । प्र॒जेति॑ प्र-जा । यत् । म॒नु॒ष्याः । 7 । तासु॑ । एकः॑ । ए॒व । ऋ॒द्धः । यः । यज॑ते । 8 । सः । दे॒वानाम् । भोगा॑य । भ॒व॒ति॒ । 9 । दे॒वाः । वै । य॒ज्ञात् । [19]  
1 । रु॒द्रम् । अ॒न्तः । आ॒य॒न्न्॒ । 2 । सः । आ॒दि॒त्यान् । अ॒न्वाक्र॑म॒तेत्य॑नु-आक्र॑मत । 3 । ते । द्वि॒दे॒व॒त्या॑निति॑ द्वि-दे॒व॒त्यान्॑ । प्रेति॑ । अ॒प॒द्य॒न्त॒ । 4 । तान् । न । प्रति॑ । प्रेति॑ । अ॒य॒च्छ॒न्न्॒ । 5 । तस्मात् । अपीति॑ । वध्यम् । प्रप॑न्न॒मिति॒ प्र-प॒न्न॒म्॒ । नः॒ । प्रति॑ । प्रेति॑ । य॒च्छ॒न्ति॒ । 6 । तस्मात् । द्वि॒दे॒व॒त्येभ्य॒ इति॑ द्वि-दे॒व॒त्येभ्यः । आ॒दि॒त्यः । निरिति॑ । गृ॒ह्य॒ते॒ । 7 । यत् । उ॒च्छेष॑णा॒दित्यु॑त्-शेष॑णात् । अजा॑यन्त । तस्मात् । उ॒च्छेष॑णा॒दित्यु॑त्-शेष॑णात् । गृ॒ह्य॒ते॒ । 8 । ति॒सृभि॒रिति॑ ति॒सृ-भिः॒ । ऋ॒ग्भिरित्यृ॑क्-भिः । गृ॒ह्णा॒ति॒ । 9 । मा॒ता । पि॒ता । पु॒त्रः । तत् । ए॒व । तत् । मि॒थु॒नम् । 10 । उल्बम् । गर्भः॑ । ज॒रायु॑ । तत् । ए॒व । तत् । [20]  
1 । मि॒थु॒नम् । 2 । प॒शवः॑ । वै । ए॒ते । यत् । आ॒दि॒त्यः । ऊर्क् । दधि॑ । 3 । द॒ध्ना । म॒ध्य॒तः । श्री॒णा॒ति॒ । ऊर्जम् । ए॒व । प॒शू॒नाम् । म॒ध्य॒तः । द॒धा॒ति॒ । 4 । शृ॒ता॒त॒ङ्क्ये॑नेति॑ शृत-आ॒त॒ङ्क्ये॑न । 5 । मे॒ध्य॒त्वायेति॑ मेध्य-त्वाय॑ । 6 । तस्मात् । आ॒मा । प॒क्वम् । दु॒हे॒ । 7 । प॒शवः॑ । वै । ए॒ते । यत् । आ॒दि॒त्यः । 8 । प॒रि॒श्रित्येति॑ परि-श्रित्य॑ । गृ॒ह्णा॒ति॒ । 9 । प्र॒ति॒रुध्येति॑ प्रति-रुध्य॑ । ए॒व । अ॒स्मै॒ । प॒शून् । गृ॒ह्णा॒ति॒ । 10 । प॒शवः॑ । वै । ए॒ते । यत् । आ॒दि॒त्यः । ए॒षः । रु॒द्रः । यत् । अ॒ग्निः । 11 । प॒रि॒श्रित्येति॑ परि-श्रित्य॑ । गृ॒ह्णा॒ति॒ । रु॒द्रात् । ए॒व । प॒शून् । अ॒न्तः । द॒धा॒ति॒ । [21]  
1 । ए॒षः । वै । विव॑स्वान् । आ॒दि॒त्यः । यत् । उ॒पा॒॒शु॒सव॑न॒ इत्यु॑पाशु-सव॑नः । 2 । सः । ए॒तम् । ए॒व । सो॒म॒पी॒थमिति॑ सोम-पी॒थम् । परीति॑ । श॒ये॒ । एति॑ । तृ॒ती॒य॒स॒व॒नादिति॑ तृतीय-स॒व॒नात् । 3 । विव॑स्वः । आ॒दि॒त्य॒ । ए॒षः । ते॒ । सो॒म॒पी॒थ इति॑ सोम-पी॒थः । इति॑ । आ॒ह॒ । 4 । विव॑स्वन्तम् । ए॒व । आ॒दि॒त्यम् । सो॒म॒पी॒थेनेति॑ सोम-पी॒थेन॑ । समिति॑ । अ॒र्ध॒य॒ति॒ । 5 । या । दि॒व्या । वृष्टिः॑ । तया । त्वा॒ । श्री॒णा॒मि॒ । इति॑ । वृष्टि॑काम॒स्येति॒ वृष्टि॑-का॒म॒स्य॒ । श्री॒णी॒या॒त्॒ । 6 । वृष्टिम् । ए॒व । अवेति॑ । रु॒न्द्धे॒ । 7 । यदि॑ । ता॒जक् । प्र॒स्कन्दे॒दिति॑ प्र-स्कन्देत् । वर्‌षु॑कः । प॒र्जन्यः॑ । स्यात् । 8 । यदि॑ । चि॒रम् । अव॑र्‌षुकः । 9 । न । सा॒द॒य॒ति॒ । 10 । अस॑न्नात् । हि । प्र॒जा इति॑ प्र-जाः । प्र॒जाय॑न्त॒ इति॑ प्र-जाय॑न्ते । 11 । न । अन्विति॑ । वष॑ट् । क॒रो॒ति॒ । 12 । यत् । अ॒नु॒व॒ष॒ट्कु॒र्यादित्य॑नु-व॒ष॒ट्कु॒र्यात् । रु॒द्रम् । प्र॒जा इति॑ प्र-जाः । अ॒न्वव॑सृजे॒दित्य॑नु-अव॑सृजेत् । 13 । न । हु॒त्वा । अन्विति॑ । ई॒ख्षे॒त॒ । 14 । यत् । अ॒न्वीख्षे॒तेत्य॑नु-ईख्षे॑त । चख्षुः॑ । अ॒स्य॒ । प्र॒मायु॑क॒मिति॑ प्र-मायु॑कम् । स्यात् । 15 । तस्मात् । न । अ॒न्वीख्ष्य॒ इत्य॑नु-ईख्ष्यः॑ ॥ [22]  
1 । अ॒न्त॒र्या॒म॒पा॒त्रेणेत्य॑न्तर्याम-पा॒त्रेण॑ । सा॒वि॒त्रम् । आ॒ग्र॒य॒णात् । गृ॒ह्णा॒ति॒ । 2 । प्र॒जाप॑ति॒रिति॑ प्र॒जा-प॒तिः॒ । वै । ए॒षः । यत् । आ॒ग्र॒य॒णः । 3 । प्र॒जाना॒मिति॑ प्र-जानाम् । प्र॒जन॑ना॒येति॑ प्र-जन॑नाय । 4 । न । सा॒द॒य॒ति॒ । 5 । अस॑न्नात् । हि । प्र॒जा इति॑ प्र-जाः । प्र॒जाय॑न्त॒ इति॑ प्र-जाय॑न्ते । 6 । न । अन्विति॑ । वष॑ट् । क॒रो॒ति॒ । 7 । यत् । अ॒नु॒व॒ष॒ट्कु॒र्यादित्य॑नु-व॒ष॒ट्कु॒र्यात् । रु॒द्रम् । प्र॒जा इति॑ प्र-जाः । अ॒न्वव॑सृजे॒दित्य॑नु-अव॑सृजेत् । 8 । ए॒षः । वै । गा॒य॒त्रः । दे॒वानाम् । यत् । स॒वि॒ता । 9 । ए॒षः । गा॒य॒त्रि॒यै । लो॒के । गृ॒ह्य॒ते॒ । यत् । आ॒ग्र॒य॒णः । 10 । यत् । अ॒न्त॒र्या॒म॒पा॒त्रेणेत्य॑न्तर्याम-पा॒त्रेण॑ । सा॒वि॒त्रम् । आ॒ग्र॒य॒णात् । गृ॒ह्णाति॑ । स्वात् । ए॒व । ए॒न॒म्॒ । योनेः । निरिति॑ । गृ॒ह्णा॒ति॒ । 11 । विश्वे । [23]  
1 । दे॒वाः । तृ॒तीयम् । सव॑नम् । न । उदिति॑ । अ॒य॒च्छ॒न्न्॒ । 2 । ते । स॒वि॒तारम् । प्रा॒त॒स्स॒व॒नभा॑ग॒मिति प्रातस्सव॒न-भा॒ग॒म्॒ । सन्तम् । तृ॒ती॒य॒स॒व॒नमिति॑ तृतीय-स॒व॒नम् । अ॒भि । परीति॑ । अ॒न॒य॒न्न्॒ । 3 । ततः॑ । वै । ते । तृ॒तीयम् । सव॑नम् । उदिति॑ । अ॒य॒च्छ॒न्न्॒ । 4 । यत् । तृ॒ती॒य॒स॒व॒न इति॑ तृतीय-स॒व॒ने । सा॒वि॒त्रः । गृ॒ह्यते । तृ॒तीय॑स्य । सव॑नस्य । उद्य॑त्या॒ इत्युत्-य॒त्यै॒ । 5 । स॒वि॒तृ॒पा॒त्रेणेति॑ सवितृ-पा॒त्रेण॑ । वै॒श्व॒दे॒वमिति॑ वैश्व-दे॒वम् । क॒लशात् । गृ॒ह्णा॒ति॒ । 6 । वै॒श्व॒दे॒व्य॑ इति॑ वैश्व-दे॒व्यः॑ । वै । प्र॒जा इति॑ प्र-जाः । 7 । वै॒श्व॒दे॒व इति॑ वैश्व-दे॒वः । क॒लशः॑ । 8 । स॒वि॒ता । प्र॒स॒वाना॒मिति॑ प्र-स॒वानाम् । ई॒शे॒ । 9 । यत् । स॒वि॒तृ॒पा॒त्रेणेति॑ सवितृ-पा॒त्रेण॑ । वै॒श्व॒दे॒वमिति॑ वैश्व-दे॒वम् । क॒लशात् । गृ॒ह्णाति॑ । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒व । अ॒स्मै॒ । प्र॒जा इति॑ प्र-जाः । प्रेति॑ । [24]  
1 । ज॒न॒य॒ति॒ । 2 । सोमे । सोमम् । अ॒भीति॑ । गृ॒ह्णा॒ति॒ । 3 । रेतः॑ । ए॒व । तत् । द॒धा॒ति॒ । 4 । सु॒शर्मेति॑ सु-शर्मा । अ॒सि॒ । सु॒प्र॒ति॒ष्ठा॒न इति॑ सु-प्र॒ति॒ष्ठा॒नः । इति॑ । आ॒ह॒ । 5 । सोमे । हि । सोमम् । अ॒भि॒गृ॒ह्णातीत्य॑भि-गृ॒ह्णाति॑ । 6 । प्रति॑ष्ठित्या॒ इति॒ प्रति॑-स्थि॒त्यै॒ । 7 । ए॒तस्मिन्न्॑ । वै । अपीति॑ । ग्रहे । म॒नु॒ष्येभ्यः । दे॒वेभ्यः॑ । पि॒तृभ्य॒ इति॑ पि॒तृ-भ्यः॒ । क्रि॒य॒ते॒ । 8 । सु॒शर्मेति॑ सु-शर्मा । अ॒सि॒ । सु॒प्र॒ति॒ष्ठा॒न इति॑ सु-प्र॒ति॒ष्ठा॒नः । इति॑ । आ॒ह॒ । 9 । म॒नु॒ष्येभ्यः । ए॒व । ए॒तेन॑ । क॒रो॒ति॒ । 10 । बृ॒हत् । इति॑ । आ॒ह॒ । 11 । दे॒वेभ्यः॑ । ए॒व । ए॒तेन॑ । क॒रो॒ति॒ । 12 । नमः॑ । इति॑ । आ॒ह॒ । 13 । पि॒तृभ्य॒ इति॑ पि॒तृ-भ्यः॒ । ए॒व । ए॒तेन॑ । क॒रो॒ति॒ । 14 । ए॒ताव॑तीः । वै । दे॒वताः । 15 । ताभ्यः॑ । ए॒व । ए॒न॒म्॒ । सर्वाभ्यः । गृ॒ह्णा॒ति॒ । 16 । ए॒षः । ते॒ । योनिः॑ । विश्वेभ्यः । त्वा॒ । दे॒वेभ्यः॑ । इति॑ । आ॒ह॒ । 17 । वै॒श्व॒दे॒व इति॑ वैश्व-दे॒वः । हि । ए॒षः ॥ [25]  
1 । प्रा॒ण इति॑ प्र-अ॒नः । वै । ए॒षः । यत् । उ॒पा॒॒शुरित्यु॑प-अ॒॒शुः । 2 । यत् । उ॒पा॒॒शु॒पा॒त्रेणेत्यु॑पाशु-पा॒त्रेण॑ । प्र॒थ॒मः । च॒ । उ॒त्त॒म इत्यु॑त्-त॒मः । च॒ । ग्रहौ । गृ॒ह्येते॒ इति॑ । प्रा॒णमिति॑ प्र-अ॒नम् । ए॒व । अन्विति॑ । प्र॒यन्तीति॑ प्र-यन्ति॑ । प्रा॒णमिति॑ प्र-अ॒नम् । अनु॑ । उदिति॑ । य॒न्ति॒ । 3 । प्र॒जाप॑ति॒रिति॑ प्र॒जा-प॒तिः॒ । वै । ए॒षः । यत् । आ॒ग्र॒य॒णः । प्रा॒ण इति॑ प्र-अ॒नः । उ॒पा॒॒शुरित्यु॑प-अ॒॒शुः । पत्नीः । प्र॒जा इति॑ प्र-जाः । प्रेति॑ । ज॒न॒य॒न्ति॒ । 4 । यत् । उ॒पा॒॒शु॒पा॒त्रेणेत्यु॑पाशु-पा॒त्रेण॑ । पा॒त्नी॒व॒तमिति॑ पात्नी-व॒तम् । आ॒ग्र॒य॒णात् । गृ॒ह्णाति॑ । प्र॒जाना॒मिति॑ प्र-जानाम् । प्र॒जन॑ना॒येति॑ प्र-जन॑नाय । 5 । तस्मात् । प्रा॒णमिति॑ प्र-अ॒नम् । प्र॒जा इति॑ प्र-जाः । अनु॑ । प्रेति॑ । जा॒य॒न्ते॒ । 6 । दे॒वाः । वै । इ॒तइ॑त॒ इती॒तः-इ॒तः॒ । पत्नीः । सु॒व॒र्गमिति॑ सुवः-गम् । [26]  
1 । लो॒कम् । अ॒जि॒गा॒॒स॒न्न्॒ । 2 । ते । सु॒व॒र्गमिति॑ सुवः-गम् । लो॒कम् । न । प्रेति॑ । अ॒जा॒न॒न्न्॒ । 3 । ते । ए॒तम् । पा॒त्नी॒व॒तमिति॑ पात्नी-व॒तम् । अ॒प॒श्य॒न्न्॒ । 4 । तम् । अ॒गृ॒ह्ण॒त॒ । 5 । ततः॑ । वै । ते । सु॒व॒र्गमिति॑ सुवः-गम् । लो॒कम् । प्रेति॑ । अ॒जा॒न॒न्न्॒ । 6 । यत् । पा॒त्नी॒व॒त इति॑ पात्नी-व॒तः । गृ॒ह्यते । सु॒व॒र्गस्येति॑ सुवः-गस्य॑ । लो॒कस्य॑ । प्रज्ञात्या॒ इति॒ प्र-ज्ञा॒त्यै॒ । 7 । सः । सोमः॑ । न । अ॒ति॒ष्ठ॒त॒ । स्त्री॒भ्यः । गृ॒ह्यमा॑णः । 8 । तम् । घृ॒तम् । वज्रम् । कृ॒त्वा । अघ्नन्न्॑ । 9 । तम् । निरि॑न्द्रिय॒मिति॒ निः-इ॒न्द्रि॒य॒म्॒ । भू॒तम् । अ॒गृ॒ह्ण॒न्न्॒ । 10 । तस्मात् । स्त्रियः॑ । निरि॑न्द्रिया॒ इति॒ निः-इ॒न्द्रि॒याः॒ । अदा॑यादी॒रित्यदा॑य-अ॒दीः॒ । अपीति॑ । पा॒पात् । पु॒॒सः । उप॑स्तितर॒मित्युप॑स्ति-त॒र॒म्॒ । [27]  
1 । व॒द॒न्ति॒ । 2 । यत् । घृ॒तेन॑ । पा॒त्नी॒व॒तमिति॑ पात्नी-व॒तम् । श्री॒णाति॑ । वज्रे॑ण । ए॒व । ए॒न॒म्॒ । वशे । कृ॒त्वा । गृ॒ह्णा॒ति॒ । 3 । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इति॑ । आ॒ह॒ । 4 । इ॒यम् । वै । उ॒प॒या॒म इत्यु॑प-या॒मः । 5 । तस्मात् । इ॒माम् । प्र॒जा इति॑ प्र-जाः । अनु॑ । प्रेति॑ । जा॒य॒न्ते॒ । 6 । बृह॒स्पति॑सुत॒स्येति॒ बृह॒स्पति॑-सु॒त॒स्य॒ । ते॒ । इति॑ । आ॒ह॒ । 7 । ब्रह्म॑ । वै । दे॒वानाम् । बृह॒स्पतिः॑ । 8 । ब्रह्म॑णा । ए॒व । अ॒स्मै॒ । प्र॒जा इति॑ प्र-जाः । प्रेति॑ । ज॒न॒य॒ति॒ । 9 । इ॒न्दो॒ इति॑ । इति॑ । आ॒ह॒ । 10 । रेतः॑ । वै । इन्दुः॑ । 11 । रेतः॑ । ए॒व । तत् । द॒धा॒ति॒ । 12 । इ॒न्द्रि॒या॒व॒ इतीन्द्रिय-वः॒ । इति॑ । [28]  
1 । आ॒ह॒ । 2 । प्र॒जा इति॑ प्र-जाः । वै । इ॒न्द्रि॒यम् । 3 । प्र॒जा इति॑ प्र-जाः । ए॒व । अ॒स्मै॒ । प्रेति॑ । ज॒न॒य॒ति॒ । 4 । अग्ना(३) । इति॑ । आ॒ह॒ । 5 । अ॒ग्निः । वै । रे॒तो॒धा इति॑ रेतः-धाः । 6 । पत्नी॑व॒ इति॒ पत्नी-वः॒ । इति॑ । आ॒ह॒ । 7 । मि॒थु॒न॒त्वायेति॑ मिथुन-त्वाय॑ । 8 । स॒जूरिति॑ स-जूः । दे॒वेन॑ । त्वष्ट्रा । सोमम् । पि॒ब॒ । इति॑ । आ॒ह॒ । 9 । त्वष्टा । वै । प॒शू॒नाम् । मि॒थु॒नानाम् । रू॒प॒कृदिति॑ रूप-कृत् । 10 । रू॒पम् । ए॒व । प॒शुषु॑ । द॒धा॒ति॒ । 11 । दे॒वाः । वै । त्वष्टा॑रम् । अ॒जि॒घा॒॒स॒न्न्॒ । 12 । सः । पत्नीः । प्रेति॑ । अ॒प॒द्य॒त॒ । 13 । तम् । न । प्रति॑ । प्रेति॑ । अ॒य॒च्छ॒न्न्॒ । 14 । तस्मात् । अपीति॑ । [29]  
1 । वध्यम् । प्रप॑न्न॒मिति॒ प्र-प॒न्न॒म्॒ । न । प्रति॑ । प्रेति॑ । य॒च्छ॒न्ति॒ । 2 । तस्मात् । पा॒त्नी॒व॒त इति॑ पात्नी-व॒ते । त्वष्ट्रे । अपीति॑ । गृ॒ह्य॒ते॒ । 3 । न । सा॒द॒य॒ति॒ । 4 । अस॑न्नात् । हि । प्र॒जा इति॑ प्र-जाः । प्र॒जाय॑न्त॒ इति॑ प्र-जाय॑न्ते । 5 । न । अन्विति॑ । वष॑ट् । क॒रो॒ति॒ । 6 । यत् । अ॒नु॒व॒ष॒ट्कु॒र्यादित्य॑नु-व॒ष॒ट्कु॒र्यात् । रु॒द्रम् । प्र॒जा इति॑ प्र-जाः । अ॒न्वव॑सृजे॒दित्य॑नु-अव॑सृजेत् । 7 । यत् । न । अ॒नु॒व॒ष॒ट्कु॒र्यादित्य॑नु-व॒ष॒ट्कु॒र्यात् । अशान्तम् । अ॒ग्नीदित्य॑ग्नि-इत् । सोमम् । भ॒ख्ष॒ये॒त्॒ । 8 । उ॒पा॒॒श्वित्यु॑प-अ॒॒शु । अन्विति॑ । वष॑ट् । क॒रो॒ति॒ । 9 । न । रु॒द्रम् । प्र॒जा इति॑ प्र-जाः । अ॒न्व॒व॒सृ॒जतीत्य॑नु-अ॒व॒सृ॒जति॑ । शा॒न्तम् । अ॒ग्नीदित्य॑ग्नि-इत् । सोमम् । भ॒ख्ष॒य॒ति॒ । 10 । अग्नी॒दित्यग्नि॑-इ॒त् । नेष्टुः॑ । उ॒पस्थ॒मित्यु॒प-स्थ॒म्॒ । एति॑ । सी॒द॒ । [30]  
1 । नेष्टः॑ । पत्नीम् । उ॒दान॒येत्यु॑त्-आन॑य । इति॑ । आ॒ह॒ । 2 । अ॒ग्नीदित्य॑ग्नि-इत् । ए॒व । नेष्ट॑रि । रेतः॑ । दधा॑ति । नेष्टा । पत्नि॑याम् । 3 । उ॒द्गा॒त्रेत्यु॑त्-गा॒त्रा । समिति॑ । ख्या॒प॒य॒ति॒ । 4 । प्र॒जाप॑ति॒रिति॑ प्र॒जा-प॒तिः॒ । वै । ए॒षः । यत् । उ॒द्गा॒तेत्यु॑त्-गा॒ता । 5 । प्र॒जाना॒मिति॑ प्र-जानाम् । प्र॒जन॑ना॒येति॑ प्र-जन॑नाय । 6 । अ॒पः । उप॑ । प्रेति॑ । व॒र्त॒य॒ति॒ । रेतः॑ । ए॒व । तत् । सि॒ञ्च॒ति॒ । ऊ॒रुणा । उप॑ । प्रेति॑ । व॒र्त॒य॒ति॒ । 9 । ऊ॒रुणा । हि । रेतः॑ । सि॒च्यते । 10 । न॒ग्न॒ङ्कृत्येति॑ नग्नम्-कृत्य॑ । ऊ॒रुम् । उप॑ । प्रेति॑ । व॒र्त॒य॒ति॒ । 11 । य॒दा । हि । न॒ग्नः । ऊ॒रुः । भव॑ति । अथ॑ । मि॒थु॒नी । भ॒व॒तः॒ । 12 । अथ॑ । रेतः॑ । सि॒च्य॒ते॒ । 13 । अथ॑ । प्र॒जा इति॑ प्र-जाः । प्रेति॑ । जा॒य॒न्ते॒ ॥ [31]  
1 । इन्द्रः॑ । वृ॒त्रम् । अ॒ह॒न्न्॒ । 2 । तस्य॑ । शी॒र्‌ष॒क॒पा॒लमिति॑ शीर्‌ष-क॒पा॒लम् । उदिति॑ । औ॒ब्ज॒त्॒ । 3 । सः । द्रो॒ण॒क॒ल॒श इति॑ द्रोण-क॒ल॒शः । अ॒भ॒व॒त्॒ । 4 । तस्मात् । सोमः॑ । समिति॑ । अ॒स्र॒व॒त्॒ । 5 । सः । हा॒रि॒यो॒ज॒न इति॑ हारि-यो॒ज॒नः । अ॒भ॒व॒त्॒ । 6 । तम् । वीति॑ । अ॒चि॒कि॒थ्स॒त्॒ । 7 । जु॒हवा॒नी(३) । मा । हौ॒षा(३)म् । इति॑ । 8 । सः । अ॒म॒न्य॒त॒ । 9 । यत् । हो॒ष्या॒मि॒ । आ॒मम् । हो॒ष्या॒मि॒ । यत् । न । हो॒ष्यामि॑ । य॒ज्ञ॒वे॒श॒समिति॑ यज्ञ-वे॒श॒सम् । क॒रि॒ष्या॒मि॒ । इति॑ । 10 । तम् । अ॒ध्रि॒य॒त॒ । होतुम् । 11 । सः । अ॒ग्निः । अ॒ब्र॒वी॒त्॒ । 12 । न । मयि॑ । आ॒मम् । हो॒ष्य॒सि॒ । इति॑ । 13 । तम् । धा॒नाभिः॑ । अ॒श्री॒णा॒त्॒ । [32]  
1 । तम् । शृ॒तम् । भू॒तम् । अ॒जु॒हो॒त्॒ । 2 । यत् । धा॒नाभिः॑ । हा॒रि॒यो॒ज॒नमिति॑ हारि-यो॒ज॒नम् । श्री॒णाति॑ । शृ॒त॒त्वायेति॑ शृत-त्वाय॑ । 3 । शृ॒तम् । ए॒व । ए॒न॒म्॒ । भू॒तम् । जु॒हो॒ति॒ । 4 । ब॒ह्वीभिः॑ । श्री॒णा॒ति॒ । 5 । ए॒ताव॑तीः । ए॒व । अ॒स्य॒ । अ॒मुष्मिन्न्॑ । लो॒के । का॒म॒दुघा॒ इति॑ काम-दुघाः । भ॒व॒न्ति॒ । 6 । अथो॒ इति॑ । खलु॑ । आ॒हुः॒ । 7 । ए॒ताः । वै । इन्द्र॑स्य । पृश्ञ॑यः । का॒म॒दुघा॒ इति॑ काम-दुघाः । यत् । हा॒रि॒यो॒ज॒नीरिति॑ हारि-यो॒ज॒नीः । इति॑ । 8 । तस्मात् । ब॒ह्वीभिः॑ । श्री॒णी॒या॒त्॒ । 9 । ऋ॒ख्सा॒मे इत्यृ॑क्-सा॒मे । वै । इन्द्र॑स्य । हरी॒ इति॑ । सो॒म॒पाना॒विति॑ सोम-पानौ । 10 । तयोः । प॒रि॒धय॒ इति॑ परि-धयः॑ । आ॒धान॒मित्या-धानम् । 11 । यत् । अप्र॑हृ॒त्येत्यप्र॑-हृ॒त्य॒ । प॒रि॒धीनिति॑ परि-धीन् । जु॒हु॒यात् । अ॒न्तरा॑धानाभ्या॒मित्य॒न्तः-आ॒धा॒ना॒भ्या॒म्॒ । [33]  
1 । घा॒सम् । प्रेति॑ । य॒च्छे॒त्॒ । 2 । प्र॒हृत्येति॑ प्र-हृत्य॑ । प॒रि॒धीनिति॑ परि-धीन् । जु॒हो॒ति॒ । निरा॑धानाभ्या॒मिति॒ निः-आ॒धा॒ना॒भ्या॒म्॒ । ए॒व । घा॒सम् । प्रेति॑ । य॒च्छ॒ति॒ । 3 । उ॒न्ने॒तेत्यु॑त्-ने॒ता । जु॒हो॒ति॒ । 4 । या॒तया॒मेति॑ या॒त-या॒मा॒ । इ॒व॒ । हि । ए॒तर्‌हि॑ । अ॒ध्व॒र्युः । स्व॒गाकृ॑त॒ इति॑ स्व॒गा-कृ॒तः॒ । 5 । यत् । अ॒ध्व॒र्युः । जु॒हु॒यात् । यथा । विमु॑क्त॒मिति॒ वि-मु॒क्त॒म्॒ । पुनः॑ । यु॒नक्ति॑ । ता॒दृक् । ए॒व । तत् । 6 । शी॒र्‌षन्न् । अ॒धि॒नि॒धायेत्य॑धि-नि॒धाय॑ । जु॒हो॒ति॒ । 7 । शी॒र्‌ष॒तः । हि । सः । स॒मभ॑व॒दिति॑ सम्-अभ॑वत् । 8 । वि॒क्रम्येति॑ वि-क्रम्य॑ । जु॒हो॒ति॒ । वि॒क्रम्येति॑ वि-क्रम्य॑ । हि । इन्द्रः॑ । वृ॒त्रम् । अ॒ह॒न्न्॒ । 10 । समृ॑द्ध्या॒ इति॒ सम्-ऋ॒द्ध्यै॒ । 11 । प॒शवः॑ । वै । हा॒रि॒यो॒ज॒नीरिति॑ हारि-यो॒ज॒नीः । 12 । यत् । स॒म्भि॒न्द्यादिति॑ सम्-भि॒न्द्यात् । अल्पाः । [34]  
1 । ए॒न॒म्॒ । प॒शवः॑ । भु॒ञ्जन्तः॑ । उपेति॑ । ति॒ष्ठे॒र॒न्न्॒ । 2 । यत् । न । स॒म्भि॒न्द्यादिति॑ सम्-भि॒न्द्यात् । ब॒हवः॑ । ए॒न॒म्॒ । प॒शवः॑ । अभु॑ञ्जन्तः । उपेति॑ । ति॒ष्ठे॒र॒न्न्॒ । 3 । मन॑सा । समिति॑ । बा॒ध॒ते॒ । 4 । उ॒भयम् । क॒रो॒ति॒ । 5 । ब॒हवः॑ । ए॒व । ए॒न॒म्॒ । प॒शवः॑ । भु॒ञ्जन्तः॑ । उपेति॑ । ति॒ष्ठ॒न्ते॒ । 6 । उ॒न्ने॒तरीत्यु॑त्-ने॒तरि॑ । उ॒प॒ह॒वमित्यु॑प-ह॒वम् । इ॒च्छ॒न्ते॒ । 7 । यः । ए॒व । तत्र॑ । सो॒म॒पी॒थ इति॑ सोम-पी॒थः । तम् । ए॒व । अवेति॑ । रु॒न्ध॒ते॒ । 8 । उ॒त्त॒र॒वे॒द्यामित्यु॑त्तर-वे॒द्याम् । नीति॑ । व॒प॒ति॒ । 9 । प॒शवः॑ । वै । उ॒त्त॒र॒वे॒दिरित्यु॑त्तर-वे॒दिः । 10 । प॒शवः॑ । हा॒रि॒यो॒ज॒नीरिति॑ हारि-यो॒ज॒नीः । 11 । प॒शुषु॑ । ए॒व । प॒शून् । प्रतीति॑ । स्था॒प॒य॒न्ति॒ ॥ [35]  
1 । ग्रहान्॑ । वै । अन्विति॑ । प्र॒जा इति॑ प्र-जाः । प॒शवः॑ । प्रेति॑ । जा॒य॒न्ते॒ । 2 । उ॒पा॒॒श्व॒न्त॒र्या॒मावित्यु॑पाशु-अ॒न्त॒र्या॒मौ । अ॒जा॒वय॒ इत्य॑जा-अ॒वयः॑ । 3 । शु॒क्राम॒न्थिना॒विति॑ शु॒क्रा-म॒न्थिनौ । पुरु॑षाः । 4 । ऋ॒तु॒ग्र॒हानित्यृ॑तु-ग्र॒हान् । एक॑शफा॒ इत्येक॑-श॒फाः॒ । 5 । आ॒दि॒त्य॒ग्र॒हमित्या॑दित्य-ग्र॒हम् । गावः॑ । 6 । आ॒दि॒त्य॒ग्र॒ह इत्या॑दित्य-ग्र॒हः । भूयि॑ष्ठाभिः । ऋ॒ग्भिरित्यृ॑क्-भिः । गृ॒ह्य॒ते॒ । 7 । तस्मात् । गावः॑ । प॒शू॒नाम् । भूयि॑ष्ठाः । 8 । यत् । त्रिः । उ॒पा॒॒शुमित्यु॑प-अ॒॒शुम् । हस्ते॑न । वि॒गृ॒ह्णातीति॑ वि-गृ॒ह्णाति॑ । 9 । तस्मात् । द्वौ । त्रीन् । अ॒जा । ज॒नय॑ति । अथ॑ । अव॑यः । भूय॑सीः । 10 । पि॒ता । वै । ए॒षः । यत् । आ॒ग्र॒य॒णः । पु॒त्रः । क॒लशः॑ । 11 । यत् । आ॒ग्र॒य॒णः । उ॒प॒दस्ये॒दित्यु॑प-दस्येत् । क॒लशात् । गृ॒ह्णी॒या॒त्॒ । 12 । यथा । पि॒ता । [36]  
1 । पु॒त्रम् । ख्षि॒तः । उ॒प॒धाव॒तीत्यु॑प-धाव॑ति । ता॒दृक् । ए॒व । तत् । 2 । यत् । क॒लशः॑ । उ॒प॒दस्ये॒दित्यु॑प-दस्येत् । आ॒ग्र॒य॒णात् । गृ॒ह्णी॒या॒त्॒ । 3 । यथा । पु॒त्रः । पि॒तरम् । ख्षि॒तः । उ॒प॒धाव॒तीत्यु॑प-धाव॑ति । ता॒दृक् । ए॒व । तत् । 4 । आ॒त्मा । वै । ए॒षः । य॒ज्ञस्य॑ । यत् । आ॒ग्र॒य॒णः । 5 । यत् । ग्रहः॑ । वा॒ । क॒लशः॑ । वा॒ । उ॒प॒दस्ये॒दित्यु॑प-दस्येत् । आ॒ग्र॒य॒णात् । गृ॒ह्णी॒या॒त्॒ । 6 । आ॒त्मनः॑ । ए॒व । अधीति॑ । य॒ज्ञम् । निरिति॑ । क॒रो॒ति॒ । 7 । अवि॑ज्ञात॒ इत्यवि॑-ज्ञा॒तः॒ । वै । ए॒षः । गृ॒ह्य॒ते॒ । यत् । आ॒ग्र॒य॒णः । 8 । स्था॒ल्या । गृ॒ह्णाति॑ । वा॒य॒व्ये॑न । जु॒हो॒ति॒ । तस्मात् । [37]  
1 । गर्भे॑ण । अवि॑ज्ञाते॒नेत्यवि॑-ज्ञा॒ते॒न॒ । ब्र॒ह्म॒हेति॑ ब्रह्म-हा । 2 । अ॒व॒भृ॒थमित्य॑व-भृ॒थम् । अवेति॑ । य॒न्ति॒ । 3 । परेति॑ । स्था॒लीः । अस्य॑न्ति । उदिति॑ । वा॒य॒व्या॑नि । ह॒र॒न्ति॒ । 4 । तस्मात् । स्त्रियम् । जा॒ताम् । परेति॑ । अ॒स्य॒न्ति॒ । उदिति॑ । पुमा॑सम् । ह॒र॒न्ति॒ । 5 । यत् । पु॒रो॒रुच॒मिति॑ पुरः-रुचम् । आ॒ह॒ । यथा । वस्य॑से । आ॒हर॒तीत्या-हर॑ति । ता॒दृक् । ए॒व । तत् । 6 । यत् । ग्रहम् । गृ॒ह्णाति॑ । यथा । वस्य॑से । आ॒हृत्येत्या-हृत्य॑ । प्रेति॑ । आ॒ह॒ । ता॒दृक् । ए॒व । तत् । 7 । यत् । सा॒दय॑ति । यथा । वस्य॑से । उ॒प॒नि॒धायेत्यु॑प-नि॒धाय॑ । अ॒प॒क्राम॒तीत्य॑प-क्राम॑ति । ता॒दृक् । ए॒व । तत् । 8 । यत् । वै । य॒ज्ञस्य॑ । साम्ना । यजु॑षा । क्रि॒यते । शि॒थि॒लम् । तत् । 9 । यत् । ऋ॒चा । तत् । दृ॒ढम् । 10 । पु॒रस्ता॑दुपयामा॒ इति॑ पु॒रस्तात्-उ॒प॒या॒माः॒ । यजु॑षा । गृ॒ह्य॒न्ते॒ । उ॒परि॑ष्टादुपयामा॒ इत्यु॒परि॑ष्टात्-उ॒प॒या॒माः॒ । ऋ॒चा । य॒ज्ञस्य॑ । धृत्यै ॥ [38]  
1 । प्रेति॑ । अ॒न्यानि॑ । पात्रा॑णि । यु॒ज्यन्ते । न । अ॒न्यानि॑ । 2 । यानि॑ । प॒रा॒चीना॑नि । प्र॒यु॒ज्यन्त॒ इति॑ प्र-यु॒ज्यन्ते । अ॒मुम् । ए॒व । तैः । लो॒कम् । अ॒भीति॑ । ज॒य॒ति॒ । 3 । पराङ्॑ । इ॒व॒ । हि । अ॒सौ । लो॒कः । 4 । यानि॑ । पुनः॑ । प्र॒यु॒ज्यन्त॒ इति॑ प्र-यु॒ज्यन्ते । इ॒मम् । ए॒व । तैः । लो॒कम् । अ॒भीति॑ । ज॒य॒ति॒ । 5 । पुन॑पुन॒रिति॒ पुनः॑-पु॒नः॒ । इ॒व॒ । हि । अ॒यम् । लो॒कः । 6 । प्रेति॑ । अ॒न्यानि॑ । पात्रा॑णि । यु॒ज्यन्ते । न । अ॒न्यानि॑ । 7 । यानि॑ । प॒रा॒चीना॑नि । प्र॒यु॒ज्यन्त॒ इति॑ प्र-यु॒ज्यन्ते । तानि॑ । अन्विति॑ । ओष॑धयः । परेति॑ । भ॒व॒न्ति॒ । 8 । यानि॑ । पुनः॑ । [39]  
1 । प्र॒यु॒ज्यन्त॒ इति॑ प्र-यु॒ज्यन्ते । तानि॑ । अन्विति॑ । ओष॑धयः । पुनः॑ । एति॑ । भ॒व॒न्ति॒ । 2 । प्रेति॑ । अ॒न्यानि॑ । पात्रा॑णि । यु॒ज्यन्ते । न । अ॒न्यानि॑ । 3 । यानि॑ । प॒रा॒चीना॑नि । प्र॒यु॒ज्यन्त॒ इति॑ प्र-यु॒ज्यन्ते । तानि॑ । अन्विति॑ । आ॒र॒ण्याः । प॒शवः॑ । अर॑ण्यम् । अपेति॑ । य॒न्ति॒ । 4 । यानि॑ । पुनः॑ । प्र॒यु॒ज्यन्त॒ इति॑ प्र-यु॒ज्यन्ते । तानि॑ । अन्विति॑ । ग्रा॒म्याः । प॒शवः॑ । ग्रामम् । उ॒पाव॑य॒न्तीत्यु॑प-अव॑यन्ति । 5 । यः । वै । ग्रहा॑णाम् । नि॒दान॒मिति॑ नि-दानम् । वेद॑ । नि॒दान॑वा॒निति॑ नि॒दान॑-वा॒न्॒ । भ॒व॒ति॒ । 6 । आज्यम् । इति॑ । उ॒क्थम् । तत् । वै । ग्रहा॑णाम् । नि॒दान॒मिति॑ नि-दानम् । 7 । यत् । उ॒पा॒॒श्वित्यु॑प-अ॒॒शु । शस॑ति । तत् । [40]  
1 । उ॒पा॒॒श्व॒न्त॒र्या॒मयो॒रित्यु॑पाशु-अ॒न्त॒र्या॒मयोः । 2 । यत् । उ॒च्चैः । तत् । इत॑रेषाम् । ग्रहा॑णाम् । 3 । ए॒तत् । वै । ग्रहा॑णाम् । नि॒दान॒मिति॑ नि-दानम् । 4 । यः । ए॒वम् । वेद॑ । नि॒दान॑वा॒निति॑ नि॒दान॑-वा॒न्॒ । भ॒व॒ति॒ । 5 । यः । वै । ग्रहा॑णाम् । मि॒थु॒नम् । वेद॑ । प्रेति॑ । प्र॒जयेति॑ प्र-जया । प॒शुभि॒रिति॑ प॒शु-भिः॒ । मि॒थु॒नैः । जा॒य॒ते॒ । 6 । स्था॒लीभिः॑ । अ॒न्ये । ग्रहाः । गृ॒ह्यन्ते । वा॒य॒व्यैः । अ॒न्ये । 7 । ए॒तत् । वै । ग्रहा॑णाम् । मि॒थु॒नम् । 8 । यः । ए॒वम् । वेद॑ । प्रेति॑ । प्र॒जयेति॑ प्र-जया । प॒शुभि॒रिति॑ प॒शु-भिः॒ । मि॒थु॒नैः । जा॒य॒ते॒ । 9 । इन्द्रः॑ । त्वष्टुः॑ । सोमम् । अ॒भी॒षहेत्य॑भि-सहा । अ॒पि॒ब॒त्॒ । 10 । सः । विष्वङ्ङ्॑ । [41]  
1 । वीति॑ । आ॒र्च्छ॒त्॒ । 2 । सः । आ॒त्मन्न् । आ॒रम॑ण॒मित्या-रम॑णम् । न । अ॒वि॒न्द॒त्॒ । 3 । सः । ए॒तान् । अ॒नु॒स॒व॒नमित्य॑नु-स॒व॒नम् । पु॒रो॒डाशान्॑ । अ॒प॒श्य॒त्॒ । 4 । तान् । निरिति॑ । अ॒व॒प॒त्॒ । 5 । तैः । वै । सः । आ॒त्मन्न् । आ॒रम॑ण॒मित्या-रम॑णम् । अ॒कु॒रु॒त॒ । 6 । तस्मात् । अ॒नु॒स॒व॒नमित्य॑नु-स॒व॒नम् । पु॒रो॒डाशाः । निरिति॑ । उ॒प्य॒न्ते॒ । 7 । तस्मात् । अ॒नु॒स॒व॒नमित्य॑नु-स॒व॒नम् । पु॒रो॒डाशा॑नाम् । प्रेति॑ । अ॒श्ञी॒या॒त्॒ । आ॒त्मन्न् । ए॒व । आ॒रम॑ण॒मित्या-रम॑णम् । कु॒रु॒ते॒ । न । ए॒न॒म्॒ । सोमः॑ । अतीति॑ । प॒व॒ते॒ । 8 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 9 । न । ऋ॒चा । न । यजु॑षा । प॒ङ्क्तिः । आ॒प्य॒ते॒ । अथ॑ । किम् । य॒ज्ञस्य॑ । पा॒ङ्क्त॒त्वमिति॑ पाङ्क्त-त्वम् । इति॑ । 10 । धा॒नाः । क॒र॒म्भः । प॒रि॒वा॒प इति॑ परि-वा॒पः । पु॒रो॒डाशः॑ । प॒य॒स्या । 11 । तेन॑ । प॒ङ्क्तिः । आ॒प्य॒ते॒ । 12 । तत् । य॒ज्ञस्य॑ । पा॒ङ्क्त॒त्वमिति॑ पाङ्क्त-त्वम् ॥ [42]  
