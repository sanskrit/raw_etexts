

  
1 । प्र॒जव॒मिति॑ प्र-जव᳚म् । वै । ए॒तेन॑ । यन्ति॑ । यत् । द॒श॒मम् । अहः॑ । 2 । पा॒पा॒व॒हीय॒मिति॑ पाप-अ॒व॒हीय᳚म् । वै । ए॒तेन॑ । भ॒व॒न्ति॒ । यत् । द॒श॒मम् । अहः॑ । 3 । यः । वै । प्र॒जव॒मिति॑ प्र-जव᳚म् । य॒ताम् । अप॑थेन । प्र॒ति॒पद्य॑त॒ इति॑ प्रति-पद्य॑ते । यः । स्था॒णुम् । हन्ति॑ । यः । भ्रेष᳚म् । न्येतीति॑ नि-एति॑ । सः । ही॒य॒ते॒ । 4 । सः । यः । वै । द॒श॒मे । अहन्न्॑ । अ॒वि॒वा॒क्य इत्य॑वि-वा॒क्ये । उ॒प॒ह॒न्यत॒ इत्यु॑प-ह॒न्यते᳚ । सः । ही॒य॒ते॒ । 5 । तस्मै᳚ । यः । उप॑हता॒येत्युप॑-ह॒ता॒य॒ । व्याहेति॑ वि-आह॑ । तम् । ए॒व । अ॒न्वा॒रभ्येत्य॑नु-आ॒रभ्य॑ । समिति॑ । अ॒श्ञु॒ते॒ । 6 । अथ॑ । यः । व्याहेति॑ वि-आह॑ । सः । [1]  
1 । ही॒य॒ते॒ । 2 । तस्मा᳚त् । द॒श॒मे । अहन्न्॑ । अ॒वि॒वा॒क्य इत्य॑वि-वा॒क्ये । उप॑हता॒येत्युप॑-ह॒ता॒य॒ । न । व्युच्य॒मिति॑ वि-उच्य᳚म् । 3 । अथो॒ इति॑ । खलु॑ । आ॒हुः॒ । 4 । य॒ज्ञस्य॑ । वै । समृ॑द्धे॒नेति॒ सम्-ऋ॒द्धे॒न॒ । दे॒वाः । सु॒व॒र्गमिति॑ सुवः-गम् । लो॒कम् । आ॒य॒न्न्॒ । य॒ज्ञस्य॑ । व्यृ॑द्धे॒नेति॒ वि-ऋ॒द्धे॒न॒ । असु॑रान् । परेति॑ । अ॒भा॒व॒य॒न्न्॒ । इति॑ । 5 । यत् । खलु॑ । वै । य॒ज्ञस्य॑ । समृ॑द्ध॒मिति॒ सम्-ऋ॒द्ध॒म्॒ । तत् । यज॑मानस्य । यत् । व्यृ॑द्ध॒मिति॒ वि-ऋ॒द्ध॒म्॒ । तत् । भ्रातृ॑व्यस्य । 6 । सः । यः । वै । द॒श॒मे । अहन्न्॑ । अ॒वि॒वा॒क्य इत्य॑वि-वा॒क्ये । उ॒प॒ह॒न्यत॒ इत्यु॑प-ह॒न्यते᳚ । सः । ए॒व । अतीति॑ । रे॒च॒य॒ति॒ । 7 । ते । ये । बाह्याः᳚ । दृ॒शी॒कवः॑ । [2]  
1 । स्युः । ते । वीति॑ । ब्रू॒युः॒ । 2 । यदि॑ । तत्र॑ । न । वि॒न्देयुः॑ । अ॒न्त॒स्स॒द॒सादित्य॑न्तः-स॒द॒सात् । व्युच्य॒मिति॑ वि-उच्य᳚म् । 3 । यदि॑ । तत्र॑ । न । वि॒न्देयुः॑ । गृ॒हप॑ति॒नेति॑ गृ॒ह-प॒ति॒ना॒ । व्युच्य॒मिति॑ वि-उच्य᳚म् । 4 । तत् । व्युच्य॒मिति॑ वि-उच्य᳚म् । ए॒व । अथ॑ । वै । ए॒तत् । स॒र्प॒रा॒ज्ञिया॒ इति॑ सर्प-रा॒ज्ञियाः᳚ । ऋ॒ग्भिरित्यृ॑क्-भिः । स्तु॒व॒न्ति॒ । 5 । इ॒यम् । वै । सर्प॑तः । राज्ञी᳚ । 6 । यत् । वै । अ॒स्याम् । किम् । च॒ । अर्च॑न्ति । यत् । आ॒नृ॒चुः । तेन॑ । इ॒यम् । स॒र्प॒रा॒ज्ञीति॑ सर्प-रा॒ज्ञी । 7 । ते । यत् । ए॒व । किम् । च॒ । वा॒चा । आ॒नृ॒चुः । यत् । अ॒तोधि॑ । अ॒र्चि॒तारः॑ । [3]  
1 । तत् । उ॒भय᳚म् । आ॒प्त्वा । अ॒व॒रुध्येत्य॑व-रुध्य॑ । उदिति॑ । ति॒ष्ठा॒म॒ । इति॑ । 2 । ताभिः॑ । मन॑सा । स्तु॒व॒ते॒ । 3 । न । वै । इ॒माम् । अ॒श्व॒र॒थ इत्य॑श्व-र॒थः । न । अ॒श्व॒त॒री॒र॒थ इत्य॑श्वतरी-र॒थः । स॒द्यः । पर्या᳚प्तु॒मिति॒ परि॑-आ॒प्तु॒म्॒ । अ॒र्‌ह॒ति॒ । 4 । मनः॑ । वै । इ॒माम् । स॒द्यः । पर्या᳚प्तु॒मिति॒ परि॑-आ॒प्तु॒म्॒ । अ॒र्‌ह॒ति॒ । मनः॑ । परि॑भवितु॒मिति॒ परि॑-भ॒वि॒तु॒म्॒ । 5 । अथ॑ । ब्रह्म॑ । व॒द॒न्ति॒ । 6 । परि॑मिता॒ इति॒ परि॑-मि॒ताः॒ । वै । ऋचः॑ । परि॑मिता॒नीति॒ परि॑-मि॒ता॒नि॒ । सामा॑नि । परि॑मिता॒नीति॒ परि॑-मि॒ता॒नि॒ । यजूꣳ॑षि । अथ॑ । ए॒तस्य॑ । ए॒व । अन्तः॑ । न । अस्ति॑ । यत् । ब्रह्म॑ । 7 । तत् । प्र॒ति॒गृ॒ण॒त इति॑ प्रति-गृ॒ण॒ते । एति॑ । च॒ख्षी॒त॒ । 8 । सः । प्र॒ति॒ग॒र इति॑ प्रति-ग॒रः ॥ [4]  
1 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 2 । किम् । द्वा॒द॒शा॒हस्येति॑ द्वादश-अ॒हस्य॑ । प्र॒थ॒मेन॑ । अह्ना᳚ । ऋ॒त्विजा᳚म् । यज॑मानः । वृ॒ङ्क्ते॒ । इति॑ । 3 । तेजः॑ । इ॒न्द्रि॒यम् । इति॑ । किम् । द्वि॒तीये॑न । इति॑ । 5 । प्रा॒णानिति॑ प्र-अ॒नान् । अ॒न्नाद्य॒मित्य॑न्न-अद्य᳚म् । इति॑ । 6 । किम् । तृ॒तीये॑न । इति॑ । 7 । त्रीन् । इ॒मान् । लो॒कान् । इति॑ । 8 । किम् । च॒तु॒र्थेन॑ । इति॑ । 9 । चतु॑ष्पद॒ इति॒ चतुः॑-प॒दः॒ । प॒शून् । इति॑ । 10 । किम् । प॒ञ्च॒मेन॑ । इति॑ । पञ्चा᳚ख्षरा॒मिति॒ पञ्च॑-अ॒ख्ष॒रा॒म्॒ । प॒ङ्क्तिम् । इति॑ । 12 । किम् । ष॒ष्ठेन॑ । इति॑ । 13 । षट् । ऋ॒तून् । इति॑ । 14 । किम् । स॒प्त॒मेन॑ । इति॑ । 15 । स॒प्तप॑दा॒मिति॑ स॒प्त-प॒दा॒म्॒ । शक्व॑रीम् । इति॑ । [5]  
1 । किम् । अ॒ष्ट॒मेन॑ । इति॑ । 2 । अ॒ष्टाख्ष॑रा॒मित्य॒ष्टा-अ॒ख्ष॒रा॒म्॒ । गा॒य॒त्रीम् । इति॑ । 3 । किम् । न॒व॒मेन॑ । इति॑ । 4 । त्रि॒वृत॒मिति॑ त्रि-वृत᳚म् । स्तोम᳚म् । इति॑ । 5 । किम् । द॒श॒मेन॑ । इति॑ । 6 । दशा᳚ख्षरा॒मिति॒ दश॑-अ॒ख्ष॒रा॒म्॒ । वि॒राज॒मिति॑ वि-राज᳚म् । इति॑ । 7 । किम् । ए॒का॒द॒शेन॑ । इति॑ । 8 । एका॑दशाख्षरा॒मित्येका॑दश-अ॒ख्ष॒रा॒म्॒ । त्रि॒ष्टुभ᳚म् । इति॑ । 9 । किम् । द्वा॒द॒शेन॑ । इति॑ । 10 । द्वाद॑शाख्षरा॒मिति॒ द्वाद॑श-अ॒ख्ष॒रा॒म्॒ । जग॑तीम् । इति॑ । 11 । ए॒ताव॑त् । वै । अ॒स्ति॒ । याव॑त् । ए॒तत् । 12 । याव॑त् । ए॒व । अस्ति॑ । तत् । ए॒षा॒म्॒ । वृ॒ङ्क्ते॒ ॥ [6]  
1 । ए॒षः । वै । आ॒प्तः । द्वा॒द॒शा॒ह इति॑ द्वादश-अ॒हः । यत् । त्र॒यो॒द॒श॒रा॒त्र इति॑ त्रयोदश-रा॒त्रः । 2 । स॒मा॒नम् । हि । ए॒तत् । अहः॑ । यत् । प्रा॒य॒णीय॒ इति॑ प्र-अ॒य॒नीयः॑ । च॒ । उ॒द॒य॒नीय॒ इत्यु॑त्-अ॒य॒नीयः॑ । च॒ । 3 । त्र्य॑तिरात्र॒ इति॒ त्रि-अ॒ति॒रा॒त्रः॒ । भ॒व॒ति॒ । 4 । त्रयः॑ । इ॒मे । लो॒काः । 5 । ए॒षाम् । लो॒काना᳚म् । आप्त्यै᳚ । 6 । प्रा॒ण इति॑ प्र-अ॒नः । वै । प्र॒थ॒मः । अ॒ति॒रा॒त्र इत्य॑ति-रा॒त्रः । व्या॒न इति॑ वि-अ॒नः । द्वि॒तीयः॑ । अ॒पा॒न इत्य॑प-अ॒नः । तृ॒तीयः॑ । 7 । प्रा॒णा॒पा॒नो॒दा॒नेष्विति॑ प्राणापान-उ॒दा॒नेषु॑ । ए॒व । अ॒न्नाद्य॒ इत्य॑न्न-अद्ये᳚ । प्रतीति॑ । ति॒ष्ठ॒न्ति॒ । सर्व᳚म् । आयुः॑ । यन्ति॑ । ये । ए॒वम् । वि॒द्वाꣳसः॑ । त्र॒यो॒द॒श॒रा॒त्रमिति॑ त्रयोदश-रा॒त्रम् । आस॑ते । 8 । तत् । आ॒हुः॒ । 9 । वाक् । वै । ए॒षा । वित॒तेति॒ वि-त॒ता॒ । [7]  
1 । यत् । द्वा॒द॒शा॒ह इति॑ द्वादश-अ॒हः । 2 । ताम् । वीति॑ । छि॒न्द्युः॒ । यत् । मध्ये᳚ । अ॒ति॒रा॒त्रमित्य॑ति-रा॒त्रम् । कु॒र्युः । उ॒प॒दासु॒केत्यु॑प-दासु॑का । गृ॒हप॑ते॒रिति॑ गृ॒ह-प॒तेः॒ । वाक् । स्या॒त्॒ । 3 । उ॒परि॑ष्टात् । छ॒न्दो॒माना॒मिति॑ छन्दः-माना᳚म् । म॒हा॒व्र॒तमिति॑ महा-व्र॒तम् । कु॒र्व॒न्ति॒ । सन्त॑ता॒मिति॒ सम्-त॒ता॒म्॒ । ए॒व । वाच᳚म् । अवेति॑ । रु॒न्द्धे॒ । अनु॑पदासु॒केत्यनु॑प-दा॒सु॒का॒ । गृ॒हप॑ते॒रिति॑ गृ॒ह-प॒तेः॒ । वाक् । भ॒व॒ति॒ । 4 । प॒शवः॑ । वै । छ॒न्दो॒मा इति॑ छन्दः-माः । अन्न᳚म् । म॒हा॒व्र॒तमिति॑ महा-व्र॒तम् । 5 । यत् । उ॒परि॑ष्टात् । छ॒न्दो॒माना॒मिति॑ छन्दः-माना᳚म् । म॒हा॒व्र॒तमिति॑ महा-व्र॒तम् । कु॒र्वन्ति॑ । प॒शुषु॑ । च॒ । ए॒व । अ॒न्नाद्य॒ इत्य॑न्न-अद्ये᳚ । च॒ । प्रतीति॑ । ति॒ष्ठ॒न्ति॒ ॥ [8]  
1 । आ॒दि॒त्याः । अ॒का॒म॒य॒न्त॒ । 2 । उ॒भयोः᳚ । लो॒कयोः᳚ । ऋ॒ध्नु॒या॒म॒ । इति॑ । 3 । ते । ए॒तम् । च॒तु॒र्द॒श॒रा॒त्रमिति॑ चतुर्दश-रा॒त्रम् । अ॒प॒श्य॒न्न्॒ । 4 । तम् । एति॑ । अ॒ह॒र॒न्न्॒ । 5 । तेन॑ । अ॒य॒ज॒न्त॒ । 6 । ततः॑ । वै । ते । उ॒भयोः᳚ । लो॒कयोः᳚ । आ॒र्ध्नु॒व॒न्न्॒ । अ॒स्मिन्न् । च॒ । अ॒मुष्मिन्न्॑ । च॒ । 7 । ये । ए॒वम् । वि॒द्वाꣳसः॑ । च॒तु॒र्द॒श॒रा॒त्रमिति॑ चतुर्दश-रा॒त्रम् । आस॑त । उ॒भयोः᳚ । ए॒व । लो॒कयोः᳚ । ऋ॒ध्नु॒व॒न्ति॒ । अ॒स्मिन्न् । च॒ । अ॒मुष्मिन्न्॑ । च॒ । 8 । च॒तु॒र्द॒श॒रा॒त्र इति॑ चतुर्दश-रा॒त्रः । भ॒व॒ति॒ । 9 । स॒प्त । ग्रा॒म्याः । ओष॑धयः । स॒प्त । आ॒र॒ण्याः । उ॒भयी॑षाम् । अव॑रुद्ध्या॒ इत्यव॑-रु॒द्ध्यै॒ । 10 । यत् । प॒रा॒चीना॑नि । पृ॒ष्ठानि॑ । [9]  
1 । भव॑न्ति । अ॒मुम् । ए॒व । तैः । लो॒कम् । अ॒भीति॑ । ज॒य॒न्ति॒ । 2 । यत् । प्र॒ती॒चीना॑नि । पृ॒ष्ठानि॑ । भव॑न्ति । इ॒मम् । ए॒व । तैः । लो॒कम् । अ॒भीति॑ । ज॒य॒न्ति॒ । 3 । त्र॒य॒स्त्रि॒ꣳ॒शाविति॑ त्रयः-त्रि॒ꣳ॒शौ । म॒ध्य॒तः । स्तोमौ᳚ । भ॒व॒तः॒ । साम्रा᳚ज्य॒मिति॒ साम्-रा॒ज्य॒म्॒ । ए॒व । ग॒च्छ॒न्ति॒ । 4 । अ॒धि॒रा॒जावित्य॑धि-रा॒जौ । भ॒व॒तः॒ । अ॒धि॒रा॒जा इत्य॑धि-रा॒जाः । ए॒व । स॒मा॒नाना᳚म् । भ॒व॒न्ति॒ । 5 । अ॒ति॒रा॒त्रावित्य॑ति-रा॒त्रौ । अ॒भितः॑ । भ॒व॒तः॒ । 6 । परि॑गृहीत्या॒ इति॒ परि॑-गृ॒ही॒त्यै॒ ॥ [10]  
1 । प्र॒जाप॑ति॒रिति॑ प्र॒जा-प॒तिः॒ । सु॒व॒र्गमिति॑ सुवः-गम् । लो॒कम् । ऐ॒त्॒ । 2 । तम् । दे॒वाः । अन्विति॑ । आ॒य॒न्न्॒ । 3 । तान् । आ॒दि॒त्याः । च॒ । प॒शवः॑ । च॒ । अन्विति॑ । आ॒य॒न्न्॒ । 4 । ते । दे॒वाः । अ॒ब्रु॒व॒न्न्॒ । 5 । यान् । प॒शून् । उ॒पाजी॑वि॒ष्मेत्यु॑प-अजी॑विष्म । ते । इ॒मे । अ॒न्वाग्म॒न्नित्य॑नु-आग्मन्न्॑ । इति॑ । 6 । तेभ्यः॑ । ए॒तम् । च॒तु॒र्द॒श॒रा॒त्रमिति॑ चतुर्दश-रा॒त्रम् । प्रतीति॑ । औ॒ह॒न्न्॒ । 7 । ते । आ॒दि॒त्याः । पृ॒ष्ठैः । सु॒व॒र्गमिति॑ सुवः-गम् । लो॒कम् । एति॑ । अ॒रो॒ह॒न्न्॒ । त्र्य॒हाभ्या॒मिति॑ त्रि-अ॒हाभ्या᳚म् । अ॒स्मिन्न् । लो॒के । प॒शून् । प्रतीति॑ । औ॒ह॒न्न्॒ । 8 । पृ॒ष्ठैः । आ॒दि॒त्याः । अ॒मुष्मिन्न्॑ । लो॒के । आर्ध्नु॑वन्न् । त्र्य॒हाभ्या॒मिति॑ त्रि-अ॒हाभ्या᳚म् । अ॒स्मिन्न् । [11]  
1 । लो॒के । प॒शवः॑ । 2 । ये । ए॒वम् । वि॒द्वाꣳसः॑ । च॒तु॒र्द॒श॒रा॒त्रमिति॑ चतुर्दश-रा॒त्रम् । आस॑ते । उ॒भयोः᳚ । ए॒व । लो॒कयोः᳚ । ऋ॒ध्नु॒व॒न्ति॒ । अ॒स्मिन्न् । च॒ । अ॒मुष्मिन्न्॑ । च॒ । 3 । पृ॒ष्ठैः । ए॒व । अ॒मुष्मिन्न्॑ । लो॒के । ऋ॒ध्नु॒वन्ति॑ । त्र्य॒हाभ्या॒मिति॑ त्रि-अ॒हाभ्या᳚म् । अ॒स्मिन्न् । लो॒के । 4 । ज्योतिः॑ । गौः । आयुः॑ । इति॑ । त्र्य॒ह इति॑ त्रि-अ॒हः । भ॒व॒ति॒ । 5 । इ॒यम् । वाव । ज्योतिः॑ । अ॒न्तरि॑ख्षम् । गौः । अ॒सौ । आयुः॑ । 6 । इ॒मान् । ए॒व । लो॒कान् । अ॒भ्यारो॑ह॒न्तीत्य॑भि-आरो॑हन्ति । 7 । यत् । अ॒न्यतः॑ । पृ॒ष्ठानि॑ । स्युः । विवि॑वध॒मिति॒ वि-वि॒व॒ध॒म्॒ । स्यात् । 8 । मध्ये᳚ । पृ॒ष्ठानि॑ । भ॒व॒न्ति॒ । स॒वि॒व॒ध॒त्वायेति॑ सविवध-त्वाय॑ । [12]  
1 । ओजः॑ । वै । वी॒र्य᳚म् । पृ॒ष्ठानि॑ । 2 । ओजः॑ । ए॒व । वी॒र्य᳚म् । म॒ध्य॒तः । द॒ध॒ते॒ । 3 । बृ॒ह॒द्र॒थ॒न्त॒राभ्या॒मिति॑ बृहत्-र॒थ॒न्त॒राभ्या᳚म् । य॒न्ति॒ । 4 । इ॒यम् । वाव । र॒थ॒न्त॒रमिति॑ रथम्-त॒रम् । अ॒सौ । बृ॒हत् । 5 । आ॒भ्याम् । ए॒व । य॒न्ति॒ । 6 । अथो॒ इति॑ । अ॒नयोः᳚ । ए॒व । प्रतीति॑ । ति॒ष्ठ॒न्ति॒ । 7 । ए॒ते इति॑ । वै । य॒ज्ञस्य॑ । अ॒ञ्ज॒साय॑नी॒ इत्य॑ञ्जसा-अय॑नी । स्रु॒ती इति॑ । 8 । ताभ्या᳚म् । ए॒व । सु॒व॒र्गमिति॑ सुवः-गम् । लो॒कम् । य॒न्ति॒ । 9 । परा᳚ञ्चः । वै । ए॒ते । सु॒व॒र्गमिति॑ सुवः-गम् । लो॒कम् । अ॒भ्यारो॑ह॒न्तीत्य॑भि-आरो॑हन्ति । ये । प॒रा॒चीना॑नि । पृ॒ष्ठानि॑ । उ॒प॒यन्तीत्यु॑प-यन्ति॑ । 10 । प्र॒त्यङ्ङ् । त्र्य॒ह इति॑ त्रि-अ॒हः । भ॒व॒ति॒ । प्र॒त्यव॑रूढ्या॒ इति॑ प्रति-अव॑रूढ्यै । अथो॒ इति॑ । प्रति॑ष्ठित्या॒ इति॒ प्रति॑-स्थि॒त्यै॒ । 11 । उ॒भयोः᳚ । लो॒कयोः᳚ । ऋ॒द्ध्वा । उदिति॑ । ति॒ष्ठ॒न्ति॒ । 12 । चतु॑र्द॒शेति॒ चतुः॑-द॒श॒ । ए॒ताः । 13 । तासा᳚म् । याः । दश॑ । दशा᳚ख्ष॒रेति॒ दश॑-अ॒ख्ष॒रा॒ । वि॒राडिति॑ वि-राट् । अन्न᳚म् । वि॒राडिति॑ वि-राट् । वि॒राजेति॑ वि-राजा᳚ । ए॒व । अ॒न्नाद्य॒मित्य॑न्न-अद्य᳚म् । अवेति॑ । रु॒न्ध॒ते॒ । 14 । याः । चत॑स्रः । चत॑स्रः । दिशः॑ । दि॒ख्षु । ए॒व । प्रतीति॑ । ति॒ष्ठ॒न्ति॒ । 15 । अ॒ति॒रा॒त्रावित्य॑ति-रा॒त्रौ । अ॒भितः॑ । भ॒व॒तः॒ । परि॑गृहीत्या॒ इति॒ परि॑-गृ॒ही॒त्यै॒ ॥ [13]  
1 । इन्द्रः॑ । वै । स॒दृङ्ङिति॑ स-दृङ्ङ् । दे॒वता॑भिः । आ॒सी॒त्॒ । 2 । सः । न । व्या॒वृत॒मिति॑ वि-आ॒वृत᳚म् । अ॒ग॒च्छ॒त्॒ । 3 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 4 । तस्मै᳚ । ए॒तम् । प॒ञ्च॒द॒श॒रा॒त्रमिति॑ पञ्चदश-रा॒त्रम् । प्रेति॑ । अ॒य॒च्छ॒त्॒ । 5 । तम् । एति॑ । अ॒ह॒र॒त्॒ । 6 । तेन॑ । अ॒य॒ज॒त॒ । 7 । ततः॑ । वै । सः । अ॒न्याभिः॑ । दे॒वता॑भिः । व्या॒वृत॒मिति॑ वि-आ॒वृत᳚म् । अ॒ग॒च्छ॒त्॒ । 8 । ये । ए॒वम् । वि॒द्वाꣳसः॑ । प॒ञ्च॒द॒श॒रा॒त्रमिति॑ पञ्चदश-रा॒त्रम् । आस॑ते । व्या॒वृत॒मिति॑ वि-आ॒वृत᳚म् । ए॒व । पा॒प्मना᳚ । भ्रातृ॑व्येण । ग॒च्छ॒न्ति॒ । 9 । ज्योतिः॑ । गौः । आयुः॑ । इति॑ । त्र्य॒ह इति॑ त्रि-अ॒हः । भ॒व॒ति॒ । 10 । इ॒यम् । वाव । ज्योतिः॑ । अ॒न्तरि॑ख्षम् । [14]  
1 । गौः । अ॒सौ । आयुः॑ । 2 । ए॒षु । ए॒व । लो॒केषु॑ । प्रतीति॑ । ति॒ष्ठ॒न्ति॒ । 3 । अस॑त्त्रम् । वै । ए॒तत् । यत् । अ॒छ॒न्दो॒ममित्य॑छन्दः-मम् । 4 । यत् । छ॒न्दो॒मा इति॑ छन्दः-माः । भव॑न्ति । तेन॑ । स॒त्त्रम् । 5 । दे॒वताः᳚ । ए॒व । पृ॒ष्ठैः । अवेति॑ । रु॒न्ध॒ते॒ । प॒शून् । छ॒न्दो॒मैरिति॑ छन्दः-मैः । 6 । ओजः॑ । वै । वी॒र्य᳚म् । पृ॒ष्ठानि॑ । प॒शवः॑ । छ॒न्दो॒मा इति॑ छन्दः-माः । 7 । ओज॑सि । ए॒व । वी॒र्ये᳚ । प॒शुषु॑ । प्रतीति॑ । ति॒ष्ठ॒न्ति॒ । 8 । प॒ञ्च॒द॒श॒रा॒त्र इति॑ पञ्चदश-रा॒त्रः । भ॒व॒ति॒ । 9 । प॒ञ्च॒द॒श इति॑ पञ्च-द॒शः । वज्रः॑ । 10 । वज्र᳚म् । ए॒व । भ्रातृ॑व्येभ्यः । प्रेति॑ । ह॒र॒न्ति॒ । 11 । अ॒ति॒रा॒त्रावित्य॑ति-रा॒त्रौ । अ॒भितः॑ । भ॒व॒तः॒ । 12 । इ॒न्द्रि॒यस्य॑ । परि॑गृहीत्या॒ इति॒ परि॑-गृ॒ही॒त्यै॒ ॥ [15]  
1 । इन्द्रः॑ । वै । शि॒थि॒लः । इ॒व॒ । अप्र॑तिष्ठित॒ इत्यप्र॑ति-स्थि॒तः॒ । आ॒सी॒त्॒ । 2 । सः । असु॑रेभ्यः । अ॒बि॒भे॒त्॒ । 3 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 4 । तस्मै᳚ । ए॒तम् । प॒ञ्च॒द॒श॒रा॒त्रमिति॑ पञ्चदश-रा॒त्रम् । वज्र᳚म् । प्रेति॑ । अ॒य॒च्छ॒त्॒ । 5 । तेन॑ । असु॑रान् । प॒रा॒भाव्येति॑ परा-भाव्य॑ । वि॒जित्येति॑ वि-जित्य॑ । श्रिय᳚म् । अ॒ग॒च्छ॒त्॒ । 6 । अ॒ग्नि॒ष्टुतेत्य॑ग्नि-स्तुता᳚ । पा॒प्मान᳚म् । निरिति॑ । अ॒द॒ह॒त॒ । प॒ञ्च॒द॒श॒रा॒त्रेणेति॑ पञ्चदश-रा॒त्रेण॑ । ओजः॑ । बल᳚म् । इ॒न्द्रि॒यम् । वी॒र्य᳚म् । आ॒त्मन्न् । अ॒ध॒त्त॒ । 7 । ये । ए॒वम् । वि॒द्वाꣳसः॑ । प॒ञ्च॒द॒श॒रा॒त्रमिति॑ पञ्चदश-रा॒त्रम् । आस॑ते । भ्रातृ॑व्यान् । ए॒व । प॒रा॒भाव्येति॑ परा-भाव्य॑ । वि॒जित्येति॑ वि-जित्य॑ । श्रिय᳚म् । ग॒च्छ॒न्ति॒ । 8 । अ॒ग्नि॒ष्टुतेत्य॑ग्नि-स्तुता᳚ । पा॒प्मान᳚म् । निरिति॑ । [16]  
1 । द॒ह॒न्ते॒ । प॒ञ्च॒द॒श॒रा॒त्रेणेति॑ पञ्चदश-रा॒त्रेण॑ । ओजः॑ । बल᳚म् । इ॒न्द्रि॒यम् । वी॒र्य᳚म् । आ॒त्मन्न् । द॒ध॒ते॒ । 2 । ए॒ताः । ए॒व । प॒श॒व्याः᳚ । 3 । पञ्च॑द॒शेति॒ पञ्च॑-द॒श॒ । वै । अ॒र्ध॒मा॒सस्येत्य॑र्ध-मा॒सस्य॑ । रात्र॑यः । 4 । अ॒र्ध॒मा॒स॒श इत्य॑र्धमास-शः । सँ॒व्व॒थ्स॒र इति॑ सम्-व॒थ्स॒रः । आ॒प्य॒ते॒ । 5 । सँ॒व्व॒थ्स॒रमिति॑ सम्-व॒थ्स॒रम् । प॒शवः॑ । अन्विति॑ । प्रेति॑ । जा॒य॒न्ते॒ । 6 । तस्मा᳚त् । प॒श॒व्याः᳚ । 7 । ए॒ताः । ए॒व । सु॒व॒र्ग्या॑ इति॑ सुवः-ग्याः᳚ । 8 । पञ्च॑द॒शेति॒ पञ्च॑-द॒श॒ । वै । अ॒र्ध॒मा॒सस्येत्य॑र्ध-मा॒सस्य॑ । रात्र॑यः । 9 । अ॒र्ध॒मा॒स॒श इत्य॑र्धमास-शः । सँ॒व्व॒थ्स॒र इति॑ सम्-व॒थ्स॒रः । आ॒प्य॒ते॒ । 10 । सँ॒व्व॒थ्स॒र इति॑ सम्-व॒थ्स॒रः । सु॒व॒र्ग इति॑ सुवः-गः । लो॒कः । 11 । तस्मा᳚त् । सु॒व॒र्ग्या॑ इति॑ सुवः-ग्याः᳚ । 12 । ज्योतिः॑ । गौः । आयुः॑ । इति॑ । त्र्य॒ह इति॑ त्रि-अ॒हः । भ॒व॒ति॒ । 13 । इ॒यम् । वाव । ज्योतिः॑ । अ॒न्तरि॑ख्षम् । [17]  
1 । गौः । अ॒सौ । आयुः॑ । 2 । इ॒मान् । ए॒व । लो॒कान् । अ॒भ्यारो॑ह॒न्तीत्य॑भि-आरो॑हन्ति । 3 । यत् । अ॒न्यतः॑ । पृ॒ष्ठानि॑ । स्युः । विवि॑वध॒मिति॒ वि-वि॒व॒ध॒म्॒ । स्यात् । 4 । मध्ये᳚ । पृ॒ष्ठानि॑ । भ॒व॒न्ति॒ । स॒वि॒व॒ध॒त्वायेति॑ सविवध-त्वाय॑ । 5 । ओजः॑ । वै । वी॒र्य᳚म् । पृ॒ष्ठानि॑ । 6 । ओजः॑ । ए॒व । वी॒र्य᳚म् । म॒ध्य॒तः । द॒ध॒ते॒ । 7 । बृ॒ह॒द्र॒थ॒न्त॒राभ्या॒मिति॑ बृहत्-र॒थ॒न्त॒राभ्या᳚म् । य॒न्ति॒ । 8 । इ॒यम् । वाव । र॒थ॒न्त॒रमिति॑ रथम्-त॒रम् । अ॒सौ । बृ॒हत् । 9 । आ॒भ्याम् । ए॒व । य॒न्ति॒ । 10 । अथो॒ इति॑ । अ॒नयोः᳚ । ए॒व । प्रतीति॑ । ति॒ष्ठ॒न्ति॒ । 11 । ए॒ते इति॑ । वै । य॒ज्ञस्य॑ । अ॒ञ्ज॒साय॑नी॒ इत्य॑ञ्जसा-अय॑नी । स्रु॒ती इति॑ । 12 । ताभ्या᳚म् । ए॒व । सु॒व॒र्गमिति॑ सुवः-गम् । लो॒कम् । [18]  
1 । य॒न्ति॒ । 2 । परा᳚ञ्चः । वै । ए॒ते । सु॒व॒र्गमिति॑ सुवः-गम् । लो॒कम् । अ॒भ्यारो॑ह॒न्तीत्य॑भि-आरो॑हन्ति । ये । प॒रा॒चीना॑नि । पृ॒ष्ठानि॑ । उ॒प॒यन्तीत्यु॑प-यन्ति॑ । 3 । प्र॒त्यङ्ङ् । त्र्य॒ह इति॑ त्रि-अ॒हः । भ॒व॒ति॒ । प्र॒त्यव॑रूढ्या॒ इति॑ प्रति-अव॑रूढ्यै । अथो॒ इति॑ । प्रति॑ष्ठित्या॒ इति॒ प्रति॑-स्थि॒त्यै॒ । 4 । उ॒भयोः᳚ । लो॒कयोः᳚ । ऋ॒द्ध्वा । उदिति॑ । ति॒ष्ठ॒न्ति॒ । 5 । पञ्च॑द॒शेति॒ पञ्च॑-द॒श॒ । ए॒ताः । 6 । तासा᳚म् । याः । दश॑ । दशा᳚ख्ष॒रेति॒ दश॑-अ॒ख्ष॒रा॒ । वि॒राडिति॑ वि-राट् । अन्न᳚म् । वि॒राडिति॑ वि-राट् । वि॒राजेति॑ वि-राजा᳚ । ए॒व । अ॒न्नाद्य॒मित्य॑न्न-अद्य᳚म् । अवेति॑ । रु॒न्ध॒ते॒ । 7 । याः । पञ्च॑ । पञ्च॑ । दिशः॑ । दि॒ख्षु । ए॒व । प्रतीति॑ । ति॒ष्ठ॒न्ति॒ । 8 । अ॒ति॒रा॒त्रावित्य॑ति-रा॒त्रौ । अ॒भितः॑ । भ॒व॒तः॒ । 9 । इ॒न्द्रि॒यस्य॑ । वी॒र्य॑स्य । प्र॒जाया॒ इति॑ प्र-जायै᳚ । प॒शू॒नाम् । परि॑गृहीत्या॒ इति॒ परि॑-गृ॒ही॒त्यै॒ ॥ [19]  
1 । प्र॒जाप॑ति॒रिति॑ प्र॒जा-प॒तिः॒ । अ॒का॒म॒य॒त॒ । 2 । अ॒न्ना॒द इत्य॑न्न-अ॒दः । स्या॒म्॒ । इति॑ । 3 । सः । ए॒तम् । स॒प्त॒द॒श॒रा॒त्रमिति॑ सप्तदश-रा॒त्रम् । अ॒प॒श्य॒त्॒ । 4 । तम् । एति॑ । अ॒ह॒र॒त्॒ । 5 । तेन॑ । अ॒य॒ज॒त॒ । 6 । ततः॑ । वै । सः । अ॒न्ना॒द इत्य॑न्न-अ॒दः । अ॒भ॒व॒त्॒ । 7 । ये । ए॒वम् । वि॒द्वाꣳसः॑ । स॒प्त॒द॒श॒रा॒त्रमिति॑ सप्तदश-रा॒त्रम् । आस॑ते । अ॒न्ना॒दा इत्य॑न्न-अ॒दाः । ए॒व । भ॒व॒न्ति॒ । 8 । प॒ञ्चा॒ह इति॑ पञ्च-अ॒हः । भ॒व॒ति॒ । 9 । पञ्च॑ । वै । ऋ॒तवः॑ । सँ॒व्व॒थ्स॒र इति॑ सम्-व॒थ्स॒रः । 10 । ऋ॒तुषु॑ । ए॒व । सँ॒व्व॒थ्स॒र इति॑ सम्-व॒थ्स॒रे । प्रतीति॑ । ति॒ष्ठ॒न्ति॒ । 11 । अथो॒ इति॑ । पञ्चा᳚ख्ष॒रेति॒ पञ्च॑-अ॒ख्ष॒रा॒ । प॒ङ्क्तिः । 12 । पाङ्क्तः॑ । य॒ज्ञः । 13 । य॒ज्ञम् । ए॒व । अवेति॑ । रु॒न्ध॒ते॒ । 14 । अस॑त्त्रम् । वै । ए॒तत् । [20]  
1 । यत् । अ॒छ॒न्दो॒ममित्य॑छन्दः-मम् । 2 । यत् । छ॒न्दो॒मा इति॑ छन्दः-माः । भव॑न्ति । तेन॑ । स॒त्त्रम् । 3 । दे॒वताः᳚ । ए॒व । पृ॒ष्ठैः । अवेति॑ । रु॒न्ध॒ते॒ । प॒शून् । छ॒न्दो॒मैरिति॑ छन्दः-मैः । 4 । ओजः॑ । वै । वी॒र्य᳚म् । पृ॒ष्ठानि॑ । प॒शवः॑ । छ॒न्दो॒मा इति॑ छन्दः-माः । 5 । ओज॑सि । ए॒व । वी॒र्ये᳚ । प॒शुषु॑ । प्रतीति॑ । ति॒ष्ठ॒न्ति॒ । 6 । स॒प्त॒द॒श॒रा॒त्र इति॑ सप्तदश-रा॒त्रः । भ॒व॒ति॒ । 7 । स॒प्त॒द॒श इति॑ सप्त-द॒शः । प्र॒जाप॑ति॒रिति॑ प्र॒जा-प॒तिः॒ । 8 । प्र॒जाप॑ते॒रिति॑ प्र॒जा-प॒तेः॒ । आप्त्यै᳚ । 9 । अ॒ति॒रा॒त्रावित्य॑ति-रा॒त्रौ । अ॒भितः॑ । भ॒व॒तः॒ । 10 । अ॒न्नाद्य॒स्येत्य॑न्न-अद्य॑स्य । परि॑गृहीत्या॒ इति॒ परि॑-गृ॒ही॒त्यै॒ ॥ [21]  
1 । सा । वि॒राडिति॑ वि-राट् । वि॒क्रम्येति॑ वि-क्रम्य॑ । अ॒ति॒ष्ठ॒त्॒ । ब्रह्म॑णा । दे॒वेषु॑ । अन्ने॑न । असु॑रेषु । 2 । ते । दे॒वाः । अ॒का॒म॒य॒न्त॒ । 3 । उ॒भय᳚म् । समिति॑ । वृ॒ञ्जी॒म॒हि॒ । ब्रह्म॑ । च॒ । अन्न᳚म् । च॒ । इति॑ । 4 । ते । ए॒ताः । वि॒ꣳ॒श॒तिम् । रात्रीः᳚ । अ॒प॒श्य॒न्न्॒ । 5 । ततः॑ । वै । ते । उ॒भय᳚म् । समिति॑ । अ॒वृ॒ञ्ज॒त॒ । ब्रह्म॑ । च॒ । अन्न᳚म् । च॒ । ब्र॒ह्म॒व॒र्च॒सिन॒ इति॑ ब्रह्म-व॒र्च॒सिनः॑ । अ॒न्ना॒दा इत्य॑न्न-अ॒दाः । अ॒भ॒व॒न्न्॒ । 6 । ये । ए॒वम् । वि॒द्वाꣳसः॑ । ए॒ताः । आस॑ते । उ॒भय᳚म् । ए॒व । समिति॑ । वृ॒ञ्ज॒ते॒ । ब्रह्म॑ । च॒ । अन्न᳚म् । च॒ । [22]  
1 । ब्र॒ह्म॒व॒र्च॒सिन॒ इति॑ ब्रह्म-व॒र्च॒सिनः॑ । अ॒न्ना॒दा इत्य॑न्न-अ॒दाः । भ॒व॒न्ति॒ । 2 । द्वे इति॑ । वै । ए॒ते इति॑ । वि॒राजा॒विति॑ वि-राजौ᳚ । 3 । तयोः᳚ । ए॒व । नाना᳚ । प्रतीति॑ । ति॒ष्ठ॒न्ति॒ । 4 । वि॒ꣳ॒शः । वै । पुरु॑षः । दश॑ । हस्त्याः᳚ । अ॒ङ्गुल॑यः । दश॑ । पद्याः᳚ । 5 । यावान्॑ । ए॒व । पुरु॑षः । तम् । आ॒प्त्वा । उदिति॑ । ति॒ष्ठ॒न्ति॒ । 6 । ज्योतिः॑ । गौः । आयुः॑ । इति॑ । त्र्य॒हा इति॑ त्रि-अ॒हाः । भ॒व॒न्ति॒ । 7 । इ॒यम् । वाव । ज्योतिः॑ । अ॒न्तरि॑ख्षम् । गौः । अ॒सौ । आयुः॑ । 8 । इ॒मान् । ए॒व । लो॒कान् । अ॒भ्यारो॑ह॒न्तीत्य॑भि-आरो॑हन्ति । 9 । अ॒भि॒पू॒र्वमित्य॑भि-पू॒र्वम् । त्र्य॒हा इति॑ त्रि-अ॒हाः । भ॒व॒न्ति॒ । 10 । अ॒भि॒पू॒र्वमित्य॑भि-पू॒र्वम् । ए॒व । सु॒व॒र्गमिति॑ सुवः-गम् । [23]  
1 । लो॒कम् । अ॒भ्यारो॑ह॒न्तीत्य॑भि-आरो॑हन्ति । 2 । यत् । अ॒न्यतः॑ । पृ॒ष्ठानि॑ । स्युः । विवि॑वध॒मिति॒ वि-वि॒व॒ध॒म्॒ । स्या॒त्॒ । 3 । मध्ये᳚ । पृ॒ष्ठानि॑ । भ॒व॒न्ति॒ । स॒वि॒व॒ध॒त्वायेति॑ सविवध-त्वाय॑ । 4 । ओजः॑ । वै । वी॒र्य᳚म् । पृ॒ष्ठानि॑ । 5 । ओजः॑ । ए॒व । वी॒र्य᳚म् । म॒ध्य॒तः । द॒ध॒ते॒ । 6 । बृ॒ह॒द्र॒थ॒न्त॒राभ्या॒मिति॑ बृहत्-र॒थ॒न्त॒राभ्या᳚म् । य॒न्ति॒ । 7 । इ॒यम् । वाव । र॒थ॒न्त॒रमिति॑ रथम्-त॒रम् । अ॒सौ । बृ॒हत् । 8 । आ॒भ्याम् । ए॒व । य॒न्ति॒ । 9 । अथो॒ इति॑ । अ॒नयोः᳚ । ए॒व । प्रतीति॑ । ति॒ष्ठ॒न्ति॒ । 10 । ए॒ते इति॑ । वै । य॒ज्ञस्य॑ । अ॒ञ्ज॒साय॑नी॒ इत्य॑ञ्जसा-अय॑नी । स्रु॒ती इति॑ । 11 । ताभ्या᳚म् । ए॒व । सु॒व॒र्गमिति॑ सुवः-गम् । लो॒कम् । य॒न्ति॒ । 12 । परा᳚ञ्चः । वै । ए॒ते । सु॒व॒र्गमिति॑ सुवः-गम् । लो॒कम् । अ॒भ्यारो॑ह॒न्तीत्य॑भि-आरो॑हन्ति । ये । प॒रा॒चीना॑नि । पृ॒ष्ठानि॑ । उ॒प॒यन्तीत्यु॑प-यन्ति॑ । 13 । प्र॒त्यङ्ङ् । त्र्य॒ह इति॑ त्रि-अ॒हः । भ॒व॒ति॒ । प्र॒त्यव॑रूढ्या॒ इति॑ प्रति-अव॑रूढ्यै । अथो॒ इति॑ । प्रति॑ष्ठित्या॒ इति॒ प्रति॑-स्थि॒त्यै॒ । 14 । उ॒भयोः᳚ । लो॒कयोः᳚ । ऋ॒द्ध्वा । उदिति॑ । ति॒ष्ठ॒न्ति॒ । 15 । अ॒ति॒रा॒त्रावित्य॑ति-रा॒त्रौ । अ॒भितः॑ । भ॒व॒तः॒ । 16 । ब्र॒ह्म॒व॒र्च॒सस्येति॑ ब्रह्म-व॒र्च॒सस्य॑ । अ॒न्नाद्य॒स्येत्य॑न्न-अद्य॑स्य । परि॑गृहीत्या॒ इति॒ परि॑-गृ॒ही॒त्यै॒ ॥ [24]  
1 । अ॒सौ । आ॒दि॒त्यः । अ॒स्मि॒न्न्॒ । लो॒के । आ॒सी॒त्॒ । 2 । तम् । दे॒वाः । पृ॒ष्ठैः । प॒रि॒गृह्येति॑ परि-गृह्य॑ । सु॒व॒र्गमिति॑ सुवः-गम् । लो॒कम् । अ॒ग॒म॒य॒न्न्॒ । 3 । परैः᳚ । अ॒वस्ता᳚त् । परीति॑ । अ॒गृ॒ह्ण॒न्न्॒ । दि॒वा॒की॒र्त्ये॑नेति॑ दिवा-की॒र्त्ये॑न । सु॒व॒र्ग इति॑ सुवः-गे । लो॒के । प्रतीति॑ । अ॒स्था॒प॒य॒न्न्॒ । 4 । परैः᳚ । प॒रस्ता᳚त् । परीति॑ । अ॒गृ॒ह्ण॒न्न्॒ । पृ॒ष्ठैः । उ॒पावा॑रोह॒न्नित्यु॑प-अवा॑रोहन्न् । 5 । सः । वै । अ॒सौ । आ॒दि॒त्यः । अ॒मुष्मिन्न्॑ । लो॒के । परैः᳚ । उ॒भ॒यतः॑ । परि॑गृहीत॒ इति॒ परि॑-गृ॒ही॒तः॒ । 6 । यत् । पृ॒ष्ठानि॑ । भव॑न्ति । सु॒व॒र्गमिति॑ सुवः-गम् । ए॒व । तैः । लो॒कम् । यज॑मानाः । य॒न्ति॒ । 7 । परैः᳚ । अ॒वस्ता᳚त् । परीति॑ । गृ॒ह्ण॒न्ति॒ । दि॒वा॒की॒र्त्ये॑नेति॑ दिवा-की॒र्त्ये॑न । [25]  
1 । सु॒व॒र्ग इति॑ सुवः-गे । लो॒के । प्रतीति॑ । ति॒ष्ठ॒न्ति॒ । 2 । परैः᳚ । प॒रस्ता᳚त् । परीति॑ । गृ॒ह्ण॒न्ति॒ । पृ॒ष्ठैः । उ॒पाव॑रोह॒न्तीत्यु॑प-अव॑रोहन्ति । 3 । यत् । परे᳚ । प॒रस्ता᳚त् । न । स्युः । परा᳚ञ्चः । सु॒व॒र्गादिति॑ सुवः-गात् । लो॒कात् । निरिति॑ । प॒द्ये॒र॒न्न्॒ । 4 । यत् । अ॒वस्ता᳚त् । न । स्युः । प्र॒जा इति॑ प्र-जाः । निरिति॑ । द॒हे॒युः॒ । 5 । अ॒भितः॑ । दि॒वा॒की॒र्त्य॑मिति॑ दिवा-की॒र्त्य᳚म् । पर॑स्सामान॒ इति॒ परः॑-सा॒मा॒नः॒ । भ॒व॒न्ति॒ । 6 । सु॒व॒र्ग इति॑ सुवः-गे । ए॒व । ए॒ना॒न्॒ । लो॒के । उ॒भ॒यतः॑ । परीति॑ । गृ॒ह्ण॒न्ति॒ । 7 । यज॑मानाः । वै । दि॒वा॒की॒र्त्य॑मिति॑ दिवा-की॒र्त्य᳚म् । 8 । सँ॒व्व॒थ्स॒र इति॑ सम्-व॒थ्स॒रः । पर॑स्सामान॒ इति॒ परः॑-सा॒मा॒नः॒ । 9 । अ॒भितः॑ । दि॒वा॒की॒र्त्य॑मिति॑ दिवा-की॒र्त्य᳚म् । पर॑स्सामान॒ इति॒ परः॑-सा॒मा॒नः॒ । भ॒व॒न्ति॒ । 10 । सँ॒व्व॒थ्स॒र इति॑ सम्-व॒थ्स॒रे । ए॒व । उ॒भ॒यतः॑ । [26]  
1 । प्रतीति॑ । ति॒ष्ठ॒न्ति॒ । 2 । पृ॒ष्ठम् । वै । दि॒वा॒की॒र्त्य॑मिति॑ दिवा-की॒र्त्य᳚म् । पा॒र्‌श्वे इति॑। पर॑स्सामान॒ इति॒ परः॑-सा॒मा॒नः॒ । 3 । अ॒भितः॑ । दि॒वा॒की॒र्त्य॑मिति॑ दिवा-की॒र्त्य᳚म् । पर॑स्सामान॒ इति॒ परः॑-सा॒मा॒नः॒ । भ॒व॒न्ति॒ । 4 । तस्मा᳚त् । अ॒भितः॑ । पृ॒ष्ठम् । पा॒र्‌श्वे इति॑। 5 । भूयि॑ष्ठाः । ग्रहाः᳚ । गृ॒ह्य॒न्ते॒ । 6 । भूयि॑ष्ठाम् । श॒स्य॒ते॒ । 7 । य॒ज्ञस्य॑ । ए॒व । तत् । म॒ध्य॒तः । ग्र॒न्थिम् । ग्र॒थ्न॒न्ति॒ । अवि॑स्रꣳसा॒येत्यवि॑-स्र॒ꣳ॒सा॒य॒ । 8 । स॒प्त । गृ॒ह्य॒न्ते॒ । 9 । स॒प्त । वै । शी॒र्‌ष॒ण्याः᳚ । प्रा॒णा इति॑ प्र-अ॒नाः । 10 । प्रा॒णानिति॑ प्र-अ॒नान् । ए॒व । यज॑मानेषु । द॒ध॒ति॒ । 11 । यत् । प॒रा॒चीना॑नि । पृ॒ष्ठानि॑ । भव॑न्ति । अ॒मुम् । ए॒व । तैः । लो॒कम् । अ॒भ्यारो॑ह॒न्तीत्य॑भि-आरो॑हन्ति । 12 । यत् । इ॒मम् । लो॒कम् । न । [27]  
1 । प्र॒त्य॒व॒रोहे॑यु॒रिति॑ प्रति-अ॒व॒रोहे॑युः । उदिति॑ । वा॒ । माद्ये॑युः । यज॑मानाः । प्रेति॑ । वा॒ । मी॒ये॒र॒न्न्॒ । 2 । यत् । प्र॒ती॒चीना॑नि । पृ॒ष्ठानि॑ । भव॑न्ति । 3 । इ॒मम् । ए॒व । तैः । लो॒कम् । प्र॒त्यव॑रोह॒न्तीति॑ प्रति-अव॑रोहन्ति । अथो॒ इति॑ । अ॒स्मिन्न् । ए॒व । लो॒के । प्रतीति॑ । ति॒ष्ठ॒न्ति॒ । अनु॑न्मादा॒येत्यनु॑त्-मा॒दा॒य॒ । 5 । इन्द्रः॑ । वै । अप्र॑तिष्ठित॒ इत्यप्र॑ति-स्थि॒तः॒ । आ॒सी॒त्॒ । 6 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 7 । तस्मै᳚ । ए॒तम् । ए॒क॒वि॒ꣳ॒श॒ति॒रा॒त्रमित्ये॑कविꣳशति-रा॒त्रम् । प्रेति॑ । अ॒य॒च्छ॒त्॒ । 8 । तम् । एति॑ । अ॒ह॒र॒त्॒ । 9 । तेन॑ । अ॒य॒ज॒त॒ । 10 । ततः॑ । वै । सः । प्रतीति॑ । अ॒ति॒ष्ठ॒त्॒ । 11 । ये । ब॒हु॒या॒जिन॒ इति॑ बहु-या॒जिनः॑ । अप्र॑तिष्ठिता॒ इत्यप्र॑ति-स्थि॒ताः॒ । [28]  
1 । स्युः । ते । ए॒क॒वि॒ꣳ॒श॒ति॒रा॒त्रमित्ये॑कविꣳशति-रा॒त्रम् । आ॒सी॒र॒न्न्॒ । 2 । द्वाद॑श । मासाः᳚ । पञ्च॑ । ऋ॒तवः॑ । त्रयः॑ । इ॒मे । लो॒काः । अ॒सौ । आ॒दि॒त्यः । ए॒क॒वि॒ꣳ॒श इत्ये॑क-वि॒ꣳ॒शः । 3 । ए॒ताव॑न्तः । वै । दे॒व॒लो॒का इति॑ देव-लो॒काः । 4 । तेषु॑ । ए॒व । य॒था॒पू॒र्वमिति॑ यथा-पू॒र्वम् । प्रतीति॑ । ति॒ष्ठ॒न्ति॒ । 5 । अ॒सौ । आ॒दि॒त्यः । न । वीति॑ । अ॒रो॒च॒त॒ । 6 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 7 । तस्मै᳚ । ए॒तम् । ए॒क॒वि॒ꣳ॒श॒ति॒रा॒त्रमित्ये॑कविꣳशति-रा॒त्रम् । प्रेति॑ । अ॒य॒च्छ॒त्॒ । 8 । तम् । एति॑ । अ॒ह॒र॒त्॒ । 9 । तेन॑ । अ॒य॒ज॒त॒ । 10 । ततः॑ । वै । सः । अ॒रो॒च॒त॒ । 11 । ये । ए॒वम् । वि॒द्वाꣳसः॑ । ए॒क॒वि॒ꣳ॒श॒ति॒रा॒त्रमित्ये॑कविꣳशति-रा॒त्रम् । आस॑ते । रोच॑न्ते । ए॒व । 12 । ए॒क॒वि॒ꣳ॒श॒ति॒रा॒त्र इत्ये॑कविꣳशति-रा॒त्रः । भ॒व॒ति॒ । 13 । रुक् । वै । ए॒क॒वि॒ꣳ॒श इत्ये॑क-वि॒ꣳ॒शः । 14 । रुच᳚म् । ए॒व । ग॒च्छ॒न्ति॒ । अथो॒ इति॑ । प्र॒ति॒ष्ठामिति॑ प्रति-स्थाम् । ए॒व । 15 । प्र॒ति॒ष्ठेति॑ प्रति-स्था । हि । ए॒क॒वि॒ꣳ॒श इत्ये॑क-वि॒ꣳ॒शः । 16 । अ॒ति॒रा॒त्रावित्य॑ति-रा॒त्रौ । अ॒भितः॑ । भ॒व॒तः॒ । ब्र॒ह्म॒व॒र्च॒सस्येति॑ ब्रह्म-व॒र्च॒सस्य॑ । परि॑गृहीत्या॒ इति॒ परि॑-गृ॒ही॒त्यै॒ ॥ [29]  
1A । अ॒र्वाङ् । य॒ज्ञः । समिति॑ । क्रा॒म॒तु॒ । अ॒मुष्मा᳚त् । अधीति॑ । माम् । अ॒भि ॥ ऋषी॑णाम् । यः । पु॒रोहि॑त॒ इति॑ पु॒रः-हि॒तः॒ ॥ 2B । निर्दे॑व॒मिति॒ निः-दे॒व॒म्॒ । निर्वी॑र॒मिति॒ निः-वी॒र॒म्॒ । कृ॒त्वा । विष्क॑न्ध॒मिति॒ वि-स्क॒न्ध॒म्॒ । तस्मिन्न्॑ । ही॒य॒ता॒म्॒ । यः । अ॒स्मान् । द्वेष्टि॑ ॥ शरी॑रम् । य॒ज्ञ॒श॒म॒लमिति॑ यज्ञ-श॒म॒लम् । कुसी॑दम् । तस्मिन्न्॑ । सी॒द॒तु॒ । यः । अ॒स्मान् । द्वेष्टि॑ ॥ 3C । यज्ञ॑ । य॒ज्ञस्य॑ । यत् । तेजः॑ । तेन॑ । समिति॑ । क्रा॒म॒ । माम् । अ॒भि ॥ ब्रा॒ह्म॒णान् । ऋ॒त्विजः॑ । दे॒वान् । य॒ज्ञस्य॑ । तप॑सा । ते । स॒व॒ । अ॒हम् । एति॑ । हु॒वे॒ ॥ 4D । इ॒ष्टेन॑ । प॒क्वम् । उपेति॑ । [30]  
1 । ते । हु॒वे॒ । स॒व॒ । अ॒हम् ॥ समिति॑ । ते॒ । वृ॒ञ्जे॒ । सु॒कृ॒तमिति॑ सु-कृ॒तम् । समिति॑ । प्र॒जामिति॑ प्र-जाम् । प॒शून् ॥ 2E । प्रै॒षानिति॑ प्र-ए॒षान् । सा॒मि॒धे॒नीरिति॑ साम्-इ॒धे॒नीः । आ॒घा॒रावित्या᳚-घा॒रौ । आज्य॑भागा॒वित्याज्य॑-भा॒गौ॒ । आश्रु॑तम् । प्र॒त्याश्रु॑त॒मिति॑ प्रति-आश्रु॑तम् । एति॑ । शृ॒णा॒मि॒ । ते ॥ प्र॒या॒जा॒नू॒या॒जानिति॑ प्रयाज-अ॒नू॒या॒जान् । स्वि॒ष्ट॒कृत॒मिति॑ स्विष्ट-कृत᳚म् । इडा᳚म् । आ॒शिष॒ इत्या᳚-शिषः॑ । एति॑ । वृ॒ञ्जे॒ । सुवः॑ ॥ 3F । अ॒ग्निना᳚ । इन्द्रे॑ण । सोमे॑न । सर॑स्वत्या । विष्णु॑ना । दे॒वता॑भिः ॥ या॒ज्या॒नु॒वा॒क्या᳚भ्या॒मिति॑ याज्या-अ॒नु॒वा॒क्या᳚भ्याम् । उपेति॑ । ते । हु॒वे॒ । स॒व॒ । अ॒हम् । य॒ज्ञम् । एति॑ । द॒दे॒ । ते॒ । वष॑ट्कृत॒मिति॒ वष॑ट्-कृ॒त॒म्॒ ॥ 4G । स्तु॒तम् । श॒स्त्रम् । प्र॒ति॒ग॒रमिति॑ प्रति-ग॒रम् । ग्रह᳚म् । इडा᳚म् । आ॒शिष॒ इत्या᳚-शिषः॑ । [31]  
1 । एति॑ । वृ॒ञ्जे॒ । सुवः॑ ॥ प॒त्नी॒सँ॒य्या॒जानिति॑ पत्नी-सँ॒य्या॒जान् । उपेति॑ । ते । हु॒वे॒ । स॒व॒ । अ॒हम् । स॒मि॒ष्ट॒य॒जुरिति॑ समिष्ट-य॒जुः । एति॑ । द॒दे॒ । तव॑ ॥ 2 । प॒शून् । सु॒तम् । पु॒रो॒डाशान्॑ । सव॑नानि । एति॑ । उ॒त । य॒ज्ञम् ॥ दे॒वान् । सेन्द्रा॒निति॒ स-इ॒न्द्रा॒न्॒ । उपेति॑ । ते । हु॒वे॒ । स॒व॒ । अ॒हम् । अ॒ग्निमु॑खा॒नित्य॒ग्नि-मु॒खा॒न् । सोम॑वत॒ इति॒ सोम॑-व॒तः॒ । ये । च॒ । विश्वे᳚ ॥ [32]  
1 । भू॒तम् । भव्य᳚म् । भ॒वि॒ष्यत् । वष॑ट् । स्वाहा᳚ । नमः॑ । 2 । ऋक् । साम॑ । यजुः॑ । वष॑ट् । स्वाहा᳚ । नमः॑ । 3 । गा॒य॒त्री । त्रि॒ष्टुप् । जग॑ती । वष॑ट् । स्वाहा᳚ । नमः॑ । 4 । पृ॒थि॒वी । अ॒न्तरि॑ख्षम् । द्यौः । वष॑ट् । स्वाहा᳚ । नमः॑ । 5 । अ॒ग्निः । वा॒युः । सूर्यः॑ । वष॑ट् । स्वाहा᳚ । नमः॑ । 6 । प्रा॒ण इति॑ प्र-अ॒नः । व्या॒न इति॑ वि-अ॒नः । अ॒पा॒न इत्य॑प-अ॒नः । वष॑ट् । स्वाहा᳚ । नमः॑ । 7 । अन्न᳚म् । कृ॒षिः । वृष्टिः॑ । वष॑ट् । स्वाहा᳚ । नमः॑ । 8 । पि॒ता । पु॒त्रः । पौत्रः॑ । वष॑ट् । स्वाहा᳚ । नमः॑ । 9 । भूः । भुवः॑ । सुवः॑ । वष॑ट् । स्वाहा᳚ । नमः॑ ॥ [33]  
1A । एति॑ । मे॒ । गृ॒हाः । भ॒व॒न्तु॒ । एति॑ । प्र॒जेति॑ प्र-जा । मे॒ । एति॑ । मा॒ । य॒ज्ञः । वि॒श॒तु॒ । वी॒र्या॑वा॒निति॑ वी॒र्य॑-वा॒न्॒ ॥ आपः॑ । दे॒वीः । य॒ज्ञियाः᳚ । मा॒ । एति॑ । वि॒श॒न्तु॒ । स॒हस्र॑स्य । मा॒ । भू॒मा । मा । प्रेति॑ । हा॒सी॒त्॒ ॥ 2B । एति॑ । मे॒ । ग्रहः॑ । भ॒व॒तु॒ । एति॑ । पु॒रो॒रुगिति॑ पुरः-रुक् । स्तु॒त॒श॒स्त्रे इति॑ स्तुत-श॒स्त्रे । मा॒ । एति॑ । वि॒श॒ता॒म्॒ । स॒मीची᳚ ॥ आ॒दि॒त्याः । रु॒द्राः । वस॑वः । मे॒ । स॒द॒स्याः᳚ । स॒हस्र॑स्य । मा॒ । भू॒मा । मा । प्रेति॑ । हा॒सी॒त्॒ ॥ 3C । एति॑ । मा॒ । अ॒ग्नि॒ष्टो॒म इत्य॑ग्नि-स्तो॒मः । वि॒श॒तु॒ । उ॒क्थ्यः॑ । च॒ । अ॒ति॒रा॒त्र इत्य॑ति-रा॒त्रः । मा॒ । एति॑ । वि॒श॒तु॒ । आ॒पि॒श॒र्व॒र इत्या॑पि-श॒र्व॒रः ॥ ति॒रोअ॑ह्निया॒ इति॑ ति॒रः-अ॒ह्नि॒याः॒ । मा॒ । सुहु॑ता॒ इति॒ सु-हु॒ताः॒ । एति॑ । वि॒श॒न्तु॒ । स॒हस्र॑स्य । मा॒ । भू॒मा । मा॒ । प्रेति॑ । हा॒सी॒त्॒ ॥ [34]  
1 । अ॒ग्निना᳚ । तपः॑ । अन्विति॑ । अ॒भ॒व॒त्॒ । 2 । वा॒चा । ब्रह्म॑ । 3 । म॒णिना᳚ । रू॒पाणि॑ । 4 । इन्द्रे॑ण । दे॒वान् । 5 । वाते॑न । प्रा॒णानिति॑ प्र-अ॒नान् । 6 । सूर्ये॑ण । द्याम् । 7 । च॒न्द्रम॑सा । नख्ष॑त्राणि । 8 । य॒मेन॑ । पि॒तृन् । 9 । राज्ञा᳚ । म॒नु॒ष्यान्॑ । 10 । फ॒लेन॑ । ना॒दे॒यान् । 11 । अ॒ज॒ग॒रेण॑ । स॒र्पान् । 12 । व्या॒घ्रेण॑ । आ॒र॒ण्यान् । प॒शून् । 13 । श्ये॒नेन॑ । प॒त॒त्रिणः॑ । 14 । वृष्णा᳚ । अश्वान्॑ । 15 । ऋ॒ष॒भेण॑ । गाः । 16 । ब॒स्तेन॑ । अ॒जाः । 17 । वृ॒ष्णिना᳚ । अवीः᳚ । 18 । व्री॒हिणा᳚ । अन्ना॑नि । 19 । यवे॑न । ओष॑धीः । 20 । न्य॒ग्रोधे॑न । वन॒स्पतीन्॑ । 21 । उ॒दु॒म्बरे॑ण । ऊर्ज᳚म् । 22 । गा॒य॒त्रि॒या । छन्दाꣳ॑सि । 23 । त्रि॒वृतेति॑ त्रि-वृता᳚ । स्तोमान्॑ । 24 । ब्रा॒ह्म॒णेन॑ । वाच᳚म् ॥ [35]  
1 । स्वाहा᳚ । आ॒धिमित्या᳚-धिम् । आधी॑ता॒येत्या-धी॒ता॒य॒ । स्वाहा᳚ । स्वाहा᳚ । आधी॑त॒मित्या-धी॒त॒म्॒ । 2 । मन॑से । स्वाहा᳚ । स्वाहा᳚ । मनः॑ । 3 । प्र॒जाप॑तय॒ इति॑ प्र॒जा-प॒त॒ये॒ । स्वाहा᳚ । 4 । काय॑ । स्वाहा᳚ । 5 । कस्मै᳚ । स्वाहा᳚ । 6 । क॒त॒मस्मै᳚ । स्वाहा᳚ । 7 । अदि॑त्यै । स्वाहा᳚ । 8 । अदि॑त्यै । म॒ह्यै᳚ । स्वाहा᳚ । 9 । अदि॑त्यै । सु॒मृ॒डी॒काया॒ इति॑ सु-मृ॒डी॒कायै᳚ । स्वाहा᳚ । 10 । सर॑स्वत्यै । स्वाहा᳚ । 11 । सर॑स्वत्यै । बृ॒ह॒त्यै᳚ । स्वाहा᳚ । 12 । सर॑स्वत्यै । पा॒व॒कायै᳚ । स्वाहा᳚ । 13 । पू॒ष्णे । स्वाहा᳚ । 14 । पू॒ष्णे । प्र॒प॒थ्या॑येति॑ प्र-प॒थ्या॑य । स्वाहा᳚ । 15 । पू॒ष्णे । न॒रन्धि॑षाय । स्वाहा᳚ । 16 । त्वष्ट्रे᳚ । स्वाहा᳚ । 17 । त्वष्ट्रे᳚ । तु॒रीपा॑य । स्वाहा᳚ । 18 । त्वष्ट्रे᳚ । पु॒रु॒रूपा॒येति॑ पुरु-रूपा॑य । स्वाहा᳚ । 19 । विष्ण॑वे । स्वाहा᳚ । 20 । विष्ण॑वे । नि॒खु॒र्य॒पायेति॑ निखुर्य-पाय॑ । स्वाहा᳚ । 21 । विष्ण॑वे । नि॒भू॒य॒पायेति॑ निभूय-पाय॑ । स्वाहा᳚ । 22 । सर्व॑स्मै । स्वाहा᳚ ॥ [36]  
1 । द॒द्भ्य इति॑ दत्-भ्यः । स्वाहा᳚ । 2 । हनू᳚भ्या॒मिति॒ हनु॑-भ्या॒म्॒ । स्वाहा᳚ । 3 । ओष्ठा᳚भ्याम् । स्वाहा᳚ । 4 । मुखा॑य । स्वाहा᳚ । 5 । नासि॑काभ्याम् । स्वाहा᳚ । 6 । अ॒ख्षीभ्या᳚म् । स्वाहा᳚ । 7 । कर्णा᳚भ्याम् । स्वाहा᳚ । 8 । पा॒रे । इ॒ख्षवः॑ । अ॒वा॒र्ये᳚भ्यः । पख्ष्म॑भ्य॒ इति॒ पख्ष्म॑-भ्यः॒ । स्वाहा᳚ । 9 । अ॒वा॒रे । इ॒ख्षवः॑ । पा॒र्ये᳚भ्यः । पख्ष्म॑भ्य॒ इति॒ पख्ष्म॑-भ्यः॒ । स्वाहा᳚ । 10 । शी॒र्‌ष्णे । स्वाहा᳚ । 11 । भ्रू॒भ्याम् । स्वाहा᳚ । 12 । ल॒लाटा॑य । स्वाहा᳚ । 13 । मू॒र्ध्ने । स्वाहा᳚ । 14 । म॒स्तिष्का॑य । स्वाहा᳚ । 15 । केशे᳚भ्यः । स्वाहा᳚ । 16 । वहा॑य । स्वाहा᳚ । 17 । ग्री॒वाभ्यः॑ । स्वाहा᳚ । 18 । स्क॒न्धेभ्यः॑ । स्वाहा᳚ । 19 । कीक॑साभ्यः । स्वाहा᳚ । 20 । पृ॒ष्टीभ्य॒ इति॑ पृ॒ष्टि-भ्यः॒ । स्वाहा᳚ । 21 । पा॒ज॒स्या॑य । स्वाहा᳚ । 22 । पा॒र्‌श्वाभ्या᳚म् । स्वाहा᳚ । [37]  
1 । अꣳसा᳚भ्याम् । स्वाहा᳚ । 2 । दो॒षभ्या॒मिति॑ दो॒ष-भ्या॒म्॒ । स्वाहा᳚ । 3 । बा॒हुभ्या॒मिति॑ बा॒हु-भ्या॒म्॒ । स्वाहा᳚ । 4 । जङ्घा᳚भ्याम् । स्वाहा᳚ । 5 । श्रोणी᳚भ्या॒मिति॒ श्रोणि॑-भ्या॒म्॒ । स्वाहा᳚ । 6 । ऊ॒रुभ्या॒मित्यू॒रु-भ्या॒म्॒ । स्वाहा᳚ । 7 । अ॒ष्ठी॒वद्भ्या॒मित्य॑ष्ठी॒वत्-भ्या॒म्॒ । स्वाहा᳚ । 8 । जङ्घा᳚भ्याम् । स्वाहा᳚ । 9 । भ॒सदे᳚ । स्वाहा᳚ । 10 । शि॒ख॒ण्डेभ्यः॑ । स्वाहा᳚ । 11 । वा॒ल॒धाना॒येति॑ वाल-धाना॑य । स्वाहा᳚ । 12 । आ॒ण्डाभ्या᳚म् । स्वाहा᳚ । 13 । शेपा॑य । स्वाहा᳚ । 14 । रेत॑से । स्वाहा᳚ । 15 । प्र॒जाभ्य॒ इति॑ प्र-जाभ्यः॑ । स्वाहा᳚ । 16 । प्र॒जन॑ना॒येति॑ प्र-जन॑नाय । स्वाहा᳚ । 17 । प॒द्भ्य इति॑ पत्-भ्यः । स्वाहा᳚ । 18 । श॒फेभ्यः॑ । स्वाहा᳚ । 19 । लोम॑भ्य॒ इति॒ लोम॑-भ्यः॒ । स्वाहा᳚ । 20 । त्व॒चे । स्वाहा᳚ । 21 । लोहि॑ताय । स्वाहा᳚ । 22 । मा॒ꣳ॒साय॑ । स्वाहा᳚ । 23 । स्नाव॑भ्य॒ इति॒ स्नाव॑-भ्यः॒ । स्वाहा᳚ । 24 । अ॒स्थभ्य॒ इत्य॒स्थ-भ्यः॒ । स्वाहा᳚ । 25 । म॒ज्जभ्य॒ इति॑ म॒ज्ज-भ्यः॒ । स्वाहा᳚ । 26 । अङ्गे᳚भ्यः । स्वाहा᳚ । 27 । आ॒त्मने᳚ । स्वाहा᳚ । 28 । सर्व॑स्मै । स्वाहा᳚ ॥ [38]  
1 । अ॒ञ्ज्ये॒तायेत्य॑ञ्जि-ए॒ताय॑ । स्वाहा᳚ । 2 । अ॒ञ्जि॒स॒क्थायेत्य॑ञ्जि-स॒क्थाय॑ । स्वाहा᳚ । 3 । शि॒ति॒पद॒ इति॑ शिति-पदे᳚ । स्वाहा᳚ । 4 । शिति॑ककुद॒ इति॒ शिति॑-क॒कु॒दे॒ । स्वाहा᳚ । 5 । शि॒ति॒रन्ध्रा॒येति॑ शिति-रन्ध्रा॑य । स्वाहा᳚ । 6 । शि॒ति॒पृ॒ष्ठायेति॑ शिति-पृ॒ष्ठाय॑ । स्वाहा᳚ । 7 । शि॒त्यꣳसा॒येति॑ शिति-अꣳसा॑य । स्वाहा᳚ । 8 । पु॒ष्प॒कर्णा॒येति॑ पुष्प-कर्णा॑य । स्वाहा᳚ । 9 । शि॒त्योष्ठा॒येति॑ शिति-ओष्ठा॑य । स्वाहा᳚ । 10 । शि॒ति॒भ्रव॒ इति॑ शिति-भ्रवे᳚ । स्वाहा᳚ । 11 । शिति॑भसद॒ इति॒ शिति॑-भ॒स॒दे॒ । स्वाहा᳚ । 12 । श्वे॒तानू॑काशा॒येति॑ श्वे॒त-अ॒नू॒का॒शा॒य॒ । स्वाहा᳚ । 13 । अ॒ञ्जये᳚ । स्वाहा᳚ । 14 । ल॒लामा॑य । स्वाहा᳚ । 15 । असि॑तज्ञव॒ इत्यसि॑त-ज्ञ॒वे॒ । स्वाहा᳚ । 16 । कृ॒ष्णै॒तायेति॑ कृष्ण-ए॒ताय॑ । स्वाहा᳚ । 17 । रो॒हि॒तै॒तायेति॑ रोहित-ए॒ताय॑ । स्वाहा᳚ । 18 । अ॒रु॒णै॒तायेत्य॑रुण-ए॒ताय॑ । स्वाहा᳚ । 19 । ई॒दृशा॑य । स्वाहा᳚ । 20 । की॒दृशा॑य । स्वाहा᳚ । 21 । ता॒दृशा॑य । स्वाहा᳚ । 22 । स॒दृशा॑य । स्वाहा᳚ । 23 । विस॑दृशा॒येति॒ वि-स॒दृ॒शा॒य॒ । स्वाहा᳚ । 24 । सुस॑दृशा॒येति॒ सु-स॒दृ॒शा॒य॒ । स्वाहा᳚ । 25 । रू॒पाय॑ । स्वाहा᳚ । 26 । सर्व॑स्मै । स्वाहा᳚ ॥ [39]  
1 । कृ॒ष्णाय॑ । स्वाहा᳚ । 2 । श्वे॒ताय॑ । स्वाहा᳚ । 3 । पि॒शङ्गा॑य । स्वाहा᳚ । 4 । सा॒रङ्गा॑य । स्वाहा᳚ । 5 । अ॒रु॒णाय॑ । स्वाहा᳚ । 6 । गौ॒राय॑ । स्वाहा᳚ । 7 । ब॒भ्रवे᳚ । स्वाहा᳚ । 8 । न॒कु॒लाय॑ । स्वाहा᳚ । 9 । रोहि॑ताय । स्वाहा᳚ । 10 । शोणा॑य । स्वाहा᳚ । 11 । श्या॒वाय॑ । स्वाहा᳚ । 12 । श्या॒माय॑ । स्वाहा᳚ । 13 । पा॒क॒लाय॑ । स्वाहा᳚ । 14 । सु॒रू॒पायेति॑ सु-रू॒पाय॑ । स्वाहा᳚ । 15 । अनु॑रूपा॒येत्यनु॑-रू॒पा॒य॒ । स्वाहा᳚ । 16 । विरू॑पा॒येति॒ वि-रू॒पा॒य॒ । स्वाहा᳚ । 17 । सरू॑पा॒येति॒ स-रू॒पा॒य॒ । स्वाहा᳚ । 18 । प्रति॑रूपा॒येति॒ प्रति॑-रू॒पा॒य॒ । स्वाहा᳚ । 19 । श॒बला॑य । स्वाहा᳚ । 20 । क॒म॒लाय॑ । स्वाहा᳚ । 21 । पृश्ञ॑ये । स्वाहा᳚ । 22 । पृ॒श्ञि॒स॒क्थायेति॑ पृश्ञि-स॒क्थाय॑ । स्वाहा᳚ । 23 । सर्व॑स्मै । स्वाहा᳚ ॥ [40]  
1 । ओष॑धीभ्य॒ इत्योष॑धि-भ्यः॒ । स्वाहा᳚ । 2 । मूले᳚भ्यः । स्वाहा᳚ । 3 । तूले᳚भ्यः । स्वाहा᳚ । 4 । काण्डे᳚भ्यः । स्वाहा᳚ । 5 । वल्‌शे᳚भ्यः । स्वाहा᳚ । 6 । पुष्पे᳚भ्यः । स्वाहा᳚ । 7 । फले᳚भ्यः । स्वाहा᳚ । 8 । गृ॒ही॒तेभ्यः॑ । स्वाहा᳚ । 9 । अगृ॑हीतेभ्यः । स्वाहा᳚ । 10 । अव॑पन्नेभ्य॒ इत्यव॑-प॒न्ने॒भ्यः॒ । स्वाहा᳚ । 11 । शया॑नेभ्यः । स्वाहा᳚ । 12 । सर्व॑स्मै । स्वाहा᳚ ॥ [41]  
1 । वन॒स्पति॑भ्य॒ इति॒ वन॒स्पति॑-भ्यः॒ । स्वाहा᳚ । 2 । मूले᳚भ्यः । स्वाहा᳚ । 3 । तूले᳚भ्यः । स्वाहा᳚ । 4 । स्कन्धो᳚भ्य॒ इति॒ स्कन्धः॑-भ्यः॒ । स्वाहा᳚ । 5 । शाखा᳚भ्यः । स्वाहा᳚ । 6 । प॒र्णेभ्यः॑ । स्वाहा᳚ । 7 । पुष्पे᳚भ्यः । स्वाहा᳚ । 8 । फले᳚भ्यः । स्वाहा᳚ । 9 । गृ॒ही॒तेभ्यः॑ । स्वाहा᳚ । 10 । अगृ॑हीतेभ्यः । स्वाहा᳚ । 11 । अव॑पन्नेभ्य॒ इत्यव॑-प॒न्ने॒भ्यः॒ । स्वाहा᳚ । 12 । शया॑नेभ्यः । स्वाहा᳚ । 13 । शि॒ष्टाय॑ । स्वाहा᳚ । 14 । अति॑शिष्टा॒येत्यति॑-शि॒ष्टा॒य॒ । स्वाहा᳚ । 15 । परि॑शिष्टा॒येति॒ परि॑-शि॒ष्टा॒य॒ । स्वाहा᳚ । 16 । सꣳशि॑ष्टा॒येति॒ सम्-शि॒ष्टा॒य॒ । स्वाहा᳚ । 17 । उच्छि॑ष्टा॒येत्युत्-शि॒ष्टा॒य॒ । स्वाहा᳚ । 18 । रि॒क्ताय॑ । स्वाहा᳚ । 19 । अरि॑क्ताय । स्वाहा᳚ । 20 । प्ररि॑क्ता॒येति॒ प्र-रि॒क्ता॒य॒ । स्वाहा᳚ । 21 । सꣳरि॑क्ता॒येति॒ सम्-रि॒क्ता॒य॒ । स्वाहा᳚ । 22 । उद्रि॑क्ता॒येत्युत्-रि॒क्ता॒य॒ । स्वाहा᳚ । 23 । सर्व॑स्मै । स्वाहा᳚ ॥ [42]  
