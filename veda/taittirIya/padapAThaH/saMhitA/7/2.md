

  
1 । सा॒ध्याः । वै । दे॒वाः । सु॒व॒र्गका॑मा॒ इति॑ सुव॒र्ग-का॒माः॒ । ए॒तम् । ष॒ड्रा॒त्रमिति॑ षट्-रा॒त्रम् । अ॒प॒श्य॒न्न्॒ । 2 । तम् । एति॑ । अ॒ह॒र॒न्न्॒ । 3 । तेन॑ । अ॒य॒ज॒न्त॒ । 4 । ततः॑ । वै । ते । सु॒व॒र्गमिति॑ सुवः-गम् । लो॒कम् । आ॒य॒न्न्॒ । 5 । ये । ए॒वम् । वि॒द्वाꣳसः॑ । ष॒ड्रा॒त्रमिति॑ षट्-रा॒त्रम् । आस॑ते । सु॒व॒र्गमिति॑ सुवः-गम् । ए॒व । लो॒कम् । य॒न्ति॒ । 6 । दे॒व॒स॒त्रमिति॑ देव-स॒त्रम् । वै । ष॒ड्रा॒त्र इति॑ षट्-रा॒त्रः । 7 । प्र॒त्यख्ष॒मिति॑ प्रति-अख्षम् । हि । ए॒तानि॑ । पृ॒ष्ठानि॑ । 8 । ये । ए॒वम् । वि॒द्वाꣳसः॑ । ष॒ड्रा॒त्रमिति॑ षट्-रा॒त्रम् । आस॑ते । सा॒ख्षादिति॑ स-अ॒ख्षात् । ए॒व । दे॒वताः । अ॒भ्यारो॑ह॒न्तीत्य॑भि-आरो॑हन्ति । 9 । ष॒ड्रा॒त्र इति॑ षट्-रा॒त्रः । भ॒व॒ति॒ । 10 । षट् । वै । ऋ॒तवः॑ । 11 । षट् । पृ॒ष्ठानि॑ । [1]  
1 । पृ॒ष्ठैः । ए॒व । ऋ॒तून् । अ॒न्वारो॑ह॒न्तीत्य॑नु-आरो॑हन्ति । ऋ॒तुभि॒रित्यृ॒तु-भिः॒ । सँ॒व्व॒थ्स॒रमिति॑ सम्-व॒थ्स॒रम् । 2 । ते । सँ॒व्व॒थ्स॒र इति॑ सम्-व॒थ्स॒रे । ए॒व । प्रतीति॑ । ति॒ष्ठ॒न्ति॒ । 3 । बृ॒ह॒द्र॒थ॒न्त॒राभ्या॒मिति॑ बृहत्-र॒थ॒न्त॒राभ्याम् । य॒न्ति॒ । 4 । इ॒यम् । वाव । र॒थ॒न्त॒रमिति॑ रथम्-त॒रम् । अ॒सौ । बृ॒हत् । 5 । आ॒भ्याम् । ए॒व । य॒न्ति॒ । 6 । अथो॒ इति॑ । अ॒नयोः । ए॒व । प्रतीति॑ । ति॒ष्ठ॒न्ति॒ । 7 । ए॒ते । वै । य॒ज्ञस्य॑ । अ॒ञ्ज॒साय॑नी॒ इत्य॑ञ्जसा-अय॑नी । स्रु॒ती इति॑ । 8 । ताभ्याम् । ए॒व । सु॒व॒र्गमिति॑ सुवः-गम् । लो॒कम् । य॒न्ति॒ । 9 । त्रि॒वृदिति॑ त्रि-वृत् । अ॒ग्नि॒ष्टो॒म इत्य॑ग्नि-स्तो॒मः । भ॒व॒ति॒ । 10 । तेजः॑ । ए॒व । अवेति॑ । रु॒न्ध॒ते॒ । 11 । प॒ञ्च॒द॒श इति॑ पञ्च-द॒शः । भ॒व॒ति॒ । 12 । इ॒न्द्रि॒यम् । ए॒व । अवेति॑ । रु॒न्ध॒ते॒ । 13 । स॒प्त॒द॒श इति॑ सप्त-द॒शः । [2]  
1 । भ॒व॒ति॒ । 2 । अ॒न्नाद्य॒स्येत्य॑न्न-अद्य॑स्य । अव॑रुद्ध्या॒ इत्यव॑-रु॒द्ध्यै॒ । 3 । अथो॒ इति॑ । प्रेति॑ । ए॒व । तेन॑ । जा॒य॒न्ते॒ । 4 । ए॒क॒वि॒ꣳ॒श इत्ये॑क-वि॒ꣳ॒शः । भ॒व॒ति॒ । प्रति॑ष्ठित्या॒ इति॒ प्रति॑-स्थि॒त्यै॒ । 5 । अथो॒ इति॑ । रुचम् । ए॒व । आ॒त्मन्न् । द॒ध॒ते॒ । 6 । त्रि॒ण॒व इति॑ त्रि-न॒वः । भ॒व॒ति॒ । विजि॑त्या॒ इति॒ वि-जि॒त्यै॒ । 7 । त्र॒य॒स्त्रि॒ꣳ॒श इति॑ त्रयः-त्रि॒ꣳ॒शः । भ॒व॒ति॒ । 8 । प्रति॑ष्ठित्या॒ इति॒ प्रति॑-स्थि॒त्यै॒ । 9 । स॒दो॒ह॒वि॒र्धा॒निन॒ इति॑ सदः-ह॒वि॒र्धा॒निनः॑ । ए॒तेन॑ । ष॒ड्रा॒त्रेणेति॑ षट्-रा॒त्रेण॑ । य॒जे॒र॒न्न्॒ । 10 । आश्व॑त्थी॒ इति॑ । ह॒वि॒र्धान॒मिति॑ हविः-धानम् । च॒ । आग्नीध्र॒मित्याग्नि॑-इ॒ध्र॒म्॒ । च॒ । भ॒व॒तः॒ । 11 । तत् । हि । सु॒व॒र्ग्य॑मिति॑ सुवः-ग्यम् । 12 । च॒क्रीव॑ती॒ इति॑ । भ॒व॒तः॒ । 13 । सु॒व॒र्गस्येति॑ सुवः-गस्य॑ । लो॒कस्य॑ । सम॑ष्ट्या॒ इति॒ सम्-अ॒ष्ट्यै॒ । 14 । उ॒लूख॑लबुध्न॒ इत्यु॒लूख॑ल-बु॒ध्नः॒ । यूपः॑ । भ॒व॒ति॒ । 15 । प्रति॑ष्ठित्या॒ इति॒ प्रति॑-स्थि॒त्यै॒ । 16 । प्राञ्चः॑ । या॒न्ति॒ । 17 । प्राङ् । इ॒व॒ । हि । सु॒व॒र्ग इति॑ सुवः-गः । [3]  
1 । लो॒कः । 2 । सर॑स्वत्या । या॒न्ति॒ । 3 । ए॒षः । वै । दे॒व॒यान॒ इति॑ देव-यानः॑ । पन्थाः । 4 । तम् । ए॒व । अ॒न्वारो॑ह॒न्तीत्य॑नु-आरो॑हन्ति । 5 । आ॒क्रोश॑न्त॒ इत्या-क्रोश॑न्तः । या॒न्ति॒ । 6 । अव॑र्तिम् । ए॒व । अ॒न्यस्मिन्न्॑ । प्र॒ति॒षज्येति॑ प्रति-सज्य॑ । प्र॒ति॒ष्ठामिति॑ प्रति-स्थाम् । ग॒च्छ॒न्ति॒ । 7 । य॒दा । दश॑ । श॒तम् । कु॒र्वन्ति॑ । अथ॑ । एकम् । उ॒त्थान॒मित्यु॑त्-स्थानम् । 8 । श॒तायु॒रिति॑ श॒त-आ॒युः॒ । पुरु॑षः । श॒तेन्द्रि॑य॒ इति॑ श॒त-इ॒न्द्रि॒यः॒ । 9 । आयु॑षि । ए॒व । इ॒न्द्रि॒ये । प्रतीति॑ । ति॒ष्ठ॒न्ति॒ । 10 । य॒दा । श॒तम् । स॒हस्रम् । कु॒र्वन्ति॑ । अथ॑ । एकम् । उ॒त्थान॒मित्यु॑त्-स्थानम् । 11 । स॒हस्र॑सम्मित॒ इति॑ स॒हस्र॑-स॒म्मि॒तः॒ । वै । अ॒सौ । लो॒कः । 12 । अ॒मुम् । ए॒व । लो॒कम् । अ॒भीति॑ । ज॒य॒न्ति॒ । 13 । य॒दा । ए॒षा॒म्॒ । प्र॒मीये॒तेति॑ प्र-मीये॑त । य॒दा । वा॒ । जीये॑रन्न् । अथ॑ । एकम् । उ॒त्थान॒मित्यु॑त्-स्थानम् । 14 । तत् । हि । ती॒र्थम् ॥ [4]  
1 । कु॒सु॒रु॒बिन्दः॑ । औद्दा॑लकि॒रित्यौत्-दा॒ल॒किः॒ । अ॒का॒म॒य॒त॒ । 2 । प॒शु॒मानिति॑ पशु-मान् । स्या॒म्॒ । इति॑ । 3 । सः । ए॒तम् । स॒प्त॒रा॒त्रमिति॑ सप्त-रा॒त्रम् । एति॑ । अ॒ह॒र॒त्॒ । 4 । तेन॑ । अ॒य॒ज॒त॒ । 5 । तेन॑ । वै । सः । याव॑न्तः । ग्रा॒म्याः । प॒शवः॑ । तान् । अवेति॑ । अ॒रु॒न्द्ध॒ । 6 । यः । ए॒वम् । वि॒द्वान् । स॒प्त॒रा॒त्रेणेति॑ सप्त-रा॒त्रेण॑ । यज॑ते । याव॑न्तः । ए॒व । ग्रा॒म्याः । प॒शवः॑ । तान् । ए॒व । अवेति॑ । रु॒न्द्धे॒ । 7 । स॒प्त॒रा॒त्र इति॑ सप्त-रा॒त्रः । भ॒व॒ति॒ । 8 । स॒प्त । ग्रा॒म्याः । प॒शवः॑ । स॒प्त । आ॒र॒ण्याः । स॒प्त । छन्दाꣳ॑सि । 9 । उ॒भय॑स्य । अव॑रुद्ध्या॒ इत्यव॑-रु॒द्ध्यै॒ । 10 । त्रि॒वृदिति॑ त्रि-वृत् । अ॒ग्नि॒ष्टो॒म इत्य॑ग्नि-स्तो॒मः । भ॒व॒ति॒ । 11 । तेजः॑ । [5]  
1 । ए॒व । अवेति॑ । रु॒न्द्धे॒ । 2 । प॒ञ्च॒द॒श इति॑ पञ्च-द॒शः । भ॒व॒ति॒ । 3 । इ॒न्द्रि॒यम् । ए॒व । अवेति॑ । रु॒न्द्धे॒ । 4 । स॒प्त॒द॒श इति॑ सप्त-द॒शः । भ॒व॒ति॒ । 5 । अ॒न्नाद्य॒स्येत्य॑न्न-अद्य॑स्य । अव॑रुद्ध्या॒ इत्यव॑-रु॒द्ध्यै॒ । 6 । अथो॒ इति॑ । प्रेति॑ । ए॒व । तेन॑ । जा॒य॒ते॒ । 7 । ए॒क॒वि॒ꣳ॒श इत्ये॑क-वि॒ꣳ॒शः । भ॒व॒ति॒ । 8 । प्रति॑ष्ठित्या॒ इति॒ प्रति॑-स्थि॒त्यै॒ । 9 । अथो॒ इति॑ । रुचम् । ए॒व । आ॒त्मन्न् । ध॒त्ते॒ । 10 । त्रि॒ण॒व इति॑ त्रि-न॒वः । भ॒व॒ति॒ । 11 । विजि॑त्या॒ इति॒ वि-जि॒त्यै॒ । प॒ञ्च॒वि॒ꣳ॒श इति॑ पञ्च-वि॒ꣳ॒शः । अ॒ग्नि॒ष्टो॒म इत्य॑ग्नि-स्तो॒मः । भ॒व॒ति॒ । प्र॒जाप॑ते॒रिति॑ प्र॒जा-प॒तेः॒ । आप्त्यै । 13 । म॒हा॒व्र॒तवा॒निति॑ महाव्र॒त-वा॒न्॒ । अ॒न्नाद्य॒स्येत्य॑न्न-अद्य॑स्य । अव॑रुद्ध्या॒ इत्यव॑-रु॒द्ध्यै॒ । 14 । वि॒श्व॒जिदिति॑ विश्व-जित् । सर्व॑पृष्ठ॒ इति॒ सर्व॑-पृ॒ष्ठः॒ । अ॒ति॒रा॒त्र इत्य॑ति-रा॒त्रः । भ॒व॒ति॒ । 15 । सर्व॑स्य । अ॒भिजि॑त्या॒ इत्य॒भि-जि॒त्यै॒ । 16 । यत् । प्र॒त्यख्ष॒मिति॑ प्रति-अख्षम् । पूर्वे॑षु । अह॒स्स्वित्यहः॑-सु॒ । पृ॒ष्ठानि॑ । उ॒पे॒युरित्यु॑प-इ॒युः । प्र॒त्यख्ष॒मिति॑ प्रति-अख्षम् । [6]  
1 । वि॒श्व॒जितीति॑ विश्व-जिति॑ । यथा । दु॒ग्धाम् । उ॒प॒सीद॒तीत्यु॑प-सीद॑ति । ए॒वम् । उ॒त्त॒ममित्यु॑त्-त॒मम् । अहः॑ । स्या॒त्॒ । 2 । न । ए॒क॒रा॒त्र इत्ये॑क-रा॒त्रः । च॒न । स्या॒त्॒ । 3 । बृ॒ह॒द्र॒थ॒न्त॒रे इति॑ बृहत्-र॒थ॒न्त॒रे । पूर्वे॑षु । अह॒स्स्वित्यहः॑-सु॒ । उपेति॑ । य॒न्ति॒ । 4 । इ॒यम् । वाव । र॒थ॒न्त॒रमिति॑ रथम्-त॒रम् । अ॒सौ । बृ॒हत् । 5 । आ॒भ्याम् । ए॒व । न । य॒न्ति॒ । अथो॒ इति॑ । अ॒नयोः । ए॒व । प्रतीति॑ । ति॒ष्ठ॒न्ति॒ । 6 । यत् । प्र॒त्यख्ष॒मिति॑ प्रति-अख्षम् । वि॒श्व॒जितीति॑ विश्व-जिति॑ । पृ॒ष्ठानि॑ । उ॒प॒यन्तीत्यु॑प-यन्ति॑ । यथा । प्रत्ताम् । दु॒हे । ता॒दृक् । ए॒व । तत् ॥ [7]  
1 । बृह॒स्पतिः॑ । अ॒का॒म॒य॒त॒ । 2 । ब्र॒ह्म॒व॒र्च॒सीति॑ ब्रह्म-व॒र्च॒सी । स्या॒म्॒ । इति॑ । 3 । सः । ए॒तम् । अ॒ष्ट॒रा॒त्रमित्य॑ष्ट-रा॒त्रम् । अ॒प॒श्य॒त्॒ । 4 । तम् । एति॑ । अ॒ह॒र॒त्॒ । 5 । तेन॑ । अ॒य॒ज॒त॒ । 6 । ततः॑ । वै । सः । ब्र॒ह्म॒व॒र्च॒सीति॑ ब्रह्म-व॒र्च॒सी । अ॒भ॒व॒त्॒ । 7 । यः । ए॒वम् । वि॒द्वान् । अ॒ष्ट॒रा॒त्रेणेत्य॑ष्ट-रा॒त्रेण॑ । यज॑ते । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 8 । अ॒ष्ट॒रा॒त्र इत्य॑ष्ट-रा॒त्रः । भ॒व॒ति॒ । 9 । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्री । 10 । गा॒य॒त्री । ब्र॒ह्म॒व॒र्च॒समिति॑ ब्रह्म-व॒र्च॒सम् । 11 । गा॒य॒त्रि॒या । ए॒व । ब्र॒ह्म॒व॒र्च॒समिति॑ ब्रह्म-व॒र्च॒सम् । अवेति॑ । रु॒न्द्धे॒ । 12 । अ॒ष्ट॒रा॒त्र इत्य॑ष्ट-रा॒त्रः । भ॒व॒ति॒ । 13 । चत॑स्रः । वै । दिशः॑ । 14 । चत॑स्रः । अ॒वा॒न्त॒र॒दि॒शा इत्य॑वान्तर-दि॒शाः । 15 । दि॒ग्भ्य इति॑ दिक्-भ्यः । ए॒व । ब्र॒ह्म॒व॒र्च॒समिति॑ ब्रह्म-व॒र्च॒सम् । अवेति॑ । रु॒न्द्धे॒ । [8]  
1 । त्रि॒वृदिति॑ त्रि-वृत् । अ॒ग्नि॒ष्टो॒म इत्य॑ग्नि-स्तो॒मः । भ॒व॒ति॒ । 2 । तेजः॑ । ए॒व । अवेति॑ । रु॒न्द्धे॒ । 3 । प॒ञ्च॒द॒श इति॑ पञ्च-द॒शः । भ॒व॒ति॒ । 4 । इ॒न्द्रि॒यम् । ए॒व । अवेति॑ । रु॒न्द्धे॒ । 5 । स॒प्त॒द॒श इति॑ सप्त-द॒शः । भ॒व॒ति॒ । अ॒न्नाद्य॒स्येत्य॑न्न-अद्य॑स्य । अव॑रुद्ध्या॒ इत्यव॑-रु॒द्ध्यै॒ । 6 । अथो॒ इति॑ । प्रेति॑ । ए॒व । तेन॑ । जा॒य॒ते॒ । 7 । ए॒क॒वि॒ꣳ॒श इत्ये॑क-वि॒ꣳ॒शः । भ॒व॒ति॒ । 8 । प्रति॑ष्ठित्या॒ इति॒ प्रति॑-स्थि॒त्यै॒ । 9 । अथो॒ इति॑ । रुचम् । ए॒व । आ॒त्मन्न् । ध॒त्ते॒ । 10 । त्रि॒ण॒व इति॑ त्रि-न॒वः । भ॒व॒ति॒ । 11 । विजि॑त्या॒ इति॒ वि-जि॒त्यै॒ । 12 । त्र॒य॒स्त्रि॒ꣳ॒श इति॑ त्रयः-त्रि॒ꣳ॒शः । भ॒व॒ति॒ । 13 । प्रति॑ष्ठित्या॒ इति॒ प्रति॑-स्थि॒त्यै॒ । 14 । प॒ञ्च॒वि॒ꣳ॒श इति॑ पञ्च-वि॒ꣳ॒शः । अ॒ग्नि॒ष्टो॒म इत्य॑ग्नि-स्तो॒मः । भ॒व॒ति॒ । प्र॒जाप॑ते॒रिति॑ प्र॒जा-प॒तेः॒ । आप्त्यै । 15 । म॒हा॒व्र॒तवा॒निति॑ महाव्र॒त-वा॒न्॒ । अ॒न्नाद्य॒स्येत्य॑न्न-अद्य॑स्य । अव॑रुद्ध्या॒ इत्यव॑-रु॒द्ध्यै॒ । 16 । वि॒श्व॒जिदिति॑ विश्व-जित् । सर्व॑पृष्ठ॒ इति॒ सर्व॑-पृ॒ष्ठः॒ । अ॒ति॒रा॒त्र इत्य॑ति-रा॒त्रः । भ॒व॒ति॒ । 17 । सर्व॑स्य । अ॒भिजि॑त्या॒ इत्य॒भि-जि॒त्यै॒ ॥ [9]  
1 । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र-जाः । अ॒सृ॒ज॒त॒ । 2 । ताः । सृ॒ष्टाः । ख्षुधम् । नीति॑ । आ॒य॒न्न्॒ । 3 । सः । ए॒तम् । न॒व॒रा॒त्रमिति॑ नव-रा॒त्रम् । अ॒प॒श्य॒त्॒ । 4 । तम् । एति॑ । अ॒ह॒र॒त्॒ । 5 । तेन॑ । अ॒य॒ज॒त॒ । 6 । ततः॑ । वै । प्र॒जाभ्य॒ इति॑ प्र-जाभ्यः॑ । अ॒क॒ल्प॒त॒ । 7 । यर्‌हि॑ । प्र॒जा इति॑ प्र-जाः । ख्षुधम् । नि॒गच्छे॑यु॒रिति॑ नि-गच्छे॑युः । तर्‌हि॑ । न॒व॒रा॒त्रेणेति॑ नव-रा॒त्रेण॑ । य॒जे॒त॒ । 8 । इ॒मे । हि । वै । ए॒तासाम् । लो॒काः । अकॢ॑प्ताः । अथ॑ । ए॒ताः । ख्षुधम् । नीति॑ । ग॒च्छ॒न्ति॒ । 9 । इ॒मान् । ए॒व । आ॒भ्यः॒ । लो॒कान् । क॒ल्प॒य॒ति॒ । 10 । तान् । कल्प॑मानान् । प्र॒जाभ्य॒ इति॑ प्र-जाभ्यः॑ । अन्विति॑ । क॒ल्प॒ते॒ । 11 । कल्प॑न्ते । [10]  
1 । अ॒स्मै॒ । इ॒मे । लो॒काः । ऊर्जम् । प्र॒जास्विति॑ प्र-जासु॑ । द॒धा॒ति॒ । 2 । त्रि॒रा॒त्रेणेति॑ त्रि-रा॒त्रेण॑ । ए॒व । इ॒मम् । लो॒कम् । क॒ल्प॒य॒ति॒ । त्रि॒रा॒त्रेणेति॑ त्रि-रा॒त्रेण॑ । अ॒न्तरि॑ख्षम् । त्रि॒रा॒त्रेणेति॑ त्रि-रा॒त्रेण॑ । अ॒मुम् । लो॒कम् । 3 । यथा । गु॒णे । गु॒णम् । अ॒न्वस्य॒तीत्य॑नु-अस्य॑ति । ए॒वम् । ए॒व । तत् । लो॒के । लो॒कम् । अन्विति॑ । अ॒स्य॒ति॒ । धृत्यै । अशि॑थिलम्भावा॒येत्यशि॑थिलम्-भा॒वा॒य॒ । 4 । ज्योतिः॑ । गौः । आयुः॑ । इति॑ । ज्ञा॒ताः । स्तोमाः । भ॒व॒न्ति॒ । 5 । इ॒यम् । वाव । ज्योतिः॑ । अ॒न्तरि॑ख्षम् । गौः । अ॒सौ । आयुः॑ । 6 । ए॒षु । ए॒व । लो॒केषु॑ । प्रतीति॑ । ति॒ष्ठ॒न्ति॒ । 7 । ज्ञात्रम् । प्र॒जाना॒मिति॑ प्र-जानाम् । [11]  
1 । ग॒च्छ॒ति॒ । 2 । न॒व॒रा॒त्र इति॑ नव-रा॒त्रः । भ॒व॒ति॒ । 3 । अ॒भि॒पू॒र्वमित्य॑भि-पू॒र्वम् । ए॒व । अ॒स्मि॒न्न्॒ । तेजः॑ । द॒धा॒ति॒ । 4 । यः । ज्योगा॑मया॒वीति॒ ज्योक्-आ॒म॒या॒वी॒ । स्यात् । सः । न॒व॒रा॒त्रेणेति॑ नव-रा॒त्रेण॑ । य॒जे॒त॒ । 5 । प्रा॒णा इति॑ प्र-अ॒नाः । हि । वै । ए॒तस्य॑ । अधृ॑ताः । 6 । अथ॑ । ए॒तस्य॑ । ज्योक् । आ॒म॒य॒ति॒ । प्रा॒णानिति॑ प्र-अ॒नान् । ए॒व । अ॒स्मि॒न्न्॒ । दा॒धा॒र॒ । 7 । उ॒त । यदि॑ । इ॒तासु॒रिती॒त-अ॒सुः॒ । भव॑ति । जीव॑ति । ए॒व ॥ [12]  
1 । प्र॒जाप॑ति॒रिति॑ प्र॒जा-प॒तिः॒ । अ॒का॒म॒य॒त॒ । 2 । प्रेति॑ । जा॒ये॒य॒ । इति॑ । 3 । सः । ए॒तम् । दश॑होतार॒मिति॒ दश॑-हो॒ता॒र॒म्॒ । अ॒प॒श्य॒त्॒ । 4 । तम् । अ॒जु॒हो॒त्॒ । 5 । तेन॑ । द॒श॒रा॒त्रमिति॑ दश-रा॒त्रम् । अ॒सृ॒ज॒त॒ । 6 । तेन॑ । द॒श॒रा॒त्रेणेति॑ दश-रा॒त्रेण॑ । प्रेति॑ । अ॒जा॒य॒त॒ । 7 । द॒श॒रा॒त्रायेति॑ दश-रा॒त्राय॑ । दी॒ख्षि॒ष्यमा॑णः । दश॑होतार॒मिति॒ दश॑-हो॒ता॒र॒म्॒ । जु॒हु॒या॒त्॒ । 8 । दश॑हो॒त्रेति॒ दश॑-हो॒त्रा॒ । ए॒व । द॒श॒रा॒त्रमिति॑ दश-रा॒त्रम् । सृ॒ज॒ते॒ । 9 । तेन॑ । द॒श॒रा॒त्रेणेति॑ दश-रा॒त्रेण॑ । प्रेति॑ । जा॒य॒ते॒ । 10 । वै॒रा॒जः । वै । ए॒षः । य॒ज्ञः । यत् । द॒श॒रा॒त्र इति॑ दश-रा॒त्रः । 11 । यः । ए॒वम् । वि॒द्वान् । द॒श॒रा॒त्रेणेति॑ दश-रा॒त्रेण॑ । यज॑ते । वि॒राज॒मिति॑ वि-राजम् । ए॒व । ग॒च्छ॒ति॒ । 12 । प्रा॒जा॒प॒त्य इति॑ प्राजा-प॒त्यः । वै । ए॒षः । य॒ज्ञः । यत् । द॒श॒रा॒त्र इति॑ दश-रा॒त्रः । [13]  
1 । यः । ए॒वम् । वि॒द्वान् । द॒श॒रा॒त्रेणेति॑ दश-रा॒त्रेण॑ । यज॑ते । प्रेति॑ । ए॒व । जा॒य॒ते॒ । 2 । इन्द्रः॑ । वै । स॒दृङ्ङिति॑ स-दृङ्ङ् । दे॒वता॑भिः । आ॒सी॒त्॒ । 3 । सः । न । व्या॒वृत॒मिति॑ वि-आ॒वृतम् । अ॒ग॒च्छ॒त्॒ । 4 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 5 । तस्मै । ए॒तम् । द॒श॒रा॒त्रमिति॑ दश-रा॒त्रम् । प्रेति॑ । अ॒य॒च्छ॒त्॒ । 6 । तम् । एति॑ । अ॒ह॒र॒त्॒ । 7 । तेन॑ । अ॒य॒ज॒त॒ । 8 । ततः॑ । वै । सः । अ॒न्याभिः॑ । दे॒वता॑भिः । व्या॒वृत॒मिति॑ वि-आ॒वृतम् । अ॒ग॒च्छ॒त्॒ । 9 । यः । ए॒वम् । वि॒द्वान् । द॒श॒रा॒त्रेणेति॑ दश-रा॒त्रेण॑ । यज॑ते । व्या॒वृत॒मिति॑ वि-आ॒वृतम् । ए॒व । पा॒प्मना । भ्रातृ॑व्येण । ग॒च्छ॒ति॒ । 10 । त्रि॒क॒कुदिति॑ त्रि-क॒कुत् । वै । [14]  
1 । ए॒षः । य॒ज्ञः । यत् । द॒श॒रा॒त्र इति॑ दश-रा॒त्रः । 2 । क॒कुत् । प॒ञ्च॒द॒श इति॑ पञ्च-द॒शः । क॒कुत् । ए॒क॒वि॒ꣳ॒श इत्ये॑क-वि॒ꣳ॒शः । क॒कुत् । त्र॒य॒स्त्रि॒ꣳ॒श इति॑ त्रयः-त्रि॒ꣳ॒शः । 3 । यः । ए॒वम् । वि॒द्वान् । द॒श॒रा॒त्रेणेति॑ दश-रा॒त्रेण॑ । यज॑ते । त्रि॒क॒कुदिति॑ त्रि-क॒कुत् । ए॒व । स॒मा॒नानाम् । भ॒व॒ति॒ । 4 । यज॑मानः । प॒ञ्च॒द॒श इति॑ पञ्च-द॒शः । यज॑मानः । ए॒क॒वि॒ꣳ॒श इत्ये॑क-वि॒ꣳ॒शः । यज॑मानः । त्र॒य॒स्त्रि॒ꣳ॒श इति॑ त्रयः-त्रि॒ꣳ॒शः । पुरः॑ । इत॑राः । 5 । अ॒भि॒च॒र्यमा॑ण॒ इत्य॑भि-च॒र्यमा॑णः । द॒श॒रा॒त्रेणेति॑ दश-रा॒त्रेण॑ । य॒जे॒त॒ । 6 । दे॒व॒पु॒रा इति॑ देव-पु॒राः । ए॒व । परीति॑ । ऊ॒ह॒ते॒ । 7 । तस्य॑ । न । कुतः॑ । च॒न । उ॒पा॒व्या॒ध इत्यु॑प-आ॒व्या॒धः । भ॒व॒ति॒ । 8 । न । ए॒न॒म्॒ । अ॒भि॒चर॒न्नित्य॑भि-चरन्न्॑ । स्तृ॒णु॒ते॒ । 9 । दे॒वा॒सु॒रा इति॑ देव-अ॒सु॒राः । सय्यँ॑त्ता॒ इति॒ सम्-य॒त्ताः॒ । आ॒स॒न्न्॒ । 10 । ते । दे॒वाः । ए॒ताः । [15]  
1 । दे॒व॒पु॒रा इति॑ देव-पु॒राः । अ॒प॒श्य॒न्न्॒ । यत् । द॒श॒रा॒त्र इति॑ दश-रा॒त्रः । 2 । ताः । परीति॑ । औ॒ह॒न्त॒ । 3 । तेषाम् । न । कुतः॑ । च॒न । उ॒पा॒व्या॒ध इत्यु॑प-आ॒व्या॒धः । अ॒भ॒व॒त्॒ । 4 । ततः॑ । दे॒वाः । अभ॑वन्न् । परेति॑ । असु॑राः । 5 । यः । भ्रातृ॑व्यवा॒निति॒ भ्रातृ॑व्य-वा॒न्॒ । स्यात् । सः । द॒श॒रा॒त्रेणेति॑ दश-रा॒त्रेण॑ । य॒जे॒त॒ । 6 । दे॒व॒पु॒रा इति॑ देव-पु॒राः । ए॒व । परीति॑ । ऊ॒ह॒ते॒ । 7 । तस्य॑ । न । कुतः॑ । च॒न । उ॒पा॒व्या॒ध इत्यु॑प-आ॒व्या॒धः । भ॒व॒ति॒ । 8 । भव॑ति । आ॒त्मना । परेति॑ । अ॒स्य॒ । भ्रातृ॑व्यः । भ॒व॒ति॒ । 9 । स्तोमः॑ । स्तोम॑स्य । उप॑स्तिः । भ॒व॒ति॒ । 10 । भ्रातृ॑व्यम् । ए॒व । उप॑स्तिम् । कु॒रु॒ते॒ । 11 । जा॒मि । वै । [16]  
1 । ए॒तत् । कु॒र्व॒न्ति॒ । यत् । ज्यायाꣳ॑सम् । स्तोमम् । उ॒पेत्येत्यु॑प-इत्य॑ । कनी॑याꣳसम् । उ॒प॒यन्तीत्यु॑प-यन्ति॑ । 2 । यत् । अ॒ग्नि॒ष्टो॒म॒सा॒मानीत्य॑ग्निष्टोम-सा॒मानि॑ । अ॒वस्तात् । च॒ । प॒रस्तात् । च॒ । भव॑न्ति । अजा॑मित्वा॒येत्यजा॑मि-त्वा॒य॒ । 3 । त्रि॒वृदिति॑ त्रि-वृत् । अ॒ग्नि॒ष्टो॒म इत्य॑ग्नि-स्तो॒मः । अ॒ग्नि॒ष्टुदित्य॑ग्नि-स्तुत् । आ॒ग्ने॒यीषु॑ । भ॒व॒ति॒ । 4 । तेजः॑ । ए॒व । अवेति॑ । रु॒न्द्धे॒ । 5 । प॒ञ्च॒द॒श इति॑ पञ्च-द॒शः । उ॒क्थ्यः॑ । ऐ॒न्द्रीषु॑ । 6 । इ॒न्द्रि॒यम् । ए॒व । अवेति॑ । रु॒न्द्धे॒ । 7 । त्रि॒वृदिति॑ त्रि-वृत् । अ॒ग्नि॒ष्टो॒म इत्य॑ग्नि-स्तो॒मः । वै॒श्व॒दे॒वीष्विति॑ वैश्व-दे॒वीषु॑ । 8 । पुष्टिम् । ए॒व । अवेति॑ । रु॒न्द्धे॒ । 9 । स॒प्त॒द॒श इति॑ सप्त-द॒शः । अ॒ग्नि॒ष्टो॒म इत्य॑ग्नि-स्तो॒मः । प्रा॒जा॒प॒त्यास्विति॑ प्राजा-प॒त्यासु॑ । ती॒व्र॒सो॒म इति॑ तीव्र-सो॒मः । 10 । अ॒न्नाद्य॒स्येत्य॑न्न-अद्य॑स्य । अव॑रुद्ध्या॒ इत्यव॑-रु॒द्ध्यै॒ । 11 । अथो॒ इति॑ । प्रेति॑ । ए॒व । तेन॑ । जा॒य॒ते॒ । [17]  
1 । ए॒क॒वि॒ꣳ॒श इत्ये॑क-वि॒ꣳ॒शः । उ॒क्थ्यः॑ । सौ॒रीषु॑ । प्रति॑ष्ठित्या॒ इति॒ प्रति॑-स्थि॒त्यै॒ । 2 । अथो॒ इति॑ । रुचम् । ए॒व । आ॒त्मन्न् । ध॒त्ते॒ । 3 । स॒प्त॒द॒श इति॑ सप्त-द॒शः । अ॒ग्नि॒ष्टो॒म इत्य॑ग्नि-स्तो॒मः । प्रा॒जा॒प॒त्यास्विति॑ प्राजा-प॒त्यासु॑ । उ॒प॒ह॒व्य॑ इत्यु॑प-ह॒व्यः॑ । 4 । उ॒प॒ह॒वमित्यु॑प-ह॒वम् । ए॒व । ग॒च्छ॒ति॒ । 5 । त्रि॒ण॒वाविति॑ त्रि-न॒वौ । अ॒ग्नि॒ष्टो॒मावित्य॑ग्नि-स्तो॒मौ । अ॒भितः॑ । ऐ॒न्द्रीषु॑ । 6 । विजि॑त्या॒ इति॒ वि-जि॒त्यै॒ । त्र॒य॒स्त्रि॒ꣳ॒श इति॑ त्रयः-त्रि॒ꣳ॒शः । उ॒क्थ्यः॑ । वै॒श्व॒दे॒वीष्विति॑ वैश्व-दे॒वीषु॑ । 8 । प्रति॑ष्ठित्या॒ इति॒ प्रति॑-स्थि॒त्यै॒ । 9 । वि॒श्व॒जिदिति॑ विश्व-जित् । सर्व॑पृष्ठ॒ इति॒ सर्व॑-पृ॒ष्ठः॒ । अ॒ति॒रा॒त्र इत्य॑ति-रा॒त्रः । भ॒व॒ति॒ । 10 । सर्व॑स्य । अ॒भिजि॑त्या॒ इत्य॒भि-जि॒त्यै॒ ॥ [18]  
1 । ऋ॒तवः॑ । वै । प्र॒जाका॑मा॒ इति॑ प्र॒जा-का॒माः॒ । प्र॒जामिति॑ प्र-जाम् । न । अ॒वि॒न्द॒न्त॒ । 2 । ते । अ॒का॒म॒य॒न्त॒ । 3 । प्र॒जामिति॑ प्र-जाम् । सृ॒जे॒म॒हि॒ । प्र॒जामिति॑ प्र-जाम् । अवेति॑ । रु॒न्धी॒म॒हि॒ । प्र॒जामिति॑ प्र-जाम् । वि॒न्दे॒म॒हि॒ । प्र॒जाव॑न्त॒ इति॑ प्र॒जा-व॒न्तः॒ । स्या॒म॒ । इति॑ । 4 । ते । ए॒तम् । ए॒का॒द॒श॒रा॒त्रमित्ये॑कादश-रा॒त्रम् । अ॒प॒श्य॒न्न्॒ । 5 । तम् । एति॑ । अ॒ह॒र॒न्न्॒ । 6 । तेन॑ । अ॒य॒ज॒न्त॒ । 7 । ततः॑ । वै । ते । प्र॒जामिति॑ प्र-जाम् । अ॒सृ॒ज॒न्त॒ । प्र॒जामिति॑ प्र-जाम् । अवेति॑ । अ॒रु॒न्ध॒त॒ । प्र॒जामिति॑ प्र-जाम् । अ॒वि॒न्द॒न्त॒ । प्र॒जाव॑न्त॒ इति॑ प्र॒जा-व॒न्तः॒ । अ॒भ॒व॒न्न्॒ । 8 । ते । ऋ॒तवः॑ । अ॒भ॒व॒न्न्॒ । 9 । तत् । आ॒र्त॒वानाम् । आ॒र्त॒व॒त्वमित्यार्तव-त्वम् । 10 । ऋ॒तू॒नाम् । वै । ए॒ते । पु॒त्राः । 11 । तस्मात् । [19]  
1 । आ॒र्त॒वाः । उ॒च्य॒न्ते॒ । 2 । ये । ए॒वम् । वि॒द्वाꣳसः॑ । ए॒का॒द॒श॒रा॒त्रमित्ये॑कादश-रा॒त्रम् । आस॑ते । प्र॒जामिति॑ प्र-जाम् । ए॒व । सृ॒ज॒न्ते॒ । प्र॒जामिति॑ प्र-जाम् । अवेति॑ । रु॒न्ध॒ते॒ । प्र॒जामिति॑ प्र-जाम् । वि॒न्द॒न्ते॒ । प्र॒जाव॑न्त॒ इति॑ प्र॒जा-व॒न्तः॒ । भ॒व॒न्ति॒ । 3 । ज्योतिः॑ । अ॒ति॒रा॒त्र इत्य॑ति-रा॒त्रः । भ॒व॒ति॒ । 4 । ज्योतिः॑ । ए॒व । पु॒रस्तात् । द॒ध॒ते॒ । 5 । सु॒व॒र्गस्येति॑ सुवः-गस्य॑ । लो॒कस्य॑ । अनु॑ख्यात्या॒ इत्यनु॑-ख्या॒त्यै॒ । 6 । पृष्ठ्यः॑ । ष॒ड॒ह इति॑ षट्-अ॒हः । भ॒व॒ति॒ । 7 । षट् । वै । ऋ॒तवः॑ । षट् । पृ॒ष्ठानि॑ । 8 । पृ॒ष्ठैः । ए॒व । ऋ॒तून् । अ॒न्वारो॑ह॒न्तीत्य॑नु-आरो॑हन्ति । ऋ॒तुभि॒रित्यृ॒तु-भिः॒ । सँ॒व्व॒थ्स॒रमिति॑ सम्-व॒थ्स॒रम् । 9 । ते । सँ॒व्व॒थ्स॒र इति॑ सम्-व॒थ्स॒रे । ए॒व । प्रतीति॑ । ति॒ष्ठ॒न्ति॒ । 10 । च॒तु॒र्वि॒ꣳ॒श इति॑ चतुः-वि॒ꣳ॒शः । भ॒व॒ति॒ । 11 । चतु॑र्विꣳशत्यख्ष॒रेति॒ चतु॑र्विꣳशति-अ॒ख्ष॒रा॒ । गा॒य॒त्री । [20]  
1 । गा॒य॒त्रम् । ब्र॒ह्म॒व॒र्च॒समिति॑ ब्रह्म-व॒र्च॒सम् । 2 । गा॒य॒त्रि॒याम् । ए॒व । ब्र॒ह्म॒व॒र्च॒स इति॑ ब्रह्म-व॒र्च॒से । प्रतीति॑ । ति॒ष्ठ॒न्ति॒ । 3 । च॒तु॒श्च॒त्वा॒रि॒ꣳ॒श इति॑ चतुः-च॒त्वा॒रि॒ꣳ॒शः । भ॒व॒ति॒ । 4 । चतु॑श्चत्वारिꣳशदख्ष॒रेति॒ चतु॑श्चत्वारिꣳशत्-अ॒ख्ष॒रा॒ । त्रि॒ष्टुक् । 5 । इ॒न्द्रि॒यम् । त्रि॒ष्टुप् । 6 । त्रि॒ष्टुभि॑ । ए॒व । इ॒न्द्रि॒ये । प्रतीति॑ । ति॒ष्ठ॒न्ति॒ । 7 । अ॒ष्टा॒च॒त्वा॒रि॒ꣳ॒श इत्य॑ष्टा-च॒त्वा॒रि॒ꣳ॒शः । भ॒व॒ति॒ । 8 । अ॒ष्टाच॑त्वारिꣳशदख्ष॒रेत्य॒ष्टाच॑त्वारिꣳशत्-अ॒ख्ष॒रा॒ । जग॑ती । 9 । जाग॑ताः । प॒शवः॑ । 10 । जग॑त्याम् । ए॒व । प॒शुषु॑ । प्रतीति॑ । ति॒ष्ठ॒न्ति॒ । 11 । ए॒का॒द॒श॒रा॒त्र इत्ये॑कादश-रा॒त्रः । भ॒व॒ति॒ । 12 । पञ्च॑ । वै । ऋ॒तवः॑ । आ॒र्त॒वाः । पञ्च॑ । 13 । ऋ॒तुषु॑ । ए॒व । आ॒र्त॒वेषु॑ । सँ॒व्व॒थ्स॒र इति॑ सम्-व॒थ्स॒रे । प्र॒ति॒ष्ठायेति॑ प्रति-स्थाय॑ । प्र॒जामिति॑ प्र-जाम् । अवेति॑ । रु॒न्ध॒ते॒ । 14 । अ॒ति॒रा॒त्रावित्य॑ति-रा॒त्रौ । अ॒भितः॑ । भ॒व॒तः॒ । 15 । प्र॒जाया॒ इति॑ प्र-जायै । परि॑गृहीत्या॒ इति॒ परि॑-गृ॒ही॒त्यै॒ ॥ [21]  
1 । ऐ॒न्द्र॒वा॒य॒वाग्रा॒नित्यैन्द्रवाय॒व-अ॒ग्रा॒न्॒ । गृ॒ह्णी॒या॒त्॒ । यः । का॒मये॑त । 2 । य॒था॒पू॒र्वमिति॑ यथा-पू॒र्वम् । प्र॒जा इति॑ प्र-जाः । क॒ल्पे॒र॒न्न्॒ । इति॑ । 3 । य॒ज्ञस्य॑ । वै । कॢप्तिम् । अन्विति॑ । प्र॒जा इति॑ प्र-जाः । क॒ल्प॒न्ते॒ । य॒ज्ञस्य॑ । अकॢ॑प्तिम् । अन्विति॑ । न । क॒ल्प॒न्ते॒ । 4 । य॒था॒पू॒र्वमिति॑ यथा-पू॒र्वम् । ए॒व । प्र॒जा इति॑ प्र-जाः । क॒ल्प॒य॒ति॒ । 5 । न । ज्यायाꣳ॑सम् । कनी॑यान् । अतीति॑ । क्रा॒म॒ति॒ । 6 । ऐ॒न्द्र॒वा॒य॒वाग्रा॒नित्यैन्द्रवाय॒व-अ॒ग्रा॒न्॒ । गृ॒ह्णी॒या॒त्॒ । आ॒म॒या॒विनः॑ । 7 । प्रा॒णेनेति॑ प्र-अ॒नेन॑ । वै । ए॒षः । वीति॑ । ऋ॒ध्य॒ते॒ । यस्य॑ । आ॒मय॑ति । 8 । प्रा॒ण इति॑ प्र-अ॒नः । ऐ॒न्द्र॒वा॒य॒व इत्यैन्द्र-वा॒य॒वः । 9 । प्रा॒णेनेति॑ प्र-अ॒नेन॑ । ए॒व । ए॒न॒म्॒ । समिति॑ । अ॒र्ध॒य॒ति॒ । 10 । मै॒त्रा॒व॒रु॒णाग्रा॒निति॑ मैत्रावरु॒ण-अ॒ग्रा॒न्॒ । गृ॒ह्णी॒र॒न्न्॒ । येषाम् । दी॒ख्षि॒तानाम् । प्र॒मीये॒तेति॑ प्र-मीये॑त । [22]  
1 । प्रा॒णा॒पा॒नाभ्या॒मिति॑ प्राण-अ॒पा॒नाभ्याम् । वै । ए॒ते । वीति॑ । ऋ॒ध्य॒न्ते॒ । येषाम् । दी॒ख्षि॒तानाम् । प्र॒मीय॑त॒ इति॑ प्र-मीय॑ते । 2 । प्रा॒णा॒पा॒नाविति॑ प्राण-अ॒पा॒नौ । मि॒त्रावरु॑णा॒विति॑ मि॒त्रा-वरु॑णौ । 3 । प्रा॒णा॒पा॒नाविति॑ प्राण-अ॒पा॒नौ । ए॒व । मु॒ख॒तः । परीति॑ । ह॒र॒न्ते॒ । 4 । आ॒श्वि॒नाग्रा॒नित्याश्वि॒न-अ॒ग्रा॒न्॒ । गृ॒ह्णी॒त॒ । आ॒नु॒जा॒व॒र इत्या॑नु-जा॒व॒रः । 5 । अ॒श्विनौ । वै । दे॒वानाम् । आ॒नु॒जा॒व॒रावित्या॑नु-जा॒व॒रौ । प॒श्चा । इ॒व॒ । अग्रम् । परीति॑ । ऐ॒ता॒म्॒ । 6 । अ॒श्विनौ । ए॒तस्य॑ । दे॒वता । यः । आ॒नु॒जा॒व॒र इत्या॑नु-जा॒व॒रः । 7 । तौ । ए॒व । ए॒न॒म्॒ । अग्रम् । परीति॑ । न॒य॒तः॒ । 8 । शु॒क्राग्रा॒निति॑ शु॒क्र-अ॒ग्रा॒न्॒ । गृ॒ह्णी॒त॒ । ग॒तश्री॒रिति॑ ग॒त-श्रीः॒ । प्र॒ति॒ष्ठाका॑म॒ इति॑ प्रति॒ष्ठा-का॒मः॒ । 9 । अ॒सौ । वै । आ॒दि॒त्यः । शु॒क्रः । ए॒षः । अन्तः॑ । 10 । अन्तम् । म॒नु॒ष्यः॑ । [23]  
1 । श्रि॒यै । ग॒त्वा । नीति॑ । व॒र्त॒ते॒ । 2 । अन्तात् । ए॒व । अन्तम् । एति॑ । र॒भ॒ते॒ । 3 । न । ततः॑ । पापी॑यान् । भ॒व॒ति॒ । 4 । म॒न्थ्य॑ग्रा॒निति॑ म॒न्थि-अ॒ग्रा॒न्॒ । गृ॒ह्णी॒त॒ । अ॒भि॒चर॒न्नित्य॑भि-चरन्न्॑ । 5 । आ॒र्त॒पा॒त्रमित्यार्त-पा॒त्रम् । वै । ए॒तत् । यत् । म॒न्थि॒पा॒त्रमिति॑ मन्थि-पा॒त्रम् । 6 । मृ॒त्युना । ए॒व । ए॒न॒म्॒ । ग्रा॒ह॒य॒ति॒ । 7 । ता॒जक् । आर्तिम् । एति॑ । ऋ॒च्छ॒ति॒ । 8 । आ॒ग्र॒य॒णाग्रा॒नित्याग्रय॒ण-अ॒ग्रा॒न्॒ । गृ॒ह्णी॒त॒ । यस्य॑ । पि॒ता । पि॒ता॒म॒हः । पुण्यः॑ । स्यात् । अथ॑ । तत् । न । प्रा॒प्नु॒यादिति॑ प्र-आ॒प्नु॒यात् । 9 । वा॒चा । वै । ए॒षः । इ॒न्द्रि॒येण॑ । वीति॑ । ऋ॒ध्य॒ते॒ । यस्य॑ । पि॒ता । पि॒ता॒म॒हः । पुण्यः॑ । [24]  
1 । भव॑ति । अथ॑ । तत् । न । प्रा॒प्नोतीति॑ प्र-आ॒प्नोति॑ । 2 । उरः॑ । इ॒व॒ । ए॒तत् । य॒ज्ञस्य॑ । वाक् । इ॒व॒ । यत् । आ॒ग्र॒य॒णः । 3 । वा॒चा । ए॒व । ए॒न॒म्॒ । इ॒न्द्रि॒येण॑ । समिति॑ । अ॒र्ध॒य॒ति॒ । 4 । न । ततः॑ । पापी॑यान् । भ॒व॒ति॒ । 5 । उ॒क्थ्याग्रा॒नित्यु॒क्थ्य-अ॒ग्रा॒न्॒ । गृ॒ह्णी॒त॒ । अ॒भि॒च॒र्यमा॑ण॒ इत्य॑भि-च॒र्यमा॑णः । 6 । सर्वे॑षाम् । वै । ए॒तत् । पात्रा॑णाम् । इ॒न्द्रि॒यम् । यत् । उ॒क्थ्य॒पा॒त्रमित्यु॑क्थ्य-पा॒त्रम् । 7 । सर्वे॑ण । ए॒व । ए॒न॒म्॒ । इ॒न्द्रि॒येण॑ । अति॑ । प्रेति॑ । यु॒ङ्क्ते॒ । 8 । सर॑स्वति । अ॒भीति॑ । नः॒ । ने॒षि॒ । वस्यः॑ । इति॑ । पु॒रो॒रुच॒मिति॑ पुरः-रुचम् । कु॒र्या॒त्॒ । 9 । वाक् । वै । [25]  
1 । सर॑स्वती । वा॒चा । ए॒व । ए॒न॒म्॒ । अति॑ । प्रेति॑ । यु॒ङ्क्ते॒ । 2 । मा॒ । त्वत् । ख्षेत्रा॑णि । अर॑णानि । ग॒न्म॒ । इति॑ । आ॒ह॒ । 3 । मृ॒त्योः । वै । ख्षेत्रा॑णि । अर॑णानि । 4 । तेन॑ । ए॒व । मृ॒त्योः । ख्षेत्रा॑णि । न । ग॒च्छ॒ति॒ । 5 । पू॒र्णान् । ग्रहान्॑ । गृ॒ह्णी॒या॒त्॒ । आ॒म॒या॒विनः॑ । 6 । प्रा॒णानिति॑ प्र-अ॒नान् । वै । ए॒तस्य॑ । शुक् । ऋ॒च्छ॒ति॒ । यस्य॑ । आ॒मय॑ति । 7 । प्रा॒णा इति॑ प्र-अ॒नाः । ग्रहाः । 8 । प्रा॒णानिति॑ प्र-अ॒नान् । ए॒व । अ॒स्य॒ । शु॒चः । मु॒ञ्च॒ति॒ । 9 । उ॒त । यदि॑ । इ॒तासु॒रिती॒त-अ॒सुः॒ । भव॑ति । जीव॑ति । ए॒व । 10 । पू॒र्णान् । ग्रहान्॑ । गृ॒ह्णी॒या॒त्॒ । यर्‌हि॑ । प॒र्जन्यः॑ । न । वर्‌षेत् । 11 । प्रा॒णानिति॑ प्र-अ॒नान् । वै । ए॒तर्‌हि॑ । प्र॒जाना॒मिति॑ प्र-जानाम् । शुक् । ऋ॒च्छ॒ति॒ । यर्‌हि॑ । प॒र्जन्यः॑ । नः॒ । वर्‌ष॑ति । 12 । प्रा॒णा इति॑ प्र-अ॒नाः । ग्रहाः । 13 । प्रा॒णानिति॑ प्र-अ॒नान् । ए॒व । प्र॒जाना॒मिति॑ प्र-जानाम् । शु॒चः । मु॒ञ्च॒ति॒ । 14 । ता॒जक् । प्रेति॑ । व॒र्‌ष॒ति॒ ॥ [26]  
1 । गा॒य॒त्रः । वै । ऐ॒न्द्र॒वा॒य॒व इत्यैन्द्र-वा॒य॒वः । 2 । गा॒य॒त्रम् । प्रा॒य॒णीय॒मिति॑ प्र-अ॒य॒नीयम् । अहः॑ । 3 । तस्मात् । प्रा॒य॒णीय॒ इति॑ प्र-अ॒य॒नीये । अहन्न्॑ । ऐ॒न्द्र॒वा॒य॒व इत्यैन्द्र-वा॒य॒वः । गृ॒ह्य॒ते॒ । 4 । स्वे । ए॒व । ए॒न॒म्॒ । आ॒यत॑न॒ इत्या-यत॑ने । गृ॒ह्णा॒ति॒ । 5 । त्रैष्टु॑भः । वै । शु॒क्रः । 6 । त्रैष्टु॑भम् । द्वि॒तीयम् । अहः॑ । 7 । तस्मात् । द्वि॒तीये । अहन्न्॑ । शु॒क्रः । गृ॒ह्य॒ते॒ । 8 । स्वे । ए॒व । ए॒न॒म्॒ । आ॒यत॑न॒ इत्या-यत॑ने । गृ॒ह्णा॒ति॒ । 9 । जाग॑तः । वै । आ॒ग्र॒य॒णः । 10 । जाग॑तम् । तृ॒तीयम् । अहः॑ । 11 । तस्मात् । तृ॒तीये । अहन्न्॑ । आ॒ग्र॒य॒णः । गृ॒ह्य॒ते॒ । 12 । स्वे । ए॒व । ए॒न॒म्॒ । आ॒यत॑न॒ इत्या-यत॑ने । गृ॒ह्णा॒ति॒ । 13 । ए॒तत् । वै । [27]  
1 । य॒ज्ञम् । आ॒प॒त्॒ । यत् । छन्दाꣳ॑सि । आ॒प्नोति॑ । 2 । यत् । आ॒ग्र॒य॒णः । श्वः । गृ॒ह्यते । यत्र॑ । ए॒व । य॒ज्ञम् । अदृ॑शन्न् । ततः॑ । ए॒व । ए॒न॒म्॒ । पुनः॑ । प्रेति॑ । यु॒ङ्क्ते॒ । 3 । जग॑न्मुख॒ इति॒ जग॑त्-मु॒खः॒ । वै । द्वि॒तीयः॑ । त्रि॒रा॒त्र इति॑ त्रि-रा॒त्रः । 4 । जाग॑तः । आ॒ग्र॒य॒णः । 5 । यत् । च॒तु॒र्थे । अहन्न्॑ । आ॒ग्र॒य॒णः । गृ॒ह्यते । स्वे । ए॒व । ए॒न॒म्॒ । आ॒यत॑न॒ इत्या-यत॑ने । गृ॒ह्णा॒ति॒ । 6 । अथो॒ इति॑ । स्वम् । ए॒व । छन्दः॑ । अन्विति॑ । प॒र्याव॑र्तन्त॒ इति॑ परि-आव॑र्तन्ते । 7 । राथ॑न्तरः । वै । ऐ॒न्द्र॒वा॒य॒व इत्यैन्द्र-वा॒य॒वः । 8 । राथ॑न्तरम् । प॒ञ्च॒मम् । अहः॑ । 9 । तस्मात् । प॒ञ्च॒मे । अहन्न्॑ । [28]  
1 । ऐ॒न्द्र॒वा॒य॒व इत्यैन्द्र-वा॒य॒वः । गृ॒ह्य॒ते॒ । 2 । स्वे । ए॒व । ए॒न॒म्॒ । आ॒यत॑न॒ इत्या-यत॑ने । गृ॒ह्णा॒ति॒ । 3 । बार्‌ह॑तः । वै । शु॒क्रः । 4 । बार्‌ह॑तम् । ष॒ष्ठम् । अहः॑ । 5 । तस्मात् । ष॒ष्ठे । अहन्न्॑ । शु॒क्रः । गृ॒ह्य॒ते॒ । 6 । स्वे । ए॒व । ए॒न॒म्॒ । आ॒यत॑न॒ इत्या-यत॑ने । गृ॒ह्णा॒ति॒ । 7 । ए॒तत् । वै । द्वि॒तीयम् । य॒ज्ञम् । आ॒प॒त्॒ । यत् । छन्दाꣳ॑सि । आ॒प्नोति॑ । 8 । यत् । शु॒क्रः । श्वः । गृ॒ह्यते । यत्र॑ । ए॒व । य॒ज्ञम् । अदृ॑शन्न् । ततः॑ । ए॒व । ए॒न॒म्॒ । पुनः॑ । प्रेति॑ । यु॒ङ्क्ते॒ । 9 । त्रि॒ष्टुङ्मु॑ख॒ इति॑ त्रि॒ष्टुक्-मु॒खः॒ । वै । तृ॒तीयः॑ । त्रि॒रा॒त्र इति॑ त्रि-रा॒त्रः । 10 । त्रैष्टु॑भः । [29]  
1 । शु॒क्रः । 2 । यत् । स॒प्त॒मे । अहन्न्॑ । शु॒क्रः । गृ॒ह्यते । स्वे । ए॒व । ए॒न॒म्॒ । आ॒यत॑न॒ इत्या-यत॑ने । गृ॒ह्णा॒ति॒ । 3 । अथो॒ इति॑ । स्वम् । ए॒व । छन्दः॑ । अन्विति॑ । प॒र्याव॑र्तन्त॒ इति॑ परि-आव॑र्तन्ते । 4 । वाक् । वै । आ॒ग्र॒य॒णः । 5 । वाक् । अ॒ष्ट॒मम् । अहः॑ । 6 । तस्मात् । अ॒ष्ट॒मे । अहन्न्॑ । आ॒ग्र॒य॒णः । गृ॒ह्य॒ते॒ । 7 । स्वे । ए॒व । ए॒न॒म्॒ । आ॒यत॑न॒ इत्या-यत॑ने । गृ॒ह्णा॒ति॒ । 8 । प्रा॒ण इति॑ प्र-अ॒नः । वै । ऐ॒न्द्र॒वा॒य॒व इत्यैन्द्र-वा॒य॒वः । 9 । प्रा॒ण इति॑ प्र-अ॒नः । न॒व॒मम् । अहः॑ । 10 । तस्मात् । न॒व॒मे । अहन्न्॑ । ऐ॒न्द्र॒वा॒य॒व इत्यैन्द्र-वा॒य॒वः । गृ॒ह्य॒ते॒ । 11 । स्वे । ए॒व । ए॒न॒म्॒ । आ॒यत॑न॒ इत्या-यत॑ने । गृ॒ह्णा॒ति॒ । 12 । ए॒तत् । [30]  
1 । वै । तृ॒तीयम् । य॒ज्ञम् । आ॒प॒त्॒ । यत् । छन्दाꣳ॑सि । आ॒प्नो॒ति॒ । 2 । यत् । ऐ॒न्द्र॒वा॒य॒व इत्यैन्द्र-वा॒य॒वः । श्वः । गृ॒ह्यते । यत्र॑ । ए॒व । य॒ज्ञम् । अदृ॑शन्न् । ततः॑ । ए॒व । ए॒न॒म्॒ । पुनः॑ । प्रेति॑ । यु॒ङ्क्ते॒ । 3 । अथो॒ इति॑ । स्वम् । ए॒व । छन्दः॑ । अन्विति॑ । प॒र्याव॑र्तन्त॒ इति॑ परि-आव॑र्तन्ते । 4 । प॒थः । वै । ए॒ते । अधीति॑ । अप॑थेन । य॒न्ति॒ । ये । अ॒न्येन॑ । ऐ॒न्द्र॒वा॒य॒वादित्यैन्द्र-वा॒य॒वात् । प्र॒ति॒पद्य॑न्त॒ इति॑ प्रति-पद्य॑न्ते । 5 । अन्तः॑ । खलु॑ । वै । ए॒षः । य॒ज्ञस्य॑ । यत् । द॒श॒मम् । अहः॑ । 6 । द॒श॒मे । अहन्न्॑ । ऐ॒न्द्र॒वा॒य॒व इत्यैन्द्र-वा॒य॒वः । गृ॒ह्य॒ते॒ । 7 । य॒ज्ञस्य॑ । [31]  
1 । ए॒व । अन्तम् । ग॒त्वा । अप॑थात् । पन्थाम् । अपीति॑ । य॒न्ति॒ । 2 । अथो॒ इति॑ । यथा । वही॑यसा । प्र॒ति॒सार॒मिति॑ प्रति-सारम् । वह॑न्ति । ता॒दृक् । ए॒व । तत् । 3 । छन्दाꣳ॑सि । अ॒न्यः । अ॒न्यस्य॑ । लो॒कम् । अ॒भीति॑ । अ॒ध्या॒य॒न्न्॒ । 4 । तानि॑ । ए॒तेन॑ । ए॒व । दे॒वाः । वीति॑ । अ॒वा॒ह॒य॒न्न्॒ । 5 । ऐ॒न्द्र॒वा॒य॒वस्येत्यैन्द्र-वा॒य॒वस्य॑ । वै । ए॒तत् । आ॒यत॑न॒मित्या-यत॑नम् । यत् । च॒तु॒र्थम् । अहः॑ । 6 । तस्मिन्न्॑ । आ॒ग्र॒य॒णः । गृ॒ह्य॒ते॒ । 7 । तस्मात् । आ॒ग्र॒य॒णस्य॑ । आ॒यत॑न॒ इत्या-यत॑ने । न॒व॒मे । अहन्न्॑ । ऐ॒न्द्र॒वा॒य॒व इत्यैन्द्र-वा॒य॒वः । गृ॒ह्य॒ते॒ । 8 । शु॒क्रस्य॑ । वै । ए॒तत् । आ॒यत॑न॒मित्या-यत॑नम् । यत् । प॒ञ्च॒मम् । [32]  
1 । अहः॑ । 2 । तस्मिन्न्॑ । ऐ॒न्द्र॒वा॒य॒व इत्यैन्द्र-वा॒य॒वः । गृ॒ह्य॒ते॒ । 3 । तस्मात् । ऐ॒न्द्र॒वा॒य॒वस्येत्यैन्द्र-वा॒य॒वस्य॑ । आ॒यत॑न॒ इत्या-यत॑ने । स॒प्त॒मे । अहन्न्॑ । शु॒क्रः । गृ॒ह्य॒ते॒ । 4 । आ॒ग्र॒य॒णस्य॑ । वै । ए॒तत् । आ॒यत॑न॒मित्या-यत॑नम् । यत् । ष॒ष्ठम् । अहः॑ । 5 । तस्मिन्न्॑ । शु॒क्रः । गृ॒ह्य॒ते॒ । 6 । तस्मात् । शु॒क्रस्य॑ । आ॒यत॑न॒ इत्या-यत॑ने । अ॒ष्ट॒मे । अहन्न्॑ । आ॒ग्र॒य॒णः । गृ॒ह्य॒ते॒ । 7 । छन्दाꣳ॑सि । ए॒व । तत् । वीति॑ । वा॒ह॒य॒ति॒ । 8 । प्रेति॑ । वस्य॑सः । वि॒वा॒हमिति॑ वि-वा॒हम् । आ॒प्नो॒ति॒ । यः । ए॒वम् । वेद॑ । 9 । अथो॒ इति॑ । दे॒वताभ्यः । ए॒व । य॒ज्ञे । सँ॒व्विद॒मिति॑ सम्-विदम् । द॒धा॒ति॒ । 10 । तस्मात् । इ॒दम् । अ॒न्यः । अ॒न्यस्मै । द॒दा॒ति॒ ॥ [33]  
1 । प्र॒जाप॑ति॒रिति॑ प्र॒जा-प॒तिः॒ । अ॒का॒म॒य॒त॒ । 2 । प्रेति॑ । जा॒ये॒य॒ । इति॑ । 3 । सः । ए॒तम् । द्वा॒द॒श॒रा॒त्रमिति॑ द्वादश-रा॒त्रम् । अ॒प॒श्य॒त्॒ । 4 । तम् । एति॑ । अ॒ह॒र॒त्॒ । 5 । तेन॑ । अ॒य॒ज॒त॒ । 6 । ततः॑ । वै । सः । प्रेति॑ । अ॒जा॒य॒त॒ । 7 । यः । का॒मये॑त । 8 । प्रेति॑ । जा॒ये॒य॒ । इति॑ । 9 । सः । द्वा॒द॒श॒रा॒त्रेणेति॑ द्वादश-रा॒त्रेण॑ । य॒जे॒त॒ । 10 । प्रेति॑ । ए॒व । जा॒य॒ते॒ । 11 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 12 । अ॒ग्नि॒ष्टो॒मप्रा॑यणा॒ इत्यग्नि॑ष्टो॒म-प्रा॒य॒णाः॒ । य॒ज्ञाः । अथ॑ । कस्मात् । अ॒ति॒रा॒त्र इत्य॑ति-रा॒त्रः । पूर्वः॑ । प्रेति॑ । यु॒ज्य॒ते॒ । इति॑ । 13 । चख्षु॑षी॒ इति॑ । वै । ए॒ते । य॒ज्ञस्य॑ । यत् । अ॒ति॒रा॒त्रावित्य॑ति-रा॒त्रौ । क॒नीनि॑के॒ इति॑ । अ॒ग्नि॒ष्टो॒मावित्य॑ग्नि-स्तो॒मौ । 14 । यत् । [34]  
1 । अ॒ग्नि॒ष्टो॒ममित्य॑ग्नि-स्तो॒मम् । पूर्वम् । प्र॒यु॒ञ्जी॒रन्निति॑ प्र-यु॒ञ्जी॒रन्न् । ब॒हि॒र्धेति॑ बहिः-धा । क॒नीनि॑के॒ इति॑ । द॒ध्युः॒ । 2 । तस्मात् । अ॒ति॒रा॒त्र इत्य॑ति-रा॒त्रः । पूर्वः॑ । प्रेति॑ । यु॒ज्य॒ते॒ । 3 । चख्षु॑षी॒ इति॑ । ए॒व । य॒ज्ञे । धि॒त्वा । म॒ध्य॒तः । क॒नीनि॑के॒ इति॑ । प्रतीति॑ । द॒ध॒ति॒ । 4 । यः । वै । गा॒य॒त्रीम् । ज्योति॑पख्षा॒मिति॒ ज्योतिः॑-प॒ख्षा॒म्॒ । वे॒द॒ । ज्योति॑षा । भा॒सा । सु॒व॒र्गमिति॑ सुवः-गम् । लो॒कम् । ए॒ति॒ । 5 । यौ । अ॒ग्नि॒ष्टो॒मावित्य॑ग्नि-स्तो॒मौ । तौ । प॒ख्षौ । 6 । ये । अन्त॑रे । अ॒ष्टौ । उ॒क्थ्याः । सः । आ॒त्मा । 7 । ए॒षा । वै । गा॒य॒त्री । ज्योति॑प॒ख्षेति॒ ज्योतिः॑-प॒ख्षा॒ । 8 । यः । ए॒वम् । वे॒द॒ । ज्योति॑षा । भा॒सा । सु॒व॒र्गमिति॑ सुवः-गम् । लो॒कम् । [35]  
1 । ए॒ति॒ । 2 । प्र॒जाप॑ति॒रिति॑ प्र॒जा-प॒तिः॒ । वै । ए॒षः । द्वा॒द॒श॒धेति॑ द्वादश-धा । विहि॑त॒ इति॒ वि-हि॒तः॒ । यत् । द्वा॒द॒श॒रा॒त्र इति॑ द्वादश-रा॒त्रः । 3 । यौ । अ॒ति॒रा॒त्रावित्य॑ति-रा॒त्रौ । तौ । प॒ख्षौ । 4 । ये । अन्त॑रे । अ॒ष्टौ । उ॒क्थ्याः । सः । आ॒त्मा । 5 । प्र॒जाप॑ति॒रिति॑ प्र॒जा-प॒तिः॒ । वाव । ए॒षः । सन्न् । सत् । ह॒ । वै । स॒त्त्रेण॑ । स्पृ॒णो॒ति॒ । 6 । प्रा॒णा इति॑ प्र-अ॒नाः । वै । सत् । 7 । प्रा॒णानिति॑ प्र-अ॒नान् । ए॒व । स्पृ॒णो॒ति॒ । 8 । सर्वा॑साम् । वै । ए॒ते । प्र॒जाना॒मिति॑ प्र-जानाम् । प्रा॒णैरिति॑ प्र-अ॒नैः । आ॒स॒ते॒ । ये । स॒त्त्रम् । आस॑ते । 9 । तस्मात् । पृ॒च्छ॒न्ति॒ । 10 । किम् । ए॒ते । स॒त्त्रिणः॑ । इति॑ । 11 । प्रि॒यः । प्र॒जाना॒मिति॑ प्र-जानाम् । उत्थि॑त॒ इत्युत्-स्थि॒तः॒ । भ॒व॒ति॒ । यः । ए॒वम् । वेद॑ ॥ [36]  
1 । न । वै । ए॒षः । अ॒न्यतो॑वैश्वानर॒ इत्य॒न्यतः॑-वै॒श्वा॒न॒रः॒ । सु॒व॒र्गायेति॑ सुवः-गाय॑ । लो॒काय॑ । प्रेति॑ । अ॒भ॒व॒त्॒ । 2 । ऊ॒र्ध्वः । ह॒ । वै । ए॒षः । आत॑त॒ इत्या-त॒तः॒ । आ॒सी॒त्॒ । 3 । ते । दे॒वाः । ए॒तम् । वै॒श्वा॒न॒रम् । परीति॑ । औ॒ह॒न्न्॒ । सु॒व॒र्गस्येति॑ सुवः-गस्य॑ । लो॒कस्य॑ । प्रभूत्या॒ इति॒ प्र-भू॒त्यै॒ । 4 । ऋ॒तवः॑ । वै । ए॒तेन॑ । प्र॒जाप॑ति॒मिति॑ प्र॒जा-प॒ति॒म्॒ । अ॒या॒ज॒य॒न्न्॒ । 5 । तेषु॑ । आ॒र्ध्नो॒त्॒ । अधीति॑ । तत् । 6 । ऋ॒ध्नोति॑ । ह॒ । वै । ऋ॒त्विख्षु॑ । यः । ए॒वम् । वि॒द्वान् । द्वा॒द॒शा॒हेनेति॑ द्वादश-अ॒हेन॑ । यज॑ते । 7 । ते । अ॒स्मि॒न्न्॒ । ऐ॒च्छ॒न्त॒ । 8 । सः । रसम् । अह॑ । व॒स॒न्ताय॑ । प्रेति॑ । अ॒य॒च्छ॒त्॒ । [37]  
1 । यवम् । ग्री॒ष्माय॑ । ओष॑धीः । व॒र्‌षाभ्यः॑ । व्री॒हीन् । श॒रदे । मा॒ष॒ति॒लाविति॑ माष-ति॒लौ । हे॒म॒न्त॒शि॒शि॒राभ्या॒मिति॑ हेमन्त-शि॒शि॒राभ्याम् । 2 । तेन॑ । इन्द्रम् । प्र॒जाप॑ति॒रिति॑ प्र॒जा-प॒तिः॒ । अ॒या॒ज॒य॒त्॒ । 3 । ततः॑ । वै । इन्द्रः॑ । इन्द्रः॑ । अ॒भ॒व॒त्॒ । 4 । तस्मात् । आ॒हुः॒ । 5 । आ॒नु॒जा॒व॒रस्येत्या॑नु-जा॒व॒रस्य॑ । य॒ज्ञः । इति॑ । 6 । सः । हि । ए॒तेन॑ । अग्रे । अय॑जत । 7 । ए॒षः । ह॒ । वै । कु॒णपम् । अ॒त्ति॒ । यः । स॒त्त्रे । प्र॒ति॒गृ॒ह्णातीति॑ प्रति-गृ॒ह्णाति॑ । पु॒रु॒ष॒कु॒ण॒पमिति॑ पुरुष-कु॒ण॒पम् । अ॒श्व॒कु॒ण॒पमित्य॑श्व-कु॒ण॒पम् । 8 । गौः । वै । अन्नम् । 9 । येन॑ । पात्रे॑ण । अन्नम् । बिभ्र॑ति । यत् । तत् । न । नि॒र्णेनि॑ज॒तीति॑ निः-नेनि॑जति । ततः॑ । अधीति॑ । [38]  
1 । मलम् । जा॒य॒ते॒ । 2 । एकः॑ । ए॒व । य॒जे॒त॒ । 3 । एकः॑ । हि । प्र॒जाप॑ति॒रिति॑ प्र॒जा-प॒तिः॒ । आर्ध्नोत् । 4 । द्वाद॑श । रात्रीः । दी॒ख्षि॒तः । स्या॒त्॒ । 5 । द्वाद॑श । मासाः । सँ॒व्व॒थ्स॒र इति॑ सम्-व॒थ्स॒रः । 6 । सँ॒व्व॒थ्स॒र इति॑ सम्-व॒थ्स॒रः । प्र॒जाप॑ति॒रिति॑ प्र॒जा-प॒तिः॒ । 7 । प्र॒जाप॑ति॒रिति॑ प्र॒जा-प॒तिः॒ । वाव । ए॒षः । 8 । ए॒षः । ह॒ । तु । वै । जा॒य॒ते॒ । यः । तप॑सः । अधीति॑ । जाय॑ते । 9 । च॒तु॒र्धेति॑ चतुः-धा । वै । ए॒ताः । ति॒स्रस्ति॑स्र॒ इति॑ ति॒स्रः-ति॒स्रः॒ । रात्र॑यः । यत् । द्वाद॑श । उ॒प॒सद॒ इत्यु॑प-सदः॑ । 10 । याः । प्र॒थ॒माः । य॒ज्ञम् । ताभिः॑ । समिति॑ । भ॒र॒ति॒ । 11 । याः । द्वि॒तीयाः । य॒ज्ञम् । ताभिः॑ । एति॑ । र॒भ॒ते॒ । [39]  
1 । याः । तृ॒तीयाः । पात्रा॑णि । ताभिः॑ । निरिति॑ । ने॒नि॒क्ते॒ । 2 । याः । च॒तु॒र्थीः । अपीति॑ । ताभिः॑ । आ॒त्मानम् । अ॒न्त॒र॒तः । शु॒न्ध॒ते॒ । 3 । यः । वै । अ॒स्य॒ । प॒शुम् । अत्ति॑ । मा॒ꣳ॒सम् । सः । अ॒त्ति॒ । 4 । यः । पु॒रो॒डाशम् । म॒स्तिष्कम् । सः । 5 । यः । प॒रि॒वा॒पमिति॑ परि-वा॒पम् । पुरी॑षम् । सः । 6 । यः । आज्यम् । म॒ज्जानम् । सः । 7 । यः । सोमम् । स्वेदम् । सः । 8 । अपीति॑ । ह॒ । वै । अ॒स्य॒ । शी॒र्‌ष॒ण्याः । नि॒ष्पद॒ इति॑ निः-पदः॑ । प्रतीति॑ । गृ॒ह्णा॒ति॒ । यः । द्वा॒द॒शा॒ह इति॑ द्वादश-अ॒हे । प्र॒ति॒गृ॒ह्णातीति॑ प्रति-गृ॒ह्णाति॑ । 9 । तस्मात् । द्वा॒द॒शा॒हेनेति॑ द्वादश-अ॒हेन॑ । न । याज्यम् । पा॒प्मनः॑ । व्यावृ॑त्त्या॒ इति॑ वि-आवृ॑त्त्यै ॥ [40]  
1 । एक॑स्मै । स्वाहा । 2 । द्वाभ्याम् । स्वाहा । 3 । त्रि॒भ्य इति॑ त्रि-भ्यः । स्वाहा । 4 । च॒तुर्भ्य॒ इति॑ च॒तुः-भ्यः॒ । स्वाहा । 5 । प॒ञ्चभ्य॒ इति॑ प॒ञ्च-भ्यः॒ । स्वाहा । 6 । ष॒ड्भ्य इति॑ षट्-भ्यः । स्वाहा । 7 । स॒प्तभ्य॒ इति॑ स॒प्त-भ्यः॒ । स्वाहा । 8 । अ॒ष्टा॒भ्यः । स्वाहा । 9 । न॒वभ्य॒ इति॑ न॒व-भ्यः॒ । स्वाहा । 10 । द॒शभ्य॒ इति॑ द॒श-भ्यः॒ । स्वाहा । 11 । ए॒का॒द॒शभ्य॒ इत्ये॑काद॒श-भ्यः॒ । स्वाहा । 12 । द्वा॒द॒शभ्य॒ इति॑ द्वाद॒श-भ्यः॒ । स्वाहा । 13 । त्र॒यो॒द॒शभ्य॒ इति॑ त्रयोद॒श-भ्यः॒ । स्वाहा । 14 । च॒तु॒र्द॒शभ्य॒ इति॑ चतुर्द॒श-भ्यः॒ । स्वाहा । 15 । प॒ञ्च॒द॒शभ्य॒ इति॑ पञ्चद॒श-भ्यः॒ । स्वाहा । 16 । षो॒ड॒शभ्य॒ इति॑ षोड॒श-भ्यः॒ । स्वाहा । 17 । स॒प्त॒द॒शभ्य॒ इति॑ सप्तद॒श-भ्यः॒ । स्वाहा । 18 । अ॒ष्टा॒द॒शभ्य॒ इत्य॑ष्टाद॒श-भ्यः॒ । स्वाहा । 19 । एकात् । न । वि॒ꣳ॒श॒त्यै । स्वाहा । 20 । नव॑विꣳशत्या॒ इति॒ नव॑-वि॒ꣳ॒श॒त्यै॒ । स्वाहा । 21 । एकात् । न । च॒त्वा॒रि॒ꣳ॒शते । स्वाहा । 22 । नव॑चत्वारिꣳशत॒ इति॒ नव॑-च॒त्वा॒रि॒ꣳ॒श॒ते॒ । स्वाहा । 23 । एकात् । न । ष॒ष्ट्यै । स्वाहा । 24 । नव॑षष्ट्या॒ इति॒ नव॑-ष॒ष्ट्यै॒ । स्वाहा । 25 । एकात् । न । अ॒शी॒त्यै । स्वाहा । 26 । नवा॑शीत्या॒ इति॒ नव॑-अ॒शी॒त्यै॒ । स्वाहा । 27 । एकात् । न । श॒ताय॑ । स्वाहा । 28 । श॒ताय॑ । स्वाहा । 29 । द्वाभ्याम् । श॒ताभ्याम् । स्वाहा । 30 । सर्व॑स्मै । स्वाहा ॥ [41]  
1 । एक॑स्मै । स्वाहा । 2 । त्रि॒भ्य इति॑ त्रि-भ्यः । स्वाहा । 3 । प॒ञ्चभ्य॒ इति॑ प॒ञ्च-भ्यः॒ । स्वाहा । 4 । स॒प्तभ्य॒ इति॑ स॒प्त-भ्यः॒ । स्वाहा । 5 । न॒वभ्य॒ इति॑ न॒व-भ्यः॒ । स्वाहा । 6 । ए॒का॒द॒शभ्य॒ इत्ये॑काद॒श-भ्यः॒ । स्वाहा । 7 । त्र॒यो॒द॒शभ्य॒ इति॑ त्रयोद॒श-भ्यः॒ । स्वाहा । 8 । प॒ञ्च॒द॒शभ्य॒ इति॑ पञ्चद॒श-भ्यः॒ । स्वाहा । 9 । स॒प्त॒द॒शभ्य॒ इति॑ सप्तद॒श-भ्यः॒ । स्वाहा । 10 । एकात् । न । वि॒ꣳ॒श॒त्यै । स्वाहा । 11 । नव॑विꣳशत्या॒ इति॒ नव॑-वि॒ꣳ॒श॒त्यै॒ । स्वाहा । 12 । एकात् । न । च॒त्वा॒रि॒ꣳ॒शते । स्वाहा । 13 । नव॑चत्वारिꣳशत॒ इति॒ नव॑-च॒त्वा॒रि॒ꣳ॒श॒ते॒ । स्वाहा । 14 । एकात् । न । ष॒ष्ट्यै । स्वाहा । 15 । नव॑षष्ट्या॒ इति॒ नव॑-ष॒ष्ट्यै॒ । स्वाहा । 16 । एकात् । न । अ॒शी॒त्यै । स्वाहा । 17 । नवा॑शीत्या॒ इति॒ नव॑-अ॒शी॒त्यै॒ । स्वाहा । 18 । एकात् । न । श॒ताय॑ । स्वाहा । 19 । श॒ताय॑ । स्वाहा । 20 । सर्व॑स्मै । स्वाहा ॥ [42]  
1 । द्वाभ्याम् । स्वाहा । 2 । च॒तुर्भ्य॒ इति॑ च॒तुः-भ्यः॒ । स्वाहा । 3 । ष॒ड्भ्य इति॑ षट्-भ्यः । स्वाहा । 4 । अ॒ष्टा॒भ्यः । स्वाहा । 5 । द॒शभ्य॒ इति॑ द॒श-भ्यः॒ । स्वाहा । 6 । द्वा॒द॒शभ्य॒ इति॑ द्वाद॒श-भ्यः॒ । स्वाहा । 7 । च॒तु॒र्द॒शभ्य॒ इति॑ चतुर्द॒श-भ्यः॒ । स्वाहा । 8 । षो॒ड॒शभ्य॒ इति॑ षोड॒श-भ्यः॒ । स्वाहा । 9 । अ॒ष्टा॒द॒शभ्य॒ इत्य॑ष्टाद॒श-भ्यः॒ । स्वाहा । 10 । वि॒ꣳ॒श॒त्यै । स्वाहा । 11 । अ॒ष्टान॑वत्या॒ इत्य॒ष्टा-न॒व॒त्यै॒ । स्वाहा । 12 । श॒ताय॑ । स्वाहा । 13 । सर्व॑स्मै । स्वाहा ॥ [43]  
1 । त्रि॒भ्य इति॑ त्रि-भ्यः । स्वाहा । 2 । प॒ञ्चभ्य॒ इति॑ प॒ञ्च-भ्यः॒ । स्वाहा । 3 । स॒प्तभ्य॒ इति॑ स॒प्त-भ्यः॒ । स्वाहा । 4 । न॒वभ्य॒ इति॑ न॒व-भ्यः॒ । स्वाहा । 5 । ए॒का॒द॒शभ्य॒ इत्ये॑काद॒श-भ्यः॒ । स्वाहा । 6 । त्र॒यो॒द॒शभ्य॒ इति॑ त्रयोद॒श-भ्यः॒ । स्वाहा । 7 । प॒ञ्च॒द॒शभ्य॒ इति॑ पञ्चद॒श-भ्यः॒ । स्वाहा । 8 । स॒प्त॒द॒शभ्य॒ इति॑ सप्तद॒श-भ्यः॒ । स्वाहा । 9 । एकात् । न । वि॒ꣳ॒श॒त्यै । स्वाहा । 10 । नव॑विꣳशत्या॒ इति॒ नव॑-वि॒ꣳ॒श॒त्यै॒ । स्वाहा । 11 । एकात् । न । च॒त्वा॒रि॒ꣳ॒शते । स्वाहा । 12 । नव॑चत्वारिꣳशत॒ इति॒ नव॑-च॒त्वा॒रि॒ꣳ॒श॒ते॒ । स्वाहा । 13 । एकात् । न । ष॒ष्ट्यै । स्वाहा । 14 । नव॑षष्ट्या॒ इति॒ नव॑-ष॒ष्ट्यै॒ । स्वाहा । 15 । एकात् । न । अ॒शी॒त्यै । स्वाहा । 16 । नवा॑शीत्या॒ इति॒ नव॑-अ॒शी॒त्यै॒ । स्वाहा । 17 । एकात् । न । श॒ताय॑ । स्वाहा । 18 । श॒ताय॑ । स्वाहा । 19 । सर्व॑स्मै । स्वाहा ॥ [44]  
1 । च॒तुर्भ्य॒ इति॑ च॒तुः-भ्यः॒ । स्वाहा । 2 । अ॒ष्टा॒भ्यः । स्वाहा । 3 । द्वा॒द॒शभ्य॒ इति॑ द्वाद॒श-भ्यः॒ । स्वाहा । 4 । षो॒ड॒शभ्य॒ इति॑ षोड॒श-भ्यः॒ । स्वाहा । 5 । वि॒ꣳ॒श॒त्यै । स्वाहा । 6 । षण्ण॑वत्या॒ इति॒ षट्-न॒व॒त्यै॒ । स्वाहा । 7 । श॒ताय॑ । स्वाहा । 8 । सर्व॑स्मै । स्वाहा ॥ [45]  
1 । प॒ञ्चभ्य॒ इति॑ प॒ञ्च-भ्यः॒ । स्वाहा । 2 । द॒शभ्य॒ इति॑ द॒श-भ्यः॒ । स्वाहा । 3 । प॒ञ्च॒द॒शभ्य॒ इति॑ पञ्चद॒श-भ्यः॒ । स्वाहा । 4 । वि॒ꣳ॒श॒त्यै । स्वाहा । 5 । पञ्च॑नवत्या॒ इति॒ पञ्च॑-न॒व॒त्यै॒ । स्वाहा । 6 । श॒ताय॑ । स्वाहा । 7 । सर्व॑स्मै । स्वाहा ॥ [46]  
1 । द॒शभ्य॒ इति॑ द॒श-भ्यः॒ । स्वाहा । 2 । वि॒ꣳ॒श॒त्यै । स्वाहा । 3 । त्रि॒ꣳ॒शते । स्वाहा । 4 । च॒त्वा॒रि॒ꣳ॒शते । स्वाहा । 5 । प॒ञ्चा॒शते । स्वाहा । 6 । ष॒ष्ट्यै । स्वाहा । 7 । स॒प्त॒त्यै । स्वाहा । 8 । अ॒शी॒त्यै । स्वाहा । 9 । न॒व॒त्यै । स्वाहा । 10 । श॒ताय॑ । स्वाहा । 11 । सर्व॑स्मै । स्वाहा ॥ [47]  
1 । वि॒ꣳ॒श॒त्यै । स्वाहा । 2 । च॒त्वा॒रि॒ꣳ॒शते । स्वाहा । 3 । ष॒ष्ट्यै । स्वाहा । 4 । अ॒शी॒त्यै । स्वाहा । 5 । श॒ताय॑ । स्वाहा । 6 । सर्व॑स्मै । स्वाहा ॥ [48]  
1 । प॒ञ्चा॒शते । स्वाहा । 2 । श॒ताय॑ । स्वाहा । 3 । द्वाभ्याम् । श॒ताभ्याम् । स्वाहा । 4 । त्रि॒भ्य इति॑ त्रि-भ्यः । श॒तेभ्यः॑ । स्वाहा । 5 । च॒तुर्भ्य॒ इति॑ च॒तुः-भ्यः॒ । श॒तेभ्यः॑ । स्वाहा । 6 । प॒ञ्चभ्य॒ इति॑ प॒ञ्च-भ्यः॒ । श॒तेभ्यः॑ । स्वाहा । 7 । ष॒ड्भ्य इति॑ षट्-भ्यः । श॒तेभ्यः॑ । स्वाहा । 8 । स॒प्तभ्य॒ इति॑ स॒प्त-भ्यः॒ । श॒तेभ्यः॑ । स्वाहा । 9 । अ॒ष्टा॒भ्यः । श॒तेभ्यः॑ । स्वाहा । 10 । न॒वभ्य॒ इति॑ न॒व-भ्यः॒ । श॒तेभ्यः॑ । स्वाहा । 11 । स॒हस्रा॑य । स्वाहा । 12 । सर्व॑स्मै । स्वाहा ॥ [49]  
1 । श॒ताय॑ । स्वाहा । 2 । स॒हस्रा॑य । स्वाहा । 3 । अ॒युता॑य । स्वाहा । 4 । नि॒युता॒येति॑ नि-युता॑य । स्वाहा । 5 । प्र॒युता॒येति॑ प्र-युता॑य । स्वाहा । 6 । अर्बु॑दाय । स्वाहा । 7 । न्य॑र्बुदा॒येति॒ नि-अ॒र्बु॒दा॒य॒ । स्वाहा । 8 । स॒मु॒द्राय॑ । स्वाहा । 9 । मध्या॑य । स्वाहा । 10 । अन्ता॑य । स्वाहा । 11 । प॒रा॒र्धायेति॑ पर-अ॒र्धाय॑ । स्वाहा । 12 । उ॒षसे । स्वाहा । 13 । व्यु॑ष्ट्या॒ इति॒ वि-उ॒ष्ट्यै॒ । स्वाहा । 14 । उ॒दे॒ष्य॒त इत्यु॑त्-ए॒ष्य॒ते । स्वाहा । 15 । उ॒द्य॒त इत्यु॑त्-य॒ते । स्वाहा । 16 । उदि॑ता॒येत्युत्-इ॒ता॒य॒ । स्वाहा । 17 । सु॒व॒र्गायेति॑ सुवः-गाय॑ । स्वाहा । 18 । लो॒काय॑ । स्वाहा । 19 । सर्व॑स्मै । स्वाहा ॥ [50]  
