

  
1 । यत् । एके॑न । स॒ꣴ॒स्था॒पय॒तीति॑ सम्-स्था॒पय॑ति । य॒ज्ञस्य॑ । सन्त॑त्या॒ इति॒ सम्-त॒त्यै॒ । अवि॑च्छेदा॒येत्यवि॑-छे॒दा॒य॒ । 2 । ऐ॒न्द्राः । प॒शवः॑ । ये । मु॒ष्क॒राः । 3 । यत् । ऐ॒न्द्राः । सन्तः॑ । अ॒ग्निभ्य॒ इत्य॒ग्नि-भ्यः॒ । आ॒ल॒भ्यन्त॒ इत्या᳚-ल॒भ्यन्ते᳚ । दे॒वता᳚भ्यः । स॒मद॒मिति॑ स-मद᳚म् । द॒धा॒ति॒ । 4 । आ॒ग्ने॒यीः । त्रि॒ष्टुभः॑ । या॒ज्या॒नु॒वा॒क्या॑ इति॑ याज्या-अ॒नु॒वा॒क्याः᳚ । कु॒र्या॒त्॒ । 5 । यत् । आ॒ग्ने॒यीः । तेन॑ । आ॒ग्ने॒याः । 6 । यत् । त्रि॒ष्टुभः॑ । तेन॑ । ऐ॒न्द्राः । 7 । समृ॑द्ध्या॒ इति॒ सम्-ऋ॒द्ध्यै॒ । 8 । न । दे॒वता᳚भ्यः । स॒मद॒मिति॑ स-मद᳚म् । द॒धा॒ति॒ । 9 । वा॒यवे᳚ । नि॒युत्व॑त॒ इति॑ नि-युत्व॑ते । तू॒प॒रम् । एति॑ । ल॒भ॒ते॒ । तेजः॑ । अ॒ग्नेः । वा॒युः । 10 । तेज॑से । ए॒षः । एति॑ । ल॒भ्य॒ते॒ । 11 । तस्मा᳚त् । य॒द्रियङ्ङ्॑ । वा॒युः । [1]  
1 । वाति॑ । त॒द्रियङ्ङ्॑ । अ॒ग्निः । द॒ह॒ति॒ । 2 । स्वम् । ए॒व । तत् । तेजः॑ । अन्विति॑ । ए॒ति॒ । 3 । यत् । न । नि॒युत्व॑त॒ इति॑ नि-युत्व॑ते । स्यात् । उदिति॑ । मा॒द्ये॒त्॒ । यज॑मानः । 4 । नि॒युत्व॑त॒ इति॑ नि-युत्व॑ते । भ॒व॒ति॒ । यज॑मानस्य । अनु॑न्मादा॒येत्यनु॑त्-मा॒दा॒य॒ । 5 । वा॒यु॒मती॒ इति॑ वायु-मती᳚ । श्वे॒तव॑ती॒ इति॑ श्वे॒त-व॒ती॒ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये᳚ । भ॒व॒तः॒ । 6 । स॒ते॒ज॒स्त्वायेति॑ सतेजः-त्वाय॑ । 7 । हि॒र॒ण्य॒ग॒र्भ इति॑ हिरण्य-ग॒र्भः । समिति॑ । अ॒व॒र्त॒त॒ । अग्रे᳚ । इति॑ । आ॒घा॒रमित्या᳚-घा॒रम् । एति॑ । घा॒र॒य॒ति॒ । 8 । प्र॒जाप॑ति॒रिति॑ प्र॒जा-प॒तिः॒ । वै । हि॒र॒ण्य॒ग॒र्भ इति॑ हिरण्य-ग॒र्भः । 9 । प्र॒जाप॑ते॒रिति॑ प्र॒जा-प॒तेः॒ । अ॒नु॒रू॒प॒त्वायेत्य॑नुरूप-त्वाय॑ । 10 । सर्वा॑णि । वै । ए॒षः । रू॒पाणि॑ । प॒शू॒नाम् । प्रति॑ । एति॑ । ल॒भ्य॒ते॒ । 11 । यत् । श्म॒श्रु॒णः । तत् । [2]  
1 । पुरु॑षाणाम् । रू॒पम् । 2 । यत् । तू॒प॒रः । तत् । अश्वा॑नाम् । 3 । यत् । अ॒न्यतो॑द॒न्नित्य॒न्यतः॑-द॒न्न्॒ । तत् । गवा᳚म् । 4 । यत् । अव्याः᳚ । इ॒व॒ । श॒फाः । तत् । अवी॑नाम् । 5 । यत् । अ॒जः । तत् । अ॒जाना᳚म् । 6 । वा॒युः । वै । प॒शू॒नाम् । प्रि॒यम् । धाम॑ । 7 । यत् । वा॒य॒व्यः॑ । भव॑ति । ए॒तम् । ए॒व । ए॒न॒म्॒ । अ॒भीति॑ । स॒ञ्जा॒ना॒ना इति॑ सम्-जा॒ना॒नाः । प॒शवः॑ । उपेति॑ । ति॒ष्ठ॒न्ते॒ । 8 । वा॒य॒व्यः॑ । का॒र्या(३)ः । प्रा॒जा॒प॒त्या(३) इति॑ प्राजा-प॒त्या(३)ः । इति॑ । आ॒हुः॒ । 9 । यत् । वा॒य॒व्य᳚म् । कु॒र्यात् । प्र॒जाप॑ते॒रिति॑ प्र॒जा-प॒तेः॒ । इ॒या॒त्॒ । 10 । यत् । प्रा॒जा॒प॒त्यमिति॑ प्राजा-प॒त्यम् । कु॒र्यात् । वा॒योः । [3]  
1 । इ॒या॒त्॒ । 2 । यत् । वा॒य॒व्यः॑ । प॒शुः । भव॑ति । तेन॑ । वा॒योः । न । ए॒ति॒ । 3 । यत् । प्रा॒जा॒प॒त्य इति॑ प्राजा-प॒त्यः । पु॒रो॒डाशः॑ । भव॑ति । तेन॑ । प्र॒जाप॑ते॒रिति॑ प्र॒जा-प॒तेः॒ । न । ए॒ति॒ । 4 । यत् । द्वाद॑शकपाल॒ इति॒ द्वाद॑श-क॒पा॒लः॒ । तेन॑ । वै॒श्वा॒न॒रात् । न । ए॒ति॒ । 5 । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒प॒ति॒ । दी॒ख्षि॒ष्यमा॑णः । 6 । अ॒ग्निः । सर्वाः᳚ । दे॒वताः᳚ । विष्णुः॑ । य॒ज्ञः । 7 । दे॒वताः᳚ । च॒ । ए॒व । य॒ज्ञम् । च॒ । एति॑ । र॒भ॒ते॒ । 8 । अ॒ग्निः । अ॒व॒मः । दे॒वता॑नाम् । विष्णुः॑ । प॒र॒मः । 9 । यत् । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । एका॑दशकपाल॒मित्येका॑दश-क॒पा॒ल॒म्॒ । नि॒र्वप॒तीति॑ निः-वप॑ति । दे॒वताः᳚ । [4]  
1 । ए॒व । उ॒भ॒यतः॑ । प॒रि॒गृह्येति॑ परि-गृह्य॑ । यज॑मानः । अवेति॑ । रु॒न्द्धे॒ । 2 । पु॒रो॒डाशे॑न । वै । दे॒वाः । अ॒मुष्मिन्न्॑ । लो॒के । आ॒र्ध्नु॒व॒न्न्॒ । च॒रुणा᳚ । अ॒स्मिन्न् । 3 । यः । का॒मये॑त । 4 । अ॒मुष्मिन्न्॑ । लो॒के । ऋ॒ध्नु॒या॒म्॒ । इति॑ । सः । पु॒रो॒डाश᳚म् । कु॒र्वी॒त॒ । 5 । अ॒मुष्मिन्न्॑ । ए॒व । लो॒के । ऋ॒ध्नो॒ति॒ । 6 । यत् । अ॒ष्टाक॑पाल॒ इत्य॒ष्टा-क॒पा॒लः॒ । तेन॑ । आ॒ग्ने॒यः । 7 । यत् । त्रि॒क॒पा॒ल इति॑ त्रि-क॒पा॒लः । तेन॑ । वै॒ष्ण॒वः । 8 । समृ॑द्ध्या॒ इति॒ सम्-ऋ॒द्ध्यै॒ । 9 । यः । का॒मये॑त । 10 । अ॒स्मिन्न् । लो॒के । ऋ॒ध्नु॒या॒म्॒ । इति॑ । सः । च॒रुम् । कु॒र्वी॒त॒ । 11 । अ॒ग्नेः । घृ॒तम् । विष्णोः᳚ । त॒ण्डु॒लाः । 12 । तस्मा᳚त् । [5]  
1 । च॒रुः । का॒र्यः॑ । 2 । अ॒स्मिन्न् । ए॒व । लो॒के । ऋ॒ध्नो॒ति॒ । 3 । आ॒दि॒त्यः । भ॒व॒ति॒ । 4 । इ॒यम् । वै । अदि॑तिः । 5 । अ॒स्याम् । ए॒व । प्रतीति॑ । ति॒ष्ठ॒ति॒ । अथो॒ इति॑ । अ॒स्याम् । ए॒व । अधीति॑ । य॒ज्ञम् । त॒नु॒ते॒ । 6 । यः । वै । सँ॒व्व॒थ्स॒रमिति॑ सम्-व॒थ्स॒रम् । उख्य᳚म् । अभृ॑त्वा । अ॒ग्निम् । चि॒नु॒ते । यथा᳚ । सा॒मि । गर्भः॑ । अ॒व॒पद्य॑त॒ इत्य॑व-पद्य॑ते । ता॒दृक् । ए॒व । तत् । 7 । आर्ति᳚म् । एति॑ । ऋ॒च्छे॒त्॒ । 8 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । पु॒रस्ता᳚त् । निरिति॑ । व॒पे॒त्॒ । 9 । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । 10 । यथा᳚ । सँ॒व्व॒थ्स॒रमिति॑ सम्-व॒थ्स॒रम् । आ॒प्त्वा । [6]  
1 । का॒ले । आग॑त॒ इत्या-ग॒ते॒ । वि॒जाय॑त॒ इति॑ वि-जाय॑ते । ए॒वम् । ए॒व । सँ॒व्व॒थ्स॒रमिति॑ सम्-व॒थ्स॒रम् । आ॒प्त्वा । का॒ले । आग॑त॒ इत्या-ग॒ते॒ । अ॒ग्निम् । चि॒नु॒ते॒ । 2 । न । आर्ति᳚म् । एति॑ । ऋ॒च्छ॒ति॒ । 3 । ए॒षा । वै । अ॒ग्नेः । प्रि॒या । त॒नूः । यत् । वै॒श्वा॒न॒रः । 4 । प्रि॒याम् । ए॒व । अ॒स्य॒ । त॒नुव᳚म् । अवेति॑ । रु॒न्द्धे॒ । 5 । त्रीणि॑ । ए॒तानि॑ । ह॒वीꣳषि॑ । भ॒व॒न्ति॒ । 6 । त्रयः॑ । इ॒मे । लो॒काः । 7 । ए॒षाम् । लो॒काना᳚म् । रोहा॑य ॥ [7]  
1 । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र-जाः । सृ॒ष्ट्वा । प्रे॒णा । अनु॑ । प्रेति॑ । अ॒वि॒श॒त्॒ । 2 । ताभ्यः॑ । पुनः॑ । सम्भ॑वितु॒मिति॒ सम्-भ॒वि॒तु॒म्॒ । न । अ॒श॒क्नो॒त्॒ । 3 । सः । अ॒ब्र॒वी॒त्॒ । 4 । ऋ॒ध्नव॑त् । इत् । सः । यः । मा॒ । इ॒तः । पुनः॑ । स॒ञ्चि॒नव॒दिति॑ सम्-चि॒नव॑त् । इति॑ । 5 । तम् । दे॒वाः । समिति॑ । अ॒चि॒न्व॒न्न्॒ । 6 । ततः॑ । वै । ते । आ॒र्ध्नु॒व॒न्न्॒ । 7 । यत् । स॒मचि॑न्व॒न्निति॑ सम्-अचि॑न्वन्न् । तत् । चित्य॑स्य । चि॒त्य॒त्वमिति॑ चित्य-त्वम् । यः । ए॒वम् । वि॒द्वान् । अ॒ग्निम् । चि॒नु॒ते । ऋ॒ध्नोति॑ । ए॒व । 9 । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । 10 । अ॒ग्नि॒वानित्य॑ग्नि-वान् । [8]  
1 । अ॒सा॒नि॒ । इति॑ । वै । अ॒ग्निः । ची॒य॒ते॒ । 2 । अ॒ग्नि॒वानित्य॑ग्नि-वान् । ए॒व । भ॒व॒ति॒ । 3 । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । 4 । दे॒वाः । मा॒ । वे॒द॒न्न्॒ । इति॑ । वै । अ॒ग्निः । ची॒य॒ते॒ । 5 । वि॒दुः । ए॒न॒म्॒ । दे॒वाः । 6 । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । 7 । गृ॒ही । अ॒सा॒नि॒ । इति॑ । वै । अ॒ग्निः । ची॒य॒ते॒ । 8 । गृ॒ही । ए॒व । भ॒व॒ति॒ । 9 । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । 10 । प॒शु॒मानिति॑ पशु-मान् । अ॒सा॒नि॒ । इति॑ । वै । अ॒ग्निः । [9]  
1 । ची॒य॒ते॒ । 2 । प॒शु॒मानिति॑ पशु-मान् । ए॒व । भ॒व॒ति॒ । 3 । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । 4 । स॒प्त । मा॒ । पुरु॑षाः । उपेति॑ । जी॒वा॒न्॒ । इति॑ । वै । अ॒ग्निः । ची॒य॒ते॒ । 5 । त्रयः॑ । प्राञ्चः॑ । त्रयः॑ । प्र॒त्यञ्चः॑ । आ॒त्मा । स॒प्त॒मः । ए॒ताव॑न्तः । ए॒व । ए॒न॒म्॒ । अ॒मुष्मिन्न्॑ । लो॒के । उपेति॑ । जी॒व॒न्ति॒ । 6 । प्र॒जाप॑ति॒रिति॑ प्र॒जा-प॒तिः॒ । अ॒ग्निम् । अ॒चि॒की॒ष॒त॒ । 7 । तम् । पृ॒थि॒वी । अ॒ब्र॒वी॒त्॒ । 8 । न । मयि॑ । अ॒ग्निम् । चे॒ष्य॒से॒ । अतीति॑ । मा॒ । ध॒ख्ष्य॒ति॒ । सा । त्वा॒ । अ॒ति॒द॒ह्यमा॒नेत्य॑ति-द॒ह्यमा॑ना । वीति॑ । ध॒वि॒ष्ये॒ । [10]  
1 । सः । पापी॑यान् । भ॒वि॒ष्य॒सि॒ । इति॑ । 2 । सः । अ॒ब्र॒वी॒त्॒ । 3 । तथा᳚ । वै । अ॒हम् । क॒रि॒ष्या॒मि॒ । यथा᳚ । त्वा॒ । न । अ॒ति॒ध॒ख्ष्यतीत्य॑ति-ध॒ख्ष्यति॑ । इति॑ । 4 । सः । इ॒माम् । अ॒भीति॑ । अ॒मृ॒श॒त्॒ । 5 । प्र॒जाप॑ति॒रिति॑ प्र॒जा-प॒तिः॒ । त्वा॒ । सा॒द॒य॒तु॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । 6 । इति॑ । 7 । इ॒माम् । ए॒व । इष्ट॑काम् । कृ॒त्वा । उपेति॑ । अ॒ध॒त्त॒ । अन॑तिदाहा॒येत्यन॑ति-दा॒हा॒य॒ । 8 । यत् । प्रतीति॑ । अ॒ग्निम् । चि॒न्वी॒त । तत् । अ॒भीति॑ । मृ॒शे॒त्॒ । 9 । प्र॒जाप॑ति॒रिति॑ प्र॒जा-प॒तिः॒ । त्वा॒ । सा॒द॒य॒तु॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । [11]  
1 । इति॑ । 2 । इ॒माम् । ए॒व । इष्ट॑काम् । कृ॒त्वा । उपेति॑ । ध॒त्ते॒ । अन॑तिदाहा॒येत्यन॑ति-दा॒हा॒य॒ । 3 । प्र॒जाप॑ति॒रिति॑ प्र॒जा-प॒तिः॒ । अ॒का॒म॒य॒त॒ । 4 । प्रेति॑ । जा॒ये॒य॒ । इति॑ । 5 । सः । ए॒तम् । उख्य᳚म् । अ॒प॒श्य॒त्॒ । 6 । तम् । सँ॒व्व॒थ्स॒रमिति॑ सम्-व॒थ्स॒रम् । अ॒बि॒भः॒ । 7 । ततः॑ । वै । सः । प्रेति॑ । अ॒जा॒य॒त॒ । 8 । तस्मा᳚त् । सँ॒व्व॒थ्स॒रमिति॑ सम्-व॒थ्स॒रम् । भा॒र्यः॑ । प्रेति॑ । ए॒व । जा॒य॒ते॒ । 9 । तम् । वस॑वः । अ॒ब्रु॒व॒न्न्॒ । 10 । प्रेति॑ । त्वम् । अ॒ज॒नि॒ष्ठाः॒ । व॒यम् । प्रेति॑ । जा॒या॒म॒है॒ । इति॑ । 11 । तम् । वसु॑भ्य॒ इति॒ वसु॑-भ्यः॒ । प्रेति॑ । अ॒य॒च्छ॒त्॒ । 12 । तम् । त्रीणि॑ । अहा॑नि । अ॒बि॒भ॒रुः॒ । 13 । तेन॑ । [12]  
1 । त्रीणि॑ । च॒ । श॒तानि॑ । असृ॑जन्त । त्रय॑स्त्रिꣳशत॒मिति॒ त्रयः॑-त्रि॒ꣳ॒श॒त॒म्॒ । च॒ । 2 । तस्मा᳚त् । त्र्य॒हमिति॑ त्रि-अ॒हम् । भा॒र्यः॑ । प्रेति॑ । ए॒व । जा॒य॒ते॒ । 3 । तान् । रु॒द्राः । अ॒ब्रु॒व॒न्न्॒ । 4 । प्रेति॑ । यू॒यम् । अ॒ज॒नि॒ढ्व॒म्॒ । व॒यम् । प्रेति॑ । जा॒या॒म॒है॒ । इति॑ । 5 । तम् । रु॒द्रेभ्यः॑ । प्रेति॑ । अ॒य॒च्छ॒न्न्॒ । 6 । तम् । षट् । अहा॑नि । अ॒बि॒भ॒रुः॒ । 7 । तेन॑ । त्रीणि॑ । च॒ । श॒तानि॑ । असृ॑जन्त । त्रय॑स्त्रिꣳशत॒मिति॒ त्रयः॑-त्रि॒ꣳ॒श॒त॒म्॒ । च॒ । 8 । तस्मा᳚त् । ष॒ड॒हमिति॑ षट्-अ॒हम् । भा॒र्यः॑ । प्रेति॑ । ए॒व । जा॒य॒ते॒ । 9 । तान् । आ॒दि॒त्याः । अ॒ब्रु॒व॒न्न्॒ । 10 । प्रेति॑ । यू॒यम् । अ॒ज॒नि॒ढ्व॒म्॒ । व॒यम् । [13]  
1 । प्रेति॑ । जा॒या॒म॒है॒ । इति॑ । 2 । तम् । आ॒दि॒त्येभ्यः॑ । प्रेति॑ । अ॒य॒च्छ॒न्न्॒ । 3 । तम् । द्वाद॑श । अहा॑नि । अ॒बि॒भ॒रुः॒ । 4 । तेन॑ । त्रीणि॑ । च॒ । श॒तानि॑ । असृ॑जन्त । त्रय॑स्त्रिꣳशत॒मिति॒ त्रयः॑-त्रि॒ꣳ॒श॒त॒म्॒ । च॒ । 5 । तस्मा᳚त् । द्वा॒द॒शा॒हमिति॑ द्वादश-अ॒हम् । भा॒र्यः॑ । प्रेति॑ । ए॒व । जा॒य॒ते॒ । 6 । तेन॑ । वै । ते । स॒हस्र᳚म् । अ॒सृ॒ज॒न्त॒ । उ॒खाम् । स॒ह॒स्र॒त॒मीमिति॑ सहस्र-त॒मीम् । 7 । यः । ए॒वम् । उख्य᳚म् । सा॒ह॒स्रम् । वेद॑ । प्रेति॑ । स॒हस्र᳚म् । प॒शून् । आ॒प्नो॒ति॒ ॥ [14]  
1 । यजु॑षा । वै । ए॒षा । क्रि॒य॒ते॒ । यजु॑षा । प॒च्य॒ते॒ । यजु॑षा । वीति॑ । मु॒च्य॒ते॒ । यत् । उ॒खा । 2 । सा । वै । ए॒षा । ए॒तर्‌हि॑ । या॒तया॒म्नीति॑ या॒त-या॒म्नी॒ । सा । न । पुनः॑ । प्र॒युज्येति॑ प्र-युज्या᳚ । इति॑ । आ॒हुः॒ । 3 । अग्ने᳚ । यु॒ख्ष्व । हि । ये । तव॑ । यु॒ख्ष्व । हि । दे॒व॒हूत॑मा॒निति॑ देव-हूत॑मान् । इति॑ । उ॒खाया᳚म् । जु॒हो॒ति॒ । 4 । तेन॑ । ए॒व । ए॒ना॒म्॒ । पुनः॑ । प्रेति॑ । यु॒ङ्क्ते॒ । तेन॑ । अया॑तया॒म्नीत्यया॑त-या॒म्नी॒ । 5 । यः । वै । अ॒ग्निम् । योगे᳚ । आग॑त॒ इत्या-ग॒ते॒ । यु॒नक्ति॑ । यु॒ङ्क्ते । यु॒ञ्जा॒नेषु॑ । 6 । अग्ने᳚ । [15]  
1 । यु॒ख्ष्व । हि । ये । तव॑ । यु॒ख्ष्व । हि । दे॒व॒हूत॑मा॒निति॑ देव-हूत॑मान् । इति॑ । आ॒ह॒ । 2 । ए॒षः । वै । अ॒ग्नेः । योगः॑ । 3 । तेन॑ । ए॒व । ए॒न॒म्॒ । यु॒न॒क्ति॒ । यु॒ङ्क्ते । यु॒ञ्जा॒नेषु॑ । 4 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 5 । न्यङ्ङ्॑ । अ॒ग्निः । चे॒त॒व्या(३)ः । उ॒त्ता॒ना(३) इत्यु॑त्-ता॒ना(३)ः । इति॑ । 6 । वय॑साम् । वै । ए॒षः । प्र॒ति॒मयेति॑ प्रति-मया᳚ । ची॒य॒ते॒ । यत् । अ॒ग्निः । 7 । यत् । न्य॑ञ्चम् । चि॒नु॒यात् । पृ॒ष्टि॒तः । ए॒न॒म्॒ । आहु॑तय॒ इत्या-हु॒त॒यः॒ । ऋ॒च्छे॒युः॒ । 8 । यत् । उ॒त्ता॒नमित्यु॑त्-ता॒नम् । न । पति॑तुम् । श॒क्नु॒या॒त्॒ । असु॑वर्ग्य॒ इत्यसु॑वः-ग्यः॒ । अ॒स्य॒ । स्या॒त्॒ । 9 । प्रा॒चीन᳚म् । उ॒त्ता॒नमित्यु॑त्-ता॒नम् । [16]  
1 । पु॒रु॒ष॒शी॒र्‌षमिति॑ पुरुष-शी॒र्‌षम् । उपेति॑ । द॒धा॒ति॒ । मु॒ख॒तः । ए॒व । ए॒न॒म्॒ । आहु॑तय॒ इत्या-हु॒त॒यः॒ । ऋ॒च्छ॒न्ति॒ । न । उ॒त्ता॒नमित्यु॑त्-ता॒नम् । चि॒नु॒ते॒ । सु॒व॒र्ग्य॑ इति॑ सुवः-ग्यः॑ । अ॒स्य॒ । भ॒व॒ति॒ । 2 । सौ॒र्या । जु॒हो॒ति॒ । चख्षुः॑ । ए॒व । अ॒स्मि॒न्न्॒ । प्रतीति॑ । द॒धा॒ति॒ । 3 । द्विः । जु॒हो॒ति॒ । द्वे इति॑ । हि । चख्षु॑षी॒ इति॑ । 4 । स॒मा॒न्या । जु॒हो॒ति॒ । स॒मा॒नम् । हि । चख्षुः॑ । समृ॑द्ध्या॒ इति॒ सम्-ऋ॒द्ध्यै॒ । 5 । दे॒वा॒सु॒रा इति॑ देव-अ॒सु॒राः । सय्यँ॑त्ता॒ इति॒ सम्-य॒त्ताः॒ । आ॒स॒न्न्॒ । 6 । ते । वा॒मम् । वसु॑ । सम् । नीति॑ । अ॒द॒ध॒त॒ । 7 । तत् । दे॒वाः । वा॒म॒भृतेति॑ वाम-भृता᳚ । अ॒वृ॒ञ्ज॒त॒ । 8 । तत् । वा॒म॒भृत॒ इति॑ वाम-भृतः॑ । वा॒म॒भृ॒त्त्वमिति॑ वामभृत्-त्वम् । 9 । यत् । वा॒म॒भृत॒मिति॑ वाम-भृत᳚म् । उ॒प॒दधा॒तीत्यु॑प-दधा॑ति । वा॒मम् । ए॒व । तया᳚ । वसु॑ । यज॑मानः । भ्रातृ॑व्यस्य । वृ॒ङ्क्ते॒ । 10 । हिर॑ण्यमू॒र्ध्नीति॒ हिर॑ण्य-मू॒र्ध्नी॒ । भ॒व॒ति॒ । 11 । ज्योतिः॑ । वै । हिर॑ण्यम् । ज्योतिः॑ । वा॒मम् । 12 । ज्योति॑षा । ए॒व । अ॒स्य॒ । ज्योतिः॑ । वा॒मम् । वृ॒ङ्क्ते॒ । 13 । द्वि॒य॒जुरिति॑ द्वि-य॒जुः । भ॒व॒ति॒ । प्रति॑ष्ठित्या॒ इति॒ प्रति॑-स्थि॒त्यै॒ ॥ [17]  
1 । आपः॑ । वरु॑णस्य । पत्न॑यः । आ॒स॒न्न्॒ । ताः । अ॒ग्निः । अ॒भीति॑ । अ॒ध्या॒य॒त्॒ । ताः । समिति॑ । अ॒भ॒व॒त्॒ । तस्य॑ । रेतः॑ । परेति॑ । अ॒प॒त॒त्॒ । तत् । इ॒यम् । अ॒भ॒व॒त्॒ । यत् । द्वि॒तीय᳚म् । प॒राप॑त॒दिति॑ परा-अप॑तत् । तत् । अ॒सौ । अ॒भ॒व॒त्॒ । इ॒यम् । वै । वि॒राडिति॑ वि-राट् । अ॒सौ । स्व॒राडिति॑ स्व-राट् । 2 । यत् । वि॒राजा॒विति॑ वि-राजौ᳚ । उ॒प॒दधा॒तीत्यु॑प-दधा॑ति । इ॒मे इति॑ । ए॒व । उपेति॑ । ध॒त्ते॒ । 3 । यत् । वै । अ॒सौ । रेतः॑ । सि॒ञ्चति॑ । तत् । अ॒स्याम् । प्रतीति॑ । ति॒ष्ठ॒ति॒ । तत् । प्रेति॑ । जा॒य॒ते॒ । ताः । ओष॑धयः । [18]  
1 । वी॒रुधः॑ । भ॒व॒न्ति॒ । ताः । अ॒ग्निः । अ॒त्ति॒ । यः । ए॒वम् । वेद॑ । प्रेति॑ । ए॒व । जा॒य॒ते॒ । अ॒न्ना॒द इत्य॑न्न-अ॒दः । भ॒व॒ति॒ । यः । रे॒त॒स्वी । स्यात् । प्र॒थ॒माया᳚म् । तस्य॑ । चित्या᳚म् । उ॒भे इति॑ । उपेति॑ । द॒ध्या॒त्॒ । इ॒मे इति॑ । ए॒व । अ॒स्मै॒ । स॒मीची॒ इति॑ । रेतः॑ । सि॒ञ्च॒तः॒ । यः । सि॒क्तरे॑ता॒ इति॑ सि॒क्त-रे॒ताः॒ । स्यात् । प्र॒थ॒माया᳚म् । तस्य॑ । चित्या᳚म् । अ॒न्याम् । उपेति॑ । द॒ध्या॒त्॒ । उ॒त्त॒माया॒मित्यु॑त्-त॒माया᳚म् । अ॒न्याम् । रेतः॑ । ए॒व । अ॒स्य॒ । सि॒क्तम् । आ॒भ्याम् । उ॒भ॒यतः॑ । परीति॑ । गृ॒ह्णा॒ति॒ । 2 । सँ॒व्व॒थ्स॒रमिति॑ सम्-व॒थ्स॒रम् । न । कम् । [19]  
1 । च॒न । प्र॒त्यव॑रोहे॒दिति॑ प्रति-अव॑रोहेत् । न । हि । इ॒मे इति॑ । कम् । च॒न । प्र॒त्य॒व॒रोह॑त॒ इति॑ प्रति-अ॒व॒रोह॑तः । तत् । ए॒न॒योः॒ । व्र॒तम् । 2 । यः । वै । अप॑शीर्‌षाण॒मित्यप॑-शी॒र्‌षा॒ण॒म्॒ । अ॒ग्निम् । चि॒नु॒ते । अप॑शी॒र्‌षेत्यप॑-शी॒र्‌षा॒ । अ॒मुष्मिन्न्॑ । लो॒के । भ॒व॒ति॒ । यः । सशी॑र्‌षाण॒मिति॒ स-शी॒र्‌षा॒ण॒म्॒ । चि॒नु॒ते । सशी॒र्‌षेति॒ स-शी॒र्‌षा॒ । अ॒मुष्मिन्न्॑ । लो॒के । भ॒व॒ति॒ । 3 । चित्ति᳚म् । जु॒हो॒मि॒ । मन॑सा । घृ॒तेन॑ । यथा᳚ । दे॒वाः । इ॒ह । आ॒गम॒न्नित्या᳚-गमन्न्॑ । वी॒तिहो᳚त्रा॒ इति॑ वी॒ति-हो॒त्राः॒ । ऋ॒ता॒वृध॒ इत्यृ॑त-वृधः॑ । स॒मु॒द्रस्य॑ । व॒युन॑स्य । पत्मन्न्॑ । जु॒हो॒मि॒ । वि॒श्वक॑र्मण॒ इति॑ वि॒श्व-क॒र्म॒णे॒ । विश्वा᳚ । अहा᳚ । अम॑र्त्यम् । ह॒विः । इति॑ । स्व॒य॒मा॒तृ॒ण्णामिति॑ स्वयम्-आ॒तृ॒ण्णाम् । उ॒प॒धायेत्यु॑प-धाय॑ । जु॒हो॒ति॒ । [20]  
1 । ए॒तत् । वै । अ॒ग्नेः । शिरः॑ । सशी॑र्‌षाण॒मिति॒ स-शी॒र्‌षा॒ण॒म्॒ । ए॒व । अ॒ग्निम् । चि॒नु॒ते॒ । सशी॒र्‌षेति॒ स-शी॒र्‌षा॒ । अ॒मुष्मिन्न्॑ । लो॒के । भ॒व॒ति॒ । यः । ए॒वम् । वेद॑ । 2 । सु॒व॒र्गायेति॑ सुवः-गाय॑ । वै । ए॒षः । लो॒काय॑ । ची॒य॒ते॒ । यत् । अ॒ग्निः । तस्य॑ । यत् । अय॑थापूर्व॒मित्यय॑था-पू॒र्व॒म्॒ । क्रि॒यते᳚ । असु॑वर्ग्य॒मित्यसु॑वः-ग्य॒म्॒ । अ॒स्य॒ । तत् । सु॒व॒र्ग्य॑ इति॑ सुवः-ग्यः॑ । अ॒ग्निः । 3 । चिति᳚म् । उ॒प॒धायेत्यु॑प-धाय॑ । अ॒भीति॑ । मृ॒शे॒त्॒ । 4 । चित्ति᳚म् । अचि॑त्तिम् । चि॒न॒व॒त्॒ । वीति॑ । वि॒द्वान् । पृ॒ष्ठा । इ॒व॒ । वी॒ता । वृ॒जि॒ना । च॒ । मर्तान्॑ । रा॒ये । च॒ । नः॒ । स्व॒प॒त्यायेति॑ सु-अ॒प॒त्याय॑ । देव॑ । दिति᳚म् । च॒ । रास्व॑ । अदि॑तिम् । उ॒रु॒ष्य॒ । इति॑ । य॒था॒पू॒र्वमिति॑ यथा-पू॒र्वम् । ए॒व । ए॒ना॒म्॒ । उपेति॑ । ध॒त्ते॒ । 5 । प्राञ्च᳚म् । ए॒न॒म्॒ । चि॒नु॒ते॒ । सु॒व॒र्ग्य॑ इति॑ सुवः-ग्यः॑ । अ॒स्य॒ । भ॒व॒ति॒ ॥ [21]  
1 । वि॒श्वक॒र्मेति॑ वि॒श्व-क॒र्मा॒ । दि॒शाम् । पतिः॑ । सः । नः॒ । प॒शून् । पा॒तु॒ । सः । अ॒स्मान् । पा॒तु॒ । तस्मै᳚ । नमः॑ । 2 । प्र॒जाप॑ति॒रिति॑ प्र॒जा-प॒तिः॒ । रु॒द्रः । वरु॑णः । अ॒ग्निः । दि॒शाम् । पतिः॑ । सः । नः॒ । प॒शून् । पा॒तु॒ । सः । अ॒स्मान् । पा॒तु॒ । तस्मै᳚ । नमः॑ । 3 । ए॒ताः । वै । दे॒वताः᳚ । ए॒तेषा᳚म् । प॒शू॒नाम् । अधि॑पतय॒ इत्यधि॑-प॒त॒यः॒ । 4 । ताभ्यः॑ । वै । ए॒षः । एति॑ । वृ॒श्च्य॒ते॒ । यः । प॒शु॒शी॒र्‌षाणीति॑ पशु-शी॒र्‌षाणि॑ । उ॒प॒दधा॒तीत्यु॑प-दधा॑ति । 5 । हि॒र॒ण्ये॒ष्ट॒का इति॑ हिरण्य-इ॒ष्ट॒काः । उपेति॑ । द॒धा॒ति॒ । 6 । ए॒ताभ्यः॑ । ए॒व । दे॒वता᳚भ्यः । नमः॑ । क॒रो॒ति॒ । 7 । ब्र॒ह्म॒वा॒दिन॒ इति॑ ब्रह्म-वा॒दिनः॑ । [22]  
1 । व॒द॒न्ति॒ । 2 । अ॒ग्नौ । ग्रा॒म्यान् । प॒शून् । प्रेति॑ । द॒धा॒ति॒ । शु॒चा । आ॒र॒ण्यान् । अ॒र्प॒य॒ति॒ । किम् । ततः॑ । उदिति॑ । शि॒ꣳष॒ति । इति॑ । 3 । यत् । हि॒र॒ण्ये॒ष्ट॒का इति॑ हिरण्य-इ॒ष्ट॒काः । उ॒प॒दधा॒तीत्यु॑प-दधा॑ति । अ॒मृत᳚म् । वै । हिर॑ण्यम् । अ॒मृते॑न । ए॒व । ग्रा॒म्येभ्यः॑ । प॒शुभ्य॒ इति॑ प॒शु-भ्यः॒ । भे॒ष॒जम् । क॒रो॒ति॒ । न । ए॒ना॒न्॒ । हि॒न॒स्ति॒ । 4 । प्रा॒ण इति॑ प्र-अ॒नः । वै । प्र॒थ॒मा । स्व॒य॒मा॒तृ॒ण्णेति॑ स्वयम्-आ॒तृ॒ण्णा । व्या॒न इति॑ वि-अ॒नः । द्वि॒तीया᳚ । अ॒पा॒न इत्य॑प-अ॒नः । तृ॒तीया᳚ । 5 । अनु॑ । प्रेति॑ । अ॒न्या॒त्॒ । प्र॒थ॒माम् । स्व॒य॒मा॒तृ॒ण्णामिति॑ स्वयम्-आ॒तृ॒ण्णाम् । उ॒प॒धायेत्यु॑प-धाय॑ । 6 । प्रा॒णेनेति॑ प्र-अ॒नेन॑ । ए॒व । प्रा॒णमिति॑ प्र-अ॒नम् । समिति॑ । अ॒र्ध॒य॒ति॒ । 7 । वीति॑ । अ॒न्या॒त्॒ । [23]  
1 । द्वि॒तीया᳚म् । उ॒प॒धायेत्यु॑प-धाय॑ । 2 । व्या॒नेनेति॑ वि-अ॒नेन॑ । ए॒व । व्या॒नमिति॑ वि-अ॒नम् । समिति॑ । अ॒र्ध॒य॒ति॒ । 3 । अपेति॑ । अ॒न्या॒त्॒ । तृ॒तीया᳚म् । उ॒प॒धायेत्यु॑प-धाय॑ । 4 । अ॒पा॒नेनेत्य॑प-अ॒नेन॑ । ए॒व । अ॒पा॒नमित्य॑प-अ॒नम् । समिति॑ । अ॒र्ध॒य॒ति॒ । 5 । अथो॒ इति॑ । प्रा॒णैरिति॑ प्र-अ॒नैः । ए॒व । ए॒न॒म्॒ । समिति॑ । इ॒न्द्धे॒ । 6 । भूः । भुवः॑ । सुवः॑ । इति॑ । स्व॒य॒मा॒तृ॒ण्णा इति॑ स्वयम्-आ॒तृ॒ण्णाः । उपेति॑ । द॒धा॒ति॒ । 7 । इ॒मे । वै । लो॒काः । स्व॒य॒मा॒तृ॒ण्णा इति॑ स्वयम्-आ॒तृ॒ण्णाः । 8 । ए॒ताभिः॑ । खलु॑ । वै । व्याहृ॑तीभि॒रिति॒ व्याहृ॑ति-भिः॒ । प्र॒जाप॑ति॒रिति॑ प्र॒जा-प॒तिः॒ । प्रेति॑ । अ॒जा॒य॒त॒ । 9 । यत् । ए॒ताभिः॑ । व्याहृ॑तीभि॒रिति॒ व्याहृ॑ति-भिः॒ । स्व॒य॒मा॒तृ॒ण्णा इति॑ स्वयम्-आ॒तृ॒ण्णाः । उ॒प॒दधा॒तीत्यु॑प-दधा॑ति । इ॒मान् । ए॒व । लो॒कान् । उ॒प॒धायेत्यु॑प-धाय॑ । ए॒षु । [24]  
1 । लो॒केषु॑ । अधि॑ । प्रेति॑ । जा॒य॒ते॒ । 2 । प्रा॒णायेति॑ प्र-अ॒नाय॑ । व्या॒नायेति॑ वि-अ॒नाय॑ । अ॒पा॒नायेत्य॑प-अ॒नाय॑ । वा॒चे । त्वा॒ । चख्षु॑षे । त्वा॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । 3 । अ॒ग्निना᳚ । वै । दे॒वाः । सु॒व॒र्गमिति॑ सुवः-गम् । लो॒कम् । अ॒जि॒गा॒ꣳ॒स॒न्न्॒ । 4 । तेन॑ । पति॑तुम् । न । अ॒श॒क्नु॒व॒न्न्॒ । 5 । ते । ए॒ताः । चत॑स्रः । स्व॒य॒मा॒तृ॒ण्णा इति॑ स्वयम्-आ॒तृ॒ण्णाः । अ॒प॒श्य॒न्न्॒ । 6 । ताः । दि॒ख्षु । उपेति॑ । अ॒द॒ध॒त॒ । 7 । तेन॑ । स॒र्वत॑श्चख्षु॒षेति॑ स॒र्वतः॑-च॒ख्षु॒षा॒ । सु॒व॒र्गमिति॑ सुवः-गम् । लो॒कम् । आ॒य॒न्न्॒ । 8 । यत् । चत॑स्रः । स्व॒य॒मा॒तृ॒ण्णा इति॑ स्वयम्-आ॒तृ॒ण्णाः । दि॒ख्षु । उ॒प॒दधा॒तीत्यु॑प-दधा॑ति । स॒र्वत॑श्चख्षु॒षेति॑ स॒र्वतः॑-च॒ख्षु॒षा॒ । ए॒व । तत् । अ॒ग्निना᳚ । यज॑मानः । सु॒व॒र्गमिति॑ सुवः-गम् । लो॒कम् । ए॒ति॒ ॥ [25]  
1A । अग्ने᳚ । एति॑ । या॒हि॒ । वी॒तये᳚ । 2 । इति॑ । आ॒ह॒ । अह्व॑त । ए॒व । ए॒न॒म्॒ । 3B । अ॒ग्निम् । दू॒तम् । वृ॒णी॒म॒हे॒ । 4 । इति॑ । आ॒ह॒ । हू॒त्वा । ए॒व । ए॒न॒म्॒ । वृ॒णी॒ते॒ । 5C । अ॒ग्निना᳚ । अ॒ग्निः । समिति॑ । इ॒ध्य॒ते॒ । 6 । इति॑ । आ॒ह॒ । समिति॑ । इ॒न्द्धे॒ । ए॒व । ए॒न॒म्॒ । 7D । अ॒ग्निः । वृ॒त्राणि॑ । ज॒ङ्घ॒न॒त्॒ । 8 । इति॑ । आ॒ह॒ । समि॑द्ध॒ इति॒ सम्-इ॒द्धे॒ । ए॒व । अ॒स्मि॒न्न्॒ । इ॒न्द्रि॒यम् । द॒धा॒ति॒ । 9E । अ॒ग्नेः । स्तोम᳚म् । म॒ना॒म॒हे॒ । 10 । इति॑ । आ॒ह॒ । म॒नु॒ते । ए॒व । ए॒न॒म्॒ । 11 । ए॒तानि॑ । वै । अह्ना᳚म् । रू॒पाणि॑ । [26]  
1 । अ॒न्व॒हमित्य॑नु-अ॒हम् । ए॒व । ए॒न॒म्॒ । चि॒नु॒ते॒ । 2 । अवेति॑ । अह्ना᳚म् । रू॒पाणि॑ । रु॒न्द्धे॒ । 3 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 4 । कस्मा᳚त् । स॒त्यात् । या॒तया᳚म्नी॒रिति॑ या॒त-या॒म्नीः॒ । अ॒न्याः । इष्ट॑काः । अया॑तया॒म्नीत्यया॑त-या॒म्नी॒ । लो॒क॒म्पृ॒णेति॑ लोकम्-पृ॒णा । इति॑ । ऐ॒न्द्रा॒ग्नीत्यै᳚न्द्र-अ॒ग्नी । हि । बा॒र्‌ह॒स्प॒त्या । इति॑ । ब्रू॒या॒त्॒ । 5 । इ॒न्द्रा॒ग्नी इती᳚न्द्र-अ॒ग्नी । च॒ । हि । दे॒वाना᳚म् । बृह॒स्पतिः॑ । च॒ । अया॑तयामान॒ इत्यया॑त-या॒मा॒नः॒ । 6 । अ॒नु॒च॒रव॒तीत्य॑नुच॒र-व॒ती॒ । भ॒व॒ति॒ । 7 । अजा॑मित्वा॒येत्यजा॑मि-त्वा॒य॒ । 8 । अ॒नु॒ष्टुभेत्य॑नु-स्तुभा᳚ । अन्विति॑ । च॒र॒ति॒ । 9 । आ॒त्मा । वै । लो॒क॒म्पृ॒णेति॑ लोकम्-पृ॒णा । प्रा॒ण इति॑ प्र-अ॒नः । अ॒नु॒ष्टुबित्य॑नु-स्तुप् । तस्मा᳚त् । प्रा॒ण इति॑ प्र-अ॒नः । सर्वा॑णि । अङ्गा॑नि । अन्विति॑ । च॒र॒ति॒ । 10 । ताः । अ॒स्य॒ । सूद॑दोहस॒ इति॒ सूद॑-दो॒ह॒सः॒ । [27]  
1 । इति॑ । आ॒ह॒ । 2 । तस्मा᳚त् । परु॑षिपरु॒षीति॒ परु॑षि-प॒रु॒षि॒ । रसः॑ । 3 । सोम᳚म् । श्री॒ण॒न्ति॒ । पृश्ञ॑यः । इति॑ । आ॒ह॒ । 4 । अन्न᳚म् । वै । पृश्ञि॑ । अन्न᳚म् । ए॒व । अवेति॑ । रु॒न्द्धे॒ । 5 । अ॒र्कः । वै । अ॒ग्निः । अ॒र्कः । अन्न᳚म् । अन्न᳚म् । ए॒व । अवेति॑ । रु॒न्द्धे॒ । 6 । जन्मन्न्॑ । दे॒वाना᳚म् । विशः॑ । त्रि॒षु । एति॑ । रो॒च॒ने । दि॒वः । इति॑ । आ॒ह॒ । 7 । इ॒मान् । ए॒व । अ॒स्मै॒ । लो॒कान् । ज्योति॑ष्मतः । क॒रो॒ति॒ । 8 । यः । वै । इष्ट॑कानाम् । प्र॒ति॒ष्ठामिति॑ प्रति-स्थाम् । वेद॑ । प्रतीति॑ । ए॒व । ति॒ष्ठ॒ति॒ । 9 । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । इति॑ । आ॒ह॒ । 10 । ए॒षा । वै । इष्ट॑कानाम् । प्र॒ति॒ष्ठेति॑ प्रति-स्था । यः । ए॒वम् । वेद॑ । प्रतीति॑ । ए॒व । ति॒ष्ठ॒ति॒ ॥ [28]  
1 । सु॒व॒र्गायेति॑ सुवः-गाय॑ । वै । ए॒षः । लो॒काय॑ । ची॒य॒ते॒ । यत् । अ॒ग्निः । 2 । वज्रः॑ । ए॒का॒द॒शिनी᳚ । 3 । यत् । अ॒ग्नौ । ए॒का॒द॒शिनी᳚म् । मि॒नु॒यात् । वज्रे॑ण । ए॒न॒म्॒ । सु॒व॒र्गादिति॑ सुवः-गात् । लो॒कात् । अ॒न्तः । द॒ध्या॒त्॒ । 4 । यत् । न । मि॒नु॒यात् । स्वरु॑भि॒रिति॒ स्वरु॑-भिः॒ । प॒शून् । वीति॑ । अ॒र्ध॒ये॒त्॒ । 5 । ए॒क॒यू॒पमित्ये॑क-यू॒पम् । मि॒नो॒ति॒ । 6 । न । ए॒न॒म्॒ । वज्रे॑ण । सु॒व॒र्गादिति॑ सुवः-गात् । लो॒कात् । अ॒न्त॒र्दधा॒तीत्य॑न्तः-दधा॑ति । न । स्वरु॑भि॒रिति॒ स्वरु॑-भिः॒ । प॒शून् । वीति॑ । अ॒र्ध॒य॒ति॒ । 7 । वीति॑ । वै । ए॒षः । इ॒न्द्रि॒येण॑ । वी॒र्ये॑ण । ऋ॒ध्य॒ते॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि-क्राम॑ति । 8 । ऐ॒न्द्रि॒या । [29]  
1 । ऋ॒चा । आ॒क्रम॑ण॒मित्या᳚-क्रम॑णम् । प्रतीति॑ । इष्ट॑काम् । उपेति॑ । द॒ध्या॒त्॒ । 2 । न । इ॒न्द्रि॒येण॑ । वी॒र्ये॑ण । वीति॑ । ऋ॒ध्य॒ते॒ । 3 । रु॒द्रः । वै । ए॒षः । यत् । अ॒ग्निः । 4 । तस्य॑ । ति॒स्रः । श॒र॒व्याः᳚ । प्र॒तीची᳚ । ति॒रश्ची᳚ । अ॒नूची᳚ । 5 । ताभ्यः॑ । वै । ए॒षः । एति॑ । वृ॒श्च्य॒ते॒ । यः । अ॒ग्निम् । चि॒नु॒ते । 6 । अ॒ग्निम् । चि॒त्वा । ति॒सृ॒ध॒न्वमिति॑ तिसृ-ध॒न्वम् । अया॑चितम् । ब्रा॒ह्म॒णाय॑ । द॒द्या॒त्॒ । 7 । ताभ्यः॑ । ए॒व । नमः॑ । क॒रो॒ति॒ । 8 । अथो॒ इति॑ । ताभ्यः॑ । ए॒व । आ॒त्मान᳚म् । निरिति॑ । क्री॒णी॒ते॒ । 9 । यत् । ते॒ । रु॒द्र॒ । पु॒रः । [30]  
1 । धनुः॑ । तत् । वातः॑ । अन्विति॑ । वा॒तु॒ । ते । 2 । तस्मै᳚ । ते । रु॒द्र॒ । सँ॒व्व॒थ्स॒रेणेति॑ सम्-व॒थ्स॒रेण॑ । नमः॑ । क॒रो॒मि॒ । 3 । यत् । ते॒ । रु॒द्र॒ । द॒ख्षि॒णा । धनुः॑ । तत् । वातः॑ । अन्विति॑ । वा॒तु॒ । ते । 4 । तस्मै᳚ । ते । रु॒द्र॒ । प॒रि॒व॒थ्स॒रेणेति॑ परि-व॒थ्स॒रेण॑ । नमः॑ । क॒रो॒मि॒ । 5 । यत् । ते॒ । रु॒द्र॒ । प॒श्चात् । धनुः॑ । तत् । वातः॑ । अन्विति॑ । वा॒तु॒ । ते । 6 । तस्मै᳚ । ते । रु॒द्र॒ । इ॒दा॒व॒थ्स॒रेण॑ । नमः॑ । क॒रो॒मि॒ । 7 । यत् । ते॒ । रु॒द्र॒ । उ॒त्त॒रादित्यु॑त्-त॒रात् । धनुः॑ । तत् । [31]  
1 । वातः॑ । अन्विति॑ । वा॒तु॒ । ते । 2 । तस्मै᳚ । ते । रु॒द्र॒ । इ॒दु॒व॒थ्स॒रेणेती॑दु-व॒थ्स॒रेण॑ । नमः॑ । क॒रो॒मि॒ । 3 । यत् । ते॒ । रु॒द्र॒ । उ॒परि॑ । धनुः॑ । तत् । वातः॑ । अन्विति॑ । वा॒तु॒ । ते । 4 । तस्मै᳚ । ते । रु॒द्र॒ । व॒थ्स॒रेण॑ । नमः॑ । क॒रो॒मि॒ । 5 । रु॒द्रः । वै । ए॒षः । यत् । अ॒ग्निः । 6 । सः । यथा᳚ । व्या॒घ्रः । क्रु॒द्धः । तिष्ठ॑ति । ए॒वम् । वै । ए॒षः । ए॒तर्‌हि॑ । 7 । सञ्चि॑त॒मिति॒ सम्-चि॒त॒म्॒ । ए॒तैः । उपेति॑ । ति॒ष्ठ॒ते॒ । 8 । न॒म॒स्का॒रैरिति॑ नमः-का॒रैः । ए॒व । ए॒न॒म्॒ । श॒म॒य॒ति॒ । 9 । ये । अ॒ग्नयः॑ । [32]  
1 । पु॒री॒ष्याः᳚ । प्रवि॑ष्टा॒ इति॒ प्र-वि॒ष्टाः॒ । पृ॒थि॒वीम् । अनु॑ ॥ 2 । तेषा᳚म् । त्वम् । अ॒सि॒ । उ॒त्त॒म इत्यु॑त्-त॒मः । प्रेति॑ । नः॒ । जी॒वात॑वे । सु॒व॒ ॥ 3 । आप᳚म् । त्वा॒ । अ॒ग्ने॒ । मन॑सा । 4 । आप᳚म् । त्वा॒ । अ॒ग्ने॒ । तप॑सा । 5 । आप᳚म् । त्वा॒ । अ॒ग्ने॒ । दी॒ख्षया᳚ । 6 । आप᳚म् । त्वा॒ । अ॒ग्ने॒ । उ॒प॒सद्भि॒रित्यु॑पस॒त्-भिः॒ । 7 । आप᳚म् । त्वा॒ । अ॒ग्ने॒ । सु॒त्यया᳚ । 8 । आप᳚म् । त्वा॒ । अ॒ग्ने॒ । दख्षि॑णाभिः । 9 । आप᳚म् । त्वा॒ । अ॒ग्ने॒ । अ॒व॒भृ॒थेनेत्य॑व-भृ॒थेन॑ । 10 । आप᳚म् । त्वा॒ । अ॒ग्ने॒ । व॒शया᳚ । 11 । आप᳚म् । त्वा॒ । अ॒ग्ने॒ । स्व॒गा॒का॒रेणेति॑ स्वगा-का॒रेण॑ । इति॑ । आ॒ह॒ । 12 । ए॒षा । वै । अ॒ग्नेः । आप्तिः॑ । 13 । तया᳚ । ए॒व । ए॒न॒म्॒ । आ॒प्नो॒ति॒ ॥ [33]  
1 । गा॒य॒त्रेण॑ । पु॒रस्ता᳚त् । उपेति॑ । ति॒ष्ठ॒ते॒ । प्रा॒णमिति॑ प्र-अ॒नम् । ए॒व । अ॒स्मि॒न्न्॒ । द॒धा॒ति॒ । 2 । बृ॒ह॒द्र॒थ॒न्त॒राभ्या॒मिति॑ बृहत्-र॒थ॒न्त॒राभ्या᳚म् । प॒ख्षौ । ओजः॑ । ए॒व । अ॒स्मि॒न्न्॒ । द॒धा॒ति॒ । 3 । ऋ॒तु॒स्थाय॑ज्ञाय॒ज्ञिये॑न । पुच्छ᳚म् । ऋ॒तुषु॑ । ए॒व । प्रतीति॑ । ति॒ष्ठ॒ति॒ । 4 । पृ॒ष्ठैः । उपेति॑ । ति॒ष्ठ॒ते॒ । 5 । तेजः॑ । वै । पृ॒ष्ठानि॑ । 6 । तेजः॑ । ए॒व । अ॒स्मि॒न्न्॒ । द॒धा॒ति॒ । 7 । प्र॒जाप॑ति॒रिति॑ प्र॒जा-प॒तिः॒ । अ॒ग्निम् । अ॒सृ॒ज॒त॒ । 8 । सः । अ॒स्मा॒त्॒ । सृ॒ष्टः । पराङ्॑ । ऐ॒त्॒ । 9 । तम् । वा॒र॒व॒न्तीये॒नेति॑ वार-व॒न्तीये॑न । अ॒वा॒र॒य॒त॒ । तत् । वा॒र॒व॒न्तीय॒स्येति॑ वार-व॒न्तीय॑स्य । वा॒र॒व॒न्ती॒य॒त्वमिति॑ वारवन्तीय-त्वम् । 10 । श्यै॒तेन॑ । श्ये॒ती । अ॒कु॒रु॒त॒ । तत् । श्यै॒तस्य॑ । श्यै॒त॒त्वमिति॑ श्यैत-त्वम् । [34]  
1 । यत् । वा॒र॒व॒न्तीये॒नेति॑ वार-व॒न्तीये॑न । उ॒प॒तिष्ठ॑त॒ इत्यु॑प-तिष्ठ॑ते । वा॒रय॑ते । ए॒व । ए॒न॒म्॒ । 2 । श्यै॒तेन॑ । श्ये॒ती । कु॒रु॒ते॒ । 3 । प्र॒जाप॑ते॒र्‌हृद॑येन । अ॒पि॒प॒ख्षमित्य॑पि-प॒ख्षम् । प्रति॑ । उपेति॑ । ति॒ष्ठ॒ते॒ । 4 । प्रे॒माण᳚म् । ए॒व । अ॒स्य॒ । ग॒च्छ॒ति॒ । 5 । प्राच्या᳚ । त्वा॒ । दि॒शा । सा॒द॒या॒मि॒ । गा॒य॒त्रेण॑ । छन्द॑सा । अ॒ग्निना᳚ । दे॒वत॑या । अ॒ग्नेः । शी॒र्‌ष्णा । अ॒ग्नेः । शिरः॑ । उपेति॑ । द॒धा॒मि॒ । 6 । दख्षि॑णया । त्वा॒ । दि॒शा । सा॒द॒या॒मि॒ । त्रैष्टु॑भेन । छन्द॑सा । इन्द्रे॑ण । दे॒वत॑या । अ॒ग्नेः । प॒ख्षेण॑ । अ॒ग्नेः । प॒ख्षम् । उपेति॑ । द॒धा॒मि॒ । 7 । प्र॒तीच्या᳚ । त्वा॒ । दि॒शा । सा॒द॒या॒मि॒ । [35]  
1 । जाग॑तेन । छन्द॑सा । स॒वि॒त्रा । दे॒वत॑या । अ॒ग्नेः । पुच्छे॑न । अ॒ग्नेः । पुच्छ᳚म् । उपेति॑ । द॒धा॒मि॒ । 2 । उदी᳚च्या । त्वा॒ । दि॒शा । सा॒द॒या॒मि॒ । आनु॑ष्टुभे॒नेत्यानु॑-स्तु॒भे॒न॒ । छन्द॑सा । मि॒त्रावरु॑णाभ्या॒मिति॑ मि॒त्रा-वरु॑णाभ्याम् । दे॒वत॑या । अ॒ग्नेः । प॒ख्षेण॑ । अ॒ग्नेः । प॒ख्षम् । उपेति॑ । द॒धा॒मि॒ । 3 । ऊ॒र्ध्वया᳚ । त्वा॒ । दि॒शा । सा॒द॒या॒मि॒ । पाङ्क्ते॑न । छन्द॑सा । बृह॒स्पति॑ना । दे॒वत॑या । अ॒ग्नेः । पृ॒ष्ठेन॑ । अ॒ग्नेः । पृ॒ष्ठम् । उपेति॑ । द॒धा॒मि॒ । 4 । यः । वै । अपा᳚त्मान॒मित्यप॑-आ॒त्मा॒न॒म्॒ । अ॒ग्निम् । चि॒नु॒ते । अपा॒त्मेत्यप॑-आ॒त्मा॒ । अ॒मुष्मिन्न्॑ । लो॒के । भ॒व॒ति॒ । 5 । यः । सात्मा॑न॒मिति॒ स-आ॒त्मा॒न॒म्॒ । चि॒नु॒ते । सात्मेति॒ स-आ॒त्मा॒ । अ॒मुष्मिन्न्॑ । लो॒के । भ॒व॒ति॒ । 6 । आ॒त्मे॒ष्ट॒का इत्या᳚त्म-इ॒ष्ट॒काः । उपेति॑ । द॒धा॒ति॒ । 7 । ए॒षः । वै । अ॒ग्नेः । आ॒त्मा । 8 । सात्मा॑न॒मिति॒ स-आ॒त्मा॒न॒म्॒ । ए॒व । अ॒ग्निम् । चि॒नु॒ते॒ । 9 । सात्मेति॒ स-आ॒त्मा॒ । अ॒मुष्मिन्न्॑ । लो॒के । भ॒व॒ति॒ । यः । ए॒वम् । वेद॑ ॥ [36]  
1A । अग्ने᳚ । उ॒द॒ध॒ इत्यु॑द-धे॒ । या । ते॒ । इषुः॑ । यु॒वा । नाम॑ । तया᳚ । नः॒ । मृ॒ड॒ । तस्याः᳚ । ते॒ । नमः॑ । तस्याः᳚ । ते॒ । उपेति॑ । जीव॑न्तः । भू॒या॒स्म॒ । 2B । अग्ने᳚ । दु॒ध्र॒ । 3C । ग॒ह्य॒ । कि॒ꣳ॒शि॒ल॒ । 5E । व॒न्य॒ । या । ते॒ । इषुः॑ । यु॒वा । नाम॑ । तया᳚ । नः॒ । मृ॒ड॒ । तस्याः᳚ । ते॒ । नमः॑ । तस्याः᳚ । ते॒ । उपेति॑ । जीव॑न्तः । भू॒या॒स्म॒ । 6F । पञ्च॑ । वै । ए॒ते । अ॒ग्नयः॑ । यत् । चित॑यः । उ॒द॒धिरित्यु॑द-धिः । ए॒व । नाम॑ । प्र॒थ॒मः । दु॒ध्रः । [37]  
1 । द्वि॒तीयः॑ । गह्यः॑ । तृ॒तीयः॑ । कि॒ꣳ॒शि॒लः । च॒तु॒र्थः । वन्यः॑ । प॒ञ्च॒मः । तेभ्यः॑ । यत् । आहु॑ती॒रित्या-हु॒तीः॒ । न । जु॒हु॒यात् । अ॒ध्व॒र्युम् । च॒ । यज॑मानम् । च॒ । प्रेति॑ । द॒हे॒युः॒ । यत् । ए॒ताः । आहु॑ती॒रित्या-हु॒तीः॒ । जु॒होति॑ । भा॒ग॒धेये॒नेति॑ भाग-धेये॑न । ए॒व । ए॒ना॒न्॒ । श॒म॒य॒ति॒ । न । आर्ति᳚म् । एति॑ । ऋ॒च्छ॒ति॒ । अ॒ध्व॒र्युः । न । यज॑मानः । 2G । वाक् । मे॒ । आ॒सन्न् । न॒सोः । प्रा॒ण इति॑ प्र-अ॒नः । अ॒ख्ष्योः । चख्षुः॑ । कर्ण॑योः । श्रोत्र᳚म् । बा॒हु॒वोः । बल᳚म् । ऊ॒रु॒वोः । ओजः॑ । अरि॑ष्टा । विश्वा॑नि । अङ्गा॑नि । त॒नूः । [38]  
1 । त॒नुवा᳚ । मे॒ । स॒ह । नमः॑ । ते॒ । अ॒स्तु॒ । मा । मा॒ । हि॒ꣳ॒सीः॒ । 2 । अपेति॑ । वै । ए॒तस्मा᳚त् । प्रा॒णा इति॑ प्र-अ॒नाः । क्रा॒म॒न्ति॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि-क्राम॑ति । वाक् । मे॒ । आ॒सन्न् । न॒सोः । प्रा॒ण इति॑ प्र-अ॒नः । 3 । इति॑ । आ॒ह॒ । प्रा॒णानिति॑ प्र-अ॒नान् । ए॒व । आ॒त्मन्न् । ध॒त्ते॒ । 4I । यः । रु॒द्रः । अ॒ग्नौ । यः । अ॒फ्स्वित्य॑प्-सु । यः । ओष॑धीषु । यः । रु॒द्रः । विश्वा᳚ । भुव॑ना । आ॒वि॒वेशेत्या᳚-वि॒वेश॑ । तस्मै᳚ । रु॒द्राय॑ । नमः॑ । अ॒स्तु॒ । 5K । आहु॑तिभागा॒ इत्याहु॑ति-भा॒गाः॒ । वै । अ॒न्ये । रु॒द्राः । ह॒विर्भा॑गा॒ इति॑ ह॒विः-भा॒गाः॒ । [39]  
1 । अ॒न्ये । श॒त॒रु॒द्रीय॒मिति॑ शत-रु॒द्रीय᳚म् । हु॒त्वा । गा॒वी॒धु॒कम् । च॒रुम् । ए॒तेन॑ । यजु॑षा । च॒र॒माया᳚म् । इष्ट॑कायाम् । नीति॑ । द॒ध्या॒त्॒ । भा॒ग॒धेये॒नेति॑ भाग-धेये॑न । ए॒व । ए॒न॒म्॒ । श॒म॒य॒ति॒ । तस्य॑ । तु । वै । श॒त॒रु॒द्रीय॒मिति॑ शत-रु॒द्रीय᳚म् । हु॒तम् । 2 । इति॑ । आ॒हुः॒ । यस्य॑ । ए॒तत् । अ॒ग्नौ । क्रि॒यते᳚ । इति॑ । 3L । वस॑वः । त्वा॒ । रु॒द्रैः । पु॒रस्ता᳚त् । पा॒न्तु॒ । पि॒तरः॑ । त्वा॒ । य॒मरा॑जान॒ इति॑ य॒म-रा॒जा॒नः॒ । पि॒तृभि॒रिति॑ पि॒तृ-भिः॒ । द॒ख्षि॒ण॒तः । पा॒न्तु॒ । आ॒दि॒त्याः । त्वा॒ । विश्वैः᳚ । दे॒वैः । प॒श्चात् । पा॒न्तु॒ । द्यु॒ता॒नः । त्वा॒ । मा॒रु॒तः । म॒रुद्भि॒रिति॑ म॒रुत्-भिः॒ । उ॒त्त॒र॒त इत्यु॑त्-त॒र॒तः । पा॒तु॒ । [40]  
1 । दे॒वाः । त्वा॒ । इन्द्र॑ज्येष्ठा॒ इतीन्द्र॑-ज्ये॒ष्ठाः॒ । वरु॑णराजान॒ इति॒ वरु॑ण-रा॒जा॒नः॒ । अ॒धस्ता᳚त् । च॒ । उ॒परि॑ष्टात् । च॒ । पा॒न्तु॒ । 1M । न । वै । ए॒तेन॑ । पू॒तः । न । मेध्यः॑ । न । प्रोख्षि॑त॒ इति॒ प्र-उ॒ख्षि॒तः॒ । यत् । ए॒न॒म्॒ । अतः॑ । प्रा॒चीन᳚म् । प्रो॒ख्षतीति॑ प्र-उ॒ख्षति॑ । यत् । सञ्चि॑त॒मिति॒ सम्-चि॒त॒म्॒ । आज्ये॑न । प्रो॒ख्षतीति॑ प्र-उ॒ख्षति॑ । तेन॑ । पू॒तः । तेन॑ । मेध्यः॑ । तेन॑ । प्रोख्षि॑त॒ इति॒ प्र-उ॒ख्षि॒तः॒ ॥ [41]  
1A । स॒मीची᳚ । नाम॑ । अ॒सि॒ । प्राची᳚ । दिक् । 2 । तस्याः᳚ । ते॒ । अ॒ग्निः । अधि॑पति॒रित्यधि॑-प॒तिः॒ । अ॒सि॒तः । र॒ख्षि॒ता । 3 । यः । च॒ । अधि॑पति॒रित्यधि॑-प॒तिः॒ । यः । च॒ । गो॒प्ता । ताभ्या᳚म् । नमः॑ । तौ । नः॒ । मृ॒ड॒य॒ता॒म्॒ । 4 । ते । यम् । द्वि॒ष्मः । यः । च॒ । नः॒ । द्वेष्टि॑ । तम् । वा॒म्॒ । जम्भे᳚ । द॒धा॒मि॒ । 5 । ओ॒ज॒स्विनी᳚ । नाम॑ । अ॒सि॒ । द॒ख्षि॒णा । दिक् । 6 । तस्याः᳚ । ते॒ । इन्द्रः॑ । अधि॑पति॒रित्यधि॑-प॒तिः॒ । पृदा॑कुः । 7 । प्राची᳚ । नाम॑ । अ॒सि॒ । प्र॒तीची᳚ । दिक् । 8 । तस्याः᳚ । ते॒ । [42]  
1 । सोमः॑ । अधि॑पति॒रित्यधि॑-प॒तिः॒ । स्व॒ज इति॑ स्व-जः । 2 । अ॒व॒स्थावेत्य॑व-स्थावा᳚ । नाम॑ । अ॒सि॒ । उदी॑ची । दिक् । 3 । तस्याः᳚ । ते॒ । वरु॑णः । अधि॑पति॒रित्यधि॑-प॒तिः॒ । ति॒रश्च॑राजि॒रिति॑ ति॒रश्च॑-रा॒जिः॒ । 4 । अधि॑प॒त्नीत्यधि॑-प॒त्नी॒ । नाम॑ । अ॒सि॒ । बृ॒ह॒ती । दिक् । 5 । तस्याः᳚ । ते॒ । बृह॒स्पतिः॑ । अधि॑पति॒रित्यधि॑-प॒तिः॒ । श्वि॒त्रः । 6 । व॒शिनी᳚ । नाम॑ । अ॒सि॒ । इ॒यम् । दिक् । 7 । तस्याः᳚ । ते॒ । य॒मः । अधि॑पति॒रित्यधि॑-प॒तिः॒ । क॒ल्माष॑ग्रीव॒ इति॑ क॒ल्माष॑-ग्री॒वः॒ । र॒ख्षि॒ता । 8 । यः । च॒ । अधि॑पति॒रित्यधि॑-प॒तिः॒ । यः । च॒ । गो॒प्ता । ताभ्या᳚म् । नमः॑ । तौ । नः॒ । मृ॒ड॒य॒ता॒म्॒ । 9 । ते । यम् । द्वि॒ष्मः । यः । च॒ । [43]  
1 । नः॒ । द्वेष्टि॑ । तम् । वा॒म्॒ । जम्भे᳚ । द॒धा॒मि॒ । 2B । ए॒ताः । वै । दे॒वताः᳚ । अ॒ग्निम् । चि॒तम् । र॒ख्ष॒न्ति॒ । 3 । ताभ्यः॑ । यत् । आहु॑ती॒रित्या-हु॒तीः॒ । न । जु॒हु॒यात् । अ॒ध्व॒र्युम् । च॒ । यज॑मानम् । च॒ । ध्या॒ये॒युः॒ । 4 । यत् । ए॒ताः । आहु॑ती॒रित्या-हु॒तीः॒ । जु॒होति॑ । भा॒ग॒धेये॒नेति॑ भाग-धेये॑न । ए॒व । ए॒ना॒न्॒ । श॒म॒य॒ति॒ । 5 । न । आर्ति᳚म् । एति॑ । ऋ॒च्छ॒ति॒ । अ॒ध्व॒र्युः । न । यज॑मानः । 6C । हे॒तयः॑ । नाम॑ । स्थ॒ । 7 । तेषा᳚म् । वः॒ । पु॒रः । गृ॒हाः । 8 । अ॒ग्निः । वः॒ । इष॑वः । स॒लि॒लः । 9 । नि॒लि॒म्पा इति॑ नि-लि॒म्पाः । नाम॑ । [44]  
1 । स्थ॒ । 2 । तेषा᳚म् । वः॒ । द॒ख्षि॒णा । गृ॒हाः । 3 । पि॒तरः॑ । वः॒ । इष॑वः । सग॑रः । 4 । व॒ज्रिणः॑ । नाम॑ । स्थ॒ । 5 । तेषा᳚म् । वः॒ । प॒श्चात् । गृ॒हाः । 6 । स्वप्नः॑ । वः॒ । इष॑वः । गह्व॑रः । 7 । अ॒व॒स्थावा॑न॒ इत्य॑व-स्थावा॑नः । नाम॑ । स्थ॒ । 8 । तेषा᳚म् । वः॒ । उ॒त्त॒रादित्यु॑त्-त॒रात् । गृ॒हाः । 9 । आपः॑ । वः॒ । इष॑वः । स॒मु॒द्रः । 10 । अधि॑पतय॒ इत्यधि॑-प॒त॒यः॒ । नाम॑ । स्थ॒ । 11 । तेषा᳚म् । वः॒ । उ॒परि॑ । गृ॒हाः । 12 । व॒र्‌ष॒म् । वः॒ । इष॑वः । अव॑स्वान् । 13 । क्र॒व्याः । नाम॑ । स्थ॒ । पार्थि॑वाः । 14 । तेषा᳚म् । वः॒ । इ॒ह । गृ॒हाः । [45]  
1 । अन्न᳚म् । वः॒ । इष॑वः । नि॒मि॒ष इति॑ नि-मि॒षः । वा॒त॒ना॒ममिति॑ वात-ना॒मम् । 2 । तेभ्यः॑ । वः॒ । नमः॑ । 3 । ते । नः॒ । मृ॒ड॒य॒त॒ । 4 । ते । यम् । द्वि॒ष्मः । यः । च॒ । नः॒ । द्वेष्टि॑ । तम् । वः॒ । जम्भे᳚ । द॒धा॒मि॒ । 5D । हु॒ताद॒ इति॑ हुत-अदः॑ । वै । अ॒न्ये । दे॒वाः । अ॒हु॒ताद॒ इत्य॑हुत-अदः॑ । अ॒न्ये । 6 । तान् । अ॒ग्नि॒चिदित्य॑ग्नि-चित् । ए॒व । उ॒भयान्॑ । प्री॒णा॒ति॒ । 7 । द॒ध्ना । म॒धु॒मि॒श्रेणेति॑ मधु-मि॒श्रेण॑ । ए॒ताः । आहु॑ती॒रित्या-हु॒तीः॒ । जु॒हो॒ति॒ । 8 । भा॒ग॒धेये॒नेति॑ भाग-धेये॑न । ए॒व । ए॒ना॒न्॒ । प्री॒णा॒ति॒ । 9 । अथो॒ इति॑ । खलु॑ । आ॒हुः॒ । 10 । इष्ट॑काः । वै । दे॒वाः । अ॒हु॒ताद॒ इत्य॑हुत-अदः॑ । इति॑ । [46]  
1 । अ॒नु॒प॒रि॒क्राम॒मित्य॑नु-प॒रि॒क्राम᳚म् । जु॒हो॒ति॒ । 2 । अप॑रिवर्ग॒मित्यप॑रि-व॒र्ग॒म्॒ । ए॒व । ए॒ना॒न्॒ । प्री॒णा॒ति॒ । 3E । इ॒मम् । स्तन᳚म् । ऊर्ज॑स्वन्तम् । ध॒य॒ । अ॒पाम् । प्रप्या॑त॒मिति॒ प्र-प्या॒त॒म्॒ । अ॒ग्ने॒ । स॒रि॒रस्य॑ । मध्ये᳚ ॥ 4E । उथ्स᳚म् । जु॒ष॒स्व॒ । मधु॑मन्त॒मिति॒ मधु॑-म॒न्त॒म्॒ । ऊ॒र्व॒ । स॒मु॒द्रिय᳚म् । सद॑नम् । एति॑ । वि॒श॒स्व॒ ॥ 5F । यः । वै । अ॒ग्निम् । प्र॒युज्येति॑ प्र-युज्य॑ । न । वि॒मु॒ञ्चतीति॑ वि-मु॒ञ्चति॑ । यथा᳚ । अश्वः॑ । यु॒क्तः । अवि॑मुच्यमान॒ इत्यवि॑-मु॒च्य॒मा॒नः॒ । ख्षुध्यन्न्॑ । प॒रा॒भव॒तीति॑ परा-भव॑ति । ए॒वम् । अ॒स्य॒ । अ॒ग्निः । परेति॑ । भ॒व॒ति॒ । 6 । तम् । प॒रा॒भव॑न्त॒मिति॑ परा-भव॑न्तम् । यज॑मानः । अनु॑ । परेति॑ । भ॒व॒ति॒ । 7 । सः । अ॒ग्निम् । चि॒त्वा । लू॒ख्षः । [47]  
1 । भ॒व॒ति॒ । 2 । इ॒मम् । स्तन᳚म् । ऊर्ज॑स्वन्तम् । ध॒य॒ । अ॒पाम् । इति॑ । आज्य॑स्य । पू॒र्णाम् । स्रुच᳚म् । जु॒हो॒ति॒ । 3 । ए॒षः । वै । अ॒ग्नेः । वि॒मो॒क इति॑ वि-मो॒कः । 4 । वि॒मुच्येति॑ वि-मुच्य॑ । ए॒व । अ॒स्मै॒ । अन्न᳚म् । अपीति॑ । द॒धा॒ति॒ । 5 । तस्मा᳚त् । आ॒हुः॒ । यः । च॒ । ए॒वम् । वेद॑ । यः । च॒ । न । 6 । सु॒धाय॒मिति॑ सु-धाय᳚म् । ह॒ । वै । वा॒जी । सुहि॑त॒ इति॒ सु-हि॒तः॒ । द॒धा॒ति॒ । इति॑ । 7 । अ॒ग्निः । वाव । वा॒जी । 8 । तम् । ए॒व । तत् । प्री॒णा॒ति॒ । 9 । सः । ए॒न॒म्॒ । प्री॒तः । प्री॒णा॒ति॒ । वसी॑यान् । भ॒व॒ति॒ ॥ [48]  
1 । इन्द्रा॑य । राज्ञे᳚ । सू॒क॒रः । 2 । वरु॑णाय । राज्ञे᳚ । कृष्णः॑ । 3 । य॒माय॑ । राज्ञे᳚ । ऋश्यः॑ । 4 । ऋ॒ष॒भाय॑ । राज्ञे᳚ । ग॒व॒यः । 5 । शा॒र्दू॒लाय॑ । राज्ञे᳚ । गौ॒रः । 6 । पु॒रु॒ष॒रा॒जायेति॑ पुरुष-रा॒जाय॑ । म॒र्कटः॑ । 7 । ख्षि॒प्र॒श्ये॒नस्येति॑ ख्षिप्र-श्ये॒नस्य॑ । वर्ति॑का । 8 । नील॑ङ्गोः । क्रिमिः॑ । 9 । सोम॑स्य । राज्ञः॑ । कु॒लु॒ङ्गः । 10 । सिन्धोः᳚ । शि॒ꣳ॒शु॒मारः॑ । 11 । हि॒मव॑त॒ इति॑ हि॒म-व॒तः॒ । ह॒स्ती ॥ [49]  
1 । म॒युः । प्रा॒जा॒प॒त्य इति॑ प्राजा-प॒त्यः । 2 । ऊ॒लः । हली᳚ख्ष्णः । वृ॒ष॒द॒ꣳ॒शः । ते । धा॒तुः । 3 । सर॑स्वत्यै । शारिः॑ । श्ये॒ता । पु॒रु॒ष॒वागिति॑ पुरुष-वाक् । 4 । सर॑स्वते । शुकः॑ । श्ये॒तः । पु॒रु॒ष॒वागिति॑ पुरुष-वाक् । 5 । आ॒र॒ण्यः । अ॒जः । न॒कु॒लः । शका᳚ । ते । पौ॒ष्णाः । 6 । वा॒चे । क्रौ॒ञ्चः ॥ [50]  
1 । अ॒पाम् । नप्त्रे᳚ । ज॒षः । 2 । ना॒क्रः । मक॑रः । कु॒ली॒कयः॑ । ते । अकू॑पारस्य । 3 । वा॒चे । पै॒ङ्ग॒रा॒ज इति॑ पैङ्ग-रा॒जः । 4 । भगा॑य । कु॒षीत॑कः । 5 । आ॒ती । वा॒ह॒सः । दर्वि॑दा । ते । वा॒य॒व्याः᳚ । 6 । दि॒ग्भ्य इति॑ दिक्-भ्यः । च॒क्र॒वा॒कः ॥ [51]  
1 । बला॑य । अ॒ज॒ग॒रः । 2 । आ॒खुः । सृ॒ज॒या । श॒यण्ड॑कः । ते । मै॒त्राः । 3 । मृ॒त्यवे᳚ । अ॒सि॒तः । 4 । म॒न्यवे᳚ । स्व॒ज इति॑ स्व-जः । 5 । कु॒म्भी॒नस॒ इति॑ कुम्भी-नसः॑ । पु॒ष्क॒र॒सा॒द इति॑ पुष्कर-सा॒दः । लो॒हि॒ता॒हिरिति॑ लोहित-अ॒हिः । ते । त्वा॒ष्ट्राः । 6 । प्र॒ति॒श्रुत्का॑या॒ इति॑ प्रति-श्रुत्का॑यै । वा॒ह॒सः ॥ [52]  
1 । पु॒रु॒ष॒मृ॒ग इति॑ पुरुष-मृ॒गः । च॒न्द्रम॑से । 2 । गो॒धा । काल॑का । दा॒र्वा॒घा॒ट इति॑ दारु-आ॒घा॒तः । ते । वन॒स्पती॑नाम् । 3 । ए॒णी । अह्ने᳚ । कृष्णः॑ । रात्रि॑यै । 4 । पि॒कः । ख्ष्विङ्का᳚ । नील॑शी॒र्‌ष्णीति॒ नील॑-शी॒र्‌ष्णी॒ । ते । अ॒र्य॒म्णे । 5 । धा॒तुः । क॒त्क॒टः ॥ [53]  
1 । सौ॒री । ब॒लाका᳚ । 2 । ऋश्यः॑ । म॒यूरः॑ । श्ये॒नः । ते । ग॒न्ध॒र्वाणा᳚म् । 3 । वसू॑नाम् । क॒पिञ्ज॑लः । 4 । रु॒द्राणा᳚म् । ति॒त्ति॒रिः । 5 । रो॒हित् । कु॒ण्डृ॒णाची᳚ । गो॒लत्ति॑का । ताः । अ॒फ्स॒रसा᳚म् । 6 । अर॑ण्याय । सृ॒म॒रः ॥ [54]  
1 । पृ॒ष॒तः । वै॒श्व॒दे॒व इति॑ वैश्व-दे॒वः । 2 । पि॒त्वः । न्यङ्कुः॑ । कशः॑ । ते । अनु॑मत्या॒ इत्यनु॑-म॒त्यै॒ । 3 । अ॒न्य॒वा॒प इत्य॑न्य-वा॒पः । अ॒र्ध॒मा॒साना॒मित्य॑र्ध-मा॒साना᳚म् । 4 । मा॒साम् । क॒श्यपः॑ । 5 । क्वयिः॑ । कु॒टरुः॑ । दा॒त्यौ॒हः । ते । सि॒नी॒वा॒ल्यै । 6 । बृह॒स्पत॑ये । शि॒त्पु॒टः ॥ [55]  
1 । शका᳚ । भौ॒मी । 2 । पा॒न्त्रः । कशः॑ । मा॒न्थी॒लवः॑ । ते । पि॒तृ॒णाम् । 3 । ऋ॒तू॒नाम् । जह॑का । 4 । सँ॒व्व॒थ्स॒रायेति॑ सम्-व॒थ्स॒राय॑ । लोपा᳚ । 5 । क॒पोतः॑ । उलू॑कः । श॒शः । ते । नै॒र्‌॒ऋ॒ता इति॑ नैः-ऋ॒ताः । 6 । कृ॒क॒वाकुः॑ । सा॒वि॒त्रः ॥ [56]  
1 । रुरुः॑ । रौ॒द्रः । 2 । कृ॒क॒ला॒सः । श॒कुनिः॑ । पिप्प॑का । ते । श॒र॒व्या॑यै । 3 । ह॒रि॒णः । मा॒रु॒तः । 4 । ब्रह्म॑णे । शा॒र्गः । 5 । त॒रख्षुः॑ । कृ॒ष्णः । श्वा । च॒तु॒र॒ख्ष इति॑ चतुः-अ॒ख्षः । ग॒र्द॒भः । ते । इ॒त॒र॒ज॒नाना॒मिती॑तर-ज॒नाना᳚म् । 6 । अ॒ग्नये᳚ । धूङ्ख्ष्णा᳚ ॥ [57]  
1 । अ॒ल॒जः । आ॒न्त॒रि॒ख्षः । 2 । उ॒द्रः । म॒द्गुः । प्ल॒वः । ते । अ॒पाम् । 3 । अदि॑त्यै । ह॒ꣳ॒स॒साचि॒रिति॑ हꣳस-साचिः॑ । 4 । इ॒न्द्रा॒ण्यै । कीर्‌शा᳚ । 5 । गृध्रः॑ । शि॒ति॒क॒ख्षीति॑ शिति-क॒ख्षी । वा॒र्ध्रा॒ण॒सः । ते । दि॒व्याः । 6 । द्या॒वा॒पृ॒थि॒व्येति॑ द्यावा-पृ॒थि॒व्या᳚ । श्वा॒विदिति॑ श्व-वित् ॥ [58]  
1 । सु॒प॒र्ण इति॑ सु-प॒र्णः । पा॒र्ज॒न्यः । 2 । ह॒ꣳ॒सः । वृकः॑ । वृ॒ष॒द॒ꣳ॒शः । ते । ऐ॒न्द्राः । 3 । अ॒पाम् । उ॒द्रः । 4 । अ॒र्य॒म्णे । लो॒पा॒शः । 5 । सि॒ꣳ॒हः । न॒कु॒लः । व्या॒घ्रः । ते । म॒हे॒न्द्रायेति॑ महा-इ॒न्द्राय॑ । 6 । कामा॑य । पर॑स्वान् ॥ [59]  
1 । आ॒ग्ने॒यः । कृ॒ष्णग्री॑व॒ इति॑ कृ॒ष्ण-ग्री॒वः॒ । 2 । सा॒र॒स्व॒ती । मे॒षी । 3 । ब॒भ्रुः । सौ॒म्यः । 4 । पौ॒ष्णः । श्या॒मः । 5 । शि॒ति॒पृ॒ष्ठ इति॑ शिति-पृ॒ष्ठः । बा॒र्‌ह॒स्प॒त्यः । 6 । शि॒ल्पः । वै॒श्व॒दे॒व इति॑ वैश्व-दे॒वः । 7 । ऐ॒न्द्रः । अ॒रु॒णः । 8 । मा॒रु॒तः । क॒ल्माषः॑ । 9 । ऐ॒न्द्रा॒ग्न इत्यै᳚न्द्र-अ॒ग्नः । स॒ꣳ॒हि॒त इति॑ सम्-हि॒तः । 10 । अ॒धोरा॑म॒ इत्य॒धः-रा॒मः॒ । सा॒वि॒त्रः । 11 । वा॒रु॒णः । पेत्वः॑ ॥ [60]  
1 । अश्वः॑ । तू॒प॒रः । गो॒मृ॒ग इति॑ गो-मृ॒गः । ते । प्रा॒जा॒प॒त्या इति॑ प्राजा-प॒त्याः । 2 । आ॒ग्ने॒यौ । कृ॒ष्णग्री॑वा॒विति॑ कृ॒ष्ण-ग्री॒वौ॒ । 3 । त्वा॒ष्ट्रौ । लो॒म॒श॒स॒क्थाविति॑ लोमश-स॒क्थौ । 4 । शि॒ति॒पृ॒ष्ठाविति॑ शिति-पृ॒ष्ठौ । बा॒र्‌ह॒स्प॒त्यौ । 5 । धा॒त्रे । पृ॒षो॒द॒र इति॑ पृष-उ॒द॒रः । 6 । सौ॒र्यः । ब॒लख्षः॑ । पेत्वः॑ ॥ [61]  
1 । अ॒ग्नये᳚ । अनी॑कवत॒ इत्यनी॑क-व॒ते॒ । रोहि॑ताञ्जि॒रिति॒ रोहि॑त-अ॒ञ्जिः॒ । अ॒न॒ड्वान् । 2 । अ॒धोरा॑मा॒वित्य॒धः-रा॒मौ॒ । सा॒वि॒त्रौ । 3 । पौ॒ष्णौ । र॒ज॒तना॑भी॒ इति॑ रज॒त-ना॒भी॒ । 4 । वै॒श्व॒दे॒वाविति॑ वैश्व-दे॒वौ । पि॒शङ्गौ᳚ । तू॒प॒रौ । 5 । मा॒रु॒तः । क॒ल्माषः॑ । 6 । आ॒ग्ने॒यः । कृ॒ष्णः । अ॒जः । 7 । सा॒र॒स्व॒ती । मे॒षी । 8 । वा॒रु॒णः । कृ॒ष्णः । एक॑शितिपा॒दित्येक॑-शि॒ति॒पा॒त्॒ । पेत्वः॑ ॥ [62]  
