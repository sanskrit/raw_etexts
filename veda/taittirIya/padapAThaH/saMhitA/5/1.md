

  
1 । सा॒वि॒त्राणि॑ । जु॒हो॒ति॒ । 2 । प्रसू᳚त्या॒ इति॒ प्र-सू॒त्यै॒ । 3 । च॒तु॒र्गृ॒ही॒तेनेति॑ चतुः-गृ॒ही॒तेन॑ । जु॒हो॒ति॒ । 4 । चतु॑ष्पाद॒ इति॒ चतुः॑-पा॒दः॒ । प॒शवः॑ । 5 । प॒शून् । ए॒व । अवेति॑ । रु॒न्द्धे॒ । 6 । चत॑स्रः । दिशः॑ । 7 । दि॒ख्षु । ए॒व । प्रतीति॑ । ति॒ष्ठ॒ति॒ । 8 । छन्दाꣳ॑सि । दे॒वेभ्यः॑ । अपेति॑ । अ॒क्रा॒म॒न्न्॒ । 9 । न । वः॒ । अ॒भा॒गानि॑ । ह॒व्यम् । व॒ख्ष्या॒मः॒ । इति॑ । 10 । तेभ्यः॑ । ए॒तत् । च॒तु॒र्गृही॒तमिति॑ चतुः-गृ॒ही॒तम् । अ॒धा॒र॒य॒न्न्॒ । 11 । पु॒रो॒नु॒वा॒क्या॑या॒ इति॑ पुरः-अ॒नु॒वा॒क्या॑यै । या॒ज्या॑यै । दे॒वता॑यै । व॒ष॒ट्का॒रायेति॑ वषट्-का॒राय॑ । 12 । यत् । च॒तु॒र्गृही॒तमिति॑ चतुः-गृ॒ही॒तम् । जु॒होति॑ । छन्दाꣳ॑सि । ए॒व । तत् । प्री॒णा॒ति॒ । 13 । तानि॑ । अ॒स्य॒ । प्री॒तानि॑ । दे॒वेभ्यः॑ । ह॒व्यम् । व॒ह॒न्ति॒ । 14 । यम् । का॒मये॑त । [1]  
1 । पापी॑यान् । स्या॒त्॒ । इति॑ । एकै॑क॒मित्येक᳚म्-ए॒क॒म्॒ । तस्य॑ । जु॒हु॒या॒त्॒ । 2 । आहु॑तीभि॒रित्या-हु॒ती॒भिः॒ । ए॒व । ए॒न॒म्॒ । अपेति॑ । गृ॒ह्णा॒ति॒ । पापी॑यान् । भ॒व॒ति॒ । 3 । यम् । का॒मये॑त । 4 । वसी॑यान् । स्या॒त्॒ । इति॑ । सर्वा॑णि । तस्य॑ । अ॒नु॒द्रुत्येत्य॑नु-द्रुत्य॑ । जु॒हु॒या॒त्॒ । 5 । आहु॒त्येत्या-हु॒त्या॒ । ए॒व । ए॒न॒म्॒ । अ॒भीति॑ । क्र॒म॒य॒ति॒ । वसी॑यान् । भ॒व॒ति॒ । 6 । अथो॒ इति॑ । य॒ज्ञस्य॑ । ए॒व । ए॒षा । अ॒भिक्रा᳚न्ति॒रित्य॒भि-क्रा॒न्तिः॒ । 7 । ए॒ति॒ । वै । ए॒षः । य॒ज्ञ॒मु॒खादिति॑ यज्ञ-मु॒खात् । ऋद्ध्याः᳚ । यः । अ॒ग्नेः । दे॒वता॑याः । एति॑ । 8 । अ॒ष्टौ । ए॒तानि॑ । सा॒वि॒त्राणि॑ । भ॒व॒न्ति॒ । 9 । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्री । 10 । गा॒य॒त्रः । [2]  
1 । अ॒ग्निः । तेन॑ । ए॒व । य॒ज्ञ॒मु॒खादिति॑ यज्ञ-मु॒खात् । ऋद्ध्याः᳚ । अ॒ग्नेः । दे॒वता॑यै । न । ए॒ति॒ । 3 । अ॒ष्टौ । सा॒वि॒त्राणि॑ । भ॒व॒न्ति॒ । आहु॑ति॒रित्या-हु॒तिः॒ । न॒व॒मी । 4 । त्रि॒वृत॒मिति॑ त्रि-वृत᳚म् । ए॒व । य॒ज्ञ॒मु॒ख इति॑ यज्ञ-मु॒खे । वीति॑ । या॒त॒य॒ति॒ । 5 । यदि॑ । का॒मये॑त । 6 । छन्दाꣳ॑सि । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒ये॒य॒म्॒ । इति॑ । ऋच᳚म् । अ॒न्त॒माम् । कु॒र्या॒त्॒ । 7 । छन्दाꣳ॑सि । ए॒व । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒य॒ति॒ । 8 । यदि॑ । का॒मये॑त । 9 । यज॑मानम् । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒ये॒य॒म्॒ । इति॑ । यजुः॑ । अ॒न्त॒मम् । कु॒र्या॒त्॒ । 10 । यज॑मानम् । ए॒व । य॒ज्ञ॒य॒श॒सेनेति॑ यज्ञ-य॒श॒सेन॑ । अ॒र्प॒य॒ति॒ । 11 । ऋ॒चा । स्तोम᳚म् । समिति॑ । अ॒र्ध॒य॒ । इति॑ । [3]  
1 । आ॒ह॒ । 2 । समृ॑द्ध्या॒ इति॒ सम्-ऋ॒द्ध्यै॒ । 3 । च॒तुर्भि॒रिति॑ च॒तुः-भिः॒ । अभ्रि᳚म् । एति॑ । द॒त्ते॒ । 4 । च॒त्वारि॑ । छन्दाꣳ॑सि । 5 । छन्दो॑भि॒रिति॒ छन्दः॑-भिः॒ । ए॒व । 6 । दे॒वस्य॑ । त्वा॒ । स॒वि॒तुः । प्र॒स॒व इति॑ प्र-स॒वे । इति॑ । आ॒ह॒ । 7 । प्रसू᳚त्या॒ इति॒ प्र-सू॒त्यै॒ । 8 । अ॒ग्निः । दे॒वेभ्यः॑ । निला॑यत । 9 । सः । वेणु᳚म् । प्रेति॑ । अ॒वि॒श॒त्॒ । 10 । सः । ए॒ताम् । ऊ॒तिम् । अनु॑ । समिति॑ । अ॒च॒र॒त्॒ । यत् । वेणोः᳚ । सु॒षि॒रम् । 11 । सु॒षि॒रा । अभ्रिः॑ । भ॒व॒ति॒ । स॒यो॒नि॒त्वायेति॑ सयोनि-त्वाय॑ । 12 । सः । यत्र॑य॒त्रेति॒ यत्र॑-य॒त्र॒ । अव॑सत् । तत् । कृ॒ष्णम् । अ॒भ॒व॒त्॒ । 13 । क॒ल्मा॒षी । भ॒व॒ति॒ । रू॒पस॑मृद्ध्या॒ इति॑ रू॒प-स॒मृ॒द्ध्यै॒ । 14 । उ॒भ॒य॒तः॒ख्ष्णूरित्यु॑भयतः-ख्ष्णूः । भ॒व॒ति॒ । 15 । इ॒तः । च॒ । अ॒मुतः॑ । च॒ । अ॒र्कस्य॑ । अव॑रुद्ध्या॒ इत्यव॑-रु॒द्ध्यै॒ । 16 । व्या॒म॒मा॒त्रीति॑ व्याम-मा॒त्री । भ॒व॒ति॒ । 17 । ए॒ताव॑त् । वै । पुरु॑षे । वी॒र्य᳚म् । 18 । वी॒र्य॑सम्मि॒तेति॑ वी॒र्य॑-स॒म्मि॒ता॒ । 19 । अप॑रिमि॒तेत्यप॑रि-मि॒ता॒ । भ॒व॒ति॒ । 20 । अप॑रिमित॒स्येत्यप॑रि-मि॒त॒स्य॒ । अव॑रुद्ध्या॒ इत्यव॑-रु॒द्ध्यै॒ । 21 । यः । वन॒स्पती॑नाम् । फ॒ल॒ग्रहि॒रिति॑ फल-ग्रहिः॑ । सः । ए॒षा॒म्॒ । वी॒र्या॑वा॒निति॑ वी॒र्य॑-वा॒न्॒ । 22 । फ॒ल॒ग्रहि॒रिति॑ फल-ग्रहिः॑ । वेणुः॑ । 23 । वै॒ण॒वी । भ॒व॒ति॒ । वी॒र्य॑स्य । अव॑रुद्ध्या॒ इत्यव॑-रु॒द्ध्यै॒ ॥ [4]  
1 । व्यृ॑द्ध॒मिति॒ वि-ऋ॒द्ध॒म्॒ । वै । ए॒तत् । य॒ज्ञस्य॑ । यत् । अ॒य॒जुष्के॒णेत्य॑य॒जुः-के॒न॒ । क्रि॒यते᳚ । 2 । इ॒माम् । अ॒गृ॒भ्ण॒न्न्॒ । र॒श॒नाम् । ऋ॒तस्य॑ । इति॑ । अ॒श्वा॒भि॒धानी॒मित्य॑श्व-अ॒भि॒धानी᳚म् । एति॑ । द॒त्ते॒ । 3 । यजु॑ष्कृत्या॒ इति॒ यजुः॑-कृ॒त्यै॒ । य॒ज्ञस्य॑ । समृ॑द्ध्या॒ इति॒ सम्-ऋ॒द्ध्यै॒ । 4 । प्रतू᳚र्त॒मिति॒ प्र-तू॒र्त॒म्॒ । वा॒जि॒न्न्॒ । एति॑ । द्र॒व॒ । इति॑ । अश्व᳚म् । अ॒भीति॑ । द॒धा॒ति॒ । 5 । रू॒पम् । ए॒व । अ॒स्य॒ । ए॒तत् । म॒हि॒मान᳚म् । व्याच॑ष्ट॒ इति॑ वि-आच॑ष्टे । 6 । यु॒ञ्जाथा᳚म् । रास॑भम् । यु॒वम् । इति॑ । ग॒र्द॒भम् । 7 । अस॑ति । ए॒व । ग॒र्द॒भम् । प्रतीति॑ । स्था॒प॒य॒ति॒ । 8 । तस्मा᳚त् । अश्वा᳚त् । ग॒र्द॒भः । अस॑त्तर॒ इत्यस॑त्-त॒रः॒ । 9 । योगे॑योग॒ इति॒ योगे᳚-यो॒गे॒ । त॒वस्त॑र॒मिति॑ त॒वः-त॒र॒म्॒ । इति॑ । आ॒ह॒ । [5]  
1 । योगे॑योग॒ इति॒ योगे᳚-यो॒गे॒ । ए॒व । ए॒न॒म्॒ । यु॒ङ्क्ते॒ । 2 । वाजे॑वाज॒ इति॒ वाजे᳚-वा॒जे॒ । ह॒वा॒म॒हे॒ । इति॑ । आ॒ह॒ । 3 । अन्न᳚म् । वै । वाजः॑ । 4 । अन्न᳚म् । ए॒व । अवेति॑ । रु॒न्द्धे॒ । 5 । सखा॑यः । इन्द्र᳚म् । ऊ॒तये᳚ । इति॑ । आ॒ह॒ । 6 । इ॒न्द्रि॒यम् । ए॒व । अवेति॑ । रु॒न्द्धे॒ । 7 । अ॒ग्निः । दे॒वेभ्यः॑ । निला॑यत । 8 । तम् । प्र॒जाप॑ति॒रिति॑ प्र॒जा-प॒तिः॒ । अन्विति॑ । अ॒वि॒न्द॒त्॒ । 9 । प्रा॒जा॒प॒त्य इति॑ प्राजा-प॒त्यः । अश्वः॑ । 10 । अश्वे॑न । समिति॑ । भ॒र॒ति॒ । अनु॑वित्त्या॒ इत्यनु॑-वि॒त्त्यै॒ । 11 । पा॒प॒व॒स्य॒समिति॑ पाप-व॒स्य॒सम् । वै । ए॒तत् । क्रि॒य॒ते॒ । यत् । श्रेय॑सा । च॒ । पापी॑यसा । च॒ । स॒मा॒नम् । कर्म॑ । कु॒र्वन्ति॑ । 12 । पापी॑यान् । [6]  
1 । हि । अश्वा᳚त् । ग॒र्द॒भः । 2 । अश्व᳚म् । पूर्व᳚म् । न॒य॒न्ति॒ । पा॒प॒व॒स्य॒सस्येति॑ पाप-व॒स्य॒सस्य॑ । व्यावृ॑त्त्या॒ इति॑ वि-आवृ॑त्त्यै । 3 । तस्मा᳚त् । श्रेयाꣳ॑सम् । पापी॑यान् । प॒श्चात् । अन्विति॑ । ए॒ति॒ । 4 । ब॒हुः । वै । भव॑तः । भ्रातृ॑व्यः । 5 । भव॑ति । इ॒व॒ । खलु॑ । वै । ए॒षः । यः । अ॒ग्निम् । चि॒नु॒ते । 6 । व॒ज्री । अश्वः॑ । 7 । प्र॒तूर्व॒न्निति॑ प्र-तूर्वन्न्॑ । एति॑ । इ॒हि॒ । अ॒व॒क्राम॒न्नित्य॑व-क्रामन्न्॑ । अश॑स्तीः । इति॑ । आ॒ह॒ । 8 । वज्रे॑ण । ए॒व । पा॒प्मान᳚म् । भ्रातृ॑व्यम् । अवेति॑ । क्रा॒म॒ति॒ । 9 । रु॒द्रस्य॑ । गाण॑पत्या॒दिति॒ गाण॑-प॒त्या॒त्॒ । इति॑ । आ॒ह॒ । 10 । रौ॒द्राः । वै । प॒शवः॑ । रु॒द्रात् । ए॒व । [7]  
1 । प॒शून् । नि॒र्याच्येति॑ निः-याच्य॑ । आ॒त्मने᳚ । कर्म॑ । कु॒रु॒ते॒ । 2 । पू॒ष्णा । स॒युजेति॑ स-युजा᳚ । स॒ह । इति॑ । आ॒ह॒ । 3 । पू॒षा । वै । अध्व॑नाम् । स॒न्ने॒तेति॑ सम्-ने॒ता । 4 । सम॑ष्ट्या॒ इति॒ सम्-अ॒ष्ट्यै॒ । 5 । पुरी॑षायतन॒ इति॒ पुरी॑ष-आ॒य॒त॒नः॒ । वै । ए॒षः । यत् । अ॒ग्निः । 6 । अङ्गि॑रसः । वै । ए॒तम् । अग्रे᳚ । दे॒वता॑नाम् । समिति॑ । अ॒भ॒र॒न्न्॒ । 7 । पृ॒थि॒व्याः । स॒धस्था॒दिति॑ स॒ध-स्था॒त्॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । अच्छ॑ । इ॒हि॒ । इति॑ । आ॒ह॒ । 8 । साय॑तन॒मिति॒ स-आ॒य॒त॒न॒म्॒ । ए॒व । ए॒न॒म्॒ । दे॒वता॑भिः । समिति॑ । भ॒र॒ति॒ । 9 । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । अच्छ॑ । इ॒मः॒ । इति॑ । आ॒ह॒ । 10 । येन॑ । [8]  
1 । स॒ङ्गच्छ॑त॒ इति॑ सम्-गच्छ॑ते । वाज᳚म् । ए॒व । अ॒स्य॒ । वृ॒ङ्क्ते॒ । 2 । प्र॒जाप॑तय॒ इति॑ प्र॒जा-प॒त॒ये॒ । प्र॒ति॒प्रोच्येति॑ प्रति-प्रोच्य॑ । अ॒ग्निः । स॒म्भृत्य॒ इति॑ सम्-भृत्यः॑ । इति॑ । आ॒हुः॒ । 3 । इ॒यम् । वै । प्र॒जाप॑ति॒रिति॑ प्र॒जा-प॒तिः॒ । 4 । तस्याः᳚ । ए॒तत् । श्रोत्र᳚म् । यत् । व॒ल्मीकः॑ । 5 । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । भ॒रि॒ष्या॒मः॒ । इति॑ । व॒ल्मी॒क॒व॒पामिति॑ वल्मीक-व॒पाम् । उपेति॑ । ति॒ष्ठ॒ते॒ । 6 । सा॒ख्षादिति॑ स-अ॒ख्षात् । ए॒व । प्र॒जाप॑तय॒ इति॑ प्र॒जा-प॒त॒ये॒ । प्र॒ति॒प्रोच्येति॑ प्रति-प्रोच्य॑ । अ॒ग्निम् । समिति॑ । भ॒र॒ति॒ । 7 । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । भ॒रा॒मः॒ । इति॑ । आ॒ह॒ । 8 । येन॑ । स॒ङ्गच्छ॑त॒ इति॑ सम्-गच्छ॑ते । वाज᳚म् । ए॒व । अ॒स्य॒ । वृ॒ङ्क्ते॒ । 9 । अन्विति॑ । अ॒ग्निः । उ॒षसा᳚म् । अग्र᳚म् । [9]  
1 । अ॒ख्य॒त्॒ । इति॑ । आ॒ह॒ । 2 । अनु॑ख्यात्या॒ इत्यनु॑-ख्या॒त्यै॒ । 3 । आ॒गत्येत्या᳚-गत्य॑ । वा॒जी । अध्व॑नः । आ॒क्रम्येत्या᳚-क्रम्य॑ । वा॒जि॒न्न्॒ । पृ॒थि॒वीम् । इति॑ । आ॒ह॒ । 4 । इ॒च्छति॑ । ए॒व । ए॒न॒म्॒ । पूर्व॑या । वि॒न्दति॑ । उत्त॑र॒येत्युत्-त॒र॒या॒ । 5 । द्वाभ्या᳚म् । एति॑ । क्र॒म॒य॒ति॒ । 6 । प्रति॑ष्ठित्या॒ इति॒ प्रति॑-स्थि॒त्यै॒ । 7 । अनु॑रूपाभ्या॒मित्यनु॑-रू॒पा॒भ्या॒म्॒ । 8 । तस्मा᳚त् । अनु॑रूपा॒ इत्यनु॑-रू॒पाः॒ । प॒शवः॑ । प्रेति॑ । जा॒य॒न्ते॒ । 9 । द्यौः । ते॒ । पृ॒ष्ठम् । पृ॒थि॒वी । स॒धस्थ॒मिति॑ स॒ध-स्थ॒म्॒ । इति॑ । आ॒ह॒ । 10 । ए॒भ्यः । वै । ए॒तम् । लो॒केभ्यः॑ । प्र॒जाप॑ति॒रिति॑ प्र॒जा-प॒तिः॒ । समिति॑ । ऐ॒र॒य॒त्॒ । 11 । रू॒पम् । ए॒व । अ॒स्य॒ । ए॒तत् । म॒हि॒मान᳚म् । व्याच॑ष्ट॒ इति॑ वि-आच॑ष्टे । 12 । व॒ज्री । वै । ए॒षः । यत् । अश्वः॑ । 13 । द॒द्भिरिति॑ दत्-भिः । अ॒न्यतो॑दद्भ्य॒ इत्य॒न्यतः॑-द॒द्भ्यः॒ । भूयान्॑ । लोम॑भि॒रिति॒ लोम॑-भिः॒ । उ॒भ॒याद॑द्भ्य॒ इत्यु॑भ॒याद॑त्-भ्यः॒ । 14 । यम् । द्वि॒ष्यात् । तम् । अ॒ध॒स्प॒दमित्य॑धः-प॒दम् । ध्या॒ये॒त्॒ । 15 । वज्रे॑ण । ए॒व । ए॒न॒म्॒ । स्तृ॒णु॒ते॒ ॥ [10]  
1 । उदिति॑ । क्रा॒म॒ । उदिति॑ । अ॒क्र॒मी॒त्॒ । इति॑ । द्वाभ्या᳚म् । उदिति॑ । क्र॒म॒य॒ति॒ । 2 । प्रति॑ष्ठित्या॒ इति॒ प्रति॑-स्थि॒त्यै॒ । 3 । अनु॑रूपाभ्या॒मित्यनु॑-रू॒पा॒भ्या॒म्॒ । 4 । तस्मा᳚त् । अनु॑रूपा॒ इत्यनु॑-रू॒पाः॒ । प॒शवः॑ । प्रेति॑ । जा॒य॒न्ते॒ । 5 । अ॒पः । उपेति॑ । सृ॒ज॒ति॒ । 6 । यत्र॑ । वै । आपः॑ । उ॒प॒गच्छ॒न्तीत्यु॑प-गच्छ॑न्ति । तत् । ओष॑धयः । प्रतीति॑ । ति॒ष्ठ॒न्ति॒ । 7 । ओष॑धीः । प्र॒ति॒तिष्ठ॑न्ती॒रिति॑ प्रति-तिष्ठ॑न्तीः । प॒शवः॑ । अनु॑ । प्रतीति॑ । ति॒ष्ठ॒न्ति॒ । 8 । प॒शून् । य॒ज्ञः । 9 । य॒ज्ञम् । यज॑मानः । 10 । यज॑मानम् । प्र॒जा इति॑ प्र-जाः । 11 । तस्मा᳚त् । अ॒पः । उपेति॑ । सृ॒ज॒ति॒ । 12 । प्रति॑ष्ठित्या॒ इति॒ प्रति॑-स्थि॒त्यै॒ । 13 । यत् । अ॒ध्व॒र्युः । अ॒न॒ग्नौ । आहु॑ति॒मित्या-हु॒ति॒म्॒ । जु॒हु॒यात् । अ॒न्धः । अ॒ध्व॒र्युः । [11]  
1 । स्या॒त्॒ । रख्षाꣳ॑सि । य॒ज्ञम् । ह॒न्युः॒ । 2 । हिर॑ण्यम् । उ॒पास्येत्यु॑प-अस्य॑ । जु॒हो॒ति॒ । 3 । अ॒ग्नि॒वतीत्य॑ग्नि-वति॑ । ए॒व । जु॒हो॒ति॒ । न । अ॒न्धः । अ॒ध्व॒र्युः । भव॑ति । न । य॒ज्ञम् । रख्षाꣳ॑सि । घ्न॒न्ति॒ । 5 । जिघ॑र्मि । अ॒ग्निम् । मन॑सा । घृ॒तेन॑ । इति॑ । आ॒ह॒ । 6 । मन॑सा । हि । पुरु॑षः । य॒ज्ञम् । अ॒भि॒गच्छ॒तीत्य॑भि-गच्छ॑ति । 7 । प्र॒ति॒ख्ष्यन्त॒मिति॑ प्रति-ख्ष्यन्त᳚म् । भुव॑नानि । विश्वा᳚ । इति॑ । आ॒ह॒ । 8 । सर्व᳚म् । हि । ए॒षः । प्र॒त्यङ्ङ् । ख्षेति॑ । 9 । पृ॒थुम् । ति॒र॒श्चा । वय॑सा । बृ॒हन्त᳚म् । इति॑ । आ॒ह॒ । 10 । अल्पः॑ । हि । ए॒षः । जा॒तः । म॒हान् । [12]  
1 । भव॑ति । 2 । व्यचि॑ष्ठम् । अन्न᳚म् । र॒भ॒सम् । विदा॑नम् । इति॑ । आ॒ह॒ । 3 । अन्न᳚म् । ए॒व । अ॒स्मै॒ । स्व॒द॒य॒ति॒ । 4 । सर्व᳚म् । अ॒स्मै॒ । स्व॒द॒ते॒ । यः । ए॒वम् । वेद॑ । 5 । एति॑ । त्वा॒ । जि॒घ॒र्मि॒ । वच॑सा । घृ॒तेन॑ । इति॑ । आ॒ह॒ । 6 । तस्मा᳚त् । यत् । पुरु॑षः । मन॑सा । अ॒भि॒गच्छ॒तीत्य॑भि-गच्छ॑ति । तत् । वा॒चा । व॒द॒ति॒ । 7 । अ॒र॒ख्षसा᳚ । इति॑ । आ॒ह॒ । 8 । रख्ष॑साम् । अप॑हत्या॒ इत्यप॑-ह॒त्यै॒ । 9 । मर्य॑श्री॒रिति॒ मर्य॑-श्रीः॒ । स्पृ॒ह॒यद्व॑र्ण॒ इति॑ स्पृह॒यत्-व॒र्णः॒ । अ॒ग्निः । इति॑ । आ॒ह॒ । 10 । अप॑चिति॒मित्यप॑-चि॒ति॒म्॒ । ए॒व । अ॒स्मि॒न्न्॒ । द॒धा॒ति॒ । 11 । अप॑चितिमा॒नित्यप॑चिति-मा॒न्॒ । भ॒व॒ति॒ । यः । ए॒वम् । [13]  
1 । वेद॑ । 2 । मन॑सा । तु । वै । ताम् । आप्तु᳚म् । अ॒र्‌ह॒ति॒ । याम् । अ॒ध्व॒र्युः । अ॒न॒ग्नौ । आहु॑ति॒मित्या-हु॒ति॒म्॒ । जु॒होति॑ । 3 । मन॑स्वतीभ्याम् । जु॒हो॒ति॒ । 4 । आहु॑त्यो॒रित्या-हु॒त्योः॒ । आप्त्यै᳚ । 5 । द्वाभ्या᳚म् । 6 । प्रति॑ष्ठित्या॒ इति॒ प्रति॑-स्थि॒त्यै॒ । 7 । य॒ज्ञ॒मु॒खेय॑ज्ञमुख॒ इति॑ यज्ञमु॒खे-य॒ज्ञ॒मु॒खे॒ । वै । क्रि॒यमा॑णे । य॒ज्ञम् । रख्षाꣳ॑सि । जि॒घा॒ꣳ॒स॒न्ति॒ । 8 । ए॒तर्‌हि॑ । खलु॑ । वै । ए॒तत् । य॒ज्ञ॒मु॒खमिति॑ यज्ञ-मु॒खम् । यर्‌हि॑ । ए॒न॒त्॒ । आहु॑ति॒रित्या-हु॒तिः॒ । अ॒श्ञु॒ते । 9 । परीति॑ । लि॒ख॒ति॒ । 10 । रख्ष॑साम् । अप॑हत्या॒ इत्यप॑-ह॒त्यै॒ । 11 । ति॒सृभि॒रिति॑ ति॒सृ-भिः॒ । परीति॑ । लि॒ख॒ति॒ । 12 । त्रि॒वृदिति॑ त्रि-वृत् । वै । अ॒ग्निः । 13 । यावान्॑ । ए॒व । अ॒ग्निः । तस्मा᳚त् । रख्षाꣳ॑सि । अपेति॑ । ह॒न्ति॒ । [14]  
1 । गा॒य॒त्रि॒या । परीति॑ । लि॒ख॒ति॒ । 2 । तेजः॑ । वै । गा॒य॒त्री । 3 । तेज॑सा । ए॒व । ए॒न॒म्॒ । परीति॑ । गृ॒ह्णा॒ति॒ । 4 । त्रि॒ष्टुभा᳚ । परीति॑ । लि॒ख॒ति॒ । 5 । इ॒न्द्रि॒यम् । वै । त्रि॒ष्टुक् । 6 । इ॒न्द्रि॒येण॑ । ए॒व । ए॒न॒म्॒ । परीति॑ । गृ॒ह्णा॒ति॒ । 7 । अ॒नु॒ष्टुभेत्य॑नु-स्तुभा᳚ । परीति॑ । लि॒ख॒ति॒ । 8 । अ॒नु॒ष्टुबित्य॑नु-स्तुप् । सर्वा॑णि । छन्दाꣳ॑सि । प॒रि॒भूरिति॑ परि-भूः । पर्या᳚प्त्या॒ इति॒ परि॑-आ॒प्त्यै॒ । 9 । म॒ध्य॒तः । अ॒नु॒ष्टुभेत्य॑नु-स्तुभा᳚ । 10 । वाक् । वै । अ॒नु॒ष्टुबित्य॑नु-स्तुप् । 11 । तस्मा᳚त् । म॒ध्य॒तः । वा॒चा । व॒दा॒मः॒ । 12 । गा॒य॒त्रि॒या । प्र॒थ॒मया᳚ । परीति॑ । लि॒ख॒ति॒ । अथ॑ । अ॒नु॒ष्टुभेत्य॑नु-स्तुभा᳚ । अथ॑ । त्रि॒ष्टुभा᳚ । 13 । तेजः॑ । वै । गा॒य॒त्री । य॒ज्ञः । अ॒नु॒ष्टुगित्य॑नु-स्तुक् । इ॒न्द्रि॒यम् । त्रि॒ष्टुप् । 14 । तेज॑सा । च॒ । ए॒व । इ॒न्द्रि॒येण॑ । च॒ । उ॒भ॒यतः॑ । य॒ज्ञम् । परीति॑ । गृ॒ह्णा॒ति॒ ॥ [15]  
1 । दे॒वस्य॑ । त्वा॒ । स॒वि॒तुः । प्र॒स॒व इति॑ प्र-स॒वे । इति॑ । ख॒न॒ति॒ । प्रसू᳚त्या॒ इति॒ प्र-सू॒त्यै॒ । अथो॒ इति॑ । धू॒मम् । ए॒व । ए॒तेन॑ । ज॒न॒य॒ति॒ । 2 । ज्योति॑ष्मन्तम् । त्वा॒ । अ॒ग्ने॒ । सु॒प्रती॑क॒मिति॑ सु-प्रती॑कम् । इति॑ । आ॒ह॒ । ज्योतिः॑ । ए॒व । ए॒तेन॑ । ज॒न॒य॒ति॒ । 3 । सः । अ॒ग्निः । जा॒तः । प्र॒जा इति॑ प्र-जाः । शु॒चा । आ॒र्प॒य॒त्॒ । तम् । दे॒वाः । अ॒र्ध॒र्चेनेत्य॑र्ध-ऋ॒चेन॑ । अ॒श॒म॒य॒न्न्॒ । 4 । शि॒वम् । प्र॒जाभ्य॒ इति॑ प्र-जाभ्यः॑ । अहिꣳ॑सन्तम् । इति॑ । आ॒ह॒ । प्र॒जाभ्य॒ इति॑ प्र-जाभ्यः॑ । ए॒व । ए॒न॒म्॒ । श॒म॒य॒ति॒ । 5 । द्वाभ्या᳚म् । ख॒न॒ति॒ । प्रति॑ष्ठित्या॒ इति॒ प्रति॑-स्थि॒त्यै॒ । 6 । अ॒पाम् । पृ॒ष्ठम् । अ॒सि॒ । इति॑ । पु॒ष्क॒र॒प॒र्णमिति॑ पुष्कर-प॒र्णम् । एति॑ । [16]  
1 । ह॒र॒ति॒ । अ॒पाम् । वै । ए॒तत् । पृ॒ष्ठम् । यत् । पु॒ष्क॒र॒प॒र्णमिति॑ पुष्कर-प॒र्णम् । रू॒पेण॑ । ए॒व । ए॒न॒त्॒ । एति॑ । ह॒र॒ति॒ । 2 । पु॒ष्क॒र॒प॒र्णेनेति॑ पुष्कर-प॒र्णेन॑ । समिति॑ । भ॒र॒ति॒ । योनिः॑ । वै । अ॒ग्नेः । पु॒ष्क॒र॒प॒र्णमिति॑ पुष्कर-प॒र्णम् । सयो॑नि॒मिति॒ स-यो॒नि॒म्॒ । ए॒व । अ॒ग्निम् । समिति॑ । भ॒र॒ति॒ । 3 । कृ॒ष्णा॒जि॒नेनेति॑ कृष्ण-अ॒जि॒नेन॑ । समिति॑ । भ॒र॒ति॒ । य॒ज्ञः । वै । कृ॒ष्णा॒जि॒नमिति॑ कृष्ण-अ॒जि॒नम् । य॒ज्ञेन॑ । ए॒व । य॒ज्ञम् । समिति॑ । भ॒र॒ति॒ । 4 । यत् । ग्रा॒म्याणा᳚म् । प॒शू॒नाम् । चर्म॑णा । स॒म्भरे॒दिति॑ सम्-भरे᳚त् । ग्रा॒म्यान् । प॒शून् । शु॒चा । अ॒र्प॒ये॒त्॒ । कृ॒ष्णा॒जि॒नेनेति॑ कृष्ण-अ॒जि॒नेन॑ । समिति॑ । भ॒र॒ति॒ । आ॒र॒ण्यान् । ए॒व । प॒शून् । [17]  
1 । शु॒चा । अ॒र्प॒य॒ति॒ । 2 । तस्मा᳚त् । स॒माव॑त् । प॒शू॒नाम् । प्र॒जाय॑मानाना॒मिति॑ प्र-जाय॑मानानाम् । आ॒र॒ण्याः । प॒शवः॑ । कनी॑याꣳसः । शु॒चा । हि । ऋ॒ताः । 3 । लो॒म॒तः । समिति॑ । भ॒र॒ति॒ । अतः॑ । हि । अ॒स्य॒ । मेध्य᳚म् । 4 । कृ॒ष्णा॒जि॒नमिति॑ कृष्ण-अ॒जि॒नम् । च॒ । पु॒ष्क॒र॒प॒र्णमिति॑ पुष्कर-प॒र्णम् । च॒ । समिति॑ । स्तृ॒णा॒ति॒ । इ॒यम् । वै । कृ॒ष्णा॒जि॒नमिति॑ कृष्ण-अ॒जि॒नम् । अ॒सौ । पु॒ष्क॒र॒प॒र्णमिति॑ पुष्कर-प॒र्णम् । आ॒भ्याम् । ए॒व । ए॒न॒म्॒ । उ॒भ॒यतः॑ । परीति॑ । गृ॒ह्णा॒ति॒ । 5 । अ॒ग्निः । दे॒वेभ्यः॑ । निला॑यत । तम् । अथ॑र्वा । अन्विति॑ । अ॒प॒श्य॒त्॒ । 6 । अथ॑र्वा । त्वा॒ । प्र॒थ॒मः । निरिति॑ । अ॒म॒न्थ॒त्॒ । अग्ने᳚ । इति॑ । [18]  
1 । आ॒ह॒ । यः । ए॒व । ए॒न॒म्॒ । अ॒न्वप॑श्य॒दित्य॑नु-अप॑श्यत् । तेन॑ । ए॒व । ए॒न॒म्॒ । समिति॑ । भ॒र॒ति॒ । 2 । त्वाम् । अ॒ग्ने॒ । पुष्क॑रात् । अधीति॑ । इति॑ । आ॒ह॒ । पु॒ष्क॒र॒प॒र्ण इति॑ पुष्कर-प॒र्णे । हि । ए॒न॒म्॒ । उप॑श्रित॒मित्युप॑-श्रि॒त॒म्॒ । अवि॑न्दत् । 3 । तम् । उ॒ । त्वा॒ । द॒ध्यङ्ङ् । ऋषिः॑ । इति॑ । आ॒ह॒ । द॒ध्यङ्ङ् । वै । आ॒थ॒र्व॒णः । ते॒ज॒स्वी । आ॒सी॒त्॒ । तेजः॑ । ए॒व । अ॒स्मि॒न्न्॒ । द॒धा॒ति॒ । 4 । तम् । उ॒ । त्वा॒ । पा॒थ्यः । वृषा᳚ । इति॑ । आ॒ह॒ । पूर्व᳚म् । ए॒व । उ॒दि॒तम् । उत्त॑रे॒णेत्युत्-त॒रे॒ण॒ । अ॒भीति॑ । गृ॒णा॒ति॒ । [19]  
1 । च॒त॒सृभि॒रिति॑ चत॒सृ-भिः॒ । समिति॑ । भ॒र॒ति॒ । च॒त्वारि॑ । छन्दाꣳ॑सि । छन्दो॑भि॒रिति॒ छन्दः॑-भिः॒ । ए॒व । 2 । गा॒य॒त्रीभिः॑ । ब्रा॒ह्म॒णस्य॑ । गा॒य॒त्रः । हि । ब्रा॒ह्म॒णः । 3 । त्रि॒ष्टुग्भि॒रिति॑ त्रि॒ष्टुक्-भिः॒ । रा॒ज॒न्य॑स्य । त्रैष्टु॑भः । हि । रा॒ज॒न्यः॑ । 4 । यम् । का॒मये॑त । वसी॑यान् । स्यात् । इति॑ । उ॒भयी॑भिः । तस्य॑ । समिति॑ । भ॒रे॒त्॒ । तेजः॑ । च॒ । ए॒व । अ॒स्मै॒ । इ॒न्द्रि॒यम् । च॒ । स॒मीची॒ इति॑ । द॒धा॒ति॒ । 5 । अ॒ष्टा॒भिः । समिति॑ । भ॒र॒ति॒ । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्री । गा॒य॒त्रः । अ॒ग्निः । यावान्॑ । ए॒व । अ॒ग्निः । तम् । समिति॑ । भ॒र॒ति॒ । 6 । सीद॑ । हो॒तः॒ । इति॑ । आ॒ह॒ । दे॒वताः᳚ । ए॒व । अ॒स्मै॒ । समिति॑ । सा॒द॒य॒ति॒ । 7 । नीति॑ । होता᳚ । इति॑ । म॒नु॒ष्यान्॑ । समिति॑ । सी॒द॒स्व॒ । इति॑ । वयाꣳ॑सि । 8 । जनि॑ष्व । हि । जेन्यः॑ । अग्रे᳚ । अह्ना᳚म् । इति॑ । आ॒ह॒ । दे॒व॒म॒नु॒ष्यानिति॑ देव-म॒नु॒ष्यान् । ए॒व । अ॒स्मै॒ । सꣳस॑न्ना॒निति॒ सम्-स॒न्ना॒न्॒ । प्रेति॑ । ज॒न॒य॒ति॒ ॥ [20]  
1 । क्रू॒रम् । इ॒व॒ । वै । अ॒स्याः॒ । ए॒तत् । क॒रो॒ति॒ । यत् । खन॑ति । 2 । अ॒पः । उपेति॑ । सृ॒ज॒ति॒ । 3 । आपः॑ । वै । शा॒न्ताः । 4 । शा॒न्ताभिः॑ । ए॒व । अ॒स्यै॒ । शुच᳚म् । श॒म॒य॒ति॒ । 5 । समिति॑ । ते॒ । वा॒युः । मा॒त॒रिश्वा᳚ । द॒धा॒तु॒ । इति॑ । आ॒ह॒ । 6 । प्रा॒ण इति॑ प्र-अ॒नः । वै । वा॒युः । 7 । प्रा॒णेनेति॑ प्र-अ॒नेन॑ । ए॒व । अ॒स्यै॒ । प्रा॒णमिति॑ प्र-अ॒नम् । समिति॑ । द॒धा॒ति॒ । 8 । समिति॑ । ते॒ । वा॒युः । इति॑ । आ॒ह॒ । 9 । तस्मा᳚त् । वा॒युप्र॑च्यु॒तेति॑ वा॒यु-प्र॒च्यु॒ता॒ । दि॒वः । वृष्टिः॑ । ई॒र्ते॒ । 10 । तस्मै᳚ । च॒ । दे॒वि॒ । वष॑ट् । अ॒स्तु॒ । [21]  
1 । तुभ्य᳚म् । इति॑ । आ॒ह॒ । 2 । षट् । वै । ऋ॒तवः॑ । 3 । ऋ॒तुषु॑ । ए॒व । वृष्टि᳚म् । द॒धा॒ति॒ । 4 । तस्मा᳚त् । सर्वान्॑ । ऋ॒तून् । व॒र्‌ष॒ति॒ । 5 । यत् । व॒ष॒ट्कु॒र्यादिति॑ वषट्-कु॒र्यात् । या॒तया॒मेति॑ या॒त-या॒मा॒ । अ॒स्य॒ । व॒ष॒ट्का॒र इति॑ वषट्-का॒रः । स्या॒त्॒ । यत् । न । व॒ष॒ट्कु॒र्यादिति॑ वषट्-कु॒र्यात् । रख्षाꣳ॑सि । य॒ज्ञम् । ह॒न्युः॒ । 6 । वट् । इति॑ । आ॒ह॒ । 7 । प॒रोख्ष॒मिति॑ परः-अख्ष᳚म् । ए॒व । वष॑ट् । क॒रो॒ति॒ । 8 । न । अ॒स्य॒ । या॒तया॒मेति॑ या॒त-या॒मा॒ । व॒ष॒ट्का॒र इति॑ वषट्-का॒रः । भव॑ति । न । य॒ज्ञम् । रख्षाꣳ॑सि । घ्न॒न्ति॒ । 9 । सुजा॑त॒ इति॒ सु-जा॒तः॒ । ज्योति॑षा । स॒ह । इति॑ । अ॒नु॒ष्टुभेत्य॑नु-स्तुभा᳚ । उपेति॑ । न॒ह्य॒ति॒ । 10 । अ॒नु॒ष्टुबित्य॑नु-स्तुप् । [22]  
1 । सर्वा॑णि । छन्दाꣳ॑सि । 2 । छन्दाꣳ॑सि । खलु॑ । वै । अ॒ग्नेः । प्रि॒या । त॒नूः । 3 । प्रि॒यया᳚ । ए॒व । ए॒न॒म्॒ । त॒नुवा᳚ । परीति॑ । द॒धा॒ति॒ । 4 । वेदु॑कः । वासः॑ । भ॒व॒ति॒ । यः । ए॒वम् । वेद॑ । वा॒रु॒णः । वै । अ॒ग्निः । उप॑नद्ध॒ इत्युप॑-न॒द्धः॒ । 5 । उदिति॑ । उ॒ । ति॒ष्ठ॒ । स्व॒ध्व॒रेति॑ सु-अ॒ध्व॒र॒ । ऊ॒र्ध्वः । उ॒ । स्विति॑ । नः॒ । ऊ॒तये᳚ । इति॑ । सा॒वि॒त्रीभ्या᳚म् । उदिति॑ । ति॒ष्ठ॒ति॒ । 6 । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒व । अ॒स्य॒ । ऊ॒र्ध्वाम् । व॒रु॒ण॒मे॒निमिति॑ वरुण-मे॒निम् । उदिति॑ । सृ॒ज॒ति॒ । 7 । द्वाभ्या᳚म् । 8 । प्रति॑ष्ठित्या॒ इति॒ प्रति॑-स्थि॒त्यै॒ । 9 । सः । जा॒तः । गर्भः॑ । अ॒सि॒ । [23]  
1 । रोद॑स्योः । इति॑ । आ॒ह॒ । 2 । इ॒मे इति॑ । वै । रोद॑सी॒ इति॑ । 3 । तयोः᳚ । ए॒षः । गर्भः॑ । यत् । अ॒ग्निः । 4 । तस्मा᳚त् । ए॒वम् । आ॒ह॒ । 5 । अग्ने᳚ । चारुः॑ । विभृ॑त॒ इति॒ वि-भृ॒तः॒ । ओष॑धीषु । इति॑ । आ॒ह॒ । 6 । य॒दा । हि । ए॒तम् । वि॒भर॒न्तीति॑ वि-भर॑न्ति । अथ॑ । चारु॑तर॒ इति॒ चारु॑-त॒रः॒ । भव॑ति । 7 । प्रेति॑ । मा॒तृभ्य॒ इति॑ मा॒तृ-भ्यः॒ । अधीति॑ । कनि॑क्रदत् । गाः॒ । इति॑ । आ॒ह॒ । 8 । ओष॑धयः । वै । अ॒स्य॒ । मा॒तरः॑ । 9 । ताभ्यः॑ । ए॒व । ए॒न॒म्॒ । प्रेति॑ । च्या॒व॒य॒ति॒ । 10 । स्थि॒रः । भ॒व॒ । वी॒ड्व॑ङ्ग॒ इति॑ वी॒डु-अ॒ङ्गः॒ । इति॑ । ग॒र्द॒भे । एति॑ । सा॒द॒य॒ति॒ । [24]  
1 । समिति॑ । न॒ह्य॒ति॒ । ए॒व । ए॒न॒म्॒ । ए॒तया᳚ । स्थे॒म्ने । 2 । ग॒र्द॒भेन॑ । समिति॑ । भ॒र॒ति॒ । 3 । तस्मा᳚त् । ग॒र्द॒भः । प॒शू॒नाम् । भा॒र॒भा॒रित॑म॒ इति॑ भारभा॒रि-त॒मः॒ । 4 । ग॒र्द॒भेन॑ । समिति॑ । भ॒र॒ति॒ । 5 । तस्मा᳚त् । ग॒र्द॒भः । अपीति॑ । अ॒ना॒ले॒श इत्य॑ना-ले॒शे । अतीति॑ । अ॒न्यान् । प॒शून् । मे॒द्य॒ति॒ । 6 । अन्न᳚म् । हि । ए॒ने॒न॒ । अ॒र्कम् । स॒म्भर॒न्तीति॑ सम्-भर॑न्ति । 7 । ग॒र्द॒भेन॑ । समिति॑ । भ॒र॒ति॒ । 8 । तस्मा᳚त् । ग॒र्द॒भः । द्वि॒रेता॒ इति॑ द्वि-रेताः᳚ । सन्न् । कनि॑ष्ठम् । प॒शू॒नाम् । प्रेति॑ । जा॒य॒ते॒ । 9 । अ॒ग्निः । हि । अ॒स्य॒ । योनि᳚म् । नि॒र्दह॒तीति॑ निः-दह॑ति । 10 । प्र॒जास्विति॑ प्र-जासु॑ । वै । ए॒षः । ए॒तर्‌हि॑ । आरू॑ढ॒ इत्या-रू॒ढः॒ । [25]  
1 । सः । ई॒श्व॒रः । प्र॒जा इति॑ प्र-जाः । शु॒चा । प्र॒दह॒ इति॑ प्र-दहः॑ । 2 । शि॒वः । भ॒व॒ । प्र॒जाभ्य॒ इति॑ प्र-जाभ्यः॑ । इति॑ । आ॒ह॒ । 3 । प्र॒जाभ्य॒ इति॑ प्र-जाभ्यः॑ । ए॒व । ए॒न॒म्॒ । श॒म॒य॒ति॒ । 4 । मानु॑षीभ्यः । त्वम् । अ॒ङ्गि॒रः॒ । इति॑ । आ॒ह॒ । 5 । मा॒न॒व्यः॑ । हि । प्र॒जा इति॑ प्र-जाः । 6 । मा । द्यावा॑पृथि॒वी इति॒ द्यावा᳚-पृ॒थि॒वी । अ॒भीति॑ । शू॒शु॒चः॒ । मा । अ॒न्तरि॑ख्षम् । मा । वन॒स्पतीन्॑ । इति॑ । आ॒ह॒ । 7 । ए॒भ्यः । ए॒व । ए॒न॒म्॒ । लो॒केभ्यः॑ । श॒म॒य॒ति॒ । 8 । प्रेति॑ । ए॒तु॒ । वा॒जी । कनि॑क्रदत् । इति॑ । आ॒ह॒ । 9 । वा॒जी । हि । ए॒षः । 10 । नान॑दत् । रास॑भः । पत्वा᳚ । इति॑ । [26]  
1 । आ॒ह॒ । 2 । रास॑भः । इति॑ । हि । ए॒तम् । ऋष॑यः । अव॑दन्न् । 3 । भरन्न्॑ । अ॒ग्निम् । पु॒री॒ष्य᳚म् । इति॑ । आ॒ह॒ । 4 । अ॒ग्निम् । हि । ए॒षः । भर॑ति । 5 । मा । पा॒दि॒ । आयु॑षः । पु॒रा । इति॑ । आ॒ह॒ । 6 । आयुः॑ । ए॒व । अ॒स्मि॒न्न्॒ । द॒धा॒ति॒ । 7 । तस्मा᳚त् । ग॒र्द॒भः । सर्व᳚म् । आयुः॑ । ए॒ति॒ । 8 । तस्मा᳚त् । ग॒र्द॒भे । पु॒रा । आयु॑षः । प्रमी॑त॒ इति॒ प्र-मी॒ते॒ । बि॒भ्य॒ति॒ । 9 । वृषा᳚ । अ॒ग्निम् । वृष॑णम् । भरन्न्॑ । इति॑ । आ॒ह॒ । 10 । वृषा᳚ । हि । ए॒षः । 11 । वृषा᳚ । अ॒ग्निः । 12 । अ॒पाम् । गर्भ᳚म् । [27]  
1 । स॒मु॒द्रिय᳚म् । इति॑ । आ॒ह॒ । 2 । अ॒पाम् । हि । ए॒षः । गर्भः॑ । यत् । अ॒ग्निः । 3 । अग्ने᳚ । एति॑ । या॒हि॒ । वी॒तये᳚ । इति॑ । वै । इ॒मौ । लो॒कौ । वीति॑ । ऐ॒ता॒म्॒ । 4 । अग्ने᳚ । एति॑ । या॒हि॒ । वी॒तये᳚ । इति॑ । यत् । आ॒ह॒ । 5 । अ॒नयोः᳚ । लो॒कयोः᳚ । वीत्यै᳚ । 6 । प्रच्यु॑त॒ इति॒ प्र-च्यु॒तः॒ । वै । ए॒षः । आ॒यत॑ना॒दित्या᳚-यत॑नात् । अग॑तः । प्र॒ति॒ष्ठामिति॑ प्रति-स्थाम् । 7 । सः । ए॒तर्‌हि॑ । अ॒ध्व॒र्युम् । च॒ । यज॑मानम् । च॒ । ध्या॒य॒ति॒ । 8 । ऋ॒तम् । स॒त्यम् । इति॑ । आ॒ह॒ । 9 । इ॒यम् । वै । ऋ॒तम् । अ॒सौ । [28]  
1 । स॒त्यम् । 2 । अ॒नयोः᳚ । ए॒व । ए॒न॒म्॒ । प्रतीति॑ । स्था॒प॒य॒ति॒ । न । आर्ति᳚म् । एति॑ । ऋ॒च्छ॒ति॒ । अ॒ध्व॒र्युः । न । यज॑मानः । 3 । वरु॑णः । वै । ए॒षः । यज॑मानम् । अ॒भि । एति॑ । ए॒ति॒ । यत् । अ॒ग्निः । उप॑नद्ध॒ इत्युप॑-न॒द्धः॒ । 4 । ओष॑धयः । प्रतीति॑ । गृ॒ह्णी॒त॒ । अ॒ग्निम् । ए॒तम् । इति॑ । आ॒ह॒ । 5 । शान्त्यै᳚ । 6 । व्यस्य॒न्निति॑ वि-अस्यन्न्॑ । विश्वाः᳚ । अम॑तीः । अरा॑तीः । इति॑ । आ॒ह॒ । 7 । रख्ष॑साम् । अप॑हत्या॒ इत्यप॑-ह॒त्यै॒ । 8 । नि॒षीद॒न्निति॑ नि-सीदन्न्॑ । नः॒ । अपेति॑ । दु॒र्म॒तिमिति॑ दुः-म॒तिम् । ह॒न॒त्॒ । इति॑ । आ॒ह॒ । 9 । प्रति॑ष्ठित्या॒ इति॒ प्रति॑-स्थि॒त्यै॒ । 10 । ओष॑धयः । प्रतीति॑ । मो॒द॒ध्व॒म्॒ । [29]  
1 । ए॒न॒म्॒ । इति॑ । आ॒ह॒ । 2 । ओष॑धयः । वै । अ॒ग्नेः । भा॒ग॒धेय॒मिति॑ भाग-धेय᳚म् । 3 । ताभिः॑ । ए॒व । ए॒न॒म्॒ । समिति॑ । अ॒र्ध॒य॒ति॒ । 4 । पुष्पा॑वती॒रिति॒ पुष्प॑-व॒तीः॒ । सु॒पि॒प्प॒ला इति॑ सु-पि॒प्प॒लाः॒ । इति॑ । आ॒ह॒ । 5 । तस्मा᳚त् । ओष॑धयः । फल᳚म् । गृ॒ह्ण॒न्ति॒ । 6 । अ॒यम् । वः॒ । गर्भः॑ । ऋ॒त्वियः॑ । प्र॒त्नम् । स॒धस्थ॒मिति॑ स॒ध-स्थ॒म्॒ । एति॑ । अ॒स॒द॒त्॒ । इति॑ । आ॒ह॒ । 7 । याभ्यः॑ । ए॒व । ए॒न॒म्॒ । प्र॒च्या॒वय॒तीति॑ प्र-च्या॒वय॑ति । तासु॑ । ए॒व । ए॒न॒म्॒ । प्रतीति॑ । स्था॒प॒य॒ति॒ । 8 । द्वाभ्या᳚म् । उ॒पाव॑हर॒तीत्यु॑प-अव॑हरति । प्रति॑ष्ठित्या॒ इति॒ प्रति॑-स्थि॒त्यै॒ ॥ [30]  
1 । वा॒रु॒णः । वै । अ॒ग्निः । उप॑नद्ध॒ इत्युप॑-न॒द्धः॒ । 2 । वीति॑ । पाज॑सा । इति॑ । वीति॑ । स्र॒ꣳ॒स॒य॒ति॒ । 3 । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒व । अ॒स्य॒ । विषू॑चीम् । व॒रु॒ण॒मे॒निमिति॑ वरुण-मे॒निम् । वीति॑ । सृ॒ज॒ति॒ । 4 । अ॒पः । उपेति॑ । सृ॒ज॒ति॒ । 5 । आपः॑ । वै । शा॒न्ताः । 6 । शा॒न्ताभिः॑ । ए॒व । अ॒स्य॒ । शुच᳚म् । श॒म॒य॒ति॒ । 7 । ति॒सृभि॒रिति॑ ति॒सृ-भिः॒ । उपेति॑ । सृ॒ज॒ति॒ । 8 । त्रि॒वृदिति॑ त्रि-वृत् । वै । अ॒ग्निः । 9 । यावान्॑ । ए॒व । अ॒ग्निः । तस्य॑ । शुच᳚म् । श॒म॒य॒ति॒ । 10 । मि॒त्रः । स॒ꣳ॒सृज्येति॑ सम्-सृज्य॑ । पृ॒थि॒वीम् । इति॑ । आ॒ह॒ । 11 । मि॒त्रः । वै । शि॒वः । दे॒वाना᳚म् । 12 । तेन॑ । ए॒व । [31]  
1 । ए॒न॒म्॒ । समिति॑ । सृ॒ज॒ति॒ । 2 । शान्त्यै᳚ । 3 । यत् । ग्रा॒म्याणा᳚म् । पात्रा॑णाम् । क॒पालैः᳚ । स॒ꣳ॒सृ॒जेदिति॑ सम्-सृ॒जेत् । ग्रा॒म्याणि॑ । पात्रा॑णि । शु॒चा । अ॒र्प॒ये॒त्॒ । 4 । अ॒र्म॒क॒पा॒लैरित्य॑र्म-क॒पा॒लैः । समिति॑ । सृ॒ज॒ति॒ । 5 । ए॒तानि॑ । वै । अ॒नु॒प॒जी॒व॒नी॒यानीत्य॑नुप-जी॒व॒नी॒यानि॑ । 6 । तानि॑ । ए॒व । शु॒चा । अ॒र्प॒य॒ति॒ । 7 । शर्क॑राभिः । समिति॑ । सृ॒ज॒ति॒ । 8 । धृत्यै᳚ । 9 । अथो॒ इति॑ । श॒न्त्वायेति॑ शम्-त्वाय॑ । 10 । अ॒ज॒लो॒मैरित्य॑ज-लो॒मैः । समिति॑ । सृ॒ज॒ति॒ । 11 । ए॒षा । वै । अ॒ग्नेः । प्रि॒या । त॒नूः । यत् । अ॒जा । 12 । प्रि॒यया᳚ । ए॒व । ए॒न॒म्॒ । त॒नुवा᳚ । समिति॑ । सृ॒ज॒ति॒ । अथो॒ इति॑ । तेज॑सा । 13 । कृ॒ष्णा॒जि॒नस्येति॑ कृष्ण-अ॒जि॒नस्य॑ । लोम॑भि॒रिति॒ लोम॑-भिः॒ । समिति॑ । [32]  
1 । सृ॒ज॒ति॒ । 2 । य॒ज्ञः । वै । कृ॒ष्णा॒जि॒नमिति॑ कृष्ण-अ॒जि॒नम् । 3 । य॒ज्ञेन॑ । ए॒व । य॒ज्ञम् । समिति॑ । सृ॒ज॒ति॒ । 4 । रु॒द्राः । स॒म्भृत्येति॑ सम्-भृत्य॑ । पृ॒थि॒वीम् । इति॑ । आ॒ह॒ । 5 । ए॒ताः । वै । ए॒तम् । दे॒वताः᳚ । अग्रे᳚ । समिति॑ । अ॒भ॒र॒न्न्॒ । 6 । ताभिः॑ । ए॒व । ए॒न॒म्॒ । समिति॑ । भ॒र॒ति॒ । 7 । म॒खस्य॑ । शिरः॑ । अ॒सि॒ । इति॑ । आ॒ह॒ । 8 । य॒ज्ञः । वै । म॒खः । 9 । तस्य॑ । ए॒तत् । शिरः॑ । यत् । उ॒खा । 10 । तस्मा᳚त् । ए॒वम् । आ॒ह॒ । 11 । य॒ज्ञस्य॑ । प॒दे इति॑ । स्थः॒ । इति॑ । आ॒ह॒ । 12 । य॒ज्ञस्य॑ । हि । ए॒ते इति॑ । [33]  
1 । प॒दे इति॑ । 2 । अथो॒ इति॑ । प्रति॑ष्ठित्या॒ इति॒ प्रति॑-स्थि॒त्यै॒ । 3 । प्रेति॑ । अ॒न्याभिः॑ । यच्छ॑ति । अन्विति॑ । अ॒न्यैः । म॒न्त्र॒य॒ते॒ । 4 । मि॒थु॒न॒त्वायेति॑ मिथुन-त्वाय॑ । 5 । त्र्यु॑द्धि॒मिति॒ त्रि-उ॒द्धि॒म्॒ । क॒रो॒ति॒ । त्रयः॑ । इ॒मे । लो॒काः । ए॒षाम् । लो॒काना᳚म् । आप्त्यै᳚ । 6 । छन्दो॑भि॒रिति॒ छन्दः॑-भिः॒ । क॒रो॒ति॒ । 7 । वी॒र्य᳚म् । वै । छन्दाꣳ॑सि । 8 । वी॒र्ये॑ण । ए॒व । ए॒ना॒म्॒ । क॒रो॒ति॒ । 9 । यजु॑षा । बिल᳚म् । क॒रो॒ति॒ । 10 । व्यावृ॑त्त्या॒ इति॑ वि-आवृ॑त्त्यै । 11 । इय॑तीम् । क॒रो॒ति॒ । 12 । प्र॒जाप॑ति॒नेति॑ प्र॒जा-प॒ति॒ना॒ । य॒ज्ञ॒मु॒खेनेति॑ यज्ञ-मु॒खेन॑ । सम्मि॑ता॒मिति॒ सम्-मि॒ता॒म्॒ । 13 । द्वि॒स्त॒नामिति॑ द्वि-स्त॒नाम् । क॒रो॒ति॒ । 14 । द्यावा॑पृथि॒व्योरिति॒ द्यावा᳚-पृ॒थि॒व्योः । दोहा॑य । 15 । चतु॑स्स्तना॒मिति॒ चतुः॑-स्त॒ना॒म्॒ । क॒रो॒ति॒ । 16 । प॒शू॒नाम् । दोहा॑य । 17 । अ॒ष्टास्त॑ना॒मित्य॒ष्टा-स्त॒ना॒म्॒ । क॒रो॒ति॒ । 18 । छन्द॑साम् । दोहा॑य । 19 । नवा᳚श्रि॒मिति॒ नव॑-अ॒श्रि॒म्॒ । अ॒भि॒चर॑त॒ इत्य॑भि-चर॑तः । कु॒र्या॒त्॒ । 20 । त्रि॒वृत॒मिति॑ त्रि-वृत᳚म् । ए॒व । वज्र᳚म् । स॒म्भृत्येति॑ सम्-भृत्य॑ । भ्रातृ॑व्याय । प्रेति॑ । ह॒र॒ति॒ । 21 । स्तृत्यै᳚ । 22 । कृ॒त्वाय॑ । सा । म॒हीम् । उ॒खाम् । इति॑ । नीति॑ । द॒धा॒ति॒ । 23 । दे॒वता॑सु । ए॒व । ए॒ना॒म्॒ । प्रतीति॑ । स्था॒प॒य॒ति॒ ॥ [34]  
1 । स॒प्तभि॒रिति॑ स॒प्त-भिः॒ । धू॒प॒य॒ति॒ । 2 । स॒प्त । वै । शी॒र्‌ष॒ण्याः᳚ । प्रा॒णा इति॑ प्र-अ॒नाः । 3 । शिरः॑ । ए॒तत् । य॒ज्ञस्य॑ । यत् । उ॒खा । 4 । शी॒र्‌षन्न् । ए॒व । य॒ज्ञस्य॑ । प्रा॒णानिति॑ प्र-अ॒नान् । द॒धा॒ति॒ । 5 । तस्मा᳚त् । स॒प्त । शी॒र्‌षन्न् । प्रा॒णा इति॑ प्र-अ॒नाः । 6 । अ॒श्व॒श॒केनेत्य॑श्व-श॒केन॑ । धू॒प॒य॒ति॒ । 7 । प्रा॒जा॒प॒त्य इति॑ प्राजा-प॒त्यः । वै । अश्वः॑ । 8 । स॒यो॒नि॒त्वायेति॑ सयोनि-त्वाय॑ । 9 । अदि॑तिः । त्वा॒ । इति॑ । आ॒ह॒ । 10 । इ॒यम् । वै । अदि॑तिः । 11 । अदि॑त्या । ए॒व । अदि॑त्याम् । ख॒न॒ति॒ । अ॒स्याः । अक्रू॑रङ्कारा॒येत्यक्रू॑रम्-का॒रा॒य॒ । 12 । न । हि । स्वः । स्वम् । हि॒नस्ति॑ । 13 । दे॒वाना᳚म् । त्वा॒ । पत्नीः᳚ । इति॑ । आ॒ह॒ । 14 । दे॒वाना᳚म् । [35]  
1 । वै । ए॒ताम् । पत्न॑यः । अग्रे᳚ । अ॒कु॒र्व॒न्न्॒ । 2 । ताभिः॑ । ए॒व । ए॒ना॒म्॒ । द॒धा॒ति॒ । 3 । धि॒षणाः᳚ । त्वा॒ । इति॑ । आ॒ह॒ । 4 । वि॒द्याः । वै । धि॒षणाः᳚ । 5 । वि॒द्याभिः॑ । ए॒व । ए॒ना॒म्॒ । अ॒भीति॑ । इ॒न्द्धे॒ । 6 । ग्नाः । त्वा॒ । इति॑ । आ॒ह॒ । 7 । छन्दाꣳ॑सि । वै । ग्नाः । 8 । छन्दो॑भि॒रिति॒ छन्दः॑-भिः॒ । ए॒व । ए॒ना॒म्॒ । श्र॒प॒य॒ति॒ । 9 । वरू᳚त्रयः । त्वा॒ । इति॑ । आ॒ह॒ । 10 । होत्राः᳚ । वै । वरू᳚त्रयः । 11 । होत्रा॑भिः । ए॒व । ए॒ना॒म्॒ । प॒च॒ति॒ । 12 । जन॑यः । त्वा॒ । इति॑ । आ॒ह॒ । 13 । दे॒वाना᳚म् । वै । पत्नीः᳚ । [36]  
1 । जन॑यः । 2 । ताभिः॑ । ए॒व । ए॒ना॒म्॒ । प॒च॒ति॒ । 3 । ष॒ड्भिरिति॑ षट्-भिः । प॒च॒ति॒ । 4 । षट् । वै । ऋ॒तवः॑ । 5 । ऋ॒तुभि॒रित्यृ॒तु-भिः॒ । ए॒व । ए॒ना॒म्॒ । प॒च॒ति॒ । 6 । द्विः । पच॑न्तु । इति॑ । आ॒ह॒ । 7 । तस्मा᳚त् । द्विः । सँ॒व्व॒थ्स॒रस्येति॑ सम्-व॒थ्स॒रस्य॑ । स॒स्यम् । प॒च्य॒ते॒ । 8 । वा॒रु॒णी । उ॒खा । अ॒भीद्धेत्य॒भि-इ॒द्धा॒ । 9 । मै॒त्रिया᳚ । उपेति॑ । ए॒ति॒ । शान्त्यै᳚ । 11 । दे॒वः । त्वा॒ । स॒वि॒ता । उदिति॑ । व॒प॒तु॒ । इति॑ । आ॒ह॒ । 12 । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒व । ए॒ना॒म्॒ । ब्रह्म॑णा । दे॒वता॑भिः । उदिति॑ । व॒प॒ति॒ । 13 । अप॑द्यमाना । पृ॒थि॒वि॒ । आशाः᳚ । दिशः॑ । एति॑ । पृ॒ण॒ । [37]  
1 । इति॑ । आ॒ह॒ । 2 । तस्मा᳚त् । अ॒ग्निः । सर्वाः᳚ । दिशः॑ । अनु॑ । वीति॑ । भा॒ति॒ । 3 । उदिति॑ । ति॒ष्ठ॒ । बृ॒ह॒ती । भ॒व॒ । ऊ॒र्ध्वा । ति॒ष्ठ॒ । ध्रु॒वा । त्वम् । इति॑ । आ॒ह॒ । 4 । प्रति॑ष्ठित्या॒ इति॒ प्रति॑-स्थि॒त्यै॒ । 5 । अ॒सु॒र्य᳚म् । पात्र᳚म् । अना᳚च्छृण्ण॒मित्यना᳚-छृ॒ण्ण॒म्॒ । 6 । एति॑ । छृ॒ण॒त्ति॒ । दे॒व॒त्रेति॑ देव-त्रा । अ॒कः॒ । 7 । अ॒ज॒ख्षी॒रेणेत्य॑ज-ख्षी॒रेण॑ । एति॑ । छृ॒ण॒त्ति॒ । 8 । प॒र॒मम् । वै । ए॒तत् । पयः॑ । यत् । अ॒ज॒ख्षी॒रमित्य॑ज-ख्षी॒रम् । 9 । प॒र॒मेण॑ । ए॒व । ए॒ना॒म्॒ । पय॑सा । एति॑ । छृ॒ण॒त्ति॒ । 10 । यजु॑षा । 11 । व्यावृ॑त्त्या॒ इति॑ वि-आवृ॑त्त्यै । 12 । छन्दो॑भि॒रिति॒ छन्दः॑-भिः॒ । एति॑ । छृ॒ण॒त्ति॒ । 13 । छन्दो॑भि॒रिति॒ छन्दः॑-भिः॒ । वै । ए॒षा । क्रि॒य॒ते॒ । 14 । छन्दो॑भि॒रिति॒ छन्दः॑-भिः॒ । ए॒व । छन्दाꣳ॑सि । एति॑ । छृ॒ण॒त्ति॒ ॥ [38]  
1 । एक॑विꣳश॒त्येत्येक॑-वि॒ꣳ॒श॒त्या॒ । माषैः᳚ । पु॒रु॒ष॒शी॒र्‌षमिति॑ पुरुष-शी॒र्‌षम् । अच्छ॑ । ए॒ति॒ । 2 । अ॒मे॒ध्याः । वै । माषाः᳚ । अ॒मे॒ध्यम् । पु॒रु॒ष॒शी॒र्‌षमिति॑ पुरुष-शी॒र्‌षम् । 3 । अ॒मे॒ध्यैः । ए॒व । अ॒स्य॒ । अ॒मे॒ध्यम् । नि॒र॒व॒दायेति॑ निः-अ॒व॒दाय॑ । मेध्य᳚म् । कृ॒त्वा । एति॑ । ह॒र॒ति॒ । 4 । एक॑विꣳशति॒रित्येक॑-वि॒ꣳ॒श॒तिः॒ । भ॒व॒न्ति॒ । 5 । ए॒क॒वि॒ꣳ॒श इत्ये॑क-वि॒ꣳ॒शः । वै । पुरु॑षः । 6 । पुरु॑षस्य । आप्त्यै᳚ । 7 । व्यृ॑द्ध॒मिति॒ वि-ऋ॒द्ध॒म्॒ । वै । ए॒तत् । प्रा॒णैरिति॑ प्र-अ॒नैः । अ॒मे॒ध्यम् । यत् । पु॒रु॒ष॒शी॒र्‌षमिति॑ पुरुष-शी॒र्‌षम् । 8 । स॒प्त॒धेति॑ सप्त-धा । वितृ॑ण्णा॒मिति॒ वि-तृ॒ण्णा॒म्॒ । व॒ल्मी॒क॒व॒पामिति॑ वल्मीक-व॒पाम् । प्रति॑ । नीति॑ । द॒धा॒ति॒ । 9 । स॒प्त । वै । शी॒र्‌ष॒ण्याः᳚ । प्रा॒णा इति॑ प्र-अ॒नाः । 10 । प्रा॒णैरिति॑ प्र-अ॒नैः । ए॒व । ए॒न॒त्॒ । समिति॑ । अ॒र्ध॒य॒ति॒ । 11 । मे॒ध्य॒त्वायेति॑ मेध्य-त्वाय॑ । 12 । याव॑न्तः । [39]  
1 । वै । मृ॒त्युब॑न्धव॒ इति॑ मृ॒त्यु-ब॒न्ध॒वः॒ । तेषा᳚म् । य॒मः । आधि॑पत्य॒मित्याधि॑-प॒त्य॒म्॒ । परीति॑ । इ॒या॒य॒ । 2 । य॒म॒गा॒थाभि॒रिति॑ यम-गा॒थाभिः॑ । परीति॑ । गा॒य॒ति॒ । 3 । य॒मात् । ए॒व । ए॒न॒त्॒ । वृ॒ङ्क्ते॒ । 4 । ति॒सृभि॒रिति॑ ति॒सृ-भिः॒ । परीति॑ । गा॒य॒ति॒ । 5 । त्रयः॑ । इ॒मे । लो॒काः । 6 । ए॒भ्यः । ए॒व । ए॒न॒त्॒ । लो॒केभ्यः॑ । वृ॒ङ्क्ते॒ । 7 । तस्मा᳚त् । गाय॑ते । न । देय᳚म् । 8 । गाथा᳚ । हि । तत् । वृ॒ङ्क्ते । 9 । अ॒ग्निभ्य॒ इत्य॒ग्नि-भ्यः॒ । प॒शून् । एति॑ । ल॒भ॒ते॒ । 10 । कामाः᳚ । वै । अ॒ग्नयः॑ । 11 । कामान्॑ । ए॒व । अवेति॑ । रु॒न्द्धे॒ । 12 । यत् । प॒शून् । न । आ॒लभे॒तेत्या᳚-लभे॑त । अन॑वरुद्धा॒ इत्यन॑व-रु॒द्धाः॒ । अ॒स्य॒ । [40]  
1 । प॒शवः॑ । स्युः॒ । 2 । यत् । पर्य॑ग्निकृता॒निति॒ पर्य॑ग्नि-कृ॒ता॒न्॒ । उ॒थ्सृ॒जेदित्यु॑त्-सृ॒जेत् । य॒ज्ञ॒वे॒श॒समिति॑ यज्ञ-वे॒श॒सम् । कु॒र्या॒त्॒ । 3 । यत् । स॒ꣴ॒स्था॒पये॒दिति॑ सम्-स्था॒पये᳚त् । या॒तया॑मा॒नीति॑ या॒त-या॒मा॒नि॒ । शी॒र्‌षाणि॑ । स्युः॒ । 4 । यत् । प॒शून् । आ॒लभ॑त॒ इत्या᳚-लभ॑ते । तेन॑ । ए॒व । प॒शून् । अवेति॑ । रु॒न्द्धे॒ । 5 । यत् । पर्य॑ग्निकृता॒निति॒ पर्य॑ग्नि-कृ॒ता॒न्॒ । उ॒थ्सृ॒जतीत्यु॑त्-सृ॒जति॑ । शी॒र्‌ष्णाम् । अया॑तयामत्वा॒येत्यया॑तयाम-त्वा॒य॒ । 6 । प्रा॒जा॒प॒त्येनेति॑ प्राजा-प॒त्येन॑ । समिति॑ । स्था॒प॒य॒ति॒ । य॒ज्ञः । वै । प्र॒जाप॑ति॒रिति॑ प्र॒जा-प॒तिः॒ । य॒ज्ञे । ए॒व । य॒ज्ञम् । प्रतीति॑ । स्था॒प॒य॒ति॒ । 7 । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र-जाः । अ॒सृ॒ज॒त॒ । 8 । सः । रि॒रि॒चा॒नः । अ॒म॒न्य॒त॒ । 9 । सः । ए॒ताः । आ॒प्रीरित्या᳚-प्रीः । अ॒प॒श्य॒त्॒ । 10 । ताभिः॑ । वै । सः । मु॒ख॒तः । [41]  
1 । आ॒त्मान᳚म् । एति॑ । अ॒प्री॒णी॒त॒ । 2 । यत् । ए॒ताः । आ॒प्रिय॒ इत्या᳚-प्रियः॑ । भव॑न्ति । 3 । य॒ज्ञः । वै । प्र॒जाप॑ति॒रिति॑ प्र॒जा-प॒तिः॒ । 4 । य॒ज्ञम् । ए॒व । ए॒ताभिः॑ । मु॒ख॒तः । एति॑ । प्री॒णा॒ति॒ । 5 । अप॑रिमितछन्दस॒ इत्यपरि॑मित-छ॒न्द॒सः॒ । भ॒व॒न्ति॒ । 6 । अप॑रिमित॒ इत्यप॑रि-मि॒तः॒ । प्र॒जाप॑ति॒रिति॑ प्र॒जा-प॒तिः॒ । 7 । प्र॒जाप॑ते॒रिति॑ प्र॒जा-प॒तेः॒ । आप्त्यै᳚ । 8 । ऊ॒ना॒ति॒रि॒क्ता इत्यू॑न-अ॒ति॒रि॒क्ताः । मि॒थु॒नाः । 9 । प्रजा᳚त्या॒ इति॒ प्र-जा॒त्यै॒ । 10 । लो॒म॒शम् । वै । नाम॑ । ए॒तत् । छन्दः॑ । प्र॒जाप॑ते॒रिति॑ प्र॒जा-प॒तेः॒ । 11 । प॒शवः॑ । लो॒म॒शाः । 12 । प॒शून् । ए॒व । अवेति॑ । रु॒न्द्धे॒ । 13 । सर्वा॑णि । वै । ए॒ताः । रू॒पाणि॑ । 14 । सर्वा॑णि । रू॒पाणि॑ । अ॒ग्नौ । चित्ये᳚ । क्रि॒य॒न्ते॒ । 15 । तस्मा᳚त् । ए॒ताः । अ॒ग्नेः । चित्य॑स्य । [42]  
1 । भ॒व॒न्ति॒ । 2 । एक॑विꣳशति॒मित्येक॑-वि॒ꣳ॒श॒ति॒म् । सा॒मि॒धे॒नीरिति॑ साम्-इ॒धे॒नीः । अन्विति॑ । आ॒ह॒ । 3 । रुक् । वै । ए॒क॒वि॒ꣳ॒श इत्ये॑क-वि॒ꣳ॒शः । रुच᳚म् । ए॒व । ग॒च्छ॒ति॒ । 4 । अथो॒ इति॑ । प्र॒ति॒ष्ठामिति॑ प्रति-स्थाम् । ए॒व । प्र॒ति॒ष्ठेति॑ प्रति-स्था । हि । ए॒क॒वि॒ꣳ॒श इत्ये॑क-वि॒ꣳ॒शः । 5 । चतु॑र्विꣳशति॒मिति॒ चतुः॑-वि॒ꣳ॒श॒ति॒म्॒ । अन्विति॑ । आ॒ह॒ । 6 । चतु॑र्विꣳशति॒रिति॒ चतुः॑-वि॒ꣳ॒श॒तिः॒ । अ॒र्ध॒मा॒सा इत्य॑र्ध-मा॒साः । सँ॒व्व॒थ्स॒र इति॑ सम्-व॒थ्स॒रः । 7 । सँ॒व्व॒थ्स॒र इति॑ सम्-व॒थ्स॒रः । अ॒ग्निः । वै॒श्वा॒न॒रः । 8 । सा॒ख्षादिति॑ स-अ॒ख्षात् । ए॒व । वै॒श्वा॒न॒रम् । अवेति॑ । रु॒न्द्धे॒ । 9 । परा॑चीः । अन्विति॑ । आ॒ह॒ । 10 । पराङ्॑ । इ॒व॒ । हि । सु॒व॒र्ग इति॑ सुवः-गः । लो॒कः । 11 । समाः᳚ । त्वा॒ । अ॒ग्ने॒ । ऋ॒तवः॑ । व॒र्ध॒य॒न्तु॒ । इति॑ । आ॒ह॒ । 12 । समा॑भिः । ए॒व । अ॒ग्निम् । व॒र्ध॒य॒ति॒ । [43]  
1 । ऋ॒तुभि॒रित्यृ॒तु-भिः॒ । सँ॒व्व॒थ्स॒रमिति॑ सम्-व॒थ्स॒रम् । 2 । विश्वाः᳚ । एति॑ । भा॒हि॒ । प्र॒दिश॒ इति॑ प्र-दिशः॑ । पृ॒थि॒व्याः । इति॑ । आ॒ह॒ । 3 । तस्मा᳚त् । अ॒ग्निः । सर्वाः᳚ । दिशः॑ । अनु॑ । वीति॑ । भा॒ति॒ । 4 । प्रतीति॑ । औ॒ह॒ता॒म्॒ । अ॒श्विना᳚ । मृ॒त्युम् । अ॒स्मा॒त्॒ । इति॑ । आ॒ह॒ । 5 । मृ॒त्युम् । ए॒व । अ॒स्मा॒त्॒ । अपेति॑ । नु॒द॒ति॒ । 6 । उदिति॑ । व॒यम् । तम॑सः । परीति॑ । इति॑ । आ॒ह॒ । 7 । पा॒प्मा । वै । तमः॑ । 8 । पा॒प्मान᳚म् । ए॒व । अ॒स्मा॒त्॒ । अपेति॑ । ह॒न्ति॒ । 9 । अग॑न्म । ज्योतिः॑ । उ॒त्त॒ममित्यु॑त्-त॒मम् । इति॑ । आ॒ह॒ । 10 । अ॒सौ । वै । आ॒दि॒त्यः । ज्योतिः॑ । उ॒त्त॒ममित्यु॑त्-त॒मम् । 11 । आ॒दि॒त्यस्य॑ । ए॒व । सायु॑ज्यम् । ग॒च्छ॒ति॒ । 12 । न । सँ॒व्व॒थ्स॒र इति॑ सम्-व॒थ्स॒रः । ति॒ष्ठ॒ति॒ । न । अ॒स्य॒ । श्रीः । ति॒ष्ठ॒ति॒ । यस्य॑ । ए॒ताः । क्रि॒यन्ते᳚ । 13 । ज्योति॑ष्मतीम् । उ॒त्त॒मामित्यु॑त्-त॒माम् । अन्विति॑ । आ॒ह॒ । 14 । ज्योतिः॑ । ए॒व । अ॒स्मै॒ । उ॒परि॑ष्टात् । द॒धा॒ति॒ । 15 । सु॒व॒र्गस्येति॑ सुवः-गस्य॑ । लो॒कस्य॑ । अनु॑ख्यात्या॒ इत्यनु॑-ख्या॒त्यै॒ ॥ [44]  
1 । ष॒ड्भिरिति॑ षट्-भिः । दी॒ख्ष॒य॒ति॒ । 2 । षट् । वै । ऋ॒तवः॑ । 3 । ऋ॒तुभि॒रित्यृ॒तु-भिः॒ । ए॒व । ए॒न॒म्॒ । दी॒ख्ष॒य॒ति॒ । 4 । स॒प्तभि॒रिति॑ स॒प्त-भिः॒ । दी॒ख्ष॒य॒ति॒ । 5 । स॒प्त । छन्दाꣳ॑सि । 6 । छन्दो॑भि॒रिति॒ छन्दः॑-भिः॒ । ए॒व । ए॒न॒म्॒ । दी॒ख्ष॒य॒ति॒ । 7 । विश्वे᳚ । दे॒वस्य॑ । ने॒तुः । इति॑ । अ॒नु॒ष्टुभेत्य॑नु-स्तुभा᳚ । उ॒त्त॒मयेत्यु॑त्-त॒मया᳚ । जु॒हो॒ति॒ । 8 । वाक् । वै । अ॒नु॒ष्टुबित्य॑नु-स्तुप् । 9 । तस्मा᳚त् । प्रा॒णाना॒मिति॑ प्र-अ॒नाना᳚म् । वाक् । उ॒त्त॒मेत्यु॑त्-त॒मा॒ । 10 । एक॑स्मात् । अ॒ख्षरा᳚त् । अना᳚प्तम् । प्र॒थ॒मम् । प॒दम् । 11 । तस्मा᳚त् । यत् । वा॒चः । अना᳚प्तम् । तत् । म॒नु॒ष्याः᳚ । उपेति॑ । जी॒व॒न्ति॒ । 12 । पू॒र्णया᳚ । जु॒हो॒ति॒ । 13 । पू॒र्णः । इ॒व॒ । हि । प्र॒जाप॑ति॒रिति॑ प्र॒जा-प॒तिः॒ । [45]  
1 । प्र॒जाप॑ते॒रिति॑ प्र॒जा-प॒तेः॒ । आप्त्यै᳚ । 2 । न्यू॑न॒येति॒ नि-ऊ॒न॒या॒ । जु॒हो॒ति॒ । 3 । न्यू॑ना॒दिति॒ नि-ऊ॒ना॒त्॒ । हि । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र-जाः । असृ॑जत । 4 । प्र॒जाना॒मिति॑ प्र-जाना᳚म् । सृष्ट्यै᳚ । 5 । यत् । अ॒र्चिषि॑ । प्र॒वृ॒ञ्ज्यादिति॑ प्र-वृ॒ञ्ज्यात् । भू॒तम् । अवेति॑ । रु॒न्धी॒त॒ । 6 । यत् । अङ्गा॑रेषु । भ॒वि॒ष्यत् । 7 । अङ्गा॑रेषु । प्रेति॑ । वृ॒ण॒क्ति॒ । 8 । भ॒वि॒ष्यत् । ए॒व । अवेति॑ । रु॒न्द्धे॒ । 9 । भ॒वि॒ष्यत् । हि । भूयः॑ । भू॒तात् । 10 । द्वाभ्या᳚म् । प्रेति॑ । वृ॒ण॒क्ति॒ । 11 । द्वि॒पादिति॑ द्वि-पात् । यज॑मानः । 12 । प्रति॑ष्ठित्या॒ इति॒ प्रति॑-स्थि॒त्यै॒ । 13 । ब्रह्म॑णा । वै । ए॒षा । यजु॑षा । सम्भृ॒तेति॒ सम्-भृ॒ता॒ । यत् । उ॒खा । 14 । सा । यत् । भिद्ये॑त । आर्ति᳚म् । एति॑ । ऋ॒च्छे॒त्॒ । [46]  
1 । यज॑मानः । ह॒न्येत॑ । अ॒स्य॒ । य॒ज्ञः । 2 । मित्र॑ । ए॒ताम् । उ॒खाम् । त॒प॒ । इति॑ । आ॒ह॒ । 3 । ब्रह्म॑ । वै । मि॒त्रः । ब्रह्मन्न्॑ । ए॒व । ए॒ना॒म्॒ । प्रतीति॑ । स्था॒प॒य॒ति॒ । 5 । न । आर्ति᳚म् । एति॑ । ऋ॒च्छ॒ति॒ । यज॑मानः । न । अ॒स्य॒ । य॒ज्ञः । ह॒न्य॒ते॒ । 6 । यदि॑ । भिद्ये॑त । तैः । ए॒व । क॒पालैः᳚ । समिति॑ । सृ॒जे॒त्॒ । 7 । सा । ए॒व । ततः॑ । प्राय॑श्चित्ति॒रिति॒ प्रायः॑-चि॒त्तिः॒ । 8 । यः । ग॒तश्री॒रिति॑ ग॒त-श्रीः॒ । स्या॒त्॒ । म॒थि॒त्वा । तस्य॑ । अवेति॑ । द॒ध्या॒त्॒ । 9 । भू॒तः । वै । ए॒षः । 10 । सः । स्वाम् । [47]  
1 । दे॒वता᳚म् । उपेति॑ । ए॒ति॒ । यः । भूति॑काम॒ इति॒ भूति॑-का॒मः॒ । स्यात् । 2 । यः । उ॒खायै᳚ । स॒म्भवे॒दिति॑ सम्-भवे᳚त् । सः । ए॒व । तस्य॑ । स्या॒त्॒ । 3 । अतः॑ । हि । ए॒षः । स॒म्भव॒तीति॑ सम्-भव॑ति । 4 । ए॒षः । वै । स्व॒य॒म्भूरिति॑ स्वयम्-भूः । नाम॑ । 5 । भव॑ति । ए॒व । 6 । यम् । का॒मये॑त । 7 । भ्रातृ॑व्यम् । अ॒स्मै॒ । ज॒न॒ये॒य॒म्॒ । इति॑ । अ॒न्यतः॑ । तस्य॑ । आ॒हृत्येत्या᳚-हृत्य॑ । अवेति॑ । द॒ध्या॒त्॒ । 8 । सा॒ख्षादिति॑ स-अ॒ख्षात् । ए॒व । अ॒स्मै॒ । भ्रातृ॑व्यम् । ज॒न॒य॒ति॒ । 9 । अ॒म्ब॒रीषा᳚त् । अन्न॑काम॒स्येत्यन्न॑-का॒म॒स्य॒ । अवेति॑ । द॒ध्या॒त्॒ । 10 । अ॒म्ब॒रीषे᳚ । वै । अन्न᳚म् । भ्रि॒य॒ते॒ । 11 । सयो॒नीति॒ स-यो॒नि॒ । ए॒व । अन्न᳚म् । [48]  
1 । अवेति॑ । रु॒न्द्धे॒ । 2 । मुञ्जान्॑ । अवेति॑ । द॒धा॒ति॒ । 3 । ऊर्क् । वै । मुञ्जाः᳚ । 4 । ऊर्ज᳚म् । ए॒व । अ॒स्मै॒ । अपीति॑ । द॒धा॒ति॒ । 5 । अ॒ग्निः । दे॒वेभ्यः॑ । निला॑यत । 6 । सः । क्रु॒मु॒कम् । प्रेति॑ । अ॒वि॒श॒त्॒ । 7 । क्रु॒मु॒कम् । अवेति॑ । द॒धा॒ति॒ । 8 । यत् । ए॒व । अ॒स्य॒ । तत्र॑ । न्य॑क्त॒मिति॒ नि-अ॒क्त॒म्॒ । तत् । ए॒व । अवेति॑ । रु॒न्द्धे॒ । 9 । आज्ये॑न । समिति॑ । यौ॒ति॒ । 10 । ए॒तत् । वै । अ॒ग्नेः । प्रि॒यम् । धाम॑ । यत् । आज्य᳚म् । 11 । प्रि॒येण॑ । ए॒व । ए॒न॒म्॒ । धाम्ना᳚ । समिति॑ । अ॒र्ध॒य॒ति॒ । अथो॒ इति॑ । तेज॑सा । [49]  
1 । वैक॑ङ्कतीम् । एति॑ । द॒धा॒ति॒ । 2 । भाः । ए॒व । अवेति॑ । रु॒न्द्धे॒ । 3 । श॒मी॒मयी॒मिति॑ शमी-मयी᳚म् । एति॑ । द॒धा॒ति॒ । 4 । शान्त्यै᳚ । 5 । सीद॑ । त्वम् । मा॒तुः । अ॒स्याः । उ॒पस्थ॒ इत्यु॒प-स्थे॒ । इति॑ । ति॒सृभि॒रिति॑ ति॒सृ-भिः॒ । जा॒तम् । उपेति॑ । ति॒ष्ठ॒ते॒ । 6 । त्रयः॑ । इ॒मे । लो॒काः । 7 । ए॒षु । ए॒व । लो॒केषु॑ । आ॒विद॒मित्या᳚-विद᳚म् । ग॒च्छ॒ति॒ । 8 । अथो॒ इति॑ । प्रा॒णानिति॑ प्र-अ॒नान् । ए॒व । आ॒त्मन्न् । ध॒त्ते॒ ॥ [50]  
1 । न । ह॒ । स्म॒ । वै । पु॒रा । अ॒ग्निः । अप॑रशुवृक्ण॒मित्यप॑रशु-वृ॒क्ण॒म्॒ । द॒ह॒ति॒ । 2 । तत् । अ॒स्मै॒ । प्र॒यो॒ग इति॑ प्र-यो॒गः । ए॒व । ऋषिः॑ । अ॒स्व॒द॒य॒त्॒ । 3 । यत् । अ॒ग्ने॒ । यानि॑ । कानि॑ । च॒ । इति॑ । स॒मिध॒मिति॑ सम्-इध᳚म् । एति॑ । द॒धा॒ति॒ । 4 । अप॑रशुवृक्ण॒मित्यप॑रशु-वृ॒क्ण॒म्॒ । ए॒व । अ॒स्मै॒ । स्व॒द॒य॒ति॒ । 5 । सर्व᳚म् । अ॒स्मै॒ । स्व॒द॒ते॒ । यः । ए॒वम् । वेद॑ । 6 । औदु॑म्बरीम् । एति॑ । द॒धा॒ति॒ । 7 । ऊर्क् । वै । उ॒दु॒म्बरः॑ । 8 । ऊर्ज᳚म् । ए॒व । अ॒स्मै॒ । अपीति॑ । द॒धा॒ति॒ । 9 । प्र॒जाप॑ति॒रिति॑ प्र॒जा-प॒तिः॒ । अ॒ग्निम् । अ॒सृ॒ज॒त॒ । 10 । तम् । सृ॒ष्टम् । रख्षाꣳ॑सि । [51]  
1 । अ॒जि॒घा॒ꣳ॒स॒न्न्॒ । 2 । सः । ए॒तत् । रा॒ख्षो॒घ्नमिति॑ राख्षः-घ्नम् । अ॒प॒श्य॒त्॒ । 3 । तेन॑ । वै । सः । रख्षाꣳ॑सि । अपेति॑ । अ॒ह॒त॒ । 4 । यत् । रा॒ख्षो॒घ्नमिति॑ राख्षः-घ्नम् । भव॑ति । अ॒ग्नेः । ए॒व । तेन॑ । जा॒तात् । रख्षाꣳ॑सि । अपेति॑ । ह॒न्ति॒ । 5 । आश्व॑त्थीम् । एति॑ । द॒धा॒ति॒ । 6 । अ॒श्व॒त्थः । वै । वन॒स्पती॑नाम् । स॒प॒त्न॒सा॒ह इति॑ सपत्न-सा॒हः । विजि॑त्या॒ इति॒ वि-जि॒त्यै॒ । 7 । वैक॑ङ्कतीम् । एति॑ । द॒धा॒ति॒ । 8 । भाः । ए॒व । अवेति॑ । रु॒न्द्धे॒ । 9 । श॒मी॒मयी॒मिति॑ शमी-मयी᳚म् । एति॑ । द॒धा॒ति॒ । 10 । शान्त्यै᳚ । 11 । सꣳशि॑त॒मिति॒ सम्-शि॒त॒म्॒ । मे॒ । ब्रह्म॑ । उदिति॑ । ए॒षा॒म्॒ । बा॒हू इति॑ । अ॒ति॒र॒म्॒ । इति॑ । उ॒त्त॒मे इत्यु॑त्-त॒मे । औदु॑म्बरी॒ इति॑ । [52]  
1 । वा॒च॒य॒ति॒ । 2 । ब्रह्म॑णा । ए॒व । ख्ष॒त्रम् । समिति॑ । श्य॒ति॒ । ख्ष॒त्रेण॑ । ब्रह्म॑ । 3 । तस्मा᳚त् । ब्रा॒ह्म॒णः । रा॒ज॒न्य॑वा॒निति॑ राज॒न्य॑-वा॒न्॒ । अतीति॑ । अ॒न्यम् । ब्रा॒ह्म॒णम् । तस्मा᳚त् । रा॒ज॒न्यः॑ । ब्रा॒ह्म॒णवा॒निति॑ ब्राह्म॒ण-वा॒न्॒ । अतीति॑ । अ॒न्यम् । रा॒ज॒न्य᳚म् । 4 । मृ॒त्युः । वै । ए॒षः । यत् । अ॒ग्निः । 5 । अ॒मृत᳚म् । हिर॑ण्यम् । 6 । रु॒क्मम् । अन्त॑रम् । प्रतीति॑ । मु॒ञ्च॒ते॒ । अ॒मृत᳚म् । ए॒व । मृ॒त्योः । अ॒न्तः । ध॒त्ते॒ । 8 । एक॑विꣳशतिनिर्बाध॒ इत्येक॑विꣳशति-नि॒र्बा॒धः॒ । भ॒व॒ति॒ । 9 । एक॑विꣳशति॒रित्येक॑-वि॒ꣳ॒श॒तिः॒ । वै । दे॒व॒लो॒का इति॑ देव-लो॒काः । द्वाद॑श । मासाः᳚ । पञ्च॑ । ऋ॒तवः॑ । त्रयः॑ । इ॒मे । लो॒काः । अ॒सौ । आ॒दि॒त्यः । [53]  
1 । ए॒क॒वि॒ꣳ॒श इत्ये॑क-वि॒ꣳ॒शः । ए॒ताव॑न्तः । वै । दे॒व॒लो॒का इति॑ देव-लो॒काः । 2 । तेभ्यः॑ । ए॒व । भ्रातृ॑व्यम् । अ॒न्तः । ए॒ति॒ । 3 । नि॒र्बा॒धैरिति॑ निः-बा॒धैः । वै । दे॒वाः । असु॑रान् । नि॒र्बा॒ध इति॑ निः-बा॒धे । अ॒कु॒र्व॒त॒ । 4 । तत् । नि॒र्बा॒धाना॒मिति॑ निः-बा॒धाना᳚म् । नि॒र्बा॒ध॒त्वमिति॑ निर्बाध-त्वम् । 5 । नि॒र्बा॒धीति॑ निः-बा॒धी । भ॒व॒ति॒ । 6 । भ्रातृ॑व्यान् । ए॒व । नि॒र्बा॒ध इति॑ निः-बा॒धे । कु॒रु॒ते॒ । 7 । सा॒वि॒त्रि॒या । प्रतीति॑ । मु॒ञ्च॒ते॒ । 8 । प्रसू᳚त्या॒ इति॒ प्र-सू॒त्यै॒ । 9 । नक्तो॒षासा᳚ । इति॑ । उत्त॑र॒येत्युत्-त॒र॒या॒ । 10 । अ॒हो॒रा॒त्राभ्या॒मित्य॑हः-रा॒त्राभ्या᳚म् । ए॒व । ए॒न॒म्॒ । उदिति॑ । य॒च्छ॒ते॒ । 11 । दे॒वाः । अ॒ग्निम् । धा॒र॒य॒न्न्॒ । द्र॒वि॒णो॒दा इति॑ द्रविणः-दाः । इति॑ । आ॒ह॒ । 12 । प्रा॒णा इति॑ प्र-अ॒नाः । वै । दे॒वाः । द्र॒वि॒णो॒दा इति॑ द्रविणः-दाः । 13 । अ॒हो॒रा॒त्राभ्या॒मित्य॑हः-रा॒त्राभ्या᳚म् । ए॒व । ए॒न॒म्॒ । उ॒द्यत्येत्यु॑त्-यत्य॑ । [54]  
1 । प्रा॒णैरिति॑ प्र-अ॒नैः । दा॒धा॒र॒ । 2 । आसी॑नः । प्रतीति॑ । मु॒ञ्च॒ते॒ । 3 । तस्मा᳚त् । आसी॑नाः । प्र॒जा इति॑ प्र-जाः । प्रेति॑ । जा॒य॒न्ते॒ । 4 । कृ॒ष्णा॒जि॒नमिति॑ कृष्ण-अ॒जि॒नम् । उत्त॑र॒मित्युत्-त॒र॒म्॒ । 5 । तेजः॑ । वै । हिर॑ण्यम् । ब्रह्म॑ । कृ॒ष्णा॒जि॒नमिति॑ कृष्ण-अ॒जि॒नम् । 6 । तेज॑सा । च॒ । ए॒व । ए॒न॒म्॒ । ब्रह्म॑णा । च॒ । उ॒भ॒यतः॑ । परीति॑ । गृ॒ह्णा॒ति॒ । 7 । षडु॑द्याम॒मिति॒ षट्-उ॒द्या॒म॒म्॒ । शि॒क्य᳚म् । भ॒व॒ति॒ । 8 । षट् । वै । ऋ॒तवः॑ । 9 । ऋ॒तुभि॒रित्यृ॒तु-भिः॒ । ए॒व । ए॒न॒म्॒ । उदिति॑ । य॒च्छ॒ते॒ । 10 । यत् । द्वाद॑शोद्याम॒मिति॒ द्वाद॑श-उ॒द्या॒म॒म्॒ । सँ॒व्व॒थ्स॒रेणेति॑ सम्-व॒थ्स॒रेण॑ । ए॒व । 11 । मौ॒ञ्जम् । भ॒व॒ति॒ । 12 । ऊर्क् । वै । मुञ्जाः᳚ । 13 । ऊ॒र्जा । ए॒व । ए॒न॒म्॒ । समिति॑ । अ॒र्ध॒य॒ति॒ । 14 । सु॒प॒र्ण इति॑ सु-प॒र्णः । अ॒सि॒ । ग॒रुत्मान्॑ । इति॑ । अवेति॑ । ई॒ख्ष॒ते॒ । 15 । रू॒पम् । ए॒व । अ॒स्य॒ । ए॒तत् । म॒हि॒मान᳚म् । व्याच॑ष्ट॒ इति॑ वि-आच॑ष्टे । 16 । दिव᳚म् । ग॒च्छ॒ । सुवः॑ । प॒त॒ । इति॑ । आ॒ह॒ । 17 । सु॒व॒र्गमिति॑ सुवः-गम् । ए॒व । ए॒न॒म्॒ । लो॒कम् । ग॒म॒य॒ति॒ ॥ [55]  
1A । समि॑द्ध॒ इति॒ सम्-इ॒द्धः॒ । अ॒ञ्जन्न् । कृद॑रम् । म॒ती॒नाम् । घृ॒तम् । अ॒ग्ने॒ । मधु॑म॒दिति॒ मधु॑-म॒त्॒ । पिन्व॑मानः ॥ वा॒जी । वहन्न्॑ । वा॒जिन᳚म् । जा॒त॒वे॒द॒ इति॑ जात-वे॒दः॒ । दे॒वाना᳚म् । व॒ख्षि॒ । प्रि॒यम् । एति॑ । स॒धस्थ॒मिति॑ स॒ध-स्थ॒म्॒ ॥ 2B । घृ॒तेन॑ । अ॒ञ्जन्न् । समिति॑ । प॒थः । दे॒व॒याना॒निति॑ देव-यानान्॑ । प्र॒जा॒नन्निति॑ प्र-जा॒नन्न् । वा॒जी । अपीति॑ । ए॒तु॒ । दे॒वान् ॥ अन्विति॑ । त्वा॒ । स॒प्ते॒ । प्र॒दिश॒ इति॑ प्र-दिशः॑ । स॒च॒न्ता॒म्॒ । स्व॒धामिति॑ स्व-धाम् । अ॒स्मै । यज॑मानाय । धे॒हि॒ ॥ 3C । ईड्यः॑ । च॒ । असि॑ । वन्द्यः॑ । च॒ । वा॒जि॒न्न्॒ । आ॒शुः । च॒ । असि॑ । मेध्यः॑ । च॒ । स॒प्ते॒ ॥ अ॒ग्निः । त्वा॒ । [56]  
1 । दे॒वैः । वसु॑भि॒रिति॒ वसु॑-भिः॒ । स॒जोषा॒ इति॑ स-जोषाः᳚ । प्री॒तम् । वह्नि᳚म् । व॒ह॒तु॒ । जा॒तवे॑दा॒ इति॑ जा॒त-वे॒दाः॒ ॥ 2D । स्ती॒र्णम् । ब॒र्‌हिः । सु॒ष्टरी॒मेति॑ सु-स्तरी॑म । जु॒षा॒णा । उ॒रु । पृ॒थु । प्रथ॑मानम् । पृ॒थि॒व्याम् ॥ दे॒वेभिः॑ । यु॒क्तम् । अदि॑तिः । स॒जोषा॒ इति॑ स-जोषाः᳚ । स्यो॒नम् । कृ॒ण्वा॒ना । सु॒वि॒ते । द॒धा॒तु॒ ॥ 3E । ए॒ताः । उ॒ । वः॒ । सु॒भगा॒ इति॑ सु-भगाः᳚ । वि॒श्वरू॑पा॒ इति॑ वि॒श्व-रू॒पाः॒ । वीति॑ । पख्षो॑भि॒रिति॒ पख्षः॑-भिः॒ । श्रय॑माणाः । उदिति॑ । आतैः᳚ ॥ ऋ॒ष्वाः । स॒तीः । क॒वषः॑ । शुम्भ॑मानाः । द्वारः॑ । दे॒वीः । सु॒प्रा॒य॒णा इति॑ सु-प्रा॒य॒णाः । भ॒व॒न्तु॒ ॥ 4F । अ॒न्त॒रा । मि॒त्रावरु॒णेति॑ मि॒त्रा-वरु॑णा । चर॑न्ती इति॑। मुख᳚म् । य॒ज्ञाना᳚म् । अ॒भीति॑ । सँ॒व्वि॒दा॒ने इति॑ सम्-वि॒दा॒ने ॥ उ॒षासा᳚ । वा॒म्॒ । [57]  
1 । सु॒हि॒र॒ण्ये इति॑ सु-हि॒र॒ण्ये । सु॒शि॒ल्पे इति॑ सु-शि॒ल्पे । ऋ॒तस्य॑ । योनौ᳚ । इ॒ह । सा॒द॒या॒मि॒ ॥ 2G । प्र॒थ॒मा । वा॒म्॒ । स॒र॒थिनेति॑ स-र॒थिना᳚ । सु॒वर्णेति॑ सु-वर्णा᳚ । दे॒वौ । पश्य॑न्तौ । भुव॑नानि । विश्वा᳚ ॥ अपि॑प्रयम् । चोद॑ना । वा॒म्॒ । मिमा॑ना । होता॑रा । ज्योतिः॑ । प्र॒दिशेति॑ प्र-दिशा᳚ । दि॒शन्ता᳚ ॥ 3 । आ॒दि॒त्यैः । नः॒ । भार॑ती । व॒ष्टु॒ । य॒ज्ञम् । सर॑स्वती । स॒ह । रु॒द्रैः । नः॒ । आ॒वी॒त्॒ ॥ इडा᳚ । उप॑हू॒तेत्युप॑-हू॒ता॒ । वसु॑भि॒रिति॒ वसु॑-भिः॒ । स॒जोषा॒ इति॑ स-जोषाः᳚ । य॒ज्ञम् । नः॒ । दे॒वीः॒ । अ॒मृते॑षु । ध॒त्त॒ ॥ 4I । त्वष्टा᳚ । वी॒रम् । दे॒वका॑म॒मिति॑ दे॒व-का॒म॒म्॒ । ज॒जा॒न॒ । त्वष्टुः॑ । अर्वा᳚ । जा॒य॒ते॒ । आ॒शुः । अश्वः॑ ॥ [58]  
1 । त्वष्टा᳚ । इ॒दम् । विश्व᳚म् । भुव॑नम् । ज॒जा॒न॒ । ब॒होः । क॒र्तार᳚म् । इ॒ह । य॒ख्षि॒ । हो॒तः॒ ॥ 2K । अश्वः॑ । घृ॒तेन॑ । त्मन्या᳚ । सम॑क्त॒ इति॒ सम्-अ॒क्तः॒ । उपेति॑ । दे॒वान् । ऋ॒तु॒श इत्यृ॑तु-शः । पाथः॑ । ए॒तु॒ ॥ वन॒स्पतिः॑ । दे॒व॒लो॒कमिति॑ देव-लो॒कम् । प्र॒जा॒नन्निति॑ प्र-जा॒नन्न् । अ॒ग्निना᳚ । ह॒व्या । स्व॒दि॒तानि॑ । व॒ख्ष॒त्॒ ॥ 3L । प्र॒जाप॑ते॒रिति॑ प्र॒जा-प॒तेः॒ । तप॑सा । वा॒वृ॒धा॒नः । स॒द्यः । जा॒तः । द॒धि॒षे॒ । य॒ज्ञम् । अ॒ग्ने॒ ॥ स्वाहा॑कृते॒नेति॒ स्वाहा᳚-कृ॒ते॒न॒ । ह॒विषा᳚ । पु॒रो॒गा॒ इति॑ पुरः-गाः॒ । या॒हि । सा॒ध्या । ह॒विः । अ॒द॒न्तु॒ । दे॒वाः ॥ [59]  
