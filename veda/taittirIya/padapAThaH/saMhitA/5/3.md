

  
1 । उ॒थ्स॒न्न॒य॒ज्ञ इत्यु॑थ्सन्न-य॒ज्ञः । वै । ए॒षः । यत् । अ॒ग्निः । 2 । किम् । वा॒ । अह॑ । ए॒तस्य॑ । क्रि॒यते᳚ । किम् । वा॒ । न । 3 । यत् । वै । य॒ज्ञस्य॑ । क्रि॒यमा॑णस्य । अ॒न्त॒र्यन्तीत्य॑न्तः-यन्ति॑ । पूय॑ति । वै । अ॒स्य॒ । तत् । 4 । आ॒श्वि॒नीः । उपेति॑ । द॒धा॒ति॒ । 5 । अ॒श्विनौ᳚ । वै । दे॒वाना᳚म् । भि॒षजौ᳚ । 6 । ताभ्या᳚म् । ए॒व । अ॒स्मै॒ । भे॒ष॒जम् । क॒रो॒ति॒ । 7 । पञ्च॑ । उपेति॑ । द॒धा॒ति॒ । 8 । पाङ्क्तः॑ । य॒ज्ञः । 9 । यावान्॑ । ए॒व । य॒ज्ञः । तस्मै᳚ । भे॒ष॒जम् । क॒रो॒ति॒ । 10 । ऋ॒त॒व्याः᳚ । उपेति॑ । द॒धा॒ति॒ । 11 । ऋ॒तू॒नाम् । कॢप्त्यै᳚ । [1]  
1 । पञ्च॑ । उपेति॑ । द॒धा॒ति॒ । 2 । पञ्च॑ । वै । ऋ॒तवः॑ । 3 । याव॑न्तः । ए॒व । ऋ॒तवः॑ । 4 । तान् । क॒ल्प॒य॒ति॒ । 5 । स॒मा॒नप्र॑भृतय॒ इति॑ समा॒न-प्र॒भृ॒त॒यः॒ । भ॒व॒न्ति॒ । स॒मा॒नोद॑र्का॒ इति॑ समा॒न-उ॒द॒र्काः॒ । 6 । तस्मा᳚त् । स॒मा॒नाः । ऋ॒तवः॑ । 7 । एके॑न । प॒देन॑ । व्याव॑र्तन्त॒ इति॑ वि-आव॑र्तन्ते । 8 । तस्मा᳚त् । ऋ॒तवः॑ । व्याव॑र्तन्त॒ इति॑ वि-आव॑र्तन्ते । 9 । प्रा॒ण॒भृत॒ इति॑ प्राण-भृतः॑ । उपेति॑ । द॒धा॒ति॒ । 10 । ऋ॒तुषु॑ । ए॒व । प्रा॒णानिति॑ प्र-अ॒नान् । द॒धा॒ति॒ । 11 । तस्मा᳚त् । स॒मा॒नाः । सन्तः॑ । ऋ॒तवः॑ । न । जी॒र्य॒न्ति॒ । 12 । अथो॒ इति॑ । प्रेति॑ । ज॒न॒य॒ति॒ । ए॒व । ए॒ना॒न्॒ । 13 । ए॒षः । वै । वा॒युः । यत् । प्रा॒ण इति॑ प्र-अ॒नः । 14 । यत् । ऋ॒त॒व्याः᳚ । उ॒प॒धायेत्यु॑प-धाय॑ । प्रा॒ण॒भृत॒ इति॑ प्राण-भृतः॑ । [2]  
1 । उ॒प॒दधा॒तीत्यु॑प-दधा॑ति । तस्मा᳚त् । सर्वान्॑ । ऋ॒तून् । अन्विति॑ । वा॒युः । एति॑ । व॒री॒व॒र्त्ति॒ । 2 । वृ॒ष्टि॒सनी॒रिति॑ वृष्टि-सनीः᳚ । उपेति॑ । द॒धा॒ति॒ । 3 । वृष्टि᳚म् । ए॒व । अवेति॑ । रु॒न्द्धे॒ । यत् । ए॒क॒धेत्ये॑क-धा । उ॒प॒द॒ध्यादित्यु॑प-द॒ध्यात् । एक᳚म् । ऋ॒तुम् । व॒र्‌षे॒त्॒ । 4 । अ॒नु॒प॒रि॒हार॒मित्य॑नु-प॒रि॒हार᳚म् । सा॒द॒य॒ति॒ । तस्मा᳚त् । सर्वान्॑ । ऋ॒तून् । व॒र्‌ष॒ति॒ । 5 । यत् । प्रा॒ण॒भृत॒ इति॑ प्राण-भृतः॑ । उ॒प॒धायेत्यु॑प-धाय॑ । वृ॒ष्टि॒सनी॒रिति॑ वृष्टि-सनीः᳚ । उ॒प॒दधा॒तीत्यु॑प-दधा॑ति । तस्मा᳚त् । वा॒युप्र॑च्यु॒तेति॑ वा॒यु-प्र॒च्यु॒ता॒ । दि॒वः । वृष्टिः॑ । ई॒र्ते॒ । 6 । प॒शवः॑ । वै । व॒य॒स्याः᳚ । 7 । नाना॑मनस॒ इति॒ नाना᳚-म॒न॒सः॒ । खलु॑ । वै । प॒शवः॑ । नाना᳚व्रता॒ इति॒ नाना᳚-व्र॒ताः॒ । ते । अ॒पः । ए॒व । अ॒भीति॑ । सम॑नस॒ इति॒ स-म॒न॒सः॒ । [3]  
1 । यम् । का॒मये॑त । 2 । अ॒प॒शुः । स्या॒त्॒ । इति॑ । व॒य॒स्याः᳚ । तस्य॑ । उ॒प॒धायेत्यु॑प-धाय॑ । अ॒प॒स्याः᳚ । उपेति॑ । द॒ध्या॒त्॒ । अस᳚ञ्ज्ञान॒मित्यस᳚म्-ज्ञा॒न॒म्॒ । ए॒व । अ॒स्मै॒ । प॒शुभि॒रिति॑ प॒शु-भिः॒ । क॒रो॒ति॒ । 3 । अ॒प॒शुः । ए॒व । भ॒व॒ति॒ । 4 । यम् । का॒मये॑त । 5 । प॒शु॒मानिति॑ पशु-मान् । स्या॒त्॒ । इति॑ । अ॒प॒स्याः᳚ । तस्य॑ । उ॒प॒धायेत्यु॑प-धाय॑ । व॒य॒स्याः᳚ । उपेति॑ । द॒ध्या॒त्॒ । स॒ञ्ज्ञान॒मिति॑ सम्-ज्ञान᳚म् । ए॒व । अ॒स्मै॒ । प॒शुभि॒रिति॑ प॒शु-भिः॒ । क॒रो॒ति॒ । 6 । प॒शु॒मानिति॑ पशु-मान् । ए॒व । भ॒व॒ति॒ । 7 । चत॑स्रः । पु॒रस्ता᳚त् । उपेति॑ । द॒धा॒ति॒ । 8 । तस्मा᳚त् । च॒त्वारि॑ । चख्षु॑षः । रू॒पाणि॑ । द्वे इति॑ । शु॒क्ले इति॑ । द्वे इति॑ । कृ॒ष्णे इति॑ । [4]  
1 । मू॒र्ध॒न्वती॒रिति॑ मूर्धन्न्-वतीः᳚ । भ॒व॒न्ति॒ । 2 । तस्मा᳚त् । पु॒रस्ता᳚त् । मू॒र्धा । 3 । पञ्च॑ । दख्षि॑णायाम् । श्रोण्या᳚म् । उपेति॑ । द॒धा॒ति॒ । पञ्च॑ । उत्त॑रस्या॒मित्युत्-त॒र॒स्या॒म्॒ । तस्मा᳚त् । प॒श्चात् । वर्‌षी॑यान् । पु॒रस्ता᳚त्प्रवण॒ इति॑ पु॒रस्ता᳚त्-प्र॒व॒णः॒ । प॒शुः । 4 । ब॒स्तः । वयः॑ । इति॑ । दख्षि॑णे । अꣳसे᳚ । उपेति॑ । द॒धा॒ति॒ । वृ॒ष्णिः । वयः॑ । इति॑ । उत्त॑र॒ इत्युत्-त॒रे॒ । 5 । अꣳसौ᳚ । ए॒व । प्रतीति॑ । द॒धा॒ति॒ । 6 । व्या॒घ्रः । वयः॑ । इति॑ । दख्षि॑णे । प॒ख्षे । उपेति॑ । द॒धा॒ति॒ । सि॒ꣳ॒हः । वयः॑ । इति॑ । उत्त॑र॒ इत्युत्-त॒रे॒ । 7 । प॒ख्षयोः᳚ । ए॒व । वी॒र्य᳚म् । द॒धा॒ति॒ । 8 । पुरु॑षः । वयः॑ । इति॑ । मध्ये᳚ । तस्मा᳚त् । पुरु॑षः । प॒शू॒नाम् । अधि॑पति॒रित्यधि॑-प॒तिः॒ ॥ [5]  
1 । इन्द्रा᳚ग्नी॒ इतीन्द्र॑-अ॒ग्नी॒ । अव्य॑थमानाम् । इति॑ । स्व॒य॒मा॒तृ॒ण्णामिति॑ स्वयम्-आ॒तृ॒ण्णाम् । उपेति॑ । द॒धा॒ति॒ । 2 । इ॒न्द्रा॒ग्निभ्या॒मिती᳚न्द्रा॒ग्नि-भ्या॒म्॒ । वै । इ॒मौ । लो॒कौ । विधृ॑ता॒विति॒ वि-धृ॒तौ॒ । 3 । अ॒नयोः᳚ । लो॒कयोः᳚ । विधृ॑त्या॒ इति॒ वि-धृ॒त्यै॒ । 4 । अधृ॑ता । इ॒व॒ । वै । ए॒षा । यत् । म॒ध्य॒मा । चितिः॑ । 5 । अ॒न्तरि॑ख्षम् । इ॒व॒ । वै । ए॒षा । 6 । इन्द्रा᳚ग्नी॒ इतीन्द्र॑-अ॒ग्नी॒ । इति॑ । आ॒ह॒ । 7 । इ॒न्द्रा॒ग्नी इती᳚न्द्र-अ॒ग्नी । वै । दे॒वाना᳚म् । ओ॒जो॒भृता॒वित्यो॑जः-भृतौ᳚ । 8 । ओज॑सा । ए॒व । ए॒ना॒म्॒ । अ॒न्तरि॑ख्षे । चि॒नु॒ते॒ । 9 । धृत्यै᳚ । 10 । स्व॒य॒मा॒तृ॒ण्णामिति॑ स्वयम्-आ॒तृ॒ण्णाम् । उपेति॑ । द॒धा॒ति॒ । 11 । अ॒न्तरि॑ख्षम् । वै । स्व॒य॒मा॒तृ॒ण्णेति॑ स्वयम्-आ॒तृ॒ण्णा । 12 । अ॒न्तरि॑ख्षम् । ए॒व । उपेति॑ । ध॒त्ते॒ । 13 । अश्व᳚म् । उपेति॑ । [6]  
1 । घ्रा॒प॒य॒ति॒ । 2 । प्रा॒णमिति॑ प्र-अ॒नम् । ए॒व । अ॒स्या॒म्॒ । द॒धा॒ति॒ । 3 । अथो॒ इति॑ । प्रा॒जा॒प॒त्य इति॑ प्राजा-प॒त्यः । वै । अश्वः॑ । 4 । प्र॒जाप॑ति॒नेति॑ प्र॒जा-प॒ति॒ना॒ । ए॒व । अ॒ग्निम् । चि॒नु॒ते॒ । 5 । स्व॒य॒मा॒तृ॒ण्णेति॑ स्वयम्-आ॒तृ॒ण्णा । भ॒व॒ति॒ । 6 । प्रा॒णाना॒मिति॑ प्र-अ॒नाना᳚म् । उथ्सृ॑ष्ट्या॒ इत्युत्-सृ॒ष्ट्यै॒ । 7 । अथो॒ इति॑ । सु॒व॒र्गस्येति॑ सुवः-गस्य॑ । लो॒कस्य॑ । अनु॑ख्यात्या॒ इत्यनु॑-ख्या॒त्यै॒ । 8 । दे॒वाना᳚म् । वै । सु॒व॒र्गमिति॑ सुवः-गम् । लो॒कम् । य॒ताम् । दिशः॑ । समिति॑ । अ॒व्ली॒य॒न्त॒ । 9 । ते । ए॒ताः । दिश्याः᳚ । अ॒प॒श्य॒न्न्॒ । 10 । ताः । उपेति॑ । अ॒द॒ध॒त॒ । 11 । ताभिः॑ । वै । ते । दिशः॑ । अ॒दृ॒ꣳ॒ह॒न्न्॒ । 12 । यत् । दिश्याः᳚ । उ॒प॒दधा॒तीत्यु॑प-दधा॑ति । 13 । दि॒शाम् । विधृ॑त्या॒ इति॒ वि-धृ॒त्यै॒ । 14 । दश॑ । प्रा॒ण॒भृत॒ इति॑ प्राण-भृतः॑ । पु॒रस्ता᳚त् । उपेति॑ । [7]  
1 । द॒धा॒ति॒ । 2 । नव॑ । वै । पुरु॑षे । प्रा॒णा इति॑ प्र-अ॒नाः । नाभिः॑ । द॒श॒मी । 3 । प्रा॒णानिति॑ प्र-अ॒नान् । ए॒व । पु॒रस्ता᳚त् । ध॒त्ते॒ । 4 । तस्मा᳚त् । पु॒रस्ता᳚त् । प्रा॒णा इति॑ प्र-अ॒नाः । 5 । ज्योति॑ष्मतीम् । उ॒त्त॒मामित्यु॑त्-त॒माम् । उपेति॑ । द॒धा॒ति॒ । 6 । तस्मा᳚त् । प्रा॒णाना॒मिति॑ प्र-अ॒नाना᳚म् । वाक् । ज्योतिः॑ । उ॒त्त॒मेत्यु॑त्-त॒मा । 7 । दश॑ । उपेति॑ । द॒धा॒ति॒ । 8 । दशा᳚ख्ष॒रेति॒ दश॑-अ॒ख्ष॒रा॒ । वि॒राडिति॑ वि-राट् । 9 । वि॒राडिति॑ वि-राट् । छन्द॑साम् । ज्योतिः॑ । 10 । ज्योतिः॑ । ए॒व । पु॒रस्ता᳚त् । ध॒त्ते॒ । 11 । तस्मा᳚त् । पु॒रस्ता᳚त् । ज्योतिः॑ । उपेति॑ । आ॒स्म॒हे॒ । 12 । छन्दाꣳ॑सि । प॒शुषु॑ । आ॒जिम् । अ॒युः॒ । 13 । तान् । बृ॒ह॒ती । उदिति॑ । अ॒ज॒य॒त्॒ । 14 । तस्मा᳚त् । बार्‌ह॑ताः । [8]  
1 । प॒शवः॑ । उ॒च्य॒न्ते॒ । 2 । मा । छन्दः॑ । इति॑ । द॒ख्षि॒ण॒तः । उपेति॑ । द॒धा॒ति॒ । तस्मा᳚त् । द॒ख्षि॒णावृ॑त॒ इति॑ दख्षि॒णा-आ॒वृ॒तः॒ । मासाः᳚ । 3 । पृ॒थि॒वी । छन्दः॑ । इति॑ । प॒श्चात् । प्रति॑ष्ठित्या॒ इति॒ प्रति॑-स्थि॒त्यै॒ । 4 । अ॒ग्निः । दे॒वता᳚ । इति॑ । उ॒त्त॒र॒त इत्यु॑त्-त॒र॒तः । ओजः॑ । वै । अ॒ग्निः । ओजः॑ । ए॒व । उ॒त्त॒र॒त इत्यु॑त्-त॒र॒तः । ध॒त्ते॒ । तस्मा᳚त् । उ॒त्त॒र॒तो॒भि॒प्र॒या॒यीत्यु॑त्तरतः-अ॒भि॒प्र॒या॒यी । ज॒य॒ति॒ । 5 । षट्त्रिꣳ॑श॒दिति॒ षट्-त्रि॒ꣳ॒श॒त्॒ । समिति॑ । प॒द्य॒न्ते॒ । 6 । षट्त्रिꣳ॑शदख्ष॒रेति॒ षट्त्रिꣳ॑शत्-अ॒ख्ष॒रा॒ । बृ॒ह॒ती । 7 । बार्‌ह॑ताः । प॒शवः॑ । 8 । बृ॒ह॒त्या । ए॒व । अ॒स्मै॒ । प॒शून् । अवेति॑ । रु॒न्द्धे॒ । 9 । बृ॒ह॒ती । छन्द॑साम् । स्वारा᳚ज्य॒मिति॒ स्व-रा॒ज्य॒म्॒ । परीति॑ । इ॒या॒य॒ । 10 । यस्य॑ । ए॒ताः । [9]  
1 । उ॒प॒धी॒यन्त॒ इत्यु॑प-धी॒यन्ते᳚ । गच्छ॑ति । स्वारा᳚ज्य॒मिति॒ स्व-रा॒ज्य॒म्॒ । 2 । स॒प्त । वाल॑खिल्याः । पु॒रस्ता᳚त् । उपेति॑ । द॒धा॒ति॒ । स॒प्त । प॒श्चात् । 3 । स॒प्त । वै । शी॒र्‌ष॒ण्याः᳚ । प्रा॒णा इति॑ प्र-अ॒नाः । द्वौ । अवा᳚ञ्चौ । प्रा॒णाना॒मिति॑ प्र-अ॒नाना᳚म् । स॒वी॒र्य॒त्वायेति॑ सवीर्य-त्वाय॑ । 4 । मू॒र्धा । अ॒सि॒ । राट् । इति॑ । पु॒रस्ता᳚त् । उपेति॑ । द॒धा॒ति॒ । यन्त्री᳚ । राट् । इति॑ । प॒श्चात् । 5 । प्रा॒णानिति॑ प्र-अ॒नान् । ए॒व । अ॒स्मै॒ । स॒मीचः॑ । द॒धा॒ति॒ ॥ [10]  
1 । दे॒वाः । वै । यत् । य॒ज्ञे । अकु॑र्वत । तत् । असु॑राः । अ॒कु॒र्व॒त॒ । 2 । ते । दे॒वाः । ए॒ताः । अ॒ख्ष्ण॒या॒स्तो॒मीया॒ इत्य॑ख्ष्णया-स्तो॒मीयाः᳚ । अ॒प॒श्य॒न्न्॒ । 3 । ताः । अ॒न्यथा᳚ । अ॒नूच्येत्य॑नु-उच्य॑ । अ॒न्यथा᳚ । उपेति॑ । अ॒द॒ध॒त॒ । 4 । तत् । असु॑राः । न । अ॒न्ववा॑य॒न्नित्य॑नु-अवा॑यन्न् । 5 । ततः॑ । दे॒वाः । अभ॑वन्न् । परेति॑ । असु॑राः । 6 । यत् । अ॒ख्ष्ण॒या॒स्तो॒मीया॒ इत्य॑ख्ष्णया-स्तो॒मीयाः᳚ । अ॒न्यथा᳚ । अ॒नूच्येत्य॑नु-उच्य॑ । अ॒न्यथा᳚ । उ॒प॒दधा॒तीत्यु॑प-दधा॑ति । भ्रातृ॑व्याभिभूत्या॒ इति॒ भ्रातृ॑व्य-अ॒भि॒भू॒त्यै॒ । 7 । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । 8 । आ॒शुः । त्रि॒वृदिति॑ त्रि-वृत् । इति॑ । पु॒रस्ता᳚त् । उपेति॑ । द॒धा॒ति॒ । 9 । य॒ज्ञ॒मु॒खमिति॑ यज्ञ-मु॒खम् । वै । त्रि॒वृदिति॑ त्रि-वृत् । [11]  
1 । य॒ज्ञ॒मु॒खमिति॑ यज्ञ-मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । 2 । व्यो॑मेति॒ वि-ओ॒म॒ । स॒प्त॒द॒श इति॑ सप्त-द॒शः । इति॑ । द॒ख्षि॒ण॒तः । 3 । अन्न᳚म् । वै । व्यो॑मेति॒ वि-ओ॒म॒ । 4 । अन्न᳚म् । स॒प्त॒द॒श इति॑ सप्त-द॒शः । 5 । अन्न᳚म् । ए॒व । द॒ख्षि॒ण॒तः । ध॒त्ते॒ । 6 । तस्मा᳚त् । दख्षि॑णेन । अन्न᳚म् । अ॒द्य॒ते॒ । 7 । ध॒रुणः॑ । ए॒क॒वि॒ꣳ॒श इत्ये॑क-वि॒ꣳ॒शः । इति॑ । प॒श्चात् । प्र॒ति॒ष्ठेति॑ प्रति-स्था । वै । ए॒क॒वि॒ꣳ॒श इत्ये॑क-वि॒ꣳ॒शः । 8 । प्रति॑ष्ठित्या॒ इति॒ प्रति॑-स्थि॒त्यै॒ । 9 । भा॒न्तः । प॒ञ्च॒द॒श इति॑ पञ्च-द॒शः । इति॑ । उ॒त्त॒र॒त इत्यु॑त्-त॒र॒तः । 10 । ओजः॑ । वै । भा॒न्तः । 11 । ओजः॑ । प॒ञ्च॒द॒श इति॑ पञ्च-द॒शः । 12 । ओजः॑ । ए॒व । उ॒त्त॒र॒त इत्यु॑त्-त॒र॒तः । ध॒त्ते॒ । 13 । तस्मा᳚त् । उ॒त्त॒र॒तो॒भि॒प्र॒या॒यीत्यु॑त्तरतः-अ॒भि॒प्र॒या॒यी । ज॒य॒ति॒ । 14 । प्रतू᳚र्ति॒रिति॒ प्र-तू॒र्तिः॒ । अ॒ष्टा॒द॒श इत्य॑ष्टा-द॒शः । इति॑ । पु॒रस्ता᳚त् । [12]  
1 । उपेति॑ । द॒धा॒ति॒ । 2 । द्वौ । त्रि॒वृता॒विति॑ त्रि-वृतौ᳚ । अ॒भि॒पू॒र्वमित्य॑भि-पू॒र्वम् । य॒ज्ञ॒मु॒ख इति॑ यज्ञ-मु॒खे । वीति॑ । या॒त॒य॒ति॒ । 3 । अ॒भि॒व॒र्त इत्य॑भि-व॒र्तः । स॒वि॒ꣳ॒श इति॑ स-वि॒ꣳ॒शः । इति॑ । द॒ख्षि॒ण॒तः । 4 । अन्न᳚म् । वै । अ॒भि॒व॒र्त इत्य॑भि-व॒र्तः । 5 । अन्न᳚म् । स॒वि॒ꣳ॒श इति॑ स-वि॒ꣳ॒शः । 6 । अन्न᳚म् । ए॒व । द॒ख्षि॒ण॒तः । ध॒त्ते॒ । 7 । तस्मा᳚त् । दख्षि॑णेन । अन्न᳚म् । अ॒द्य॒ते॒ । 8 । वर्चः॑ । द्वा॒वि॒ꣳ॒शः । इति॑ । प॒श्चात् । 9 । यत् । वि॒ꣳ॒श॒तिः । द्वे इति॑ । तेन॑ । वि॒राजा॒विति॑ वि-राजौ᳚ । 10 । यत् । द्वे इति॑ । प्र॒ति॒ष्ठेति॑ प्रति-स्था । तेन॑ । 11 । वि॒राजो॒रिति॑ वि-राजोः᳚ । ए॒व । अ॒भि॒पू॒र्वमित्य॑भि-पू॒र्वम् । अ॒न्नाद्य॒ इत्य॑न्न-अद्ये᳚ । प्रतीति॑ । ति॒ष्ठ॒ति॒ । 12 । तपः॑ । न॒व॒द॒श इति॑ नव-द॒शः । इति॑ । उ॒त्त॒र॒त इत्यु॑त्-त॒र॒तः । 13 । तस्मा᳚त् । स॒व्यः । [13]  
1 । हस्त॑योः । त॒प॒स्वित॑र॒ इति॑ तप॒स्वि-त॒रः॒ । 2 । योनिः॑ । च॒तु॒र्वि॒ꣳ॒श इति॑ चतुः-वि॒ꣳ॒शः । इति॑ । पु॒रस्ता᳚त् । उपेति॑ । द॒धा॒ति॒ । 3 । चतु॑र्विꣳशत्यख्ष॒रेति॒ चतु॑र्विꣳशति-अ॒ख्ष॒रा॒ । गा॒य॒त्री । 4 । गा॒य॒त्री । य॒ज्ञ॒मु॒खमिति॑ यज्ञ-मु॒खम् । 5 । य॒ज्ञ॒मु॒खमिति॑ यज्ञ-मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । 6 । गर्भाः᳚ । प॒ञ्च॒वि॒ꣳ॒श इति॑ पञ्च-वि॒ꣳ॒शः । इति॑ । द॒ख्षि॒ण॒तः । 7 । अन्न᳚म् । वै । गर्भाः᳚ । 8 । अन्न᳚म् । प॒ञ्च॒वि॒ꣳ॒श इति॑ पञ्च-वि॒ꣳ॒शः । 9 । अन्न᳚म् । ए॒व । द॒ख्षि॒ण॒तः । ध॒त्ते॒ । 10 । तस्मा᳚त् । दख्षि॑णेन । अन्न᳚म् । अ॒द्य॒ते॒ । 11 । ओजः॑ । त्रि॒ण॒व इति॑ त्रि-न॒वः । इति॑ । प॒श्चात् । 12 । इ॒मे । वै । लो॒काः । त्रि॒ण॒व इति॑ त्रि-न॒वः । 13 । ए॒षु । ए॒व । लो॒केषु॑ । प्रतीति॑ । ति॒ष्ठ॒ति॒ । 14 । स॒म्भर॑ण॒ इति॑ सम्-भर॑णः । त्र॒यो॒वि॒ꣳ॒श इति॑ त्रयः-वि॒ꣳ॒शः । इति॑ । [14]  
1 । उ॒त्त॒र॒त इत्यु॑त्-त॒र॒तः । 2 । तस्मा᳚त् । स॒व्यः । हस्त॑योः । स॒म्भा॒र्य॑तर॒ इति॑ सम्भा॒र्य॑-त॒रः॒ । 3 । क्रतुः॑ । ए॒क॒त्रि॒ꣳ॒श इत्ये॑क-त्रि॒ꣳ॒शः । इति॑ । पु॒रस्ता᳚त् । उपेति॑ । द॒धा॒ति॒ । 4 । वाक् । वै । क्रतुः॑ । 5 । य॒ज्ञ॒मु॒खमिति॑ यज्ञ-मु॒खम् । वाक् । 6 । य॒ज्ञ॒मु॒खमिति॑ यज्ञ-मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । 7 । ब्र॒ध्नस्य॑ । वि॒ष्टप᳚म् । च॒तु॒स्त्रि॒ꣳ॒श इति॑ चतुः-त्रि॒ꣳ॒शः । इति॑ । द॒ख्षि॒ण॒तः । 8 । अ॒सौ । वै । आ॒दि॒त्यः । ब्र॒ध्नस्य॑ । वि॒ष्टप᳚म् । 9 । ब्र॒ह्म॒व॒र्च॒समिति॑ ब्रह्म-व॒र्च॒सम् । ए॒व । द॒ख्षि॒ण॒तः । ध॒त्ते॒ । 10 । तस्मा᳚त् । दख्षि॑णः । अर्धः॑ । ब्र॒ह्म॒व॒र्च॒सित॑र॒ इति॑ ब्रह्मवर्च॒सि-त॒रः॒ । 11 । प्र॒ति॒ष्ठेति॑ प्रति-स्था । त्र॒य॒स्त्रि॒ꣳ॒श इति॑ त्रयः-त्रि॒ꣳ॒शः । इति॑ । प॒श्चात् । 12 । प्रति॑ष्ठित्या॒ इति॒ प्रति॑-स्थि॒त्यै॒ । 13 । नाकः॑ । ष॒ट्त्रि॒ꣳ॒श इति॑ षट्-त्रि॒ꣳ॒शः । इति॑ । उ॒त्त॒र॒त इत्यु॑त्-त॒र॒तः । 14 । सु॒व॒र्ग इति॑ सुवः-गः । वै । लो॒कः । नाकः॑ । 15 । सु॒व॒र्गस्येति॑ सुवः-गस्य॑ । लो॒कस्य॑ । सम॑ष्ट्या॒ इति॒ सम्-अ॒ष्ट्यै॒ ॥ [15]  
1 । अ॒ग्नेः । भा॒गः । अ॒सि॒ । इति॑ । पु॒रस्ता᳚त् । उपेति॑ । द॒धा॒ति॒ । 2 । य॒ज्ञ॒मु॒खमिति॑ यज्ञ-मु॒खम् । वै । अ॒ग्निः । 3 । य॒ज्ञ॒मु॒खमिति॑ यज्ञ-मु॒खम् । दी॒ख्षा । 4 । य॒ज्ञ॒मु॒खमिति॑ यज्ञ-मु॒खम् । ब्रह्म॑ । 5 । य॒ज्ञ॒मु॒खमिति॑ यज्ञ-मु॒खम् । त्रि॒वृदिति॑ त्रि-वृत् । 6 । य॒ज्ञ॒मु॒खमिति॑ यज्ञ-मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । 7 । नृ॒चख्ष॑सा॒मिति॑ नृ-चख्ष॑साम् । भा॒गः । अ॒सि॒ । इति॑ । द॒ख्षि॒ण॒तः । 8 । शु॒श्रु॒वाꣳसः॑ । वै । नृ॒चख्ष॑स॒ इति॑ नृ-चख्ष॑सः । 9 । अन्न᳚म् । धा॒ता । 10 । जा॒ताय॑ । ए॒व । अ॒स्मै॒ । अन्न᳚म् । अपीति॑ । द॒धा॒ति॒ । 11 । तस्मा᳚त् । जा॒तः । अन्न᳚म् । अ॒त्ति॒ । 12 । ज॒नित्र᳚म् । स्पृ॒तम् । स॒प्त॒द॒श इति॑ सप्त-द॒शः । स्तोमः॑ । इति॑ । आ॒ह॒ । 13 । अन्न᳚म् । वै । ज॒नित्र᳚म् । [16]  
1 । अन्न᳚म् । स॒प्त॒द॒श इति॑ सप्त-द॒शः । 2 । अन्न᳚म् । ए॒व । द॒ख्षि॒ण॒तः । ध॒त्ते॒ । 3 । तस्मा᳚त् । दख्षि॑णेन । अन्न᳚म् । अ॒द्य॒ते॒ । 4 । मि॒त्रस्य॑ । भा॒गः । अ॒सि॒ । इति॑ । प॒श्चात् । 5 । प्रा॒ण इति॑ प्र-अ॒नः । वै । मि॒त्रः । अ॒पा॒न इत्य॑प-अ॒नः । वरु॑णः । 6 । प्रा॒णा॒पा॒नाविति॑ प्राण-अ॒पा॒नौ । ए॒व । अ॒स्मि॒न्न्॒ । द॒धा॒ति॒ । 7 । दि॒वः । वृ॒ष्टिः । वाताः᳚ । स्पृ॒ताः । ए॒क॒वि॒ꣳ॒श इत्ये॑क-वि॒ꣳ॒शः । स्तोमः॑ । इति॑ । आ॒ह॒ । 8 । प्र॒ति॒ष्ठेति॑ प्रति-स्था । वै । ए॒क॒वि॒ꣳ॒श इत्ये॑क-वि॒ꣳ॒शः । 9 । प्रति॑ष्ठित्या॒ इति॒ प्रति॑-स्थि॒त्यै॒ । 10 । इन्द्र॑स्य । भा॒गः । अ॒सि॒ । इति॑ । उ॒त्त॒र॒त इत्यु॑त्-त॒र॒तः । 11 । ओजः॑ । वै । इन्द्रः॑ । 12 । ओजः॑ । विष्णुः॑ । 13 । ओजः॑ । ख्ष॒त्रम् । 14 । ओजः॑ । प॒ञ्च॒द॒श इति॑ पञ्च-द॒शः । [17]  
1 । ओजः॑ । ए॒व । उ॒त्त॒र॒त इत्यु॑त्-त॒र॒तः । ध॒त्ते॒ । 2 । तस्मा᳚त् । उ॒त्त॒र॒तो॒भि॒प्र॒या॒यीत्यु॑त्तरतः-अ॒भि॒प्र॒या॒यी । ज॒य॒ति॒ । 3 । वसू॑नाम् । भा॒गः । अ॒सि॒ । इति॑ । पु॒रस्ता᳚त् । उपेति॑ । द॒धा॒ति॒ । 4 । य॒ज्ञ॒मु॒खमिति॑ यज्ञ-मु॒खम् । वै । वस॑वः । 5 । य॒ज्ञ॒मु॒खमिति॑ यज्ञ-मु॒खम् । रु॒द्राः । 6 । य॒ज्ञ॒मु॒खमिति॑ यज्ञ-मु॒खम् । च॒तु॒र्वि॒ꣳ॒श इति॑ चतुः-वि॒ꣳ॒शः । 7 । य॒ज्ञ॒मु॒खमिति॑ यज्ञ-मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । 8 । आ॒दि॒त्याना᳚म् । भा॒गः । अ॒सि॒ । इति॑ । द॒ख्षि॒ण॒तः । 9 । अन्न᳚म् । वै । आ॒दि॒त्याः । 10 । अन्न᳚म् । म॒रुतः॑ । अन्न᳚म् । गर्भाः᳚ । 12 । अन्न᳚म् । प॒ञ्च॒वि॒ꣳ॒श इति॑ पञ्च-वि॒ꣳ॒शः । 13 । अन्न᳚म् । ए॒व । द॒ख्षि॒ण॒तः । ध॒त्ते॒ । 14 । तस्मा᳚त् । दख्षि॑णेन । अन्न᳚म् । अ॒द्य॒ते॒ । 15 । अदि॑त्यै । भा॒गः । [18]  
1 । अ॒सि॒ । इति॑ । प॒श्चात् । 2 । प्र॒ति॒ष्ठेति॑ प्रति-स्था । वै । अदि॑तिः । 3 । प्र॒ति॒ष्ठेति॑ प्रति-स्था । पू॒षा । 4 । प्र॒ति॒ष्ठेति॑ प्रति-स्था । त्रि॒ण॒व इति॑ त्रि-न॒वः । 5 । प्रति॑ष्ठित्या॒ इति॒ प्रति॑-स्थि॒त्यै॒ । 6 । दे॒वस्य॑ । स॒वि॒तुः । भा॒गः । अ॒सि॒ । इति॑ । उ॒त्त॒र॒त इत्यु॑त्-त॒र॒तः । 7 । ब्रह्म॑ । वै । दे॒वः । स॒वि॒ता । 8 । ब्रह्म॑ । बृह॒स्पतिः॑ । 9 । ब्रह्म॑ । चतु॑ष्टोम॒ इति॒ चतुः॑-स्तो॒मः॒ । 10 । ब्र॒ह्म॒व॒र्च॒समिति॑ ब्रह्म-व॒र्च॒सम् । ए॒व । उ॒त्त॒र॒त इत्यु॑त्-त॒र॒तः । ध॒त्ते॒ । 11 । तस्मा᳚त् । उत्त॑र॒ इत्युत्-त॒रः॒ । अर्धः॑ । ब्र॒ह्म॒व॒र्च॒सित॑र॒ इति॑ ब्रह्मवर्च॒सि-त॒रः॒ । 12 । सा॒वि॒त्रव॒तीति॑ सावि॒त्र-व॒ती॒ । भ॒व॒ति॒ । 13 । प्रसू᳚त्या॒ इति॒ प्र-सू॒त्यै॒ । 14 । तस्मा᳚त् । ब्रा॒ह्म॒णाना᳚म् । उदी॑ची । स॒निः । प्रसू॒तेति॒ प्र-सू॒ता॒ । 15 । ध॒र्त्रः । च॒तु॒ष्टो॒म इति॑ चतुः-स्तो॒मः । इति॑ । पु॒रस्ता᳚त् । उपेति॑ । द॒धा॒ति॒ । 16 । य॒ज्ञ॒मु॒खमिति॑ यज्ञ-मु॒खम् । वै । ध॒र्त्रः । [19]  
1 । य॒ज्ञ॒मु॒खमिति॑ यज्ञ-मु॒खम् । च॒तु॒ष्टो॒म इति॑ चतुः-स्तो॒मः । 2 । य॒ज्ञ॒मु॒खमिति॑ यज्ञ-मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । 3 । यावा॑नाम् । भा॒गः । अ॒सि॒ । इति॑ । 4 । द॒ख्षि॒ण॒तः । 5 । मासाः᳚ । वै । यावाः᳚ । अ॒र्ध॒मा॒सा इत्य॑र्ध-मा॒साः । अया॑वाः । 6 । तस्मा᳚त् । द॒ख्षि॒णावृ॑त॒ इति॑ दख्षि॒णा-आ॒वृ॒तः॒ । मासाः᳚ । 7 । अन्न᳚म् । वै । यावाः᳚ । 8 । अन्न᳚म् । प्र॒जा इति॑ प्र-जाः । 9 । अन्न᳚म् । ए॒व । द॒ख्षि॒ण॒तः । ध॒त्ते॒ । 10 । तस्मा᳚त् । दख्षि॑णेन । अन्न᳚म् । अ॒द्य॒ते॒ । 11 । ऋ॒भू॒णाम् । भा॒गः । अ॒सि॒ । इति॑ । प॒श्चात् । 12 । प्रति॑ष्ठित्या॒ इति॒ प्रति॑-स्थि॒त्यै॒ । 13 । वि॒व॒र्त इति॑ वि-व॒र्तः । अ॒ष्टा॒च॒त्वा॒रि॒ꣳ॒श इत्य॑ष्टा-च॒त्वा॒रि॒ꣳ॒शः । इति॑ । उ॒त्त॒र॒त इत्यु॑त्-त॒र॒तः । 14 । अ॒नयोः᳚ । लो॒कयोः᳚ । स॒वी॒र्य॒त्वायेति॑ सवीर्य-त्वाय॑ । 15 । तस्मा᳚त् । इ॒मौ । लो॒कौ । स॒माव॑द्वीर्या॒विति॑ स॒माव॑त्-वी॒र्यौ॒ । [20]  
1 । यस्य॑ । मुख्य॑वती॒रिति॒ मुख्य॑-व॒तीः॒ । पु॒रस्ता᳚त् । उ॒प॒धी॒यन्त॒ इत्यु॑प-धी॒यन्ते᳚ । मुख्यः॑ । ए॒व । भ॒व॒ति॒ । 2 । एति॑ । अ॒स्य॒ । मुख्यः॑ । जा॒य॒ते॒ । 3 । यस्य॑ । अन्न॑वती॒रित्यन्न॑-व॒तीः॒ । द॒ख्षि॒ण॒तः । अ॒त्ति॒ । अन्न᳚म् । 4 । एति॑ । अ॒स्य॒ । अ॒न्ना॒द इत्य॑न्न-अ॒दः । जा॒य॒ते॒ । 5 । यस्य॑ । प्र॒ति॒ष्ठाव॑ती॒रिति॑ प्रति॒ष्ठा-व॒तीः॒ । प॒श्चात् । प्रतीति॑ । ए॒व । ति॒ष्ठ॒ति॒ । 6 । यस्य॑ । ओज॑स्वतीः । उ॒त्त॒र॒त इत्यु॑त्-त॒र॒तः । ओ॒ज॒स्वी । ए॒व । भ॒व॒ति॒ । 7 । एति॑ । अ॒स्य॒ । ओ॒ज॒स्वी । जा॒य॒ते॒ । 8 । अ॒र्कः । वै । ए॒षः । यत् । अ॒ग्निः । 9 । तस्य॑ । ए॒तत् । ए॒व । स्तो॒त्रम् । ए॒तत् । श॒स्त्रम् । 10 । यत् । ए॒षा । वि॒धेति॑ वि-धा । [21]  
1 । वि॒धी॒यत॒ इति॑ वि-धी॒यते᳚ । अ॒र्के । ए॒व । तत् । अ॒र्क्य᳚म् । अनु॑ । वीति॑ । धी॒य॒ते॒ । 2 । अ॒त्ति॒ । अन्न᳚म् । एति॑ । अ॒स्य॒ । अ॒न्ना॒द इत्य॑न्न-अ॒दः । जा॒य॒ते॒ । यस्य॑ । ए॒षा । वि॒धेति॑ वि-धा । वि॒धी॒यत॒ इति॑ वि-धी॒यते᳚ । यः । उ॒ । च॒ । ए॒ना॒म्॒ । ए॒वम् । वेद॑ । 3 । सृष्टीः᳚ । उपेति॑ । द॒धा॒ति॒ । 4 । य॒था॒सृ॒ष्टमिति॑ यथा-सृ॒ष्टम् । ए॒व । अवेति॑ । रु॒न्द्धे॒ । 5 । न । वै । इ॒दम् । दिवा᳚ । न । नक्त᳚म् । आ॒सी॒त्॒ । अव्या॑वृत्त॒मित्यवि॑-आ॒वृ॒त्त॒म्॒ । 6 । ते । दे॒वाः । ए॒ताः । व्यु॑ष्टी॒रिति॒ वि-उ॒ष्टीः॒ । अ॒प॒श्य॒न्न्॒ । 7 । ताः । उपेति॑ । अ॒द॒ध॒त॒ । 8 । ततः॑ । वै । इ॒दम् । वीति॑ । औ॒च्छ॒त्॒ । 9 । यस्य॑ । ए॒ताः । उ॒प॒धी॒यन्त॒ इत्यु॑प-धी॒यन्ते᳚ । वीति॑ । ए॒व । अ॒स्मै॒ । उ॒च्छ॒ति॒ । 10 । अथो॒ इति॑ । तमः॑ । ए॒व । अपेति॑ । ह॒ते॒ ॥ [22]  
1 । अग्ने᳚ । जा॒तान् । प्रेति॑ । नु॒द॒ । नः॒ । स॒पत्नान्॑ । इति॑ । पु॒रस्ता᳚त् । उपेति॑ । द॒धा॒ति॒ । 2 । जा॒तान् । ए॒व । भ्रातृ॑व्यान् । प्रेति॑ । नु॒द॒ते॒ । 3 । सह॑सा । जा॒तान् । इति॑ । प॒श्चात् । 4 । ज॒नि॒ष्यमा॑णान् । ए॒व । प्रतीति॑ । नु॒द॒ते॒ । 5 । च॒तु॒श्च॒त्वा॒रि॒ꣳ॒श इति॑ चतुः-च॒त्वा॒रि॒ꣳ॒शः । स्तोमः॑ । इति॑ । द॒ख्षि॒ण॒तः । 6 । ब्र॒ह्म॒व॒र्च॒समिति॑ ब्रह्म-व॒र्च॒सम् । वै । च॒तु॒श्च॒त्वा॒रि॒ꣳ॒श इति॑ चतुः-च॒त्वा॒रि॒ꣳ॒शः । 7 । ब्र॒ह्म॒व॒र्च॒समिति॑ ब्रह्म-व॒र्च॒सम् । ए॒व । द॒ख्षि॒ण॒तः । ध॒त्ते॒ । 8 । तस्मा᳚त् । दख्षि॑णः । अर्धः॑ । ब्र॒ह्म॒व॒र्च॒सित॑र॒ इति॑ ब्रह्मवर्च॒सि-त॒रः॒ । 9 । षो॒ड॒शः । स्तोमः॑ । इति॑ । उ॒त्त॒र॒त इत्यु॑त्-त॒र॒तः । 10 । ओजः॑ । वै । षो॒ड॒शः । 11 । ओजः॑ । ए॒व । उ॒त्त॒र॒त इत्यु॑त्-त॒र॒तः । ध॒त्ते॒ । 12 । तस्मा᳚त् । [23]  
1 । उ॒त्त॒र॒तो॒भि॒प्र॒या॒यीत्यु॑त्तरतः-अ॒भि॒प्र॒या॒यी । ज॒य॒ति॒ । 2 । वज्रः॑ । वै । च॒तु॒श्च॒त्वा॒रि॒ꣳ॒श इति॑ चतुः-च॒त्वा॒रि॒ꣳ॒शः । वज्रः॑ । षो॒ड॒शः । 3 । यत् । ए॒ते इति॑ । इष्ट॑के॒ इति॑ । उ॒प॒दधा॒तीत्यु॑प-दधा॑ति । जा॒तान् । च॒ । ए॒व । ज॒नि॒ष्यमा॑णान् । च॒ । भ्रातृ॑व्यान् । प्र॒णुद्येति॑ प्र-नुद्य॑ । वज्र᳚म् । अनु॑ । प्रेति॑ । ह॒र॒ति॒ । 4 । स्तृत्यै᳚ । 5 । पुरी॑षवती॒मिति॒ पुरी॑ष-व॒ती॒म्॒ । मध्ये᳚ । उपेति॑ । द॒धा॒ति॒ । 6 । पुरी॑षम् । वै । मध्य᳚म् । आ॒त्मनः॑ । 7 । सात्मा॑न॒मिति॒ स-आ॒त्मा॒न॒म्॒ । ए॒व । अ॒ग्निम् । चि॒नु॒ते॒ । 8 । सात्मेति॒ स-आ॒त्मा॒ । अ॒मुष्मिन्न्॑ । लो॒के । भ॒व॒ति॒ । यः । ए॒वम् । वेद॑ । 9 । ए॒ताः । वै । अ॒स॒प॒त्नाः । नाम॑ । इष्ट॑काः । 10 । यस्य॑ । ए॒ताः । उ॒प॒धी॒यन्त॒ इत्यु॑प-धी॒यन्ते᳚ । [24]  
1 । न । अ॒स्य॒ । स॒पत्नः॑ । भ॒व॒ति॒ । 2 । प॒शुः । वै । ए॒षः । यत् । अ॒ग्निः । 3 । वि॒राज॒ इति॑ वि-राजः॑ । उ॒त्त॒माया॒मित्यु॑त्-त॒माया᳚म् । चित्या᳚म् । उपेति॑ । द॒धा॒ति॒ । 4 । वि॒राज॒मिति॑ वि-राज᳚म् । ए॒व । उ॒त्त॒मामित्यु॑त्-त॒माम् । प॒शुषु॑ । द॒धा॒ति॒ । 5 । तस्मा᳚त् । प॒शु॒मानिति॑ पशु-मान् । उ॒त्त॒ममित्यु॑त्-त॒मम् । वाच᳚म् । व॒द॒ति॒ । 6 । दश॑द॒शेति॒ दश॑-द॒श॒ । उपेति॑ । द॒धा॒ति॒ । स॒वी॒र्य॒त्वायेति॑ सवीर्य-त्वाय॑ । 7 । अ॒ख्ष्ण॒या । उपेति॑ । द॒धा॒ति॒ । 8 । तस्मा᳚त् । अ॒ख्ष्ण॒या । प॒शवः॑ । अङ्गा॑नि । प्रेति॑ । ह॒र॒न्ति॒ । प्रति॑ष्ठित्या॒ इति॒ प्रति॑-स्थि॒त्यै॒ । 9 । यानि॑ । वै । छन्दाꣳ॑सि । सु॒व॒र्ग्या॑णीति॑ सुवः-ग्यानि॑ । आसन्न्॑ । तैः । दे॒वाः । सु॒व॒र्गमिति॑ सुवः-गम् । लो॒कम् । आ॒य॒न्न्॒ । 10 । तेन॑ । ऋष॑यः । [25]  
1 । अ॒श्रा॒म्य॒न्न्॒ । 2 । ते । तपः॑ । अ॒त॒प्य॒न्त॒ । 3 । तानि॑ । तप॑सा । अ॒प॒श्य॒न्न्॒ । 4 । तेभ्यः॑ । ए॒ताः । इष्ट॑काः । निरिति॑ । अ॒मि॒म॒त॒ । 5 । एवः॑ । छन्दः॑ । वरि॑वः । छन्दः॑ । इति॑ । 6 । ताः । उपेति॑ । अ॒द॒ध॒त॒ । 7 । ताभिः॑ । वै । ते । सु॒व॒र्गमिति॑ सुवः-गम् । लो॒कम् । आ॒य॒न्न्॒ । 8 । यत् । ए॒ताः । इष्ट॑काः । उ॒प॒दधा॒तीत्यु॑प-दधा॑ति । 9 । यानि॑ । ए॒व । छन्दाꣳ॑सि । सु॒व॒र्ग्या॑णीति॑ सुवः-ग्यानि॑ । तैः । ए॒व । यज॑मानः । सु॒व॒र्गमिति॑ सुवः-गम् । लो॒कम् । ए॒ति॒ । 10 । य॒ज्ञेन॑ । वै । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र-जाः । अ॒सृ॒ज॒त॒ । 11 । ताः । स्तोम॑भागै॒रिति॒ स्तोम॑-भा॒गैः॒ । ए॒व । अ॒सृ॒ज॒त॒ । 12 । यत् । [26]  
1 । स्तोम॑भागा॒ इति॒ स्तोम॑-भा॒गाः॒ । उ॒प॒दधा॒तीत्यु॑प-दधा॑ति । प्र॒जा इति॑ प्र-जाः । ए॒व । तत् । यज॑मानः । सृ॒ज॒ते॒ । 2 । बृह॒स्पतिः॑ । वै । ए॒तत् । य॒ज्ञस्य॑ । तेजः॑ । समिति॑ । अ॒भ॒र॒त्॒ । यत् । स्तोम॑भागा॒ इति॒ स्तोम॑-भा॒गाः॒ । 3 । यत् । स्तोम॑भागा॒ इति॒ स्तोम॑-भा॒गाः॒ । उ॒प॒दधा॒तीत्यु॑प-दधा॑ति । सते॑जस॒मिति॒ स-ते॒ज॒स॒म्॒ । ए॒व । अ॒ग्निम् । चि॒नु॒ते॒ । 4 । बृह॒स्पतिः॑ । वै । ए॒ताम् । य॒ज्ञस्य॑ । प्र॒ति॒ष्ठामिति॑ प्रति-स्थाम् । अ॒प॒श्य॒त्॒ । यत् । स्तोम॑भागा॒ इति॒ स्तोम॑-भा॒गाः॒ । 5 । यत् । स्तोम॑भागा॒ इति॒ स्तोम॑-भा॒गाः॒ । उ॒प॒दधा॒तीत्यु॑प-दधा॑ति । य॒ज्ञस्य॑ । प्रति॑ष्ठित्या॒ इति॒ प्रति॑-स्थि॒त्यै॒ । 6 । स॒प्तस॒प्तेति॑ स॒प्त-स॒प्त॒ । उपेति॑ । द॒धा॒ति॒ । स॒वी॒र्य॒त्वायेति॑ सवीर्य-त्वाय॑ । 7 । ति॒स्रः । मध्ये᳚ । प्रति॑ष्ठित्या॒ इति॒ प्रति॑-स्थि॒त्यै॒ ॥ [27]  
1 । र॒श्मिः । इति॑ । ए॒व । आ॒दि॒त्यम् । अ॒सृ॒ज॒त॒ । 2 । प्रेति॒रिति॒ प्र-इ॒तिः॒ । इति॑ । धर्म᳚म् । 3 । अन्वि॑ति॒रित्यनु॑-इ॒तिः॒ । इति॑ । दिव᳚म् । स॒न्धिरिति॑ सम्-धिः । इति॑ । अ॒न्तरि॑ख्षम् । 5 । प्र॒ति॒धिरिति॑ प्रति-धिः । इति॑ । पृ॒थि॒वीम् । 6 । वि॒ष्ट॒म्भ इति॑ वि-स्त॒म्भः । इति॑ । वृष्टि᳚म् । 7 । प्र॒वेति॑ प्र-वा । इति॑ । अहः॑ । अ॒नु॒वेत्य॑नु-वा । इति॑ । रात्रि᳚म् । 9 । उ॒शिक् । इति॑ । वसून्॑ । 10 । प्र॒के॒त इति॑ प्र-के॒तः । इति॑ । रु॒द्रान् । 11 । सु॒दी॒तिरिति॑ सु-दी॒तिः । इति॑ । आ॒दि॒त्यान् । 12 । ओजः॑ । इति॑ । पि॒तृन् । 13 । तन्तुः॑ । इति॑ । प्र॒जा इति॑ प्र-जाः । 14 । पृ॒त॒ना॒षाट् । इति॑ । प॒शून् । 15 । रे॒वत् । इति॑ । ओष॑धीः । 16 । अ॒भि॒जिदित्य॑भि-जित् । अ॒सि॒ । यु॒क्तग्रा॒वेति॑ यु॒क्त-ग्रा॒वा॒ । [28]  
1 । इन्द्रा॑य । त्वा॒ । इन्द्र᳚म् । जि॒न्व॒ । इति॑ । ए॒व । द॒ख्षि॒ण॒तः । वज्र᳚म् । परीति॑ । औ॒ह॒त्॒ । अ॒भिजि॑त्या॒ इत्य॒भि-जि॒त्यै॒ । 2 । ताः । प्र॒जा इति॑ प्र-जाः । अप॑प्राणा॒ इत्यप॑-प्रा॒णाः॒ । अ॒सृ॒ज॒त॒ । 3 । तासु॑ । अधि॑पति॒रित्यधि॑-प॒तिः॒ । अ॒सि॒ । इति॑ । ए॒व । प्रा॒णमिति॑ प्र-अ॒नम् । अ॒द॒धा॒त्॒ । 4 । य॒न्ता । इति॑ । अ॒पा॒नमित्य॑प-अ॒नम् । 5 । स॒ꣳ॒सर्प॒ इति॑ सम्-सर्पः॑ । इति॑ । चख्षुः॑ । 6 । व॒यो॒धा इति॑ वयः-धाः । इति॑ । श्रोत्र᳚म् । 7 । ताः । प्र॒जा इति॑ प्र-जाः । प्रा॒ण॒तीरिति॑ प्र-अ॒न॒तीः । अ॒पा॒न॒तीरित्य॑प-अ॒न॒तीः । पश्य॑न्तीः । शृ॒ण्व॒तीः । न । मि॒थु॒नी । अ॒भ॒व॒न्न्॒ । 8 । तासु॑ । त्रि॒वृदिति॑ त्रि-वृत् । अ॒सि॒ । इति॑ । ए॒व । मि॒थु॒नम् । अ॒द॒धा॒त्॒ । 9 । ताः । प्र॒जा इति॑ प्र-जाः । मि॒थु॒नी । [29]  
1 । भव॑न्तीः । न । प्रेति॑ । अ॒जा॒य॒न्त॒ । 2 । ताः । स॒ꣳ॒रो॒ह इति॑ सम्-रो॒हः । अ॒सि॒ । नी॒रो॒ह इति॑ निः-रो॒हः । अ॒सि॒ । इति॑ । ए॒व । प्रेति॑ । अ॒ज॒न॒य॒त्॒ । 3 । ताः । प्र॒जा इति॑ प्र-जाः । प्रजा॑ता॒ इति॒ प्र-जा॒ताः॒ । न । प्रतीति॑ । अ॒ति॒ष्ठ॒न्न्॒ । 4 । ताः । व॒सु॒कः । अ॒सि॒ । वेष॑श्रि॒रिति॒ वेष॑-श्रिः॒ । अ॒सि॒ । वस्य॑ष्टिः । अ॒सि॒ । इति॑ । ए॒व । ए॒षु । लो॒केषु॑ । प्रतीति॑ । अ॒स्था॒प॒य॒त्॒ । 5 । यत् । आह॑ । 6 । व॒सु॒कः । अ॒सि॒ । वेष॑श्रि॒रिति॒ वेष॑-श्रिः॒ । अ॒सि॒ । वस्य॑ष्टिः । अ॒सि॒ । इति॑ । प्र॒जा इति॑ प्र-जाः । ए॒व । प्रजा॑ता॒ इति॒ प्र-जा॒ताः॒ । ए॒षु । लो॒केषु॑ । प्रतीति॑ । स्था॒प॒य॒ति॒ । 7 । सात्मेति॒ स-आ॒त्मा॒ । अ॒न्तरि॑ख्षम् । रो॒ह॒ति॒ । 8 । सप्रा॑ण॒ इति॒ स-प्रा॒णः॒ । अ॒मुष्मिन्न्॑ । लो॒के । प्रतीति॑ । ति॒ष्ठ॒ति॒ । 9 । अव्य॑र्धुक॒ इत्यवि॑-अ॒र्धु॒कः॒ । प्रा॒णा॒पा॒नाभ्या॒मिति॑ प्राण-अ॒पा॒नाभ्या᳚म् । भ॒व॒ति॒ । यः । ए॒वम् । वेद॑ ॥ [30]  
1 । ना॒क॒सद्भि॒रिति॑ नाक॒सत्-भिः॒ । वै । दे॒वाः । सु॒व॒र्गमिति॑ सुवः-गम् । लो॒कम् । आ॒य॒न्न्॒ । 2 । तत् । ना॒क॒सदा॒मिति॑ नाक-सदा᳚म् । ना॒क॒स॒त्त्वमिति॑ नाकसत्-त्वम् । 3 । यत् । ना॒क॒सद॒ इति॑ नाक-सदः॑ । उ॒प॒दधा॒तीत्यु॑प-दधा॑ति । ना॒क॒सद्भि॒रिति॑ नाक॒सत्-भिः॒ । ए॒व । तत् । यज॑मानः । सु॒व॒र्गमिति॑ सुवः-गम् । लो॒कम् । ए॒ति॒ । 4 । सु॒व॒र्ग इति॑ सुवः-गः । वै । लो॒कः । नाकः॑ । 5 । यस्य॑ । ए॒ताः । उ॒प॒धी॒यन्त॒ इत्यु॑प-धी॒यन्ते᳚ । न । अ॒स्मै॒ । अक᳚म् । भ॒व॒ति॒ । 6 । य॒ज॒मा॒ना॒य॒त॒नमिति॑ यजमान-आ॒य॒त॒नम् । वै । ना॒क॒सद॒ इति॑ नाक-सदः॑ । 7 । यत् । ना॒क॒सद॒ इति॑ नाक-सदः॑ । उ॒प॒दधा॒तीत्यु॑प-दधा॑ति । आ॒यत॑न॒मित्या᳚-यत॑नम् । ए॒व । तत् । यज॑मानः । कु॒रु॒ते॒ । 8 । पृ॒ष्ठाना᳚म् । वै । ए॒तत् । तेजः॑ । सम्भृ॑त॒मिति॒ सम्-भृ॒त॒म्॒ । यत् । ना॒क॒सद॒ इति॑ नाक-सदः॑ । 9 । यत् । ना॒क॒सद॒ इति॑ नाक-सदः॑ । [31]  
1 । उ॒प॒दधा॒तीत्यु॑प-दधा॑ति । पृ॒ष्ठाना᳚म् । ए॒व । तेजः॑ । अवेति॑ । रु॒न्द्धे॒ । 2 । प॒ञ्च॒चोडा॒ इति॑ पञ्च-चोडाः᳚ । उपेति॑ । द॒धा॒ति॒ । 3 । अ॒फ्स॒रसः॑ । ए॒व । ए॒न॒म्॒ । ए॒ताः । भू॒ताः । अ॒मुष्मिन्न्॑ । लो॒के । उपेति॑ । शे॒रे॒ । 4 । अथो॒ इति॑ । त॒नू॒पानी॒रिति॑ तनू-पानीः᳚ । ए॒व । ए॒ताः । यज॑मानस्य । 5 । यम् । द्वि॒ष्यात् । तम् । उ॒प॒दध॒दित्यु॑प-दध॑त् । ध्या॒ये॒त्॒ । 6 । ए॒ताभ्यः॑ । ए॒व । ए॒न॒म्॒ । दे॒वता᳚भ्यः । एति॑ । वृ॒श्च॒ति॒ । 7 । ता॒जक् । आर्ति᳚म् । एति॑ । ऋ॒च्छ॒ति॒ । 8 । उत्त॑रा॒ इत्युत्-त॒राः॒ । ना॒क॒सद्भ्य॒ इति॑ नाक॒सत्-भ्यः॒ । उपेति॑ । द॒धा॒ति॒ । 9 । यथा᳚ । जा॒याम् । आ॒नीयेत्या᳚-नीय॑ । गृ॒हेषु॑ । नि॒षा॒दय॒तीति॑ नि-सा॒दय॑ति । ता॒दृक् । ए॒व । तत् । [32]  
1 । प॒श्चात् । प्राची᳚म् । उ॒त्त॒मामित्यु॑त्-त॒माम् । उपेति॑ । द॒धा॒ति॒ । तस्मा᳚त् । प॒श्चात् । प्राची᳚ । पत्नी᳚ । अन्विति॑ । आ॒स्ते॒ । 2 । स्व॒य॒मा॒तृ॒ण्णामिति॑ स्वयम्-आ॒तृ॒ण्णाम् । च॒ । वि॒क॒र्णीमिति॑ वि-क॒र्णीम् । च॒ । उ॒त्त॒मे इत्यु॑त्-त॒मे । उपेति॑ । द॒धा॒ति॒ । 3 । प्रा॒ण इति॑ प्र-अ॒नः । वै । स्व॒य॒मा॒तृ॒ण्णेति॑ स्वयम्-आ॒तृ॒ण्णा । आयुः॑ । वि॒क॒र्णीति॑ वि-क॒र्णी । 4 । प्रा॒णमिति॑ प्र-अ॒नम् । च॒ । ए॒व । आयुः॑ । च॒ । प्रा॒णाना॒मिति॑ प्र-अ॒नाना᳚म् । उ॒त्त॒मावित्यु॑त्-त॒मौ । ध॒त्ते॒ । 5 । तस्मा᳚त् । प्रा॒ण इति॑ प्र-अ॒नः । च॒ । आयुः॑ । च॒ । प्रा॒णाना॒मिति॑ प्र-अ॒नाना᳚म् । उ॒त्त॒मावित्यु॑त्-त॒मौ । 6 । न । अ॒न्याम् । उत्त॑रा॒मित्युत्-त॒रा॒म्॒ । इष्ट॑काम् । उपेति॑ । द॒ध्या॒त्॒ । 7 । यत् । अ॒न्याम् । उत्त॑रा॒मित्युत्-त॒रा॒म्॒ । इष्ट॑काम् । उ॒प॒द॒ध्यादित्यु॑प-द॒ध्यात् । प॒शू॒नाम् । [33]  
1 । च॒ । यज॑मानस्य । च॒ । प्रा॒णमिति॑ प्र-अ॒नम् । च॒ । आयुः॑ । च॒ । अपीति॑ । द॒ध्या॒त्॒ । 2 । तस्मा᳚त् । न । अ॒न्या । उत्त॒रेत्युत्-त॒रा॒ । इष्ट॑का । उ॒प॒धेयेत्यु॑प-धेया᳚ । 3 । स्व॒य॒मा॒तृ॒ण्णामिति॑ स्वयम्-आ॒तृ॒ण्णाम् । उपेति॑ । द॒धा॒ति॒ । 4 । अ॒सौ । वै । स्व॒य॒मा॒तृ॒ण्णेति॑ स्वयम्-आ॒तृ॒ण्णा । अ॒मूम् । ए॒व । उपेति॑ । ध॒त्ते॒ । 5 । अश्व᳚म् । उपेति॑ । घ्रा॒प॒य॒ति॒ । प्रा॒णमिति॑ प्र-अ॒नम् । ए॒व । अ॒स्या॒म्॒ । द॒धा॒ति॒ । 6 । अथो॒ इति॑ । प्रा॒जा॒प॒त्य इति॑ प्राजा-प॒त्यः । वै । अश्वः॑ । प्र॒जाप॑ति॒नेति॑ प्र॒जा-प॒ति॒ना॒ । ए॒व । अ॒ग्निम् । चि॒नु॒ते॒ । 7 । स्व॒य॒मा॒तृ॒ण्णेति॑ स्वयम्-आ॒तृ॒ण्णा । भ॒व॒ति॒ । प्रा॒णाना॒मिति॑ प्र-अ॒नाना᳚म् । उथ्सृ॑ष्ट्या॒ इत्युत्-सृ॒ष्ट्यै॒ । अथो॒ इति॑ । सु॒व॒र्गस्येति॑ सुवः-गस्य॑ । लो॒कस्य॑ । अनु॑ख्यात्या॒ इत्यनु॑-ख्या॒त्यै॒ । 8 । ए॒षा । वै । दे॒वाना᳚म् । विक्रा᳚न्ति॒रिति॒ वि-क्रा॒न्तिः॒ । यत् । वि॒क॒र्णीति॑ वि-क॒र्णी । 9 । यत् । वि॒क॒र्णीमिति॑ वि-क॒र्णीम् । उ॒प॒दधा॒तीत्यु॑प-दधा॑ति । दे॒वाना᳚म् । ए॒व । विक्रा᳚न्ति॒मिति॒ वि-क्रा॒न्ति॒म्॒ । अनु॑ । वीति॑ । क्र॒म॒ते॒ । 10 । उ॒त्त॒र॒त इत्यु॑त्-त॒र॒तः । उपेति॑ । द॒धा॒ति॒ । 11 । तस्मा᳚त् । उ॒त्त॒र॒तउ॑पचार॒ इत्यु॑त्तर॒तः-उ॒प॒चा॒रः॒ । अ॒ग्निः । 12 । वा॒यु॒मतीति॑ वायु-मती᳚ । भ॒व॒ति॒ । 13 । समि॑द्ध्या॒ इति॒ सम्-इ॒द्ध्यै॒ ॥ [34]  
1 । छन्दाꣳ॑सि । उपेति॑ । द॒धा॒ति॒ । 2 । प॒शवः॑ । वै । छन्दाꣳ॑सि । 3 । प॒शून् । ए॒व । अवेति॑ । रु॒न्द्धे॒ । 4 । छन्दाꣳ॑सि । वै । दे॒वाना᳚म् । वा॒मम् । प॒शवः॑ । 5 । वा॒मम् । ए॒व । प॒शून् । अवेति॑ । रु॒न्द्धे॒ । 6 । ए॒ताम् । ह॒ । वै । य॒ज्ञसे॑न॒ इति॑ य॒ज्ञ-से॒नः॒ । चै॒त्रि॒या॒य॒णः । चिति᳚म् । वि॒दाम् । च॒का॒र॒ । 7 । तया᳚ । वै । सः । प॒शून् । अवेति॑ । अ॒रु॒न्द्ध॒ । 8 । यत् । ए॒ताम् । उ॒प॒दधा॒तीत्यु॑प-दधा॑ति । प॒शून् । ए॒व । अवेति॑ । रु॒न्द्धे॒ । 9 । गा॒य॒त्रीः । पु॒रस्ता᳚त् । उपेति॑ । द॒धा॒ति॒ । 10 । तेजः॑ । वै । गा॒य॒त्री । 11 । तेजः॑ । ए॒व । [35]  
1 । मु॒ख॒तः । ध॒त्ते॒ । 2 । मू॒र्ध॒न्वती॒रिति॑ मूर्धन्न्-वतीः᳚ । भ॒व॒न्ति॒ । 3 । मू॒र्धान᳚म् । ए॒व । ए॒न॒म्॒ । स॒मा॒नाना᳚म् । क॒रो॒ति॒ । 4 । त्रि॒ष्टुभः॑ । उपेति॑ । द॒धा॒ति॒ । 5 । इ॒न्द्रि॒यम् । वै । त्रि॒ष्टुक् । 6 । इ॒न्द्रि॒यम् । ए॒व । म॒ध्य॒तः । ध॒त्ते॒ । 7 । जग॑तीः । उपेति॑ । द॒धा॒ति॒ । 8 । जाग॑ताः । वै । प॒शवः॑ । 9 । प॒शून् । ए॒व । अवेति॑ । रु॒न्द्धे॒ । 10 । अ॒नु॒ष्टुभ॒ इत्य॑नु-स्तुभः॑ । उपेति॑ । द॒धा॒ति॒ । 11 । प्रा॒णा इति॑ प्र-अ॒नाः । वै । अ॒नु॒ष्टुबित्य॑नु-स्तुप् । 12 । प्रा॒णाना॒मिति॑ प्र-अ॒नाना᳚म् । उथ्सृ॑ष्ट्या॒ इत्युत्-सृ॒ष्ट्यै॒ । 13 । बृ॒ह॒तीः । उ॒ष्णिहाः᳚ । प॒ङ्क्तीः । अ॒ख्षर॑पङ्क्ती॒रित्य॒ख्षर॑-प॒ङ्क्तीः॒ । इति॑ । विषु॑रूपा॒णीति॒ विषु॑-रू॒पा॒णि॒ । छन्दाꣳ॑सि । उपेति॑ । द॒धा॒ति॒ । 14 । विषु॑रूपा॒ इति॒ विषु॑-रू॒पाः॒ । वै । प॒शवः॑ । 15 । प॒शवः॑ । [36]  
1 । छन्दाꣳ॑सि । 2 । विषु॑रूपा॒निति॒ विषु॑-रू॒पा॒न्॒ । ए॒व । प॒शून् । अवेति॑ । रु॒न्द्धे॒ । 3 । विषु॑रूप॒मिति॒ विषु॑-रू॒प॒म्॒ । अ॒स्य॒ । गृ॒हे । दृ॒श्य॒ते॒ । यस्य॑ । ए॒ताः । उ॒प॒धी॒यन्त॒ इत्यु॑प-धी॒यन्ते᳚ । यः । उ॒ । च॒ । ए॒नाः॒ । ए॒वम् । वेद॑ । 4 । अति॑च्छन्दस॒मित्यति॑-छ॒न्द॒स॒म् । उपेति॑ । द॒धा॒ति॒ । 5 । अति॑च्छन्दा॒ इत्यति॑-छ॒न्दाः॒ । वै । सर्वा॑णि । छन्दाꣳ॑सि । 6 । सर्वे॑भिः । ए॒व । ए॒न॒म्॒ । छन्दो॑भि॒रिति॒ छन्दः॑-भिः॒ । चि॒नु॒ते॒ । 7 । वर्‌ष्म॑ । वै । ए॒षा । छन्द॑साम् । यत् । अति॑च्छन्दा॒ इत्यति॑-छ॒न्दाः॒ । 8 । यत् । अति॑च्छन्दस॒मित्यति॑-छ॒न्द॒स॒म् । उ॒प॒दधा॒तीत्यु॑प-दधा॑ति । वर्‌ष्म॑ । ए॒व । ए॒न॒म्॒ । स॒मा॒नाना᳚म् । क॒रो॒ति॒ । 9 । द्वि॒पदा॒ इति॑ द्वि-पदाः᳚ । उपेति॑ । द॒धा॒ति॒ । 10 । द्वि॒पादिति॑ द्वि-पात् । यज॑मानः । 11 । प्रति॑ष्ठित्या॒ इति॒ प्रति॑-स्थि॒त्यै॒ ॥ [37]  
1 । सर्वा᳚भ्यः । वै । दे॒वता᳚भ्यः । अ॒ग्निः । ची॒य॒ते॒ । 2 । यत् । स॒युज॒ इति॑ स-युजः॑ । न । उ॒प॒द॒ध्यादित्यु॑प-द॒ध्यात् । दे॒वताः᳚ । अ॒स्य॒ । अ॒ग्निम् । वृ॒ञ्जी॒र॒न्न्॒ । 3 । यत् । स॒युज॒ इति॑ स-युजः॑ । उ॒प॒दधा॒तीत्यु॑प-दधा॑ति । आ॒त्मना᳚ । ए॒व । ए॒न॒म्॒ । स॒युज॒मिति॑ स-युज᳚म् । चि॒नु॒ते॒ । न । अ॒ग्निना᳚ । वीति॑ । ऋ॒ध्य॒ते॒ । 4 । अथो॒ इति॑ । यथा᳚ । पुरु॑षः । स्नाव॑भि॒रिति॒ स्नाव॑-भिः॒ । सन्त॑त॒ इति॒ सम्-त॒तः॒ । ए॒वम् । ए॒व । ए॒ताभिः॑ । अ॒ग्निः । सन्त॑त॒ इति॒ सम्-त॒तः॒ । 5 । अ॒ग्निना᳚ । वै । दे॒वाः । सु॒व॒र्गमिति॑ सुवः-गम् । लो॒कम् । आ॒य॒न्न्॒ । ताः । अ॒मूः । कृत्ति॑काः । अ॒भ॒व॒न्न्॒ । 6 । यस्य॑ । ए॒ताः । उ॒प॒धी॒यन्त॒ इत्यु॑प-धी॒यन्ते᳚ । सु॒व॒र्गमिति॑ सुवः-गम् । ए॒व । [38]  
1 । लो॒कम् । ए॒ति॒ । गच्छ॑ति । प्र॒का॒शमिति॑ प्र-का॒शम् । चि॒त्रम् । ए॒व । भ॒व॒ति॒ । 2 । म॒ण्ड॒ले॒ष्ट॒का इति॑ मण्डल-इ॒ष्ट॒काः । उपेति॑ । द॒धा॒ति॒ । 3 । इ॒मे । वै । लो॒काः । म॒ण्ड॒ले॒ष्ट॒का इति॑ मण्डल-इ॒ष्ट॒काः । 4 । इ॒मे । खलु॑ । वै । लो॒काः । दे॒व॒पु॒रा इति॑ देव-पु॒राः । 5 । दे॒व॒पु॒रा इति॑ देव-पु॒राः । ए॒व । प्रेति॑ । वि॒श॒ति॒ । न । आर्ति᳚म् । एति॑ । ऋ॒च्छ॒ति॒ । अ॒ग्निम् । चि॒क्या॒नः । 6 । वि॒श्वज्यो॑तिष॒ इति॑ वि॒श्व-ज्यो॒ति॒षः॒ । उपेति॑ । द॒धा॒ति॒ । 7 । इ॒मान् । ए॒व । ए॒ताभिः॑ । लो॒कान् । ज्योति॑ष्मतः । कु॒रु॒ते॒ । 8 । अथो॒ इति॑ । प्रा॒णानिति॑ प्र-अ॒नान् । ए॒व । ए॒ताः । यज॑मानस्य । दा॒ध्र॒ति॒ । 9 । ए॒ताः । वै । दे॒वताः᳚ । सु॒व॒र्ग्या॑ इति॑ सुवः-ग्याः᳚ । 10 । ताः । ए॒व । अ॒न्वा॒रभ्येत्य॑नु-आ॒रभ्य॑ । सु॒व॒र्गमिति॑ सुवः-गम् । लो॒कम् । ए॒ति॒ ॥ [39]  
1 । वृ॒ष्टि॒सनी॒रिति॑ वृष्टि-सनीः᳚ । उपेति॑ । द॒धा॒ति॒ । 2 । वृष्टि᳚म् । ए॒व । अवेति॑ । रु॒न्द्धे॒ । 3 । यत् । ए॒क॒धेत्ये॑क-धा । उ॒प॒द॒ध्यादित्यु॑प-द॒ध्यात् । एक᳚म् । ऋ॒तुम् । व॒र्‌षे॒त्॒ । 4 । अ॒नु॒प॒रि॒हार॒मित्य॑नु-प॒रि॒हार᳚म् । सा॒द॒य॒ति॒ । तस्मा᳚त् । सर्वान्॑ । ऋ॒तून् । व॒र्‌ष॒ति॒ । 5 । पु॒रो॒वा॒त॒सनि॒रिति॑ पुरोवात-सनिः॑ । अ॒सि॒ । इति॑ । आ॒ह॒ । 6 । ए॒तत् । वै । वृष्ट्यै᳚ । रू॒पम् । 7 । रू॒पेण॑ । ए॒व । वृष्टि᳚म् । अवेति॑ । रु॒न्द्धे॒ । 8 । सँ॒य्यानी॑भि॒रिति॑ सम्-यानी॑भिः । वै । दे॒वाः । इ॒मान् । लो॒कान् । समिति॑ । अ॒युः॒ । 9 । तत् । सँ॒य्यानी॑ना॒मिति॑ सम्-यानी॑नाम् । सँ॒य्या॒नि॒त्वमिति॑ सय्याँनि-त्वम् । 10 । यत् । सँ॒य्यानी॒रिति॑ सम्-यानीः᳚ । उ॒प॒दधा॒तीत्यु॑प-दधा॑ति । यथा᳚ । अ॒फ्स्वित्य॑प्-सु । ना॒वा । सँ॒य्यातीति॑ सम्-याति॑ । ए॒वम् । [40]  
1 । ए॒व । ए॒ताभिः॑ । यज॑मानः । इ॒मान् । लो॒कान् । समिति॑ । या॒ति॒ । 2 । प्ल॒वः । वै । ए॒षः । अ॒ग्नेः । यत् । सँ॒य्यानी॒रिति॑ सम्-यानीः᳚ । 3 । यत् । सँ॒य्यानी॒रिति॑ सम्-यानीः᳚ । उ॒प॒दधा॒तीत्यु॑प-दधा॑ति । प्ल॒वम् । ए॒व । ए॒तम् । अ॒ग्नये᳚ । उपेति॑ । द॒धा॒ति॒ । 4 । उ॒त । यस्य॑ । ए॒तासु॑ । उप॑हिता॒स्वित्युप॑-हि॒ता॒सु॒ । आपः॑ । अ॒ग्निम् । हर॑न्ति । अहृ॑तः । ए॒व । अ॒स्य॒ । अ॒ग्निः । 5 । आ॒दि॒त्ये॒ष्ट॒का इत्या॑दित्य-इ॒ष्ट॒काः । उपेति॑ । द॒धा॒ति॒ । 6 । आ॒दि॒त्याः । वै । ए॒तम् । भूत्यै᳚ । प्रतीति॑ । नु॒द॒न्ते॒ । यः । अल᳚म् । भूत्यै᳚ । सन्न् । भूति᳚म् । न । प्रा॒प्नोतीति॑ प्र-आ॒प्नोति॑ । 7 । आ॒दि॒त्याः । [41]  
1 । ए॒व । ए॒न॒म्॒ । भूति᳚म् । ग॒म॒य॒न्ति॒ । 2 । अ॒सौ । वै । ए॒तस्य॑ । आ॒दि॒त्यः । रुच᳚म् । एति॑ । द॒त्ते॒ । यः । अ॒ग्निम् । चि॒त्वा । न । रोच॑ते । 3 । यत् । आ॒दि॒त्ये॒ष्ट॒का इत्या॑दित्य-इ॒ष्ट॒काः । उ॒प॒दधा॒तीत्यु॑प-दधा॑ति । अ॒सौ । ए॒व । अ॒स्मि॒न्न्॒ । आ॒दि॒त्यः । रुच᳚म् । द॒धा॒ति॒ । 4 । यथा᳚ । अ॒सौ । दे॒वाना᳚म् । रोच॑ते । ए॒वम् । ए॒व । ए॒षः । म॒नु॒ष्या॑णाम् । रो॒च॒ते॒ । 5 । घृ॒ते॒ष्ट॒का॑ इति घृत-इ॒ष्ट॒काः । उपेति॑ । द॒धा॒ति॒ । 6 । ए॒तत् । वै । अ॒ग्नेः । प्रि॒यम् । धाम॑ । यत् । घृ॒तम् । 7 । प्रि॒येण॑ । ए॒व । ए॒न॒म्॒ । धाम्ना᳚ । समिति॑ । अ॒र्ध॒य॒ति॒ । [42]  
1 । अथो॒ इति॑ । तेज॑सा । 2 । अ॒नु॒प॒रि॒हार॒मित्य॑नु-प॒रि॒हार᳚म् । सा॒द॒य॒ति॒ । 3 । अप॑रिवर्ग॒मित्यप॑रि-व॒र्ग॒म्॒ । ए॒व । अ॒स्मि॒न्न्॒ । तेजः॑ । द॒धा॒ति॒ । 4 । प्र॒जाप॑ति॒रिति॑ प्र॒जा-प॒तिः॒ । अ॒ग्निम् । अ॒चि॒नु॒त॒ । 5 । सः । यश॑सा । वीति॑ । आ॒र्ध्य॒त॒ । 6 । सः । ए॒ताः । य॒शो॒दा इति॑ यशः-दाः । अ॒प॒श्य॒त्॒ । 7 । ताः । उपेति॑ । अ॒ध॒त्त॒ । 8 । ताभिः॑ । वै । सः । यशः॑ । आ॒त्मन्न् । अ॒ध॒त्त॒ । 9 । यत् । य॒शो॒दा इति॑ यशः-दाः । उ॒प॒दधा॒तीत्यु॑प-दधा॑ति । यशः॑ । ए॒व । ताभिः॑ । यज॑मानः । आ॒त्मन्न् । ध॒त्ते॒ । 10 । पञ्च॑ । उपेति॑ । द॒धा॒ति॒ । 11 । पाङ्क्तः॑ । पुरु॑षः । 12 । यावान्॑ । ए॒व । पुरु॑षः । तस्मिन्न्॑ । यशः॑ । द॒धा॒ति॒ ॥ [43]  
1 । दे॒वा॒सु॒रा इति॑ देव-अ॒सु॒राः । सय्यँ॑त्ता॒ इति॒ सम्-य॒त्ताः॒ । आ॒स॒न्न्॒ । 2 । कनी॑याꣳसः । दे॒वाः । आसन्न्॑ । भूयाꣳ॑सः । असु॑राः । 3 । ते । दे॒वाः । ए॒ताः । इष्ट॑काः । अ॒प॒श्य॒न्न्॒ । 4 । ताः । उपेति॑ । अ॒द॒ध॒त॒ । 5 । भू॒य॒स्कृदिति॑ भूयः-कृत् । अ॒सि॒ । इति॑ । ए॒व । भूयाꣳ॑सः । अ॒भ॒व॒न्न्॒ । वन॒स्पति॑भि॒रिति॒ वन॒स्पति॑-भिः॒ । ओष॑धीभि॒रित्योष॑धि-भिः॒ । 6 । व॒रि॒व॒स्कृदिति॑ वरिवः-कृत् । अ॒सि॒ । इति॑ । इ॒माम् । अ॒ज॒य॒न्न्॒ । 7 । प्राची᳚ । अ॒सि॒ । इति॑ । प्राची᳚म् । दिश᳚म् । अ॒ज॒य॒न्न्॒ । 8 । ऊ॒र्ध्वा । अ॒सि॒ । इति॑ । अ॒मूम् । अ॒ज॒य॒न्न्॒ । 9 । अ॒न्त॒रि॒ख्ष॒सदित्य॑न्तरिख्ष-सत् । अ॒सि॒ । अ॒न्तरि॑ख्षे । सी॒द॒ । इति॑ । अ॒न्तरि॑ख्षम् । अ॒ज॒य॒न्न्॒ । 10 । ततः॑ । दे॒वाः । अभ॑वन्न् । [44]  
1 । परेति॑ । असु॑राः । 2 । यस्य॑ । ए॒ताः । उ॒प॒धी॒यन्त॒ इत्यु॑प-धी॒यन्ते᳚ । भूयान्॑ । ए॒व । भ॒व॒ति॒ । 3 । अ॒भीति॑ । इ॒मान् । लो॒कान् । ज॒य॒ति॒ । 4 । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । 5 । अ॒फ्सु॒षदित्य॑फ्सु-सत् । अ॒सि॒ । श्ये॒न॒सदिति॑ श्येन-सत् । अ॒सि॒ । इति॑ । आ॒ह॒ । 6 । ए॒तत् । वै । अ॒ग्नेः । रू॒पम् । 7 । रू॒पेण॑ । ए॒व । अ॒ग्निम् । अवेति॑ । रु॒न्द्धे॒ । 8 । पृ॒थि॒व्याः । त्वा॒ । द्रवि॑णे । सा॒द॒या॒मि॒ । इति॑ । आ॒ह॒ । 9 । इ॒मान् । ए॒व । ए॒ताभिः॑ । लो॒कान् । द्रवि॑णावत॒ इति॒ द्रवि॑ण-व॒तः॒ । कु॒रु॒ते॒ । 10 । आ॒यु॒ष्याः᳚ । उपेति॑ । द॒धा॒ति॒ । 11 । आयुः॑ । ए॒व । [45]  
1 । अ॒स्मि॒न्न्॒ । द॒धा॒ति॒ । 2 । अग्ने᳚ । यत् । ते॒ । पर᳚म् । हृत् । नाम॑ । इति॑ । आ॒ह॒ । 3 । ए॒तत् । वै । अ॒ग्नेः । प्रि॒यम् । धाम॑ । 4 । प्रि॒यम् । ए॒व । अ॒स्य॒ । धाम॑ । उपेति॑ । आ॒प्नो॒ति॒ । 5 । तौ । एति॑ । इ॒हि॒ । समिति॑ । र॒भा॒व॒है॒ । इति॑ । आ॒ह॒ । 6 । वीति॑ । ए॒व । ए॒ने॒न॒ । परीति॑ । ध॒त्ते॒ । 7 । पाञ्च॑जन्ये॒ष्विति॒ पाञ्च॑-ज॒न्ये॒षु॒ । अपीति॑ । ए॒धि॒ । अग्ने᳚ । इति॑ । आ॒ह॒ । 8 । ए॒षः । वै । अ॒ग्निः । पाञ्च॑जन्य॒ इति॒ पाञ्च॑-ज॒न्यः॒ । यः । पञ्च॑चितीक॒ इति॒ पञ्च॑-चि॒ती॒कः॒ । 9 । तस्मा᳚त् । ए॒वम् । आ॒ह॒ । 10 । ऋ॒त॒व्याः᳚ । उपेति॑ । द॒धा॒ति॒ । 11 । ए॒तत् । वै । ऋ॒तू॒नाम् । प्रि॒यम् । धाम॑ । यत् । ऋ॒त॒व्याः᳚ । 12 । ऋ॒तू॒नाम् । ए॒व । प्रि॒यम् । धाम॑ । अवेति॑ । रु॒न्द्धे॒ । 13 । सु॒मेक॒ इति॑ सु-मेकः॑ । इति॑ । आ॒ह॒ । 14 । सँ॒व्व॒थ्स॒र इति॑ सम्-व॒थ्स॒रः । वै । सु॒मेक॒ इति॑ सु-मेकः॑ । 15 । सँ॒व्व॒थ्स॒रस्येति॑ सम्-व॒थ्स॒रस्य॑ । ए॒व । प्रि॒यम् । धाम॑ । उपेति॑ । आ॒प्नो॒ति॒ ॥ [46]  
1 । प्र॒जाप॑ते॒रिति॑ प्र॒जा-प॒तेः॒ । अख्षि॑ । अ॒श्व॒य॒त्॒ । 2 । तत् । परेति॑ । अ॒प॒त॒त्॒ । 3 । तत् । अश्वः॑ । अ॒भ॒व॒त्॒ । 4 । यत् । अश्व॑यत् । तत् । अश्व॑स्य । अ॒श्व॒त्वमित्य॑श्व-त्वम् । 5 । तत् । दे॒वाः । अ॒श्व॒मे॒धेनेत्य॑श्व-मे॒धेन॑ । ए॒व । प्रतीति॑ । अ॒द॒धुः॒ । 6 । ए॒षः । वै । प्र॒जाप॑ति॒मिति॑ प्र॒जा-प॒ति॒म्॒ । सर्व᳚म् । क॒रो॒ति॒ । यः । अ॒श्व॒मे॒धेनेत्य॑श्व-मे॒धेन॑ । यज॑ते । 7 । सर्वः॑ । ए॒व । भ॒व॒ति॒ । 8 । सर्व॑स्य । वै । ए॒षा । प्राय॑श्चित्ति॒रिति॒ प्रायः॑-चि॒त्तिः॒ । सर्व॑स्य । भे॒ष॒जम् । 9 । सर्व᳚म् । वै । ए॒तेन॑ । पा॒प्मान᳚म् । दे॒वाः । अ॒त॒र॒न्न्॒ । 10 । अपीति॑ । वै । ए॒तेन॑ । ब्र॒ह्म॒ह॒त्यामिति॑ ब्रह्म-ह॒त्याम् । अ॒त॒र॒न्न्॒ । 11 । सर्व᳚म् । पा॒प्मान᳚म् । [47]  
1 । त॒र॒ति॒ । तर॑ति । ब्र॒ह्म॒ह॒त्यामिति॑ ब्रह्म-ह॒त्याम् । यः । अ॒श्व॒मे॒धेनेत्य॑श्व-मे॒धेन॑ । यज॑ते । यः । उ॒ । च॒ । ए॒न॒म्॒ । ए॒वम् । वेद॑ । 2 । उत्त॑र॒मित्युत्-त॒र॒म्॒ । वै । तत् । प्र॒जाप॑ते॒रिति॑ प्र॒जा-प॒तेः॒ । अख्षि॑ । अ॒श्व॒य॒त्॒ । 3 । तस्मा᳚त् । अश्व॑स्य । उ॒त्त॒र॒त इत्यु॑त्-त॒र॒तः । अवेति॑ । द्य॒न्ति॒ । द॒ख्षि॒ण॒तः । अ॒न्येषा᳚म् । प॒शू॒नाम् । 4 । वै॒त॒सः । कटः॑ । भ॒व॒ति॒ । 5 । अ॒फ्सुयो॑नि॒रित्य॒फ्सु-यो॒निः॒ । वै । अश्वः॑ । 6 । अ॒फ्सु॒ज इत्य॑फ्सु-जः । वे॒त॒सः । 7 । स्वे । ए॒व । ए॒न॒म्॒ । योनौ᳚ । प्रतीति॑ । स्था॒प॒य॒ति॒ । 8 । चतु॑ष्टोम॒ इति॒ चतुः॑-स्तो॒मः॒ । स्तोमः॑ । भ॒व॒ति॒ । 9 । स॒रट् । ह॒ । वै । अश्व॑स्य । सक्थि॑ । एति॑ । अ॒वृ॒ह॒त्॒ । 10 । तत् । दे॒वाः । च॒तु॒ष्टो॒मेनेति॑ चतुः-स्तो॒मेन॑ । ए॒व । प्रतीति॑ । अ॒द॒धुः॒ । 11 । यत् । च॒तु॒ष्टो॒म इति॑ चतुः-स्तो॒मः । स्तोमः॑ । भव॑ति । अश्व॑स्य । स॒र्व॒त्वायेति॑ सर्व-त्वाय॑ ॥ [48]  
