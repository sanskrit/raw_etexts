

  
1 । दे॒वा॒सु॒रा इति॑ देव-अ॒सु॒राः । सय्यँ॑त्ता॒ इति॒ सम्-य॒त्ताः॒ । आ॒स॒न्न्॒ । 2 । ते । न । वीति॑ । अ॒ज॒य॒न्त॒ । 3 । सः । ए॒ताः । इन्द्रः॑ । त॒नूः । अ॒प॒श्य॒त्॒ । 4 । ताः । उपेति॑ । अ॒ध॒त्त॒ । 5 । ताभिः॑ । वै । सः । त॒नुव᳚म् । इ॒न्द्रि॒यम् । वी॒र्य᳚म् । आ॒त्मन्न् । अ॒ध॒त्त॒ । 6 । ततः॑ । दे॒वाः । अभ॑वन्न् । परेति॑ । असु॑राः । 7 । यत् । इ॒न्द्र॒त॒नूरिती᳚न्द्र-त॒नूः । उ॒प॒दधा॒तीत्यु॑प-दधा॑ति । त॒नुव᳚म् । ए॒व । ताभिः॑ । इ॒न्द्रि॒यम् । वी॒र्य᳚म् । यज॑मानः । आ॒त्मन्न् । ध॒त्ते॒ । 8 । अथो॒ इति॑ । सेन्द्र॒मिति॒ स-इ॒न्द्र॒म्॒ । ए॒व । अ॒ग्निम् । सत॑नु॒मिति॒ स-त॒नु॒म्॒ । चि॒नु॒ते॒ । 9 । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । [1]  
1 । भ॒व॒ति॒ । 2 । य॒ज्ञः । दे॒वेभ्यः॑ । अपेति॑ । अ॒क्रा॒म॒त्॒ । 3 । तम् । अ॒व॒रुध॒मित्य॑व-रुध᳚म् । न । अ॒श॒क्नु॒व॒न्न्॒ । 4 । ते । ए॒ताः । य॒ज्ञ॒त॒नूरिति॑ यज्ञ-त॒नूः । अ॒प॒श्य॒न्न्॒ । 5 । ताः । उपेति॑ । अ॒द॒ध॒त॒ । 6 । ताभिः॑ । वै । ते । य॒ज्ञम् । अवेति॑ । अ॒रु॒न्ध॒त॒ । 7 । यत् । य॒ज्ञ॒त॒नूरिति॑ यज्ञ-त॒नूः । उ॒प॒दधा॒तीत्यु॑प-दधा॑ति । य॒ज्ञम् । ए॒व । ताभिः॑ । यज॑मानः । अवेति॑ । रु॒न्द्धे॒ । 8 । त्रय॑स्त्रिꣳशत॒मिति॒ त्रयः॑-त्रि॒ꣳ॒श॒त॒म्॒ । उपेति॑ । द॒धा॒ति॒ । 9 । त्रय॑स्त्रिꣳश॒दिति॒ त्रयः॑-त्रि॒ꣳ॒श॒त्॒ । वै । दे॒वताः᳚ । 10 । दे॒वताः᳚ । ए॒व । अवेति॑ । रु॒न्द्धे॒ । 11 । अथो॒ इति॑ । सात्मा॑न॒मिति॒ स-आ॒त्मा॒न॒म्॒ । ए॒व । अ॒ग्निम् । सत॑नु॒मिति॒ स-त॒नु॒म्॒ । चि॒नु॒ते॒ । 12 । सात्मेति॒ स-आ॒त्मा॒ । अ॒मुष्मिन्न्॑ । लो॒के । [2]  
1 । भ॒व॒ति॒ । यः । ए॒वम् । वेद॑ । 2 । ज्योति॑ष्मतीः । उपेति॑ । द॒धा॒ति॒ । 3 । ज्योतिः॑ । ए॒व । अ॒स्मि॒न्न्॒ । द॒धा॒ति॒ । 4 । ए॒ताभिः॑ । वै । अ॒ग्निः । चि॒तः । ज्व॒ल॒ति॒ । 5 । ताभिः॑ । ए॒व । ए॒न॒म्॒ । समिति॑ । इ॒न्द्धे॒ । 6 । उ॒भयोः᳚ । अ॒स्मै॒ । लो॒कयोः᳚ । ज्योतिः॑ । भ॒व॒ति॒ । 7 । न॒ख्ष॒त्रे॒ष्ट॒का इति॑ नख्षत्र-इ॒ष्ट॒काः । उपेति॑ । द॒धा॒ति॒ । 8 । ए॒तानि॑ । वै । दि॒वः । ज्योतीꣳ॑षि । 9 । तानि॑ । ए॒व । अवेति॑ । रु॒न्द्धे॒ । 10 । सु॒कृता॒मिति॑ सु-कृता᳚म् । वै । ए॒तानि॑ । ज्योतीꣳ॑षि । यत् । नख्ष॑त्राणि । 11 । तानि॑ । ए॒व । आ॒प्नो॒ति॒ । 12 । अथो॒ इति॑ । अ॒नू॒का॒शमित्य॑नु-का॒शम् । ए॒व । ए॒तानि॑ । [3]  
1 । ज्योतीꣳ॑षि । कु॒रु॒ते॒ । सु॒व॒र्गस्येति॑ सुवः-गस्य॑ । लो॒कस्य॑ । अनु॑ख्यात्या॒ इत्यनु॑-ख्या॒त्यै॒ । 2 । यत् । सꣴस्पृ॑ष्टा॒ इति॒ सम्-स्पृ॒ष्टाः॒ । उ॒प॒द॒ध्यादित्यु॑प-द॒ध्यात् । वृष्ट्यै᳚ । लो॒कम् । अपीति॑ । द॒ध्या॒त्॒ । अव॑र्‌षुकः । प॒र्जन्यः॑ । स्या॒त्॒ । 3 । असꣴ॑स्पृष्टा॒ इत्यस᳚म्-स्पृ॒ष्टाः॒ । उपेति॑ । द॒धा॒ति॒ । वृष्ट्यै᳚ । ए॒व । लो॒कम् । क॒रो॒ति॒ । वर्‌षु॑कः । प॒र्जन्यः॑ । भ॒व॒ति॒ । 4 । पु॒रस्ता᳚त् । अ॒न्याः । प्र॒तीचीः᳚ । उपेति॑ । द॒धा॒ति॒ । प॒श्चात् । अ॒न्याः । प्राचीः᳚ । 5 । तस्मा᳚त् । प्रा॒चीना॑नि । च॒ । प्र॒ती॒चीना॑नि । च॒ । नख्ष॑त्राणि । एति॑ । व॒र्त॒न्ते॒ ॥ [4]  
1 । ऋ॒त॒व्याः᳚ । उपेति॑ । द॒धा॒ति॒ । 2 । ऋ॒तू॒नाम् । कॢप्त्यै᳚ । 3 । द्व॒न्द्वमिति॑ द्वम्-द्वम् । उपेति॑ । द॒धा॒ति॒ । 4 । तस्मा᳚त् । द्व॒न्द्वमिति॑ द्वम्-द्वम् । ऋ॒तवः॑ । 5 । अधृ॑ता । इ॒व॒ । वै । ए॒षा । यत् । म॒ध्य॒मा । चितिः॑ । 6 । अ॒न्तरि॑ख्षम् । इ॒व॒ । वै । ए॒षा । 7 । द्व॒न्द्वमिति॑ द्वम्-द्वम् । अ॒न्यासु॑ । चिती॑षु । उपेति॑ । द॒धा॒ति॒ । चत॑स्रः । मध्ये᳚ । धृत्यै᳚ । 8 । अ॒न्त॒श्श्लेष॑ण॒मित्य॑न्तः-श्लेष॑णम् । वै । ए॒ताः । चिती॑नाम् । यत् । ऋ॒त॒व्याः᳚ । 9 । यत् । ऋ॒त॒व्याः᳚ । उ॒प॒दधा॒तीत्यु॑प-दधा॑ति । चिती॑नाम् । विधृ॑त्या॒ इति॒ वि-धृ॒त्यै॒ । 10 । अव॑काम् । अनु॑ । उपेति॑ । द॒धा॒ति॒ । 11 । ए॒षा । वै । अ॒ग्नेः । योनिः॑ । 12 । सयो॑नि॒मिति॒ स-यो॒नि॒म्॒ । [5]  
1 । ए॒व । अ॒ग्निम् । चि॒नु॒ते॒ । 2 । उ॒वाच॑ । ह॒ । वि॒श्वामि॑त्र॒ इति॑ वि॒श्व-मि॒त्रः॒ । 3 । अद॑त् । इत् । सः । ब्रह्म॑णा । अन्न᳚म् । यस्य॑ । ए॒ताः । उ॒प॒धी॒यान्ता॒ इत्यु॑प-धी॒यान्तै᳚ । यः । उ॒ । च॒ । ए॒नाः॒ । ए॒वम् । वेद॑त् । इति॑ । 4 । सँ॒व्व॒थ्स॒र इति॑ सम्-व॒थ्स॒रः । वै । ए॒तम् । प्र॒ति॒ष्ठाया॒ इति॑ प्रति-स्थायै᳚ । नु॒द॒ते॒ । यः । अ॒ग्निम् । चि॒त्वा । न । प्र॒ति॒तिष्ठ॒तीति॑ प्रति-तिष्ठ॑ति । 5 । पञ्च॑ । पूर्वाः᳚ । चित॑यः । भ॒व॒न्ति॒ । अथ॑ । ष॒ष्ठीम् । चिति᳚म् । चि॒नु॒ते॒ । 6 । षट् । वै । ऋ॒तवः॑ । सँ॒व्व॒थ्स॒र इति॑ सम्-व॒थ्स॒रः । 7 । ऋ॒तुषु॑ । ए॒व । सँ॒व्व॒थ्स॒र इति॑ सम्-व॒थ्स॒रे । प्रतीति॑ । ति॒ष्ठ॒ति॒ । 8 । ए॒ताः । वै । [6]  
1 । अधि॑पत्नी॒रित्यधि॑-प॒त्नीः॒ । नाम॑ । इष्ट॑काः । 2 । यस्य॑ । ए॒ताः । उ॒प॒धी॒यन्त॒ इत्यु॑प-धी॒यन्ते᳚ । अधि॑पति॒रित्यधि॑-प॒तिः॒ । ए॒व । स॒मा॒नाना᳚म् । भ॒व॒ति॒ । 3 । यम् । द्वि॒ष्यात् । तम् । उ॒प॒दध॒दित्यु॑प-दध॑त् । ध्या॒ये॒त्॒ । 4 । ए॒ताभ्यः॑ । ए॒व । ए॒न॒म्॒ । दे॒वता᳚भ्यः । एति॑ । वृ॒श्च॒ति॒ । 5 । ता॒जक् । आर्ति᳚म् । एति॑ । ऋ॒च्छ॒ति॒ । 6 । अङ्गि॑रसः । सु॒व॒र्गमिति॑ सुवः-गम् । लो॒कम् । यन्तः॑ । या । य॒ज्ञस्य॑ । निष्कृ॑ति॒रिति॒ निः-कृ॒तिः॒ । आसी᳚त् । ताम् । ऋषि॑भ्य॒ इत्यृषि॑-भ्यः॒ । प्रतीति॑ । औ॒ह॒न्न्॒ । 7 । तत् । हिर॑ण्यम् । अ॒भ॒व॒त्॒ । 8 । यत् । हि॒र॒ण्य॒श॒ल्कैरिति॑ हिरण्य-श॒ल्कैः । प्रो॒ख्षतीति॑ प्र-उ॒ख्षति॑ । य॒ज्ञस्य॑ । निष्कृ॑त्या॒ इति॒ निः-कृ॒त्यै॒ । 9 । अथो॒ इति॑ । भे॒ष॒जम् । ए॒व । अ॒स्मै॒ । क॒रो॒ति॒ । [7]  
1 । अथो॒ इति॑ । रू॒पेण॑ । ए॒व । ए॒न॒म्॒ । समिति॑ । अ॒र्ध॒य॒ति॒ । 2 । अथो॒ इति॑ । हिर॑ण्यज्योति॒षेति॒ हिर॑ण्य-ज्यो॒ति॒षा॒ । ए॒व । सु॒व॒र्गमिति॑ सुवः-गम् । लो॒कम् । ए॒ति॒ । 3 । सा॒ह॒स्रव॒तेति॑ साह॒स्र-व॒ता॒ । प्रेति॑ । उ॒ख्ष॒ति॒ । 4 । सा॒ह॒स्रः । प्र॒जाप॑ति॒रिति॑ प्र॒जा-प॒तिः॒ । 5 । प्र॒जाप॑ते॒रिति॑ प्र॒जा-प॒तेः॒ । आप्त्यै᳚ । 6 । इ॒माः । मे॒ । अ॒ग्ने॒ । इष्ट॑काः । धे॒नवः॑ । स॒न्तु॒ । इति॑ । आ॒ह॒ । 7 । धे॒नूः । ए॒व । ए॒नाः॒ । कु॒रु॒ते॒ । 8 । ताः । ए॒न॒म्॒ । का॒म॒दुघा॒ इति॑ काम-दुघाः᳚ । अ॒मुत्र॑ । अ॒मुष्मिन्न्॑ । लो॒के । उपेति॑ । ति॒ष्ठ॒न्ते॒ ॥ [8]  
1 । रु॒द्रः । वै । ए॒षः । यत् । अ॒ग्निः । 2 । सः । ए॒तर्‌हि॑ । जा॒तः । यर्‌हि॑ । सर्वः॑ । चि॒तः । 3 । सः । यथा᳚ । व॒थ्सः । जा॒तः । स्तन᳚म् । प्रे॒फ्सतीति॑ प्र-ई॒फ्सति॑ । ए॒वम् । वै । ए॒षः । ए॒तर्‌हि॑ । भा॒ग॒धेय॒मिति॑ भाग-धेय᳚म् । प्रेति॑ । ई॒फ्स॒ति॒ । 4 । तस्मै᳚ । यत् । आहु॑ति॒मित्या-हु॒ति॒म्॒ । न । जु॒हु॒यात् । अ॒ध्व॒र्युम् । च॒ । यज॑मानम् । च॒ । ध्या॒ये॒त्॒ । 5 । श॒त॒रु॒द्रीय॒मिति॑ शत-रु॒द्रीय᳚म् । जु॒हो॒ति॒ । 6 । भा॒ग॒धेये॒नेति॑ भाग-धेये॑न । ए॒व । ए॒न॒म्॒ । श॒म॒य॒ति॒ । 7 । न । आर्ति᳚म् । एति॑ । ऋ॒च्छ॒ति॒ । अ॒ध्व॒र्युः । न । यज॑मानः । 8 । यत् । ग्रा॒म्याणा᳚म् । प॒शू॒नाम् । [9]  
1 । पय॑सा । जु॒हु॒यात् । ग्रा॒म्यान् । प॒शून् । शु॒चा । अ॒र्प॒ये॒त्॒ । 2 । यत् । आ॒र॒ण्याना᳚म् । आ॒र॒ण्यान् । 3 । ज॒र्ति॒ल॒य॒वा॒ग्वेति॑ जर्तिल-य॒वा॒ग्वा᳚ । वा॒ । जु॒हु॒यात् । ग॒वी॒धु॒क॒य॒वा॒ग्वेति॑ गवीधुक-य॒वा॒ग्वा᳚ । वा॒ । 4 । न । ग्रा॒म्यान् । प॒शून् । हि॒नस्ति॑ । न । आ॒र॒ण्यान् । 5 । अथो॒ इति॑ । खलु॑ । आ॒हुः॒ । 6 । अना॑हुति॒रित्यना᳚-हु॒तिः॒ । वै । ज॒र्तिलाः᳚ । च॒ । ग॒वीधु॑काः । च॒ । इति॑ । 7 । अ॒ज॒ख्षी॒रेणेत्य॑ज-ख्षी॒रेण॑ । जु॒हो॒ति॒ । 8 । आ॒ग्ने॒यी । वै । ए॒षा । यत् । अ॒जा । 9 । आहु॒त्येत्या-हु॒त्या॒ । ए॒व । जु॒हो॒ति॒ । 10 । न । ग्रा॒म्यान् । प॒शून् । हि॒नस्ति॑ । न । आ॒र॒ण्यान् । 11 । अङ्गि॑रसः । सु॒व॒र्गमिति॑ सुवः-गम् । लो॒कम् । यन्तः॑ । [10]  
1 । अ॒जाया᳚म् । घ॒र्मम् । प्रेति॑ । अ॒सि॒ञ्च॒न्न्॒ । 2 । सा । शोच॑न्ती । प॒र्णम् । परेति॑ । अ॒जि॒ही॒त॒ । 3 । सः । अ॒र्कः । अ॒भ॒व॒त्॒ । 4 । तत् । अ॒र्कस्य॑ । अ॒र्क॒त्वमित्य॑र्क-त्वम् । 5 । अ॒र्क॒प॒र्णेनेत्य॑र्क-प॒र्णेन॑ । जु॒हो॒ति॒ । स॒यो॒नि॒त्वायेति॑ सयोनि-त्वाय॑ । 6 । उदङ्ङ्॑ । तिष्ठन्न्॑ । जु॒हो॒ति॒ । 7 । ए॒षा । वै । रु॒द्रस्य॑ । दिक् । 8 । स्वाया᳚म् । ए॒व । दि॒शि । रु॒द्रम् । नि॒रव॑दयत॒ इति॑ निः-अव॑दयते । 9 । च॒र॒माया᳚म् । इष्ट॑कायाम् । जु॒हो॒ति॒ । 10 । अ॒न्त॒तः । ए॒व । रु॒द्रम् । नि॒रव॑दयत॒ इति॑ निः-अव॑दयते । 11 । त्रे॒धा॒वि॒भ॒क्तमिति॑ त्रेधा-वि॒भ॒क्तम् । जु॒हो॒ति॒ । 12 । त्रयः॑ । इ॒मे । लो॒काः । 13 । इ॒मान् । ए॒व । लो॒कान् । स॒माव॑द्वीर्या॒निति॑ स॒माव॑त्-वी॒र्या॒न्॒ । क॒रो॒ति॒ । 14 । इय॑ति । अग्रे᳚ । जु॒हो॒ति॒ । [11]  
1 । अथ॑ । इय॑ति । अथ॑ । इय॑ति । 2 । त्रयः॑ । इ॒मे । लो॒काः । 3 । ए॒भ्यः । ए॒व । ए॒न॒म्॒ । लो॒केभ्यः॑ । श॒म॒य॒ति॒ । 4 । ति॒स्रः । उत्त॑रा॒ इत्युत्-त॒राः॒ । आहु॑ती॒रित्या-हु॒तीः॒ । जु॒हो॒ति॒ । 5 । षट् । समिति॑ । प॒द्य॒न्ते॒ । 6 । षट् । वै । ऋ॒तवः॑ । 7 । ऋ॒तुभि॒रित्यृ॒तु-भिः॒ । ए॒व । ए॒न॒म्॒ । श॒म॒य॒ति॒ । 8 । यत् । अ॒नु॒प॒रि॒क्राम॒मित्य॑नु-प॒रि॒क्राम᳚म् । जु॒हु॒यात् । अ॒न्त॒र॒व॒चा॒रिण॒मित्य॑न्तः-अ॒व॒चा॒रिण᳚म् । रु॒द्रम् । कु॒र्या॒त्॒ । 9 । अथो॒ इति॑ । खलु॑ । आ॒हुः॒ । 10 । कस्या᳚म् । वा॒ । अह॑ । दि॒शि । रु॒द्रः । कस्या᳚म् । वा॒ । इति॑ । 11 । अ॒नु॒प॒रि॒क्राम॒मित्य॑नु-प॒रि॒क्राम᳚म् । ए॒व । हो॒त॒व्य᳚म् । 12 । अप॑रिवर्ग॒मित्यप॑रि-व॒र्ग॒म्॒ । ए॒व । ए॒न॒म्॒ । श॒म॒य॒ति॒ । [12]  
1 । ए॒ताः । वै । दे॒वताः᳚ । सु॒व॒र्ग्या॑ इति॑ सुवः-ग्याः᳚ । याः । उ॒त्त॒मा इत्यु॑त्-त॒माः । 2 । ताः । यज॑मानम् । वा॒च॒य॒ति॒ । 3 । ताभिः॑ । ए॒व । ए॒न॒म्॒ । सु॒व॒र्गमिति॑ सुवः-गम् । लो॒कम् । ग॒म॒य॒ति॒ । 4 । यम् । द्वि॒ष्यात् । तस्य॑ । स॒ञ्च॒र इति॑ सम्-च॒रे । प॒शू॒नाम् । नीति॑ । अ॒स्ये॒त्॒ । 5 । यः । प्र॒थ॒मः । प॒शुः । अ॒भि॒तिष्ठ॒तीत्य॑भि-तिष्ठ॑ति । सः । आर्ति᳚म् । एति॑ । ऋ॒च्छ॒ति॒ ॥ [13]  
1 । अश्मन्न्॑ । ऊर्ज᳚म् । इति॑ । परीति॑ । सि॒ञ्च॒ति॒ । 2 । मा॒र्जय॑ति । ए॒व । ए॒न॒म्॒ । 3 । अथो॒ इति॑ । त॒र्पय॑ति । ए॒व । 4 । सः । ए॒न॒म्॒ । तृ॒प्तः । अख्षु॑ध्यन्न् । अशो॑चन्न् । अ॒मुष्मिन्न्॑ । लो॒के । उपेति॑ । ति॒ष्ठ॒ते॒ । 5 । तृप्य॑ति । प्र॒जयेति॑ प्र-जया᳚ । प॒शुभि॒रिति॑ प॒शु-भिः॒ । यः । ए॒वम् । वेद॑ । 6 । ताम् । नः॒ । इष᳚म् । ऊर्ज᳚म् । ध॒त्त॒ । म॒रु॒तः॒ । स॒ꣳ॒र॒रा॒णा इति॑ सम्-र॒रा॒णाः । इति॑ । आ॒ह॒ । 7 । अन्न᳚म् । वै । ऊर्क् । 8 । अन्न᳚म् । म॒रुतः॑ । अन्न᳚म् । ए॒व । अवेति॑ । रु॒न्द्धे॒ । 10 । अश्मन्न्॑ । ते॒ । ख्षुत् । 11 । अ॒मुम् । ते॒ । शुक् । [14]  
1 । ऋ॒च्छ॒तु॒ । यम् । द्वि॒ष्मः । इति॑ । आ॒ह॒ । 2 । यम् । ए॒व । द्वेष्टि॑ । तम् । अ॒स्य॒ । ख्षु॒धा । च॒ । शु॒चा । च॒ । अ॒र्प॒य॒ति॒ । 3 । त्रिः । प॒रि॒षि॒ञ्चन्निति॑ परि-सि॒ञ्चन्न् । परीति॑ । ए॒ति॒ । 4 । त्रि॒वृदिति॑ त्रि-वृत् । वै । अ॒ग्निः । 5 । यावान्॑ । ए॒व । अ॒ग्निः । तस्य॑ । शुच᳚म् । श॒म॒य॒ति॒ । 6 । त्रिः । पुनः॑ । परीति॑ । ए॒ति॒ । 7 । षट् । समिति॑ । प॒द्य॒न्ते॒ । 8 । षट् । वै । ऋ॒तवः॑ । 9 । ऋ॒तुभि॒रित्यृ॒तु-भिः॒ । ए॒व । अ॒स्य॒ । शुच᳚म् । श॒म॒य॒ति॒ । 10 । अ॒पाम् । वै । ए॒तत् । पुष्प᳚म् । यत् । वे॒त॒सः । 11 । अ॒पाम् । [15]  
1 । शरः॑ । अव॑काः । 2 । वे॒त॒स॒शा॒खयेति॑ वेतस-शा॒खया᳚ । च॒ । अव॑काभिः । च॒ । वीति॑ । क॒र्‌ष॒ति॒ । 3 । आपः॑ । वै । शा॒न्ताः । 4 । शा॒न्ताभिः॑ । ए॒व । अ॒स्य॒ । शुच᳚म् । श॒म॒य॒ति॒ । 5 । यः । वै । अ॒ग्निम् । चि॒तम् । प्र॒थ॒मः । प॒शुः । अ॒धि॒क्राम॒तीत्य॑धि-क्राम॑ति । ई॒श्व॒रः । वै । तम् । शु॒चा । प्र॒दह॒ इति॑ प्र-दहः॑ । 6 । म॒ण्डूके॑न । वीति॑ । क॒र्‌ष॒ति॒ । 7 । ए॒षः । वै । प॒शू॒नाम् । अ॒नु॒प॒जी॒व॒नी॒य इत्य॑नुप-जी॒व॒नी॒यः । 8 । न । वै । ए॒षः । ग्रा॒म्येषु॑ । प॒शुषु॑ । हि॒तः । न । आ॒र॒ण्येषु॑ । 9 । तम् । ए॒व । शु॒चा । अ॒र्प॒य॒ति॒ । 10 । अ॒ष्टा॒भिः । वीति॑ । क॒र्‌ष॒ति॒ । [16]  
1 । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्री । 2 । गा॒य॒त्रः । अ॒ग्निः । 3 । यावान्॑ । ए॒व । अ॒ग्निः । तस्य॑ । शुच᳚म् । श॒म॒य॒ति॒ । 4 । पा॒व॒कव॑तीभि॒रिति॑ पाव॒क-व॒ती॒भिः॒ । 5 । अन्न᳚म् । वै । पा॒व॒कः । 6 । अन्ने॑न । ए॒व । अ॒स्य॒ । शुच᳚म् । श॒म॒य॒ति॒ । 7 । मृ॒त्युः । वै । ए॒षः । यत् । अ॒ग्निः । 8 । ब्रह्म॑णः । ए॒तत् । रू॒पम् । यत् । कृ॒ष्णा॒जि॒नमिति॑ कृष्ण-अ॒जि॒नम् । 9 । कार्‌ष्णी॒ इति॑ । उ॒पा॒नहौ᳚ । उपेति॑ । मु॒ञ्च॒ते॒ । 10 । ब्रह्म॑णा । ए॒व । मृ॒त्योः । अ॒न्तः । ध॒त्ते॒ । 11 । अ॒न्तः । मृ॒त्योः । ध॒त्ते॒ । 12 । अ॒न्तः । अ॒न्नाद्या॒दित्य॑न्न-अद्या᳚त् । इति॑ । आ॒हुः॒ । 13 । अ॒न्याम् । उ॒प॒मु॒ञ्चत॒ इत्यु॑प-मु॒ञ्चते᳚ । अ॒न्याम् । न । अ॒न्तः । [17]  
1 । ए॒व । मृ॒त्योः । ध॒त्ते॒ । अवेति॑ । अ॒न्नाद्य॒मित्य॑न्न-अद्य᳚म् । रु॒न्द्धे॒ । 2 । नमः॑ । ते॒ । हर॑से । शो॒चिषे᳚ । इति॑ । आ॒ह॒ । 3 । न॒म॒स्कृत्येति॑ नमः-कृत्य॑ । हि । वसी॑याꣳसम् । उ॒प॒चर॒न्तीत्यु॑प-चर॑न्ति । 4 । अ॒न्यम् । ते॒ । अ॒स्मत् । त॒प॒न्तु॒ । हे॒तयः॑ । इति॑ । आ॒ह॒ । 5 । यम् । ए॒व । द्वेष्टि॑ । तम् । अ॒स्य॒ । शु॒चा । अ॒र्प॒य॒ति॒ । 6 । पा॒व॒कः । अ॒स्मभ्य॒मित्य॒स्म-भ्य॒म्॒ । शि॒वः । भ॒व॒ । इति॑ । आ॒ह॒ । 7 । अन्न᳚म् । वै । पा॒व॒कः । 8 । अन्न᳚म् । ए॒व । अवेति॑ । रु॒न्द्धे॒ । 9 । द्वाभ्या᳚म् । अधीति॑ । क्रा॒म॒ति॒ । प्रति॑ष्ठित्या॒ इति॒ प्रति॑-स्थि॒त्यै॒ । 10 । अ॒प॒स्य॑वतीभ्या॒मित्य॑प॒स्य॑-व॒ती॒भ्या॒म्॒ । शान्त्यै᳚ ॥ [18]  
1 । नृ॒षद॒ इति॑ नृ-सदे᳚ । वट् । इति॑ । व्याघा॑रय॒तीति॑ वि-आघा॑रयति । 2 । प॒ङ्क्त्या । आहु॒त्येत्या-हु॒त्या॒ । य॒ज्ञ॒मु॒खमिति॑ यज्ञ-मु॒खम् । एति॑ । र॒भ॒ते॒ । 3 । अ॒ख्ष्ण॒या । व्याघा॑रय॒तीति॑ वि-आघा॑रयति । 4 । तस्मा᳚त् । अ॒ख्ष्ण॒या । प॒शवः॑ । अङ्गा॑नि । प्रेति॑ । ह॒र॒न्ति॒ । प्रति॑ष्ठित्या॒ इति॒ प्रति॑-स्थि॒त्यै॒ । 5 । यत् । व॒ष॒ट्कु॒र्यादिति॑ वषट्-कु॒र्यात् । या॒तया॒मेति॑ या॒त-या॒मा॒ । अ॒स्य॒ । व॒ष॒ट्का॒र इति॑ वषट्-का॒रः । स्या॒त्॒ । 6 । यत् । न । व॒ष॒ट्कु॒र्यादिति॑ वषट्-कु॒र्यात् । रख्षाꣳ॑सि । य॒ज्ञम् । ह॒न्युः॒ । 7 । वट् । इति॑ । आ॒ह॒ । प॒रोख्ष॒मिति॑ परः-अख्ष᳚म् । ए॒व । वष॑ट् । क॒रो॒ति॒ । 8 । न । अ॒स्य॒ । या॒तया॒मेति॑ या॒त-या॒मा॒ । व॒ष॒ट्का॒र इति॑ वषट्-का॒रः । भव॑ति । न । य॒ज्ञम् । रख्षाꣳ॑सि । घ्न॒न्ति॒ । 9 । हु॒ताद॒ इति॑ हुत-अदः॑ । वै । अ॒न्ये । दे॒वाः । [19]  
1 । अ॒हु॒ताद॒ इत्य॑हुत-अदः॑ । अ॒न्ये । 2 । तान् । अ॒ग्नि॒चिदित्य॑ग्नि-चित् । ए॒व । उ॒भयान्॑ । प्री॒णा॒ति॒ । 3 । ये । दे॒वाः । दे॒वाना᳚म् । इति॑ । द॒ध्ना । म॒धु॒मि॒श्रेणेति॑ मधु-मि॒श्रेण॑ । अवेति॑ । उ॒ख्ष॒ति॒ । 4 । हु॒ताद॒ इति॑ हुत-अदः॑ । च॒ । ए॒व । दे॒वान् । अ॒हु॒ताद॒ इत्य॑हुत-अदः॑ । च॒ । यज॑मानः । प्री॒णा॒ति॒ । 5 । ते । यज॑मानम् । प्री॒ण॒न्ति॒ । 6 । द॒ध्ना । ए॒व । हु॒ताद॒ इति॑ हुत-अदः॑ । प्री॒णाति॑ । मधु॑षा । अ॒हु॒ताद॒ इत्य॑हुत-अदः॑ । 7 । ग्रा॒म्यम् । वै । ए॒तत् । अन्न᳚म् । यत् । दधि॑ । आ॒र॒ण्यम् । मधु॑ । 8 । यत् । द॒ध्ना । म॒धु॒मि॒श्रेणेति॑ मधु-मि॒श्रेण॑ । अ॒वोख्ष॒तीत्य॑व-उख्ष॑ति । उ॒भय॑स्य । अव॑रुद्ध्या॒ इत्यव॑-रु॒द्ध्यै॒ । 9 । ग्रु॒मु॒ष्टिना᳚ । अवेति॑ । उ॒ख्ष॒ति॒ । 10 । प्रा॒जा॒प॒त्य इति॑ प्राजा-प॒त्यः । [20]  
1 । वै । ग्रु॒मु॒ष्टिः । स॒यो॒नि॒त्वायेति॑ सयोनि-त्वाय॑ । 2 । द्वाभ्या᳚म् । प्रति॑ष्ठित्या॒ इति॒ प्रति॑-स्थि॒त्यै॒ । 3 । अ॒नु॒प॒रि॒चार॒मित्य॑नु-प॒रि॒चार᳚म् । अवेति॑ । उ॒ख्ष॒ति॒ । 4 । अप॑रिवर्ग॒मित्यप॑रि-व॒र्ग॒म्॒ । ए॒व । ए॒ना॒न्॒ । प्री॒णा॒ति॒ । 5 । वीति॑ । वै । ए॒षः । प्रा॒णैरिति॑ प्र-अ॒नैः । प्र॒जयेति॑ प्र-जया᳚ । प॒शुभि॒रिति॑ प॒शु-भिः॒ । ऋ॒ध्य॒ते॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि-क्राम॑ति । 6 । प्रा॒ण॒दा इति॑ प्राण-दाः । अ॒पा॒न॒दा इत्य॑पान-दाः । इति॑ । आ॒ह॒ । 7 । प्रा॒णानिति॑ प्र-अ॒नान् । ए॒व । आ॒त्मन्न् । ध॒त्ते॒ । 8 । व॒र्चो॒दा इति॑ वर्चः-दाः । व॒रि॒वो॒दा इति॑ वरिवः-दाः । इति॑ । आ॒ह॒ । 9 । प्र॒जेति॑ प्र-जा । वै । वर्चः॑ । प॒शवः॑ । वरि॑वः । 10 । प्र॒जामिति॑ प्र-जाम् । ए॒व । प॒शून् । आ॒त्मन्न् । ध॒त्ते॒ । 11 । इन्द्रः॑ । वृ॒त्रम् । अहन्न्॑ । 12 । तम् । वृ॒त्रः । [21]  
1 । ह॒तः । षो॒ड॒शभि॒रिति॑ षोड॒श-भिः॒ । भो॒गैः । अ॒सि॒ना॒त्॒ । 2 । सः । ए॒ताम् । अ॒ग्नये᳚ । अनी॑कवत॒ इत्यनी॑क-व॒ते॒ । आहु॑ति॒मित्या-हु॒ति॒म्॒ । अ॒प॒श्य॒त्॒ । 3 । ताम् । अ॒जु॒हो॒त्॒ । 4 । तस्य॑ । अ॒ग्निः । अनी॑कवा॒नित्यनी॑क-वा॒न्॒ । स्वेन॑ । भा॒ग॒धेये॒नेति॑ भाग-धेये॑न । प्री॒तः । षो॒ड॒श॒धेति॑ षोडश-धा । वृ॒त्रस्य॑ । भो॒गान् । अपीति॑ । अ॒द॒ह॒त्॒ । 5 । वै॒श्व॒क॒र्म॒णेनेति॑ वैश्व-क॒र्म॒णेन॑ । पा॒प्मनः॑ । निरिति॑ । अ॒मु॒च्य॒त॒ । 6 । यत् । अ॒ग्नये᳚ । अनी॑कवत॒ इत्यनी॑क-व॒ते॒ । आहु॑ति॒मित्या-हु॒ति॒म्॒ । जु॒हो॒ति॒ । अ॒ग्निः । ए॒व । अ॒स्य॒ । अनी॑कवा॒नित्यनी॑क-वा॒न्॒ । स्वेन॑ । भा॒ग॒धेये॒नेति॑ भाग-धेये॑न । प्री॒तः । पा॒प्मान᳚म् । अपीति॑ । द॒ह॒ति॒ । 7 । वै॒श्व॒क॒र्म॒णेनेति॑ वैश्व-क॒र्म॒णेन॑ । पा॒प्मनः॑ । निरिति॑ । मु॒च्य॒ते॒ । 8 । यम् । का॒मये॑त । 9 । चि॒रम् । पा॒प्मनः॑ । [22]  
1 । निरिति॑ । मु॒च्ये॒त॒ । इति॑ । एकै॑क॒मित्येक᳚म्-ए॒क॒म्॒ । तस्य॑ । जु॒हु॒या॒त्॒ । 2 । चि॒रम् । ए॒व । पा॒प्मनः॑ । निरिति॑ । मु॒च्य॒ते॒ । 3 । यम् । का॒मये॑त । 4 । ता॒जक् । पा॒प्मनः॑ । निरिति॑ । मु॒च्ये॒त॒ । इति॑ । सर्वा॑णि । तस्य॑ । अ॒नु॒द्रुत्येत्य॑नु-द्रुत्य॑ । जु॒हु॒या॒त्॒ । 5 । ता॒जक् । ए॒व । पा॒प्मनः॑ । निरिति॑ । मु॒च्य॒ते॒ । 6 । अथो॒ इति॑ । खलु॑ । नाना᳚ । ए॒व । सू॒क्ताभ्या॒मिति॑ सु-उ॒क्ताभ्या᳚म् । जु॒हो॒ति॒ । 7 । नाना᳚ । ए॒व । सू॒क्तयो॒रिति॑ सु-उ॒क्तयोः᳚ । वी॒र्य᳚म् । द॒धा॒ति॒ । 8 । अथो॒ इति॑ । प्रति॑ष्ठित्या॒ इति॒ प्रति॑-स्थि॒त्यै॒ ॥ [23]  
1 । उदिति॑ । ए॒न॒म्॒ । उ॒त्त॒रामित्यु॑त्-त॒राम् । न॒य॒ । इति॑ । स॒मिध॒ इति॑ सम्-इधः॑ । एति॑ । द॒धा॒ति॒ । 2 । यथा᳚ । जन᳚म् । य॒ते । अ॒व॒सम् । क॒रोति॑ । ता॒दृक् । ए॒व । तत् । 3 । ति॒स्रः । एति॑ । द॒धा॒ति॒ । 4 । त्रि॒वृदिति॑ त्रि-वृत् । वै । अ॒ग्निः । 5 । यावान्॑ । ए॒व । अ॒ग्निः । तस्मै᳚ । भा॒ग॒धेय॒मिति॑ भाग-धेय᳚म् । क॒रो॒ति॒ । 6 । औदु॑म्बरीः । भ॒व॒न्ति॒ । 7 । ऊर्क् । वै । उ॒दु॒म्बरः॑ । 8 । ऊर्ज᳚म् । ए॒व । अ॒स्मै॒ । अपीति॑ । द॒धा॒ति॒ । 9 । उदिति॑ । उ॒ । त्वा॒ । विश्वे᳚ । दे॒वाः । इति॑ । आ॒ह॒ । 10 । प्रा॒णा इति॑ प्र-अ॒नाः । वै । विश्वे᳚ । दे॒वाः । 11 । प्रा॒णैरिति॑ प्र-अ॒नैः । [24]  
1 । ए॒व । ए॒न॒म्॒ । उदिति॑ । य॒च्छ॒ते॒ । 2 । अग्ने᳚ । भर॑न्तु । चित्ति॑भि॒रिति॒ चित्ति॑-भिः॒ । इति॑ । आ॒ह॒ । 3 । यस्मै᳚ । ए॒व । ए॒न॒म्॒ । चि॒त्ताय॑ । उ॒द्यच्छ॑त॒ इत्यु॑त्-यच्छ॑ते । तेन॑ । ए॒व । ए॒न॒म्॒ । समिति॑ । अ॒र्ध॒य॒ति॒ । 4 । पञ्च॑ । दिशः॑ । दैवीः᳚ । य॒ज्ञम् । अ॒व॒न्तु॒ । दे॒वीः । इति॑ । आ॒ह॒ । 5 । दिशः॑ । हि । ए॒षः । अन्विति॑ । प्र॒च्यव॑त॒ इति॑ प्र-च्यव॑ते । 6 । अपेति॑ । अम॑तिम् । दु॒र्म॒तिमिति॑ दुः-म॒तिम् । बाध॑मानाः । इति॑ । आ॒ह॒ । रख्ष॑साम् । अप॑हत्या॒ इत्यप॑-ह॒त्यै॒ । 7 । रा॒यः । पोषे᳚ । य॒ज्ञप॑ति॒मिति॑ य॒ज्ञ-प॒ति॒म्॒ । आ॒भज॑न्ती॒रित्या᳚-भज॑न्तीः । इति॑ । आ॒ह॒ । 8 । प॒शवः॑ । वै । रा॒यः । पोषः॑ । [25]  
1 । प॒शून् । ए॒व । अवेति॑ । रु॒न्द्धे॒ । 2 । ष॒ड्भिरिति॑ षट्-भिः । ह॒र॒ति॒ । 3 । षट् । वै । ऋ॒तवः॑ । 4 । ऋ॒तुभि॒रित्यृ॒तु-भिः॒ । ए॒व । ए॒न॒म्॒ । ह॒र॒ति॒ । 5 । द्वे इति॑ । प॒रि॒गृह्य॑वती॒ इति॑ परि॒गृह्य॑-व॒ती॒ । भ॒व॒तः॒ । रख्ष॑साम् । अप॑हत्या॒ इत्यप॑-ह॒त्यै॒ । 6 । सूर्य॑रश्मि॒रिति॒ सूर्य॑-र॒श्मिः॒ । हरि॑केश॒ इति॒ हरि॑-के॒शः॒ । पु॒रस्ता᳚त् । इति॑ । आ॒ह॒ । 7 । प्रसू᳚त्या॒ इति॒ प्र-सू॒त्यै॒ । 8 । ततः॑ । पा॒व॒काः । आ॒शिष॒ इत्या᳚-शिषः॑ । नः॒ । जु॒ष॒न्ता॒म्॒ । इति॑ । आ॒ह॒ । 9 । अन्न᳚म् । वै । पा॒व॒कः । 10 । अन्न᳚म् । ए॒व । अवेति॑ । रु॒न्द्धे॒ । 11 । दे॒वा॒सु॒रा इति॑ देव-अ॒सु॒राः । सय्यँ॑त्ता॒ इति॒ सम्-य॒त्ताः॒ । आ॒स॒न्न्॒ । 12 । ते । दे॒वाः । ए॒तत् । अप्र॑तिरथ॒मित्यप्र॑ति-र॒थ॒म्॒ । अ॒प॒श्य॒न्न्॒ । 13 । तेन॑ । ए॒व । ते । अ॒प्र॒ति । [26]  
1 । असु॑रान् । अ॒ज॒य॒न्न्॒ । 2 । तत् । अप्र॑तिरथ॒स्येत्यप्र॑ति-र॒थ॒स्य॒ । अ॒प्र॒ति॒र॒थ॒त्वमित्यप्र॑तिरथ-त्वम् । 3 । यत् । अप्र॑तिरथ॒मित्यप्र॑ति-र॒थ॒म्॒ । द्वि॒तीयः॑ । होता᳚ । अ॒न्वाहेत्य॑नु-आह॑ । अ॒प्र॒ति । ए॒व । तेन॑ । यज॑मानः । भ्रातृ॑व्यान् । ज॒य॒ति॒ । 4 । अथो॒ इति॑ । अन॑भिजित॒मित्यन॑भि-जि॒त॒म्॒ । ए॒व । अ॒भीति॑ । ज॒य॒ति॒ । 5 । द॒श॒र्चमिति॑ दश-ऋ॒चम् । भ॒व॒ति॒ । 6 । दशा᳚ख्ष॒रेति॒ दश॑-अ॒ख्ष॒रा॒ । वि॒राडिति॑ वि-राट् । 7 । वि॒राजेति॑ वि-राजा᳚ । इ॒मौ । लो॒कौ । विधृ॑ता॒विति॒ वि-धृ॒तौ॒ । 8 । अ॒नयोः᳚ । लो॒कयोः᳚ । विधृ॑त्या॒ इति॒ वि-धृ॒त्यै॒ । 9 । अथो॒ इति॑ । दशा᳚ख्ष॒रेति॒ दश॑-अ॒ख्ष॒रा॒ । वि॒राडिति॑ वि-राट् । 10 । अन्न᳚म् । वि॒राडिति॑ वि-राट् । 11 । वि॒राजीति॑ वि-राजि॑ । ए॒व । अ॒न्नाद्य॒ इत्य॑न्न-अद्ये᳚ । प्रतीति॑ । ति॒ष्ठ॒ति॒ । 12 । अस॑त् । इ॒व॒ । वै । अ॒न्तरि॑ख्षम् । 13 । अ॒न्तरि॑ख्षम् । इ॒व॒ । आग्नी᳚ध्र॒मित्याग्नि॑-इ॒ध्र॒म्॒ । 14 । आग्नी᳚ध्र॒ इत्याग्नि॑-इ॒ध्रे॒ । [27]  
1 । अश्मा॑नम् । नीति॑ । द॒धा॒ति॒ । 2 । स॒त्त्वायेति॑ सत्-त्वाय॑ । 3 । द्वाभ्या᳚म् । 4 । प्रति॑ष्ठित्या॒ इति॒ प्रति॑-स्थि॒त्यै॒ । 5 । वि॒मान॒ इति॑ वि-मानः॑ । ए॒षः । दि॒वः । मध्ये᳚ । आ॒स्ते॒ । इति॑ । आ॒ह॒ । 6 । वीति॑ । ए॒व । ए॒तया᳚ । मि॒मी॒ते॒ । 7 । मध्ये᳚ । दि॒वः । निहि॑त॒ इति॒ नि-हि॒तः॒ । पृश्ञिः॑ । अश्मा᳚ । इति॑ । आ॒ह॒ । 8 । अन्न᳚म् । वै । पृश्ञि॑ । 9 । अन्न᳚म् । ए॒व । अवेति॑ । रु॒न्द्धे॒ । 10 । च॒त॒सृभि॒रिति॑ चत॒सृ-भिः॒ । एति॑ । पुच्छा᳚त् । ए॒ति॒ । 11 । च॒त्वारि॑ । छन्दाꣳ॑सि । 12 । छन्दो॑भि॒रिति॒ छन्दः॑-भिः॒ । ए॒व । 13 । इन्द्र᳚म् । विश्वाः᳚ । अ॒वी॒वृ॒ध॒न्न्॒ । इति॑ । आ॒ह॒ । 14 । वृद्धि᳚म् । ए॒व । उ॒पाव॑र्तत॒ इत्यु॑प-आव॑र्तते । 15 । वाजा॑नाम् । सत्प॑ति॒मिति॒ सत्-प॒ति॒म्॒ । पति᳚म् । [28]  
1 । इति॑ । आ॒ह॒ । 2 । अन्न᳚म् । वै । वाजः॑ । 3 । अन्न᳚म् । ए॒व । अवेति॑ । रु॒न्द्धे॒ । 4 । सु॒म्न॒हूरिति॑ सुम्न-हूः । य॒ज्ञः । दे॒वान् । एति॑ । च॒ । व॒ख्ष॒त्॒ । इति॑ । आ॒ह॒ । 5 । प्र॒जेति॑ प्र-जा । वै । प॒शवः॑ । सु॒म्नम् । 6 । प्र॒जामिति॑ प्र-जाम् । ए॒व । प॒शून् । आ॒त्मन्न् । ध॒त्ते॒ । 7 । यख्ष॑त् । अ॒ग्निः । दे॒वः । दे॒वान् । एति॑ । च॒ । व॒ख्ष॒त्॒ । इति॑ । आ॒ह॒ । 8 । स्व॒गाकृ॑त्या॒ इति॑ स्व॒गा-कृ॒त्यै॒ । 9 । वाज॑स्य । मा॒ । प्र॒स॒वेनेति॑ प्र-स॒वेन॑ । उ॒द्ग्रा॒भेणेत्यु॑त्-ग्रा॒भेण॑ । उदिति॑ । अ॒ग्र॒भी॒त्॒ । इति॑ । आ॒ह॒ । 10 । अ॒सौ । वै । आ॒दि॒त्यः । उ॒द्यन्नित्यु॑त्-यन्न् । उ॒द्ग्रा॒भ इ॑त्युत्-ग्रा॒भः । ए॒षः । नि॒म्रोच॒न्निति॑ नि-म्रोचन्न्॑ । नि॒ग्रा॒भ इति॑ नि-ग्रा॒भः । 11 । ब्रह्म॑णा । ए॒व । आ॒त्मान᳚म् । उ॒द्गृ॒ह्णातीत्यु॑त्-गृ॒ह्णाति॑ । ब्रह्म॑णा । भ्रातृ॑व्यम् । नीति॑ । गृ॒ह्णा॒ति॒ ॥ [29]  
1 । प्राची᳚म् । अन्विति॑ । प्र॒दिश॒मिति॑ प्र-दिश᳚म् । प्रेति॑ । इ॒हि॒ । वि॒द्वान् । इति॑ । आ॒ह॒ । 2 । दे॒व॒लो॒कमिति॑ देव-लो॒कम् । ए॒व । ए॒तया᳚ । उ॒पाव॑र्तत॒ इत्यु॑प-आव॑र्तते । 3 । क्रम॑ध्वम् । अ॒ग्निना᳚ । नाक᳚म् । इति॑ । आ॒ह॒ । 4 । इ॒मान् । ए॒व । ए॒तया᳚ । लो॒कान् । क्र॒म॒ते॒ । 5 । पृ॒थि॒व्याः । अ॒हम् । उदिति॑ । अ॒न्तरि॑ख्षम् । एति॑ । अ॒रु॒ह॒म्॒ । इति॑ । आ॒ह॒ । 6 । इ॒मान् । ए॒व । ए॒तया᳚ । लो॒कान् । स॒मारो॑ह॒तीति॑ सम्-आरो॑हति । 7 । सुवः॑ । यन्तः॑ । न । अपेति॑ । ई॒ख्ष॒न्ते॒ । इति॑ । आ॒ह॒ । 8 । सु॒व॒र्गमिति॑ सुवः-गम् । ए॒व । ए॒तया᳚ । लो॒कम् । ए॒ति॒ । 9 । अग्ने᳚ । प्रेति॑ । इ॒हि॒ । [30]  
1 । प्र॒थ॒मः । दे॒व॒य॒तामिति॑ देव-य॒ताम् । इति॑ । आ॒ह॒ । 2 । उ॒भये॑षु । ए॒व । ए॒तया᳚ । दे॒व॒म॒नु॒ष्येष्विति॑ देव-म॒नु॒ष्येषु॑ । चख्षुः॑ । द॒धा॒ति॒ । 3 । प॒ञ्चभि॒रिति॑ प॒ञ्च-भिः॒ । अधीति॑ । क्रा॒म॒ति॒ । 4 । पाङ्क्तः॑ । य॒ज्ञः । 5 । यावान्॑ । ए॒व । य॒ज्ञः । तेन॑ । स॒ह । सु॒व॒र्गमिति॑ सुवः-गम् । लो॒कम् । ए॒ति॒ । 6 । नक्तो॒षासा᳚ । इति॑ । पु॒रो॒नु॒वा॒क्या॑मिति पुरः-अ॒नु॒वा॒क्या᳚म् । अन्विति॑ । आ॒ह॒ । 7 । प्रत्त्यै᳚ । अग्ने᳚ । स॒ह॒स्रा॒ख्षेति॑ सहस्र-अ॒ख्ष॒ । इति॑ । आ॒ह॒ । 9 । सा॒ह॒स्रः । प्र॒जाप॑ति॒रिति॑ प्र॒जा-प॒तिः॒ । 10 । प्र॒जाप॑ते॒रिति॑ प्र॒जा-प॒तेः॒ । आप्त्यै᳚ । 11 । तस्मै᳚ । ते । वि॒धे॒म॒ । वाजा॑य । स्वाहा᳚ । इति॑ । आ॒ह॒ । 12 । अन्न᳚म् । वै । वाजः॑ । 13 । अन्न᳚म् । ए॒व । अवेति॑ । [31]  
1 । रु॒न्द्धे॒ । 2 । द॒ध्नः । पू॒र्णाम् । औदु॑म्बरीम् । स्व॒य॒मा॒तृ॒ण्णाया॒मिति॑ स्वयम्-आ॒तृ॒ण्णाया᳚म् । जु॒हो॒ति॒ । 3 । ऊर्क् । वै । दधि॑ । 4 । ऊर्क् । उ॒दु॒म्बरः॑ । 5 । अ॒सौ । स्व॒य॒मा॒तृ॒ण्णेति॑ स्वयम्-आ॒तृ॒ण्णा । 6 । अ॒मुष्या᳚म् । ए॒व । ऊर्ज᳚म् । द॒धा॒ति॒ । 7 । तस्मा᳚त् । अ॒मुतः॑ । अ॒र्वाची᳚म् । ऊर्ज᳚म् । उपेति॑ । जी॒वा॒मः॒ । 8 । ति॒सृभि॒रिति॑ ति॒सृ-भिः॒ । सा॒द॒य॒ति॒ । 9 । त्रि॒वृदिति॑ त्रि-वृत् । वै । अ॒ग्निः । 10 । यावान्॑ । ए॒व । अ॒ग्निः । तम् । प्र॒ति॒ष्ठामिति॑ प्रति-स्थाम् । ग॒म॒य॒ति॒ । 11 । प्रेद्ध॒ इति॒ प्र-इ॒द्धः॒ । अ॒ग्ने॒ । दी॒दि॒हि॒ । पु॒रः । नः॒ । इति॑ । औदु॑म्बरीम् । एति॑ । द॒धा॒ति॒ । 12 । ए॒षा । वै । सू॒र्मी । कर्ण॑काव॒तीति॒ कर्ण॑क-व॒ती॒ । 13 । ए॒तया᳚ । ह॒ । स्म॒ । [32]  
1 । वै । दे॒वाः । असु॑राणाम् । श॒त॒त॒र्‌हानिति॑ शत-त॒र्‌हान् । तृ॒ꣳ॒ह॒न्ति॒ । 2 । यत् । ए॒तया᳚ । स॒मिध॒मिति॑ सम्-इध᳚म् । आ॒दधा॒तीत्या᳚-दधा॑ति । वज्र᳚म् । ए॒व । ए॒तत् । श॒त॒घ्नीमिति॑ शत-घ्नीम् । यज॑मानः । भ्रातृ॑व्याय । प्रेति॑ । ह॒र॒ति॒ । स्तृत्यै᳚ । 3 । अछ॑म्बट्कार॒मित्यछ॑म्बट्-का॒र॒म्॒ । 4 । वि॒धेम॑ । ते । प॒र॒मे । जन्मन्न्॑ । अग्ने᳚ । इति॑ । वैक॑ङ्कतीम् । एति॑ । द॒धा॒ति॒ । 5 । भाः । ए॒व । अवेति॑ । रु॒न्द्धे॒ । 6 । ताम् । स॒वि॒तुः । वरे᳚ण्यस्य । चि॒त्राम् । इति॑ । श॒मी॒मयी॒मिति॑ शमी-मयी᳚म् । शान्त्यै᳚ । 7 । अ॒ग्निः । वा॒ । ह॒ । वै । अ॒ग्नि॒चित॒मित्य॑ग्नि-चित᳚म् । दु॒हे॒ । अ॒ग्नि॒चिदित्य॑ग्नि-चित् । वा॒ । अ॒ग्निम् । दु॒हे॒ । 8 । ताम् । [33]  
1 । स॒वि॒तुः । वरे᳚ण्यस्य । चि॒त्राम् । इति॑ । आ॒ह॒ । 2 । ए॒षः । वै । अ॒ग्नेः । दोहः॑ । 3 । तम् । अ॒स्य॒ । कण्वः॑ । ए॒व । श्रा॒य॒सः । अ॒वे॒त्॒ । 4 । तेन॑ । ह॒ । स्म॒ । ए॒न॒म्॒ । सः । दु॒हे॒ । 5 । यत् । ए॒तया᳚ । स॒मिध॒मिति॑ सम्-इध᳚म् । आ॒दधा॒तीत्या᳚-दधा॑ति । अ॒ग्नि॒चिदित्य॑ग्नि-चित् । ए॒व । तत् । अ॒ग्निम् । दु॒हे॒ । 6 । स॒प्त । ते॒ । अ॒ग्ने॒ । स॒मिध॒ इति॑ सम्-इधः॑ । स॒प्त । जि॒ह्वाः । इति॑ । आ॒ह॒ । 7 । स॒प्त । ए॒व । अ॒स्य॒ । साप्ता॑नि । प्री॒णा॒ति॒ । 8 । पू॒र्णया᳚ । जु॒हो॒ति॒ । 9 । पू॒र्णः । इ॒व॒ । हि । प्र॒जाप॑ति॒रिति॑ प्र॒जा-प॒तिः॒ । 10 । प्र॒जाप॑ते॒रिति॑ प्र॒जा-प॒तेः॒ । [34]  
1 । आप्त्यै᳚ । 2 । न्यू॑न॒येति॒ नि-ऊ॒न॒या॒ । जु॒हो॒ति॒ । 3 । न्यू॑ना॒दिति॒ नि-ऊ॒ना॒त्॒ । हि । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र-जाः । असृ॑जत । 4 । प्र॒जाना॒मिति॑ प्र-जाना᳚म् । सृष्ट्यै᳚ । 5 । अ॒ग्निः । दे॒वेभ्यः॑ । निला॑यत । 6 । सः । दिशः॑ । अनु॑ । प्रेति॑ । अ॒वि॒श॒त्॒ । 7 । जुह्व॑त् । मन॑सा । दिशः॑ । ध्या॒ये॒त्॒ । 8 । दि॒ग्भ्य इति॑ दिक्-भ्यः । ए॒व । ए॒न॒म्॒ । अवेति॑ । रु॒न्द्धे॒ । 9 । द॒ध्ना । पु॒रस्ता᳚त् । जु॒हो॒ति॒ । आज्ये॑न । उ॒परि॑ष्टात् । 10 । तेजः॑ । च॒ । ए॒व । अ॒स्मै॒ । इ॒न्द्रि॒यम् । च॒ । स॒मीची᳚ । द॒धा॒ति॒ । 11 । द्वाद॑शकपाल॒ इति॒ द्वाद॑श-क॒पा॒लः॒ । वै॒श्वा॒न॒रः । भ॒व॒ति॒ । 12 । द्वाद॑श । मासाः᳚ । सँ॒व्व॒थ्स॒र इति॑ सम्-व॒थ्स॒रः । 13 । सँ॒व्व॒थ्स॒र इति॑ सम्-व॒थ्स॒रः । अ॒ग्निः । वै॒श्वा॒न॒रः । 14 । सा॒ख्षादिति॑ स-अ॒ख्षात् । [35]  
1 । ए॒व । वै॒श्वा॒न॒रम् । अवेति॑ । रु॒न्द्धे॒ । 2 । यत् । प्र॒या॒जा॒नू॒या॒जानिति॑ प्रयाज-अ॒नू॒या॒जान् । कु॒र्यात् । विक॑स्ति॒रिति॒ वि-क॒स्तिः॒ । सा । य॒ज्ञस्य॑ । 3 । द॒र्वि॒हो॒ममिति॑ दर्वि-हो॒मम् । क॒रो॒ति॒ । य॒ज्ञस्य॑ । प्रति॑ष्ठित्या॒ इति॒ प्रति॑-स्थि॒त्यै॒ । 4 । रा॒ष्ट्रम् । वै । वै॒श्वा॒न॒रः । विट् । म॒रुतः॑ । 5 । वै॒श्वा॒न॒रम् । हु॒त्वा । मा॒रु॒तान् । जु॒हो॒ति॒ । 6 । रा॒ष्ट्रे । ए॒व । विश᳚म् । अन्विति॑ । ब॒ध्ना॒ति॒ । 7 । उ॒च्चैः । वै॒श्वा॒न॒रस्य॑ । एति॑ । श्रा॒व॒य॒ति॒ । उ॒पा॒ꣳ॒श्वित्यु॑प-अ॒ꣳ॒शु । मा॒रु॒तान् । जु॒हो॒ति॒ । 8 । तस्मा᳚त् । रा॒ष्ट्रम् । विश᳚म् । अतीति॑ । व॒द॒ति॒ । 9 । मा॒रु॒ताः । भ॒व॒न्ति॒ । 10 । म॒रुतः॑ । वै । दे॒वाना᳚म् । विशः॑ । 11 । दे॒व॒वि॒शेनेति॑ देव-वि॒शेन॑ । ए॒व । अ॒स्मै॒ । म॒नु॒ष्य॒वि॒शमिति॑ मनुष्य-वि॒शम् । अवेति॑ । रु॒न्द्धे॒ । 12 । स॒प्त । भ॒व॒न्ति॒ । 13 । स॒प्तग॑णा॒ इति॑ स॒प्त-ग॒णाः॒ । वै । म॒रुतः॑ । 14 । ग॒ण॒श इति॑ गण-शः । ए॒व । विश᳚म् । अवेति॑ । रु॒न्द्धे॒ । 15 । ग॒णेन॑ । ग॒णम् । अ॒नु॒द्रुत्येत्य॑नु-द्रुत्य॑ । जु॒हो॒ति॒ । 16 । विश᳚म् । ए॒व । अ॒स्मै॒ । अनु॑वर्त्मान॒मित्यनु॑-व॒र्त्मा॒न॒म्॒ । क॒रो॒ति॒ ॥ [36]  
1 । वसोः᳚ । धारा᳚म् । जु॒हो॒ति॒ । 2 । वसोः᳚ । मे॒ । धारा᳚ । अ॒स॒त्॒ । इति॑ । वै । ए॒षा । हू॒य॒ते॒ । 3 । घृ॒तस्य॑ । वै । ए॒न॒म्॒ । ए॒षा । धारा᳚ । अ॒मुष्मिन्न्॑ । लो॒के । पिन्व॑माना । उपेति॑ । ति॒ष्ठ॒ते॒ । 4 । आज्ये॑न । जु॒हो॒ति॒ । 5 । तेजः॑ । वै । आज्य᳚म् । तेजः॑ । वसोः᳚ । धारा᳚ । 6 । तेज॑सा । ए॒व । अ॒स्मै॒ । तेजः॑ । अवेति॑ । रु॒न्द्धे॒ । 7 । अथो॒ इति॑ । कामाः᳚ । वै । वसोः᳚ । धारा᳚ । 8 । कामान्॑ । ए॒व । अवेति॑ । रु॒न्द्धे॒ । 9 । यम् । का॒मये॑त । 10 । प्रा॒णानिति॑ प्र-अ॒नान् । अ॒स्य॒ । अ॒न्नाद्य॒मित्य॑न्न-अद्य᳚म् । वीति॑ । [37]  
1 । छि॒न्द्या॒म्॒ । इति॑ । वि॒ग्राह॒मिति॑ वि-ग्राह᳚म् । तस्य॑ । जु॒हु॒या॒त्॒ । 2 । प्रा॒णानिति॑ प्र-अ॒नान् । ए॒व । अ॒स्य॒ । अ॒न्नाद्य॒मित्य॑न्न-अद्य᳚म् । वीति॑ । छि॒न॒त्ति॒ । 3 । यम् । का॒मये॑त । 4 । प्रा॒णानिति॑ प्र-अ॒नान् । अ॒स्य॒ । अ॒न्नाद्य॒मित्य॑न्न-अद्य᳚म् । समिति॑ । त॒नु॒या॒म्॒ । इति॑ । सन्त॑ता॒मिति॒ सम्-त॒ता॒म्॒ । तस्य॑ । जु॒हु॒या॒त्॒ । 5 । प्रा॒णानिति॑ प्र-अ॒नान् । ए॒व । अ॒स्य॒ । अ॒न्नाद्य॒मित्य॑न्न-अद्य᳚म् । समिति॑ । त॒नो॒ति॒ । 6 । द्वाद॑श । द्वा॒द॒शानि॑ । जु॒हो॒ति॒ । द्वाद॑श । मासाः᳚ । सँ॒व्व॒थ्स॒र इति॑ सम्-व॒थ्स॒रः । 7 । सँ॒व्व॒थ्स॒रेणेति॑ सम्-व॒थ्स॒रेण॑ । ए॒व । अ॒स्मै॒ । अन्न᳚म् । अवेति॑ । रु॒न्द्धे॒ । 8 । अन्न᳚म् । च॒ । मे॒ । अख्षु॑त् । च॒ । मे॒ । इति॑ । आ॒ह॒ । 9 । ए॒तत् । वै । [38]  
1 । अन्न॑स्य । रू॒पम् । 2 । रू॒पेण॑ । ए॒व । अन्न᳚म् । अवेति॑ । रु॒न्द्धे॒ । 3 । अ॒ग्निः । च॒ । मे॒ । आपः॑ । च॒ । मे॒ । इति॑ । आ॒ह॒ । 4 । ए॒षा । वै । अन्न॑स्य । योनिः॑ । 5 । सयो॒नीति॒ स-यो॒नि॒ । ए॒व । अन्न᳚म् । अवेति॑ । रु॒न्द्धे॒ । 6 । अ॒र्धे॒न्द्राणीत्य॑र्ध-इ॒न्द्राणि॑ । जु॒हो॒ति॒ । 7 । दे॒वताः᳚ । ए॒व । अवेति॑ । रु॒न्द्धे॒ । 8 । यत् । सर्वे॑षाम् । अ॒र्धम् । इन्द्रः॑ । प्रतीति॑ । तस्मा᳚त् । इन्द्रः॑ । दे॒वता॑नाम् । भू॒यि॒ष्ठ॒भाक्त॑म॒ इति॑ भूयिष्ठ॒भाक्-त॒मः॒ । 9 । इन्द्र᳚म् । उत्त॑र॒मित्युत्-त॒र॒म्॒ । आ॒ह॒ । 10 । इ॒न्द्रि॒यम् । ए॒व । अ॒स्मि॒न्न्॒ । उ॒परि॑ष्टात् । द॒धा॒ति॒ । 11 । य॒ज्ञा॒यु॒धानीति॑ यज्ञ-आ॒यु॒धानि॑ । जु॒हो॒ति॒ । 12 । य॒ज्ञः । [39]  
1 । वै । य॒ज्ञा॒यु॒धानीति॑ यज्ञ-आ॒यु॒धानि॑ । 2 । य॒ज्ञम् । ए॒व । अवेति॑ । रु॒न्द्धे॒ । 3 । अथो॒ इति॑ । ए॒तत् । वै । य॒ज्ञस्य॑ । रू॒पम् । 4 । रू॒पेण॑ । ए॒व । य॒ज्ञम् । अवेति॑ । रु॒न्द्धे॒ । 5 । अ॒व॒भृ॒थ इत्य॑व-भृ॒थः । च॒ । मे॒ । स्व॒गा॒का॒र इति॑ स्वगा-का॒रः । च॒ । मे॒ । इति॑ । आ॒ह॒ । 6 । स्व॒गाकृ॑त्या॒ इति॑ स्व॒गा-कृ॒त्यै॒ । 7 । अ॒ग्निः । च॒ । मे॒ । घ॒र्मः । च॒ । मे॒ । इति॑ । आ॒ह॒ । 8 । ए॒तत् । वै । ब्र॒ह्म॒व॒र्च॒सस्येति॑ ब्रह्म-व॒र्च॒सस्य॑ । रू॒पम् । 9 । रू॒पेण॑ । ए॒व । ब्र॒ह्म॒व॒र्च॒समिति॑ ब्रह्म-व॒र्च॒सम् । अवेति॑ । रु॒न्द्धे॒ । 10 । ऋक् । च॒ । मे॒ । साम॑ । च॒ । मे॒ । इति॑ । आ॒ह॒ । [40]  
1 । ए॒तत् । वै । छन्द॑साम् । रू॒पम् । 2 । रू॒पेण॑ । ए॒व । छन्दाꣳ॑सि । अवेति॑ । रु॒न्द्धे॒ । 3 । गर्भाः᳚ । च॒ । मे॒ । व॒थ्साः । च॒ । मे॒ । इति॑ । आ॒ह॒ । 4 । ए॒तत् । वै । प॒शू॒नाम् । रू॒पम् । 5 । रू॒पेण॑ । ए॒व । प॒शून् । अवेति॑ । रु॒न्द्धे॒ । 6 । कल्पान्॑ । जु॒हो॒ति॒ । 7 । अकॢ॑प्तस्य । कॢप्त्यै᳚ । 8 । यु॒ग्म॒द॒यु॒जे इति॑ युग्मत्-अ॒यु॒जे । जु॒हो॒ति॒ । मि॒थु॒न॒त्वायेति॑ मिथुन-त्वाय॑ । 10 । उ॒त्त॒राव॑ती॒ इत्यु॑त्त॒रा-व॒ती॒ । भ॒व॒तः॒ । 11 । अ॒भिक्रा᳚न्त्या॒ इत्य॒भि-क्रा॒न्त्यै॒ । 12 । एका᳚ । च॒ । मे॒ । ति॒स्रः । च॒ । मे॒ । इति॑ । आ॒ह॒ । 13 । दे॒व॒छ॒न्द॒समिति॑ देव-छ॒न्द॒सम् । वै । एका᳚ । च॒ । ति॒स्रः । च॒ । [41]  
1 । म॒नु॒ष्य॒छ॒न्द॒समिति॑ मनुष्य-छ॒न्द॒सम् । चत॑स्रः । च॒ । अ॒ष्टौ । च॒ । 2 । दे॒व॒छ॒न्द॒समिति॑ देव-छ॒न्द॒सम् । च॒ । ए॒व । म॒नु॒ष्य॒छ॒न्द॒समिति॑ मनुष्य-छ॒न्द॒सम् । च॒ । अवेति॑ । रु॒न्द्धे॒ । 3 । एति॑ । त्रय॑स्त्रिꣳशत॒ इति॒ त्रयः॑-त्रि॒ꣳ॒श॒तः॒ । जु॒हो॒ति॒ । 4 । त्रय॑स्त्रिꣳश॒दिति॒ त्रयः॑-त्रि॒ꣳ॒श॒त्॒ । वै । दे॒वताः᳚ । 5 । दे॒वताः᳚ । ए॒व । अवेति॑ । रु॒न्द्धे॒ । 6 । एति॑ । अ॒ष्टाच॑त्वारिꣳशत॒ इत्य॒ष्टा-च॒त्वा॒रि॒ꣳ॒श॒तः॒ । जु॒हो॒ति॒ । 7 । अ॒ष्टाच॑त्वारिꣳशदख्ष॒रेत्य॒ष्टाच॑त्वारिꣳशत्-अ॒ख्ष॒रा॒ । जग॑ती । 8 । जाग॑ताः । प॒शवः॑ । 9 । जग॑त्या । ए॒व । अ॒स्मै॒ । प॒शून् । अवेति॑ । रु॒न्द्धे॒ । 10 । वाजः॑ । च॒ । प्र॒स॒व इति॑ प्र-स॒वः । च॒ । इति॑ । द्वा॒द॒शम् । जु॒हो॒ति॒ । 11 । द्वाद॑श । मासाः᳚ । सँ॒व्व॒थ्स॒र इति॑ सम्-व॒थ्स॒रः । 12 । सँ॒व्व॒थ्स॒र इति॑ सम्-व॒थ्स॒रे । ए॒व । प्रतीति॑ । ति॒ष्ठ॒ति॒ ॥ [42]  
1 । अ॒ग्निः । दे॒वेभ्यः॑ । अपेति॑ । अ॒क्रा॒म॒त्॒ । भा॒ग॒धेय॒मिति॑ भाग-धेय᳚म् । इ॒च्छमा॑नः । 2 । तम् । दे॒वाः । अ॒ब्रु॒व॒न्न्॒ । 3 । उपेति॑ । नः॒ । एति॑ । व॒र्त॒स्व॒ । ह॒व्यम् । नः॒ । व॒ह॒ । इति॑ । 4 । सः । अ॒ब्र॒वी॒त्॒ । 5 । वर᳚म् । वृ॒णै॒ । मह्य᳚म् । ए॒व । वा॒ज॒प्र॒स॒वीय॒मिति॑ वाज-प्र॒स॒वीय᳚म् । जु॒ह॒व॒न्न्॒ । इति॑ । 6 । तस्मा᳚त् । अ॒ग्नये᳚ । वा॒ज॒प्र॒स॒वीय॒मिति॑ वाज-प्र॒स॒वीय᳚म् । जु॒ह्व॒ति॒ । 7 । यत् । वा॒ज॒प्र॒स॒वीय॒मिति॑ वाज-प्र॒स॒वीय᳚म् । जु॒हो॒ति॒ । अ॒ग्निम् । ए॒व । तत् । भा॒ग॒धेये॒नेति॑ भाग-धेये॑न । समिति॑ । अ॒र्ध॒य॒ति॒ । 8 । अथो॒ इति॑ । अ॒भि॒षे॒क इत्य॑भि-से॒कः । ए॒व । अ॒स्य॒ । सः । 9 । च॒तु॒र्द॒शभि॒रिति॑ चतुर्द॒श-भिः॒ । जु॒हो॒ति॒ । 10 । स॒प्त । ग्रा॒म्याः । ओष॑धयः । स॒प्त । [43]  
1 । आ॒र॒ण्याः । 2 । उ॒भयी॑षाम् । अव॑रुद्ध्या॒ इत्यव॑-रु॒द्ध्यै॒ । 3 । अन्न॑स्यान्न॒स्येत्यन्न॑स्य-अ॒न्न॒स्य॒ । जु॒हो॒ति॒ । 4 । अन्न॑स्यान्न॒स्येत्यन्न॑स्य-अ॒न्न॒स्य॒ । अव॑रुद्ध्या॒ इत्यव॑-रु॒द्ध्यै॒ । 5 । औदु॑म्बरेण । स्रु॒वेण॑ । जु॒हो॒ति॒ । 6 । ऊर्क् । वै । उ॒दु॒म्बरः॑ । ऊर्क् । अन्न᳚म् । 7 । ऊ॒र्जा । ए॒व । अ॒स्मै॒ । ऊर्ज᳚म् । अन्न᳚म् । अवेति॑ । रु॒न्द्धे॒ । 8 । अ॒ग्निः । वै । दे॒वाना᳚म् । अ॒भिषि॑क्त॒ इत्य॒भि-सि॒क्तः॒ । अ॒ग्नि॒चिदित्य॑ग्नि-चित् । म॒नु॒ष्या॑णाम् । 9 । तस्मा᳚त् । अ॒ग्नि॒चिदित्य॑ग्नि-चित् । वर्‌ष॑ति । न । धा॒वे॒त्॒ । 10 । अव॑रुद्ध॒मित्यव॑-रु॒द्ध॒म्॒ । हि । अ॒स्य॒ । अन्न᳚म् । 11 । अन्न᳚म् । इ॒व॒ । खलु॑ । वै । व॒र्‌ष॒म् । 12 । यत् । धावे᳚त् । अ॒न्नाद्या॒दित्य॑न्न-अद्या᳚त् । धा॒वे॒त्॒ । 13 । उ॒पाव॑र्ते॒तेत्यु॑प-आव॑र्तेत । 14 । अ॒न्नाद्य॒मित्य॑न्न-अद्य᳚म् । ए॒व । अ॒भीति॑ । [44]  
1 । उ॒पाव॑र्तत॒ इत्यु॑प-आव॑र्तते । 2 । नक्तो॒षासा᳚ । इति॑ । कृ॒ष्णायै᳚ । श्वे॒तव॑थ्साया॒ इति॑ श्वे॒त-व॒थ्सा॒यै॒ । पय॑सा । जु॒हो॒ति॒ । 3 । अह्ना᳚ । ए॒व । अ॒स्मै॒ । रात्रि᳚म् । प्रेति॑ । दा॒प॒य॒ति॒ । रात्रि॑या । अहः॑ । 4 । अ॒हो॒रा॒त्रे इत्य॑हः-रा॒त्रे । ए॒व । अ॒स्मै॒ । प्रत्ते॒ इति॑ । काम᳚म् । अ॒न्नाद्य॒मित्य॑न्न-अद्य᳚म् । दु॒हा॒ते॒ इति॑ । 5 । रा॒ष्ट्र॒भृत॒ इति॑ राष्ट्र-भृतः॑ । जु॒हो॒ति॒ । 6 । रा॒ष्ट्रम् । ए॒व । अवेति॑ । रु॒न्द्धे॒ । 7 । ष॒ड्भिरिति॑ षट्-भिः । जु॒हो॒ति॒ । 8 । षट् । वै । ऋ॒तवः॑ । 9 । ऋ॒तुषु॑ । ए॒व । प्रतीति॑ । ति॒ष्ठ॒ति॒ । 10 । भुव॑नस्य । प॒ते॒ । इति॑ । र॒थ॒मु॒ख इति॑ रथ-मु॒खे । पञ्च॑ । आहु॑ती॒रित्या-हु॒तीः॒ । जु॒हो॒ति॒ । 11 । वज्रः॑ । वै । रथः॑ । 12 । वज्रे॑ण । ए॒व । दिशः॑ । [45]  
1 । अ॒भीति॑ । ज॒य॒ति॒ । 2 । अ॒ग्नि॒चित॒मित्य॑ग्नि-चित᳚म् । ह॒ । वै । अ॒मुष्मिन्न्॑ । लो॒के । वातः॑ । अ॒भीति॑ । प॒व॒ते॒ । 3 । वा॒त॒ना॒मानीति॑ वात-ना॒मानि॑ । जु॒हो॒ति॒ । 4 । अ॒भीति॑ । ए॒व । ए॒न॒म्॒ । अ॒मुष्मिन्न्॑ । लो॒के । वातः॑ । प॒व॒ते॒ । 5 । त्रीणि॑ । जु॒हो॒ति॒ । 6 । त्रयः॑ । इ॒मे । लो॒काः । 7 । ए॒भ्यः । ए॒व । लो॒केभ्यः॑ । वात᳚म् । अवेति॑ । रु॒न्द्धे॒ । 8 । स॒मु॒द्रः । अ॒सि॒ । नभ॑स्वान् । इति॑ । आ॒ह॒ । 9 । ए॒तत् । वै । वात॑स्य । रू॒पम् । 10 । रू॒पेण॑ । ए॒व । वात᳚म् । अवेति॑ । रु॒न्द्धे॒ । 11 । अ॒ञ्ज॒लिना᳚ । जु॒हो॒ति॒ । 12 । न । हि । ए॒तेषा᳚म् । अ॒न्यथा᳚ । आहु॑ति॒रित्या-हु॒तिः॒ । अ॒व॒कल्प॑त॒ इत्य॑व-कल्प॑ते ॥ [46]  
1 । सु॒व॒र्गायेति॑ सुवः-गाय॑ । वै । लो॒काय॑ । दे॒व॒र॒थ इति॑ देव-र॒थः । यु॒ज्य॒ते॒ । य॒त्रा॒कू॒तायेति॑ यत्र-आ॒कू॒ताय॑ । म॒नु॒ष्य॒र॒थ इति॑ मनुष्य-र॒थः । ए॒षः । खलु॑ । वै । दे॒व॒र॒थ इति॑ देव-र॒थः । यत् । अ॒ग्निः । अ॒ग्निम् । यु॒न॒ज्मि॒ । शव॑सा । घृ॒तेन॑ । इति॑ । आ॒ह॒ । यु॒नक्ति॑ । ए॒व । ए॒न॒म्॒ । सः । ए॒न॒म्॒ । यु॒क्तः । सु॒व॒र्गमिति॑ सुवः-गम् । लो॒कम् । अ॒भीति॑ । व॒ह॒ति॒ । 2 । यत् । सर्वा॑भिः । प॒ञ्चभि॒रिति॑ प॒ञ्च-भिः॒ । यु॒ञ्ज्यात् । यु॒क्तः । अ॒स्य॒ । अ॒ग्निः । प्रच्यु॑त॒ इति॒ प्र-च्यु॒तः॒ । स्या॒त्॒ । अप्र॑तिष्ठिता॒ इत्यप्र॑ति-स्थि॒ताः॒ । आहु॑तय॒ इत्या-हु॒त॒यः॒ । स्युः । अप्र॑तिष्ठिता॒ इत्यप्र॑ति-स्थि॒ताः॒ । स्तोमाः᳚ । अप्र॑तिष्ठिता॒नीत्यप्र॑ति-स्थि॒ता॒नि॒ । उ॒क्थानि॑ । ति॒सृभि॒रिति॑ ति॒सृ-भिः॒ । प्रा॒त॒स्स॒व॒न इति॑ प्रातः-स॒व॒ने । अ॒भीति॑ । मृ॒श॒ति॒ । त्रि॒वृदिति॑ त्रि-वृत् । [47]  
1 । वै । अ॒ग्निः । यावान्॑ । ए॒व । अ॒ग्निः । तम् । यु॒न॒क्ति॒ । यथा᳚ । अन॑सि । यु॒क्ते । आ॒धी॒यत॒ इत्या᳚-धी॒यते᳚ । ए॒वम् । ए॒व । तत् । प्रतीति॑ । आहु॑तय॒ इत्या-हु॒त॒यः॒ । तिष्ठ॑न्ति । प्रतीति॑ । स्तोमाः᳚ । प्रतीति॑ । उ॒क्थानि॑ । 2 । य॒ज्ञा॒य॒ज्ञिय॑स्य । स्तो॒त्रे । द्वाभ्या᳚म् । अ॒भीति॑ । मृ॒श॒ति॒ । ए॒तावान्॑ । वै । य॒ज्ञः । यावान्॑ । अ॒ग्नि॒ष्टो॒म इत्य॑ग्नि-स्तो॒मः । भू॒मा । तु । वै । अ॒स्य॒ । अतः॑ । ऊ॒र्ध्वः । क्रि॒य॒ते॒ । यावान्॑ । ए॒व । य॒ज्ञः । तम् । अ॒न्त॒तः । अ॒न्वारो॑ह॒तीत्य॑नु-आरो॑हति । द्वाभ्या᳚म् । प्रति॑ष्ठित्या॒ इति॒ प्रति॑-स्थि॒त्यै॒ । एक॑या । अप्र॑स्तुत॒मित्यप्र॑-स्तु॒त॒म्॒ । भव॑ति । अथ॑ । [48]  
1 । अ॒भीति॑ । मृ॒श॒ति॒ । उपेति॑ । ए॒न॒म्॒ । उत्त॑र॒ इत्युत्-त॒रः॒ । य॒ज्ञः । न॒म॒ति॒ । अथो॒ इति॑ । सन्त॑त्या॒ इति॒ सम्-त॒त्यै॒ । 2 । प्रेति॑ । वै । ए॒षः । अ॒स्मात् । लो॒कात् । च्य॒व॒ते॒ । यः । अ॒ग्निम् । चि॒नु॒ते । न । वै । ए॒तस्य॑ । अ॒नि॒ष्ट॒के । आहु॑ति॒रित्या-हु॒तिः॒ । अवेति॑ । क॒ल्प॒ते॒ । याम् । वै । ए॒षः । अ॒नि॒ष्ट॒के । आहु॑ति॒मित्या-हु॒ति॒म्॒ । जु॒होति॑ । 3 । स्रव॑ति । वै । सा । ताम् । स्रव॑न्तीम् । य॒ज्ञः । अनु॑ । परेति॑ । भ॒व॒ति॒ । य॒ज्ञम् । यज॑मानः । यत् । पु॒न॒श्चि॒तिमिति॑ पुनः-चि॒तिम् । चि॒नु॒ते । आहु॑तीना॒मित्या-हु॒ती॒ना॒म्॒ । प्रति॑ष्ठित्या॒ इति॒ प्रति॑-स्थि॒त्यै॒ । प्रतीति॑ । आहु॑तय॒ इत्या-हु॒त॒यः॒ । तिष्ठ॑न्ति । [49]  
1 । न । य॒ज्ञः । प॒रा॒भव॒तीति॑ परा-भव॑ति । न । यज॑मानः । 2 । अ॒ष्टौ । उपेति॑ । द॒धा॒ति॒ । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्री । गा॒य॒त्रेण॑ । ए॒व । ए॒न॒म्॒ । छन्द॑सा । चि॒नु॒ते॒ । यत् । एका॑दश । त्रैष्टु॑भेन । यत् । द्वाद॑श । जाग॑तेन । छन्दो॑भि॒रिति॒ छन्दः॑-भिः॒ । ए॒व । ए॒न॒म्॒ । चि॒नु॒ते॒ । 3 । न॒पा॒त्कः । वै । नाम॑ । ए॒षः । अ॒ग्निः । यत् । पु॒न॒श्चि॒तिरिति॑ पुनः-चि॒तिः । यः । ए॒वम् । वि॒द्वान् । पु॒न॒श्चि॒तिमिति॑ पुनः-चि॒तिम् । चि॒नु॒ते । एति॑ । तृ॒तीया᳚त् । पुरु॑षात् । अन्न᳚म् । अ॒त्ति॒ । 4 । यथा᳚ । वै । पु॒न॒रा॒धेय॒ इति॑ पुनः-आ॒धेयः॑ । ए॒वम् । पु॒न॒श्चि॒तिरिति॑ पुनः-चि॒तिः । यः । अ॒ग्न्या॒धेये॒नेत्य॑ग्नि-आ॒धेये॑न । न । [50]  
1 । ऋ॒ध्नोति॑ । सः । पु॒न॒रा॒धेय॒मिति॑ पुनः-आ॒धेय᳚म् । एति॑ । ध॒त्ते॒ । यः । अ॒ग्निम् । चि॒त्वा । न । ऋ॒ध्नोति॑ । सः । पु॒न॒श्चि॒तिमिति॑ पुनः-चि॒तिम् । चि॒नु॒ते॒ । यत् । पु॒न॒श्चि॒तिमिति॑ पुनः-चि॒तिम् । चि॒नु॒ते । ऋद्ध्यै᳚ । 2 । अथो॒ इति॑ । खलु॑ । आ॒हुः॒ । न । चे॒त॒व्या᳚ । इति॑ । रु॒द्रः । वै । ए॒षः । यत् । अ॒ग्निः । यथा᳚ । व्या॒घ्रम् । सु॒प्तम् । बो॒धय॑ति । ता॒दृक् । ए॒व । तत् । 3 । अथो॒ इति॑ । खलु॑ । आ॒हुः॒ । चे॒त॒व्या᳚ । इति॑ । यथा᳚ । वसी॑याꣳसम् । भा॒ग॒धेये॒नेति॑ भाग-धेये॑न । बो॒धय॑ति । ता॒दृक् । ए॒व । तत् । 4 । मनुः॑ । अ॒ग्निम् । अ॒चि॒नु॒त॒ । तेन॑ । न । आ॒र्ध्नो॒त्॒ । सः । ए॒ताम् । पु॒न॒श्चि॒तिमिति॑ पुनः-चि॒तिम् । अ॒प॒श्य॒त्॒ । ताम् । अ॒चि॒नु॒त॒ । तया᳚ । वै । सः । आ॒र्ध्नो॒त्॒ । यत् । पु॒न॒श्चि॒तिमिति॑ पुनः-चि॒तिम् । चि॒नु॒ते । ऋद्ध्यै᳚ ॥ [51]  
1 । छ॒न्द॒श्चित॒मिति॑ छन्दः-चित᳚म् । चि॒न्वी॒त॒ । प॒शुका॑म॒ इति॑ प॒शु-का॒मः॒ । प॒शवः॑ । वै । छन्दाꣳ॑सि । प॒शु॒मानिति॑ पशु-मान् । ए॒व । भ॒व॒ति॒ । 2 । श्ये॒न॒चित॒मिति॑ श्येन-चित᳚म् । चि॒न्वी॒त॒ । सु॒व॒र्गका॑म॒ इति॑ सुव॒र्ग-का॒मः॒ । श्ये॒नः । वै । वय॑साम् । पति॑ष्ठः । श्ये॒नः । ए॒व । भू॒त्वा । सु॒व॒र्गमिति॑ सुवः-गम् । लो॒कम् । प॒त॒ति॒ । 3 । क॒ङ्क॒चित॒मिति॑ कङ्क-चित᳚म् । चि॒न्वी॒त॒ । यः । का॒मये॑त । शी॒र्‌ष॒ण्वानिति॑ शीर्‌षण्ण्-वान् । अ॒मुष्मिन्न्॑ । लो॒के । स्या॒म्॒ । इति॑ । शी॒र्‌ष॒ण्वानिति॑ शीर्‌षण्ण्-वान् । ए॒व । अ॒मुष्मिन्न्॑ । लो॒के । भ॒व॒ति॒ । 4 । अ॒ल॒ज॒चित॒मित्य॑लज-चित᳚म् । चि॒न्वी॒त॒ । चतु॑स्सीत॒मिति॒ चतुः॑-सी॒त॒म्॒ । प्र॒ति॒ष्ठाका॑म॒ इति॑ प्रति॒ष्ठा-का॒मः॒ । चत॑स्रः । दिशः॑ । दि॒ख्षु । ए॒व । प्रतीति॑ । ति॒ष्ठ॒ति॒ । 5 । प्र॒उ॒ग॒चित॒मिति॑ प्रउग-चित᳚म् । चि॒न्वी॒त॒ । भ्रातृ॑व्यवा॒निति॒ भ्रातृ॑व्य-वा॒न्॒ । प्रेति॑ । [52]  
1 । ए॒व । भ्रातृ॑व्यान् । नु॒द॒ते॒ । 2 । उ॒भ॒यत॑ᳶप्रउग॒मित्यु॑भ॒यतः॑-प्र॒उ॒ग॒म्॒ । चि॒न्वी॒त॒ । यः । का॒मये॑त । प्रेति॑ । जा॒तान् । भ्रातृ॑व्यान् । नु॒देय॑ । प्रतीति॑ । ज॒नि॒ष्यमा॑णान् । इति॑ । प्रेति॑ । ए॒व । जा॒तान् । भ्रातृ॑व्यान् । नु॒दते᳚ । प्रतीति॑ । ज॒नि॒ष्यमा॑णान् । 3 । र॒थ॒च॒क्र॒चित॒मिति॑ रथचक्र-चित᳚म् । चि॒न्वी॒त॒ । भ्रातृ॑व्यवा॒निति॒ भ्रातृ॑व्य-वा॒न्॒ । वज्रः॑ । वै । रथः॑ । वज्र᳚म् । ए॒व । भ्रातृ॑व्येभ्यः । प्रेति॑ । ह॒र॒ति॒ । 4 । द्रो॒ण॒चित॒मिति॑ द्रोण-चित᳚म् । चि॒न्वी॒त॒ । अन्न॑काम॒ इत्यन्न॑-का॒मः॒ । द्रोणे᳚ । वै । अन्न᳚म् । भ्रि॒य॒ते॒ । सयो॒नीति॒ स-यो॒नि॒ । ए॒व । अन्न᳚म् । अवेति॑ । रु॒न्द्धे॒ । 5 । स॒मू॒ह्य॑मिति॑ सम्-ऊ॒ह्य᳚म् । चि॒न्वी॒त॒ । प॒शुका॑म॒ इति॑ प॒शु-का॒मः॒ । प॒शु॒मानिति॑ पशु-मान् । ए॒व । भ॒व॒ति॒ । [53]  
1 । प॒रि॒चा॒य्य॑मिति॑ परि-चा॒य्य᳚म् । चि॒न्वी॒त॒ । ग्राम॑काम॒ इति॒ ग्राम॑-का॒मः॒ । ग्रा॒मी । ए॒व । भ॒व॒ति॒ । 2 । श्म॒शा॒न॒चित॒मिति॑ श्मशान-चित᳚म् । चि॒न्वी॒त॒ । यः । का॒मये॑त । पि॒तृ॒लो॒क इति॑ पितृ-लो॒के । ऋ॒ध्नु॒या॒म्॒ । इति॑ । पि॒तृ॒लो॒क इति॑ पितृ-लो॒के । ए॒व । ऋ॒ध्नो॒ति॒ । 3 । वि॒श्वा॒मि॒त्र॒ज॒म॒द॒ग्नी इति॑ विश्वामित्र-ज॒म॒द॒ग्नी । वसि॑ष्ठेन । अ॒स्प॒र्धे॒ता॒म्॒ । सः । ए॒ताः । ज॒मद॑ग्निः । वि॒ह॒व्या॑ इति॑ वि-ह॒व्याः᳚ । अ॒प॒श्य॒त्॒ । ताः । उपेति॑ । अ॒ध॒त्त॒ । ताभिः॑ । वै । सः । वसि॑ष्ठस्य । इ॒न्द्रि॒यम् । वी॒र्य᳚म् । अ॒वृ॒ङ्क्त॒ । यत् । वि॒ह॒व्या॑ इति॑ वि-ह॒व्याः᳚ । उ॒प॒दधा॒तीत्यु॑प-दधा॑ति । इ॒न्द्रि॒यम् । ए॒व । ताभिः॑ । वी॒र्य᳚म् । यज॑मानः । भ्रातृ॑व्यस्य । वृ॒ङ्क्ते॒ । 4 । होतुः॑ । धिष्णि॑ये । उपेति॑ । द॒धा॒ति॒ । य॒ज॒मा॒ना॒य॒त॒नमिति॑ यजमान-आ॒य॒त॒नम् । वै । [54]  
1 । होता᳚ । स्वे । ए॒व । अ॒स्मै॒ । आ॒यत॑न॒ इत्या᳚-यत॑ने । इ॒न्द्रि॒यम् । वी॒र्य᳚म् । अवेति॑ । रु॒न्द्धे॒ । 2 । द्वाद॑श । उपेति॑ । द॒धा॒ति॒ । द्वाद॑शाख्ष॒रेति॒ द्वाद॑श-अ॒ख्ष॒रा॒ । जग॑ती । जाग॑ताः । प॒शवः॑ । जग॑त्या । ए॒व । अ॒स्मै॒ । प॒शून् । अवेति॑ । रु॒न्द्धे॒ । 3 । अ॒ष्टाव॑ष्टा॒वित्य॒ष्टौ-अ॒ष्टौ॒ । अ॒न्येषु॑ । धिष्णि॑येषु । उपेति॑ । द॒धा॒ति॒ । अ॒ष्टाश॑फा॒ इत्य॒ष्टा-श॒फाः॒ । प॒शवः॑ । प॒शून् । ए॒व । अवेति॑ । रु॒न्द्धे॒ । 4 । षट् । मा॒र्जा॒लीये᳚ । षट् । वै । ऋ॒तवः॑ । ऋ॒तवः॑ । खलु॑ । वै । दे॒वाः । पि॒तरः॑ । ऋ॒तून् । ए॒व । दे॒वान् । पि॒तृन् । प्री॒णा॒ति॒ ॥ [55]  
1 । पव॑स्व । वाज॑सातय॒ इति॒ वाज॑-सा॒त॒ये॒ । इति॑ । अ॒नु॒ष्टुगित्य॑नु-स्तुक् । प्र॒ति॒पदिति॑ प्रति-पत् । भ॒व॒ति॒ । 2 । ति॒स्रः । अ॒नु॒ष्टुभ॒ इत्य॑नु-स्तुभः॑ । चत॑स्रः । गा॒य॒त्रियः॑ । 3 । यत् । ति॒स्रः । अ॒नु॒ष्टुभ॒ इत्य॑नु-स्तुभः॑ । तस्मा᳚त् । अश्वः॑ । त्रि॒भिरिति॑ त्रि-भिः । तिष्ठन्न्॑ । ति॒ष्ठ॒ति॒ । 4 । यत् । चत॑स्रः । गा॒य॒त्रियः॑ । तस्मा᳚त् । सर्वान्॑ । च॒तुरः॑ । प॒दः । प्र॒ति॒दध॒दिति॑ प्रति-दध॑त् । पला॑यते । 5 । प॒र॒मा । वै । ए॒षा । छन्द॑साम् । यत् । अ॒नु॒ष्टुगित्य॑नु-स्तुक् । 6 । प॒र॒मः । च॒तु॒ष्टो॒म इति॑ चतुः-स्तो॒मः । स्तोमा॑नाम् । 7 । प॒र॒मः । त्रि॒रा॒त्र इति॑ त्रि-रा॒त्रः । य॒ज्ञाना᳚म् । 8 । प॒र॒मः । अश्वः॑ । प॒शू॒नाम् । 9 । प॒र॒मेण॑ । ए॒व । ए॒न॒म्॒ । प॒र॒मता᳚म् । ग॒म॒य॒ति॒ । 10 । ए॒क॒वि॒ꣳ॒शमित्ये॑क-वि॒ꣳ॒शम् । अहः॑ । भ॒व॒ति॒ । [56]  
1 । यस्मिन्न्॑ । अश्वः॑ । आ॒ल॒भ्यत॒ इत्या᳚-ल॒भ्यते᳚ । 2 । द्वाद॑श । मासाः᳚ । पञ्च॑ । ऋ॒तवः॑ । त्रयः॑ । इ॒मे । लो॒काः । अ॒सौ । आ॒दि॒त्यः । ए॒क॒वि॒ꣳ॒श इत्ये॑क-वि॒ꣳ॒शः । ए॒षः । प्र॒जाप॑ति॒रिति॑ प्र॒जा-प॒तिः॒ । 3 । प्रा॒जा॒प॒त्य इति॑ प्राजा-प॒त्यः । अश्वः॑ । 4 । तम् । ए॒व । सा॒ख्षादिति॑ स-अ॒ख्षात् । ऋ॒ध्नो॒ति॒ । 5 । शक्व॑रयः । पृ॒ष्ठम् । भ॒व॒न्ति॒ । 6 । अ॒न्यद॑न्य॒दित्य॒न्यत्-अन्य॒त्॒ । छन्दः॑ । 7 । अ॒न्ये᳚न्य॒ इत्य॒न्ये-अ॒न्ये॒ । वै । ए॒ते । प॒शवः॑ । एति॑ । ल॒भ्य॒न्ते॒ । उ॒त । इ॒व॒ । ग्रा॒म्याः । उ॒त । इ॒व॒ । आ॒र॒ण्याः । 8 । यत् । शक्व॑रयः । पृ॒ष्ठम् । भव॑न्ति । अश्व॑स्य । स॒र्व॒त्वायेति॑ सर्व-त्वाय॑ । 9 । पा॒र्थु॒र॒श्ममिति॑ पार्थु-र॒श्मम् । ब्र॒ह्म॒सा॒ममिति॑ ब्रह्म-सा॒मम् । भ॒व॒ति॒ । 10 । र॒श्मिना᳚ । वै । अश्वः॑ । [57]  
1 । य॒तः । 2 । ई॒श्व॒रः । वै । अश्वः॑ । अय॑तः । अप्र॑तिष्ठित॒ इत्यप्र॑ति-स्थि॒तः॒ । परा᳚म् । प॒रा॒वत॒मिति॑ परा-वत᳚म् । गन्तोः᳚ । 3 । यत् । पा॒र्थु॒र॒श्ममिति॑ पार्थु-र॒श्मम् । ब्र॒ह्म॒सा॒ममिति॑ ब्रह्म-सा॒मम् । भव॑ति । अश्व॑स्य । यत्यै᳚ । धृत्यै᳚ । 4 । सङ्कृ॒तीति॒ सम्-कृ॒ति॒ । अ॒च्छा॒वा॒क॒सा॒ममित्य॑च्छावाक-सा॒मम् । भ॒व॒ति॒ । 5 । उ॒थ्स॒न्न॒य॒ज्ञ इत्यु॑थ्सन्न-य॒ज्ञः । वै । ए॒षः । यत् । अ॒श्व॒मे॒ध इत्य॑श्व-मे॒धः । 6 । कः । तत् । वे॒द॒ । इति॑ । आ॒हुः॒ । यदि॑ । सर्वः॑ । वा॒ । क्रि॒यते᳚ । न । वा॒ । सर्वः॑ । इति॑ । 7 । यत् । सङ्कृ॒तीति॒ सम्-कृ॒ति॒ । अ॒च्छा॒वा॒क॒सा॒ममित्य॑च्छावाक-सा॒मम् । भव॑ति । अश्व॑स्य । स॒र्व॒त्वायेति॑ सर्व-त्वाय॑ । पर्या᳚प्त्या॒ इति॒ परि॑-आ॒प्त्यै॒ । अन॑न्तराया॒येत्यन॑न्तः-आ॒या॒य॒ । 8 । सर्व॑स्तोम॒ इति॒ सर्व॑-स्तो॒मः॒ । अ॒ति॒रा॒त्र इत्य॑ति-रा॒त्रः । उ॒त्त॒ममित्यु॑त्-त॒मम् । अहः॑ । भ॒व॒ति॒ । सर्व॑स्य । आप्त्यै᳚ । सर्व॑स्य । जित्यै᳚ । 9 । सर्व᳚म् । ए॒व । तेन॑ । आ॒प्नो॒ति॒ । सर्व᳚म् । ज॒य॒ति॒ ॥ [58]  
