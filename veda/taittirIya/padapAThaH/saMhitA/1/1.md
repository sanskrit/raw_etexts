

  
1A । इ॒षे । त्वा॒ । ऊ॒र्जे । त्वा॒ । 2B । वा॒यवः॑ । स्थ॒ । उ॒पा॒यव॒ इत्यु॑प-आ॒यवः॑ । स्थ॒ । 3C । दे॒वः । वः॒ । स॒वि॒ता । प्रेति॑ । अ॒र्प॒य॒तु॒ । श्रेष्ठ॑तमा॒येति॒ श्रेष्ठ॑-त॒मा॒य॒ । कर्म॑णे । 4D । एति॑ । प्या॒य॒ध्व॒म्॒ । अ॒घ्नि॒याः॒ । दे॒व॒भा॒गमिति॑ देव-भा॒गम् । ऊर्ज॑स्वतीः । पय॑स्वतीः । प्र॒जाव॑ती॒रिति॑ प्र॒जा-व॒तीः॒ । अ॒न॒मी॒वाः । अ॒य॒ख्ष्माः । 5E । मा । वः॒ । स्ते॒नः । ई॒श॒त॒ । मा । अ॒घशꣳ॑स॒ इत्य॒घ-श॒ꣳ॒सः॒ । 6F । रु॒द्रस्य॑ । हे॒तिः । परीति॑ । वः॒ । वृ॒ण॒क्तु॒ । 7G । ध्रु॒वाः । अ॒स्मिन्न् । गोप॑ता॒विति॒ गो-प॒तौ॒ । स्या॒त॒ । ब॒ह्वीः । 8 । यज॑मानस्य । प॒शून् । पा॒हि॒ ॥ [1]  
1A । य॒ज्ञस्य॑ । घो॒षत् । अ॒सि॒ । 2B । प्रत्यु॑ष्ट॒मिति॒ प्रति॑-उ॒ष्ट॒म्॒ । रख्षः॑ । प्रत्यु॑ष्टा॒ इति॒ प्रति॑-उ॒ष्टाः॒ । अरा॑तयः । 3C । प्रेति॑ । इ॒यम् । अ॒गा॒त्॒ । धि॒षणा । ब॒र्‌हिः । अच्छ॑ । मनु॑ना । कृ॒ता । स्व॒धयेति॑ स्व-धया । वित॒ष्टेति॒ वि-त॒ष्टा॒ । ते । एति॑ । व॒ह॒न्ति॒ । क॒वयः॑ । पु॒रस्तात् । दे॒वेभ्यः॑ । जुष्टम् । इ॒ह । ब॒र्‌हिः । आ॒सद॒ इत्या-सदे । 4D । दे॒वानाम् । प॒रि॒षू॒तमिति॑ परि-सू॒तम् । अ॒सि॒ । 5E । व॒र्‌षवृ॑द्ध॒मिति॑ व॒र्‌ष-वृ॒द्ध॒म्॒ । अ॒सि॒ । 6F । देव॑बर्‌हि॒रिति॒ देव॑-ब॒र्‌हिः॒ । मा । त्वा॒ । अ॒न्वक् । मा । ति॒र्यक् । 7G । पर्व॑ । ते॒ । रा॒ध्या॒स॒म्॒ । 8 । आ॒च्छे॒त्तेत्या-छे॒त्ता । ते॒ । मा । रि॒ष॒म्॒ । 9I । देव॑बर्‌हि॒रिति॒ देव॑-ब॒र्‌हिः॒ । श॒तव॑ल्‌श॒मिति॑ श॒त-व॒ल्‌श॒म्॒ । वीति॑ । रो॒ह॒ । स॒हस्र॑वल्‌शा॒ इति॑ स॒हस्र॑-व॒ल्‌शाः॒ । [2]  
1 । वीति॑ । व॒यम् । रु॒हे॒म॒ । 2K । पृ॒थि॒व्याः । स॒म्पृच॒ इति॑ सं-पृचः॑ । पा॒हि॒ । 3L । सु॒स॒म्भृतेति॑ सु-स॒म्भृता । त्वा॒ । समिति॑ । भ॒रा॒मि॒ । 4M । अदि॑त्यै । रास्ना । अ॒सि॒ । इ॒न्द्रा॒ण्यै । स॒न्नह॑न॒मिति॑ सं-नह॑नम् । 5N । पू॒षा । ते॒ । ग्र॒न्थिम् । ग्र॒थ्ना॒तु॒ । सः । ते॒ । मा । एति॑ । स्था॒त्॒ । 6O । इन्द्र॑स्य । त्वा॒ । बा॒हुभ्या॒मिति॑ बा॒हु-भ्या॒म्॒ । उदिति॑ । य॒च्छे॒ । बृह॒स्पतेः । मू॒र्ध्ना । ह॒रा॒मि॒ । 7P । उ॒रु । अ॒न्तरि॑ख्षम् । अन्विति॑ । इ॒हि॒ । 8Q । दे॒व॒ङ्ग॒ममिति॑ देवं-ग॒मम् । अ॒सि॒ ॥ [3]  
1A । शुन्ध॑ध्वम् । दैव्या॑य । कर्म॑णे । दे॒व॒य॒ज्याया॒ इति॑ देव-य॒ज्यायै । 2B । मा॒त॒रिश्व॑नः । घ॒र्मः । अ॒सि॒ । 3C । द्यौः । अ॒सि॒ । पृ॒थि॒वी । अ॒सि॒ । 4D । वि॒श्वधा॑या॒ इति॑ वि॒श्व-धा॒याः॒ । अ॒सि॒ । प॒र॒मेण॑ । धाम्ना । 5E । दृꣳह॑स्व । मा । ह्वाः॒ । 6F । वसू॑नाम् । प॒वित्रम् । अ॒सि॒ । श॒तधा॑र॒मिति॑ श॒त-धा॒र॒म्॒ । वसू॑नाम् । प॒वित्रम् । अ॒सि॒ । स॒हस्र॑धार॒मिति॑ स॒हस्र॑-धा॒र॒म्॒ । 7G । हु॒तः । स्तो॒कः । हु॒तः । द्र॒फ्सः । अ॒ग्नये । बृ॒ह॒ते । नाका॑य । स्वाहा । द्यावा॑पृथि॒वीभ्या॒मिति॒ द्यावा-पृ॒थि॒वीभ्याम् । 9K । सा । वि॒श्वायु॒रिति॑ वि॒श्व-आ॒युः॒ । सा । वि॒श्वव्य॑चा॒ इति॑ वि॒श्व-व्य॒चाः॒ । सा । वि॒श्वक॒र्मेति॑ वि॒श्व-क॒र्मा॒ । 10L । समिति॑ । पृ॒च्य॒ध्व॒म्॒ । ऋ॒ता॒व॒री॒रित्यृ॑त-व॒रीः॒ । ऊ॒र्मिणीः । मधु॑मत्तमा॒ इति॒ मधु॑मत्-त॒माः॒ । म॒न्द्राः । धन॑स्य । सा॒तये । 11M । सोमे॑न । त्वा॒ । एति॑ । त॒न॒च्मि॒ । इन्द्रा॑य । दधि॑ । 12N । विष्णो॒ इति॑ । ह॒व्यम् । र॒ख्ष॒स्व॒ ॥ [4]  
1A । कर्म॑णे । वा॒म्॒ । दे॒वेभ्यः॑ । श॒के॒य॒म्॒ । 2B । वेषा॑य । त्वा॒ । 3C । प्रत्यु॑ष्ट॒मिति॒ प्रति॑-उ॒ष्ट॒म्॒ । रख्षः॑ । प्रत्यु॑ष्टा॒ इति॒ प्रति॑-उ॒ष्टाः॒ । अरा॑तयः । 4D । धूः । अ॒सि॒ । 5E । धूर्व॑ । धूर्व॑न्तम् । धूर्व॑ । तम् । यः । अ॒स्मान् । धूर्व॑ति । तम् । धू॒र्व॒ । यम् । व॒यम् । धूर्वा॑मः । 6F । त्वम् । दे॒वानाम् । अ॒सि॒ । सस्नि॑तम॒मिति॒ सस्नि॑-त॒म॒म्॒ । पप्रि॑तम॒मिति॒ पप्रि॑-त॒म॒म्॒ । जुष्ट॑तम॒मिति॒ जुष्ट॑-त॒म॒म्॒ । वह्नि॑तम॒मिति॒ वह्नि॑-त॒म॒म्॒ । दे॒व॒हूत॑म॒मिति॑ देव-हूत॑मम् । 7G । अह्रु॑तम् । अ॒सि॒ । ह॒वि॒र्धान॒मिति॑ हविः-धानम् । 8 । दृꣳह॑स्व । मा । ह्वाः॒ । 9I । मि॒त्रस्य॑ । त्वा॒ । चख्षु॑षा । प्रेति॑ । ई॒ख्षे॒ । 10K । मा । भेः । मा । समिति॑ । वि॒क्थाः॒ । मा । त्वा॒ । [5]  
1 । हि॒ꣳ॒सि॒ष॒म्॒ । 2L । उ॒रु । वाता॑य । 3M । दे॒वस्य॑ । त्वा॒ । स॒वि॒तुः । प्र॒स॒व इति॑ प्र-स॒वे । अ॒श्विनोः । बा॒हुभ्या॒मिति॑ बा॒हु-भ्या॒म्॒ । पू॒ष्णः । हस्ताभ्याम् । अ॒ग्नये । जुष्टम् । निरिति॑ । व॒पा॒मि॒ । अ॒ग्नीषोमाभ्या॒मित्य॒ग्नी-सोमाभ्याम् । 4N । इ॒दम् । दे॒वानाम् । इ॒दम् । उ॒ । नः॒ । स॒ह । 5O । स्फा॒त्यै । त्वा॒ । न । अरात्यै । 6P । सुवः॑ । अ॒भि । वीति॑ । ख्ये॒ष॒म्॒ । वै॒श्वा॒न॒रम् । ज्योतिः॑ । 7Q । दृꣳह॑न्ताम् । दुर्याः । द्यावा॑पृथि॒व्योरिति॒ द्यावा-पृ॒थि॒व्योः । 8R । उ॒रु । अ॒न्तरि॑ख्षम् । अन्विति॑ । इ॒हि॒ । 9S । अदि॑त्याः । त्वा॒ । उ॒पस्थ॒ इत्यु॒प-स्थे॒ । सा॒द॒या॒मि॒ । 10T । अग्ने । ह॒व्यम् । र॒ख्ष॒स्व॒ ॥ [6]  
1A । दे॒वः । वः॒ । स॒वि॒ता । उदिति॑ । पु॒ना॒तु॒ । अच्छि॑द्रेण । प॒वित्रे॑ण । वसोः । सूर्य॑स्य । र॒श्मिभि॒रिति॑ र॒श्मि-भिः॒ । 2B । आपः॑ । दे॒वीः॒ । अ॒ग्रे॒पु॒व॒ इत्य॑ग्रे-पु॒वः॒ । अ॒ग्रे॒गु॒व॒ इत्य॑ग्रे-गु॒वः॒ । अग्रे । इ॒मम् । य॒ज्ञम् । न॒य॒त॒ । अग्रे । य॒ज्ञप॑ति॒मिति॑ य॒ज्ञ-प॒ति॒म्॒ । ध॒त्त॒ । 3C । यु॒ष्मान् । इन्द्रः॑ । अ॒वृ॒णी॒त॒ । वृ॒त्र॒तूर्य॒ इति॑ वृत्र-तूर्ये । यू॒यम् । इन्द्रम् । अ॒वृ॒णी॒ध्व॒म्॒ । वृ॒त्र॒तूर्य॒ इति॑ वृत्र-तूर्ये । 4D । प्रोख्षि॑ता॒ इति॒ प्र-उ॒ख्षि॒ताः॒ । स्थ॒ । 5E । अ॒ग्नये । वः॒ । जुष्टम् । प्रेति॑ । उ॒ख्षा॒मि॒ । अ॒ग्नीषोमाभ्या॒मित्य॒ग्नी-सोमाभ्याम् । 6F । शुन्ध॑ध्वम् । दैव्या॑य । कर्म॑णे । दे॒व॒य॒ज्याया॒ इति॑ देव-य॒ज्यायै । 7G । अव॑धूत॒मित्यव॑-धू॒त॒म्॒ । रख्षः॑ । अव॑धूता॒ इत्यव॑-धू॒ताः॒ । अरा॑तयः । 8 । अदि॑त्याः । त्वक् । अ॒सि॒ । प्रतीति॑ । त्वा॒ । [7]  
1 । पृ॒थि॒वी । वे॒त्तु॒ । 2I । अ॒धि॒षव॑ण॒मित्य॑धि-सव॑नम् । अ॒सि॒ । वा॒न॒स्प॒त्यम् । प्रतीति॑ । त्वा॒ । अदि॑त्याः । त्वक् । वे॒त्तु॒ । 3K । अ॒ग्नेः । त॒नूः । अ॒सि॒ । वा॒चः । वि॒सर्ज॑न॒मिति॑ वि-सर्ज॑नम् । 4L । दे॒ववी॑तय॒ इति॑ दे॒व-वी॒त॒ये॒ । त्वा॒ । गृ॒ह्णा॒मि॒ । 5M । अद्रिः॑ । अ॒सि॒ । वा॒न॒स्प॒त्यः । 6N । सः । इ॒दम् । दे॒वेभ्यः॑ । ह॒व्यम् । सु॒शमीति॑ सु-शमि॑ । श॒मि॒ष्व॒ । 7O । इषम् । एति॑ । व॒द॒ । ऊर्जम् । एति॑ । व॒द॒ । 8P । द्यु॒मदिति॑ द्यु-मत् । व॒द॒त॒ । व॒यम् । स॒ङ्घा॒तमिति॑ सं-घा॒तम् । जे॒ष्म॒ । 10R । व॒र्‌षवृ॑द्ध॒मिति॑ व॒र्‌ष-वृ॒द्ध॒म्॒ । अ॒सि॒ । 11S । प्रतीति॑ । त्वा॒ । व॒र्‌षवृ॑द्ध॒मिति॑ व॒र्‌ष-वृ॒द्ध॒म्॒ । वे॒त्तु॒ । 12T । परा॑पूत॒मिति॒ परा-पू॒त॒म्॒ । रख्षः॑ । परा॑पूता॒ इति॒ परा-पू॒ताः॒ । अरा॑तयः । 13U । रख्ष॑साम् । भा॒गः । अ॒सि॒ । 14V । वा॒युः । वः॒ । वीति॑ । वि॒न॒क्तु॒ । 15W । दे॒वः । वः॒ । स॒वि॒ता । हिर॑ण्यपाणि॒रिति॒ हिर॑ण्य-पा॒णिः॒ । प्रतीति॑ । गृ॒ह्णा॒तु॒ ॥ [8]  
1A । अव॑धूत॒मित्यव॑-धू॒त॒म्॒ । रख्षः॑ । अव॑धूता॒ इत्यव॑-धू॒ताः॒ । अरा॑तयः । 2B । अदि॑त्याः । त्वक् । अ॒सि॒ । प्रतीति॑ । त्वा॒ । पृ॒थि॒वी । वे॒त्तु॒ । 3C । दि॒वः । स्क॒म्भ॒निः । अ॒सि॒ । प्रतीति॑ । त्वा॒ । अदि॑त्याः । त्वक् । वे॒त्तु॒ । 4D । धि॒षणा । अ॒सि॒ । प॒र्व॒त्या । प्रतीति॑ । त्वा॒ । दि॒वः । स्क॒म्भ॒निः । वे॒त्तु॒ । 5E । धि॒षणा । अ॒सि॒ । पा॒र्व॒ते॒यी । प्रतीति॑ । त्वा॒ । प॒र्व॒तिः । वे॒त्तु॒ । 6F । दे॒वस्य॑ । त्वा॒ । स॒वि॒तुः । प्र॒स॒व इति॑ प्र-स॒वे । अ॒श्विनोः । बा॒हुभ्या॒मिति॑ बा॒हु-भ्या॒म्॒ । पू॒ष्णः । हस्ताभ्याम् । अधीति॑ । व॒पा॒मि॒ । 7G । धा॒न्यम् । अ॒सि॒ । धि॒नु॒हि । दे॒वान् । 8 । प्रा॒णायेति॑ प्र-अ॒नाय॑ । त्वा॒ । अ॒पा॒नायेत्य॑प-अ॒नाय॑ । त्वा॒ । व्या॒नायेति॑ वि-अ॒नाय॑ । त्वा॒ । 9I । दी॒र्घाम् । अन्विति॑ । प्रसि॑ति॒मिति॒ प्र-सि॒ति॒म्॒ । आयु॑षे । धा॒म्॒ । 10K । दे॒वः । वः॒ । स॒वि॒ता । हिर॑ण्यपाणि॒रिति॒ हिर॑ण्य-पा॒णिः॒ । प्रतीति॑ । गृ॒ह्णा॒तु॒ ॥ [9]  
1A । धृष्टिः॑ । अ॒सि॒ । ब्रह्म॑ । य॒च्छ॒ । 2B । अपेति॑ । अ॒ग्ने॒ । अ॒ग्निम् । आ॒माद॒मित्या॑म-अदम् । ज॒हि॒ । निरिति॑ । क्र॒व्याद॒मिति॑ क्रव्य-अदम् । से॒ध॒ । एति॑ । दे॒व॒यज॒मिति॑ देव-यजम् । व॒ह॒ । 3C । निर्द॑ग्ध॒मिति॒ निः-द॒ग्ध॒म्॒ । रख्षः॑ । निर्द॑ग्धा॒ इति॒ निः-द॒ग्धाः॒ । अरा॑तयः । 4D । ध्रु॒वम् । अ॒सि॒ । पृ॒थि॒वीम् । दृ॒ꣳ॒ह॒ । आयुः॑ । दृ॒ꣳ॒ह॒ । प्र॒जामिति॑ प्र-जाम् । दृ॒ꣳ॒ह॒ । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । 5E । ध॒र्त्रम् । अ॒सि॒ । अ॒न्तरि॑ख्षम् । दृ॒ꣳ॒ह॒ । प्रा॒णमिति॑ प्र-अ॒नम् । दृ॒ꣳ॒ह॒ । अ॒पा॒नमित्य॑प-अ॒नम् । दृ॒ꣳ॒ह॒ । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । 6F । ध॒रुणम् । अ॒सि॒ । दिवम् । दृ॒ꣳ॒ह॒ । चख्षुः॑ । [10]  
1 । दृ॒ꣳ॒ह॒ । श्रोत्रम् । दृ॒ꣳ॒ह॒ । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । 2G । धर्म॑ । अ॒सि॒ । दिशः॑ । दृ॒ꣳ॒ह॒ । योनिम् । दृ॒ꣳ॒ह॒ । प्र॒जामिति॑ प्र-जाम् । दृ॒ꣳ॒ह॒ । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । 3 । चितः॑ । स्थ॒ । प्र॒जामिति॑ प्र-जाम् । अ॒स्मै । र॒यिम् । अ॒स्मै । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । 4I । भृगू॑णाम् । अङ्गि॑रसाम् । तप॑सा । त॒प्य॒ध्व॒म्॒ । 5K । यानि॑ । घ॒र्मे । क॒पाला॑नि । उ॒प॒चि॒न्वन्तीत्यु॑प-चि॒न्वन्ति॑ । वे॒धसः॑ ॥ पू॒ष्णः । तानि॑ । अपीति॑ । व्र॒ते । इ॒न्द्र॒वा॒यू इतीन्द्र-वा॒यू । वीति॑ । मु॒ञ्च॒ता॒म्॒ ॥ [11]  
1A । समिति॑ । व॒पा॒मि॒ । 2B । समिति॑ । आपः॑ । अ॒द्भिरित्य॑त्-भिः । अ॒ग्म॒त॒ । समिति॑ । ओष॑धयः । रसे॑न । 3C । समिति॑ । रे॒वतीः । जग॑तीभिः । मधु॑मती॒रिति॒ मधु॑-म॒तीः॒ । मधु॑मतीभि॒रिति॒ मधु॑-म॒ती॒भिः॒ । सृ॒ज्य॒ध्व॒म्॒ । 4D । अ॒द्भ्य इत्य॑त्-भ्यः । परीति॑ । प्रजा॑ता॒ इति॒ प्र-जा॒ताः॒ । स्थ॒ । समिति॑ । अ॒द्भिरित्य॑त्-भिः । पृ॒च्य॒ध्व॒म्॒ । 5E । जन॑यत्यै । त्वा॒ । समिति॑ । यौ॒मि॒ । 6F । अ॒ग्नये । त्वा॒ । अ॒ग्नीषोमाभ्या॒मित्य॒ग्नी-सोमाभ्याम् । 7G । म॒खस्य॑ । शिरः॑ । अ॒सि॒ । 8 । घ॒र्मः । अ॒सि॒ । वि॒श्वायु॒रिति॑ वि॒श्व-आ॒युः॒ । 9I । उ॒रु । प्र॒थ॒स्व॒ । उ॒रु । ते॒ । य॒ज्ञप॑ति॒रिति॑ य॒ज्ञ-प॒तिः॒ । प्र॒थ॒ता॒म्॒ । 10K । त्वचम् । गृ॒ह्णी॒ष्व॒ । 11L । अ॒न्तरि॑त॒मित्य॒न्तः-इ॒त॒म्॒ । रख्षः॑ । अ॒न्तरि॑ता॒ इत्य॒न्तः-इ॒ताः॒ । अरा॑तयः । 12M । दे॒वः । त्वा॒ । स॒वि॒ता । श्र॒प॒य॒तु॒ । वर्‌षि॑ष्ठे । अधीति॑ । नाके । 13N । अ॒ग्निः । ते॒ । त॒नुवम् । मा । अतीति॑ । धा॒क्॒ । 14O । अग्ने । ह॒व्यम् । र॒ख्ष॒स्व॒ । 15P । समिति॑ । ब्रह्म॑णा । पृ॒च्य॒स्व॒ । 16Q । ए॒क॒ताय॑ । स्वाहा । द्वि॒ताय॑ । स्वाहा । त्रि॒ताय॑ । स्वाहा ॥ [12]  
1A । एति॑ । द॒दे॒ । 2B । इन्द्र॑स्य । बा॒हुः । अ॒सि॒ । दख्षि॑णः । स॒हस्र॑भृष्टि॒रिति॑ स॒हस्र॑-भृ॒ष्टिः॒ । श॒तते॑जा॒ इति॑ श॒त-ते॒जाः॒ । 3C । वा॒युः । अ॒सि॒ । ति॒ग्मते॑जा॒ इति॑ ति॒ग्म-ते॒जाः॒ । 4D । पृथि॑वि । दे॒व॒य॒ज॒नीति॑ देव-य॒ज॒नि॒ । ओष॑ध्याः । ते॒ । मूलम् । मा । हि॒ꣳ॒सि॒ष॒म्॒ । 5E । अप॑हत॒ इत्यप॑-ह॒तः॒ । अ॒ररुः॑ । पृ॒थि॒व्यै । 6F । व्र॒जम् । ग॒च्छ॒ । गो॒स्थान॒मिति॑ गो-स्थानम् । 7G । वर्‌ष॑तु । ते॒ । द्यौः । 8 । ब॒धा॒न । दे॒व॒ । स॒वि॒तः॒ । प॒र॒मस्याम् । प॒रा॒वतीति॑ परा-वति॑ । श॒तेन॑ । पाशैः । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । तम् । अतः॑ । मा । मौ॒क्॒ । 9I । अप॑हत॒ इत्यप॑-ह॒तः॒ । अ॒ररुः॑ । पृ॒थि॒व्यै । दे॒व॒यज॑न्या॒ इति॑ देव-यज॑न्यै । 10J । व्र॒जम् । [13]  
1K । ग॒च्छ॒ । गो॒स्थान॒मिति॑ गो-स्थानम् । 2L । वर्‌ष॑तु । ते॒ । द्यौः । 3M । ब॒धा॒न । दे॒व॒ । स॒वि॒तः॒ । प॒र॒मस्याम् । प॒रा॒वतीति॑ परा-वति॑ । श॒तेन॑ । पाशैः । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । तम् । अतः॑ । मा । मौ॒क्॒ । 4N । अप॑हत॒ इत्यप॑-ह॒तः॒ । अ॒ररुः॑ । पृ॒थि॒व्याः । अदे॑वयजन॒ इत्यदे॑व-य॒ज॒नः॒ । 5O । व्र॒जम् । ग॒च्छ॒ । गो॒स्थान॒मिति॑ गो-स्थानम् । 6P । वर्‌ष॑तु । ते॒ । द्यौः । 7Q । ब॒धा॒न । दे॒व॒ । स॒वि॒तः॒ । प॒र॒मस्याम् । प॒रा॒वतीति॑ परा-वति॑ । श॒तेन॑ । पाशैः । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । तम् । अतः॑ । मा । [14]  
1R । मौ॒क्॒ । अ॒ररुः॑ । ते॒ । दिवम् । मा । स्का॒न्॒ । 3S । वस॑वः । त्वा॒ । परीति॑ । गृ॒ह्ण॒न्तु॒ । गा॒य॒त्रेण॑ । छन्द॑सा । रु॒द्राः । त्वा॒ । परीति॑ । गृ॒ह्ण॒न्तु॒ । त्रैष्टु॑भेन । छन्द॑सा । आ॒दि॒त्याः । त्वा॒ । परीति॑ । गृ॒ह्ण॒न्तु॒ । जाग॑तेन । छन्द॑सा । 4T । दे॒वस्य॑ । स॒वि॒तुः । स॒वे । कर्म॑ । कृ॒ण्व॒न्ति॒ । वे॒धसः॑ । 5U । ऋ॒तम् । अ॒सि॒ । ऋ॒त॒सद॑न॒मित्यृ॑त-सद॑नम् । अ॒सि॒ । ऋ॒त॒श्रीरित्यृ॑त-श्रीः । अ॒सि॒ । 6V । धाः । अ॒सि॒ । स्व॒धेति॑ स्व-धा । अ॒सि॒ । 7W । उ॒र्वी । च॒ । असि॑ । वस्वी । च॒ । अ॒सि॒ । 8X । पु॒रा । क्रू॒रस्य॑ । वि॒सृप॒ इति॑ वि-सृपः॑ । वि॒र॒फ्शि॒न्निति॑ वि-र॒फ्शि॒न्न्॒ । उ॒दा॒दायेत्यु॑त्-आ॒दाय॑ । पृ॒थि॒वीम् । जी॒रदा॑नु॒रिति॑ जी॒र-दा॒नुः॒ । याम् । ऐर॑यन्न् । च॒न्द्रम॑सि । स्व॒धाभि॒रिति॑ स्व-धाभिः॑ । ताम् । धीरा॑सः । अ॒नु॒दृश्येत्य॑नु-दृश्य॑ । य॒ज॒न्ते॒ ॥ [15]  
1A । प्रत्यु॑ष्ट॒मिति॒ प्रति॑-उ॒ष्ट॒म्॒ । रख्षः॑ । प्रत्यु॑ष्टा॒ इति॒ प्रति॑-उ॒ष्टाः॒ । अरा॑तयः । 2B । अ॒ग्नेः । वः॒ । तेजि॑ष्ठेन । तेज॑सा । निरिति॑ । त॒पा॒मि॒ । 3C । गो॒ष्ठमिति॑ गो-स्थम् । मा । निरिति॑ । मृ॒ख्ष॒म्॒ । वा॒जिनम् । त्वा॒ । स॒प॒त्न॒सा॒हमिति॑ सपत्न-सा॒हम् । समिति॑ । मा॒र्ज्मि॒ । 4D । वाचम् । प्रा॒णमिति॑ प्र-अ॒नम् । चख्षुः॑ । श्रोत्रम् । प्र॒जामिति॑ प्र-जाम् । योनिम् । मा । निरिति॑ । मृ॒ख्ष॒म्॒ । वा॒जिनीम् । त्वा॒ । स॒प॒त्न॒सा॒हीमिति॑ सपत्न-सा॒हीम् । समिति॑ । मा॒र्ज्मि॒ । 5E । आ॒शासा॒नेत्या-शासा॑ना । सौ॒म॒न॒सम् । प्र॒जामिति॑ प्र-जाम् । सौभाग्यम् । त॒नूम् ॥ अ॒ग्नेः । अनु॑व्र॒तेत्यनु॑-व्र॒ता॒ । भू॒त्वा । समिति॑ । न॒ह्ये॒ । सु॒कृ॒तायेति॑ सु-कृ॒ताय॑ । कम् ॥ 6F । सु॒प्र॒जस॒ इति॑ सु-प्र॒जसः॑ । त्वा॒ । व॒यम् । सु॒पत्नी॒रिति॑ सु-पत्नीः । उपेति॑ । [16]  
1 । से॒दि॒म॒ ॥ अग्ने । स॒प॒त्न॒दम्भ॑न॒मिति॑ सपत्न-दम्भ॑नम् । अद॑ब्धासः । अदाभ्यम् ॥ 2G । इ॒मम् । वीति॑ । स्या॒मि॒ । वरु॑णस्य । पाशम् । यम् । अब॑ध्नीत । स॒वि॒ता । सु॒केत॒ इति॑ सु-केतः॑ ॥ धा॒तुः । च॒ । योनौ । सु॒कृ॒तस्येति॑ सु-कृ॒तस्य॑ । लो॒के । स्यो॒नम् । मे॒ । स॒ह । पत्या । क॒रो॒मि॒ ॥ 3 । समिति॑ । आयु॑षा । समिति॑ । प्र॒जयेति॑ प्र-जया । समिति॑ । अ॒ग्ने॒ । वर्च॑सा । पुनः॑ ॥ समिति॑ । पत्नी । पत्या । अ॒हम् । ग॒च्छे॒ । समिति॑ । आ॒त्मा । त॒नुवा । मम॑ ॥ 4I । म॒ही॒नाम् । पयः॑ । अ॒सि॒ । ओष॑धीनाम् । रसः॑ । तस्य॑ । ते॒ । अख्षी॑यमाणस्य । निरिति॑ । [17]  
1 । व॒पा॒मि॒ । 2K । म॒ही॒नाम् । पयः॑ । अ॒सि॒ । ओष॑धीनाम् । रसः॑ । अद॑ब्धेन । त्वा॒ । चख्षु॑षा । अवेति॑ । ई॒ख्षे॒ । सु॒प्र॒जा॒स्त्वायेति॑ सुप्रजाः-त्वाय॑ । 3L । तेजः॑ । अ॒सि॒ । तेजः॑ । अनु॑ । प्रेति॑ । इ॒हि॒ । अ॒ग्निः । ते॒ । तेजः॑ । मा । वीति॑ । नै॒त्॒ । 4M । अ॒ग्नेः । जि॒ह्वा । अ॒सि॒ । सु॒भूरिति॑ सु-भूः । दे॒वानाम् । 5N । धाम्ने॑धाम्न॒ इति॒ धाम्ने-धा॒म्ने॒ । दे॒वेभ्यः॑ । यजु॑षेयजुष॒ इति॒ यजु॑षे-य॒जु॒षे॒ । भ॒व॒ । 6O । शु॒क्रम् । अ॒सि॒ । ज्योतिः॑ । अ॒सि॒ । तेजः॑ । अ॒सि॒ । 7P । दे॒वः । वः॒ । स॒वि॒ता । उदिति॑ । पु॒ना॒तु॒ । अच्छि॑द्रेण । प॒वित्रे॑ण । वसोः । सूर्य॑स्य । र॒श्मिभि॒रिति॑ र॒श्मि-भिः॒ । 8Q । शु॒क्रम् । त्वा॒ । शु॒क्रायाम् । धाम्ने॑धाम्न॒ इति॒ धाम्ने-धा॒म्ने॒ । दे॒वेभ्यः॑ । यजु॑षेयजुष॒ इति॒ यजु॑षे-य॒जु॒षे॒ । गृ॒ह्णा॒मि॒ । 9R । ज्योतिः॑ । त्वा॒ । ज्योति॑षि । अ॒र्चिः । त्वा॒ । अ॒र्चिषि॑ । धाम्ने॑धाम्न॒ इति॒ धाम्ने-धा॒म्ने॒ । दे॒वेभ्यः॑ । यजु॑षेयजुष॒ इति॒ यजु॑षे-य॒जु॒षे॒ । गृ॒ह्णा॒मि॒ ॥ [18]  
1A । कृष्णः॑ । अ॒सि॒ । आ॒ख॒रे॒ष्ठ इत्या॑खरे-स्थः । अ॒ग्नये । त्वा॒ । स्वाहा । 2B । वेदिः॑ । अ॒सि॒ । ब॒र्‌हिषे । त्वा॒ । स्वाहा । 3C । ब॒र्‌हिः । अ॒सि॒ । स्रु॒ग्भ्य इति॑ स्रुक्-भ्यः । त्वा॒ । स्वाहा । 4D । दि॒वे । त्वा॒ । अ॒न्तरि॑ख्षाय । त्वा॒ । पृ॒थि॒व्यै । त्वा॒ । 5E । स्व॒धेति॑ स्व-धा । पि॒तृभ्य॒ इति॑ पि॒तृ-भ्यः॒ । ऊर्क् । भ॒व॒ । ब॒र्‌हि॒षद्भ्य॒ इति॑ बर्‌हि॒षत्-भ्यः॒ । 6F । ऊ॒र्जा । पृ॒थि॒वीम् । ग॒च्छ॒त॒ । 7G । विष्णोः । स्तूपः॑ । अ॒सि॒ । 8 । ऊर्णाम्रदस॒मित्यूर्णा-म्र॒द॒स॒म्॒ । त्वा॒ । स्तृ॒णा॒मि॒ । स्वा॒स॒स्थमिति॑ सु-आ॒स॒स्थम् । दे॒वेभ्यः॑ । 9I । ग॒न्ध॒र्वः । अ॒सि॒ । वि॒श्वाव॑सु॒रिति॑ वि॒श्व-व॒सुः॒ । विश्व॑स्मात् । ईष॑तः । यज॑मानस्य । प॒रि॒धिरिति॑ परि-धिः । इ॒डः । ई॒डि॒तः । 10K । इन्द्र॑स्य । बा॒हुः । अ॒सि॒ । [19]  
1 । दख्षि॑णः । यज॑मानस्य । प॒रि॒धिरिति॑ परि-धिः । इ॒डः । ई॒डि॒तः । 2L । मि॒त्रावरु॑णा॒विति॑ मि॒त्रा-वरु॑णौ । त्वा॒ । उ॒त्त॒र॒त इत्यु॑त्-त॒र॒तः । परीति॑ । ध॒त्ता॒म्॒ । ध्रु॒वेण॑ । धर्म॑णा । यज॑मानस्य । प॒रि॒धिरिति॑ परि-धिः । इ॒डः । ई॒डि॒तः । 3M । सूर्यः॑ । त्वा॒ । पु॒रस्तात् । पा॒तु॒ । कस्याः । चि॒त्॒ । अ॒भिश॑स्त्या॒ इत्य॒भि-श॒स्त्याः॒ । 4N । वी॒तिहोत्र॒मिति॑ वी॒ति-हो॒त्र॒म्॒ । त्वा॒ । क॒वे॒ । द्यु॒मन्त॒मिति॑ द्यु-मन्तम् । समिति॑ । इ॒धी॒म॒हि॒ । अग्ने । बृ॒हन्तम् । अ॒ध्व॒रे । 5O । वि॒शः । य॒न्त्रे इति॑ । स्थः॒ । 6P । वसू॑नाम् । रु॒द्राणाम् । आ॒दि॒त्यानाम् । सद॑सि । सी॒द॒ । 7Q । जु॒हूः । उ॒प॒भृदित्यु॑प-भृत् । ध्रु॒वा । अ॒सि॒ । घृ॒ताची । नाम्ना । प्रि॒येण॑ । नाम्ना । प्रि॒ये । सद॑सि । सी॒द॒ । 8R । ए॒ताः । अ॒स॒द॒न्न्॒ । सु॒कृ॒तस्येति॑ सु-कृ॒तस्य॑ । लो॒के । 9S । ताः । वि॒ष्णो॒ इति॑ । पा॒हि॒ । 10T । पा॒हि । य॒ज्ञम् । पा॒हि । य॒ज्ञप॑ति॒मिति॑ य॒ज्ञ-प॒ति॒म्॒ । पा॒हि । माम् । य॒ज्ञ॒निय॒मिति॑ यज्ञ-नियम् ॥ [20]  
1A । भुव॑नम् । अ॒सि॒ । वीति॑ । प्र॒थ॒स्व॒ । 2B । अग्ने । यष्ट॑ः । इ॒दम् । नमः॑ ॥ 3C । जुहु॑ । एति॑ । इ॒हि॒ । अ॒ग्निः । त्वा॒ । ह्व॒य॒ति॒ । दे॒व॒य॒ज्याया॒ इति॑ देव-य॒ज्यायै । 4D । उप॑भृ॒दित्युप॑-भृ॒त्॒ । एति॑ । इ॒हि॒ । दे॒वः । त्वा॒ । स॒वि॒ता । ह्व॒य॒ति॒ । दे॒व॒य॒ज्याया॒ इति॑ देव-य॒ज्यायै । 5E । अग्ना॑विष्णू॒ इत्यग्ना-वि॒ष्णू॒ । मा । वा॒म्॒ । अवेति॑ । क्र॒मि॒ष॒म्॒ । 6F । वीति॑ । जि॒हा॒था॒म्॒ । मा । मा॒ । समिति॑ । ता॒प्त॒म्॒ । 7G । लो॒कम् । मे॒ । लो॒क॒कृ॒ता॒विति॑ लोक-कृ॒तौ॒ । कृ॒णु॒त॒म्॒ । 8 । विष्णोः । स्थानम् । अ॒सि॒ । 9I । इ॒तः । इन्द्रः॑ । अ॒कृ॒णो॒त्॒ । वी॒र्या॑णि । 10K । स॒मा॒रभ्येति॑ सम्-आ॒रभ्य॑ । ऊ॒र्ध्वः । अ॒ध्व॒रः । दि॒वि॒स्पृश॒मिति॑ दिवि-स्पृशम् । 11L । अह्रु॑तः । य॒ज्ञः । य॒ज्ञप॑ते॒रिति॑ य॒ज्ञ-प॒तेः॒ । इन्द्रा॑वा॒नितीन्द्र॑-वा॒न्॒ । स्वाहा । 13N । बृ॒हत् । भाः । 14O । पा॒हि । मा॒ । अ॒ग्ने॒ । दुश्च॑रिता॒दिति॒ दुः-च॒रि॒ता॒त्॒ । एति॑ । मा॒ । सुच॑रित॒ इति॒ सु-च॒रि॒ते॒ । भ॒ज॒ । 15P । म॒खस्य॑ । शिरः॑ । अ॒सि॒ । समिति॑ । ज्योति॑षा । ज्योतिः॑ । अ॒ङ्क्ता॒म्॒ ॥ [21]  
1A । वाज॑स्य । मा॒ । प्र॒स॒वेनेति॑ प्र-स॒वेन॑ । उ॒द्ग्रा॒भेणेत्यु॑त्-ग्रा॒भेण॑ । उदिति॑ । अ॒ग्र॒भी॒त्॒ ॥ अथ॑ । स॒पत्नान्॑ । इन्द्रः॑ । मे॒ । नि॒ग्रा॒भेणेति॑ नि-ग्रा॒भेण॑ । अध॑रान् । अ॒कः॒ ॥ 2B । उ॒द्ग्रा॒भमित्यु॑त्-ग्रा॒भम् । च॒ । नि॒ग्रा॒भमिति॑ नि-ग्रा॒भम् । च॒ । ब्रह्म॑ । दे॒वाः । अ॒वी॒वृ॒ध॒न्न्॒ ॥ अथ॑ । स॒पत्नान्॑ । इ॒न्द्रा॒ग्नी इतीन्द्र-अ॒ग्नी । मे॒ । वि॒षू॒चीनान्॑ । वीति॑ । अ॒स्य॒ता॒म्॒ ॥ 3C । वसु॑भ्य॒ इति॒ वसु॑-भ्यः॒ । त्वा॒ । रु॒द्रेभ्यः॑ । त्वा॒ । आ॒दि॒त्येभ्यः॑ । त्वा॒ । 4D । अ॒क्तम् । रिहा॑णाः । वि॒यन्तु॑ । वयः॑ ॥ 5E । प्र॒जामिति॑ प्र-जाम् । योनिम् । मा । निरिति॑ । मृ॒ख्ष॒म्॒ । 6F । एति॑ । प्या॒य॒न्ता॒म्॒ । आपः॑ । ओष॑धयः । 7G । म॒रुताम् । पृष॑तयः । स्थ॒ । 8 । दिवम् । [22]  
1 । ग॒च्छ॒ । ततः॑ । नः॒ । वृष्टिम् । एति॑ । ई॒र॒य॒ ॥ 2I । आ॒यु॒ष्पा इत्या॑युः-पाः । अ॒ग्ने॒ । अ॒सि॒ । आयुः॑ । मे॒ । पा॒हि॒ । 3K । च॒ख्षु॒ष्पा इति॑ चख्षुः-पाः । अ॒ग्ने॒ । अ॒सि॒ । चख्षुः॑ । मे॒ । पा॒हि॒ । 4L । ध्रु॒वा । अ॒सि॒ । 5M । यम् । प॒रि॒धिमिति॑ परि-धिम् । प॒र्यध॑त्था॒ इति॑ परि-अध॑त्थाः । अग्ने । दे॒व॒ । प॒णिभि॒रिति॑ प॒णि-भिः॒ । वी॒यमा॑णः ॥ तम् । ते॒ । ए॒तम् । अन्विति॑ । जोषम् । भ॒रा॒मि॒ । न । इत् । ए॒षः । त्वत् । अ॒प॒चे॒तया॑ता॒ इत्य॑प-चे॒तया॑तै । 6N । य॒ज्ञस्य॑ । पाथः॑ । उप॑ । समिति॑ । इ॒त॒म्॒ । 7O । स॒॒स्रा॒वभा॑गा॒ इति॑ सस्रा॒व-भा॒गाः॒ । स्थ॒ । इ॒षाः । बृ॒हन्तः॑ । प्र॒स्त॒रे॒ष्ठा इति॑ प्रस्तरे-स्थाः । ब॒र्‌हि॒षद॒ इति॑ बर्‌हि-सदः॑ । च॒ । [23]  
1 । दे॒वाः । इ॒माम् । वाचम् । अ॒भीति॑ । विश्वे । गृ॒णन्तः॑ । आ॒सद्येत्या-सद्य॑ । अ॒स्मिन्न् । ब॒र्‌हिषि॑ । मा॒द॒य॒ध्व॒म्॒ । 2P । अ॒ग्नेः । वा॒म्॒ । अप॑न्नगृह॒स्येत्यप॑न्न-गृ॒ह॒स्य॒ । सद॑सि । सा॒द॒या॒मि॒ । 3Q । सु॒म्नाय॑ । सु॒म्नि॒नी॒ इति॑ । सु॒म्ने । मा॒ । ध॒त्त॒म्॒ । 4R । धु॒रि । धु॒र्यौ । पा॒त॒म्॒ । 5S । अग्ने । अ॒द॒ब्धा॒यो॒ इत्य॑दब्ध-आ॒यो॒ । अ॒शी॒त॒त॒नो॒ इत्य॑शीत-त॒नो॒ । पा॒हि । मा॒ । अ॒द्य । दि॒वः । पा॒हि । प्रसि॑त्या॒ इति॒ प्र-सि॒त्यै॒ । पा॒हि । दुरि॑ष्ट्या॒ इति॒ दुः-इ॒ष्ट्यै॒ । पा॒हि । दु॒र॒द्म॒न्या इति॑ दुः-अ॒द्म॒न्यै । पा॒हि । दुश्च॑रिता॒दिति॒ दुः-च॒रि॒ता॒त्॒ । 6T । अवि॑षम् । नः॒ । पि॒तुम् । कृ॒णु॒ । सु॒षदेति॑ सु-सदा । योनिम् । स्वाहा । 7U । देवाः । गा॒तु॒वि॒द॒ इति॑ गातु-वि॒दः॒ । गा॒तुम् । वि॒त्त्वा । गा॒तुम् । इ॒त॒ । 8V । मन॑सः । प॒ते॒ । इ॒मम् । नः॒ । दे॒व॒ । दे॒वेषु॑ । य॒ज्ञम् । स्वाहा । वा॒चि । स्वाहा । वाते । धाः॒ ॥ [24]  
1A । उ॒भा । वा॒म्॒ । इ॒न्द्रा॒ग्नी॒ इतीन्द्र-अ॒ग्नी॒ । आ॒हु॒वध्यै । उ॒भा । राध॑सः । स॒ह । मा॒द॒यध्यै ॥ उ॒भा । दा॒तारौ । इ॒षाम् । र॒यी॒णाम् । उ॒भा । वाज॑स्य । सा॒तये । हु॒वे॒ । वा॒म्॒ ॥ 2B । अश्र॑वम् । हि । भू॒रि॒दाव॑त्त॒रेति॑ भूरि॒दाव॑त्-त॒रा॒ । वा॒म्॒ । विजा॑मातु॒रिति॒ वि-जा॒मा॒तुः॒ । उ॒त । वा॒ । घ॒ । स्या॒लात् ॥ अथ॑ । सोम॑स्य । प्रय॒तीति॒ प्र-य॒ती॒ । यु॒वभ्या॒मिति॑ यु॒व-भ्या॒म्॒ । इन्द्राग्नी॒ इतीन्द्र॑-अ॒ग्नी॒ । स्तोमम् । ज॒न॒या॒मि॒ । नव्यम् ॥ 3C । इन्द्राग्नी॒ इतीन्द्र॑-अ॒ग्नी॒ । न॒व॒तिम् । पुरः॑ । दा॒सप॑त्नी॒रिति॑ दा॒स-प॒त्नीः॒ । अ॒धू॒नु॒त॒म्॒ ॥ सा॒कम् । एके॑न । कर्म॑णा ॥ 4D । शुचिम् । नु । स्तोमम् । नव॑जात॒मिति॒ नव॑-जा॒त॒म्॒ । अ॒द्य । इन्द्राग्नी॒ इतीन्द्र॑-अ॒ग्नी॒ । वृ॒त्र॒ह॒णेति॑ वृत्र-ह॒ना॒ । जु॒षेथाम् ॥ [25]  
1 । उ॒भा । हि । वा॒म्॒ । सु॒हवेति॑ सु-हवा । जोह॑वीमि । ता । वाजम् । स॒द्यः । उ॒श॒ते । धेष्ठा ॥ 2E । व॒यम् । उ॒ । त्वा॒ । प॒थः॒ । प॒ते॒ । रथम् । न । वाज॑सातय॒ इति॒ वाज॑-सा॒त॒ये॒ ॥ धि॒ये । पू॒ष॒न्न्॒ । अ॒यु॒ज्म॒हि॒ ॥ 3F । प॒थस्प॑थ॒ इति॑ प॒थः-प॒थः॒ । परि॑पति॒मिति॒ परि॑-प॒ति॒म्॒ । व॒च॒स्या । कामे॑न । कृ॒तः । अ॒भीति॑ । आ॒न॒ट्॒ । अ॒र्कम् ॥ सः । नः॒ । रा॒स॒त्॒ । शु॒रुधः॑ । च॒न्द्राग्रा॒ इति॑ च॒न्द्र-अ॒ग्राः॒ । धिय॑न्धिय॒मिति॒ धियम्-धि॒य॒म्॒ । सी॒ष॒धा॒ति॒ । प्रेति॑ । पू॒षा ॥ 4G । ख्षेत्र॑स्य । पति॑ना । व॒यम् । हि॒तेन॑ । इ॒व॒ । ज॒या॒म॒सि॒ ॥ गाम् । अश्वम् । पो॒ष॒यि॒त्नु । एति॑ । सः । नः॒ । [26]  
1 । मृ॒डा॒ति॒ । ई॒दृशे ॥ 2 । ख्षेत्र॑स्य । प॒ते॒ । मधु॑मन्त॒मिति॒ मधु॑-म॒न्त॒म्॒ । ऊ॒र्मिम् । धे॒नुः । इ॒व॒ । पयः॑ । अ॒स्मासु॑ । धु॒ख्ष्व॒ ॥ म॒धु॒श्चुत॒मिति॑ मधु-श्चुतम् । घृ॒तम् । इ॒व॒ । सुपू॑त॒मिति॒ सु-पू॒त॒म्॒ । ऋ॒तस्य॑ । नः॒ । पत॑यः । मृ॒ड॒य॒न्तु॒ ॥ 3I । अग्ने । नय॑ । सु॒पथेति॑ सु-पथा । रा॒ये । अ॒स्मान् । विश्वा॑नि । दे॒व॒ । व॒युना॑नि । वि॒द्वान् ॥ यु॒यो॒धि । अ॒स्मत् । जु॒हु॒रा॒णम् । एनः॑ । भूयि॑ष्ठाम् । ते॒ । नम॑उक्ति॒मिति॒ नमः॑-उ॒क्ति॒म्॒ । वि॒धे॒म॒ ॥ 4K । एति॑ । दे॒वानाम् । अपीति॑ । पन्थाम् । अ॒ग॒न्म॒ । यत् । श॒क्नवा॑म । तत् । अन्विति॑ । प्रवो॑ढु॒मिति॒ प्र-वो॒ढु॒म्॒ ॥ अ॒ग्निः । वि॒द्वान् । सः । य॒जा॒त्॒ । [27]  
1 । सः । इत् । उ॒ । होता । सः । अ॒ध्व॒रान् । सः । ऋ॒तून् । क॒ल्प॒या॒ति॒ ॥ 2L । यत् । वाहि॑ष्ठम् । तत् । अ॒ग्नये । बृ॒हत् । अ॒र्च॒ । वि॒भा॒व॒सो॒ इति॑ विभा-व॒सो॒ ॥ महि॑षी । इ॒व॒ । त्वत् । र॒यिः । त्वत् । वाजाः । उदिति॑ । ई॒र॒ते॒ ॥ 3M । अग्ने । त्वम् । पा॒र॒य॒ । नव्यः॑ । अ॒स्मान् । स्व॒स्तिभि॒रिति॑ स्व॒स्ति-भिः॒ । अतीति॑ । दु॒र्गाणीति॑ दुः-गानि॑ । विश्वा ॥ पूः । च॒ । पृ॒थ्वी । ब॒हु॒ला । नः॒ । उ॒र्वी । भव॑ । तो॒काय॑ । तन॑याय । शम् । योः ॥ 4N । त्वम् । अ॒ग्ने॒ । व्र॒त॒पा इति॑ व्रत-पाः । अ॒सि॒ । दे॒वः । एति॑ । मर्त्ये॑षु । आ ॥ त्वम् । य॒ज्ञेषु॑ । ईड्यः॑ ॥ 5O । यत् । वः॒ । व॒यम् । प्र॒मि॒नामेति॑ प्र-मि॒नाम॑ । व्र॒तानि॑ । वि॒दुषाम् । दे॒वाः॒ । अवि॑दुष्टरास॒ इत्यवि॑दुः-त॒रा॒सः॒ ॥ अ॒ग्निः । तत् । विश्वम् । एति॑ । पृ॒णा॒ति॒ । वि॒द्वान् । येभिः॑ । दे॒वान् । ऋ॒तुभि॒रित्यृ॒तु-भिः॒ । क॒ल्पया॑ति ॥ [28]  
