

  
1A । एति॑ । द॒दे॒ । ग्रावा । अ॒सि॒ । अ॒ध्व॒र॒कृदित्य॑ध्वर-कृत् । दे॒वेभ्यः॑ । ग॒म्भी॒रम् । इ॒मम् । अ॒ध्व॒रम् । कृ॒धि॒ । उ॒त्त॒मेनेत्यु॑त्-त॒मेन॑ । प॒विना । इन्द्रा॑य । सोमम् । सुषु॑त॒मिति॒ सु-सु॒त॒म्॒ । मधु॑मन्त॒मिति॒ मधु॑-म॒न्त॒म्॒ । पय॑स्वन्तम् । वृ॒ष्टि॒वनि॒मिति॑ वृष्टि-वनिम् । 2B । इन्द्रा॑य । त्वा॒ । वृ॒त्र॒घ्न इति॑ वृत्र-घ्ने । इन्द्रा॑य । त्वा॒ । वृ॒त्र॒तुर॒ इति॑ वृत्र-तुरे । इन्द्रा॑य । त्वा॒ । अ॒भि॒मा॒ति॒घ्न इत्य॑भिमाति-घ्ने । इन्द्रा॑य । त्वा॒ । आ॒दि॒त्यव॑त॒ इत्या॑दि॒त्य-व॒ते॒ । इन्द्रा॑य । त्वा॒ । वि॒श्वदेव्यावत॒ इति॑ वि॒श्वदेव्य-व॒ते॒ । 3C । श्वा॒त्राः । स्थ॒ । वृ॒त्र॒तुर॒ इति॑ वृत्र-तुरः॑ । राधो॑गूर्ता॒ इति॒ राधः॑-गू॒र्ताः॒ । अ॒मृत॑स्य । पत्नीः । ताः । दे॒वीः॒ । दे॒व॒त्रेति॑ देव-त्रा । इ॒मम् । य॒ज्ञम् । ध॒त्त॒ । उप॑हूता॒ इत्युप॑-हू॒ताः॒ । सोम॑स्य । पि॒ब॒त॒ । उप॑हूत॒ इत्युप॑-हू॒तः॒ । यु॒ष्माकम् । [1]  
1 । सोमः॑ । पि॒ब॒तु॒ । 2D । यत् । ते॒ । सो॒म॒ । दि॒वि । ज्योतिः॑ । यत् । पृ॒थि॒व्याम् । यत् । उ॒रौ । अ॒न्तरि॑ख्षे । तेन॑ । अ॒स्मै । यज॑मानाय । उ॒रु । रा॒या । कृ॒धि॒ । अधीति॑ । दा॒त्रे । वो॒चः॒ । 3E । धिष॑णे॒ इति॑ । वी॒डू इति॑ । स॒ती इति॑ । वी॒ड॒ये॒था॒म्॒ । ऊर्जम् । द॒धा॒था॒म्॒ । ऊर्जम् । मे॒ । ध॒त्त॒म्॒ । मा । वा॒म्॒ । हि॒ꣳ॒सि॒ष॒म्॒ । मा । मा॒ । हि॒ꣳ॒सि॒ष्ट॒म्॒ । 4F । प्राक् । अपाक् । उद॑क् । अ॒ध॒राक् । ताः । त्वा॒ । दिशः॑ । एति॑ । धा॒व॒न्तु॒ । अम्ब॑ । नीति॑ । स्व॒र॒ ॥ 5G । यत् । ते॒ । सो॒म॒ । अदाभ्यम् । नाम॑ । जागृ॑वि । तस्मै । ते॒ । सो॒म॒ । सोमा॑य । स्वाहा ॥ [2]  
1A । वा॒चः । पत॑ये । प॒व॒स्व॒ । वा॒जि॒न्न्॒ । वृषा । वृष्णः॑ । अ॒ꣳ॒शुभ्या॒मित्य॒ꣳ॒शु-भ्या॒म्॒ । गभ॑स्तिपूत॒ इति॒ गभ॑स्ति-पू॒तः॒ । दे॒वः । दे॒वानाम् । प॒वित्रम् । अ॒सि॒ । येषाम् । भा॒गः । असि॑ । तेभ्यः॑ । त्वा॒ । 2B । स्वाङ्कृ॑तः । अ॒सि॒ । मधु॑मती॒रिति॒ मधु॑-म॒तीः॒ । नः॒ । इषः॑ । कृ॒धि॒ । विश्वेभ्यः । त्वा॒ । इ॒न्द्रि॒येभ्यः॑ । दि॒व्येभ्यः॑ । पार्थि॑वेभ्यः । 3C । मनः॑ । त्वा॒ । अ॒ष्टु॒ । 4D । उ॒रु । अ॒न्तरि॑ख्षम् । अन्विति॑ । इ॒हि॒ । 5E । स्वाहा । त्वा॒ । सु॒भ॒व॒ इति॑ सु-भ॒वः॒ । सूर्या॑य । 6F । दे॒वेभ्यः॑ । त्वा॒ । म॒री॒चि॒पेभ्य॒ इति॑ मरीचि-पेभ्यः॑ । 7G । ए॒षः । ते॒ । योनिः॑ । प्रा॒णायेति॑ प्र-अ॒नाय॑ । त्वा॒ ॥ [3]  
1A । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । 2B । अ॒न्तः । य॒च्छ॒ । म॒घ॒व॒न्निति॑ मघ-व॒न्न्॒ । पा॒हि । सोमम् । उ॒रु॒ष्य । रायः॑ । समिति॑ । इषः॑ । य॒ज॒स्व॒ । अ॒न्तः । ते॒ । द॒धा॒मि॒ । द्यावा॑पृथि॒वी इति॒ द्यावा-पृ॒थि॒वी । अ॒न्तः । उ॒रु । अ॒न्तरि॑ख्षम् । स॒जोषा॒ इति॑ स-जोषाः । दे॒वैः । अव॑रैः । परैः । च॒ । अ॒न्त॒र्या॒म इत्य॑न्तः-या॒मे । म॒घ॒व॒न्निति॑ मघ-व॒न्न्॒ । मा॒द॒य॒स्व॒ । 3C । स्वाङ्कृ॑तः । अ॒सि॒ । मधु॑मती॒रिति॒ मधु॑-म॒तीः॒ । नः॒ । इषः॑ । कृ॒धि॒ । विश्वेभ्यः । त्वा॒ । इ॒न्द्रि॒येभ्यः॑ । दि॒व्येभ्यः॑ । पार्थि॑वेभ्यः । 4D । मनः॑ । त्वा॒ । अ॒ष्टु॒ । 5E । उ॒रु । अ॒न्तरि॑ख्षम् । अन्विति॑ । इ॒हि॒ । 6F । स्वाहा । त्वा॒ । सु॒भ॒व॒ इति॑ सु-भ॒वः॒ । सूर्या॑य । 7G । दे॒वेभ्यः॑ । त्वा॒ । म॒री॒चि॒पेभ्य॒ इति॑ मरीचि-पेभ्यः॑ । 8 । ए॒षः । ते॒ । योनिः॑ । अ॒पा॒नायेत्य॑प-अ॒नाय॑ । त्वा॒ ॥ [4]  
1A । एति॑ । वा॒यो॒ इति॑ । भू॒ष॒ । शु॒चि॒पा॒ इति॑ शुचि-पाः॒ । उपेति॑ । नः॒ । स॒हस्रम् । ते॒ । नि॒युत॒ इति॑ नि-युतः॑ । वि॒श्व॒वा॒रेति॑ विश्व-वा॒र॒ ॥ उपो॒ इति॑ । ते॒ । अन्धः॑ । मद्यम् । अ॒या॒मि॒ । यस्य॑ । दे॒व॒ । द॒धि॒षे । पू॒र्व॒पेय॒मिति॑ पूर्व-पेयम् ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । वा॒यवे । त्वा॒ । 3C । इन्द्र॑वायू॒ इतीन्द्र॑-वा॒यू॒ । इ॒मे । सु॒ताः ॥ उपेति॑ । प्रयो॑भि॒रिति॒ प्रयः॑-भिः॒ । एति॑ । ग॒त॒म्॒ । इन्द॑वः । वा॒म्॒ । उ॒शन्ति॑ । हि ॥ 4D । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इ॒न्द्र॒वा॒युभ्या॒मितीन्द्रवा॒यु-भ्या॒म्॒ । त्वा॒ । ए॒षः । ते॒ । योनिः॑ । स॒जोषाभ्या॒मिति॑ स-जोषाभ्याम् । त्वा॒ ॥ [5]  
1A । अ॒यम् । वा॒म्॒ । मि॒त्रा॒व॒रु॒णेति॑ मित्रा-व॒रु॒णा॒ । सु॒तः । सोमः॑ । ऋ॒ता॒वृ॒धेत्यृ॑त-वृ॒धा॒ ॥ मम॑ । इत् । इ॒ह । श्रु॒त॒म्॒ । हवम् ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । मि॒त्रावरु॑णाभ्या॒मिति॑ मि॒त्रा-वरु॑णाभ्याम् । त्वा॒ । ए॒षः । ते॒ । योनिः॑ । ऋ॒ता॒युभ्या॒मित्यृ॑ता॒यु-भ्या॒म्॒ । त्वा॒ ॥ [6]  
1A । या । वा॒म्॒ । कशा । मधु॑म॒तीति॒ मधु॑-म॒ती॒ । अश्वि॑ना । सू॒नृता॑व॒तीति॑ सू॒नृता-व॒ती॒ ॥ तया । य॒ज्ञम् । मि॒मि॒ख्ष॒त॒म्॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । अ॒श्विभ्या॒मित्य॒श्वि-भ्या॒म्॒ । त्वा॒ । ए॒षः । ते॒ । योनिः॑ । माध्वीभ्याम् । त्वा॒ ॥ [7]  
1A । प्रा॒त॒र्युजा॒विति॑ प्रातः-युजौ । वीति॑ । मु॒च्ये॒था॒म्॒ । अश्वि॑नौ । एति॑ । इ॒ह । ग॒च्छ॒त॒म्॒ ॥ अ॒स्य । सोम॑स्य । पी॒तये ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । अ॒श्विभ्या॒मित्य॒श्वि-भ्या॒म्॒ । त्वा॒ । ए॒षः । ते॒ । योनिः॑ । अ॒श्विभ्या॒मित्य॒श्वि-भ्या॒म्॒ । त्वा॒ ॥ [8]  
1A । अ॒यम् । वे॒नः । चो॒द॒य॒त्॒ । पृश्ञि॑गर्भा॒ इति॒ पृश्ञि॑-ग॒र्भाः॒ । ज्योति॑र्जरायु॒रिति॒ ज्योतिः॑-ज॒रा॒युः॒ । रज॑सः । वि॒मान॒ इति॑ वि-माने ॥ इ॒मम् । अ॒पाम् । स॒ङ्ग॒म इति॑ सम्-ग॒मे । सूर्य॑स्य । शिशुम् । न । विप्राः । म॒तिभि॒रिति॑ म॒ति-भिः॒ । रि॒ह॒न्ति॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । शण्डा॑य । त्वा॒ । ए॒षः । ते॒ । योनिः॑ । वी॒रताम् । पा॒हि॒ ॥ [9]  
1A । तम् । प्र॒त्नथा । पू॒र्वथा । वि॒श्वथा । इ॒मथा । ज्ये॒ष्ठता॑ति॒मिति॑ ज्ये॒ष्ठ-ता॒ति॒म्॒ । ब॒र्‌हि॒षद॒मिति॑ बर्‌हि-सदम् । सु॒व॒र्विद॒मिति॑ सुवः-विदम् । प्र॒ती॒ची॒नम् । वृ॒जनम् । दो॒ह॒से॒ । गि॒रा । आ॒शुम् । जय॑न्तम् । अन्विति॑ । यासु॑ । वर्ध॑से ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । मर्का॑य । त्वा॒ । ए॒षः । ते॒ । योनिः॑ । प्र॒जा इति॑ प्र-जाः । पा॒हि॒ ॥ [10]  
1A । ये । दे॒वाः॒ । दि॒वि । एका॑दश । स्थ । पृ॒थि॒व्याम् । अधीति॑ । एका॑दश । स्थ । अ॒फ्सु॒षद॒ इत्य॑फ्सु-सदः॑ । म॒हि॒ना । एका॑दश । स्थ । ते । दे॒वाः॒ । य॒ज्ञम् । इ॒मम् । जु॒ष॒ध्व॒म्॒ । 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । आ॒ग्र॒य॒णः । अ॒सि॒ । स्वाग्रयण॒ इति॒ सु-आ॒ग्र॒य॒णः॒ । जिन्व॑ । य॒ज्ञम् । जिन्व॑ । य॒ज्ञप॑ति॒मिति॑ य॒ज्ञ-प॒ति॒म्॒ । अ॒भीति॑ । सव॑ना । पा॒हि॒ । विष्णुः॑ । त्वाम् । पा॒तु॒ । विशम् । त्वम् । पा॒हि॒ । इ॒न्द्रि॒येण॑ । ए॒षः । ते॒ । योनिः॑ । विश्वेभ्यः । त्वा॒ । दे॒वेभ्यः॑ ॥ [11]  
1A । त्रि॒ꣳ॒शत् । त्रयः॑ । च॒ । ग॒णिनः॑ । रु॒जन्तः॑ । दिवम् । रु॒द्राः । पृ॒थि॒वीम् । च॒ । स॒च॒न्ते॒ ॥ ए॒का॒द॒शासः॑ । अ॒फ्सु॒षद॒ इत्य॑फ्सु-सदः॑ । सु॒तम् । सोमम् । जु॒ष॒न्ता॒म्॒ । सव॑नाय । विश्वे ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । आ॒ग्र॒य॒णः । अ॒सि॒ । स्वाग्रयण॒ इति॒ सु-आ॒ग्र॒य॒णः॒ । जिन्व॑ । य॒ज्ञम् । जिन्व॑ । य॒ज्ञप॑ति॒मिति॑ य॒ज्ञ-प॒ति॒म्॒ । अ॒भीति॑ । सव॑ना । पा॒हि॒ । विष्णुः॑ । त्वाम् । पा॒तु॒ । विशम् । त्वम् । पा॒हि॒ । इ॒न्द्रि॒येण॑ । ए॒षः । ते॒ । योनिः॑ । विश्वेभ्यः । त्वा॒ । दे॒वेभ्यः॑ ॥ [12]  
1A । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । बृ॒हद्व॑त॒ इति॑ बृ॒हत्-व॒ते॒ । वय॑स्वते । उ॒क्था॒युव॒ इत्यु॑क्थ-युवे । यत् । ते॒ । इ॒न्द्र॒ । बृ॒हत् । वयः॑ । तस्मै । त्वा॒ । विष्ण॑वे । त्वा॒ । ए॒षः । ते॒ । योनिः॑ । इन्द्रा॑य । त्वा॒ । उ॒क्था॒युव॒ इत्यु॑क्थ-युवे ॥ [13]  
1A । मू॒र्धानम् । दि॒वः । अ॒र॒तिम् । पृ॒थि॒व्याः । वै॒श्वा॒न॒रम् । ऋ॒ताय॑ । जा॒तम् । अ॒ग्निम् ॥ क॒विम् । स॒म्राज॒मिति॑ सम्-राजम् । अति॑थिम् । जना॑नाम् । आ॒सन्न् । एति॑ । पात्रम् । ज॒न॒य॒न्त॒ । दे॒वाः ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । अ॒ग्नये । त्वा॒ । वै॒श्वा॒न॒राय॑ । ध्रु॒वः । अ॒सि॒ । ध्रु॒वख्षि॑ति॒रिति॑ ध्रु॒व-ख्षि॒तिः॒ । ध्रु॒वाणाम् । ध्रु॒वत॑म॒ इति॑ ध्रु॒व-त॒मः॒ । अच्यु॑तानाम् । अ॒च्यु॒त॒ख्षित्त॑म॒ इत्य॑च्युत॒ख्षित्-त॒मः॒ । ए॒षः । ते॒ । योनिः॑ । अ॒ग्नये । त्वा॒ । वै॒श्वा॒न॒राय॑ ॥ [14]  
1A । मधुः॑ । च॒ । माध॑वः । च॒ । शु॒क्रः । च॒ । शुचिः॑ । च॒ । नभः॑ । च॒ । न॒भ॒स्यः॑ । च॒ । इ॒षः । च॒ । ऊ॒र्जः । च॒ । सहः॑ । च॒ । स॒ह॒स्यः॑ । च॒ । तपः॑ । च॒ । त॒प॒स्यः॑ । च॒ । 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । 3C । स॒ꣳ॒सर्प॒ इति॑ सम्-सर्पः॑ । अ॒सि॒ । 4D । अ॒ꣳ॒ह॒स्प॒त्यायेत्यꣳ॑हः-प॒त्याय॑ । त्वा॒ ॥ [15]  
1A । इन्द्राग्नी॒ इतीन्द्र॑-अ॒ग्नी॒ । एति॑ । ग॒त॒म्॒ । सु॒तम् । गी॒र्भिः । नभः॑ । वरेण्यम् ॥ अ॒स्य । पा॒त॒म्॒ । धि॒या । इ॒षि॒ता ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इ॒न्द्रा॒ग्निभ्या॒मितीन्द्रा॒ग्नि-भ्या॒म्॒ । त्वा॒ । ए॒षः । ते॒ । योनिः॑ । इ॒न्द्रा॒ग्निभ्या॒मितीन्द्रा॒ग्नि-भ्या॒म्॒ । त्वा॒ ॥ [16]  
1A । ओमा॑सः । च॒र्‌ष॒णी॒धृ॒त॒ इति॑ चर्‌षणि-धृ॒तः॒ । विश्वे । दे॒वा॒सः॒ । एति॑ । ग॒त॒ ॥ दा॒श्वाꣳसः॑ । दा॒शुषः॑ । सु॒तम् ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । विश्वेभ्यः । त्वा॒ । दे॒वेभ्यः॑ । ए॒षः । ते॒ । योनिः॑ । विश्वेभ्यः । त्वा॒ । दे॒वेभ्यः॑ ॥ [17]  
1A । म॒रुत्व॑न्तम् । वृ॒ष॒भम् । वा॒वृ॒धा॒नम् । अक॑वारि॒मित्यक॑वा-अ॒रि॒म्॒ । दि॒व्यम् । शा॒सम् । इन्द्रम् ॥ वि॒श्वा॒साह॒मिति॑ विश्व-साहम् । अव॑से । नूत॑नाय । उ॒ग्रम् । स॒हो॒दामिति॑ सहः-दाम् । इ॒ह । तम् । हु॒वे॒म॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । म॒रुत्व॑ते । ए॒षः । ते॒ । योनिः॑ । इन्द्रा॑य । त्वा॒ । म॒रुत्व॑ते ॥ [18]  
1A । इन्द्र॑ । म॒रु॒त्वः॒ । इ॒ह । पा॒हि॒ । सोमम् । यथा । शा॒र्या॒ते । अपि॑बः । सु॒तस्य॑ ॥ तव॑ । प्रणी॒तीति॒ प्र-नी॒ती॒ । तव॑ । शू॒र॒ । शर्मन्न्॑ । एति॑ । वि॒वा॒स॒न्ति॒ । क॒वयः॑ । सु॒य॒ज्ञा इति॑ सु-य॒ज्ञाः ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । म॒रुत्व॑ते । ए॒षः । ते॒ । योनिः॑ । इन्द्रा॑य । त्वा॒ । म॒रुत्व॑ते ॥ [19]  
1A । म॒रुत्वान्॑ । इ॒न्द्र॒ । वृ॒ष॒भः । रणा॑य । पिब॑ । सोमम् । अ॒नु॒ष्व॒धमित्य॑नु-स्व॒धम् । मदा॑य ॥ एति॑ । सि॒ञ्च॒स्व॒ । ज॒ठरे । मध्वः॑ । ऊ॒र्मिम् । त्वम् । राजा । अ॒सि॒ । प्र॒दिव॒ इति॑ प्र-दिवः॑ । सु॒तानाम् ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । म॒रुत्व॑ते । ए॒षः । ते॒ । योनिः॑ । इन्द्रा॑य । त्वा॒ । म॒रुत्व॑ते ॥ [20]  
1A । म॒हान् । इन्द्रः॑ । यः । ओज॑सा । प॒र्जन्यः॑ । वृ॒ष्टि॒मानिति॑ वृष्टि-मान् । इ॒व॒ ॥ स्तोमैः । व॒थ्सस्य॑ । वा॒वृ॒धे॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । म॒हे॒न्द्रायेति॑ महा-इ॒न्द्राय॑ । त्वा॒ । ए॒षः । ते॒ । योनिः॑ । म॒हे॒न्द्रायेति॑ महा-इ॒न्द्राय॑ । त्वा॒ ॥ [21]  
1A । म॒हान् । इन्द्रः॑ । नृ॒वदिति॑ नृ-वत् । एति॑ । च॒र्‌ष॒णि॒प्रा इति चर्‌षणि-प्राः । उ॒त । द्वि॒बर्‌हा॒ इति॑ द्वि-बर्‌हाः । अ॒मि॒नः । सहो॑भि॒रिति॒ सहः॑-भिः॒ ॥ अ॒स्म॒द्रिय॒गित्य॑स्म-द्रिय॑क् । वा॒वृ॒धे॒ । वी॒र्या॑य । उ॒रुः । पृ॒थुः । सुकृ॑त॒ इति॒ सु-कृ॒तः॒ । क॒र्तृभि॒रिति॑ क॒र्तृ-भिः॒ । भू॒त्॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । म॒हे॒न्द्रायेति॑ महा-इ॒न्द्राय॑ । त्वा॒ । ए॒षः । ते॒ । योनिः॑ । म॒हे॒न्द्रायेति॑ महा-इ॒न्द्राय॑ । त्वा॒ ॥ [22]  
1A । क॒दा । च॒न । स्त॒रीः । अ॒सि॒ । न । इ॒न्द्र॒ । स॒श्च॒सि॒ । दा॒शुषे ॥ उपो॒पेत्युप॑-उ॒प॒ । इत् । नु । म॒घ॒व॒न्निति॑ मघ-व॒न्न्॒ । भूयः॑ । इत् । नु । ते॒ । दानम् । दे॒वस्य॑ । पृ॒च्य॒ते॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । आ॒दि॒त्येभ्यः॑ । त्वा॒ ॥ 3C । क॒दा । च॒न । प्रेति॑ । यु॒च्छ॒सि॒ । उ॒भे इति॑ । नीति॑ । पा॒सि॒ । जन्म॑नी॒ इति॑ ॥ तुरी॑य । आ॒दि॒त्य॒ । सव॑नम् । ते॒ । इ॒न्द्रि॒यम् । एति॑ । त॒स्थौ॒ । अ॒मृतम् । दि॒वि ॥ 4D । य॒ज्ञः । दे॒वानाम् । प्रतीति॑ । ए॒ति॒ । सु॒म्नम् । आदि॑त्यासः । भव॑त । मृ॒ड॒यन्तः॑ ॥ एति॑ । वः॒ । अ॒र्वाची । सु॒म॒तिरिति॑ सु-म॒तिः । व॒वृ॒त्या॒त्॒ । अ॒ꣳ॒होः । चि॒त्॒ । या । व॒रि॒वो॒वित्त॒रेति॑ वरिवो॒वित्-त॒रा॒ । अस॑त् ॥ 5E । विव॑स्वः । आ॒दि॒त्य॒ । ए॒षः । ते॒ । सो॒म॒पी॒थ इति॑ सोम-पी॒थः । तेन॑ । म॒न्द॒स्व॒ । तेन॑ । तृ॒प्य॒ । तृ॒प्यास्म॑ । ते॒ । व॒यम् । त॒र्प॒यि॒तारः॑ । या । दि॒व्या । वृष्टिः॑ । तया । त्वा॒ । श्री॒णा॒मि॒ ॥ [23]  
1A । वा॒मम् । अ॒द्य । स॒वि॒तः॒ । वा॒मम् । उ॒ । श्वः । दि॒वेदि॑व॒ इति॑ दि॒वे-दि॒वे॒ । वा॒मम् । अ॒स्मभ्य॒मित्य॒स्म-भ्य॒म्॒ । सा॒वीः॒ ॥ वा॒मस्य॑ । हि । ख्षय॑स्य । दे॒व॒ । भूरेः । अ॒या । धि॒या । वा॒म॒भाज॒ इति॑ वाम-भाजः॑ । स्या॒म॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । दे॒वाय॑ । त्वा॒ । स॒वि॒त्रे ॥ [24]  
1A । अद॑ब्धेभिः । स॒वि॒तः॒ । पा॒युभि॒रिति॑ पा॒यु-भिः॒ । त्वम् । शि॒वेभिः॑ । अ॒द्य । परीति॑ । पा॒हि॒ । नः॒ । गयम् ॥ हिर॑ण्यजिह्व॒ इति॒ हिर॑ण्य-जि॒ह्वः॒ । सु॒वि॒ताय॑ । नव्य॑से । रख्ष॑ । माकिः॑ । नः॒ । अ॒घशꣳ॑स॒ इत्य॒घ-श॒ꣳ॒सः॒ । ई॒श॒त॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । दे॒वाय॑ । त्वा॒ । स॒वि॒त्रे ॥ [25]  
1A । हिर॑ण्यपाणि॒मिति॒ हिर॑ण्य-पा॒णि॒म्॒ । ऊ॒तये । स॒वि॒तारम् । उपेति॑ । ह्व॒ये॒ ॥ सः । चेत्ता । दे॒वता । प॒दम् ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । दे॒वाय॑ । त्वा॒ । स॒वि॒त्रे ॥ [26]  
1A । सु॒शर्मेति॑ सु-शर्मा । अ॒सि॒ । सु॒प्र॒ति॒ष्ठा॒न इति॑ सु-प्र॒ति॒ष्ठा॒नः । 2B । बृ॒हत् । उ॒ख्षे । नमः॑ । 3C । ए॒षः । ते॒ । योनिः॑ । विश्वेभ्यः । त्वा॒ । दे॒वेभ्यः॑ ॥ [27]  
1A । बृह॒स्पति॑सुत॒स्येति॒ बृह॒स्पति॑-सु॒त॒स्य॒ । ते॒ । इ॒न्दो॒ इति॑ । इ॒न्द्रि॒याव॑त॒ इतीन्द्रि॒य-व॒तः॒ । पत्नी॑वन्त॒मिति॒ पत्नी-व॒न्त॒म्॒ । ग्रहम् । गृ॒ह्णा॒मि॒ । 2B । अग्ना(३)इ । पत्नी॒वा(३) इति॒ पत्नी-वा(३)ः । स॒जूरिति॑ स-जूः । दे॒वेन॑ । त्वष्ट्रा । सोमम् । पि॒ब॒ । स्वाहा ॥ [28]  
1A । हरिः॑ । अ॒सि॒ । हा॒रि॒यो॒ज॒न इति॑ हारि-यो॒ज॒नः । हर्योः । स्था॒ता । वज्र॑स्य । भ॒र्ता । पृश्ञेः । प्रे॒ता । तस्य॑ । ते॒ । दे॒व॒ । सो॒म॒ । इ॒ष्टय॑जुष॒ इती॒ष्ट-य॒जु॒षः॒ । स्तु॒तस्तो॑म॒स्येति॑ स्तु॒त-स्तो॒म॒स्य॒ । श॒स्तोक्थ॒स्येति॑ श॒स्त-उ॒क्थ॒स्य॒ । हरि॑वन्त॒मिति॒ हरि॑-व॒न्त॒म्॒ । ग्रहम् । गृ॒ह्णा॒मि॒ । 2B । ह॒रीः । स्थ॒ । हर्योः । धा॒नाः । स॒हसो॑मा॒ इति॑ स॒ह-सो॒माः॒ । 3C । इन्द्रा॑य । स्वाहा ॥ [29]  
1A । अग्ने । आयूꣳ॑षि । प॒व॒से॒ । एति॑ । सु॒व॒ । ऊर्जम् । इषम् । च॒ । नः॒ ॥ आ॒रे । बा॒ध॒स्व॒ । दु॒च्छुनाम् ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । अ॒ग्नये । त्वा॒ । तेज॑स्वते । ए॒षः । ते॒ । योनिः॑ । अ॒ग्नये । त्वा॒ । तेज॑स्वते ॥ [30]  
1A । उ॒त्तिष्ठ॒न्नित्यु॑त्-तिष्ठन्न्॑ । ओज॑सा । स॒ह । पी॒त्वा । शिप्रे॒ इति॑ । अ॒वे॒प॒यः॒ ॥ सोमम् । इ॒न्द्र॒ । च॒मू इति॑ । सु॒तम् ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । ओज॑स्वते । ए॒षः । ते॒ । योनिः॑ । इन्द्रा॑य । त्वा॒ । ओज॑स्वते ॥ [31]  
1A । त॒रणिः॑ । वि॒श्वद॑र्‌शत॒ इति॑ वि॒श्व-द॒र्‌श॒तः॒ । ज्यो॒ति॒ष्कृदिति॑ ज्योतिः-कृत् । अ॒सि॒ । सू॒र्य॒ ॥ विश्वम् । एति॑ । भा॒सि॒ । रो॒च॒नम् ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । सूर्या॑य । त्वा॒ । भ्राज॑स्वते । ए॒षः । ते॒ । योनिः॑ । सूर्या॑य । त्वा॒ । भ्राज॑स्वते ॥ [32]  
1A । एति॑ । प्या॒य॒स्व॒ । म॒दि॒न्त॒म॒ । सोम॑ । विश्वा॑भिः । ऊ॒तिभि॒रित्यू॒ति-भिः॒ ॥ भव॑ । नः॒ । स॒प्रथ॑स्तम॒ इति॑ स॒प्रथः॑-त॒मः॒ ॥ [33]  
1A । ई॒युः । ते । ये । पूर्व॑तरा॒मिति॒ पूर्व॑-त॒रा॒म्॒ । अप॑श्यन्न् । व्यु॒च्छन्ती॒मिति॑ वि-उ॒च्छन्तीम् । उ॒षसम् । मर्त्या॑सः ॥ अ॒स्माभि॑ः । उ॒ । नु । प्र॒ति॒चख्ष्येति॑ प्रति-चख्ष्या । अ॒भू॒त्॒ । ओ इति॑ । ते । य॒न्ति॒ । ये । अ॒प॒रीषु॑ । पश्यान्॑ ॥ [34]  
1A । ज्योति॑ष्मतीम् । त्वा॒ । सा॒द॒या॒मि॒ । 2B । ज्यो॒ति॒ष्कृत॒मिति॑ ज्योतिः-कृतम् । त्वा॒ । सा॒द॒या॒मि॒ । 3C । ज्यो॒ति॒र्विद॒मिति॑ ज्योतिः-विदम् । त्वा॒ । सा॒द॒या॒मि॒ । 4D । भास्व॑तीम् । त्वा॒ । सा॒द॒या॒मि॒ । 5E । ज्वल॑न्तीम् । त्वा॒ । सा॒द॒या॒मि॒ । 6F । म॒ल्म॒ला॒भव॑न्ती॒मिति॑ मल्मला-भव॑न्तीम् । त्वा॒ । सा॒द॒या॒मि॒ । 7G । दीप्य॑मानाम् । त्वा॒ । सा॒द॒या॒मि॒ । 8 । रोच॑मानाम् । त्वा॒ । सा॒द॒या॒मि॒ । 9I । अज॑स्राम् । त्वा॒ । सा॒द॒या॒मि॒ । 10K । बृ॒हज्ज्यो॑तिष॒मिति॑ बृ॒हत्-ज्यो॒ति॒ष॒म्॒ । त्वा॒ । सा॒द॒या॒मि॒ । 11L । बो॒धय॑न्तीम् । त्वा॒ । सा॒द॒या॒मि॒ । 12M । जाग्र॑तीम् । त्वा॒ । सा॒द॒या॒मि॒ ॥ [35]  
1A । प्र॒या॒सायेति॑ प्र-या॒साय॑ । स्वाहा । आ॒या॒सायेत्या-या॒साय॑ । स्वाहा । वि॒या॒सायेति॑ वि-या॒साय॑ । स्वाहा । सँ॒य्या॒सायेति॑ सम्-या॒साय॑ । स्वाहा । उ॒द्या॒सायेत्यु॑त्-या॒साय॑ । स्वाहा । अ॒व॒या॒सायेत्य॑व-या॒साय॑ । स्वाहा । शु॒चे । स्वाहा । शोका॑य । स्वाहा । त॒प्य॒त्वै । स्वाहा । तप॑ते । स्वाहा । ब्र॒ह्म॒ह॒त्याया॒ इति॑ ब्रह्म-ह॒त्यायै । स्वाहा । सर्व॑स्मै । स्वाहा ॥ [36]  
1A । चि॒त्तम् । स॒न्ता॒नेनेति॑ सम्-ता॒नेन॑ । भ॒वम् । य॒क्ना । रु॒द्रम् । तनि॑म्ना । प॒शु॒पति॒मिति॑ पशु-पतिम् । स्थू॒ल॒हृ॒द॒येनेति॑ स्थूल-हृ॒द॒येन॑ । अ॒ग्निम् । हृद॑येन । रु॒द्रम् । लोहि॑तेन । श॒र्वम् । मत॑स्नाभ्याम् । म॒हा॒दे॒वमिति॑ महा-दे॒वम् । अ॒न्तपार्श्वे॒नेत्य॒न्तः-पा॒र्श्वे॒न॒ । ओ॒षि॒ष्ठ॒हन॒मित्यो॑षिष्ठ-हनम् । शि॒ङ्गी॒नि॒को॒श्याभ्या॒मिति॑ शिङ्गी-नि॒को॒श्याभ्याम् ॥ [37]  
1A । एति॑ । ति॒ष्ठ॒ । वृ॒त्र॒ह॒न्निति॑ वृत्र-ह॒न्न्॒ । रथम् । यु॒क्ता । ते॒ । ब्रह्म॑णा । हरी॒ इति॑ ॥ अ॒र्वा॒चीनम् । स्विति॑ । ते॒ । मनः॑ । ग्रावा । कृ॒णो॒तु॒ । व॒ग्नुना ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने ॥ [38]  
1A । इन्द्रम् । इत् । हरी॒ इति॑ । व॒ह॒तः॒ । अप्र॑तिधृष्टशवस॒मित्यप्र॑तिधृष्ट-श॒व॒स॒म्॒ । ऋषी॑णाम् । च॒ । स्तु॒तीः । उपेति॑ । य॒ज्ञम् । च॒ । मानु॑षाणाम् ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने ॥ [39]  
1A । असा॑वि । सोमः॑ । इ॒न्द्र॒ । ते॒ । शवि॑ष्ठ । धृ॒ष्णो॒ । एति॑ । ग॒हि॒ ॥ एति॑ । त्वा॒ । पृ॒ण॒क्तु॒ । इ॒न्द्रि॒यम् । रजः॑ । सूर्यम् । न । र॒श्मिभि॒रिति॑ र॒श्मि-भिः॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने ॥ [40]  
1A । सर्व॑स्य । प्र॒ति॒शीव॒रीति॑ प्रति-शीव॑री । भूमिः॑ । त्वा॒ । उ॒पस्थ॒ इत्यु॒प-स्थे॒ । एति॑ । अ॒धि॒त॒ ॥ स्यो॒ना । अ॒स्मै॒ । सु॒षदेति॑ सु-सदा । भ॒व॒ । यच्छ॑ । अ॒स्मै॒ । शर्म॑ । स॒प्रथा॒ इति॑ स-प्रथाः ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने ॥ [41]  
1A । म॒हान् । इन्द्रः॑ । वज्र॑बाहु॒रिति॒ वज्र॑-बा॒हुः॒ । षो॒ड॒शी । शर्म॑ । य॒च्छ॒तु॒ ॥ स्व॒स्ति । नः॒ । म॒घवेति॑ म॒घ-वा॒ । क॒रो॒तु॒ । हन्तु॑ । पा॒प्मानम् । यः । अ॒स्मान् । द्वेष्टि॑ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने ॥ [42]  
1A । स॒जोषा॒ इति॑ स-जोषाः । इ॒न्द्र॒ । सग॑ण॒ इति॒ स-ग॒णः॒ । म॒रुद्भि॒रिति॑ म॒रुत्-भिः॒ । सोमम् । पि॒ब॒ । वृ॒त्र॒ह॒न्निति॑ वृत्र-ह॒न्न्॒ । शू॒र॒ । वि॒द्वान् ॥ ज॒हि । शत्रून्॑ । अपेति॑ । मृधः॑ । नु॒द॒स्व॒ । अथ॑ । अभ॑यम् । कृ॒णु॒हि॒ । वि॒श्वतः॑ । नः॒ ॥ 2B । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने ॥ [43]  
1A । उदिति॑ । उ॒ । त्यम् । जा॒तवे॑दस॒मिति॑ जा॒त-वे॒द॒स॒म्॒ । दे॒वम् । व॒ह॒न्ति॒ । के॒तवः॑ ॥ दृ॒शे । विश्वा॑य । सूर्यम् ॥ 2B । चि॒त्रम् । दे॒वानाम् । उदिति॑ । अ॒गा॒त्॒ । अनी॑कम् । चख्षुः॑ । मि॒त्रस्य॑ । वरु॑णस्य । अ॒ग्नेः ॥ एति॑ । अ॒प्राः॒ । द्यावा॑पृथि॒वी इति॒ द्यावा-पृ॒थि॒वी । अ॒न्तरि॑ख्षम् । सूर्यः॑ । आ॒त्मा । जग॑तः । त॒स्थुषः॑ । च॒ ॥ 3C । अग्ने । नय॑ । सु॒पथेति॑ सु-पथा । रा॒ये । अ॒स्मान् । विश्वा॑नि । दे॒व॒ । व॒युना॑नि । वि॒द्वान् ॥ यु॒यो॒धि । अ॒स्मत् । जु॒हु॒रा॒णम् । एनः॑ । भूयि॑ष्ठाम् । ते॒ । नम॑उक्ति॒मिति॒ नमः॑-उ॒क्ति॒म्॒ । वि॒धे॒म॒ ॥ 4D । दिवम् । ग॒च्छ॒ । सुवः॑ । प॒त॒ । 5E । रू॒पेण॑ । [44]  
1 । वः॒ । रू॒पम् । अ॒भि । एति॑ । ए॒मि॒ । वय॑सा । वयः॑ ॥ 2F । तु॒थः । वः॒ । वि॒श्ववे॑दा॒ इति॑ वि॒श्व-वे॒दाः॒ । वीति॑ । भ॒ज॒तु॒ । वर्‌षि॑ष्ठे । अधीति॑ । नाके ॥ 3G । ए॒तत् । ते॒ । अ॒ग्ने॒ । राधः॑ । एति॑ । ए॒ति॒ । सोम॑च्युत॒मिति॒ सोम॑-च्यु॒त॒म्॒ । 4 । तत् । मि॒त्रस्य॑ । प॒था । न॒य॒ । 5I । ऋ॒तस्य॑ । प॒था । प्रेति॑ । इ॒त॒ । च॒न्द्रद॑ख्षिणा॒ इति॑ च॒न्द्र-द॒ख्षि॒णाः॒ । य॒ज्ञस्य॑ । प॒था । सु॒वि॒ता । नय॑न्तीः । 6K । ब्रा॒ह्म॒णम् । अ॒द्य । रा॒ध्या॒स॒म्॒ । ऋषिम् । आ॒र्‌षे॒यम् । पि॒तृ॒मन्त॒मिति॑ पितृ-मन्तम् । पै॒तृ॒म॒त्यमिति॑ पैतृ-म॒त्यम् । सु॒धातु॑दख्षिण॒मिति॑ सु॒धातु॑-द॒ख्षि॒ण॒म्॒ । 7L । वीति॑ । सुवः॑ । पश्य॑ । वीति॑ । अ॒न्तरि॑ख्षम् । 8M । यत॑स्व । स॒द॒स्यैः । अ॒स्मद्दात्रा॒ इत्य॒स्मत्-दा॒त्राः॒ । दे॒व॒त्रेति॑ देव-त्रा । ग॒च्छ॒त॒ । मधु॑मती॒रिति॒ मधु॑-म॒तीः॒ । प्र॒दा॒तार॒मिति॑ प्र-दा॒तारम् । एति॑ । वि॒श॒त॒ । अन॑वहा॒येत्यन॑व-हा॒य॒ । अ॒स्मान् । दे॒व॒याने॒नेति॑ देव-याने॑न । प॒था । इ॒त॒ । सु॒कृता॒मिति॑ सु-कृताम् । लो॒के । सी॒द॒त॒ । 10O । तत् । नः॒ । स॒॒स्कृ॒तम् ॥ [45]  
1A । धा॒ता । रा॒तिः । स॒वि॒ता । इ॒दम् । जु॒ष॒न्ता॒म्॒ । प्र॒जाप॑ति॒रिति॑ प्र॒जा-प॒तिः॒ । नि॒धि॒पति॒रिति॑ निधि-पतिः॑ । नः॒ । अ॒ग्निः ॥ त्वष्टा । विष्णुः॑ । प्र॒जयेति॑ प्र-जया । स॒ꣳ॒र॒रा॒ण इति॑ सम्-र॒रा॒णः । यज॑मानाय । द्रवि॑णम् । द॒धा॒तु॒ ॥ 2B । समिति॑ । इ॒न्द्र॒ । नः॒ । मन॑सा । ने॒षि॒ । गोभिः॑ । समिति॑ । सू॒रिभि॒रिति॑ सू॒रि-भिः॒ । म॒घ॒व॒न्निति॑ मघ-व॒न्न्॒ । समिति॑ । स्व॒स्त्या ॥ समिति॑ । ब्रह्म॑णा । दे॒वकृ॑त॒मिति॑ दे॒व-कृ॒त॒म्॒ । यत् । अस्ति॑ । समिति॑ । दे॒वानाम् । सु॒म॒त्येति॑ सु-म॒त्या । य॒ज्ञिया॑नाम् ॥ 3C । समिति॑ । वर्च॑सा । पय॑सा । समिति॑ । त॒नूभिः॑ । अग॑न्महि । मन॑सा । समिति॑ । शि॒वेन॑ ॥ त्वष्टा । नः॒ । अत्र॑ । वरि॑वः । कृ॒णो॒तु॒ । [46]  
1 । अन्विति॑ । मा॒र्ष्टु॒ । त॒नुवः॑ । यत् । विलि॑ष्ट॒मिति॒ वि-लि॒ष्ट॒म्॒ ॥ 2D । यत् । अ॒द्य । त्वा॒ । प्र॒य॒तीति॑ प्र-य॒ति । य॒ज्ञे । अ॒स्मिन्न् । अग्ने । होता॑रम् । अवृ॑णीमहि । इ॒ह ॥ ऋध॑क् । अ॒या॒ट्॒ । ऋध॑क् । उ॒त । अश॑मिष्ठाः । प्र॒जा॒नन्निति॑ प्र-जा॒नन्न् । य॒ज्ञम् । उपेति॑ । या॒हि॒ । वि॒द्वान् ॥ 3E । स्व॒गेति॑ स्व-गा । वः॒ । दे॒वाः॒ । सद॑नम् । अ॒क॒र्म॒ । ये । आ॒ज॒ग्मेत्या-ज॒ग्म । सव॑ना । इ॒दम् । जु॒षा॒णाः ॥ ज॒ख्षि॒वाꣳसः॑ । प॒पि॒वाꣳसः॑ । च॒ । विश्वे । अ॒स्मे इति॑ । ध॒त्त॒ । व॒स॒वः॒ । वसू॑नि ॥ 4F । यान् । एति॑ । अव॑हः । उ॒श॒तः । दे॒व॒ । दे॒वान् । तान् ॥ [47]  
1 । प्रेति॑ । ई॒र॒य॒ । स्वे । अ॒ग्ने॒ । स॒धस्थ॒ इति॑ स॒ध-स्थे॒ ॥ वह॑मानाः । भर॑माणाः । ह॒वीꣳषि॑ । वसुम् । घ॒र्मम् । दिवम् । एति॑ । ति॒ष्ठ॒त॒ । अनु॑ ॥ 2G । यज्ञ॑ । य॒ज्ञम् । ग॒च्छ॒ । य॒ज्ञप॑ति॒मिति॑ य॒ज्ञ-प॒ति॒म्॒ । ग॒च्छ॒ । स्वाम् । योनिम् । ग॒च्छ॒ । स्वाहा । 3 । ए॒षः । ते॒ । य॒ज्ञः । य॒ज्ञ॒प॒त॒ इति॑ यज्ञ-प॒ते॒ । स॒हसूक्तवाक॒ इति॑ स॒हसूक्त-वा॒कः॒ । सु॒वीर॒ इति॑ सु-वीरः॑ । स्वाहा । 4I । देवाः । गा॒तु॒वि॒द॒ इति॑ गातु-वि॒दः॒ । गा॒तुम् । वि॒त्त्वा । गा॒तुम् । इ॒त॒ । 5K । मन॑सः । प॒ते॒ । इ॒मम् । नः॒ । दे॒व॒ । दे॒वेषु॑ । य॒ज्ञम् । स्वाहा । वा॒चि । स्वाहा । वाते । धाः॒ ॥ [48]  
1A । उ॒रुम् । हि । राजा । वरु॑णः । च॒कार॑ । सूर्या॑य । पन्थाम् । अन्वे॑त॒वा इत्यनु॑-ए॒त॒वै । उ॒ ॥ अ॒पदे । पादा । प्रति॑धातव॒ इति॒ प्रति॑-धा॒त॒वे॒ । अ॒कः॒ । उ॒त । अ॒प॒व॒क्तेत्य॑प-व॒क्ता । हृ॒द॒या॒विध॒ इति॑ हृदय-विधः॑ । चि॒त्॒ ॥ 2B । श॒तम् । ते॒ । रा॒ज॒न्न्॒ । भि॒षजः॑ । स॒हस्रम् । उ॒र्वी । ग॒म्भी॒रा । सु॒म॒तिरिति॑ सु-म॒तिः । ते॒ । अ॒स्तु॒ ॥ बाध॑स्व । द्वेषः॑ । निर्‌ऋ॑ति॒मिति॒ निः-ऋ॒ति॒म्॒ । प॒रा॒चैः । कृ॒तम् । चि॒त्॒ । एनः॑ । प्रेति॑ । मु॒मु॒ग्धि॒ । अ॒स्मत् ॥ 3C । अ॒भिष्ठि॑त॒ इत्य॒भि-स्थि॒तः॒ । वरु॑णस्य । पाशः॑ । 4D । अ॒ग्नेः । अनी॑कम् । अ॒पः । एति॑ । वि॒वे॒श॒ ॥ अपाम् । न॒पा॒त्॒ । प्र॒ति॒रख्ष॒न्निति॑ प्रति-रख्षन्न्॑ । अ॒सु॒र्यम् । दमे॑दम॒ इति॒ दमे-द॒मे॒ । [49]  
1 । स॒मिध॒मिति॑ सम्-इधम् । य॒ख्षि॒ । अ॒ग्ने॒ ॥ प्रतीति॑ । ते॒ । जि॒ह्वा । घृ॒तम् । उदिति॑ । च॒र॒ण्ये॒त्॒ । 2E । स॒मु॒द्रे । ते॒ । हृद॑यम् । अ॒फ्स्वित्य॑प्-सु । अ॒न्तः ॥ समिति॑ । त्वा॒ । वि॒श॒न्तु॒ । ओष॑धीः । उ॒त । आपः॑ । य॒ज्ञस्य॑ । त्वा॒ । य॒ज्ञ॒प॒त॒ इति॑ यज्ञ-प॒ते॒ । ह॒विर्भि॒रिति॑ ह॒विः-भिः॒ ॥ सू॒क्त॒वा॒क इति॑ सूक्त-वा॒के । न॒मो॒वा॒क इति॑ नमः-वा॒के । वि॒धे॒म॒ । 3F । अव॑भृ॒थेत्यव॑-भृ॒थ॒ । नि॒च॒ङ्कु॒णेति॑ नि-च॒ङ्कु॒ण॒ । नि॒चे॒रुरिति॑ नि-चे॒रुः । अ॒सि॒ । नि॒च॒ङ्कु॒णेति॑ नि-च॒ङ्कु॒ण॒ । अवेति॑ । दे॒वैः । दे॒वकृ॑त॒मिति॑ दे॒व-कृ॒त॒म्॒ । एनः॑ । अ॒या॒ट्॒ । अवेति॑ । मर्त्यैः । मर्त्य॑कृत॒मिति॒ मर्त्य॑-कृ॒त॒म्॒ । उ॒रोः । एति॑ । नः॒ । दे॒व॒ । रि॒षः । पा॒हि॒ । 4G । सु॒मि॒त्रा इति॑ सु-मि॒त्राः । नः॒ । आपः॑ । ओष॑धयः । [50]  
1 । स॒न्तु॒ । दु॒र्मि॒त्रा इति॑ दुः-मि॒त्राः । तस्मै । भू॒या॒सुः॒ । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । 2 । देवीः । आ॒पः॒ । ए॒षः । वः॒ । गर्भः॑ । तम् । वः॒ । सुप्री॑त॒मिति॒ सु-प्री॒त॒म्॒ । सुभृ॑त॒मिति॒ सु-भृ॒त॒म्॒ । अ॒क॒र्म॒ । दे॒वेषु॑ । नः॒ । सु॒कृत॒ इति॑ सु-कृतः॑ । ब्रू॒ता॒त्॒ । 3I । प्रति॑युत॒ इति॒ प्रति॑-यु॒तः॒ । वरु॑णस्य । पाशः॑ । प्रत्य॑स्त॒ इति॒ प्रति॑-अ॒स्तः॒ । वरु॑णस्य । पाशः॑ । 4K । एधः॑ । अ॒सि॒ । ए॒धि॒षी॒महि॑ । स॒मिदिति॑ सम्-इत् । अ॒सि॒ । तेजः॑ । अ॒सि॒ । तेजः॑ । मयि॑ । धे॒हि॒ । 5L । अ॒पः । अन्विति॑ । अ॒चा॒रि॒ष॒म्॒ । रसे॑न । समिति॑ । अ॒सृ॒ख्ष्म॒हि॒ ॥ पय॑स्वान् । अ॒ग्ने॒ । एति॑ । अ॒ग॒म॒म्॒ । तम् । मा॒ । समिति॑ । सृ॒ज॒ । वर्च॑सा ॥ [51]  
1A । यः । त्वा॒ । हृ॒दा । की॒रिणा । मन्य॑मानः । अम॑र्त्यम् । मर्त्यः॑ । जोह॑वीमि ॥ जात॑वेद॒ इति॒ जात॑-वे॒दः॒ । यशः॑ । अ॒स्मासु॑ । धे॒हि॒ । प्र॒जाभि॒रिति॑ प्र-जाभिः॑ । अ॒ग्ने॒ । अ॒मृ॒त॒त्वमित्य॑मृत-त्वम् । अ॒श्या॒म्॒ ॥ 2B । यस्मै । त्वम् । सु॒कृत॒ इति॑ सु-कृते । जा॒त॒वे॒द॒ इति॑ जात-वे॒दः॒ । उ । लो॒कम् । अ॒ग्ने॒ । कृ॒णवः॑ । स्यो॒नम् ॥ अ॒श्विनम् । सः । पु॒त्रिणम् । वी॒रव॑न्त॒मिति॑ वी॒र-व॒न्त॒म्॒ । गोम॑न्त॒मिति॒ गो-म॒न्त॒म्॒ । र॒यिम् । न॒श॒ते॒ । स्व॒स्ति ॥ 3C । त्वे इति॑ । स्विति॑ । पु॒त्र॒ । श॒व॒सः॒ । अवृ॑त्रन्न् । काम॑कातय॒ इति॒ काम॑-का॒त॒यः॒ ॥ न । त्वाम् । इ॒न्द्र॒ । अतीति॑ । रि॒च्य॒ते॒ ॥ 4D । उ॒क्थउ॑क्थ॒ इत्यु॒क्थे-उ॒क्थे॒ । सोमः॑ । इन्द्रम् । म॒मा॒द॒ । नी॒थेनी॑थ॒ इति॑ नी॒थे-नी॒थे॒ । म॒घवा॑न॒मिति॑ म॒घ-वा॒न॒म्॒ । [52]  
1 । सु॒तासः॑ ॥ यत् । ई॒म्॒ । स॒बाध॒ इति॑ स-बाधः॑ । पि॒तरम् । न । पु॒त्राः । स॒मा॒नद॑ख्षा॒ इति॑ समा॒न-द॒ख्षाः॒ । अव॑से । हव॑न्ते ॥ 2E । अग्ने । रसे॑न । तेज॑सा । जात॑वेद॒ इति॒ जात॑-वे॒दः॒ । वीति॑ । रो॒च॒से॒ ॥ र॒ख्षो॒हेति॑ रख्षः-हा । अ॒मी॒व॒चात॑न॒ इत्य॑मीव-चात॑नः ॥ 3F । अ॒पः । अन्विति॑ । अ॒चा॒रि॒ष॒म्॒ । रसे॑न । समिति॑ । अ॒सृ॒ख्ष्म॒हि॒ ॥ पय॑स्वान् । अ॒ग्ने॒ । एति॑ । अ॒ग॒म॒म्॒ । तम् । मा॒ । समिति॑ । सृ॒ज॒ । वर्च॑सा ॥ 4G । वसुः॑ । वसु॑पति॒रिति॒ वसु॑-प॒तिः॒ । हिकम् । असि॑ । अ॒ग्ने॒ । वि॒भाव॑सु॒रिति॑ वि॒भा-व॒सुः॒ ॥ स्याम॑ । ते॒ । सु॒म॒ताविति॑ सु-म॒तौ । अपि॑ ॥ 5 । त्वाम् । अ॒ग्ने॒ । वसु॑पति॒मिति॒ वसु॑-प॒ति॒म्॒ । वसू॑नाम् । अ॒भि । प्रेति॑ । म॒न्दे॒ । [53]  
1 । अ॒ध्व॒रेषु॑ । रा॒ज॒न्न्॒ ॥ त्वया । वाजम् । वा॒ज॒यन्त॒ इति॑ वाज-यन्तः॑ । ज॒ये॒म॒ । अ॒भीति॑ । स्या॒म॒ । पृ॒थ्सु॒तीः । मर्त्या॑नाम् ॥ 2I । त्वाम् । अ॒ग्ने॒ । वा॒ज॒सात॑म॒मिति॑ वाज-सात॑मम् । विप्राः । व॒र्ध॒न्ति॒ । सुष्टु॑त॒मिति॒ सु-स्तु॒त॒म्॒ ॥ सः । नः॒ । रा॒स्व॒ । सु॒वीर्य॒मिति॑ सु-वीर्यम् ॥ 3K । अ॒यम् । नः॒ । अ॒ग्निः । वरि॑वः । कृ॒णो॒तु॒ । अ॒यम् । मृधः॑ । पु॒रः । ए॒तु॒ । प्र॒भि॒न्दन्निति॑ प्र-भि॒न्दन्न् ॥ अ॒यम् । शत्रून्॑ । ज॒य॒तु॒ । जर्‌हृ॑षाणः । अ॒यम् । वाजम् । ज॒य॒तु॒ । वाज॑साता॒विति॒ वाज॑-सा॒तौ॒ ॥ 4L । अ॒ग्निना । अ॒ग्निः । समिति॑ । इ॒ध्य॒ते॒ । क॒विः । गृ॒हप॑ति॒रिति॑ गृ॒ह-प॒तिः॒ । युवा ॥ ह॒व्य॒वाडिति॑ हव्य-वाट् । जु॒ह्वास्य॒ इति॑ जु॒हु-आ॒स्यः॒ ॥ 5M । त्वम् । हि । अ॒ग्ने॒ । अ॒ग्निना । विप्रः॑ । विप्रे॑ण । सन्न् । स॒ता ॥ सखा । सख्या । स॒मि॒ध्यस॒ इति॑ सम्-इ॒ध्यसे ॥ 6N । उदिति॑ । अ॒ग्ने॒ । शुच॑यः । तव॑ । 7O । वीति॑ । ज्योति॑षा ॥ [54]  
