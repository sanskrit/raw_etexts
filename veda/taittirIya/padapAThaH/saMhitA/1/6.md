

  
1A । समिति॑ । त्वा॒ । सि॒ञ्चा॒मि॒ । यजु॑षा । प्र॒जामिति॑ प्र-जाम् । आयुः॑ । धनम् । च॒ ॥ बृह॒स्पति॑प्रसूत॒ इति॒ बृह॒स्पति॑-प्र॒सू॒तः॒ । यज॑मानः । इ॒ह । मा॒ । रि॒ष॒त्॒ ॥ 2B । आज्यम् । अ॒सि॒ । स॒त्यम् । अ॒सि॒ । स॒त्यस्य॑ । अध्य॑ख्ष॒मित्यधि॑-अ॒ख्ष॒म्॒ । अ॒सि॒ । ह॒विः । अ॒सि॒ । वै॒श्वा॒न॒रम् । वै॒श्व॒दे॒वमिति॑ वैश्व-दे॒वम् । उत्पू॑तशुष्म॒मित्युत्पू॑त-शु॒ष्म॒म्॒ । स॒त्यौजा॒ इति॑ स॒त्य-ओ॒जाः॒ । सहः॑ । अ॒सि॒ । सह॑मानम् । अ॒सि॒ । सह॑स्व । अरा॑तीः । सह॑स्व । अ॒रा॒ती॒य॒तः । सह॑स्व । पृत॑नाः । सह॑स्व । पृ॒त॒न्य॒तः ॥ स॒हस्र॑वीर्य॒मिति॑ स॒हस्र॑-वी॒र्य॒म्॒ । अ॒सि॒ । तत् । मा॒ । जि॒न्व॒ । आज्य॑स्य । आज्यम् । अ॒सि॒ । स॒त्यस्य॑ । स॒त्यम् । अ॒सि॒ । स॒त्यायु॒रिति॑ स॒त्य-आ॒युः॒ । [1]  
1 । अ॒सि॒ । स॒त्यशु॑ष्म॒मिति॑ स॒त्य-शु॒ष्म॒म्॒ । अ॒सि॒ । स॒त्येन॑ । त्वा॒ । अ॒भीति॑ । घा॒र॒या॒मि॒ । तस्य॑ । ते॒ । भ॒ख्षी॒य॒ । 2C । प॒ञ्चा॒नाम् । त्वा॒ । वाता॑नाम् । य॒न्त्राय॑ । ध॒र्त्राय॑ । गृ॒ह्णा॒मि॒ । 3D । प॒ञ्चा॒नाम् । त्वा॒ । ऋ॒तू॒नाम् । य॒न्त्राय॑ । ध॒र्त्राय॑ । गृ॒ह्णा॒मि॒ । 4E । प॒ञ्चा॒नाम् । त्वा॒ । दि॒शाम् । य॒न्त्राय॑ । ध॒र्त्राय॑ । गृ॒ह्णा॒मि॒ । 5F । प॒ञ्चा॒नाम् । त्वा॒ । प॒ञ्च॒ज॒नाना॒मिति॑ पञ्च-ज॒नानाम् । य॒न्त्राय॑ । ध॒र्त्राय॑ । गृ॒ह्णा॒मि॒ । 6G । च॒रोः । त्वा॒ । पञ्च॑बिल॒स्येति॒ पञ्च॑-बि॒ल॒स्य॒ । य॒न्त्राय॑ । ध॒र्त्राय॑ । गृ॒ह्णा॒मि॒ । 7 । ब्रह्म॑णः । त्वा॒ । तेज॑से । य॒न्त्राय॑ । ध॒र्त्राय॑ । गृ॒ह्णा॒मि॒ । 8I । ख्ष॒त्रस्य॑ । त्वा॒ । ओज॑से । य॒न्त्राय॑ । [2]  
1 । ध॒र्त्राय॑ । गृ॒ह्णा॒मि॒ । 2K । वि॒शे । त्वा॒ । य॒न्त्राय॑ । ध॒र्त्राय॑ । गृ॒ह्णा॒मि॒ । 3L । सु॒वीर्या॒येति॑ सु-वीर्या॑य । त्वा॒ । गृ॒ह्णा॒मि॒ । 4M । सु॒प्र॒जा॒स्त्वायेति॑ सुप्रजाः-त्वाय॑ । त्वा॒ । गृ॒ह्णा॒मि॒ । 5N । रा॒यः । पोषा॑य । त्वा॒ । गृ॒ह्णा॒मि॒ । 6O । ब्र॒ह्म॒व॒र्च॒सायेति॑ ब्रह्म-व॒र्च॒साय॑ । त्वा॒ । गृ॒ह्णा॒मि॒ । 7P । भूः । अ॒स्माकम् । ह॒विः । दे॒वानाम् । आ॒शिष॒ इत्या-शिषः॑ । यज॑मानस्य । दे॒वानाम् । त्वा॒ । दे॒वताभ्यः । गृ॒ह्णा॒मि॒ । 8Q । कामा॑य । त्वा॒ । गृ॒ह्णा॒मि॒ ॥ [3]  
1A । ध्रु॒वः । अ॒सि॒ । ध्रु॒वः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । धीरः॑ । चेत्ता । व॒सु॒विदिति॑ वसु-वित् । 2B । उ॒ग्रः । अ॒सि॒ । उ॒ग्रः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । उ॒ग्रः । चेत्ता । व॒सु॒विदिति॑ वसु-वित् । 3C । अ॒भि॒भूरित्य॑भि-भूः । अ॒सि॒ । अ॒भि॒भूरित्य॑भि-भूः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । अ॒भि॒भूरित्य॑भि-भूः । चेत्ता । व॒सु॒विदिति॑ वसु-वित् । 4D । यु॒नज्मि॑ । त्वा॒ । ब्रह्म॑णा । दैव्ये॑न । ह॒व्याय॑ । अ॒स्मै । वोढ॒वे । जा॒त॒वे॒द॒ इति॑ जात-वे॒दः॒ ॥ इन्धा॑नाः । त्वा॒ । सु॒प्र॒जस॒ इति॑ सु-प्र॒जसः॑ । सु॒वीरा॒ इति॑ सु-वीराः । ज्योक् । जी॒वे॒म॒ । ब॒लि॒हृत॒ इति॑ बलि-हृतः॑ । व॒यम् । ते॒ ॥ 5E । यत् । मे॒ । अ॒ग्ने॒ । अ॒स्य । य॒ज्ञस्य॑ । रिष्यात् । [4]  
1 । यत् । वा॒ । स्कन्दात् । आज्य॑स्य । उ॒त । वि॒ष्णो॒ इति॑ ॥ तेन॑ । ह॒न्मि॒ । स॒पत्नम् । दु॒र्म॒रा॒युमिति॑ दुः-म॒रा॒युम् । एति॑ । ए॒न॒म्॒ । द॒धा॒मि॒ । निर्‌ऋ॑त्या॒ इति॒ निः-ऋ॒त्याः॒ । उ॒पस्थ॒ इत्यु॒प-स्थे॒ ॥ 2F । भूः । भुवः॑ । सुवः॑ । 3G । उच्छु॑ष्म॒ इत्युत्-शु॒ष्मः॒ । अ॒ग्ने॒ । यज॑मानाय । ए॒धि॒ । निशु॑ष्म॒ इति॒ नि-शु॒ष्मः॒ । अ॒भि॒दास॑त॒ इत्य॑भि-दास॑ते ॥ 4 । अग्ने । देवे॒द्धेति॒ देव॑-इ॒द्ध॒ । मन्वि॒द्धेति॒ मनु॑-इ॒द्ध॒ । मन्द्र॑जि॒ह्वेति॒ मन्द्र॑-जि॒ह्व॒ । अम॑र्त्यस्य । ते॒ । हो॒तः॒ । मू॒र्धन्न् । एति॑ । जि॒घ॒र्मि॒ । रा॒यः । पोषा॑य । सु॒प्र॒जा॒स्त्वायेति॑ सुप्रजाः-त्वाय॑ । सु॒वीर्या॒येति॑ सु-वीर्या॑य । 5I । मनः॑ । अ॒सि॒ । प्रा॒जा॒प॒त्यमिति॑ प्राजा-प॒त्यम् । मन॑सा । मा॒ । भू॒तेन॑ । एति॑ । वि॒श॒ । 6K । वाक् । अ॒सि॒ । ऐ॒न्द्री । स॒प॒त्न॒ख्षय॒णीति॑ सपत्न-ख्षय॑णी । [5]  
1 । वा॒चा । मा॒ । इ॒न्द्रि॒येण॑ । एति॑ । वि॒श॒ । 2L । व॒स॒न्तम् । ऋ॒तू॒नाम् । प्री॒णा॒मि॒ । सः । मा॒ । प्री॒तः । प्री॒णा॒तु॒ । 3M । ग्री॒ष्मम् । ऋ॒तू॒नाम् । प्री॒णा॒मि॒ । सः । मा॒ । प्री॒तः । प्री॒णा॒तु॒ । 4N । व॒र्‌षाः । ऋ॒तू॒नाम् । प्री॒णा॒मि॒ । ताः । मा॒ । प्री॒ताः । प्री॒ण॒न्तु॒ । 5O । श॒रदम् । ऋ॒तू॒नाम् । प्री॒णा॒मि॒ । सा । मा॒ । प्री॒ता । प्री॒णा॒तु॒ । 6P । हे॒म॒न्त॒शि॒शि॒राविति॑ हेमन्त-शि॒शि॒रौ । ऋ॒तू॒नाम् । प्री॒णा॒मि॒ । तौ । मा॒ । प्री॒तौ । प्री॒णी॒ता॒म्॒ । 7Q । अ॒ग्नीषोम॑यो॒रित्य॒ग्नी-सोम॑योः । अ॒हम् । दे॒व॒य॒ज्ययेति॑ देव-य॒ज्यया । चख्षु॑ष्मान् । भू॒या॒स॒म्॒ । 8R । अ॒ग्नेः । अ॒हम् । दे॒व॒य॒ज्ययेति॑ देव-य॒ज्यया । अ॒न्ना॒द इत्य॑न्न-अ॒दः । भू॒या॒स॒म्॒ । [6]  
1S । दब्धिः॑ । अ॒सि॒ । अद॑ब्धः । भू॒या॒स॒म्॒ । अ॒मुम् । द॒भे॒य॒म्॒ । 2T । अ॒ग्नीषोम॑यो॒रित्य॒ग्नी-सोम॑योः । अ॒हम् । दे॒व॒य॒ज्ययेति॑ देव-य॒ज्यया । वृ॒त्र॒हेति॑ वृत्र-हा । भू॒या॒स॒म्॒ । 3U । इ॒न्द्रा॒ग्नि॒योरितीन्द्र-अ॒ग्नि॒योः । अ॒हम् । दे॒व॒य॒ज्ययेति॑ देव-य॒ज्यया । इ॒न्द्रि॒या॒वी । अ॒न्ना॒द इत्य॑न्न-अ॒दः । भू॒या॒स॒म्॒ । 4V । इन्द्र॑स्य । अ॒हम् । दे॒व॒य॒ज्ययेति॑ देव-य॒ज्यया । इ॒न्द्रि॒या॒वी । भू॒या॒स॒म्॒ । 5W । म॒हे॒न्द्रस्येति॑ महा-इ॒न्द्रस्य॑ । अ॒हम् । दे॒व॒य॒ज्ययेति॑ देव-य॒ज्यया । जे॒मानम् । म॒हि॒मानम् । ग॒मे॒य॒म्॒ । 6X । अ॒ग्नेः । स्वि॒ष्ट॒कृत॒ इति॑ स्विष्ट-कृतः॑ । अ॒हम् । दे॒व॒य॒ज्ययेति॑ देव-य॒ज्यया । आयु॑ष्मान् । य॒ज्ञेन॑ । प्र॒ति॒ष्ठामिति॑ प्रति-स्थाम् । ग॒मे॒य॒म्॒ ॥ [7]  
1A । अ॒ग्निः । मा॒ । दुरि॑ष्टा॒दिति॒ दुः-इ॒ष्टा॒त्॒ । पा॒तु॒ । स॒वि॒ता । अ॒घशꣳ॑सा॒दित्य॒घ-श॒ꣳ॒सा॒त्॒ । 2B । यः । मे॒ । अन्ति॑ । दू॒रे । अ॒रा॒ती॒यति॑ । तम् । ए॒तेन॑ । जे॒ष॒म्॒ । 3C । सुरू॑पवर्‌षवर्ण॒ इति॒ सुरू॑प-व॒र्‌ष॒व॒र्णे॒ । एति॑ । इ॒हि॒ । इ॒मान् । भ॒द्रान् । दुर्यान्॑ । अ॒भि । एति॑ । इ॒हि॒ । माम् । अनु॑व्र॒तेत्यनु॑-व्र॒ता॒ । 4D । नीति॑ । उ॒ । शी॒र्‌षाणि॑ । मृ॒ड्ढ्व॒म्॒ । 5E । इडे । एति॑ । इ॒हि॒ । अदि॑ते । एति॑ । इ॒हि॒ । सर॑स्वति । एति॑ । इ॒हि॒ । 6F । रन्तिः॑ । अ॒सि॒ । रम॑तिः । अ॒सि॒ । सू॒नरी । अ॒सि॒ । 7G । जुष्टे । जुष्टिम् । ते॒ । अ॒शी॒य॒ । उप॑हूत॒ इत्युप॑-हू॒ते॒ । उ॒प॒ह॒वमित्यु॑प-ह॒वम् । [8]  
1 । ते । अ॒शी॒य॒ । 2 । सा । मे॒ । स॒त्या । आ॒शीरित्या-शीः । अ॒स्य । य॒ज्ञस्य॑ । भू॒या॒त्॒ । 3I । अरे॑डता । मन॑सा । तत् । श॒के॒य॒म्॒ । 4K । य॒ज्ञः । दिवम् । रो॒ह॒तु॒ । य॒ज्ञः । दिवम् । ग॒च्छ॒तु॒ । 5L । यः । दे॒व॒यान॒ इति॑ देव-यानः॑ । पन्थाः । तेन॑ । य॒ज्ञः । दे॒वान् । अपीति॑ । ए॒तु॒ । 6M । अ॒स्मासु॑ । इन्द्रः॑ । इ॒न्द्रि॒यम् । द॒धा॒तु॒ । अ॒स्मान् । रायः॑ । उ॒त । य॒ज्ञाः । स॒च॒न्ता॒म्॒ । अ॒स्मासु॑ । स॒न्तु॒ । आ॒शिष॒ इत्या-शिषः॑ । सा । नः॒ । प्रि॒या । सु॒प्रतूर्ति॒रिति॑ सु-प्रतूर्तिः । म॒घोनी । 7N । जुष्टिः॑ । अ॒सि॒ । जु॒षस्व॑ । नः॒ । जुष्टा । नः॒ । [9]  
1 । अ॒सि॒ । जुष्टम् । ते॒ । ग॒मे॒य॒म्॒ । 2O । मनः॑ । ज्योतिः॑ । जु॒ष॒ता॒म्॒ । आज्यम् । विच्छि॑न्न॒मिति॒ वि-छि॒न्न॒म्॒ । य॒ज्ञम् । समिति॑ । इ॒मम् । द॒धा॒तु॒ ॥ बृह॒स्पतिः॑ । त॒नु॒ता॒म्॒ । इ॒मम् । नः॒ । विश्वे । दे॒वाः । इ॒ह । मा॒द॒य॒न्ता॒म्॒ ॥ 3P । ब्रध्न॑ । पिन्व॑स्व । 4Q । दद॑तः । मे॒ । मा । ख्षा॒यि॒ । कु॒र्व॒तः । मे॒ । मा । उपेति॑ । द॒स॒त्॒ । 5R । प्र॒जाप॑ते॒रिति॑ प्र॒जा-प॒तेः॒ । भा॒गः । अ॒सि॒ । ऊर्ज॑स्वान् । पय॑स्वान् । 6S । प्रा॒णा॒पा॒नाविति॑ प्राण-अ॒पा॒नौ । मे॒ । पा॒हि॒ । स॒मा॒न॒व्या॒नाविति॑ समान-व्या॒नौ । मे॒ । पा॒हि॒ । उ॒दा॒न॒व्या॒नावित्यु॑दान-व्या॒नौ । मे॒ । पा॒हि॒ । 7T । अख्षि॑तः । अ॒सि॒ । अख्षि॑त्यै । त्वा॒ । मा । मे॒ । ख्षे॒ष्ठाः॒ । अ॒मुत्र॑ । अ॒मुष्मिन्न्॑ । लो॒के ॥ [10]  
1A । ब॒र्‌हिषः॑ । अ॒हम् । दे॒व॒य॒ज्ययेति॑ देव-य॒ज्यया । प्र॒जावा॒निति॑ प्र॒जा-वा॒न्॒ । भू॒या॒स॒म्॒ । 2B । नरा॒शꣳस॑स्य । अ॒हम् । दे॒व॒य॒ज्ययेति॑ देव-य॒ज्यया । प॒शु॒मानिति॑ पशु-मान् । भू॒या॒स॒म्॒ । 3C । अ॒ग्नेः । स्वि॒ष्ट॒कृत॒ इति॑ स्विष्ट-कृतः॑ । अ॒हम् । दे॒व॒य॒ज्ययेति॑ देव-य॒ज्यया । आयु॑ष्मान् । य॒ज्ञेन॑ । प्र॒ति॒ष्ठामिति॑ प्रति-स्थाम् । ग॒मे॒य॒म्॒ । 4D । अ॒ग्नेः । अ॒हम् । उज्जि॑ति॒मित्युत्-जि॒ति॒म्॒ । अनु॑ । उदिति॑ । जे॒ष॒म्॒ । 5E । सोम॑स्य । अ॒हम् । उज्जि॑ति॒मित्युत्-जि॒ति॒म्॒ । अनु॑ । उदिति॑ । जे॒ष॒म्॒ । 6F । अ॒ग्नेः । अ॒हम् । उज्जि॑ति॒मित्युत्-जि॒ति॒म्॒ । अनु॑ । उदिति॑ । जे॒ष॒म्॒ । 7G । अ॒ग्नीषोम॑यो॒रित्य॒ग्नी-सोम॑योः । अ॒हम् । उज्जि॑ति॒मित्युत्-जि॒ति॒म्॒ । अनु॑ । उदिति॑ । जे॒ष॒म्॒ । 8 । इ॒न्द्रा॒ग्नि॒योरितीन्द्र-अ॒ग्नि॒योः । अ॒हम् । उज्जि॑ति॒मित्युत्-जि॒ति॒म्॒ । अनु॑ । उदिति॑ । जे॒ष॒म्॒ । 9I । इन्द्र॑स्य । अ॒हम् । [11]  
1 । उज्जि॑ति॒मित्युत्-जि॒ति॒म्॒ । अनु॑ । उदिति॑ । जे॒ष॒म्॒ । 2K । म॒हे॒न्द्रस्येति॑ महा-इ॒न्द्रस्य॑ । अ॒हम् । उज्जि॑ति॒मित्युत्-जि॒ति॒म्॒ । अनु॑ । उदिति॑ । जे॒ष॒म्॒ । 3L । अ॒ग्नेः । स्वि॒ष्ट॒कृत॒ इति॑ स्विष्ट-कृतः॑ । अ॒हम् । उज्जि॑ति॒मित्युत्-जि॒ति॒म्॒ । अनु॑ । उदिति॑ । जे॒ष॒म्॒ । 4M । वाज॑स्य । मा॒ । प्र॒स॒वेनेति॑ प्र-स॒वेन॑ । उ॒द्ग्रा॒भेणेत्यु॑त्-ग्रा॒भेण॑ । उदिति॑ । अ॒ग्र॒भी॒त्॒ ॥ अथ॑ । स॒पत्नान्॑ । इन्द्रः॑ । मे॒ । नि॒ग्रा॒भेणेति॑ नि-ग्रा॒भेण॑ । अध॑रान् । अ॒कः॒ ॥ 5N । उ॒द्ग्रा॒भमित्यु॑त्-ग्रा॒भम् । च॒ । नि॒ग्रा॒भमिति॑ नि-ग्रा॒भम् । च॒ । ब्रह्म॑ । दे॒वाः । अ॒वी॒वृ॒ध॒न्न्॒ ॥ अथ॑ । स॒पत्नान्॑ । इ॒न्द्रा॒ग्नी इतीन्द्र-अ॒ग्नी । मे॒ । वि॒षू॒चीनान्॑ । वीति॑ । अ॒स्य॒ता॒म्॒ ॥ 6O । एति॑ । इ॒माः । अ॒ग्म॒न्न्॒ । आ॒शिष॒ इत्या-शिषः॑ । दोह॑कामा॒ इति॒ दोह॑-का॒माः॒ । इन्द्र॑वन्त॒ इतीन्द्र॑-व॒न्तः॒ । [12]  
1 । व॒ना॒म॒हे॒ । धु॒ख्षी॒महि॑ । प्र॒जामिति॑ प्र-जाम् । इषम् ॥ 2P । रोहि॑तेन । त्वा॒ । अ॒ग्निः । दे॒वताम् । ग॒म॒य॒तु॒ । हरि॑भ्या॒मिति॒ हरि॑-भ्या॒म्॒ । त्वा॒ । इन्द्रः॑ । दे॒वताम् । ग॒म॒य॒तु॒ । एत॑शेन । त्वा॒ । सूर्यः॑ । दे॒वताम् । ग॒म॒य॒तु॒ । 3Q । वीति॑ । ते॒ । मु॒ञ्चा॒मि॒ । र॒श॒नाः । वीति॑ । र॒श्मीन् । वीति॑ । योक्त्रा । यानि॑ । प॒रि॒चर्त॑ना॒नीति॑ परि-चर्त॑नानि । ध॒त्तात् । अ॒स्मासु॑ । द्रवि॑णम् । यत् । च॒ । भ॒द्रम् । प्रेति॑ । नः॒ । ब्रू॒ता॒त्॒ । भा॒ग॒धानिति॑ भाग-धान् । दे॒वता॑सु ॥ 4R । विष्णोः । शँ॒य्योरिति॑ शम्-योः । अ॒हम् । दे॒व॒य॒ज्ययेति॑ देव-य॒ज्यया । य॒ज्ञेन॑ । प्र॒ति॒ष्ठामिति॑ प्रति-स्थाम् । ग॒मे॒य॒म्॒ । 5S । सोम॑स्य । अ॒हम् । दे॒व॒य॒ज्ययेति॑ देव-य॒ज्यया । [13]  
1 । सु॒रेता॒ इति॑ सु-रेताः । रेतः॑ । धि॒षी॒य॒ । 2T । त्वष्टुः॑ । अ॒हम् । दे॒व॒य॒ज्ययेति॑ देव-य॒ज्यया । प॒शू॒नाम् । रू॒पम् । पु॒षे॒य॒म्॒ । 3U । दे॒वानाम् । पत्नीः । अ॒ग्निः । गृ॒हप॑ति॒रिति॑ गृ॒ह-प॒तिः॒ । य॒ज्ञस्य॑ । मि॒थु॒नम् । तयोः । अ॒हम् । दे॒व॒य॒ज्ययेति॑ देव-य॒ज्यया । मि॒थु॒नेन॑ । प्रेति॑ । भू॒या॒स॒म्॒ । 4V । वे॒दः । अ॒सि॒ । वित्तिः॑ । अ॒सि॒ । वि॒देय॑ । 5W । कर्म॑ । अ॒सि॒ । क॒रुणम् । अ॒सि॒ । क्रि॒यासम् । 6X । स॒निः । अ॒सि॒ । स॒नि॒ता । अ॒सि॒ । स॒नेयम् । 7Y । घृ॒तव॑न्त॒मिति॑ घृ॒त-व॒न्त॒म्॒ । कु॒ला॒यिनम् । रा॒यः । पोषम् । स॒ह॒स्रिणम् । वे॒दः । द॒दा॒तु॒ । वा॒जिनम् ॥ [14]  
1A । एति॑ । प्या॒य॒ता॒म्॒ । ध्रु॒वा । घृ॒तेन॑ । य॒ज्ञय्यँ॑ज्ञ॒मिति॑ य॒ज्ञम्-य॒ज्ञ॒म्॒ । प्रतीति॑ । दे॒व॒यद्भ्य॒ इति॑ देव॒यत्-भ्यः॒ ॥ सू॒र्यायाः । ऊधः॑ । अदि॑त्याः । उ॒पस्थ॒ इत्यु॒प-स्थे॒ । उ॒रुधा॒रेत्यु॒रु-धा॒रा॒ । पृ॒थि॒वी । य॒ज्ञे । अ॒स्मिन्न् ॥ 2B । प्र॒जाप॑ते॒रिति॑ प्र॒जा-प॒तेः॒ । वि॒भानिति॑ वि-भान् । नाम॑ । लो॒कः । तस्मिन्न्॑ । त्वा॒ । द॒धा॒मि॒ । स॒ह । यज॑मानेन । 3C । सत् । अ॒सि॒ । सत् । मे॒ । भू॒याः॒ । सर्वम् । अ॒सि॒ । सर्वम् । मे॒ । भू॒याः॒ । पू॒र्णम् । अ॒सि॒ । पू॒र्णम् । मे॒ । भू॒याः॒ । अख्षि॑तम् । अ॒सि॒ । मा । मे॒ । ख्षे॒ष्ठाः॒ । 4D । प्राच्याम् । दि॒शि । दे॒वाः । ऋ॒त्विजः॑ । मा॒र्ज॒य॒न्ता॒म्॒ । दख्षि॑णायाम् । [15]  
1 । दि॒शि । मासाः । पि॒तरः॑ । मा॒र्ज॒य॒न्ता॒म्॒ । प्र॒तीच्याम् । दि॒शि । गृ॒हाः । प॒शवः॑ । मा॒र्ज॒य॒न्ता॒म्॒ । उदीच्याम् । दि॒शि । आपः॑ । ओष॑धयः । वन॒स्पत॑यः । मा॒र्ज॒य॒न्ता॒म्॒ । ऊ॒र्ध्वायाम् । दि॒शि । य॒ज्ञः । सँ॒व्व॒थ्स॒र इति॑ सम्-व॒थ्स॒रः । य॒ज्ञप॑ति॒रिति॑ य॒ज्ञ-प॒तिः॒ । मा॒र्ज॒य॒न्ता॒म्॒ । 2E । विष्णोः । क्रमः॑ । अ॒सि॒ । अ॒भि॒मा॒ति॒हेत्य॑भिमाति-हा । गा॒य॒त्रेण॑ । छन्द॑सा । पृ॒थि॒वीम् । अनु॑ । वीति॑ । क्र॒मे॒ । निर्भ॑क्त॒ इति॒ निः-भ॒क्तः॒ । सः । यम् । द्वि॒ष्मः । 3F । विष्णोः । क्रमः॑ । अ॒सि॒ । अ॒भि॒श॒स्ति॒हेत्य॑भिशस्ति-हा । त्रैष्टु॑भेन । छन्द॑सा । अ॒न्तरि॑ख्षम् । अनु॑ । वीति॑ । क्र॒मे॒ । निर्भ॑क्त॒ इति॒ निः-भ॒क्तः॒ । सः । यम् । द्वि॒ष्मः । 4G । विष्णोः । क्रमः॑ । अ॒सि॒ । अ॒रा॒ती॒य॒तः । ह॒न्ता । जाग॑तेन । छन्द॑सा । दिवम् । अनु॑ । वीति॑ । क्र॒मे॒ । निर्भ॑क्त॒ इति॒ निः-भ॒क्तः॒ । सः । यम् । द्वि॒ष्मः । 5 । विष्णोः । क्रमः॑ । अ॒सि॒ । श॒त्रू॒य॒त इति॑ शत्रु-य॒तः । ह॒न्ता । आनु॑ष्टुभे॒नेत्यानु॑-स्तु॒भे॒न॒ । छन्द॑सा । दिशः॑ । अनु॑ । वीति॑ । क्र॒मे॒ । निर्भ॑क्त॒ इति॒ निः-भ॒क्तः॒ । सः । यम् । द्वि॒ष्मः ॥ [16]  
1A । अग॑न्म । सुवः॑ । सुवः॑ । अ॒ग॒न्म॒ । 2B । स॒न्दृश॒ इति॑ सम्-दृशः॑ । ते॒ । मा । छि॒थ्सि॒ । यत् । ते॒ । तपः॑ । तस्मै । ते॒ । मा । एति॑ । वृ॒ख्षि॒ । 3C । सु॒भूरिति॑ सु-भूः । अ॒सि॒ । श्रेष्ठः॑ । र॒श्मी॒नाम् । आ॒यु॒र्धा इत्या॑युः-धाः । अ॒सि॒ । आयुः॑ । मे॒ । धे॒हि॒ । व॒र्चो॒धा इति॑ वर्चः-धाः । अ॒सि॒ । वर्चः॑ । मयि॑ । धे॒हि॒ । 4D । इ॒दम् । अ॒हम् । अ॒मुम् । भ्रातृ॑व्यम् । आ॒भ्यः । दि॒ग्भ्य इति॑ दिक्-भ्यः । अ॒स्यै॒ । दि॒वः । अ॒स्मा॒त्॒ । अ॒न्तरि॑ख्षात् । अ॒स्यै । पृ॒थि॒व्याः । अ॒स्मात् । अ॒न्नाद्या॒दित्य॑न्न-अद्यात् । निरिति॑ । भ॒जा॒मि॒ । निर्भ॑क्त॒ इति॒ निः-भ॒क्तः॒ । सः । यम् । द्वि॒ष्मः ॥ [17]  
1E । समिति॑ । ज्योति॑षा । अ॒भू॒व॒म्॒ । 2F । ऐ॒न्द्रीम् । आ॒वृत॒मित्या-वृतम् । अ॒न्वाव॑र्त॒ इत्य॑नु-आव॑र्ते । 3G । समिति॑ । अ॒हम् । प्र॒जयेति॑ प्र-जया । समिति॑ । मया । प्र॒जेति॑ प्र-जा । 4 । समिति॑ । अ॒हम् । रा॒यः । पोषे॑ण । समिति॑ । मया । रा॒यः । पोषः॑ । 5I । समि॑द्ध॒ इति॒ सम्-इ॒द्धः॒ । अ॒ग्ने॒ । मे॒ । दी॒दि॒हि॒ । स॒मे॒द्धेति॑ सम्-ए॒द्धा । ते॒ । अ॒ग्ने॒ । दी॒द्या॒स॒म्॒ । 6K । वसु॑मा॒निति॒ वसु॑-मा॒न्॒ । य॒ज्ञः । वसी॑यान् । भू॒या॒स॒म्॒ । 7L । अग्ने । आयूꣳ॑षि । प॒व॒से॒ । एति॑ । सु॒व॒ । ऊर्जम् । इषम् । च॒ । नः॒ ॥ आ॒रे । बा॒ध॒स्व॒ । दु॒च्छुनाम् ॥ 8M । अग्ने । पव॑स्व । स्वपा॒ इति॑ सु-अपाः । अ॒स्मे इति॑ । वर्चः॑ । सु॒वीर्य॒मिति॑ सु-वीर्यम् ॥ [18]  
1 । दध॑त् । पोषम् । र॒यिम् । मयि॑ ॥ 2N । अग्ने । गृ॒ह॒प॒त॒ इति॑ गृह-प॒ते॒ । सु॒गृ॒ह॒प॒तिरिति॑ सु-गृ॒ह॒प॒तिः । अ॒हम् । त्वया । गृ॒हप॑ति॒नेति॑ गृ॒ह-प॒ति॒ना॒ । भू॒या॒स॒म्॒ । सु॒गृ॒ह॒प॒तिरिति॑ सु-गृ॒ह॒प॒तिः । मया । त्वम् । गृ॒हप॑ति॒नेति॑ गृ॒ह-प॒ति॒ना॒ । भू॒याः॒ । श॒तम् । हिमाः । ताम् । आ॒शिष॒मित्या-शिषम् । एति॑ । शा॒से॒ । तन्त॑वे । ज्योति॑ष्मतीम् । ताम् । आ॒शिष॒मित्या-शिषम् । एति॑ । शा॒से॒ । अ॒मुष्मै । ज्योति॑ष्मतीम् । 3O । कः । त्वा॒ । यु॒न॒क्ति॒ । सः । त्वा॒ । वीति॑ । मु॒ञ्च॒तु॒ । 4P । अग्ने । व्र॒त॒प॒त॒ इति॑ व्रत-प॒ते॒ । व्र॒तम् । अ॒चा॒रि॒ष॒म्॒ । तत् । अ॒श॒क॒म्॒ । तत् । मे॒ । अ॒रा॒धि॒ । 5Q । य॒ज्ञः । ब॒भू॒व॒ । सः । एति॑ । [19]  
1 । ब॒भू॒व॒ । सः । प्रेति॑ । ज॒ज्ञे॒ । सः । वा॒वृ॒धे॒ ॥ सः । दे॒वानाम् । अधि॑पति॒रित्यधि॑-प॒तिः॒ । ब॒भू॒व॒ । सः । अ॒स्मान् । अधि॑पती॒नित्यधि॑-प॒ती॒न्॒ । क॒रो॒तु॒ । व॒यम् । स्या॒म॒ । पत॑यः । र॒यी॒णाम् ॥ 2R । गोमा॒निति॒ गो-मा॒न्॒ । अ॒ग्ने॒ । अवि॑मा॒नित्यवि॑-मा॒न्॒ । अ॒श्वी । य॒ज्ञः । नृ॒वथ्स॒खेति॑ नृ॒वत्-स॒खा॒ । सदम् । इत् । अ॒प्र॒मृ॒ष्य इत्य॑प्र-मृ॒ष्यः ॥ इडा॑वा॒नितीडा-वा॒न्॒ । ए॒षः । अ॒सु॒र॒ । प्र॒जावा॒निति॑ प्र॒जा-वा॒न्॒ । दी॒र्घः । र॒यिः । पृ॒थु॒बु॒ध्न इति॑ पृथु-बु॒ध्नः । स॒भावा॒निति॑ स॒भा-वा॒न्॒ ॥ [20]  
1 । यथा । वै । स॒मृ॒त॒सो॒मा इति॑ समृत-सो॒माः । ए॒वम् । वै । ए॒ते । स॒मृ॒त॒य॒ज्ञा इति समृत-य॒ज्ञाः । यत् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । 2 । कस्य॑ । वा॒ । अह॑ । दे॒वाः । य॒ज्ञम् । आ॒गच्छ॒न्तीत्या-गच्छ॑न्ति । कस्य॑ । वा॒ । न । 3 । ब॒हू॒नाम् । यज॑मानानाम् । यः । वै । दे॒वताः । पूर्वः॑ । प॒रि॒गृ॒ह्णातीति॑ परि-गृ॒ह्णाति॑ । सः । ए॒नाः॒ । श्वः । भू॒ते । य॒ज॒ते॒ । 4 । ए॒तत् । वै । दे॒वानाम् । आ॒यत॑न॒मित्या-यत॑नम् । यत् । आ॒ह॒व॒नीय॒ इत्या-ह॒व॒नीयः॑ । 5 । अ॒न्त॒रा । अ॒ग्नी इति॑ । प॒शू॒नाम् । 6 । गार्‌ह॑पत्य॒ इति॒ गार्‌ह॑-प॒त्यः॒ । म॒नु॒ष्या॑णाम् । 7 । अ॒न्वा॒हा॒र्य॒पच॑न॒ इत्य॑न्वाहार्य-पच॑नः । पि॒तृ॒णाम् । 8 । अ॒ग्निम् । गृ॒ह्णा॒ति॒ । 9 । स्वे । ए॒व । आ॒यत॑न॒ इत्या-यत॑ने । दे॒वताः । परीति॑ । [21]  
1 । गृ॒ह्णा॒ति॒ । 2 । ताः । श्वः । भू॒ते । य॒ज॒ते॒ । 3 । व्र॒तेन॑ । वै । मेध्यः॑ । अ॒ग्निः । व्र॒तप॑ति॒रिति॑ व्र॒त-प॒तिः॒ । 4 । ब्रा॒ह्म॒णः । व्र॒त॒भृदिति॑ व्रत-भृत् । 5 । व्र॒तम् । उ॒पै॒ष्यन्नित्यु॑प-ए॒ष्यन्न् । ब्रू॒या॒त्॒ । 6 । अग्ने । व्र॒त॒प॒त॒ इति॑ व्रत-प॒ते॒ । व्र॒तम् । च॒रि॒ष्या॒मि॒ । इति॑ । 7 । अ॒ग्निः । वै । दे॒वानाम् । व्र॒तप॑ति॒रिति॑ व्र॒त-प॒तिः॒ । 8 । तस्मै । ए॒व । प्र॒ति॒प्रोच्येति॑ प्रति-प्रोच्य॑ । व्र॒तम् । एति॑ । ल॒भ॒ते॒ । 9 । ब॒र्‌हिषा । पू॒र्णमा॑स॒ इति॑ पू॒र्ण-मा॒से॒ । व्र॒तम् । उपेति॑ । ए॒ति॒ । व॒थ्सैः । अ॒मा॒वा॒स्या॑या॒मित्य॑मा-वा॒स्या॑याम् । 10 । ए॒तत् । हि । ए॒तयोः । आ॒यत॑न॒मित्या-यत॑नम् । 11 । उ॒प॒स्तीर्य॒ इत्यु॑प-स्तीर्यः॑ । पूर्वः॑ । च॒ । अ॒ग्निः । अप॑रः । च॒ । इति॑ । आ॒हुः॒ । 12 । म॒नु॒ष्याः । [22]  
1 । इत् । नु । वै । उप॑स्तीर्ण॒मित्युप॑-स्ती॒र्ण॒म्॒ । इ॒च्छन्ति॑ । किम् । उ॒ । दे॒वाः । येषाम् । नवा॑वसान॒मिति॒ नव॑-अ॒व॒सा॒न॒म्॒ । 2 । उपेति॑ । अ॒स्मि॒न्न्॒ । श्वः । य॒ख्ष्यमा॑णे । दे॒वताः । व॒स॒न्ति॒ । यः । ए॒वम् । वि॒द्वान् । अ॒ग्निम् । उ॒प॒स्तृ॒णातीत्यु॑प-स्तृ॒णाति॑ । 3 । यज॑मानेन । ग्रा॒म्याः । च॒ । प॒शवः॑ । अ॒व॒रुध्या॒ इत्य॑व-रुध्याः । आ॒र॒ण्याः । च॒ । इति॑ । आ॒हुः॒ । 4 । यत् । ग्रा॒म्यान् । उ॒प॒वस॒तीत्यु॑प-वस॑ति । तेन॑ । ग्रा॒म्यान् । अवेति॑ । रु॒न्द्धे॒ । 5 । यत् । आ॒र॒ण्यस्य॑ । अ॒श्ञाति॑ । तेन॑ । आ॒र॒ण्यान् । 6 । यत् । अनाश्वान् । उ॒प॒वसे॒दित्यु॑प-वसेत् । पि॒तृ॒दे॒व॒त्य॑ इति॑ पितृ-दे॒व॒त्यः॑ । स्या॒त्॒ । 7 । आ॒र॒ण्यस्य॑ । अ॒श्ञा॒ति॒ । 8 । इ॒न्द्रि॒यम् । [23]  
1 । वै । आ॒र॒ण्यम् । 2 । इ॒न्द्रि॒यम् । ए॒व । आ॒त्मन्न् । ध॒त्ते॒ । 3 । यत् । अनाश्वान् । उ॒प॒वसे॒दित्यु॑प-वसेत् । ख्षोधु॑कः । स्या॒त्॒ । 4 । यत् । अ॒श्ञी॒यात् । रु॒द्रः । अ॒स्य॒ । प॒शून् । अ॒भीति॑ । म॒न्ये॒त॒ । 5 । अ॒पः । अ॒श्ञा॒ति॒ । 6 । तत् । न । इ॒व॒ । अ॒शि॒तम् । न । इ॒व॒ । अन॑शितम् । 7 । न । ख्षोधु॑कः । भव॑ति । 8 । न । अ॒स्य॒ । रु॒द्रः । प॒शून् । अ॒भीति॑ । म॒न्य॒ते॒ । 9 । वज्रः॑ । वै । य॒ज्ञः । 10 । ख्षुत् । खलु॑ । वै । म॒नु॒ष्य॑स्य । भ्रातृ॑व्यः । 11 । यत् । अनाश्वान् । उ॒प॒वस॒तीत्यु॑प-वस॑ति । 12 । वज्रे॑ण । ए॒व । सा॒ख्षादिति॑ स-अ॒ख्षात् । ख्षुधम् । भ्रातृ॑व्यम् । ह॒न्ति॒ ॥ [24]  
1 । यः । वै । श्र॒द्धामिति॑ श्रत्-धाम् । अना॑र॒भ्येत्यना-र॒भ्य॒ । य॒ज्ञेन॑ । यज॑ते । न । अ॒स्य॒ । इ॒ष्टाय॑ । श्रत् । द॒ध॒ते॒ । 2 । अ॒पः । प्रेति॑ । न॒य॒ति॒ । श्र॒द्धेति॑ श्रत्-धा । वै । आपः॑ । श्र॒द्धामिति॑ श्रत्-धाम् । ए॒व । आ॒रभ्येत्या-रभ्य॑ । य॒ज्ञेन॑ । य॒ज॒ते॒ । उ॒भये । अ॒स्य॒ । दे॒व॒म॒नु॒ष्या इति॑ देव-म॒नु॒ष्याः । इ॒ष्टाय॑ । श्रत् । द॒ध॒ते॒ । तत् । आ॒हुः॒ । अतीति॑ । वै । ए॒ताः । वर्त्रम् । ने॒द॒न्ति॒ । अतीति॑ । वाचम् । मनः॑ । वाव । ए॒ताः । न । अतीति॑ । ने॒द॒न्ति॒ । इति॑ । 3 । मन॑सा । प्रेति॑ । न॒य॒ति॒ । इ॒यम् । वै । मनः॑ । [25]  
1 । अ॒नया । ए॒व । ए॒नाः॒ । प्रेति॑ । न॒य॒ति॒ । अस्क॑न्नहवि॒रित्यस्क॑न्न-ह॒विः॒ । भ॒व॒ति॒ । यः । ए॒वम् । वेद॑ । 2 । य॒ज्ञा॒यु॒धानीति॑ यज्ञ-आ॒यु॒धानि॑ । समिति॑ । भ॒व॒ति॒ । य॒ज्ञः । वै । य॒ज्ञा॒यु॒धानीति॑ यज्ञ-आ॒यु॒धानि॑ । य॒ज्ञम् । ए॒व । तत् । समिति॑ । भ॒र॒ति॒ । 3 । यत् । एक॑मेक॒मित्येकम्-ए॒क॒म्॒ । स॒म्भरे॒दिति॑ सम्-भरेत् । पि॒तृ॒दे॒व॒त्या॑नीति॑ पितृ-दे॒व॒त्या॑नि । स्युः॒ । यत् । स॒ह । सर्वा॑णि । मा॒नु॒षाणि॑ । 4 । द्वेद्वे॒ इति॒ द्वे-द्वे॒ । समिति॑ । भ॒र॒ति॒ । या॒ज्या॒नु॒वा॒क्य॑यो॒रिति॑ याज्या-अ॒नु॒वा॒क्य॑योः । ए॒व । रू॒पम् । क॒रो॒ति॒ । अथो॒ इति॑ । मि॒थु॒नम् । ए॒व । 5 । यः । वै । दश॑ । य॒ज्ञा॒यु॒धानीति॑ यज्ञ-आ॒यु॒धानि॑ । वेद॑ । मु॒ख॒तः । अ॒स्य॒ । य॒ज्ञः । क॒ल्प॒ते॒ । 6 । स्फ्यः । [26]  
1 । च॒ । क॒पाला॑नि । च॒ । अ॒ग्नि॒हो॒त्र॒हव॒णीत्य॑ग्निहोत्र-हव॑नी । च॒ । शूर्पम् । च॒ । कृ॒ष्णा॒जि॒नमिति॑ कृष्ण-अ॒जि॒नम् । च॒ । शम्या । च॒ । उ॒लूख॑लम् । च॒ । मुस॑लम् । च॒ । दृ॒षत् । च॒ । उप॑ला । च॒ । ए॒तानि॑ । वै । दश॑ । य॒ज्ञा॒यु॒धानीति॑ यज्ञ-आ॒यु॒धानि॑ । यः । ए॒वम् । वेद॑ । मु॒ख॒तः । अ॒स्य॒ । य॒ज्ञः । क॒ल्प॒ते॒ । 2 । यः । वै । दे॒वेभ्यः॑ । प्र॒ति॒प्रोच्येति॑ प्रति-प्रोच्य॑ । य॒ज्ञेन॑ । यज॑ते । जु॒षन्ते । अ॒स्य॒ । दे॒वाः । ह॒व्यम् । 3 । ह॒विः । नि॒रु॒प्यमा॑ण॒मिति॑ निः-उ॒प्यमा॑नम् । अ॒भीति॑ । म॒न्त्र॒ये॒त॒ । अ॒ग्निम् । होता॑रम् । इ॒ह । तम् । हु॒वे॒ । इति॑ । [27]  
1 । दे॒वेभ्यः॑ । ए॒व । प्र॒ति॒प्रोच्येति॑ प्रति-प्रोच्य॑ । य॒ज्ञेन॑ । य॒ज॒ते॒ । जु॒षन्ते । अ॒स्य॒ । दे॒वाः । ह॒व्यम् । 2 । ए॒षः । वै । य॒ज्ञस्य॑ । ग्रहः॑ । गृ॒ही॒त्वा । ए॒व । य॒ज्ञेन॑ । य॒ज॒ते॒ । 3 । तत् । उ॒दि॒त्वा । वाचम् । य॒च्छ॒ति॒ । य॒ज्ञस्य॑ । धृत्यै । 4 । अथो॒ इति॑ । मन॑सा । वै । प्र॒जाप॑ति॒रिति॑ प्र॒जा-प॒तिः॒ । य॒ज्ञम् । अ॒त॒नु॒त॒ । मन॑सा । ए॒व । तत् । य॒ज्ञम् । त॒नु॒ते॒ । रख्ष॑साम् । अन॑न्ववचारा॒येत्यन॑नु-अ॒व॒चा॒रा॒य॒ । 5 । यः । वै । य॒ज्ञम् । योगे । आग॑त॒ इत्या-ग॒ते॒ । यु॒नक्ति॑ । यु॒ङ्क्ते । यु॒ञ्जा॒नेषु॑ । 6 । कः । त्वा॒ । यु॒न॒क्ति॒ । सः । त्वा॒ । यु॒न॒क्तु॒ । इति॑ । आ॒ह॒ । प्र॒जाप॑ति॒रिति॑ प्र॒जा-प॒तिः॒ । वै । कः । प्र॒जाप॑ति॒नेति॑ प्र॒जा-प॒ति॒ना॒ । ए॒व । ए॒न॒म्॒ । यु॒न॒क्ति॒ । यु॒ङ्क्ते । यु॒ञ्जा॒नेषु॑ ॥ [28]  
1 । प्र॒जाप॑ति॒रिति॑ प्र॒जा-प॒तिः॒ । य॒ज्ञान् । अ॒सृ॒ज॒त॒ । अ॒ग्नि॒हो॒त्रमित्य॑ग्नि-हो॒त्रम् । च॒ । अ॒ग्नि॒ष्टो॒ममित्य॑ग्नि-स्तो॒मम् । च॒ । पौ॒र्ण॒मा॒सीमिति॑ पौर्ण-मा॒सीम् । च॒ । उ॒क्थ्यम् । च॒ । अ॒मा॒वा॒स्या॑मित्य॑मा-वा॒स्याम् । च॒ । अ॒ति॒रा॒त्रमित्य॑ति-रा॒त्रम् । च॒ । 2 । तान् । उदिति॑ । अ॒मि॒मी॒त॒ । 3 । याव॑त् । अ॒ग्नि॒हो॒त्रमित्य॑ग्नि-हो॒त्रम् । आसीत् । तावान्॑ । अ॒ग्नि॒ष्टो॒म इत्य॑ग्नि-स्तो॒मः । याव॑ती । पौ॒र्ण॒मा॒सीति॑ पौर्ण-मा॒सी । तावान्॑ । उ॒क्थ्यः॑ । याव॑ती । अ॒मा॒वा॒स्येत्य॑मा-वा॒स्या । तावान्॑ । अ॒ति॒रा॒त्र इत्य॑ति-रा॒त्रः । 4 । यः । ए॒वम् । वि॒द्वान् । अ॒ग्नि॒हो॒त्रमित्य॑ग्नि-हो॒त्रम् । जु॒होति॑ । याव॑त् । अ॒ग्नि॒ष्टो॒मेनेत्य॑ग्नि-स्तो॒मेन॑ । उ॒पा॒प्नोतीत्यु॑प-आ॒प्नोति॑ । ताव॑त् । उपेति॑ । आ॒प्नो॒ति॒ । 5 । यः । ए॒वम् । वि॒द्वान् । पौ॒र्ण॒मा॒सीमिति॑ पौर्ण-मा॒सीम् । यज॑ते । याव॑त् । उ॒क्थ्ये॑न । उ॒पा॒प्नोतीत्यु॑प-आ॒प्नोति॑ । [29]  
1 । ताव॑त् । उपेति॑ । आ॒प्नो॒ति॒ । 2 । यः । ए॒वम् । वि॒द्वान् । अ॒मा॒वा॒स्या॑मित्य॑मा-वा॒स्याम् । यज॑ते । याव॑त् । अ॒ति॒रा॒त्रेणेत्य॑ति-रा॒त्रेण॑ । उ॒पा॒प्नोतीत्यु॑प-आ॒प्नोति॑ । ताव॑त् । उपेति॑ । आ॒प्नो॒ति॒ । 3 । प॒र॒मे॒ष्ठिनः॑ । वै । ए॒षः । य॒ज्ञः । अग्रे । आ॒सी॒त्॒ । 4 । तेन॑ । सः । प॒र॒माम् । काष्ठाम् । अ॒ग॒च्छ॒त्॒ । 5 । तेन॑ । प्र॒जाप॑ति॒मिति॑ प्र॒जा-प॒ति॒म्॒ । नि॒रवा॑सायय॒दिति॑ निः-अवा॑साययत् । 6 । तेन॑ । प्र॒जाप॑ति॒रिति॑ प्र॒जा-प॒तिः॒ । प॒र॒माम् । काष्ठाम् । अ॒ग॒च्छ॒त्॒ । 7 । तेन॑ । इन्द्रम् । नि॒रवा॑सायय॒दिति॑ निः-अवा॑साययत् । 8 । तेन॑ । इन्द्रः॑ । प॒र॒माम् । काष्ठाम् । अ॒ग॒च्छ॒त्॒ । 9 । तेन॑ । अ॒ग्नीषोमा॒वित्य॒ग्नी-सोमौ । नि॒रवा॑सायय॒दिति॑ निः-अवा॑साययत् । 10 । तेन॑ । अ॒ग्नीषोमा॒वित्य॒ग्नी-सोमौ । प॒र॒माम् । काष्ठाम् । अ॒ग॒च्छ॒ता॒म्॒ । 11 । यः । [30]  
1 । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । प॒र॒माम् । ए॒व । काष्ठाम् । ग॒च्छ॒ति॒ । 2 । यः । वै । प्रजा॑ते॒नेति॒ प्र-जा॒ते॒न॒ । य॒ज्ञेन॑ । यज॑ते । प्रेति॑ । प्र॒जयेति॑ प्र-जया । प॒शुभि॒रिति॑ प॒शु-भिः॒ । मि॒थु॒नैः । जा॒य॒ते॒ । 3 । द्वाद॑श । मासाः । सँ॒व्व॒थ्स॒र इति॑ सम्-व॒थ्स॒रः । द्वाद॑श । द्व॒न्द्वानीति॑ द्वम्-द्वानि॑ । द॒र्‌श॒पू॒र्ण॒मा॒सयो॒रिति॑ दर्‌श-पू॒र्ण॒मा॒सयोः । तानि॑ । स॒म्पाद्या॒नीति॑ सम्-पाद्या॑नि । इति॑ । आ॒हुः॒ । 4 । व॒थ्सम् । च॒ । उ॒पा॒व॒सृ॒जतीत्यु॑प-अ॒व॒सृ॒जति॑ । उ॒खाम् । च॒ । अधीति॑ । श्र॒य॒ति॒ । 5 । अवेति॑ । च॒ । हन्ति॑ । दृ॒षदौ । च॒ । स॒माह॒न्तीति॑ सम्-आह॑न्ति । 6 । अधीति॑ । च॒ । वप॑ते । क॒पाला॑नि । च॒ । उपेति॑ । द॒धा॒ति॒ । 7 । पु॒रो॒डाशम् । च॒ । [31]  
1 । अ॒धि॒श्रय॒तीत्य॑धि-श्रय॑ति । आज्यम् । च॒ । 2 । स्त॒म्ब॒य॒जुरिति॑ स्तम्ब-य॒जुः । च॒ । हर॑ति । अ॒भीति॑ । च॒ । गृ॒ह्णा॒ति॒ । 3 । वेदिम् । च॒ । प॒रि॒गृ॒ह्णातीति॑ परि-गृ॒ह्णाति॑ । पत्नीम् । च॒ । समिति॑ । न॒ह्य॒ति॒ । 4 । प्रोख्ष॑णी॒रिति॑ प्र-उख्ष॑णीः । च॒ । आ॒सा॒दय॒तीत्या-सा॒दय॑ति । आज्यम् । च॒ । 5 । ए॒तानि॑ । वै । द्वाद॑श । द्व॒न्द्वानीति॑ द्वम्-द्वानि॑ । द॒र्‌श॒पू॒र्ण॒मा॒सयो॒रिति॑ दर्‌श-पू॒र्ण॒मा॒सयोः । 6 । तानि॑ । यः । ए॒वम् । स॒म्पाद्येति॑ सम्-पाद्य॑ । यज॑ते । प्रजा॑ते॒नेति॒ प्र-जा॒ते॒न॒ । ए॒व । य॒ज्ञेन॑ । य॒ज॒ते॒ । प्रेति॑ । प्र॒जयेति॑ प्र-जया । प॒शुभि॒रिति॑ प॒शु-भिः॒ । मि॒थु॒नैः । जा॒य॒ते॒ ॥ [32]  
1 । ध्रु॒वः । अ॒सि॒ । ध्रु॒वः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । इति॑ । आ॒ह॒ । ध्रु॒वान् । ए॒व । ए॒ना॒न्॒ । कु॒रु॒ते॒ । 2 । उ॒ग्रः । अ॒सि॒ । उ॒ग्रः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । इति॑ । आ॒ह॒ । अप्र॑तिवादिन॒ इत्यप्र॑ति-वा॒दि॒नः॒ । ए॒व । ए॒ना॒न्॒ । कु॒रु॒ते॒ । 3 । अ॒भि॒भूरित्य॑भि-भूः । अ॒सि॒ । अ॒भि॒भूरित्य॑भि-भूः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । इति॑ । आ॒ह॒ । यः । ए॒व । ए॒न॒म्॒ । प्र॒त्यु॒त्पिपी॑त॒ इति॑ प्रति-उ॒त्पिपी॑ते । तम् । उपेति॑ । अ॒स्य॒ते॒ । 4 । यु॒नज्मि॑ । त्वा॒ । ब्रह्म॑णा । दैव्ये॑न । इति॑ । आ॒ह॒ । ए॒षः । वै । अ॒ग्नेः । योगः॑ । तेन॑ । [33]  
1 । ए॒व । ए॒न॒म्॒ । यु॒न॒क्ति॒ । 2 । य॒ज्ञस्य॑ । वै । समृ॑द्धे॒नेति॒ सम्-ऋ॒द्धे॒न॒ । दे॒वाः । सु॒व॒र्गमिति॑ सुवः-गम् । लो॒कम् । आ॒य॒न्न्॒ । य॒ज्ञस्य॑ । व्यृ॑द्धे॒नेति॒ वि-ऋ॒द्धे॒न॒ । असु॑रान् । परेति॑ । अ॒भा॒व॒य॒न्न्॒ । यत् । मे॒ । अ॒ग्ने॒ । अ॒स्य । य॒ज्ञस्य॑ । रिष्यात् । इति॑ । आ॒ह॒ । य॒ज्ञस्य॑ । ए॒व । तत् । समृ॑द्धे॒नेति॒ सम्-ऋ॒द्धे॒न॒ । यज॑मानः । सु॒व॒र्गमिति॑ सुवः-गम् । लो॒कम् । ए॒ति॒ । य॒ज्ञस्य॑ । व्यृ॑द्धे॒नेति॒ वि-ऋ॒द्धे॒न॒ । भ्रातृ॑व्यान् । परेति॑ । भा॒व॒य॒ति॒ । 3 । अ॒ग्नि॒हो॒त्रमित्य॑ग्नि-हो॒त्रम् । ए॒ताभिः॑ । व्याहृ॑तीभि॒रिति॒ व्याहृ॑ति-भिः॒ । उपेति॑ । सा॒द॒ये॒त्॒ । य॒ज्ञ॒मु॒खमिति॑ यज्ञ-मु॒खम् । वै । अ॒ग्नि॒हो॒त्रमित्य॑ग्नि-हो॒त्रम् । ब्रह्म॑ । ए॒ताः । व्याहृ॑तय॒ इति॑ वि-आहृ॑तयः । य॒ज्ञ॒मु॒ख इति॑ यज्ञ-मु॒खे । ए॒व । ब्रह्म॑ । [34]  
1 । कु॒रु॒ते॒ । सँ॒व्व॒थ्स॒र इति॑ सम्-व॒थ्स॒रे । प॒र्याग॑त॒ इति॑ परि-आग॑ते । ए॒ताभिः॑ । ए॒व । उपेति॑ । सा॒द॒ये॒त्॒ । ब्रह्म॑णा । ए॒व । उ॒भ॒यतः॑ । सँ॒व्व॒थ्स॒रमिति॑ सम्-व॒थ्स॒रम् । परीति॑ । गृ॒ह्णा॒ति॒ । 2 । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । चा॒तु॒र्मा॒स्यानीति॑ चातुः-मा॒स्यानि॑ । आ॒लभ॑मान॒ इत्या-लभ॑मानः । ए॒ताभिः॑ । व्याहृ॑तीभि॒रिति॒ व्याहृ॑ति-भिः॒ । ह॒वीꣳषि॑ । एति॑ । सा॒द॒ये॒त्॒ । य॒ज्ञ॒मु॒खमिति॑ यज्ञ-मु॒खम् । वै । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । चा॒तु॒र्मा॒स्यानीति॑ चातुः-मा॒स्यानि॑ । ब्रह्म॑ । ए॒ताः । व्याहृ॑तय॒ इति॑ वि-आहृ॑तयः । य॒ज्ञ॒मु॒ख इति॑ यज्ञ-मु॒खे । ए॒व । ब्रह्म॑ । कु॒रु॒ते॒ । सँ॒व्व॒थ्स॒र इति॑ सम्-व॒थ्स॒रे । प॒र्याग॑त॒ इति॑ परि-आग॑ते । ए॒ताभिः॑ । ए॒व । एति॑ । सा॒द॒ये॒त्॒ । ब्रह्म॑णा । ए॒व । उ॒भ॒यतः॑ । सँ॒व्व॒थ्स॒रमिति॑ सम्-व॒थ्स॒रम् । परीति॑ । गृ॒ह्णा॒ति॒ । 3 । यत् । वै । य॒ज्ञस्य॑ । साम्ना । क्रि॒यते । रा॒ष्ट्रम् । [35]  
1 । य॒ज्ञस्य॑ । आ॒शीरित्या-शीः । ग॒च्छ॒ति॒ । यत् । ऋ॒चा । विशम् । य॒ज्ञस्य॑ । आ॒शीरित्या-शीः । ग॒च्छ॒ति॒ । अथ॑ । ब्रा॒ह्म॒णः । अ॒ना॒शीर्के॑ण । य॒ज्ञेन॑ । य॒ज॒ते॒ । सा॒मि॒धे॒नीरिति॑ साम्-इ॒धे॒नीः । अ॒नु॒व॒ख्ष्यन्नित्य॑नु-व॒ख्ष्यन्न् । ए॒ताः । व्याहृ॑ती॒रिति॑ वि-आहृ॑तीः । पु॒रस्तात् । द॒ध्या॒त्॒ । ब्रह्म॑ । ए॒व । प्र॒ति॒पद॒मिति॑ प्रति-पदम् । कु॒रु॒ते॒ । तथा । ब्रा॒ह्म॒णः । साशीर्के॒णेति॒ स-आ॒शी॒र्के॒ण॒ । य॒ज्ञेन॑ । य॒ज॒ते॒ । 2 । यम् । का॒मये॑त । यज॑मानम् । भ्रातृ॑व्यम् । अ॒स्य॒ । य॒ज्ञस्य॑ । आ॒शीरित्या-शीः । ग॒च्छे॒त्॒ । इति॑ । तस्य॑ । ए॒ताः । व्याहृ॑ती॒रिति॑ वि-आहृ॑तीः । पु॒रो॒नु॒वा॒क्या॑या॒मिति॑ पुरः-अ॒नु॒वा॒क्या॑याम् । द॒ध्या॒त्॒ । भ्रा॒तृ॒व्य॒दे॒व॒त्येति॑ भ्रातृव्य-दे॒व॒त्या । वै । पु॒रो॒नु॒वा॒क्येति॑ पुरः-अ॒नु॒वा॒क्या । भ्रातृ॑व्यम् । ए॒व । अ॒स्य॒ । य॒ज्ञस्य॑ । [36]  
1 । आ॒शीरित्या-शीः । ग॒च्छ॒ति॒ । 2 । यान् । का॒मये॑त । यज॑मानान् । स॒माव॑ती । ए॒ना॒न्॒ । य॒ज्ञस्य॑ । आ॒शीरित्या-शीः । ग॒च्छे॒त्॒ । इति॑ । तेषाम् । ए॒ताः । व्याहृ॑ती॒रिति॑ वि-आहृ॑तीः । पु॒रो॒नु॒वा॒क्या॑या॒ इति॑ पुरः-अ॒नु॒वा॒क्या॑याः । अ॒र्ध॒र्च इत्य॑र्ध-ऋ॒चे । एकाम् । द॒ध्या॒त्॒ । या॒ज्या॑यै । पु॒रस्तात् । एकाम् । या॒ज्या॑याः । अ॒र्ध॒र्च इत्य॑र्ध-ऋ॒चे । एकाम् । तथा । ए॒ना॒न्॒ । स॒माव॑ती । य॒ज्ञस्य॑ । आ॒शीरित्या-शीः । ग॒च्छ॒ति॒ । 3 । यथा । वै । प॒र्जन्यः॑ । सुवृ॑ष्ट॒मिति॒ सु-वृ॒ष्ट॒म्॒ । वर्‌ष॑ति । ए॒वम् । य॒ज्ञः । यज॑मानस्य । व॒र्‌ष॒ति॒ । स्थल॑या । उ॒द॒कम् । प॒रि॒गृ॒ह्णन्तीति॑ परि-गृ॒ह्णन्ति॑ । आ॒शिषेत्या-शिषा । य॒ज्ञम् । यज॑मानः । परीति॑ । गृ॒ह्णा॒ति॒ । 4 । मनः॑ । अ॒सि॒ । प्रा॒जा॒प॒त्यमिति॑ प्राजा-प॒त्यम् । [37]  
1 । मन॑सा । मा॒ । भू॒तेन॑ । एति॑ । वि॒श॒ । इति॑ । आ॒ह॒ । मनः॑ । वै । प्रा॒जा॒प॒त्यमिति॑ प्राजा-प॒त्यम् । प्रा॒जा॒प॒त्य इति॑ प्राजा-प॒त्यः । य॒ज्ञः । मनः॑ । ए॒व । य॒ज्ञम् । आ॒त्मन्न् । ध॒त्ते॒ । 2 । वाक् । अ॒सि॒ । ऐ॒न्द्री । स॒प॒त्न॒ख्षय॒णीति॑ सपत्न-ख्षय॑णी । वा॒चा । मा॒ । इ॒न्द्रि॒येण॑ । एति॑ । वि॒श॒ । इति॑ । आ॒ह॒ । ऐ॒न्द्री । वै । वाक् । वाचम् । ए॒व । ऐ॒न्द्रीम् । आ॒त्मन्न् । ध॒त्ते॒ ॥ [38]  
1 । यः । वै । स॒प्त॒द॒शमिति॑ सप्त-द॒शम् । प्र॒जाप॑ति॒मिति॑ प्र॒जा-प॒ति॒म्॒ । य॒ज्ञम् । अ॒न्वाय॑त्त॒मित्य॑नु-आय॑त्तम् । वेद॑ । प्रतीति॑ । य॒ज्ञेन॑ । ति॒ष्ठ॒ति॒ । न । य॒ज्ञात् । भ्र॒ꣳ॒श॒ते॒ । 2 । एति॑ । श्रा॒व॒य॒ । इति॑ । चतु॑रख्षर॒मिति॒ चतुः॑-अ॒ख्ष॒र॒म्॒ । अस्तु॑ । श्रौष॑ट् । इति॑ । चतु॑रख्षर॒मिति॒ चतुः॑-अ॒ख्ष॒र॒म्॒ । यज॑ । इति॑ । द्व्य॑ख्षर॒मिति॒ द्वि-अ॒ख्ष॒र॒म्॒ । ये । यजा॑महे । इति॑ । पञ्चाख्षर॒मिति॒ पञ्च॑-अ॒ख्ष॒र॒म्॒ । द्व्य॒ख्ष॒र इति॑ द्वि-अ॒ख्ष॒रः । व॒ष॒ट्का॒र इति॑ वषट्-का॒रः । 3 । ए॒षः । वै । स॒प्त॒द॒श इति॑ सप्त-द॒शः । प्र॒जाप॑ति॒रिति॑ प्र॒जा-प॒तिः॒ । य॒ज्ञम् । अ॒न्वाय॑त्त॒ इत्य॑नु-आय॑त्तः । 4 । यः । ए॒वम् । वेद॑ । प्रतीति॑ । य॒ज्ञेन॑ । ति॒ष्ठ॒ति॒ । न । य॒ज्ञात् । भ्र॒ꣳ॒श॒ते॒ । 5 । यः । वै । य॒ज्ञस्य॑ । प्राय॑ण॒मिति॑ प्र-अय॑नम् । प्र॒ति॒ष्ठामिति॑ प्रति-स्थाम् । [39]  
1 । उ॒दय॑न॒मित्यु॑त्-अय॑नम् । वेद॑ । प्रति॑ष्ठिते॒नेति॒ प्रति॑-स्थि॒ते॒न॒ । अरि॑ष्टेन । य॒ज्ञेन॑ । स॒॒स्थामिति॑ सम्-स्थाम् । ग॒च्छ॒ति॒ । 2 । एति॑ । श्रा॒व॒य॒ । अस्तु॑ । श्रौष॑ट् । यज॑ । ये । यजा॑महे । व॒ष॒ट्का॒र इति॑ वषट्-का॒रः । ए॒तत् । वै । य॒ज्ञस्य॑ । प्राय॑ण॒मिति॑ प्र-अय॑नम् । ए॒षा । प्र॒ति॒ष्ठेति॑ प्रति-स्था । ए॒तत् । उ॒दय॑न॒मित्यु॑त्-अय॑नम् । 3 । यः । ए॒वम् । वेद॑ । प्रति॑ष्ठिते॒नेति॒ प्रति॑-स्थि॒ते॒न॒ । अरि॑ष्टेन । य॒ज्ञेन॑ । स॒॒स्थामिति॑ सम्-स्थाम् । ग॒च्छ॒ति॒ । 4 । यः । वै । सू॒नृता॑यै । दोहम् । वेद॑ । दु॒हे । ए॒व । ए॒ना॒म्॒ । 5 । य॒ज्ञः । वै । सू॒नृता । 6 । एति॑ । श्रा॒व॒य॒ । इति॑ । एति॑ । ए॒व । ए॒ना॒म्॒ । अ॒ह्व॒त्॒ । 7 । अस्तु॑ । [40]  
1 । श्रौष॑ट् । इति॑ । उ॒पावास्रा॒गित्यु॑प-अवास्राक् ॥ 2 । यज॑ । इति॑ । उदिति॑ । अ॒नै॒षी॒त्॒ । 3 । ये । यजा॑महे । इति॑ । उपेति॑ । अ॒स॒द॒त्॒ । 4 । व॒ष॒ट्का॒रेणेति॑ वषट्-का॒रेण॑ । दो॒ग्धि॒ । 5 । ए॒षः । वै । सू॒नृता॑यै । दोहः॑ । 6 । यः । ए॒वम् । वेद॑ । दु॒हे । ए॒व । ए॒ना॒म्॒ । 7 । दे॒वाः । वै । स॒त्त्रम् । आ॒स॒त॒ । 8 । तेषाम् । दिशः॑ । अ॒द॒स्य॒न्न्॒ । 9 । ते । ए॒ताम् । आ॒र्द्राम् । प॒ङ्क्तिम् । अ॒प॒श्य॒न्न्॒ । एति॑ । श्रा॒व॒य॒ । इति॑ । पु॒रो॒वा॒तमिति॑ पुरः-वा॒तम् । अ॒ज॒न॒य॒न्न्॒ । अस्तु॑ । श्रौष॑ट् । इति॑ । अ॒भ्रम् । समिति॑ । अ॒प्ला॒व॒य॒न्न्॒ । यज॑ । इति॑ । वि॒द्युत॒मिति॑ वि-द्युतम् । [41]  
1 । अ॒ज॒न॒य॒न्न्॒ । ये । यजा॑महे । इति॑ । प्रेति॑ । अ॒व॒र्‌ष॒य॒न्न्॒ । अ॒भीति॑ । अ॒स्त॒न॒य॒न्न्॒ । व॒ष॒ट्का॒रेणेति॑ वषट्-का॒रेण॑ । 2 । ततः॑ । वै । तेभ्यः॑ । दिशः॑ । प्रेति॑ । अ॒प्या॒य॒न्त॒ । 3 । यः । ए॒वम् । वेद॑ । प्रेति॑ । अ॒स्मै॒ । दिशः॑ । प्या॒य॒न्ते॒ । 4 । प्र॒जाप॑ति॒मिति॑ प्र॒जा-प॒ति॒म्॒ । त्वो॒वेदेति॑ त्वः-वेद॑ । प्र॒जाप॑ति॒रिति॑ प्र॒जा-प॒तिः॒ । त्वँ॒व्वे॒देति॑ त्वम्-वे॒द॒ । 5 । यम् । प्र॒जाप॑ति॒रिति॑ प्र॒जा-प॒तिः॒ । वेद॑ । सः । पुण्यः॑ । भ॒व॒ति॒ । 6 । ए॒षः । वै । छ॒न्द॒स्यः॑ । प्र॒जाप॑ति॒रिति॑ प्र॒जा-प॒तिः॒ । एति॑ । श्रा॒व॒य॒ । अस्तु॑ । श्रौष॑ट् । यज॑ । ये । यजा॑महे । व॒ष॒ट्का॒र इति॑ वषट्-का॒रः । 7 । यः । ए॒वम् । वेद॑ । पुण्यः॑ । भ॒व॒ति॒ । 8 । व॒स॒न्तम् । [42]  
1 । ऋ॒तू॒नाम् । प्री॒णा॒मि॒ । इति॑ । आ॒ह॒ । 2 । ऋ॒तवः॑ । वै । प्र॒या॒जा इति॑ प्र-या॒जाः । 3 । ऋ॒तून् । ए॒व । प्री॒णा॒ति॒ । 4 । ते । अ॒स्मै॒ । प्री॒ताः । य॒था॒पू॒र्वमिति॑ यथा-पू॒र्वम् । क॒ल्प॒न्ते॒ । 5 । कल्प॑न्ते । अ॒स्मै॒ । ऋ॒तवः॑ । यः । ए॒वम् । वेद॑ । 6 । अ॒ग्नीषोम॑यो॒रित्य॒ग्नी-सोम॑योः । अ॒हम् । दे॒व॒य॒ज्ययेति॑ देव-य॒ज्यया । चख्षु॑ष्मान् । भू॒या॒स॒म्॒ । इति॑ । आ॒ह॒ । 7 । अ॒ग्नीषोमाभ्या॒मित्य॒ग्नी-सोमाभ्याम् । वै । य॒ज्ञः । चख्षु॑ष्मान् । 8 । ताभ्याम् । ए॒व । चख्षुः॑ । आ॒त्मन्न् । ध॒त्ते॒ । 9 । अ॒ग्नेः । अ॒हम् । दे॒व॒य॒ज्ययेति॑ देव-य॒ज्यया । अ॒न्ना॒द इत्य॑न्न-अ॒दः । भू॒या॒स॒म्॒ । इति॑ । आ॒ह॒ । 10 । अ॒ग्निः । वै । दे॒वानाम् । अ॒न्ना॒द इत्य॑न्न-अ॒दः । 11 । तेन॑ । ए॒व । [43]  
1 । अ॒न्नाद्य॒मित्य॑न्न-अद्यम् । आ॒त्मन्न् । ध॒त्ते॒ । 2 । दब्धिः॑ । अ॒सि॒ । अद॑ब्धः । भू॒या॒स॒म्॒ । अ॒मुम् । द॒भे॒य॒म्॒ । इति॑ । आ॒ह॒ । 3 । ए॒तया । वै । दब्ध्या । दे॒वाः । असु॑रान् । अ॒द॒भ्नु॒व॒न्न्॒ । 4 । तया । ए॒व । भ्रातृ॑व्यम् । द॒भ्नो॒ति॒ । 5 । अ॒ग्नीषोम॑यो॒रित्य॒ग्नी-सोम॑योः । अ॒हम् । दे॒व॒य॒ज्ययेति॑ देव-य॒ज्यया । वृ॒त्र॒हेति॑ वृत्र-हा । भू॒या॒स॒म्॒ । इति॑ । आ॒ह॒ । 6 । अ॒ग्नीषोमाभ्या॒मित्य॒ग्नी-सोमाभ्याम् । वै । इन्द्रः॑ । वृ॒त्रम् । अ॒ह॒न्न्॒ । 7 । ताभ्याम् । ए॒व । भ्रातृ॑व्यम् । स्तृ॒णु॒ते॒ । 8 । इ॒न्द्रा॒ग्नि॒योरितीन्द्र-अ॒ग्नि॒योः । अ॒हम् । दे॒व॒य॒ज्ययेति॑ देव-य॒ज्यया । इ॒न्द्रि॒या॒वी । अ॒न्ना॒द इत्य॑न्न-अ॒दः । भू॒या॒स॒म्॒ । इति॑ । आ॒ह॒ । 9 । इ॒न्द्रि॒या॒वी । ए॒व । अ॒न्ना॒द इत्य॑न्न-अ॒दः । भ॒व॒ति॒ । 10 । इन्द्र॑स्य । [44]  
1 । अ॒हम् । दे॒व॒य॒ज्ययेति॑ देव-य॒ज्यया । इ॒न्द्रि॒या॒वी । भू॒या॒स॒म्॒ । इति॑ । आ॒ह॒ । 2 । इ॒न्द्रि॒या॒वी । ए॒व । भ॒व॒ति॒ । 3 । म॒हे॒न्द्रस्येति॑ महा-इ॒न्द्रस्य॑ । अ॒हम् । दे॒व॒य॒ज्ययेति॑ देव-य॒ज्यया । जे॒मानम् । म॒हि॒मानम् । ग॒मे॒य॒म्॒ । इति॑ । आ॒ह॒ । 4 । जे॒मानम् । ए॒व । म॒हि॒मानम् । ग॒च्छ॒ति॒ । 5 । अ॒ग्नेः । स्वि॒ष्ट॒कृत॒ इति॑ स्विष्ट-कृतः॑ । अ॒हम् । दे॒व॒य॒ज्ययेति॑ देव-य॒ज्यया । आयु॑ष्मान् । य॒ज्ञेन॑ । प्र॒ति॒ष्ठामिति॑ प्रति-स्थाम् । ग॒मे॒य॒म्॒ । इति॑ । आ॒ह॒ । 6 । आयुः॑ । ए॒व । आ॒त्मन्न् । ध॒त्ते॒ । प्रतीति॑ । य॒ज्ञेन॑ । ति॒ष्ठ॒ति॒ ॥ [45]  
1A । इन्द्रम् । वः॒ । वि॒श्वतः॑ । परीति॑ । हवा॑महे । जनेभ्यः ॥ अ॒स्माकम् । अ॒स्तु॒ । केव॑लः ॥ 2B । इन्द्रम् । नरः॑ । ने॒मधि॒तेति॑ ने॒म-धि॒ता॒ । ह॒व॒न्ते॒ । यत् । पार्याः । यु॒नज॑ते । धियः॑ । ताः ॥ शूरः॑ । नृषा॒तेति॒ नृ-सा॒ता॒ । शव॑सः । च॒का॒नः । एति॑ । गोम॒तीति॒ गो-म॒ति॒ । व्र॒जे । भ॒ज॒ । त्वम् । नः॒ ॥ 3C । इ॒न्द्रि॒याणि॑ । श॒त॒क्र॒तो॒ इति॑ शत-क्र॒तो॒ । या । ते॒ । जने॑षु । प॒ञ्चस्विति॑ प॒ञ्च-सु॒ ॥ इन्द्र॑ । तानि॑ । ते॒ । एति॑ । वृ॒णे॒ ॥ 4D । अन्विति॑ । ते॒ । दा॒यि॒ । म॒हे । इ॒न्द्रि॒याय॑ । स॒त्रा । ते॒ । विश्वम् । अन्विति॑ । वृ॒त्र॒हत्य॒ इति॑ वृत्र-हत्ये ॥ अन्विति॑ । [46]  
1 । ख्ष॒त्रम् । अन्विति॑ । सहः॑ । य॒ज॒त्र॒ । इन्द्र॑ । दे॒वेभिः॑ । अन्विति॑ । ते॒ । नृ॒षह्य॒ इति॑ नृ-सह्ये ॥ 2E । एति॑ । यस्मिन्न्॑ । स॒प्त । वा॒स॒वाः । तिष्ठ॑न्ति । स्वा॒रुह॒ इति॑ स्व-रुहः॑ । य॒था॒ ॥ ऋषिः॑ । ह॒ । दी॒र्घ॒श्रुत्त॑म॒ इति॑ दीर्घ॒श्रुत्-त॒मः॒ । इन्द्र॑स्य । घ॒र्मः । अति॑थिः ॥ 3F । आ॒मासु॑ । प॒क्वम् । ऐर॑यः । एति॑ । सूर्यम् । रो॒ह॒यः॒ । दि॒वि ॥ घ॒र्मम् । न । सामन्न्॑ । त॒प॒त॒ । सु॒वृ॒क्तिभि॒रिति॑ सुवृ॒क्ति-भिः॒ । जुष्टम् । गिर्व॑णसे । गिरः॑ ॥ 4G । इन्द्रम् । इत् । गा॒थिनः॑ । बृ॒हत् । इन्द्रम् । अ॒र्केभिः॑ । अ॒र्किणः॑ ॥ इन्द्रम् । वाणीः । अ॒नू॒ष॒त॒ ॥ 5 । गाय॑न्ति । त्वा॒ । गा॒य॒त्रिणः॑ । [47]  
1 । अर्च॑न्ति । अ॒र्कम् । अ॒र्किणः॑ ॥ ब्र॒ह्माणः॑ । त्वा॒ । श॒त॒क्र॒त॒विति॑ शत-क्र॒तो॒ । उदिति॑ । व॒ꣳ॒शम् । इ॒व॒ । ये॒मि॒रे॒ ॥ 2I । अ॒ꣳ॒हो॒मुच॒ इत्यꣳ॑हः-मुचे । प्रेति॑ । भ॒रे॒म॒ । म॒नी॒षाम् । ओ॒षि॒ष्ठ॒दाव्न्न॒ इत्यो॑षिष्ठ-दाव्न्ने । सु॒म॒तिमिति॑ सु-म॒तिम् । गृ॒णा॒नाः ॥ इ॒दम् । इ॒न्द्र॒ । प्रतीति॑ । ह॒व्यम् । गृ॒भा॒य॒ । स॒त्याः । स॒न्तु॒ । यज॑मानस्य । कामाः ॥ 3K । वि॒वेष॑ । यत् । मा॒ । धि॒षणा । ज॒जान॑ । स्तवै । पु॒रा । पार्यात् । इन्द्रम् । अह्नः॑ ॥ अꣳह॑सः । यत्र॑ । पी॒पर॑त् । यथा । नः॒ । ना॒वा । इ॒व॒ । यान्तम् । उ॒भये । ह॒व॒न्ते॒ ॥ 4L । प्रेति॑ । स॒म्राज॒मिति॑ सम्-राजम् । प्र॒थ॒मम् । अ॒ध्व॒राणाम् । [48]  
1 । अ॒ꣳ॒हो॒मुच॒मित्यꣳ॑हः-मुचम् । वृ॒ष॒भम् । य॒ज्ञिया॑नाम् ॥ अ॒पाम् । नपा॑तम् । अ॒श्वि॒ना॒ । हय॑न्तम् । अ॒स्मिन्न् । न॒रः॒ । इ॒न्द्रि॒यम् । ध॒त्त॒म्॒ । ओजः॑ ॥ 2M । वीति॑ । नः॒ । इ॒न्द्र॒ । मृधः॑ । ज॒हि॒ । नी॒चा । य॒च्छ॒ । पृ॒त॒न्य॒तः ॥ अ॒ध॒स्प॒दमित्य॑धः-प॒दम् । तम् । ई॒म्॒ । कृ॒धि॒ । यः । अ॒स्मान् । अ॒भि॒दास॒तीत्य॑भि-दास॑ति ॥ 3N । इन्द्र॑ । ख्ष॒त्रम् । अ॒भीति॑ । वा॒मम् । ओजः॑ । अजा॑यथाः । वृ॒ष॒भ॒ । च॒र्‌ष॒णी॒नाम् ॥ अपेति॑ । अ॒नु॒दः॒ । जनम् । अ॒मि॒त्र॒यन्त॒मित्य॑मित्र-यन्तम् । उ॒रुम् । दे॒वेभ्यः॑ । अ॒कृ॒णोः॒ । उ॒ । लो॒कम् ॥ 4O । मृ॒गः । न । भी॒मः । कु॒च॒रः । गि॒रि॒ष्ठा इति॑ गिरि-स्थाः । प॒रा॒वत॒ इति॑ परा-वतः॑ । [49]  
1 । एति॑ । ज॒गा॒म॒ । पर॑स्याः ॥ सृ॒कम् । स॒ꣳ॒शायेति॑ सम्-शाय॑ । प॒विम् । इ॒न्द्र॒ । ति॒ग्मम् । वीति॑ । शत्रून्॑ । ता॒ढि॒ । वीति॑ । मृधः॑ । नु॒द॒स्व॒ ॥ 2P । वीति॑ । शत्रून्॑ । वीति॑ । मृधः॑ । नु॒द॒ । वीति॑ । वृ॒त्रस्य॑ । हनू॒ इति॑ । रु॒ज॒ ॥ वीति॑ । म॒न्युम् । इ॒न्द्र॒ । भा॒मि॒तः । अ॒मित्र॑स्य । अ॒भि॒दास॑त॒ इत्य॑भि-दास॑तः ॥ 3Q । त्रा॒तारम् । इन्द्रम् । अ॒वि॒तारम् । इन्द्रम् । हवे॑हव॒ इति॒ हवे-ह॒वे॒ । सु॒हव॒मिति॑ सु-हवम् । शूरम् । इन्द्रम् ॥ हु॒वे । नु । श॒क्रम् । पु॒रु॒हू॒तमिति॑ पुरु-हू॒तम् । इन्द्रम् । स्व॒स्ति । नः॒ । म॒घवेति॑ म॒घ-वा॒ । धा॒तु॒ । इन्द्रः॑ ॥ 4R । मा । ते॒ । अ॒स्याम् । [50]  
1 । स॒ह॒सा॒व॒न्निति॑ सहसा-व॒न्न्॒ । परि॑ष्टौ । अ॒घाय॑ । भू॒म॒ । ह॒रि॒व॒ इति॑ हरि-वः॒ । प॒रा॒दा इति॑ परा-दै ॥ त्राय॑स्व । नः॒ । अ॒वृ॒केभिः॑ । वरू॑थैः । तव॑ । प्रि॒यासः॑ । सू॒रिषु॑ । स्या॒म॒ ॥ 2S । अन॑वः । ते॒ । रथम् । अश्वा॑य । त॒ख्ष॒न्न्॒ । त्वष्टा । वज्रम् । पु॒रु॒हू॒तेति॑ पुरु-हू॒त॒ । द्यु॒मन्त॒मिति॑ द्यु-मन्तम् ॥ ब्र॒ह्माणः॑ । इन्द्रम् । म॒हय॑न्तः । अ॒र्कैः । अव॑र्धयन्न् । अह॑ये । हन्त॒वै । उ॒ ॥ 3T । वृष्णे । यत् । ते॒ । वृष॑णः । अ॒र्कम् । अर्चान्॑ । इन्द्र॑ । ग्रावा॑णः । अदि॑तिः । स॒जोषा॒ इति॑ स-जोषाः ॥ अ॒न॒श्वासः॑ । ये । प॒वयः॑ । अ॒र॒थाः । इन्द्रे॑षिता॒ इतीन्द्र॑-इ॒षि॒ताः॒ । अ॒भ्यव॑र्त॒न्तेत्य॑भि-अव॑र्तन्त । दस्यून्॑ ॥ [51]  
