

  
1 । आ॒दि॒त्येभ्यः॑ । भुव॑द्वद्भ्य॒ इति॒ भुव॑द्वत्-भ्यः॒ । च॒रुम् । निरिति॑ । व॒पे॒त्॒ । भूति॑काम॒ इति॒ भूति॑-का॒मः॒ । 2 । आ॒दि॒त्याः । वै । ए॒तम् । भूत्यै । प्रतीति॑ । नु॒द॒न्ते॒ । यः । अलम् । भूत्यै । सन्न् । भूतिम् । न । प्रा॒प्नोतीति॑ प्र-आ॒प्नोति॑ । 3 । आ॒दि॒त्यान् । ए॒व । भुव॑द्वत॒ इति॒ भुव॑त्-व॒तः॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । ते । ए॒व । ए॒न॒म्॒ । भूतिम् । ग॒म॒य॒न्ति॒ । 5 । भव॑ति । ए॒व । 6 । आ॒दि॒त्येभ्यः॑ । धा॒रय॑द्वद्भ्य॒ इति॑ धा॒रय॑द्वत्-भ्यः॒ । च॒रुम् । निरिति॑ । व॒पे॒त्॒ । अप॑रुद्ध॒ इत्यप॑-रु॒द्धः॒ । वा॒ । अ॒प॒रु॒ध्यमा॑न॒ इत्य॑प-रु॒ध्यमा॑नः । वा॒ । 7 । आ॒दि॒त्याः । वै । अ॒प॒रो॒द्धार॒ इत्य॑प-रो॒द्धारः॑ । आ॒दि॒त्याः । अ॒व॒ग॒म॒यि॒तार॒ इत्य॑व-ग॒म॒यि॒तार॑ः । 8 । आ॒दि॒त्यान् । ए॒व । धा॒रय॑द्वत॒ इति॑ धा॒रय॑त्-व॒तः॒ । [1]  
1 । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 2 । ते । ए॒व । ए॒न॒म्॒ । वि॒शि । दा॒ध्र॒ति॒ । 3 । अ॒न॒प॒रु॒ध्य इत्य॑नप-रु॒ध्यः । भ॒व॒ति॒ । 4 । अदि॑ते । अन्विति॑ । म॒न्य॒स्व॒ । इति॑ । अ॒प॒रु॒ध्यमा॑न॒ इत्य॑प-रु॒ध्यमा॑नः । अ॒स्य॒ । प॒दम् । एति॑ । द॒दी॒त॒ । 5 । इ॒यम् । वै । अदि॑तिः । 6 । इ॒यम् । ए॒व । अ॒स्मै॒ । रा॒ज्यम् । अन्विति॑ । म॒न्य॒ते॒ । 7 । स॒त्या । आ॒शीरित्या-शीः । इति॑ । आ॒ह॒ । 8 । स॒त्याम् । ए॒व । आ॒शिष॒मित्या-शिषम् । कु॒रु॒ते॒ । 9 । इ॒ह । मनः॑ । इति॑ । आ॒ह॒ । 10 । प्र॒जा इति॑ प्र-जाः । ए॒व । अ॒स्मै॒ । सम॑नस॒ इति॒ स-म॒न॒सः॒ । क॒रो॒ति॒ । 11 । उप॑ । प्रेति॑ । इ॒त॒ । म॒रु॒तः॒ । [2]  
1 । सु॒दा॒न॒व॒ इति॑ सु-दा॒न॒वः॒ । ए॒ना । वि॒श्पति॑ना । अ॒भीति॑ । अ॒मुम् । राजा॑नम् । इति॑ । आ॒ह॒ । 2 । मा॒रु॒ती । वै । विट् ॥ 3 । ज्ये॒ष्ठः । वि॒श्पतिः॑ । 4 । वि॒शा । ए॒व । ए॒न॒म्॒ । रा॒ष्ट्रेण॑ । समिति॑ । अ॒र्ध॒य॒ति॒ । 5 । यः । प॒रस्तात् । ग्रा॒म्य॒वा॒दीति॑ ग्राम्य-वा॒दी । स्यात् । तस्य॑ । गृ॒हात् । व्री॒हीन् । एति॑ । ह॒रे॒त्॒ । 6 । शु॒क्लान् । च॒ । कृ॒ष्णान् । च॒ । वीति॑ । चि॒नु॒या॒त्॒ । 7 । ये । शु॒क्लाः । स्युः । तम् । आ॒दि॒त्यम् । च॒रुम् । निरिति॑ । व॒पे॒त्॒ । 8 । आ॒दि॒त्या । वै । दे॒वत॑या । विट् ॥ 9 । विशम् । ए॒व । अवेति॑ । ग॒च्छ॒ति॒ । [3]  
1 । अव॑ग॒तेत्यव॑-ग॒ता॒ । अ॒स्य॒ । विट् । अन॑वगत॒मित्यन॑व-ग॒त॒म्॒ । रा॒ष्ट्रम् । इति॑ । आ॒हुः॒ । 2 । ये । कृ॒ष्णाः । स्युः । तम् । वा॒रु॒णम् । च॒रुम् । निरिति॑ । व॒पे॒त्॒ । 3 । वा॒रु॒णम् । वै । रा॒ष्ट्रम् । 4 । उ॒भे इति॑ । ए॒व । विशम् । च॒ । रा॒ष्ट्रम् । च॒ । अवेति॑ । ग॒च्छ॒ति॒ । 5 । यदि॑ । न । अ॒व॒गच्छे॒दित्य॑व-गच्छेत् । इ॒मम् । अ॒हम् । आ॒दि॒त्येभ्यः॑ । भा॒गम् । निरिति॑ । व॒पा॒मि॒ । एति॑ । अ॒मुष्मात् । अ॒मुष्यै । वि॒शः । अव॑गन्तो॒रित्यव॑-ग॒न्तोः॒ । इति॑ । निरिति॑ । व॒पे॒त्॒ । 6 । आ॒दि॒त्याः । ए॒व । ए॒न॒म्॒ । भा॒ग॒धेय॒मिति॑ भाग-धेयम् । प्रे॒फ्सन्त॒ इति॑ प्र-ई॒फ्सन्तः॑ । विशम् । अवेति॑ । [4]  
1 । ग॒म॒य॒न्ति॒ । यदि॑ । न । अ॒व॒गच्छे॒दित्य॑व-गच्छेत् । आश्व॑त्थान् । म॒यूखान्॑ । स॒प्त । म॒ध्य॒मे॒षाया॒मिति॑ मध्यम-ई॒षायाम् । उपेति॑ । ह॒न्या॒त्॒ । 3 । इ॒दम् । अ॒हम् । आ॒दि॒त्यान् । ब॒ध्ना॒मि॒ । एति॑ । अ॒मुष्मात् । अ॒मुष्यै । वि॒शः । अव॑गन्तो॒रित्यव॑-ग॒न्तोः॒ । इति॑ । 4 । आ॒दि॒त्याः । ए॒व । ए॒न॒म्॒ । ब॒द्धवी॑रा॒ इति॑ ब॒द्ध-वी॒राः॒ । विशम् । अवेति॑ । ग॒म॒य॒न्ति॒ । 5 । यदि॑ । न । अ॒व॒गच्छे॒दित्य॑व-गच्छेत् । ए॒तम् । ए॒व । आ॒दि॒त्यम् । च॒रुम् । निरिति॑ । व॒पे॒त्॒ । 6 । इ॒ध्मे । अपीति॑ । म॒यूखान्॑ । समिति॑ । न॒ह्ये॒त्॒ । 7 । अ॒न॒प॒रु॒ध्यमित्यन॑प-रु॒ध्यम् । ए॒व । अवेति॑ । ग॒च्छ॒ति॒ । 8 । आश्व॑त्थाः । भ॒व॒न्ति॒ । 9 । म॒रुताम् । वै । ए॒तत् । ओजः॑ । यत् । अ॒श्व॒त्थः । 10 । ओज॑सा । ए॒व । विशम् । अवेति॑ । ग॒च्छ॒ति॒ । 11 । स॒प्त । भ॒व॒न्ति॒ । 12 । स॒प्तग॑णा॒ इति॑ स॒प्त-ग॒णाः॒ । वै । म॒रुतः॑ । 13 । ग॒ण॒श इति॑ गण-शः । ए॒व । विशम् । अवेति॑ । ग॒च्छ॒ति॒ ॥ [5]  
1 । दे॒वाः । वै । मृ॒त्योः । अ॒बि॒भ॒युः॒ । 2 । ते । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒न्न्॒ । 3 । तेभ्यः॑ । ए॒ताम् । प्रा॒जा॒प॒त्यामिति॑ प्राजा-प॒त्याम् । श॒तकृ॑ष्णला॒मिति॑ श॒त-कृ॒ष्ण॒ला॒म्॒ । निरिति॑ । अ॒व॒प॒त्॒ । 4 । तया । ए॒व । ए॒षु॒ । अ॒मृतम् । अ॒द॒धा॒त्॒ । 5 । यः । मृ॒त्योः । बि॒भी॒यात् । तस्मै । ए॒ताम् । प्रा॒जा॒प॒त्यामिति॑ प्राजा-प॒त्याम् । श॒तकृ॑ष्णला॒मिति॑ श॒त-कृ॒ष्ण॒ला॒म्॒ । निरिति॑ । व॒पे॒त्॒ । 6 । प्र॒जाप॑ति॒मिति॑ प्र॒जा-प॒ति॒म्॒ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । सः । ए॒व । अ॒स्मि॒न्न्॒ । आयुः॑ । द॒धा॒ति॒ । 8 । सर्वम् । आयुः॑ । ए॒ति॒ । 9 । श॒तकृ॑ष्ण॒लेति॑ श॒त-कृ॒ष्ण॒ला॒ । भ॒व॒ति॒ । 10 । श॒तायु॒रिति॑ श॒त-आ॒युः॒ । पुरु॑षः । श॒तेन्द्रि॑य॒ इति॑ श॒त-इ॒न्द्रि॒यः॒ । 11 । आयु॑षि । ए॒व । इ॒न्द्रि॒ये । [6]  
1 । प्रतीति॑ । ति॒ष्ठ॒ति॒ । 2 । घृ॒ते । भ॒व॒ति॒ । 3 । आयुः॑ । वै । घृ॒तम् । 4 । अ॒मृतम् । हिर॑ण्यम् । 5 । आयुः॑ । च॒ । ए॒व । अ॒स्मै॒ । अ॒मृतम् । च॒ । स॒मीची । द॒धा॒ति॒ । 6 । च॒त्वारि॑चत्वा॒रीति॑ च॒त्वारि॑-च॒त्वा॒रि॒ । कृ॒ष्णला॑नि । अवेति॑ । द्य॒ति॒ । च॒तु॒र॒व॒त्तस्येति॑ चतुः-अ॒व॒त्तस्य॑ । आप्त्यै । 7 । ए॒क॒धेत्ये॑क-धा । ब्र॒ह्मणे । उपेति॑ । ह॒र॒ति॒ । 8 । ए॒क॒धेत्ये॑क-धा । ए॒व । यज॑माने । आयुः॑ । द॒धा॒ति॒ । 9 । अ॒सौ । आ॒दि॒त्यः । न । वीति॑ । अ॒रो॒च॒त॒ । 10 । तस्मै । दे॒वाः । प्राय॑श्चित्ति॒मिति॒ प्रायः॑-चि॒त्ति॒म्॒ । ऐ॒च्छ॒न्न्॒ । 11 । तस्मै । ए॒तम् । सौ॒र्यम् । च॒रुम् । निरिति॑ । अ॒व॒प॒न्न्॒ । 12 । तेन॑ । ए॒व । अ॒स्मि॒न्न्॒ । [7]  
1 । रुचम् । अ॒द॒धुः॒ । 2 । यः । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । स्यात् । तस्मै । ए॒तम् । सौ॒र्यम् । च॒रुम् । निरिति॑ । व॒पे॒त्॒ । 3 । अ॒मुम् । ए॒व । आ॒दि॒त्यम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । द॒धा॒ति॒ । 5 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 6 । उ॒भ॒यतः॑ । रु॒क्मौ । भ॒व॒तः॒ । 7 । उ॒भ॒यतः॑ । ए॒व । अ॒स्मि॒न्न्॒ । रुचम् । द॒धा॒ति॒ । 8 । प्र॒या॒जेप्र॑याज॒ इति॑ प्रया॒जे-प्र॒या॒जे॒ । कृ॒ष्णलम् । जु॒हो॒ति॒ । 9 । दि॒ग्भ्य इति॑ दिक्-भ्यः । ए॒व । अ॒स्मै॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । अवेति॑ । रु॒न्द्धे॒ । 10 । आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । सा॒वि॒त्रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । भूम्यै । [8]  
1 । च॒रुम् । यः । का॒मये॑त । 2 । हिर॑ण्यम् । वि॒न्दे॒य॒ । हिर॑ण्यम् । मा॒ । उपेति॑ । न॒मे॒त्॒ । इति॑ । 3 । यत् । आ॒ग्ने॒यः । भव॑ति । आ॒ग्ने॒यम् । वै । हिर॑ण्यम् । यस्य॑ । ए॒व । हिर॑ण्यम् । तेन॑ । ए॒व । ए॒न॒त्॒ । वि॒न्द॒ते॒ । 4 । सा॒वि॒त्रः । भ॒व॒ति॒ । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒व । ए॒न॒त्॒ । वि॒न्द॒ते॒ । 5 । भूम्यै । च॒रुः । भ॒व॒ति॒ । अ॒स्याम् । ए॒व । ए॒न॒त्॒ । वि॒न्द॒ते॒ । 6 । उपेति॑ । ए॒न॒म्॒ । हिर॑ण्यम् । न॒म॒ति॒ । 7 । वीति॑ । वै । ए॒षः । इ॒न्द्रि॒येण॑ । वी॒र्ये॑ण । ऋ॒ध्य॒ते॒ । यः । हिर॑ण्यम् । वि॒न्दते । 8 । ए॒ताम् । [9]  
1 । ए॒व । निरिति॑ । व॒पे॒त्॒ । हिर॑ण्यम् । वि॒त्त्वा । 2 । न । इ॒न्द्रि॒येण॑ । वी॒र्ये॑ण । वीति॑ । ऋ॒ध्य॒ते॒ । 3 । ए॒ताम् । ए॒व । निरिति॑ । व॒पे॒त्॒ । यस्य॑ । हिर॑ण्यम् । नश्येत् । 4 । यत् । आ॒ग्ने॒यः । भव॑ति । आ॒ग्ने॒यम् । वै । हिर॑ण्यम् । यस्य॑ । ए॒व । हिर॑ण्यम् । तेन॑ । ए॒व । ए॒न॒त्॒ । वि॒न्द॒ति॒ । 5 । सा॒वि॒त्रः । भ॒व॒ति॒ । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒व । ए॒न॒त्॒ । वि॒न्द॒ति॒ । 6 । भूम्यै । च॒रुः । भ॒व॒ति॒ । अ॒स्याम् । वै । ए॒तत् । न॒श्य॒ति॒ । यत् । नश्य॑ति । अ॒स्याम् । ए॒व । ए॒न॒त्॒ । वि॒न्द॒ति॒ । 7 । इन्द्रः॑ । [10]  
1 । त्वष्टुः॑ । सोमम् । अ॒भी॒षहेत्य॑भि-सहा । अ॒पि॒ब॒त्॒ । 2 । सः । विष्वङ्ङ्॑ । वीति॑ । आ॒र्च्छ॒त्॒ । 3 । सः । इ॒न्द्रि॒येण॑ । सो॒म॒पी॒थेनेति॑ सोम-पी॒थेन॑ । वीति॑ । आ॒र्ध्य॒त॒ । 4 । सः । यत् । ऊ॒र्ध्वम् । उ॒दव॑मी॒दित्यु॑त्-अव॑मीत् । ते । श्या॒माकाः । अ॒भ॒व॒न्न्॒ । 5 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 6 । तस्मै । ए॒तम् । सो॒मे॒न्द्रम् । श्या॒मा॒कम् । च॒रुम् । निरिति॑ । अ॒व॒प॒त्॒ । तेन॑ । ए॒व । अ॒स्मि॒न्न्॒ । इ॒न्द्रि॒यम् । सो॒म॒पी॒थमिति॑ सोम-पी॒थम् । अ॒द॒धा॒त्॒ । 7 । वीति॑ । वै । ए॒षः । इ॒न्द्रि॒येण॑ । सो॒म॒पी॒थेनेति॑ सोम-पी॒थेन॑ । ऋ॒ध्य॒ते॒ । यः । सोमम् । वमि॑ति । 8 । यः । सो॒म॒वा॒मीति॑ सोम-वा॒मी । स्यात् । तस्मै । [11]  
1 । ए॒तम् । सो॒मे॒न्द्रम् । श्या॒मा॒कम् । च॒रुम् । निरिति॑ । व॒पे॒त्॒ । 2 । सोमम् । च॒ । ए॒व । इन्द्रम् । च॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । तौ । ए॒व । अ॒स्मि॒न्न्॒ । इ॒न्द्रि॒यम् । सो॒म॒पी॒थमिति॑ सोम-पी॒थम् । ध॒त्तः॒ । 4 । न । इ॒न्द्रि॒येण॑ । सो॒म॒पी॒थेनेति॑ सोम-पी॒थेन॑ । वीति॑ । ऋ॒ध्य॒ते॒ । 5 । यत् । सौ॒म्यः । भव॑ति । सो॒म॒पी॒थमिति॑ सोम-पी॒थम् । ए॒व । अवेति॑ । रु॒न्द्धे॒ । 6 । यत् । ऐ॒न्द्रः । भव॑ति । इ॒न्द्रि॒यम् । वै । सो॒म॒पी॒थ इति॑ सोम-पी॒थः । इ॒न्द्रि॒यम् । ए॒व । सो॒म॒पी॒थमिति॑ सोम-पी॒थम् । अवेति॑ । रु॒न्द्धे॒ । 7 । श्या॒मा॒कः । भ॒व॒ति॒ । 8 । ए॒षः । वाव । सः । सोमः॑ । [12]  
1 । सा॒ख्षादिति॑ स-अ॒ख्षात् । ए॒व । सो॒म॒पी॒थमिति॑ सोम-पी॒थम् । अवेति॑ । रु॒न्द्धे॒ । 2 । अ॒ग्नये । दा॒त्रे । पु॒रो॒डाशम् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । इन्द्रा॑य । प्र॒दा॒त्र इति॑ प्र-दा॒त्रे । पु॒रो॒डाशम् । एका॑दशकपाल॒मित्येका॑दश-क॒पा॒ल॒म्॒ । प॒शुका॑म॒ इति॑ प॒शु-का॒मः॒ । 3 । अ॒ग्निः । ए॒व । अ॒स्मै॒ । प॒शून् । प्र॒ज॒नय॒तीति॑ प्र-ज॒नय॑ति । वृ॒द्धान् । इन्द्रः॑ । प्रेति॑ । य॒च्छ॒ति॒ । 4 । दधि॑ । मधु॑ । घृ॒तम् । आपः॑ । धा॒नाः । भ॒व॒न्ति॒ । 5 । ए॒तत् । वै । प॒शू॒नाम् । रू॒पम् । 6 । रू॒पेण॑ । ए॒व । प॒शून् । अवेति॑ । रु॒न्द्धे॒ । 7 । प॒ञ्च॒गृही॒तमिति॑ पञ्च-गृ॒ही॒तम् । भ॒व॒ति॒ । 8 । पाङ्क्ताः । हि । प॒शवः॑ । 9 । ब॒हु॒रू॒पमिति॑ बहु-रू॒पम् । भ॒व॒ति॒ । 10 । ब॒हु॒रू॒पा इति॑ बहु-रू॒पाः । हि । प॒शवः॑ । [13]  
1 । समृ॑द्ध्या॒ इति॒ सम्-ऋ॒द्ध्यै॒ । 2 । प्रा॒जा॒प॒त्यमिति॑ प्राजा-प॒त्यम् । भ॒व॒ति॒ । 3 । प्रा॒जा॒प॒त्या इति॑ प्राजा-प॒त्याः । वै । प॒शवः॑ । 4 । प्र॒जाप॑ति॒रिति॑ प्र॒जा-प॒तिः॒ । ए॒व । अ॒स्मै॒ । प॒शून् । प्रेति॑ । ज॒न॒य॒ति॒ । 5 । आ॒त्मा । वै । पुरु॑षस्य । मधु॑ । 6 । यत् । मधु॑ । अ॒ग्नौ । जु॒हो॒ति॒ । आ॒त्मानम् । ए॒व । तत् । यज॑मानः । अ॒ग्नौ । प्रेति॑ । द॒धा॒ति॒ । 7 । प॒ङ्क्त्यौ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒तः॒ । 8 । पाङ्क्तः॑ । पुरु॑षः । पाङ्क्ताः । प॒शवः॑ । 9 । आ॒त्मानम् । ए॒व । मृ॒त्योः । नि॒ष्क्रीयेति॑ निः-क्रीय॑ । प॒शून् । अवेति॑ । रु॒न्द्धे॒ ॥ [14]  
1 । दे॒वाः । वै । स॒त्त्रम् । आ॒स॒त॒ । ऋद्धि॑परिमित॒मित्यृद्धि॑-प॒रि॒मि॒त॒म्॒ । यश॑स्कामा॒ इति॒ यशः॑-का॒माः॒ । 2 । तेषाम् । सोमम् । राजा॑नम् । यशः॑ । आ॒र्च्छ॒त्॒ । 3 । सः । गि॒रिम् । उदिति॑ । ऐ॒त्॒ । तम् । अ॒ग्निः । अनु॑ । उदिति॑ । ऐ॒त्॒ । 5 । तौ । अ॒ग्नीषोमा॒वित्य॒ग्नी-सोमौ । समिति॑ । अ॒भ॒व॒ता॒म्॒ । 6 । तौ । इन्द्रः॑ । य॒ज्ञवि॑भ्रष्ट॒ इति॑ य॒ज्ञ-वि॒भ्र॒ष्टः॒ । अनु॑ । परेति॑ । ऐ॒त्॒ । 7 । तौ । अ॒ब्र॒वी॒त्॒ । 8 । या॒जय॑तम् । मा॒ । इति॑ । 9 । तस्मै । ए॒ताम् । इष्टिम् । निरिति॑ । अ॒व॒प॒ता॒म्॒ । 10 । आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म्॒ । ऐ॒न्द्रम् । एका॑दशकपाल॒मित्येका॑दश-क॒पा॒ल॒म्॒ । सौ॒म्यम् । च॒रुम् । 11 । तया । ए॒व । अ॒स्मि॒न्न्॒ । तेजः॑ । [15]  
1 । इ॒न्द्रि॒यम् । ब्र॒ह्म॒व॒र्च॒समिति॑ ब्रह्म-व॒र्च॒सम् । अ॒ध॒त्ता॒म्॒ । 2 । यः । य॒ज्ञवि॑भ्रष्ट॒ इति॑ य॒ज्ञ-वि॒भ्र॒ष्टः॒ । स्यात् । तस्मै । ए॒ताम् । इष्टिम् । निरिति॑ । व॒पे॒त्॒ । 3 । आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म्॒ । ऐ॒न्द्रम् । एका॑दशकपाल॒मित्येका॑दश-क॒पा॒ल॒म्॒ । सौ॒म्यम् । च॒रुम् । 4 । यत् । आ॒ग्ने॒यः । भव॑ति । तेजः॑ । ए॒व । अ॒स्मि॒न्न्॒ । तेन॑ । द॒धा॒ति॒ । 5 । यत् । ऐ॒न्द्रः । भव॑ति । इ॒न्द्रि॒यम् । ए॒व । अ॒स्मि॒न्न्॒ । तेन॑ । द॒धा॒ति॒ । 6 । यत् । सौ॒म्यः । ब्र॒ह्म॒व॒र्च॒समिति॑ ब्रह्म-व॒र्च॒सम् । तेन॑ । 7 । आ॒ग्ने॒यस्य॑ । च॒ । सौ॒म्यस्य॑ । च॒ । ऐ॒न्द्रे । स॒माश्ले॑षये॒दिति॑ सम्-आश्ले॑षयेत् । 8 । तेजः॑ । च॒ । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । च॒ । स॒मीची । [16]  
1 । द॒धा॒ति॒ । 2 । अ॒ग्नी॒षो॒मीय॒मित्य॑ग्नी-सो॒मीयम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । यम् । कामः॑ । न । उ॒प॒नमे॒दित्यु॑प-नमेत् । 3 । आ॒ग्ने॒यः । वै । ब्रा॒ह्म॒णः । 4 । सः । सोमम् । पि॒ब॒ति॒ । स्वाम् । ए॒व । दे॒वताम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । सा । ए॒व । ए॒न॒म्॒ । कामे॑न । समिति॑ । अ॒र्ध॒य॒ति॒ । 7 । उपेति॑ । ए॒न॒म्॒ । कामः॑ । न॒म॒ति॒ । 8 । अ॒ग्नी॒षो॒मीय॒मित्य॑ग्नी-सो॒मीयम् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । 9 । अ॒ग्नीषोमा॒वित्य॒ग्नी-सोमौ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 10 । तौ । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । ध॒त्तः॒ । 11 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । [17]  
1 । भ॒व॒ति॒ । 2 । यत् । अ॒ष्टाक॑पाल॒ इत्य॒ष्टा-क॒पा॒लः॒ । तेन॑ । आ॒ग्ने॒यः । 3 । यत् । श्या॒मा॒कः । तेन॑ । सौ॒म्यः । 4 । समृ॑द्ध्या॒ इति॒ सम्-ऋ॒द्ध्यै॒ । 5 । सोमा॑य । वा॒जिने । श्या॒मा॒कम् । च॒रुम् । निरिति॑ । व॒पे॒त्॒ । यः । क्लैब्यात् । बि॒भी॒यात् । 6 । रेतः॑ । हि । वै । ए॒तस्मात् । वाजि॑नम् । अ॒प॒क्राम॒तीत्य॑प-क्राम॑ति । अथ॑ । ए॒षः । क्लैब्यात् । बि॒भा॒य॒ । 7 । सोमम् । ए॒व । वा॒जिनम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । सः । ए॒व । अ॒स्मि॒न्न्॒ । रेतः॑ । वाजि॑नम् । द॒धा॒ति॒ । 9 । न । क्ली॒बः । भ॒व॒ति॒ । 10 । ब्रा॒ह्म॒ण॒स्प॒त्यमिति॑ ब्राह्मणः-प॒त्यम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । ग्राम॑काम॒ इति॒ ग्राम॑-का॒मः॒ । [18]  
1 । ब्रह्म॑णः । पतिम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 2 । सः । ए॒व । अ॒स्मै॒ । स॒जा॒तानिति॑ स-जा॒तान् । प्रेति॑ । य॒च्छ॒ति॒ । 3 । ग्रा॒मी । ए॒व । भ॒व॒ति॒ । 4 । ग॒णव॑ती॒ इति॑ ग॒ण-व॒ती॒ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒तः॒ । 5 । स॒जा॒तैरिति॑ स-जा॒तैः । ए॒व । ए॒न॒म्॒ । ग॒णव॑न्त॒मिति॑ ग॒ण-व॒न्त॒म्॒ । क॒रो॒ति॒ । 6 । ए॒ताम् । ए॒व । निरिति॑ । व॒पे॒त्॒ । यः । का॒मये॑त । 7 । ब्रह्मन्न्॑ । विशम् । वीति॑ । ना॒श॒ये॒य॒म्॒ । इति॑ । 8 । मा॒रु॒ती इति॑ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । कु॒र्या॒त्॒ । 9 । ब्रह्मन्न्॑ । ए॒व । विशम् । वीति॑ । ना॒श॒य॒ति॒ ॥ [19]  
1 । अ॒र्य॒म्णे । च॒रुम् । निरिति॑ । व॒पे॒त्॒ । सु॒व॒र्गका॑म॒ इति॑ सुव॒र्ग-का॒मः॒ । 2 । अ॒सौ । वै । आ॒दि॒त्यः । अ॒र्य॒मा । 3 । अ॒र्य॒मणम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । ए॒न॒म्॒ । सु॒व॒र्गमिति॑ सुवः-गम् । लो॒कम् । ग॒म॒य॒ति॒ । 5 । अ॒र्य॒म्णे । च॒रुम् । निरिति॑ । व॒पे॒त्॒ । यः । का॒मये॑त । 6 । दान॑कामा॒ इति॒ दान॑-का॒माः॒ । मे॒ । प्र॒जा इति॑ प्र-जाः । स्युः॒ । इति॑ । 7 । अ॒सौ । वै । आ॒दि॒त्यः । अ॒र्य॒मा । 8 । यः । खलु॑ । वै । ददा॑ति । सः । अ॒र्य॒मा । 9 । अ॒र्य॒मणम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 10 । सः । ए॒व । [20]  
1 । अ॒स्मै॒ । दान॑कामा॒ इति॒ दान॑-का॒माः॒ । प्र॒जा इति॑ प्र-जाः । क॒रो॒ति॒ । 2 । दान॑कामा॒ इति॒ दान॑-का॒माः॒ । अ॒स्मै॒ । प्र॒जा इति॑ प्र-जाः । भ॒व॒न्ति॒ । 3 । अ॒र्य॒म्णे । च॒रुम् । निरिति॑ । व॒पे॒त्॒ । यः । का॒मये॑त । 4 । स्व॒स्ति । ज॒नताम् । इ॒या॒म्॒ । इति॑ । 5 । अ॒सौ । वै । आ॒दि॒त्यः । अ॒र्य॒मा । 6 । अ॒र्य॒मणम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । सः । ए॒व । ए॒न॒म्॒ । तत् । ग॒म॒य॒ति॒ । यत्र॑ । जिग॑मिषति । 8 । इन्द्रः॑ । वै । दे॒वानाम् । आ॒नु॒जा॒व॒र इत्या॑नु-जा॒व॒रः । आ॒सी॒त्॒ । 9 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 10 । तस्मै । ए॒तम् । ऐ॒न्द्रम् । आ॒नु॒षू॒कमित्या॑नु-सू॒कम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । [21]  
1 । अ॒व॒प॒त्॒ । तेन॑ । ए॒व । ए॒न॒म्॒ । अग्रम् । दे॒वता॑नाम् । परीति॑ । अ॒न॒य॒त्॒ । 2 । बु॒ध्नव॑ती॒ इति॑ बु॒ध्न-व॒ती॒ । अग्र॑वती॒ इत्यग्र॑-व॒ती॒ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । अ॒क॒रो॒त्॒ । बु॒ध्नात् । ए॒व । ए॒न॒म्॒ । अग्रम् । परीति॑ । अ॒न॒य॒त्॒ । 3 । यः । रा॒ज॒न्यः॑ । आ॒नु॒जा॒व॒र इत्या॑नु-जा॒व॒रः । स्यात् । तस्मै । ए॒तम् । ऐ॒न्द्रम् । आ॒नु॒षू॒कमित्या॑नु-सू॒कम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । 4 । इन्द्रम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । ए॒न॒म्॒ । अग्रम् । स॒मा॒नानाम् । परीति॑ । न॒य॒ति॒ । 5 । बु॒ध्नव॑ती॒ इति॑ बु॒ध्न-व॒ती॒ । अग्र॑वती॒ इत्यग्र॑-व॒ती॒ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒तः॒ । बु॒ध्नात् । ए॒व । ए॒न॒म्॒ । अग्रम् । [22]  
1 । परीति॑ । न॒य॒ति॒ । 2 । आ॒नु॒षू॒क इत्या॑नु-सू॒कः । भ॒व॒ति॒ । ए॒षा । हि । ए॒तस्य॑ । दे॒वता । यः । आ॒नु॒जा॒व॒र इत्या॑नु-जा॒व॒रः । 3 । समृ॑द्ध्या॒ इति॒ सम्-ऋ॒द्ध्यै॒ । 4 । यः । ब्रा॒ह्म॒णः । आ॒नु॒जा॒व॒र इत्या॑नु-जा॒व॒रः । स्यात् । तस्मै । ए॒तम् । बा॒र्‌ह॒स्प॒त्यम् । आ॒नु॒षू॒कमित्या॑नु-सू॒कम् । च॒रुम् । निरिति॑ । व॒पे॒त्॒ । 5 । बृह॒स्पतिम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । ए॒न॒म्॒ । अग्रम् । स॒मा॒नानाम् । परीति॑ । न॒य॒ति॒ । 6 । बु॒ध्नव॑ती॒ इति॑ बु॒ध्न-व॒ती॒ । अग्र॑वती॒ इत्यग्र॑-व॒ती॒ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒तः॒ । बु॒ध्नात् । ए॒व । ए॒न॒म्॒ । अग्रम् । परीति॑ । न॒य॒ति॒ । 7 । आ॒नु॒षू॒क इत्या॑नु-सू॒कः । भ॒व॒ति॒ । ए॒षा । हि । ए॒तस्य॑ । दे॒वता । यः । आ॒नु॒जा॒व॒र इत्या॑नु-जा॒व॒रः । 8 । समृ॑द्ध्या॒ इति॒ सम्-ऋ॒द्ध्यै॒ ॥ [23]  
1 । प्र॒जाप॑ते॒रिति॑ प्र॒जा-प॒तेः॒ । त्रय॑स्त्रिश॒दिति॒ त्रयः॑-त्रि॒॒श॒त्॒ । दु॒हि॒तरः॑ । आ॒स॒न्न्॒ । 2 । ताः । सोमा॑य । राज्ञे । अ॒द॒दा॒त्॒ । 3 । तासाम् । रो॒हि॒णीम् । उपेति॑ । ऐ॒त्॒ । 4 । ताः । ईर्‌ष्य॑न्तीः । पुनः॑ । अ॒ग॒च्छ॒न्न्॒ । 5 । ताः । अन्विति॑ । ऐ॒त्॒ । 6 । ताः । पुनः॑ । अ॒या॒च॒त॒ । 7 । ताः । अ॒स्मै॒ । न । पुनः॑ । अ॒द॒दा॒त्॒ । 8 । सः । अ॒ब्र॒वी॒त्॒ । 9 । ऋ॒तम् । अ॒मी॒ष्व॒ । यथा । स॒मा॒व॒च्छ इति॑ समावत्-शः । उ॒पै॒ष्यामीत्यु॑प-ए॒ष्यामि॑ । अथ॑ । ते॒ । पुनः॑ । दा॒स्या॒मि॒ । इति॑ । 10 । सः । ऋ॒तम् । आ॒मी॒त्॒ । 11 । ताः । अ॒स्मै॒ । पुनः॑ । अ॒द॒दा॒त्॒ । 12 । तासाम् । रो॒हि॒णीम् । ए॒व । उपेति॑ । [24]  
1 । ऐ॒त्॒ । तम् । यख्ष्मः॑ । आ॒र्च्छ॒त्॒ । 3 । राजा॑नम् । यख्ष्मः॑ । आ॒र॒त्॒ । इति॑ । तत् । रा॒ज॒य॒ख्ष्मस्येति॑ राज-य॒ख्मस्य॑ । जन्म॑ । यत् । पापी॑यान् । अ॒भ॒व॒त्॒ । तत् । पा॒प॒य॒ख्ष्मस्येति॑ पाप-य॒ख्ष्मस्य॑ । यत् । जा॒याभ्यः॑ । अवि॑न्दत् । तत् । जा॒येन्य॑स्य । 4 । यः । ए॒वम् । ए॒तेषाम् । यख्ष्मा॑णाम् । जन्म॑ । वेद॑ । न । ए॒न॒म्॒ । ए॒ते । यख्ष्माः । वि॒न्द॒न्ति॒ । 5 । सः । ए॒ताः । ए॒व । न॒म॒स्यन्न् । उपेति॑ । अ॒धा॒व॒त्॒ । 6 । ताः । अ॒ब्रु॒व॒न्न्॒ । 7 । वरम् । वृ॒णा॒म॒है॒ । स॒मा॒व॒च्छ इति॑ समावत्-शः । ए॒व । नः॒ । उपेति॑ । अ॒यः॒ । इति॑ । 8 । तस्मै । ए॒तम् । [25]  
1 । आ॒दि॒त्यम् । च॒रुम् । निरिति॑ । अ॒व॒प॒न्न्॒ । 2 । तेन॑ । ए॒व । ए॒न॒म्॒ । पा॒पात् । स्रामात् । अ॒मु॒ञ्च॒न्न्॒ । 3 । यः । पा॒प॒य॒ख्ष्मगृ॑हीत॒ इति॑ पापय॒ख्ष्म-गृ॒ही॒तः॒ । स्यात् । तस्मै । ए॒तम् । आ॒दि॒त्यम् । च॒रुम् । निरिति॑ । व॒पे॒त्॒ । 4 । आ॒दि॒त्यान् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । ते । ए॒व । ए॒न॒म्॒ । पा॒पात् । स्रामात् । मु॒ञ्च॒न्ति॒ । 5 । अ॒मा॒वा॒स्या॑या॒मित्य॑मा-वा॒स्या॑याम् । निरिति॑ । व॒पे॒त्॒ । 6 । अ॒मुम् । ए॒व । ए॒न॒म्॒ । आ॒प्याय॑मान॒मित्या-प्याय॑मानम् । अनु॑ । एति॑ । प्या॒य॒य॒ति॒ । 7 । नवो॑नव॒ इति॒ नवः॑-न॒वः॒ । भ॒व॒ति॒ । जाय॑मानः । इति॑ । पु॒रो॒नु॒वा॒क्येति॑ पुरः-अ॒नु॒वा॒क्या । भ॒व॒ति॒ । आयुः॑ । ए॒व । अ॒स्मि॒न्न्॒ । तया । द॒धा॒ति॒ । 8 । यम् । आ॒दि॒त्याः । अ॒॒शुम् । आ॒प्या॒यय॒न्तीत्या-प्या॒यय॑न्ति । इति॑ । या॒ज्या । एति॑ । ए॒व । ए॒न॒म्॒ । ए॒तया । प्या॒य॒य॒ति॒ ॥ [26]  
1 । प्र॒जाप॑ति॒रिति॑ प्र॒जा-प॒तिः॒ । दे॒वेभ्यः॑ । अ॒न्नाद्य॒मित्य॑न्न-अद्यम् । व्यादि॑श॒दिति॑ वि-आदि॑शत् । 2 । सः । अ॒ब्र॒वी॒त्॒ । 3 । यत् । इ॒मान् । लो॒कान् । अ॒भीति॑ । अ॒ति॒रिच्या॑ता॒ इत्य॑ति-रिच्या॑तै । 4 । तत् । मम॑ । अ॒स॒त्॒ । इति॑ । 5 । तत् । इ॒मान् । लो॒कान् । अ॒भि । अतीति॑ । अ॒रि॒च्य॒त॒ । इन्द्रम् । राजा॑नम् । इन्द्रम् । अ॒धि॒रा॒जमित्य॑धि-रा॒जम् । इन्द्रम् । स्व॒राजा॑न॒मिति॑ स्व-राजा॑नम् । 6 । ततः॑ । वै । सः । इ॒मान् । लो॒कान् । त्रे॒धा । अ॒दु॒ह॒त्॒ । 7 । तत् । त्रि॒धातो॒रिति॑ त्रि-धातोः । त्रि॒धा॒तु॒त्वमिति॑ त्रिधातु-त्वम् । 8 । यम् । का॒मये॑त । 9 । अ॒न्ना॒द इत्य॑न्न-अ॒दः । स्या॒त्॒ । इति॑ । तस्मै । ए॒तम् । त्रि॒धातु॒मिति॑ त्रि-धातुम् । निरिति॑ । व॒पे॒त्॒ । इन्द्रा॑य । राज्ञे । पु॒रो॒डाशम् । [27]  
1 । एका॑दशकपाल॒मित्येका॑दश-क॒पा॒ल॒म्॒ । इन्द्रा॑य । अ॒धि॒रा॒जायेत्य॑धि-रा॒जाय॑ । इन्द्रा॑य । स्व॒राज्ञ॒ इति॑ स्व-राज्ञे । 2 । अ॒यम् । वै । इन्द्रः॑ । राजा । अ॒यम् । इन्द्रः॑ । अ॒धि॒रा॒ज इत्य॑धि-रा॒जः । अ॒सौ । इन्द्रः॑ । स्व॒राडिति॑ स्व-राट् ॥ 3 । इ॒मान् । ए॒व । लो॒कान् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । ते । ए॒व । अ॒स्मै॒ । अन्नम् । प्रेति॑ । य॒च्छ॒न्ति॒ । 5 । अ॒न्ना॒द इत्य॑न्न-अ॒दः । ए॒व । भ॒व॒ति॒ । 6 । यथा । व॒थ्सेन॑ । प्रत्ताम् । गाम् । दु॒हे । ए॒वम् । ए॒व । इ॒मान् । लो॒कान् । प्रत्तान्॑ । कामम् । अ॒न्नाद्य॒मित्य॑न्न-अद्यम् । दु॒हे॒ । 7 । उ॒त्ता॒नेष्वित्यु॑त्-ता॒नेषु॑ । क॒पाले॑षु । अधीति॑ । श्र॒य॒ति॒ । 8 । अया॑तयामत्वा॒येत्यया॑तयाम-त्वा॒य॒ । 9 । त्रयः॑ । पु॒रो॒डाशाः । भ॒व॒न्ति॒ । 10 । त्रयः॑ । इ॒मे । लो॒काः । 11 । ए॒षाम् । लो॒कानाम् । आप्त्यै । 12 । उत्त॑रउत्तर॒ इत्युत्त॑रः-उ॒त्त॒रः॒ । ज्यायान्॑ । भ॒व॒ति॒ । 13 । ए॒वम् । इ॒व॒ । हि । इ॒मे । लो॒काः । 14 । समृ॑द्ध्या॒ इति॒ सम्-ऋ॒द्ध्यै॒ । 15 । सर्वे॑षाम् । अ॒भि॒ग॒मय॒न्नित्य॑भि-ग॒मयन्न्॑ । अवेति॑ । द्य॒ति॒ । 16 । अछ॑म्बट्कार॒मित्यछ॑म्बट्-का॒र॒म्॒ । 17 । व्य॒त्यास॒मिति॑ वि-अ॒त्यासम् । अन्विति॑ । आ॒ह॒ । 18 । अनि॑र्दाहा॒येत्यनिः॑-दा॒हा॒य॒ ॥ [28]  
1 । दे॒वा॒सु॒रा इति॑ देव-अ॒सु॒राः । सय्यँ॑त्ता॒ इति॒ सम्-य॒त्ताः॒ । आ॒स॒न्न्॒ । 2 । तान् । दे॒वान् । असु॑राः । अ॒ज॒य॒न्न्॒ । 3 । ते । दे॒वाः । प॒रा॒जि॒ग्या॒ना इति॑ परा-जि॒ग्या॒नाः । असु॑राणाम् । वैश्यम् । उपेति॑ । आ॒य॒न्न्॒ । 4 । तेभ्यः॑ । इ॒न्द्रि॒यम् । वी॒र्यम् । अपेति॑ । अ॒क्रा॒म॒त्॒ । 5 । तत् । इन्द्रः॑ । अ॒चा॒य॒त्॒ । 6 । तत् । अनु॑ । अपेति॑ । अ॒क्रा॒म॒त्॒ । 7 । तत् । अ॒व॒रुध॒मित्य॑व-रुधम् । न । अ॒श॒क्नो॒त्॒ । 8 । तत् । अ॒स्मा॒त्॒ । अ॒भ्य॒र्ध इत्य॑भि-अ॒र्धः । अ॒च॒र॒त्॒ । 9 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 10 । तम् । ए॒तया । सर्व॑पृष्ठ॒येति॒ सर्व॑-पृ॒ष्ठ॒या॒ । अ॒या॒ज॒य॒त्॒ । 11 । तया । ए॒व । अ॒स्मि॒न्न्॒ । इ॒न्द्रि॒यम् । वी॒र्यम् । अ॒द॒धा॒त्॒ । 12 । यः । इ॒न्द्रि॒यका॑म॒ इतीन्द्रि॒य-का॒मः॒ । [29]  
1 । वी॒र्य॑काम॒ इति॑ वी॒र्य॑-का॒मः॒ । स्यात् । तम् । ए॒तया । सर्व॑पृष्ठ॒येति॒ सर्व॑-पृ॒ष्ठ॒या॒ । या॒ज॒ये॒त्॒ । 2 । ए॒ताः । ए॒व । दे॒वताः । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । ताः । ए॒व । अ॒स्मि॒न्न्॒ । इ॒न्द्रि॒यम् । वी॒र्यम् । द॒ध॒ति॒ । 4 । यत् । इन्द्रा॑य । राथ॑न्तराय । नि॒र्वप॒तीति॑ निः-वप॑ति । यत् । ए॒व । अ॒ग्नेः । तेजः॑ । तत् । ए॒व । अवेति॑ । रु॒न्द्धे॒ । 5 । यत् । इन्द्रा॑य । बार्‌ह॑ताय । यत् । ए॒व । इन्द्र॑स्य । तेजः॑ । तत् । ए॒व । अवेति॑ । रु॒न्द्धे॒ । 6 । यत् । इन्द्रा॑य । वै॒रू॒पाय॑ । यत् । ए॒व । स॒वि॒तुः । तेजः॑ । तत् । [30]  
1 । ए॒व । अवेति॑ । रु॒न्द्धे॒ । 2 । यत् । इन्द्रा॑य । वै॒रा॒जाय॑ । यत् । ए॒व । धा॒तुः । तेजः॑ । तत् । ए॒व । अवेति॑ । रु॒न्द्धे॒ । 3 । यत् । इन्द्रा॑य । शा॒क्व॒राय॑ । यत् । ए॒व । म॒रुताम् । तेजः॑ । तत् । ए॒व । अवेति॑ । रु॒न्द्धे॒ । 4 । यत् । इन्द्रा॑य । रै॒व॒ताय॑ । यत् । ए॒व । बृह॒स्पतेः । तेजः॑ । तत् । ए॒व । अवेति॑ । रु॒न्द्धे॒ । 5 । ए॒ताव॑न्ति । वै । तेजा॑सि । तानि॑ । ए॒व । अवेति॑ । रु॒न्द्धे॒ । 6 । उ॒त्ता॒नेष्वित्यु॑त्-ता॒नेषु॑ । क॒पाले॑षु । अधीति॑ । श्र॒य॒ति॒ । 7 । अया॑तयामत्वा॒येत्यया॑तयाम-त्वा॒य॒ । 8 । द्वाद॑शकपाल॒ इति॒ द्वाद॑श-क॒पा॒लः॒ । पु॒रो॒डाशः॑ । [31]  
1 । भ॒व॒ति॒ । 2 । वै॒श्व॒दे॒व॒त्वायेति॑ वैश्वदेव-त्वाय॑ । 3 । स॒म॒न्तमिति॑ सम्-अ॒न्तम् । प॒र्यव॑द्य॒तीति॑ परि-अव॑द्यति । स॒म॒न्तमिति॑ सम्-अ॒न्तम् । ए॒व । इ॒न्द्रि॒यम् । वी॒र्यम् । यज॑माने । द॒धा॒ति॒ । 4 । व्य॒त्यास॒मिति॑ वि-अ॒त्यासम् । अन्विति॑ । आ॒ह॒ । 5 । अनि॑र्दाहा॒येत्यनिः॑-दा॒हा॒य॒ । 6 । अश्वः॑ । ऋ॒ष॒भः । वृ॒ष्णिः । ब॒स्तः । सा । दख्षि॑णा । वृ॒ष॒त्वायेति॑ वृष-त्वाय॑ । 7 । ए॒तया । ए॒व । य॒जे॒त॒ । अ॒भि॒श॒स्यमा॑न॒ इत्य॑भि-श॒स्यमा॑नः । 8 । ए॒ताः । च॒ । इत् । वै । अ॒स्य॒ । दे॒वताः । अन्नम् । अ॒दन्ति॑ । अ॒दन्ति॑ । उ॒ । ए॒व । अ॒स्य॒ । म॒नु॒ष्याः ॥ [32]  
1 । रज॑नः । वै । कौ॒णे॒यः । क्र॒तु॒जित॒मिति॑ क्रतु-जितम् । जान॑किम् । च॒ख्षु॒र्वन्य॒मिति॑ चख्षुः-वन्यम् । अ॒या॒त्॒ । 2 । तस्मै । ए॒ताम् । इष्टिम् । निरिति॑ । अ॒व॒प॒त्॒ । 3 । अ॒ग्नये । भ्राज॑स्वते । पु॒रो॒डाशम् । अ॒ष्टाक॑पाल॒मित्य॒ष्टा-क॒पा॒ल॒म्॒ । सौ॒र्यम् । च॒रुम् । अ॒ग्नये । भ्राज॑स्वते । पु॒रो॒डाशम् । अ॒ष्टाक॑पाल॒मित्य॒ष्टा-क॒पा॒ल॒म्॒ । 4 । तया । ए॒व । अ॒स्मि॒न्न्॒ । चख्षुः॑ । अ॒द॒धा॒त्॒ । 5 । यः । चख्षु॑ष्काम॒ इति॒ चख्षुः॑-का॒मः॒ । स्यात् । तस्मै । ए॒ताम् । इष्टिम् । निरिति॑ । व॒पे॒त्॒ । 6 । अ॒ग्नये । भ्राज॑स्वते । पु॒रो॒डाशम् । अ॒ष्टाक॑पाल॒मित्य॒ष्टा-क॒पा॒ल॒म्॒ । सौ॒र्यम् । च॒रुम् । अ॒ग्नये । भ्राज॑स्वते । पु॒रो॒डाशम् । अ॒ष्टाक॑पाल॒मित्य॒ष्टा-क॒पा॒ल॒म्॒ । 7 । अ॒ग्नेः । वै । चख्षु॑षा । म॒नु॒ष्याः । वीति॑ । [33]  
1 । प॒श्य॒न्ति॒ । सूर्य॑स्य । दे॒वाः । 2 । अ॒ग्निम् । च॒ । ए॒व । सूर्यम् । च॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । तौ । ए॒व । अ॒स्मि॒न्न्॒ । चख्षुः॑ । ध॒त्तः॒ । चख्षु॑ष्मान् । ए॒व । भ॒व॒ति॒ । 4 । यत् । आ॒ग्ने॒यौ । भव॑तः । चख्षु॑षी॒ इति॑ । ए॒व । अ॒स्मि॒न्न्॒ । तत् । प्रतीति॑ । द॒धा॒ति॒ । 5 । यत् । सौ॒र्यः । नासि॑काम् । तेन॑ । 6 । अ॒भितः॑ । सौ॒र्यम् । आ॒ग्ने॒यौ । भ॒व॒तः॒ । 7 । तस्मात् । अ॒भितः॑ । नासि॑काम् । चख्षु॑षी॒ इति॑ । 8 । तस्मात् । नासि॑कया । चख्षु॑षी॒ इति॑ । विधृ॑ते॒ इति॒ वि-धृ॒ते॒ । 9 । स॒मा॒नी इति॑ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒तः॒ । 10 । स॒मा॒नम् । हि । चख्षुः॑ । समृ॑द्ध्या॒ इति॒ सम्-ऋ॒द्ध्यै॒ । 11 । उदिति॑ । उ॒ । त्यम् । जा॒तवे॑दस॒मिति॑ जा॒त-वे॒द॒स॒म्॒ । 12 । स॒प्त । त्वा॒ । ह॒रितः॑ । रथे । 13 । चि॒त्रम् । दे॒वानाम् । उदिति॑ । अ॒गा॒त्॒ । अनी॑कम् । इति॑ । पिण्डान्॑ । प्रेति॑ । य॒च्छ॒ति॒ । 14 । चख्षुः॑ । ए॒व । अ॒स्मै॒ । प्रेति॑ । य॒च्छ॒ति॒ । 15 । यत् । ए॒व । तस्य॑ । तत् ॥ [34]  
1A । ध्रु॒वः । अ॒सि॒ । ध्रु॒वः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । धीरः॑ । चेत्ता । व॒सु॒विदिति॑ वसु-वित् । 2A । ध्रु॒वः । अ॒सि॒ । ध्रु॒वः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । उ॒ग्रः । चेत्ता । व॒सु॒विदिति॑ वसु-वित् । 3A । ध्रु॒वः । अ॒सि॒ । ध्रु॒वः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । अ॒भि॒भूरित्य॑भि-भूः । चेत्ता । व॒सु॒विदिति॑ वसु-वित् । 4B । आम॑न॒मित्या-म॒न॒म्॒ । अ॒सि॒ । आम॑न॒स्येत्या-म॒न॒स्य॒ । दे॒वाः॒ । ये । स॒जा॒ता इति॑ स-जा॒ताः । कु॒मा॒राः । सम॑नस॒ इति॒ स-म॒न॒सः॒ । तान् । अ॒हम् । का॒म॒ये॒ । हृ॒दा । ते । माम् । का॒म॒य॒न्ता॒म्॒ । हृ॒दा । तान् । मे॒ । आम॑नस॒ इत्या-म॒न॒सः॒ । कृ॒धि॒ । स्वाहा । 5B । आम॑न॒मित्या-म॒न॒म्॒ । अ॒सि॒ । [35]  
1 । आम॑न॒स्येत्या-म॒न॒स्य॒ । दे॒वाः॒ । याः । स्त्रियः॑ । सम॑नस॒ इति॒ स-म॒न॒सः॒ । ताः । अ॒हम् । का॒म॒ये॒ । हृ॒दा । ताः । माम् । का॒म॒य॒न्ता॒म्॒ । हृ॒दा । ताः । मे॒ । आम॑नस॒ इत्या-म॒न॒सः॒ । कृ॒धि॒ । स्वाहा । 2 । वै॒श्व॒दे॒वीमिति॑ वैश्व-दे॒वीम् । सा॒ङ्ग्र॒ह॒णीमिति॑ साम्-ग्र॒ह॒णीम् । निरिति॑ । व॒पे॒त्॒ । ग्राम॑काम॒ इति॒ ग्राम॑-का॒मः॒ । 3 । वै॒श्व॒दे॒वा इति॑ वैश्व-दे॒वाः । वै । स॒जा॒ता इति॑ स-जा॒ताः । 4 । विश्वान्॑ । ए॒व । दे॒वान् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । ते । ए॒व । अ॒स्मै॒ । स॒जा॒तानिति॑ स-जा॒तान् । प्रेति॑ । य॒च्छ॒न्ति॒ । 6 । ग्रा॒मी । ए॒व । भ॒व॒ति॒ । 7 । सा॒ङ्ग्र॒ह॒णीति॑ साम्-ग्र॒ह॒णी । भ॒व॒ति॒ । 8 । म॒नो॒ग्रह॑ण॒मिति॑ मनः-ग्रह॑णम् । वै । स॒ङ्ग्रह॑ण॒मिति सम्-ग्रह॑णम् । 9 । मनः॑ । ए॒व । स॒जा॒ताना॒मिति॑ स-जा॒तानाम् । [36]  
1 । गृ॒ह्णा॒ति॒ । 2 । ध्रु॒वः । अ॒सि॒ । ध्रु॒वः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म्॒ । इति॑ । प॒रि॒धीनिति॑ परि-धीन् । परीति॑ । द॒धा॒ति॒ । 3 । आ॒शिष॒मित्या-शिषम् । ए॒व । ए॒ताम् । एति॑ । शा॒स्ते॒ । 4 । अथो॒ इति॑ । ए॒तत् । ए॒व । सर्वम् । स॒जा॒तेष्विति॑ स-जा॒तेषु॑ । अधीति॑ । भ॒व॒ति॒ । यस्य॑ । ए॒वम् । वि॒दुषः॑ । ए॒ते । प॒रि॒धय॒ इति॑ परि-धयः॑ । प॒रि॒धी॒यन्त॒ इति॑ परि-धी॒यन्ते । 5 । आम॑न॒मित्या-म॒न॒म्॒ । अ॒सि॒ । आम॑न॒स्येत्या-म॒न॒स्य॒ । दे॒वाः॒ । इति॑ । ति॒स्रः । आहु॑ती॒रित्या-हु॒तीः॒ । जु॒हो॒ति॒ । 6 । ए॒ताव॑न्तः । वै । स॒जा॒ता इति॑ स-जा॒ताः । ये । म॒हान्तः॑ । ये । ख्षु॒ल्ल॒काः । याः । स्त्रियः॑ । 7 । तान् । ए॒व । अवेति॑ । रु॒न्द्धे॒ । 8 । ते । ए॒न॒म्॒ । अव॑रुद्धा॒ इत्यव॑-रु॒द्धाः॒ । उपेति॑ । ति॒ष्ठ॒न्ते॒ ॥ [37]  
1A । यत् । नवम् । ऐ॒त्॒ । तत् । नव॑नीत॒मिति॒ नव॑-नी॒त॒म्॒ । अ॒भ॒व॒त्॒ । यत् । अस॑र्पत् । तत् । स॒र्पिः । अ॒भ॒व॒त्॒ । यत् । अध्रि॑यत । तत् । घृ॒तम् । अ॒भ॒व॒त्॒ । 2B । अ॒श्विनोः । प्रा॒ण इति॑ प्र-अ॒नः । अ॒सि॒ । तस्य॑ । ते । द॒त्ता॒म्॒ । ययोः । प्रा॒ण इति॑ प्र-अ॒नः । असि॑ । स्वाहा । इन्द्र॑स्य । प्रा॒ण इति॑ प्र-अ॒नः । अ॒सि॒ । तस्य॑ । ते । द॒दा॒तु॒ । यस्य॑ । प्रा॒ण इति॑ प्र-अ॒नः । असि॑ । स्वाहा । मि॒त्रावरु॑णयो॒रिति॑ मि॒त्रा-वरु॑णयोः । प्रा॒ण इति॑ प्र-अ॒नः । अ॒सि॒ । तस्य॑ । ते । द॒त्ता॒म्॒ । ययोः । प्रा॒ण इति॑ प्र-अ॒नः । असि॑ । स्वाहा । विश्वे॑षाम् । दे॒वानाम् । प्रा॒ण इति॑ प्र-अ॒नः । अ॒सि॒ । [38]  
1 । तस्य॑ । ते । द॒द॒तु॒ । येषाम् । प्रा॒ण इति॑ प्र-अ॒नः । असि॑ । स्वाहा । 2C । घृ॒तस्य॑ । धाराम् । अ॒मृत॑स्य । पन्थाम् । इन्द्रे॑ण । द॒त्ताम् । प्रय॑ता॒मिति॒ प्र-य॒ता॒म्॒ । म॒रुद्भि॒रिति॑ म॒रुत्-भिः॒ ॥ तत् । त्वा॒ । विष्णुः॑ । परीति॑ । अ॒प॒श्य॒त्॒ । तत् । त्वा॒ । इडा । गवि॑ । ऐ॒र॒य॒त्॒ ॥ 3D । पा॒व॒मा॒नेन॑ । त्वा॒ । स्तोमे॑न । गा॒य॒त्रस्य॑ । व॒र्त॒न्या । उ॒पा॒॒शोरित्यु॑प-अ॒॒शोः । वी॒र्ये॑ण । दे॒वः । त्वा॒ । स॒वि॒ता । उदिति॑ । सृ॒ज॒तु॒ । जी॒वात॑वे । जी॒व॒न॒स्यायै । बृ॒ह॒द्र॒थ॒न्त॒रयो॒रिति॑ बृहत्-र॒थ॒न्त॒रयोः । त्वा॒ । स्तोमे॑न । त्रि॒ष्टुभः॑ । व॒र्त॒न्या । शु॒क्रस्य॑ । वी॒र्ये॑ण । दे॒वः । त्वा॒ । स॒वि॒ता । उदिति॑ । [39]  
1 । सृ॒ज॒तु॒ । जी॒वात॑वे । जी॒व॒न॒स्यायै । अ॒ग्नेः । त्वा॒ । मात्र॑या । जग॑त्यै । व॒र्त॒न्या । आ॒ग्र॒य॒णस्य॑ । वी॒र्ये॑ण । दे॒वः । त्वा॒ । स॒वि॒ता । उदिति॑ । सृ॒ज॒तु॒ । जी॒वात॑वे । जी॒व॒न॒स्यायै । 2E । इ॒मम् । अ॒ग्ने॒ । आयु॑षे । वर्च॑से । कृ॒धि॒ । प्रि॒यम् । रेतः॑ । व॒रु॒ण॒ । सो॒म॒ । रा॒ज॒न्न्॒ ॥ मा॒ता । इ॒व॒ । अ॒स्मै॒ । अ॒दि॒ते॒ । शर्म॑ । य॒च्छ॒ । विश्वे । दे॒वाः॒ । जर॑दष्टि॒रिति॒ जर॑त्-अ॒ष्टिः॒ । यथा । अस॑त् ॥ 3F । अ॒ग्निः । आयु॑ष्मान् । सः । वन॒स्पति॑भि॒रिति॒ वन॒स्पति॑-भिः॒ । आयु॑ष्मान् । तेन॑ । त्वा॒ । आयु॑षा । आयु॑ष्मन्तम् । क॒रो॒मि॒ । सोमः॑ । आयु॑ष्मान् । सः । ओष॑धीभि॒रित्योष॑धि-भिः॒ । य॒ज्ञः । आयु॑ष्मान् । सः । दख्षि॑णाभिः । ब्रह्म॑ । आयु॑ष्मत् । तत् । ब्रा॒ह्म॒णैः । आयु॑ष्मत् । दे॒वाः । आयु॑ष्मन्तः । ते । अ॒मृते॑न । पि॒तरः॑ । आयु॑ष्मन्तः । ते । स्व॒धयेति॑ स्व-धया । आयु॑ष्मन्तः । तेन॑ । त्वा॒ । आयु॑षा । आयु॑ष्मन्तम् । क॒रो॒मि॒ ॥ [40]  
1 । अ॒ग्निम् । वै । ए॒तस्य॑ । शरी॑रम् । ग॒च्छ॒ति॒ । सोमम् । रसः॑ । वरु॑णः । ए॒न॒म्॒ । व॒रु॒ण॒पा॒शेनेति॑ वरुण-पा॒शेन॑ । गृ॒ह्णा॒ति॒ । सर॑स्वतीम् । वाक् । अ॒ग्नाविष्णू॒ इत्य॒ग्ना-विष्णू । आ॒त्मा । यस्य॑ । ज्योक् । आ॒मय॑ति । यः । ज्योगा॑मया॒वीति॒ ज्योक्-आ॒म॒या॒वी॒ । स्यात् । यः । वा॒ । का॒मये॑त । 2 । सर्वम् । आयुः॑ । इ॒या॒म्॒ । इति॑ । तस्मै । ए॒ताम् । इष्टिम् । निरिति॑ । व॒पे॒त्॒ । 3 । आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म्॒ । सौ॒म्यम् । च॒रुम् । वा॒रु॒णम् । दश॑कपाल॒मिति॒ दश॑-क॒पा॒ल॒म्॒ । सा॒र॒स्व॒तम् । च॒रुम् । आ॒ग्ना॒वै॒ष्ण॒वमित्याग्ना-वै॒ष्ण॒वम् । एका॑दशकपाल॒मित्येका॑दश-क॒पा॒ल॒म्॒ । 4 । अ॒ग्नेः । ए॒व । अ॒स्य॒ । शरी॑रम् । नि॒ष्क्री॒णातीति॑ निः-क्री॒णाति॑ । सोमात् । रसम् । [41]  
1 । वा॒रु॒णेन॑ । ए॒व । ए॒न॒म्॒ । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ । सा॒र॒स्व॒तेन॑ । वाचम् । द॒धा॒ति॒ । 2 । अ॒ग्निः । सर्वाः । दे॒वताः । विष्णुः॑ । य॒ज्ञः । दे॒वता॑भिः । च॒ । ए॒व । ए॒न॒म्॒ । य॒ज्ञेन॑ । च॒ । भि॒ष॒ज्य॒ति॒ । उ॒त । यदि॑ । इ॒तासु॒रिती॒त-अ॒सुः॒ । भव॑ति । जीव॑ति । ए॒व । यत् । नवम् । ऐत् । तत् । नव॑नीत॒मिति॒ नव॑-नी॒त॒म्॒ । अ॒भ॒व॒त्॒ । इति॑ । आज्यम् । अवेति॑ । ई॒ख्ष॒ते॒ । 3 । रू॒पम् । ए॒व । अ॒स्य॒ । ए॒तत् । म॒हि॒मानम् । व्याच॑ष्ट॒ इति॑ वि-आच॑ष्टे । 4 । अ॒श्विनोः । प्रा॒ण इति॑ प्र-अ॒नः । अ॒सि॒ । इति॑ । आ॒ह॒ । अ॒श्विनौ । वै । दे॒वानाम् । [42]  
1 । भि॒षजौ । ताभ्याम् । ए॒व । अ॒स्मै॒ । भे॒ष॒जम् । क॒रो॒ति॒ । 2 । इन्द्र॑स्य । प्रा॒ण इति॑ प्र-अ॒नः । अ॒सि॒ । इति॑ । आ॒ह॒ । 3 । इ॒न्द्रि॒यम् । ए॒व । अ॒स्मि॒न्न्॒ । ए॒तेन॑ । द॒धा॒ति॒ । 4 । मि॒त्रावरु॑णयो॒रिति॑ मि॒त्रा-वरु॑णयोः । प्रा॒ण इति॑ प्र-अ॒नः । अ॒सि॒ । इति॑ । आ॒ह॒ । 5 । प्रा॒णा॒पा॒नाविति॑ प्राण-अ॒पा॒नौ । ए॒व । अ॒स्मि॒न्न्॒ । ए॒तेन॑ । द॒धा॒ति॒ । 6 । विश्वे॑षाम् । दे॒वानाम् । प्रा॒ण इति॑ प्र-अ॒नः । अ॒सि॒ । इति॑ । आ॒ह॒ । वी॒र्यम् । ए॒व । अ॒स्मि॒न्न्॒ । ए॒तेन॑ । द॒धा॒ति॒ । 7 । घृ॒तस्य॑ । धाराम् । अ॒मृत॑स्य । पन्थाम् । इति॑ । आ॒ह॒ । 8 । य॒था॒य॒जुरिति॑ यथा-य॒जुः । ए॒व । ए॒तत् । 9 । पा॒व॒मा॒नेन॑ । त्वा॒ । स्तोमे॑न । इति॑ । [43]  
1 । आ॒ह॒ । 2 । प्रा॒णमिति॑ प्र-अ॒नम् । ए॒व । अ॒स्मि॒न्न्॒ । ए॒तेन॑ । द॒धा॒ति॒ । 3 । बृ॒ह॒द्र॒थ॒न्त॒रयो॒रिति॑ बृहत्-र॒थ॒न्त॒रयोः । त्वा॒ । स्तोमे॑न । इति॑ । आ॒ह॒ । 4 । ओजः॑ । ए॒व । अ॒स्मि॒न्न्॒ । ए॒तेन॑ । द॒धा॒ति॒ । अ॒ग्नेः । त्वा॒ । मात्र॑या । इति॑ । आ॒ह॒ । आ॒त्मानम् । ए॒व । अ॒स्मि॒न्न्॒ । ए॒तेन॑ । द॒धा॒ति॒ । 5 । ऋ॒त्विजः॑ । परीति॑ । आ॒हुः॒ । याव॑न्तः । ए॒व । ऋ॒त्विजः॑ । ते । ए॒न॒म्॒ । भि॒ष॒ज्य॒न्ति॒ । 6 । ब्र॒ह्मणः॑ । हस्तम् । अ॒न्वा॒रभ्येत्य॑नु-आ॒रभ्य॑ । परीति॑ । आ॒हुः॒ । ए॒क॒धेत्ये॑क-धा । ए॒व । यज॑माने । आयुः॑ । द॒ध॒ति॒ । 7 । यत् । ए॒व । तस्य॑ । तत् । हिर॑ण्यात् । [44]  
1 । घृ॒तम् । निरिति॑ । पि॒ब॒ति॒ । आयुः॑ । वै । घृ॒तम् । अ॒मृतम् । हिर॑ण्यम् । अ॒मृतात् । ए॒व । आयुः॑ । निरिति॑ । पि॒ब॒ति॒ । 2 । श॒तमा॑न॒मिति॑ श॒त-मा॒न॒म्॒ । भ॒व॒ति॒ । श॒तायु॒रिति॑ श॒त-आ॒युः॒ । पुरु॑षः । श॒तेन्द्रि॑य॒ इति॑ श॒त-इ॒न्द्रि॒यः॒ । आयु॑षि । ए॒व । इ॒न्द्रि॒ये । प्रतीति॑ । ति॒ष्ठ॒ति॒ । 3 । अथो॒ इति॑ । खलु॑ । याव॑तीः । समाः । ए॒ष्यन्न् । मन्ये॑त । ताव॑न्मान॒मिति॒ ताव॑त्-मा॒न॒म्॒ । स्या॒त्॒ । समृ॑द्ध्या॒ इति॒ सम्-ऋ॒द्ध्यै॒ । 4 । इ॒मम् । अ॒ग्ने॒ । आयु॑षे । वर्च॑से । कृ॒धि॒ । इति॑ । आ॒ह॒ । आयुः॑ । ए॒व । अ॒स्मि॒न्न्॒ । वर्चः॑ । द॒धा॒ति॒ । विश्वे । दे॒वाः॒ । जर॑दष्टि॒रिति॒ जर॑त्-अ॒ष्टिः॒ । यथा । अस॑त् । इति॑ । आ॒ह॒ । 5 । जर॑दष्टि॒मिति॒ जर॑त्-अ॒ष्टि॒म्॒ । ए॒व । ए॒न॒म्॒ । क॒रो॒ति॒ । 6 । अ॒ग्निः । आयु॑ष्मान् । इति॑ । हस्तम् । गृ॒ह्णा॒ति॒ । 7 । ए॒ते । वै । दे॒वाः । आयु॑ष्मन्तः । ते । ए॒व । अ॒स्मि॒न्न्॒ । आयुः॑ । द॒ध॒ति॒ । सर्वम् । आयुः॑ । ए॒ति॒ ॥ [45]  
1 । प्र॒जाप॑ति॒रिति॑ प्र॒जा-प॒तिः॒ । वरु॑णाय । अश्वम् । अ॒न॒य॒त्॒ । 2 । सः । स्वाम् । दे॒वताम् । आ॒र्च्छ॒त्॒ । 3 । सः । परीति॑ । अ॒दी॒र्य॒त॒ । 4 । सः । ए॒तम् । वा॒रु॒णम् । चतु॑ष्कपाल॒मिति॒ चतुः॑-क॒पा॒ल॒म्॒ । अ॒प॒श्य॒त्॒ । 5 । तम् । निरिति॑ । अ॒व॒प॒त्॒ । 6 । ततः॑ । वै । सः । व॒रु॒ण॒पा॒शादिति॑ वरुण-पा॒शात् । अ॒मु॒च्य॒त॒ । 7 । वरु॑णः । वै । ए॒तम् । गृ॒ह्णा॒ति॒ । यः । अश्वम् । प्र॒ति॒गृ॒ह्णातीति॑ प्रति-गृ॒ह्णाति॑ । 8 । याव॑तः । अश्वान्॑ । प्र॒ति॒गृ॒ह्णी॒यादिति॑ प्रति-गृ॒ह्णी॒यात् । ताव॑तः । वा॒रु॒णान् । चतु॑ष्कपाला॒निति॒ चतुः॑-क॒पा॒ला॒न्॒ । निरिति॑ । व॒पे॒त्॒ । 9 । वरु॑णम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 10 । सः । ए॒व । ए॒न॒म्॒ । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ । [46]  
1 । चतु॑ष्कपाला॒ इति॒ चतुः॑-क॒पा॒लाः॒ । भ॒व॒न्ति॒ । 2 । चतु॑ष्पा॒दिति॒ चतुः॑-पा॒त्॒ । हि । अश्वः॑ । 3 । समृ॑द्ध्या॒ इति॒ सम्-ऋ॒द्ध्यै॒ । 4 । एकम् । अति॑रिक्त॒मित्यति॑-रि॒क्त॒म्॒ । निरिति॑ । व॒पे॒त्॒ । यम् । ए॒व । प्र॒ति॒ग्रा॒हीति॑ प्रति-ग्रा॒ही । भव॑ति । यम् । वा॒ । न । अ॒ध्येतीत्य॑धि-एति॑ । 5 । तस्मात् । ए॒व । व॒रु॒ण॒पा॒शादिति॑ वरुण-पा॒शात् । मु॒च्य॒ते॒ । 6 । यदि॑ । अप॑रम् । प्र॒ति॒ग्रा॒हीति॑ प्रति-ग्रा॒ही । स्यात् । सौ॒र्यम् । एक॑कपाल॒मित्येक॑-क॒पा॒ल॒म्॒ । अनु॑ । निरिति॑ । व॒पे॒त्॒ । 7 । अ॒मुम् । ए॒व । आ॒दि॒त्यम् । उ॒च्चा॒रमित्यु॑त्-चा॒रम् । कु॒रु॒ते॒ । 8 । अ॒पः । अ॒व॒भृ॒थमित्य॑व-भृ॒थम् । अवेति॑ । ए॒ति॒ । 9 । अ॒फ्स्वित्य॑प्-सु । वै । वरु॑णः । 10 । सा॒ख्षादिति॑ स-अ॒ख्षात् । ए॒व । वरु॑णम् । अवेति॑ । य॒ज॒ते॒ । 11 । अ॒पो॒न॒प्त्रीय॒मित्य॑पः-न॒प्त्रीयम् । च॒रुम् । पुनः॑ । एत्येत्या-इत्य॑ । निरिति॑ । व॒पे॒त्॒ । 12 । अ॒फ्सुयो॑नि॒रित्य॒फ्सु-यो॒निः॒ । वै । अश्वः॑ । 13 । स्वाम् । ए॒व । ए॒न॒म्॒ । योनिम् । ग॒म॒य॒ति॒ । 14 । सः । ए॒न॒म्॒ । शा॒न्तः । उपेति॑ । ति॒ष्ठ॒ते॒ ॥ [47]  
1 । या । वा॒म्॒ । इ॒न्द्रा॒व॒रु॒णेतीन्द्रा-व॒रु॒णा॒ । य॒त॒व्या । त॒नूः । तया । इ॒मम् । अह॑सः । मु॒ञ्च॒त॒म्॒ । 2 । या । वा॒म्॒ । इ॒न्द्रा॒व॒रु॒णेतीन्द्रा-व॒रु॒णा॒ । स॒ह॒स्या । र॒ख्ष॒स्या । ते॒ज॒स्या । त॒नूः । तया । इ॒मम् । अह॑सः । मु॒ञ्च॒त॒म्॒ । 3 । यः । वा॒म्॒ । इ॒न्द्रा॒व॒रु॒णा॒वितीन्द्रा-व॒रु॒णौ॒ । अ॒ग्नौ । स्रामः॑ । तम् । वा॒म्॒ । ए॒तेन॑ । अवेति॑ । य॒जे॒ । 4 । यः । वा॒म्॒ । इ॒न्द्रा॒व॒रु॒णेतीन्द्रा-व॒रु॒णा॒ । द्वि॒पाथ्स्विति॑ द्वि॒पात्-सु॒ । प॒शुषु॑ । चतु॑ष्पा॒थ्स्विति॒ चतु॑ष्पात्-सु॒ । गो॒ष्ठ इति॑ गो-स्थे । गृ॒हेषु॑ । अ॒फ्स्वित्य॑प्-सु । ओष॑धीषु । वन॒स्पति॑षु । स्रामः॑ । तम् । वा॒म्॒ । ए॒तेन॑ । अवेति॑ । य॒जे॒ । 5 । इन्द्रः॑ । वै । ए॒तस्य॑ । [48]  
1 । इ॒न्द्रि॒येण॑ । अपेति॑ । क्रा॒म॒ति॒ । वरु॑णः । ए॒न॒म्॒ । व॒रु॒ण॒पा॒शेनेति॑ वरुण-पा॒शेन॑ । गृ॒ह्णा॒ति॒ । यः । पा॒प्मना । गृ॒ही॒तः । भव॑ति । 2 । यः । पा॒प्मना । गृ॒ही॒तः । स्यात् । तस्मै । ए॒ताम् । ऐ॒न्द्रा॒व॒रु॒णीमित्यैन्द्रा-व॒रु॒णीम् । प॒य॒स्याम् । निरिति॑ । व॒पे॒त्॒ । इन्द्रः॑ । ए॒व । अ॒स्मि॒न्न्॒ । इ॒न्द्रि॒यम् । द॒धा॒ति॒ । वरु॑णः । ए॒न॒म्॒ । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ । 3 । प॒य॒स्या । भ॒व॒ति॒ । पयः॑ । हि । वै । ए॒तस्मात् । अ॒प॒क्राम॒तीत्य॑प-क्राम॑ति । अथ॑ । ए॒षः । पा॒प्मना । गृ॒ही॒तः । यत् । प॒य॒स्या । भव॑ति । पयः॑ । ए॒व । अ॒स्मि॒न्न्॒ । तया । द॒धा॒ति॒ । 4 । प॒य॒स्या॑याम् । [49]  
1 । पु॒रो॒डाशम् । अवेति॑ । द॒धा॒ति॒ । आ॒त्म॒न्वन्तम् । ए॒व । ए॒न॒म्॒ । क॒रो॒ति॒ । अथो॒ इति॑ । आ॒यत॑नवन्त॒मित्या॒यत॑न-व॒न्त॒म्॒ । ए॒व । 2 । च॒तु॒र्धेति॑ चतुः-धा । वीति॑ । ऊ॒ह॒ति॒ । दि॒ख्षु । ए॒व । प्रतीति॑ । ति॒ष्ठ॒ति॒ । 3 । पुनः॑ । समिति॑ । ऊ॒ह॒ति॒ । दि॒ग्भ्य इति॑ दिक्-भ्यः । ए॒व । अ॒स्मै॒ । भे॒ष॒जम् । क॒रो॒ति॒ । 4 । स॒मूह्येति॑ सम्-ऊह्य॑ । अवेति॑ । द्य॒ति॒ । यथा । आवि॑द्ध॒मित्या-वि॒द्ध॒म्॒ । नि॒ष्कृ॒न्ततीति॑ निः-कृ॒न्तति॑ । ता॒दृक् । ए॒व । तत् । 5 । यः । वा॒म्॒ । इ॒न्द्रा॒व॒रु॒णा॒वितीन्द्रा-व॒रु॒णौ॒ । अ॒ग्नौ । स्रामः॑ । तम् । वा॒म्॒ । ए॒तेन॑ । अवेति॑ । य॒जे॒ । इति॑ । आ॒ह॒ । दुरि॑ष्ट्या॒ इति॒ दुः-इ॒ष्ट्याः॒ । ए॒व । ए॒न॒म्॒ । पा॒ति॒ । 6 । यः । वा॒म्॒ । इ॒न्द्रा॒व॒रु॒णेतीन्द्रा-व॒रु॒णा॒ । द्वि॒पाथ्स्विति॑ द्वि॒पात्-सु॒ । प॒शुषु॑ । स्रामः॑ । तम् । वा॒म्॒ । ए॒तेन॑ । अवेति॑ । य॒जे॒ । इति॑ । आ॒ह॒ । ए॒ताव॑तीः । वै । आपः॑ । ओष॑धयः । वन॒स्पत॑यः । प्र॒जा इति॑ प्र-जाः । प॒शवः॑ । उ॒प॒जी॒व॒नीया॒ इत्यु॑प-जी॒व॒नीयाः । ताः । ए॒व । अ॒स्मै॒ । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ ॥ [50]  
1A । सः । प्र॒त्न॒वदिति॑ प्रत्न-वत् । नीति॑ । काव्या । 3C । इन्द्रम् । वः॒ । वि॒श्वतः॑ । परीति॑ । 4D । इन्द्रम् । नरः॑ ॥ 5E । त्वम् । नः॒ । सो॒म॒ । वि॒श्वतः॑ । रख्ष॑ । रा॒ज॒न्न्॒ । अ॒घा॒य॒त इत्य॑घ-य॒तः ॥ न । रि॒ष्ये॒त्॒ । त्वाव॑त॒ इति॒ त्व-व॒तः॒ । सखा ॥ 6F । या । ते॒ । धामा॑नि । दि॒वि । या । पृ॒थि॒व्याम् । या । पर्व॑तेषु । ओष॑धीषु । अ॒फ्स्वित्य॑प्-सु ॥ तेभिः॑ । नः॒ । विश्वैः । सु॒मना॒ इति॑ सु-मनाः । अहे॑डन्न् । राजन्न्॑ । सो॒म॒ । प्रतीति॑ । ह॒व्या । गृ॒भा॒य॒ ॥ 7G । अग्नी॑षो॒मेत्यग्नी-सो॒मा॒ । सवे॑द॒सेति॒ स-वे॒द॒सा॒ । सहू॑ती॒ इति॒ स-हू॒ती॒ । व॒न॒त॒म्॒ । गिरः॑ ॥ समिति॑ । दे॒व॒त्रेति॑ देव-त्रा । ब॒भू॒व॒थुः॒ ॥ 8 । यु॒वम् । [51]  
1 । ए॒तानि॑ । दि॒वि । रो॒च॒नानि॑ । अ॒ग्निः । च॒ । सो॒म॒ । सक्र॑तू॒ इति॒ स-क्र॒तू॒ । अ॒ध॒त्त॒म्॒ ॥ यु॒वम् । सिन्धून्॑ । अ॒भिश॑स्ते॒रित्य॒भि-श॒स्तेः॒ । अ॒व॒द्यात् । अग्नी॑षोमा॒वित्यग्नी-सो॒मौ॒ । अ॒मु॒ञ्च॒त॒म्॒ । गृ॒भी॒तान् ॥ 2I । अग्नी॑षोमा॒वित्यग्नी-सो॒मौ॒ । इ॒मम् । स्विति॑ । मे॒ । शृ॒णु॒तम् । वृ॒ष॒णा॒ । हवम् ॥ प्रतीति॑ । सू॒क्तानीति॑ सु-उ॒क्तानि॑ । ह॒र्य॒त॒म्॒ । भव॑तम् । दा॒शुषे । मयः॑ ॥ 3K । एति॑ । अ॒न्यम् । दि॒वः । मा॒त॒रिश्वा । ज॒भा॒र॒ । अम॑थ्नात् । अ॒न्यम् । परीति॑ । श्ये॒नः । अद्रेः ॥ अग्नी॑षो॒मेत्यग्नी-सो॒मा॒ । ब्रह्म॑णा । वा॒वृ॒धा॒ना । उ॒रुम् । य॒ज्ञाय॑ । च॒क्र॒थुः॒ । उ॒ । लो॒कम् । 4L । अग्नी॑षो॒मेत्यग्नी-सो॒मा॒ । ह॒विषः॑ । प्रस्थि॑त॒स्येति॒ प्र-स्थि॒त॒स्य॒ । वी॒तम् । [52]  
1 । हर्य॑तम् । वृ॒ष॒णा॒ । जु॒षेथाम् ॥ सु॒शर्मा॒णेति॑ सु-शर्मा॑णा । स्वव॒सेति॑ सु-अव॑सा । हि । भू॒तम् । अथ॑ । ध॒त्त॒म्॒ । यज॑मानाय । शम् । योः ॥ 2M । एति॑ । प्या॒य॒स्व॒ । 3N । समिति॑ । ते॒ ॥ 4O । ग॒णानाम् । त्वा॒ । ग॒णप॑ति॒मिति॑ ग॒ण-प॒ति॒म्॒ । ह॒वा॒म॒हे॒ । क॒विम् । क॒वी॒नाम् । उ॒प॒मश्र॑वस्तम॒मित्यु॑प॒मश्र॑वः-त॒म॒म्॒ ॥ ज्ये॒ष्ठ॒राज॒मिति॑ ज्येष्ठ-राजम् । ब्रह्म॑णाम् । ब्र॒ह्म॒णः॒ । प॒ते॒ । एति॑ । नः॒ । शृ॒ण्वन्न् । ऊ॒तिभि॒रित्यू॒ति-भिः॒ । सी॒द॒ । साद॑नम् ॥ 5P । सः । इत् । जने॑न । सः । वि॒शा । सः । जन्म॑ना । सः । पु॒त्रैः । वाजम् । भ॒र॒ते॒ । धना । नृभि॒रिति॒ नृ-भिः॒ ॥ दे॒वानाम् । यः । पि॒तरम् । आ॒विवा॑स॒तीत्या-विवा॑सति । [53]  
1 । श्र॒द्धाम॑ना॒ इति॑ श्र॒द्धा-म॒नाः॒ । ह॒विषा । ब्रह्म॑णः । पतिम् ॥ 2Q । सः । सु॒ष्टुभेति॑ सु-स्तुभा । सः । ऋक्व॑ता । ग॒णेन॑ । व॒लम् । रु॒रो॒ज॒ । फ॒लि॒गम् । रवे॑ण ॥ बृह॒स्पतिः॑ । उ॒स्रियाः । ह॒व्य॒सूद॒ इति॑ हव्य-सूदः॑ । कनि॑क्रदत् । वाव॑शतीः । उदिति॑ । आ॒ज॒त्॒ ॥ 3R । मरु॑तः । यत् । ह॒ । वः॒ । दि॒वः । 4S । या । वः॒ । शर्म॑ ॥ 5T । अ॒र्य॒मा । एति॑ । या॒ति॒ । वृ॒ष॒भः । तुवि॑ष्मान् । दा॒ता । वसू॑नाम् । पु॒रु॒हू॒त इति॑ पुरु-हू॒तः । अर्‌हन्न्॑ ॥ स॒ह॒स्रा॒ख्ष इति॑ सहस्र-अ॒ख्षः । गो॒त्र॒भिदिति॑ गोत्र-भित् । वज्र॑बाहु॒रिति॒ वज्र॑-बा॒हु॒ः । अ॒स्मासु॑ । दे॒वः । द्रवि॑णम् । द॒धा॒तु॒ ॥ 6U । ये । ते॒ । अ॒र्य॒म॒न्न्॒ । ब॒हवः॑ । दे॒व॒याना॒ इति॑ देव-यानाः । पन्था॑नः । [54]  
1 । रा॒ज॒न्न्॒ । दि॒वः । आ॒चर॒न्तीत्या-चर॑न्ति ॥ तेभिः॑ । नः॒ । दे॒व॒ । महि॑ । शर्म॑ । य॒च्छ॒ । शम् । नः॒ । ए॒धि॒ । द्वि॒पद॒ इति॑ द्वि-पदे । शम् । चतु॑ष्पद॒ इति॒ चतुः॑-प॒दे॒ ॥ 2V । बु॒ध्नात् । अग्रम् । अङ्गि॑रोभि॒रित्यङ्गि॑रः-भिः॒ । गृ॒णा॒नः । वीति॑ । पर्व॑तस्य । दृ॒॒हि॒तानि॑ । ऐ॒र॒त्॒ ॥ रु॒जत् । रोधा॑सि । कृ॒त्रिमा॑णि । ए॒षा॒म्॒ । सोम॑स्य । ता । मदे । इन्द्रः॑ । च॒का॒र॒ ॥ 3W । बु॒ध्नात् । अग्रे॑ण । वीति॑ । मि॒मा॒य॒ । मानैः । वज्रे॑ण । खानि॑ । अ॒तृ॒ण॒त्॒ । न॒दीनाम् ॥ वृथा । अ॒सृ॒ज॒त्॒ । प॒थिभि॒रिति॑ प॒थि-भिः॒ । दी॒र्घ॒या॒थैरिति॑ दीर्घ-या॒थैः । सोम॑स्य । ता । मदे । इन्द्रः॑ । च॒का॒र॒ ॥ [55]  
1X । प्रेति॑ । यः । ज॒ज्ञे । वि॒द्वान् । अ॒स्य । बन्धुम् । विश्वा॑नि । दे॒वः । जनि॑मा । वि॒व॒क्ति॒ ॥ ब्रह्म॑ । ब्रह्म॑णः । उदिति॑ । ज॒भा॒र॒ । मध्यात् । नी॒चा । उ॒च्चा । स्व॒धयेति॑ स्व-धया । अ॒भि । प्रेति॑ । त॒स्थौ॒ ॥ 2Y । म॒हान् । म॒ही इति॑ । अ॒स्त॒भा॒य॒त्॒ । वीति॑ । जा॒तः । द्याम् । सद्म॑ । पार्थि॑वम् । च॒ । रजः॑ ॥ सः । बु॒ध्नात् । आ॒ष्ट॒ । ज॒नुषा । अ॒भीति॑ । अग्रम् । बृह॒स्पतिः॑ । दे॒वता । यस्य॑ । स॒म्राडिति॑ सम्-राट् ॥ 3Z । बु॒ध्नात् । यः । अग्रम् । अ॒भ्यर्तीत्य॑भि-अर्ति॑ । ओज॑सा । बृह॒स्पतिम् । एति॑ । वि॒वा॒स॒न्ति॒ । दे॒वाः ॥ भि॒नत् । व॒लम् । वीति॑ । पुरः॑ । द॒र्द॒री॒ति॒ । कनि॑क्रदत् । सुवः॑ । अ॒पः । जि॒गा॒य॒ ॥ [56]  
