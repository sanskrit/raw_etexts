

  
1 । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र-जाः । अ॒सृ॒ज॒त॒ । 2 । ताः । सृ॒ष्टाः । इ॒न्द्रा॒ग्नी इती᳚न्द्र-अ॒ग्नी । अपेति॑ । अ॒गू॒ह॒ता॒म्॒ । 3 । सः । अ॒चा॒य॒त्॒ । प्र॒जाप॑ति॒रिति॑ प्र॒जा-प॒तिः॒ । 4 । इ॒न्द्रा॒ग्नी इती᳚न्द्र-अ॒ग्नी । वै । मे॒ । प्र॒जा इति॑ प्र-जाः । अपेति॑ । अ॒घु॒ख्ष॒ता॒म्॒ । इति॑ । 5 । सः । ए॒तम् । ऐ॒न्द्रा॒ग्नमित्यै᳚न्द्र-अ॒ग्नम् । एका॑दशकपाल॒मित्येका॑दश-क॒पा॒ल॒म्॒ । अ॒प॒श्य॒त्॒ । 6 । तम् । निरिति॑ । अ॒व॒प॒त्॒ । 7 । तौ । अ॒स्मै॒ । प्र॒जा इति॑ प्र-जाः । प्रेति॑ । अ॒सा॒ध॒य॒ता॒म्॒ । 8 । इ॒न्द्रा॒ग्नी इती᳚न्द्र-अ॒ग्नी । वै । ए॒तस्य॑ । प्र॒जामिति॑ प्र-जाम् । अपेति॑ । गू॒ह॒तः॒ । यः । अल᳚म् । प्र॒जाया॒ इति॑ प्र-जायै᳚ । सन्न् । प्र॒जामिति॑ प्र-जाम् । न । वि॒न्दते᳚ । 9 । ऐ॒न्द्रा॒ग्नमित्यै᳚न्द्र-अ॒ग्नम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । प्र॒जाका॑म॒ इति॑ प्र॒जा-का॒मः॒ । 10 । इ॒न्द्रा॒ग्नी इती᳚न्द्र-अ॒ग्नी । [1]  
1 । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 2 । तौ । ए॒व । अ॒स्मै॒ । प्र॒जामिति॑ प्र-जाम् । प्रेति॑ । सा॒ध॒य॒तः॒ । 3 । वि॒न्दते᳚ । प्र॒जामिति॑ प्र-जाम् । 4 । ऐ॒न्द्रा॒ग्नमित्यै᳚न्द्र-अ॒ग्नम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । स्पर्ध॑मानः । ख्षेत्रे᳚ । वा॒ । स॒जा॒तेष्विति॑ स-जा॒तेषु॑ । वा॒ । 5 । इ॒न्द्रा॒ग्नी इती᳚न्द्र-अ॒ग्नी । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । ताभ्या᳚म् । ए॒व । इ॒न्द्रि॒यम् । वी॒र्य᳚म् । भ्रातृ॑व्यस्य । वृ॒ङ्क्ते॒ । 7 । वीति॑ । पा॒प्मना᳚ । भ्रातृ॑व्येण । ज॒य॒ते॒ । 8 । अपेति॑ । वै । ए॒तस्मा᳚त् । इ॒न्द्रि॒यम् । वी॒र्य᳚म् । क्रा॒म॒ति॒ । यः । स॒ङ्ग्रा॒ममिति॑ सम्-ग्रा॒मम् । उ॒प॒प्र॒यातीत्यु॑प-प्र॒याति॑ । 9 । ऐ॒न्द्रा॒ग्नमित्यै᳚न्द्र-अ॒ग्नम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । [2]  
1 । व॒पे॒त्॒ । स॒ङ्ग्रा॒ममिति॑ सम्-ग्रा॒मम् । उ॒प॒प्र॒या॒स्यन्नित्यु॑प-प्र॒या॒स्यन्न् । 2 । इ॒न्द्रा॒ग्नी इती᳚न्द्र-अ॒ग्नी । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । तौ । ए॒व । अ॒स्मि॒न्न्॒ । इ॒न्द्रि॒यम् । वी॒र्य᳚म् । ध॒त्तः॒ । 4 । स॒ह । इ॒न्द्रि॒येण॑ । वी॒र्ये॑ण । उप॑ । प्रेति॑ । या॒ति॒ । जय॑ति । तम् । स॒ङ्ग्रा॒ममिति॑ सम्-ग्रा॒मम् । 5 । वीति॑ । वै । ए॒षः । इ॒न्द्रि॒येण॑ । वी॒र्ये॑ण । ऋ॒ध्य॒ते॒ । यः । स॒ङ्ग्रा॒ममिति॑ सम्-ग्रा॒मम् । जय॑ति । 6 । ऐ॒न्द्रा॒ग्नमित्यै᳚न्द्र-अ॒ग्नम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । स॒ङ्ग्रा॒ममिति॑ सम्-ग्रा॒मम् । जि॒त्वा । 7 । इ॒न्द्रा॒ग्नी इती᳚न्द्र-अ॒ग्नी । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । तौ । ए॒व । अ॒स्मि॒न्न्॒ । इ॒न्द्रि॒यम् । वी॒र्य᳚म् । [3]  
1 । ध॒त्तः॒ । न । इ॒न्द्रि॒येण॑ । वी॒र्ये॑ण । वीति॑ । ऋ॒ध्य॒ते॒ । 2 । अपेति॑ । वै । ए॒तस्मा᳚त् । इ॒न्द्रि॒यम् । वी॒र्य᳚म् । क्रा॒म॒ति॒ । यः । एति॑ । ज॒नता᳚म् । 3 । ऐ॒न्द्रा॒ग्नमित्यै᳚न्द्र-अ॒ग्नम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । ज॒नता᳚म् । ए॒ष्यन्न् । 4 । इ॒न्द्रा॒ग्नी इती᳚न्द्र-अ॒ग्नी । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । तौ । ए॒व । अ॒स्मि॒न्न्॒ । इ॒न्द्रि॒यम् । वी॒र्य᳚म् । ध॒त्तः॒ । 6 । स॒ह । इ॒न्द्रि॒येण॑ । वी॒र्ये॑ण । ज॒नता᳚म् । ए॒ति॒ । 7 । पौ॒ष्णम् । च॒रुम् । अन्विति॑ । निरिति॑ । व॒पे॒त्॒ । 8 । पू॒षा । वै । इ॒न्द्रि॒यस्य॑ । वी॒र्य॑स्य । अ॒नु॒प्र॒दा॒तेत्य॑नु-प्र॒दा॒ता । 9 । पू॒षण᳚म् । ए॒व । [4]  
1 । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 2 । सः । ए॒व । अ॒स्मै॒ । इ॒न्द्रि॒यम् । वी॒र्य᳚म् । अन्विति॑ । प्रेति॑ । य॒च्छ॒ति॒ । 3 । ख्षै॒त्र॒प॒त्यमिति॑ ख्षैत्र-प॒त्यम् । च॒रुम् । निरिति॑ । व॒पे॒त्॒ । ज॒नता᳚म् । आ॒गत्येत्या᳚-गत्य॑ । 4 । इ॒यम् । वै । ख्षेत्र॑स्य । पतिः॑ । 5 । अ॒स्याम् । ए॒व । प्रतीति॑ । ति॒ष्ठ॒ति॒ । 6 । ऐ॒न्द्रा॒ग्नमित्यै᳚न्द्र-अ॒ग्नम् । एका॑दशकपाल॒मित्येका॑दश-क॒पा॒ल॒म्॒ । उ॒परि॑ष्टात् । निरिति॑ । व॒पे॒त्॒ । 7 । अ॒स्याम् । ए॒व । प्र॒ति॒ष्ठायेति॑ प्रति-स्थाय॑ । इ॒न्द्रि॒यम् । वी॒र्य᳚म् । उ॒परि॑ष्टात् । आ॒त्मन्न् । ध॒त्ते॒ ॥ [5]  
1 । अ॒ग्नये᳚ । प॒थि॒कृत॒ इति॑ पथि-कृते᳚ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यः । द॒र्‌श॒पू॒र्ण॒मा॒स॒या॒जीति॑ दर्‌शपूर्णमास-या॒जी । सन्न् । अ॒मा॒वा॒स्या॑मित्य॑मा-वा॒स्या᳚म् । वा॒ । पौ॒र्ण॒मा॒सीमिति॑ पौर्ण-मा॒सीम् । वा॒ । अ॒ति॒पा॒दये॒दित्य॑ति-पा॒दये᳚त् । 2 । प॒थः । वै । ए॒षः । अधीति॑ । अप॑थेन । ए॒ति॒ । यः । द॒र्‌श॒पू॒र्ण॒मा॒स॒या॒जीति॑ दर्‌शपूर्णमास-या॒जी । सन्न् । अ॒मा॒वा॒स्या॑मित्य॑मा-वा॒स्या᳚म् । वा॒ । पौ॒र्ण॒मा॒सीमिति॑ पौर्ण-मा॒सीम् । वा॒ । अ॒ति॒पा॒दय॒तीत्य॑ति-पा॒दय॑ति । 3 । अ॒ग्निम् । ए॒व । प॒थि॒कृत॒मिति॑ पथि-कृत᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । ए॒न॒म्॒ । अप॑थात् । पन्था᳚म् । अपीति॑ । न॒य॒ति॒ । 5 । अ॒न॒ड्वान् । दख्षि॑णा । व॒ही । हि । ए॒षः । 6 । समृ॑द्ध्या॒ इति॒ सम्-ऋ॒द्ध्यै॒ । 7 । अ॒ग्नये᳚ । व्र॒तप॑तय॒ इति॑ व्र॒त-प॒त॒ये॒ । [6]  
1 । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यः । आहि॑ताग्नि॒रित्याहि॑त-अ॒ग्निः॒ । सन्न् । अ॒व्र॒त्यम् । इ॒व॒ । चरे᳚त् । 2 । अ॒ग्निम् । ए॒व । व्र॒तप॑ति॒मिति॑ व्र॒त-प॒ति॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । ए॒न॒म्॒ । व्र॒तम् । एति॑ । ल॒म्भ॒य॒ति॒ । 4 । व्रत्यः॑ । भ॒व॒ति॒ । 5 । अ॒ग्नये᳚ । र॒ख्षो॒घ्न इति॑ रख्षः-घ्ने । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒प॒ति॒ । यम् । रख्षाꣳ॑सि । सचे॑रन्न् । 6 । अ॒ग्निम् । ए॒व । र॒ख्षो॒हण॒मिति॑ रख्षः-हन᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । सः । ए॒व । अ॒स्मा॒त्॒ । रख्षाꣳ॑सि । अपेति॑ । ह॒न्ति॒ । 8 । निशि॑ताया॒मिति॒ नि-शि॒ता॒या॒म्॒ । निरिति॑ । व॒पे॒त्॒ । [7]  
1 । निशि॑ताया॒मिति॒ नि-शि॒ता॒या॒म्॒ । हि । रख्षाꣳ॑सि । प्रे॒रत॒ इति॑ प्र-ई॒रते᳚ । 2 । स॒म्प्रेर्णा॒नीति॑ सम्-प्रेर्णा॑नि । ए॒व । ए॒ना॒नि॒ । ह॒न्ति॒ । 3 । परि॑श्रित॒ इति॒ परि॑-श्रि॒ते॒ । या॒ज॒ये॒त्॒ । रख्ष॑साम् । अन॑न्ववचारा॒येत्यन॑नु-अ॒व॒चा॒रा॒य॒ । 4 । र॒ख्षो॒घ्नी इति॑ रख्षः-घ्नी । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये᳚ । भ॒व॒तः॒ । रख्ष॑साम् । स्तृत्यै᳚ । 5 । अ॒ग्नये᳚ । रु॒द्रव॑त॒ इति॑ रु॒द्र-व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । अ॒भि॒चर॒न्नित्य॑भि-चरन्न्॑ । 6 । ए॒षा । वै । अ॒स्य॒ । घो॒रा । त॒नूः । यत् । रु॒द्रः । 7 । तस्मै᳚ । ए॒व । ए॒न॒म्॒ । एति॑ । वृ॒श्च॒ति॒ । 8 । ता॒जक् । आर्ति᳚म् । एति॑ । ऋ॒च्छ॒ति॒ । 9 । अ॒ग्नये᳚ । सु॒र॒भि॒मत॒ इति॑ सुरभि-मते᳚ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यस्य॑ । गावः॑ । वा॒ । पुरु॑षाः । [8]  
1 । वा॒ । प्र॒मीये॑र॒न्निति॑ प्र-मीये॑रन्न् । यः । वा॒ । बि॒भी॒यात् । 2 । ए॒षा । वै । अ॒स्य॒ । भे॒ष॒ज्या᳚ । त॒नूः । यत् । सु॒र॒भि॒मतीति॑ सुरभि-मती᳚ । 3 । तया᳚ । ए॒व । अ॒स्मै॒ । भे॒ष॒जम् । क॒रो॒ति॒ । 4 । सु॒र॒भि॒मत॒ इति॑ सुरभि-मते᳚ । भ॒व॒ति॒ । पू॒ती॒ग॒न्धस्येति॑ पूति-ग॒न्धस्य॑ । अप॑हत्या॒ इत्यप॑-ह॒त्यै॒ । 5 । अ॒ग्नये᳚ । ख्षाम॑वत॒ इति॒ ख्षाम॑-व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । स॒ङ्ग्रा॒म इति॑ सम्-ग्रा॒मे । सय्यँ॑त्त॒ इति॒ सम्-य॒त्ते॒ । 6 । भा॒ग॒धेये॒नेति॑ भाग-धेये॑न । ए॒व । ए॒न॒म्॒ । श॒म॒यि॒त्वा । परान्॑ । अ॒भि । निरिति॑ । दि॒श॒ति॒ । 7 । यम् । अव॑रेषाम् । विध्य॑न्ति । जीव॑ति । सः । 8 । यम् । परे॑षाम् । प्रेति॑ । सः । मी॒य॒ते॒ । 9 । जय॑ति । तम् । स॒ङ्ग्रा॒ममिति॑ सम्-ग्रा॒मम् । [9]  
1 । अ॒भीति॑ । वै । ए॒षः । ए॒तान् । उ॒च्य॒ति॒ । येषा᳚म् । पू॒र्वा॒प॒रा इति॑ पूर्व-अ॒प॒राः । अ॒न्वञ्चः॑ । प्र॒मीय॑न्त॒ इति॑ प्र-मीय॑न्ते । 2 । पु॒रु॒षा॒हु॒तिरिति॑ पुरुष-आ॒हु॒तिः । हि । अ॒स्य॒ । प्रि॒यत॒मेति॑ प्रि॒य-त॒मा॒ । अ॒ग्नये᳚ । ख्षाम॑वत॒ इति॒ ख्षाम॑-व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । 3 । भा॒ग॒धेये॒नेति॑ भाग-धेये॑न । ए॒व । ए॒न॒म्॒ । श॒म॒य॒ति॒ । 4 । न । ए॒षा॒म्॒ । पु॒रा । आयु॑षः । अप॑रः । प्रेति॑ । मी॒य॒ते॒ । 5 । अ॒भीति॑ । वै । ए॒षः । ए॒तस्य॑ । गृ॒हान् । उ॒च्य॒ति॒ । यस्य॑ । गृ॒हान् । दह॑ति । 6 । अ॒ग्नये᳚ । ख्षाम॑वत॒ इति॒ ख्षाम॑-व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । 7 । भा॒ग॒धेये॒नेति॑ भाग-धेये॑न । ए॒व । ए॒न॒म्॒ । श॒म॒य॒ति॒ । 8 । न । अ॒स्य॒ । अप॑रम् । गृ॒हान् । द॒ह॒ति॒ ॥ [10]  
1 । अ॒ग्नये᳚ । कामा॑य । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यम् । कामः॑ । न । उ॒प॒नमे॒दित्यु॑प-नमे᳚त् । 2 । अ॒ग्निम् । ए॒व । काम᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । ए॒न॒म्॒ । कामे॑न । समिति॑ । अ॒र्ध॒य॒ति॒ । 4 । उपेति॑ । ए॒न॒म्॒ । कामः॑ । न॒म॒ति॒ । 5 । अ॒ग्नये᳚ । यवि॑ष्ठाय । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । स्पर्ध॑मानः । ख्षेत्रे᳚ । वा॒ । स॒जा॒तेष्विति॑ स-जा॒तेषु॑ । वा॒ । 6 । अ॒ग्निम् । ए॒व । यवि॑ष्ठम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । तेन॑ । ए॒व । इ॒न्द्रि॒यम् । वी॒र्य᳚म् । भ्रातृ॑व्यस्य । [11]  
1 । यु॒व॒ते॒ । वीति॑ । पा॒प्मना᳚ । भ्रातृ॑व्येण । ज॒य॒ते॒ । 3 । अ॒ग्नये᳚ । यवि॑ष्ठाय । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । अ॒भि॒च॒र्यमा॑ण॒ इत्य॑भि-च॒र्यमा॑णः । 4 । अ॒ग्निम् । ए॒व । यवि॑ष्ठम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । सः । ए॒व । अ॒स्मा॒त्॒ । रख्षाꣳ॑सि । य॒व॒य॒ति॒ । 6 । न । ए॒न॒म्॒ । अ॒भि॒चर॒न्नित्य॑भि-चरन्न्॑ । स्तृ॒णु॒ते॒ । 7 । अ॒ग्नये᳚ । आयु॑ष्मते । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यः । का॒मये॑त । 8 । सर्व᳚म् । आयुः॑ । इ॒या॒म्॒ । इति॑ । 9 । अ॒ग्निम् । ए॒व । आयु॑ष्मन्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 10 । सः । ए॒व । अ॒स्मि॒न्न्॒ । [12]  
1 । आयुः॑ । द॒धा॒ति॒ । 2 । सर्व᳚म् । आयुः॑ । ए॒ति॒ । 3 । अ॒ग्नये᳚ । जा॒तवे॑दस॒ इति॑ जा॒त-वे॒द॒से॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । भूति॑काम॒ इति॒ भूति॑-का॒मः॒ । 4 । अ॒ग्निम् । ए॒व । जा॒तवे॑दस॒मिति॑ जा॒त-वे॒द॒स॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । सः । ए॒व । ए॒न॒म्॒ । भूति᳚म् । ग॒म॒य॒ति॒ । 6 । भव॑ति । ए॒व । 7 । अ॒ग्नये᳚ । रुक्म॑ते । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । रुक्का॑म॒ इति॒ रुक्-का॒मः॒ । 8 । अ॒ग्निम् । ए॒व । रुक्म॑न्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 9 । सः । ए॒व । अ॒स्मि॒न्न्॒ । रुच᳚म् । द॒धा॒ति॒ । 10 । रोच॑ते । ए॒व । अ॒ग्नये᳚ । तेज॑स्वते । पु॒रो॒डाश᳚म् । [13]  
1 । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । तेज॑स्काम॒ इति॒ तेजः॑-का॒मः॒ । 2 । अ॒ग्निम् । ए॒व । तेज॑स्वन्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । अ॒स्मि॒न्न्॒ । तेजः॑ । द॒धा॒ति॒ । 4 । ते॒ज॒स्वी । ए॒व । भ॒व॒ति॒ । 5 । अ॒ग्नये᳚ । सा॒ह॒न्त्याय॑ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । सीख्ष॑माणः । 6 । अ॒ग्निम् । ए॒व । सा॒ह॒न्त्यम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । तेन॑ । ए॒व । स॒ह॒ते॒ । यम् । सीख्ष॑ते ॥ [14]  
1 । अ॒ग्नये᳚ । अन्न॑वत॒ इत्यन्न॑-व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यः । का॒मये॑त । अन्न॑वा॒नित्यन्न॑-वा॒न्॒ । स्या॒म्॒ । इति॑ । 2 । अ॒ग्निम् । ए॒व । अन्न॑वन्त॒मित्यन्न॑-व॒न्त॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । ए॒न॒म्॒ । अन्न॑वन्त॒मित्यन्न॑-व॒न्त॒म्॒ । क॒रो॒ति॒ । अन्न॑वा॒नित्यन्न॑-वा॒न्॒ । ए॒व । भ॒व॒ति॒ । 4 । अ॒ग्नये᳚ । अ॒न्ना॒दायेत्य॑न्न-अ॒दाय॑ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यः । का॒मये॑त । अ॒न्ना॒द इत्य॑न्न-अ॒दः । स्या॒म्॒ । इति॑ । 5 । अ॒ग्निम् । ए॒व । अ॒न्ना॒दमित्य॑न्न-अ॒दम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । सः । ए॒व । ए॒न॒म्॒ । अ॒न्ना॒दमित्य॑न्न-अ॒दम् । क॒रो॒ति॒ । अ॒न्ना॒द इत्य॑न्न-अ॒दः । [15]  
1 । ए॒व । भ॒व॒ति॒ । 2 । अ॒ग्नये᳚ । अन्न॑पतय॒ इत्यन्न॑-प॒त॒ये॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यः । का॒मये॑त । अन्न॑पति॒रित्यन्न॑-प॒तिः॒ । स्या॒म्॒ । इति॑ । 3 । अ॒ग्निम् । ए॒व । अन्न॑पति॒मित्यन्न॑-प॒ति॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । ए॒न॒म्॒ । अन्न॑पति॒मित्यन्न॑-प॒ति॒म्॒ । क॒रो॒ति॒ । अन्न॑पति॒रित्यन्न॑-प॒तिः॒ । ए॒व । भ॒व॒ति॒ । 5 । अ॒ग्नये᳚ । पव॑मानाय । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । अ॒ग्नये᳚ । पा॒व॒काय॑ । अ॒ग्नये᳚ । शुच॑ये । ज्योगा॑मया॒वीति॒ ज्योक्-आ॒म॒या॒वी॒ । 6 । यत् । अ॒ग्नये᳚ । पव॑मानाय । नि॒र्वप॒तीति॑ निः-वप॑ति । 7 । प्रा॒णमिति॑ प्र-अ॒नम् । ए॒व । अ॒स्मि॒न्न्॒ । तेन॑ । द॒धा॒ति॒ । 8 । यत् । अ॒ग्नये᳚ । [16]  
1 । पा॒व॒काय॑ । 2 । वाच᳚म् । ए॒व । अ॒स्मि॒न्न्॒ । तेन॑ । द॒धा॒ति॒ । 3 । यत् । अ॒ग्नये᳚ । शुच॑ये । 4 । आयुः॑ । ए॒व । अ॒स्मि॒न्न्॒ । तेन॑ । द॒धा॒ति॒ । उ॒त । यदि॑ । इ॒तासु॒रिती॒त-अ॒सुः॒ । भव॑ति । जीव॑ति । ए॒व । 5 । ए॒ताम् । ए॒व । निरिति॑ । व॒पे॒त्॒ । चख्षु॑ष्काम॒ इति॒ चख्षुः॑-का॒मः॒ । यत् । अ॒ग्नये᳚ । पव॑मानाय । नि॒र्वप॒तीति॑ निः-वप॑ति । 6 । प्रा॒णमिति॑ प्र-अ॒नम् । ए॒व । अ॒स्मि॒न्न्॒ । तेन॑ । द॒धा॒ति॒ । 7 । यत् । अ॒ग्नये᳚ । पा॒व॒काय॑ । 8 । वाच᳚म् । ए॒व । अ॒स्मि॒न्न्॒ । तेन॑ । द॒धा॒ति॒ । 9 । यत् । अ॒ग्नये᳚ । शुच॑ये । 10 । चख्षुः॑ । ए॒व । अ॒स्मि॒न्न्॒ । तेन॑ । द॒धा॒ति॒ । [17]  
1 । उ॒त । यदि॑ । अ॒न्धः । भ॒व॒ति॒ । प्रेति॑ । ए॒व । प॒श्य॒ति॒ । 2 । अ॒ग्नये᳚ । पु॒त्रव॑त॒ इति॑ पु॒त्र-व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । 3 । इन्द्रा॑य । पु॒त्रिणे᳚ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । प्र॒जाका॑म॒ इति॑ प्र॒जा-का॒मः॒ । 4 । अ॒ग्निः । ए॒व । अ॒स्मै॒ । प्र॒जामिति॑ प्र-जाम् । प्र॒ज॒नय॒तीति॑ प्र-ज॒नय॑ति । 5 । वृ॒द्धाम् । इन्द्रः॑ । प्रेति॑ । य॒च्छ॒ति॒ । 6 । अ॒ग्नये᳚ । रस॑वत॒ इति॒ रस॑-व॒ते॒ । अ॒ज॒ख्षी॒र इत्य॑ज-ख्षी॒रे । च॒रुम् । निरिति॑ । व॒पे॒त्॒ । यः । का॒मये॑त । रस॑वा॒निति॒ रस॑-वा॒न्॒ । स्या॒म्॒ । इति॑ । 7 । अ॒ग्निम् । ए॒व । रस॑वन्त॒मिति॒ रस॑-व॒न्त॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । सः । ए॒व । ए॒न॒म्॒ । रस॑वन्त॒मिति॒ रस॑-व॒न्त॒म्॒ । क॒रो॒ति॒ । [18]  
1 । रस॑वा॒निति॒ रस॑-वा॒न्॒ । ए॒व । भ॒व॒ति॒ । अ॒ज॒ख्षी॒र इत्य॑ज-ख्षी॒रे । भ॒व॒ति॒ । 2 । आ॒ग्ने॒यी । वै । ए॒षा । यत् । अ॒जा । 3 । सा॒ख्षादिति॑ स-अ॒ख्षात् । ए॒व । रस᳚म् । अवेति॑ । रु॒न्द्धे॒ । 4 । अ॒ग्नये᳚ । वसु॑मत॒ इति॒ वसु॑-म॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यः । का॒मये॑त । वसु॑मा॒निति॒ वसु॑-मा॒न्॒ । स्या॒म्॒ । इति॑ । 5 । अ॒ग्निम् । ए॒व । वसु॑मन्त॒मिति॒ वसु॑-म॒न्त॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । सः । ए॒व । ए॒न॒म्॒ । वसु॑मन्त॒मिति॒ वसु॑-म॒न्त॒म्॒ । क॒रो॒ति॒ । वसु॑मा॒निति॒ वसु॑-मा॒न्॒ । ए॒व । भ॒व॒ति॒ । 7 । अ॒ग्नये᳚ । वा॒ज॒सृत॒ इति॑ वाज-सृते᳚ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । स॒ङ्ग्रा॒म इति॑ सम्-ग्रा॒मे । सय्यँ॑त्त॒ इति॒ सम्-य॒त्ते॒ । 8 । वाज᳚म् । [19]  
1 । वै । ए॒षः । सि॒सी॒र्‌ष॒ति॒ । यः । स॒ङ्ग्रा॒ममिति॑ सम्-ग्रा॒मम् । जिगी॑षति । 2 । अ॒ग्निः । खलु॑ । वै । दे॒वाना᳚म् । वा॒ज॒सृदिति॑ वाज-सृत् । अ॒ग्निम् । ए॒व । वा॒ज॒सृत॒मिति॑ वाज-सृत᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । धाव॑ति । वाज᳚म् । हन्ति॑ । वृ॒त्रम् । जय॑ति । तम् । स॒ङ्ग्रा॒ममिति॑ सम्-ग्रा॒मम् । 4 । अथो॒ इति॑ । अ॒ग्निः । इ॒व॒ । न । प्र॒ति॒धृष॒ इति॑ प्रति-धृषे᳚ । भ॒व॒ति॒ । 5 । अ॒ग्नये᳚ । अ॒ग्नि॒वत॒ इत्य॑ग्नि-वते᳚ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यस्य॑ । अ॒ग्नौ । अ॒ग्निम् । अ॒भ्यु॒द्धरे॑यु॒रित्य॑भि-उ॒द्धरे॑युः । 6 । निर्दि॑ष्टभाग॒ इति॒ निर्दि॑ष्ट-भा॒गः॒ । वै । ए॒तयोः᳚ । अ॒न्यः । अनि॑र्दिष्टभाग॒ इत्यनि॑र्दिष्ट-भा॒गः॒ । अ॒न्यः । तौ । स॒म्भव॑न्ता॒विति॑ सम्-भव॑न्तौ । यज॑मानम् । [20]  
1 । अ॒भि । समिति॑ । भ॒व॒तः॒ । 2 । सः । ई॒श्व॒रः । आर्ति᳚म् । आर्तो॒रित्या-अ॒र्तोः॒ । यत् । अ॒ग्नये᳚ । अ॒ग्नि॒वत॒ इत्य॑ग्नि-वते᳚ । नि॒र्वप॒तीति॑ निः-वप॑ति । 3 । भा॒ग॒धेये॒नेति॑ भाग-धेये॑न । ए॒व । ए॒नौ॒ । श॒म॒य॒ति॒ । 4 । न । आर्ति᳚म् । एति॑ । ऋ॒च्छ॒ति॒ । यज॑मानः । 5 । अ॒ग्नये᳚ । ज्योति॑ष्मते । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । यस्य॑ । अ॒ग्निः । उद्धृ॑त॒ इत्युत्-हृ॒तः॒ । अहु॑ते । अ॒ग्नि॒हो॒त्र इत्य॑ग्नि-हो॒त्रे । उ॒द्वाये॒दित्यु॑त्-वाये᳚त् । अप॑रः । आ॒दीप्येत्या᳚-दीप्य॑ । अ॒नू॒द्धृत्य॒ इत्य॑नु-उ॒द्धृत्यः॑ । इति॑ । आ॒हुः॒ । तत् । तथा᳚ । न । का॒र्य᳚म् । यत् । भा॒ग॒धेय॒मिति॑ भाग-धेय᳚म् । अ॒भीति॑ । पूर्वः॑ । उ॒द्ध्रि॒यत॒ इत्यु॑त्-ह्रि॒यते᳚ । किम् । अप॑रः । अ॒भि । उदिति॑ । [21]  
1 । ह्रि॒ये॒त॒ । इति॑ । तानि॑ । ए॒व । अ॒व॒ख्षाणा॒नीत्य॑व-ख्षाणा॑नि । स॒न्नि॒धायेति॑ सम्-नि॒धाय॑ । म॒न्थे॒त्॒ । 2 । इ॒तः । प्र॒थ॒मम् । ज॒ज्ञे॒ । अ॒ग्निः । स्वात् । योनेः᳚ । अधीति॑ । जा॒तवे॑दा॒ इति॑ जा॒त-वे॒दाः॒ ॥ सः । गा॒य॒त्रि॒या । त्रि॒ष्टुभा᳚ । जग॑त्या । दे॒वेभ्यः॑ । ह॒व्यम् । व॒ह॒तु॒ । प्र॒जा॒नन्निति॑ प्र-जा॒नन्न् । इति॑ । 3 । छन्दो॑भि॒रिति॒ छन्दः॑-भिः॒ । ए॒व । ए॒न॒म्॒ । स्वात् । योनेः᳚ । प्रेति॑ । ज॒न॒य॒ति॒ । ए॒षः । वाव । सः । अ॒ग्निः । इति॑ । आ॒हुः॒ । ज्योतिः॑ । तु । वै । अ॒स्य॒ । परा॑पतित॒मिति॒ परा᳚-प॒ति॒त॒म्॒ । इति॑ । यत् । अ॒ग्नये᳚ । ज्योति॑ष्मते । नि॒र्वप॒तीति॑ निः-वप॑ति । यत् । ए॒व । अ॒स्य॒ । ज्योतिः॑ । परा॑पतित॒मिति॒ परा᳚-प॒ति॒त॒म्॒ । तत् । ए॒व । अवेति॑ । रु॒न्द्धे॒ ॥ [22]  
1 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । वा॒रु॒णम् । च॒रुम् । द॒धि॒क्राव्ण्ण॒ इति॑ दधि-क्राव्ण्णे᳚ । च॒रुम् । अ॒भि॒श॒स्यमा॑न॒ इत्य॑भि-श॒स्यमा॑नः । 2 । यत् । वै॒श्वा॒न॒रः । द्वाद॑शकपाल॒ इति॒ द्वाद॑श-क॒पा॒लः॒ । भव॑ति । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । सँ॒व्व॒थ्स॒रेणेति॑ सम्-व॒थ्स॒रेण॑ । ए॒व । ए॒न॒म्॒ । स्व॒द॒य॒ति॒ । अपेति॑ । पा॒पम् । वर्ण᳚म् । ह॒ते॒ । वा॒रु॒णेन॑ । ए॒व । ए॒न॒म्॒ । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ । द॒धि॒क्राव्ण्णेति॑ दधि-क्राव्ण्णा᳚ । पु॒ना॒ति॒ । 3 । हिर॑ण्यम् । दख्षि॑णा । प॒वित्र᳚म् । वै । हिर॑ण्यम् । पु॒ना॒ति॒ । ए॒व । ए॒न॒म्॒ । आ॒द्य᳚म् । अ॒स्य॒ । अन्न᳚म् । भ॒व॒ति॒ । 4 । ए॒ताम् । ए॒व । निरिति॑ । व॒पे॒त्॒ । प्र॒जाका॑म॒ इति॑ प्र॒जा-का॒मः॒ । 5 । सँ॒व्व॒थ्स॒र इति॑ सम्-व॒थ्स॒रः । [23]  
1 । वै । ए॒तस्य॑ । अशा᳚न्तः । योनि᳚म् । प्र॒जाया॒ इति॑ प्र-जायै᳚ । प॒शू॒नाम् । निरिति॑ । द॒ह॒ति॒ । यः । अल᳚म् । प्र॒जाया॒ इति॑ प्र-जायै᳚ । सन्न् । प्र॒जामिति॑ प्र-जाम् । न । वि॒न्दते᳚ । 2 । यत् । वै॒श्वा॒न॒रः । द्वाद॑शकपाल॒ इति॒ द्वाद॑श-क॒पा॒लः॒ । भव॑ति । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । सँ॒व्व॒थ्स॒रमिति॑ सम्-व॒थ्स॒रम् । ए॒व । भा॒ग॒धेये॒नेति॑ भाग-धेये॑न । श॒म॒य॒ति॒ । सः । अ॒स्मै॒ । शा॒न्तः । स्वात् । योनेः᳚ । प्र॒जामिति॑ प्र-जाम् । प्रेति॑ । ज॒न॒य॒ति॒ । वा॒रु॒णेन॑ । ए॒व । ए॒न॒म्॒ । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ । द॒धि॒क्राव्ण्णेति॑ दधि-क्राव्ण्णा᳚ । पु॒ना॒ति॒ । 3 । हिर॑ण्यम् । दख्षि॑णा । प॒वित्र᳚म् । वै । हिर॑ण्यम् । पु॒ना॒ति॒ । ए॒व । ए॒न॒म्॒ । [24]  
1 । वि॒न्दते᳚ । प्र॒जामिति॑ प्र-जाम् । 2 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । पु॒त्रे । जा॒ते । 3 । यत् । अ॒ष्टाक॑पाल॒ इत्य॒ष्टा-क॒पा॒लः॒ । भव॑ति । गा॒य॒त्रि॒या । ए॒व । ए॒न॒म्॒ । ब्र॒ह्म॒व॒र्च॒सेनेति॑ ब्रह्म-व॒र्च॒सेन॑ । पु॒ना॒ति॒ । यत् । नव॑कपाल॒ इति॒ नव॑-क॒पा॒लः॒ । त्रि॒वृतेति॑ त्रि-वृता᳚ । ए॒व । अ॒स्मि॒न्न्॒ । तेजः॑ । द॒धा॒ति॒ । यत् । दश॑कपाल॒ इति॒ दश॑-क॒पा॒लः॒ । वि॒राजेति॑ वि-राजा᳚ । ए॒व । अ॒स्मि॒न्न्॒ । अ॒न्नाद्य॒मित्य॑न्न-अद्य᳚म् । द॒धा॒ति॒ । यत् । एका॑दशकपाल॒ इत्येका॑दश-क॒पा॒लः॒ । त्रि॒ष्टुभा᳚ । ए॒व । अ॒स्मि॒न्न्॒ । इ॒न्द्रि॒यम् । द॒धा॒ति॒ । यत् । द्वाद॑शकपाल॒ इति॒ द्वाद॑श-क॒पा॒लः॒ । जग॑त्या । ए॒व । अ॒स्मि॒न्न्॒ । प॒शून् । द॒धा॒ति॒ । 4 । यस्मिन्न्॑ । जा॒ते । ए॒ताम् । इष्टि᳚म् । नि॒र्वप॒तीति॑ निः-वप॑ति । पू॒तः । [25]  
1 । ए॒व । ते॒ज॒स्वी । अ॒न्ना॒द इत्य॑न्न-अ॒दः । इ॒न्द्रि॒या॒वी । प॒शु॒मानिति॑ पशु-मान् । भ॒व॒ति॒ । 2 । अवेति॑ । वै । ए॒षः । सु॒व॒र्गादिति॑ सुवः-गात् । लो॒कात् । छि॒द्य॒ते॒ । यः । द॒र्‌श॒पू॒र्ण॒मा॒स॒या॒जीति॑ दर्‌शपूर्णमास-या॒जी । सन्न् । अ॒मा॒वा॒स्या॑मित्य॑मा-वा॒स्या᳚म् । वा॒ । पौ॒र्ण॒मा॒सीमिति॑ पौर्ण-मा॒सीम् । वा॒ । अ॒ति॒पा॒दय॒तीत्य॑ति-पा॒दय॑ति । सु॒व॒र्गायेति॑ सुवः-गाय॑ । हि । लो॒काय॑ । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । इ॒ज्येते॒ इति॑ । 3 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । अ॒मा॒वा॒स्या॑मित्य॑मा-वा॒स्या᳚म् । वा॒ । पौ॒र्ण॒मा॒सीमिति॑ पौर्ण-मा॒सीम् । वा॒ । अ॒ति॒पाद्येत्य॑ति-पाद्य॑ । 4 । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । सँ॒व्व॒थ्स॒रमिति॑ सम्-व॒थ्स॒रम् । ए॒व । प्री॒णा॒ति॒ । अथो॒ इति॑ । सँ॒व्व॒थ्स॒रमिति॑ सम्-व॒थ्स॒रम् । ए॒व । अ॒स्मै॒ । उपेति॑ । द॒धा॒ति॒ । सु॒व॒र्गस्येति॑ सुवः-गस्य॑ । लो॒कस्य॑ । सम॑ष्ट्या॒ इति॒ सम्-अ॒ष्ट्यै॒ । [26]  
1 । अथो॒ इति॑ । दे॒वताः᳚ । ए॒व । अ॒न्वा॒रभ्येत्य॑नु-आ॒रभ्य॑ । सु॒व॒र्गमिति॑ सुवः-गम् । लो॒कम् । ए॒ति॒ । 2 । वी॒र॒हेति॑ वीर-हा । वै । ए॒षः । दे॒वाना᳚म् । यः । अ॒ग्निम् । उ॒द्वा॒सय॑त॒ इत्यु॑त्-वा॒सय॑ते । न । वै । ए॒तस्य॑ । ब्रा॒ह्म॒णाः । ऋ॒ता॒यव॒ इत्यृ॑त-यवः॑ । पु॒रा । अन्न᳚म् । अ॒ख्ष॒न्न्॒ । 3 । आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । 4 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । अ॒ग्निम् । उ॒द्वा॒स॒यि॒ष्यन्नित्यु॑त्-वा॒स॒यि॒ष्यन्न् । 5 । यत् । अ॒ष्टाक॑पाल॒ इत्य॒ष्टा-क॒पा॒लः॒ । भव॑ति । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्री । गा॒य॒त्रः । अ॒ग्निः । यावान्॑ । ए॒व । अ॒ग्निः । तस्मै᳚ । आ॒ति॒थ्यम् । क॒रो॒ति॒ । 6 । अथो॒ इति॑ । यथा᳚ । जन᳚म् । य॒ते । अ॒व॒सम् । क॒रोति॑ । ता॒दृक् । [27]  
1 । ए॒व । तत् । द्वाद॑शकपाल॒ इति॒ द्वाद॑श-क॒पा॒लः॒ । वै॒श्वा॒न॒रः । भ॒व॒ति॒ । 3 । द्वाद॑श । मासाः᳚ । सँ॒व्व॒थ्स॒र इति॑ सम्-व॒थ्स॒रः । सँ॒व्व॒थ्स॒र इति॑ सम्-व॒थ्स॒रः । खलु॑ । वै । अ॒ग्नेः । योनिः॑ । स्वाम् । ए॒व । ए॒न॒म्॒ । योनि᳚म् । ग॒म॒य॒ति॒ । 4 । आ॒द्य᳚म् । अ॒स्य॒ । अन्न᳚म् । भ॒व॒ति॒ । 5 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । मा॒रु॒तम् । स॒प्तक॑पाल॒मिति॑ स॒प्त-क॒पा॒ल॒म्॒ । ग्राम॑काम॒ इति॒ ग्राम॑-का॒मः॒ । 6 । आ॒ह॒व॒नीय॒ इत्या᳚-ह॒व॒नीये᳚ । वै॒श्वा॒न॒रम् । अधीति॑ । श्र॒य॒ति॒ । गार्‌ह॑पत्य॒ इति॒ गार्‌ह॑-प॒त्ये॒ । मा॒रु॒तम् । पा॒प॒व॒स्य॒सस्येति॑ पाप-व॒स्य॒सस्य॑ । विधृ॑त्या॒ इति॒ वि-धृ॒त्यै॒ । 7 । द्वाद॑शकपाल॒ इति॒ द्वाद॑श-क॒पा॒लः॒ । वै॒श्वा॒न॒रः । भ॒व॒ति॒ । द्वाद॑श । मासाः᳚ । सँ॒व्व॒थ्स॒र इति॑ सम्-व॒थ्स॒रः । सँ॒व्व॒थ्स॒रेणेति॑ सम्-व॒थ्स॒रेण॑ । ए॒व । अ॒स्मै॒ । स॒जा॒तानिति॑ स-जा॒तान् । च्या॒व॒य॒ति॒ । 8 । मा॒रु॒तः । भ॒व॒ति॒ । [28]  
1 । म॒रुतः॑ । वै । दे॒वाना᳚म् । विशः॑ । दे॒व॒वि॒शेनेति॑ देव-वि॒शेन॑ । ए॒व । अ॒स्मै॒ । म॒नु॒ष्य॒वि॒शमिति॑ मनुष्य-वि॒शम् । अवेति॑ । रु॒न्द्धे॒ । 2 । स॒प्तक॑पाल॒ इति॑ स॒प्त-क॒पा॒लः॒ । भ॒व॒ति॒ । स॒प्तग॑णा॒ इति॑ स॒प्त-ग॒णाः॒ । वै । म॒रुतः॑ । ग॒ण॒श इति॑ गण-शः । ए॒व । अ॒स्मै॒ । स॒जा॒तानिति॑ स-जा॒तान् । अवेति॑ । रु॒न्द्धे॒ । 3 । अ॒नू॒च्यमा॑न॒ इत्य॑नु-उ॒च्यमा॑ने । एति॑ । सा॒द॒य॒ति॒ । 4 । विश᳚म् । ए॒व । अ॒स्मै॒ । अनु॑वर्त्मान॒मित्यनु॑-व॒र्त्मा॒न॒म्॒ । क॒रो॒ति॒ ॥ [29]  
1 । आ॒दि॒त्यम् । च॒रुम् । निरिति॑ । व॒पे॒त्॒ । स॒ङ्ग्रा॒ममिति॑ सम्-ग्रा॒मम् । उ॒प॒प्र॒या॒स्यन्नित्यु॑प-प्र॒या॒स्यन्न् । 2 । इ॒यम् । वै । अदि॑तिः । 3 । अ॒स्याम् । ए॒व । पूर्वे᳚ । प्रतीति॑ । ति॒ष्ठ॒न्ति॒ । 4 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । आ॒यत॑न॒मित्या᳚-यत॑नम् । ग॒त्वा । 5 । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । 6 । सँ॒व्व॒थ्स॒र इति॑ सम्-व॒थ्स॒रः । खलु॑ । वै । दे॒वाना᳚म् । आ॒यत॑न॒मित्या᳚-यत॑नम् । 7 । ए॒तस्मा᳚त् । वै । आ॒यत॑ना॒दित्या᳚-यत॑नात् । दे॒वाः । असु॑रान् । अ॒ज॒य॒न्न्॒ । 8 । यत् । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । नि॒र्वप॒तीति॑ निः-वप॑ति । 9 । दे॒वाना᳚म् । ए॒व । आ॒यत॑न॒ इत्या᳚-यत॑ने । य॒त॒ते॒ । 10 । जय॑ति । तम् । स॒ङ्ग्रा॒ममिति॑ सम्-ग्रा॒मम् । 11 । ए॒तस्मिन्न्॑ । वै । ए॒तौ । मृ॒जा॒ते॒ इति॑ । [30]  
1 । यः । वि॒द्वि॒षा॒णयो॒रिति॑ वि-द्वि॒षा॒णयोः᳚ । अन्न᳚म् । अत्ति॑ । 2 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । वि॒द्वि॒षा॒णयो॒रिति॑ वि-द्वि॒षा॒णयोः᳚ । अन्न᳚म् । ज॒ग्ध्वा । 3 । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । 4 । सँ॒व्व॒थ्स॒रस्व॑दित॒मिति॑ सव्वँथ्स॒र-स्व॒दि॒त॒म्॒ । ए॒व । अ॒त्ति॒ । 5 । न । अ॒स्मि॒न्न्॒ । मृ॒जा॒ते॒ इति॑ । 6 । सँ॒व्व॒थ्स॒रायेति॑ सम्-व॒थ्स॒राय॑ । वै । ए॒तौ । समिति॑ । अ॒मा॒ते॒ इति॑ । यौ । स॒म॒माते॒ इति॑ सम्-अ॒माते᳚ । 7 । तयोः᳚ । यः । पूर्वः॑ । अ॒भि॒द्रुह्य॒तीत्य॑भि-द्रुह्य॑ति । तम् । वरु॑णः । गृ॒ह्णा॒ति॒ । 8 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । स॒म॒मा॒नयो॒रिति॑ सम्-अ॒मा॒नयोः᳚ । पूर्वः॑ । अ॒भि॒द्रुह्येत्य॑भि-द्रुह्य॑ । 9 । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । 10 । सँ॒व्व॒थ्स॒रमिति॑ सम्-व॒थ्स॒रम् । ए॒व । आ॒प्त्वा । नि॒र्व॒रु॒णमिति॑ निः-व॒रु॒णम् । [31]  
1 । प॒रस्ता᳚त् । अ॒भीति॑ । द्रु॒ह्य॒ति॒ । न । ए॒न॒म्॒ । वरु॑णः । गृ॒ह्णा॒ति॒ । 2 । आ॒व्य᳚म् । वै । ए॒षः । प्रतीति॑ । गृ॒ह्णा॒ति॒ । यः । अवि᳚म् । प्र॒ति॒गृ॒ह्णातीति॑ प्रति-गृ॒ह्णाति॑ । 3 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । अवि᳚म् । प्र॒ति॒गृह्येति॑ प्रति-गृह्य॑ । 4 । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । 5 । सँ॒व्व॒थ्स॒रस्व॑दिता॒मिति॑ सव्वँथ्स॒र-स्व॒दि॒ता॒म्॒ । ए॒व । प्रतीति॑ । गृ॒ह्णा॒ति॒ । 6 । न । आ॒व्य᳚म् । प्रतीति॑ । गृ॒ह्णा॒ति॒ । 7 । आ॒त्मनः॑ । वै । ए॒षः । मात्रा᳚म् । आ॒प्नो॒ति॒ । यः । उ॒भ॒याद॑त् । प्र॒ति॒गृ॒ह्णातीति॑ प्रति-गृ॒ह्णाति॑ । अश्व᳚म् । वा॒ । पुरु॑षम् । वा॒ । 8 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । उ॒भ॒याद॑त् । [32]  
1 । प्र॒ति॒गृह्येति॑ प्रति-गृह्य॑ । 2 । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । 3 । सँ॒व्व॒थ्स॒रस्व॑दित॒मिति॑ सव्वँथ्स॒र-स्व॒दि॒त॒म्॒ । ए॒व । प्रतीति॑ । गृ॒ह्णा॒ति॒ । 4 । न । आ॒त्मनः॑ । मात्रा᳚म् । आ॒प्नो॒ति॒ । 5 । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । स॒निम् । ए॒ष्यन्न् । 6 । सँ॒व्व॒थ्स॒र इति॑ सम्-व॒थ्स॒रः । वै । अ॒ग्निः । वै॒श्वा॒न॒रः । 7 । य॒दा । खलु॑ । वै । सँ॒व्व॒थ्स॒रमिति॑ सम्-व॒थ्स॒रम् । ज॒नता॑याम् । चर॑ति । अथ॑ । सः । ध॒ना॒र्घ इति॑ धन-अ॒र्घः । भ॒व॒ति॒ । 8 । यत् । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म्॒ । नि॒र्वप॒तीति॑ निः-वप॑ति । सँ॒व्व॒थ्स॒रसा॑ता॒मिति॑ सव्वँथ्स॒र-सा॒ता॒म्॒ । ए॒व । स॒निम् । अ॒भि । प्रेति॑ । च्य॒व॒ते॒ । 9 । दान॑कामा॒ इति॒ दान॑-का॒माः॒ । अ॒स्मै॒ । प्र॒जा इति॑ प्र-जाः । भ॒व॒न्ति॒ । 10 । यः । वै । सँ॒व्व॒थ्स॒रमिति॑ सम्-व॒थ्स॒रम् । [33]  
1 । प्र॒युज्येति॑ प्र-युज्य॑ । न । वि॒मु॒ञ्चतीति॑ वि-मु॒ञ्चति॑ । अ॒प्र॒ति॒ष्ठा॒न इत्यप्र॑ति-स्था॒नः । वै । सः । भ॒व॒ति॒ । 2 । ए॒तम् । ए॒व । वै॒श्वा॒न॒रम् । पुनः॑ । आ॒गत्येत्या᳚-गत्य॑ । निरिति॑ । व॒पे॒त्॒ । 3 । यम् । ए॒व । प्र॒यु॒ङ्क्त इति॑ प्र-यु॒ङ्क्ते । तम् । भा॒ग॒धेये॒नेति॑ भाग-धेये॑न । वीति॑ । मु॒ञ्च॒ति॒ । प्रति॑ष्ठित्या॒ इति॒ प्रति॑-स्थि॒त्यै॒ । 4 । यया᳚ । रज्ज्वा᳚ । उ॒त्त॒मामित्यु॑त्-त॒माम् । गाम् । आ॒जेदित्या᳚-अ॒जेत् । ताम् । भ्रातृ॑व्याय । प्रेति॑ । हि॒णु॒या॒त्॒ । 5 । निर्‌ऋ॑ति॒मिति॒ निः-ऋ॒ति॒म्॒ । ए॒व । अ॒स्मै॒ । प्रेति॑ । हि॒णो॒ति॒ ॥ [34]  
1 । ऐ॒न्द्रम् । च॒रुम् । निरिति॑ । व॒पे॒त्॒ । प॒शुका॑म॒ इति॑ प॒शु-का॒मः॒ । 2 । ऐ॒न्द्राः । वै । प॒शवः॑ । 3 । इन्द्र᳚म् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । अ॒स्मै॒ । प॒शून् । प्रेति॑ । य॒च्छ॒ति॒ । 5 । प॒शु॒मानिति॑ पशु-मान् । ए॒व । भ॒व॒ति॒ । 6 । च॒रुः । भ॒व॒ति॒ । 7 । स्वात् । ए॒व । अ॒स्मै॒ । योनेः᳚ । प॒शून् । प्रेति॑ । ज॒न॒य॒ति॒ । 8 । इन्द्रा॑य । इ॒न्द्रि॒याव॑त॒ इती᳚न्द्रि॒य-व॒ते॒ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । प॒शुका॑म॒ इति॑ प॒शु-का॒मः॒ । 9 । इ॒न्द्रि॒यम् । वै । प॒शवः॑ । 10 । इन्द्र᳚म् । ए॒व । इ॒न्द्रि॒याव॑न्त॒मिती᳚न्द्रि॒य-व॒न्त॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 11 । सः । [35]  
1 । ए॒व । अ॒स्मै॒ । इ॒न्द्रि॒यम् । प॒शून् । प्रेति॑ । य॒च्छ॒ति॒ । 2 । प॒शु॒मानिति॑ पशु-मान् । ए॒व । भ॒व॒ति॒ । 3 । इन्द्रा॑य । घ॒र्मव॑त॒ इति॑ घ॒र्म-व॒ते॒ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । 4 । ब्र॒ह्म॒व॒र्च॒समिति॑ ब्रह्म-व॒र्च॒सम् । वै । घ॒र्मः । 5 । इन्द्र᳚म् । ए॒व । घ॒र्मव॑न्त॒मिति॑ घ॒र्म-व॒न्त॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । सः । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । द॒धा॒ति॒ । 7 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 8 । इन्द्रा॑य । अ॒र्कव॑त॒ इत्य॒र्क-व॒ते॒ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । अन्न॑काम॒ इत्यन्न॑-का॒मः॒ । 9 । अ॒र्कः । वै । दे॒वाना᳚म् । अन्न᳚म् । 10 । इन्द्र᳚म् । ए॒व । अ॒र्कव॑न्त॒मित्य॒र्क-व॒न्त॒म्॒ । स्वेन॑ । भा॒ग॒धेये॒नेति॑ भाग-धेये॑न । [36]  
1 । उपेति॑ । धा॒व॒ति॒ । 2 । सः । ए॒व । अ॒स्मै॒ । अन्न᳚म् । प्रेति॑ । य॒च्छ॒ति॒ । 3 । अ॒न्ना॒द इत्य॑न्न-अ॒दः । ए॒व । भ॒व॒ति॒ । 4 । इन्द्रा॑य । घ॒र्मव॑त॒ इति॑ घ॒र्म-व॒ते॒ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । इन्द्रा॑य । इ॒न्द्रि॒याव॑त॒ इती᳚न्द्रि॒य-व॒ते॒ । इन्द्रा॑य । अ॒र्कव॑त॒ इत्य॒र्क-व॒ते॒ । भूति॑काम॒ इति॒ भूति॑-का॒मः॒ । 5 । यत् । इन्द्रा॑य । घ॒र्मव॑त॒ इति॑ घ॒र्म-व॒ते॒ । नि॒र्वप॒तीति॑ निः-वप॑ति । शिरः॑ । ए॒व । अ॒स्य॒ । तेन॑ । क॒रो॒ति॒ । 6 । यत् । इन्द्रा॑य । इ॒न्द्रि॒याव॑त॒ इती᳚न्द्रि॒य-व॒ते॒ । आ॒त्मान᳚म् । ए॒व । अ॒स्य॒ । तेन॑ । क॒रो॒ति॒ । 7 । यत् । इन्द्रा॑य । अ॒र्कव॑त॒ इत्य॒र्क-व॒ते॒ । भू॒तः । ए॒व । अ॒न्नाद्य॒ इत्य॑न्न-अद्ये᳚ । प्रतीति॑ । ति॒ष्ठ॒ति॒ । भव॑ति । ए॒व । 8 । इन्द्रा॑य । [37]  
1 । अ॒ꣳ॒हो॒मुच॒ इत्यꣳ॑हः-मुचे᳚ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । यः । पा॒प्मना᳚ । गृ॒ही॒तः । स्यात् । 2 । पा॒प्मा । वै । अꣳहः॑ । 3 । इन्द्र᳚म् । ए॒व । अ॒ꣳ॒हो॒मुच॒मित्यꣳ॑हः-मुच᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । ए॒न॒म्॒ । पा॒प्मनः॑ । अꣳह॑सः । मु॒ञ्च॒ति॒ । 5 । इन्द्रा॑य । वै॒मृ॒धाय॑ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । यम् । मृधः॑ । अ॒भीति॑ । प्र॒वेपे॑र॒न्निति॑ प्र-वेपे॑रन्न् । रा॒ष्ट्राणि॑ । वा॒ । अ॒भीति॑ । स॒मि॒युरिति॑ सम्-इ॒युः । 6 । इन्द्र᳚म् । ए॒व । वै॒मृ॒धम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । सः । ए॒व । अ॒स्मा॒त्॒ । मृधः॑ । [38]  
1 । अपेति॑ । हन्ति॑ । इन्द्रा॑य । त्रा॒त्रे । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । ब॒द्धः । वा॒ । परि॑यत्त॒ इति॒ परि॑-य॒त्तः॒ । वा॒ । 3 । इन्द्र᳚म् । ए॒व । त्रा॒तार᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । ए॒न॒म्॒ । त्रा॒य॒ते॒ । 5 । इन्द्रा॑य । अ॒र्का॒श्व॒मे॒धव॑त॒ इत्य॑र्काश्वमे॒ध-व॒ते॒ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । यम् । म॒हा॒य॒ज्ञ इति॑ महा-य॒ज्ञः । न । उ॒प॒नमे॒दित्यु॑प-नमे᳚त् । 6 । ए॒ते । वै । म॒हा॒य॒ज्ञस्येति॑ महा-य॒ज्ञस्य॑ । अन्त्ये॒ इति॑ । त॒नू इति॑ । यत् । अ॒र्का॒श्व॒मे॒धावित्य॑र्क-अ॒श्व॒मे॒धौ । 7 । इन्द्र᳚म् । ए॒व । अ॒र्का॒श्व॒मे॒धव॑न्त॒मित्य॑र्काश्वमे॒ध-व॒न्त॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । सः । ए॒व । अ॒स्मै॒ । अ॒न्त॒तः । म॒हा॒य॒ज्ञमिति॑ महा-य॒ज्ञम् । च्या॒व॒य॒ति॒ । 9 । उपेति॑ । ए॒न॒म्॒ । म॒हा॒य॒ज्ञ इति॑ महा-य॒ज्ञः । न॒म॒ति॒ ॥ [39]  
1 । इन्द्रा॑य । अन्वृ॑जव॒ इत्यनु॑-ऋ॒ज॒वे॒ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । ग्राम॑काम॒ इति॒ ग्राम॑-का॒मः॒ । 2 । इन्द्र᳚म् । ए॒व । अन्वृ॑जु॒मित्यनु॑-ऋ॒जु॒म्॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । अ॒स्मै॒ । स॒जा॒तानिति॑ स-जा॒तान् । अनु॑का॒नित्यनु॑-का॒न्॒ । क॒रो॒ति॒ । 4 । ग्रा॒मी । ए॒व । भ॒व॒ति॒ । 5 । इ॒न्द्रा॒ण्यै । च॒रुम् । निरिति॑ । व॒पे॒त्॒ । यस्य॑ । सेना᳚ । असꣳ॑शि॒तेत्यस᳚म्-शि॒ता॒ । इ॒व॒ । स्यात् । 6 । इ॒न्द्रा॒णी । वै । सेना॑यै । दे॒वता᳚ । 7 । इ॒न्द्रा॒णीम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । सा । ए॒व । अ॒स्य॒ । सेना᳚म् । समिति॑ । श्य॒ति॒ । 9 । बल्ब॑जान् । अपीति॑ । [40]  
1 । इ॒ध्मे । समिति॑ । न॒ह्ये॒त्॒ । 2 । गौः । यत्र॑ । अधि॑ष्क॒न्नेत्यधि॑-स्क॒न्ना॒ । न्यमे॑ह॒दिति॑ नि-अमे॑हत् । ततः॑ । बल्ब॑जाः । उदिति॑ । अ॒ति॒ष्ठ॒न्न्॒ । 3 । गवा᳚म् । ए॒व । ए॒न॒म्॒ । न्या॒यमिति॑ नि-आ॒यम् । अ॒पि॒नीयेत्य॑पि-नीय॑ । गाः । वे॒द॒य॒ति॒ । 4 । इन्द्रा॑य । म॒न्यु॒मत॒ इति॑ मन्यु-मते᳚ । मन॑स्वते । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । स॒ङ्ग्रा॒म इति॑ सम्-ग्रा॒मे । सय्यँ॑त्त॒ इति॒ सम्-य॒त्ते॒ । 5 । इ॒न्द्रि॒येण॑ । वै । म॒न्युना᳚ । मन॑सा । स॒ङ्ग्रा॒ममिति॑ सम्-ग्रा॒मम् । ज॒य॒ति॒ । 6 । इन्द्र᳚म् । ए॒व । म॒न्यु॒मन्त॒मिति॑ मन्यु-मन्त᳚म् । मन॑स्वन्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । सः । ए॒व । अ॒स्मि॒न्न्॒ । इ॒न्द्रि॒यम् । म॒न्युम् । मनः॑ । द॒धा॒ति॒ । 8 । जय॑ति । तम् । [41]  
1 । स॒ङ्ग्रा॒ममिति॑ सम्-ग्रा॒मम् । 2 । ए॒ताम् । ए॒व । निरिति॑ । व॒पे॒त्॒ । यः । ह॒तम॑ना॒ इति॑ ह॒त-म॒नाः॒ । स्व॒यम्पा॑प॒ इति॑ स्व॒यम्-पा॒पः॒ । इ॒व॒ । स्यात् । 3 । ए॒तानि॑ । हि । वै । ए॒तस्मा᳚त् । अप॑क्रान्ता॒नीत्यप॑-क्रा॒न्ता॒नि॒ । 4 । अथ॑ । ए॒षः । ह॒तम॑ना॒ इति॑ ह॒त-म॒नाः॒ । स्व॒यम्पा॑प॒ इति॑ स्व॒यम्-पा॒पः॒ । इन्द्र᳚म् । ए॒व । म॒न्यु॒मन्त॒मिति॑ मन्यु-मन्त᳚म् । मन॑स्वन्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । सः । ए॒व । अ॒स्मि॒न्न्॒ । इ॒न्द्रि॒यम् । म॒न्युम् । मनः॑ । द॒धा॒ति॒ । 6 । न । ह॒तम॑ना॒ इति॑ ह॒त-म॒नाः॒ । स्व॒यम्पा॑प॒ इति॑ स्व॒यम्-पा॒पः॒ । भ॒व॒ति॒ । 7 । इन्द्रा॑य । दा॒त्रे । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । यः । का॒मये॑त । 8 । दान॑कामा॒ इति॒ दान॑-का॒माः॒ । मे॒ । प्र॒जा इति॑ प्र-जाः । स्युः॒ । [42]  
1 । इति॑ । इन्द्र᳚म् । ए॒व । दा॒तार᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । अ॒स्मै॒ । दान॑कामा॒ इति॒ दान॑-का॒माः॒ । प्र॒जा इति॑ प्र-जाः । क॒रो॒ति॒ । 4 । दान॑कामा॒ इति॒ दान॑-का॒माः॒ । अ॒स्मै॒ । प्र॒जा इति॑ प्र-जाः । भ॒व॒न्ति॒ । 5 । इन्द्रा॑य । प्र॒दा॒त्र इति॑ प्र-दा॒त्रे । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । यस्मै᳚ । प्रत्त᳚म् । इ॒व॒ । सत् । न । प्र॒दी॒येतेति॑ प्र-दी॒येत॑ । 6 । इन्द्र᳚म् । ए॒व । प्र॒दा॒तार॒मिति॑ प्र-दा॒तार᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । सः । ए॒व । अ॒स्मै॒ । प्रेति॑ । दा॒प॒य॒ति॒ । 8 । इन्द्रा॑य । सु॒त्राम्ण॒ इति॑ सु-त्राम्णे᳚ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । अप॑रुद्ध॒ इत्यप॑-रु॒द्धः॒ । वा॒ । [43]  
1 । अ॒प॒रु॒ध्यमा॑न॒ इत्य॑प-रु॒ध्यमा॑नः । वा॒ । 2 । इन्द्र᳚म् । ए॒व । सु॒त्रामा॑ण॒मिति॑ सु-त्रामा॑णम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । ए॒न॒म्॒ । त्रा॒य॒ते॒ । 4 । अ॒न॒प॒रु॒ध्य इत्य॑नप-रु॒ध्यः । भ॒व॒ति॒ । 5 । इन्द्रः॑ । वै । स॒दृङ्ङिति॑ स-दृङ्ङ् । दे॒वता॑भिः । आ॒सी॒त्॒ । 6 । सः । न । व्या॒वृत॒मिति॑ वि-आ॒वृत᳚म् । अ॒ग॒च्छ॒त्॒ । 7 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 8 । तस्मै᳚ । ए॒तम् । ऐ॒न्द्रम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । अ॒व॒प॒त्॒ । 9 । तेन॑ । ए॒व । अ॒स्मि॒न्न्॒ । इ॒न्द्रि॒यम् । अ॒द॒धा॒त्॒ । 10 । शक्व॑री॒ इति॑ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये᳚ । अ॒क॒रो॒त्॒ । 11 । वज्रः॑ । वै । शक्व॑री । 12 । सः । ए॒न॒म्॒ । वज्रः॑ । भूत्यै᳚ । ऐ॒न्द्ध॒ । [44]  
1 । सः । अ॒भ॒व॒त्॒ । 2 । सः । अ॒बि॒भे॒त्॒ । भू॒तः । 3 । प्रेति॑ । मा॒ । ध॒ख्ष्य॒ति॒ । इति॑ । 4 । सः । प्र॒जाप॑ति॒मिति॑ प्र॒जा-प॒ति॒म्॒ । पुनः॑ । उपेति॑ । अ॒धा॒व॒त्॒ । 5 । सः । प्र॒जाप॑ति॒रिति॑ प्र॒जा-प॒तिः॒ । शक्व॑र्याः । अधीति॑ । रे॒वती᳚म् । निरिति॑ । अ॒मि॒मी॒त॒ । शान्त्यै᳚ । अप्र॑दाहा॒येत्यप्र॑-दा॒हा॒य॒ । 6 । यः । अल᳚म् । श्रि॒यै । सन्न् । स॒दृङ्ङिति॑ स-दृङ्ङ् । स॒मा॒नैः । स्यात् । तस्मै᳚ । ए॒तम् । ऐ॒न्द्रम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । 7 । इन्द्र᳚म् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । सः । ए॒व । अ॒स्मि॒न्न्॒ । इ॒न्द्रि॒यम् । द॒धा॒ति॒ । 9 । रे॒वती᳚ । पु॒रो॒नु॒वा॒क्येति॑ पुरः-अ॒नु॒वा॒क्या᳚ । भ॒व॒ति॒ । शान्त्यै᳚ । अप्र॑दाहा॒येत्यप्र॑-दा॒हा॒य॒ । 10 । शक्व॑री । या॒ज्या᳚ । 11 । वज्रः॑ । वै । शक्व॑री । 12 । सः । ए॒न॒म्॒ । वज्रः॑ । भूत्यै᳚ । इ॒न्द्धे॒ । 13 । भव॑ति । ए॒व ॥ [45]  
1 । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । अ॒भि॒चर॒न्नित्य॑भि-चरन्न्॑ । सर॑स्वती । आज्य॑भा॒गेत्याज्य॑-भा॒गा॒ । स्यात् । बा॒र्‌ह॒स्प॒त्यः । च॒रुः । 2 । यत् । आ॒ग्ना॒वै॒ष्ण॒व इत्या᳚ग्ना-वै॒ष्ण॒वः । एका॑दशकपाल॒ इत्येका॑दश-क॒पा॒लः॒ । भव॑ति । 3 । अ॒ग्निः । सर्वाः᳚ । दे॒वता᳚ । विष्णुः॑ । य॒ज्ञः । दे॒वता॑भिः । च॒ । ए॒व । ए॒न॒म्॒ । य॒ज्ञेन॑ । च॒ । अ॒भीति॑ । च॒र॒ति॒ । 4 । सर॑स्वती । आज्य॑भा॒गेत्याज्य॑-भा॒गा॒ । भ॒व॒ति॒ । वाक् । वै । सर॑स्वती । वा॒चा । ए॒व । ए॒न॒म्॒ । अ॒भीति॑ । च॒र॒ति॒ । 5 । बा॒र्‌ह॒स्प॒त्यः । च॒रुः । भ॒व॒ति॒ । ब्रह्म॑ । वै । दे॒वाना᳚म् । बृह॒स्पतिः॑ । ब्रह्म॑णा । ए॒व । ए॒न॒म्॒ । अ॒भीति॑ । च॒र॒ति॒ । [46]  
1 । प्रतीति॑ । वै । प॒रस्ता᳚त् । अ॒भि॒चर॑न्त॒मित्य॑भि-चर॑न्तम् । अ॒भीति॑ । च॒र॒न्ति॒ । 2 । द्वेद्वे॒ इति॒ द्वे-द्वे॒ । पु॒रो॒नु॒वा॒क्ये॑ इति॑ पुरः-अ॒नु॒वा॒क्ये᳚ । कु॒र्या॒त्॒ । अतीति॑ । प्रयु॑क्त्या॒ इति॒ प्र-यु॒क्त्यै॒ । 3 । ए॒तया᳚ । ए॒व । य॒जे॒त॒ । अ॒भि॒च॒र्यमा॑ण॒ इत्य॑भि-च॒र्यमा॑णः । दे॒वता॑भिः । ए॒व । दे॒वताः᳚ । प्र॒ति॒चर॒तीति॑ प्रति-चर॑ति । य॒ज्ञेन॑ । य॒ज्ञम् । वा॒चा । वाच᳚म् । ब्रह्म॑णा । ब्रह्म॑ । सः । दे॒वताः᳚ । च॒ । ए॒व । य॒ज्ञम् । च॒ । म॒ध्य॒तः । व्यव॑सर्प॒तीति॑ वि-अव॑सर्पति । तस्य॑ । न । कुतः॑ । च॒न । उ॒पा॒व्या॒ध इत्यु॑प-आ॒व्या॒धः । भ॒व॒ति॒ । 4 । न । ए॒न॒म्॒ । अ॒भि॒चर॒न्नित्य॑भि-चरन्न्॑ । स्तृ॒णु॒ते॒ । 5 । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । यम् । य॒ज्ञः । न । [47]  
1 । उ॒प॒नमे॒दित्यु॑प-नमे᳚त् । अ॒ग्निः । सर्वाः᳚ । दे॒वताः᳚ । विष्णुः॑ । य॒ज्ञः । अ॒ग्निम् । च॒ । ए॒व । विष्णु᳚म् । च॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । तौ । ए॒व । अ॒स्मै॒ । य॒ज्ञम् । प्रेति॑ । य॒च्छ॒तः॒ । उपेति॑ । ए॒न॒म्॒ । य॒ज्ञः । न॒म॒ति॒ । 3 । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । घृ॒ते । च॒रुम् । निरिति॑ । व॒पे॒त्॒ । चख्षु॑ष्काम॒ इति॒ चख्षुः॑-का॒मः॒ । 4 । अ॒ग्नेः । वै । चख्षु॑षा । म॒नु॒ष्याः᳚ । वीति॑ । प॒श्य॒न्ति॒ । य॒ज्ञस्य॑ । दे॒वाः । अ॒ग्निम् । च॒ । ए॒व । विष्णु᳚म् । च॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । तौ । ए॒व । [48]  
1 । अ॒स्मि॒न्न्॒ । चख्षुः॑ । ध॒त्तः॒ । चख्षु॑ष्मान् । ए॒व । भ॒व॒ति॒ । 2 । धे॒न्वै । वै । ए॒तत् । रेतः॑ । यत् । आज्य᳚म् । अ॒न॒डुहः॑ । त॒ण्डु॒लाः । मि॒थु॒नात् । ए॒व । अ॒स्मै॒ । चख्षुः॑ । प्रेति॑ । ज॒न॒य॒ति॒ । 3 । घृ॒ते । भ॒व॒ति॒ । तेजः॑ । वै । घृ॒तम् । तेजः॑ । चख्षुः॑ । तेज॑सा । ए॒व । अ॒स्मै॒ । तेजः॑ । चख्षुः॑ । अवेति॑ । रु॒न्द्धे॒ । 4 । इ॒न्द्रि॒यम् । वै । वी॒र्य᳚म् । वृ॒ङ्क्ते॒ । भ्रातृ॑व्यः । यज॑मानः । अय॑जमानस्य । अ॒ध्व॒रक॑ल्पा॒मित्य॑ध्व॒र-क॒ल्पा॒म्॒ । प्रति॑ । निरिति॑ । व॒पे॒त्॒ । भ्रातृ॑व्ये । यज॑माने । न । अ॒स्य॒ । इ॒न्द्रि॒यम् । [49]  
1 । वी॒र्य᳚म् । वृ॒ङ्क्ते॒ । 2 । पु॒रा । वा॒चः । प्रव॑दितो॒रिति॒ प्र-व॒दि॒तोः॒ । निरिति॑ । व॒पे॒त्॒ । याव॑ती । ए॒व । वाक् । ताम् । अप्रो॑दिता॒मित्यप्र॑-उ॒दि॒ता॒म्॒ । भ्रातृ॑व्यस्य । वृ॒ङ्क्ते॒ । ताम् । अ॒स्य॒ । वाच᳚म् । प्र॒वद॑न्ती॒मिति॑ प्र-वद॑न्तीम् । अ॒न्याः । वाचः॑ । अनु॑ । प्रेति॑ । व॒द॒न्ति॒ । ताः । इ॒न्द्रि॒यम् । वी॒र्य᳚म् । यज॑माने । द॒ध॒ति॒ । 3 । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । प्रा॒त॒स्स॒व॒नस्येति॑ प्रातः-स॒व॒नस्य॑ । आ॒का॒ल इत्या᳚-का॒ले । सर॑स्वती । आज्य॑भा॒गेत्याज्य॑-भा॒गा॒ । स्यात् । बा॒र्‌ह॒स्प॒त्यः । च॒रुः । 4 । यत् । अ॒ष्टाक॑पाल॒ इत्य॒ष्टा-क॒पा॒लः॒ । भव॑ति । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्री । गा॒य॒त्रम् । प्रा॒त॒स्स॒व॒नमिति॑ प्रातः-स॒व॒नम् । प्रा॒त॒स्स॒व॒नमिति॑ प्रातः-स॒व॒नम् । ए॒व । तेन॑ । आ॒प्नो॒ति॒ । [50]  
1 । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । माध्य॑न्दिनस्य । सव॑नस्य । आ॒का॒ल इत्या᳚-का॒ले । सर॑स्वती । आज्य॑भा॒गेत्याज्य॑-भा॒गा॒ । स्यात् । बा॒र्‌ह॒स्प॒त्यः । च॒रुः । 2 । यत् । एका॑दशकपाल॒ इत्येका॑दश-क॒पा॒लः॒ । भव॑ति । एका॑दशाख्ष॒रेत्येका॑दश-अ॒ख्ष॒रा॒ । त्रि॒ष्टुप् । त्रैष्टु॑भम् । माध्य॑न्दिनम् । सव॑नम् । माध्य॑न्दिनम् । ए॒व । सव॑नम् । तेन॑ । आ॒प्नो॒ति॒ । 3 । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । द्वाद॑शकपाल॒मिति॒ द्वाद॑श-क॒पा॒ल॒म्॒ । निरिति॑ । व॒पे॒त्॒ । तृ॒ती॒य॒स॒व॒नस्येति॑ तृतीय-स॒व॒नस्य॑ । आ॒का॒ल इत्या᳚-का॒ले । सर॑स्वती । आज्य॑भा॒गेत्याज्य॑-भा॒गा॒ । स्यात् । बा॒र्‌ह॒स्प॒त्यः । च॒रुः । 4 । यत् । द्वाद॑शकपाल॒ इति॒ द्वाद॑श-क॒पा॒लः॒ । भव॑ति । द्वाद॑शाख्ष॒रेति॒ द्वाद॑श-अ॒ख्ष॒रा॒ । जग॑ती । जाग॑तम् । तृ॒ती॒य॒स॒व॒नमिति॑ तृतीय-स॒व॒नम् । तृ॒ती॒य॒स॒व॒नमिति॑ तृतीय-स॒व॒नम् । ए॒व । तेन॑ । आ॒प्नो॒ति॒ । 5 । दे॒वता॑भिः । ए॒व । दे॒वताः᳚ । [51]  
1 । प्र॒ति॒चर॒तीति॑ प्रति-चर॑ति । य॒ज्ञेन॑ । य॒ज्ञम् । वा॒चा । वाच᳚म् । ब्रह्म॑णा । ब्रह्म॑ । क॒पालैः᳚ । ए॒व । छन्दाꣳ॑सि । आ॒प्नोति॑ । पु॒रो॒डाशैः᳚ । सव॑नानि । 2 । मै॒त्रा॒व॒रु॒णमिति॑ मैत्रा-व॒रु॒णम् । एक॑कपाल॒मित्येक॑-क॒पा॒ल॒म्॒ । निरिति॑ । व॒पे॒त्॒ । व॒शायै᳚ । का॒ले । 3 । या । ए॒व । अ॒सौ । भ्रातृ॑व्यस्य । व॒शा । अ॒नू॒ब॒न्ध्येत्य॑नु-ब॒न्ध्या᳚ । सो इति॑ । ए॒व । ए॒षा । ए॒तस्य॑ । एक॑कपाल॒ इत्येक॑-क॒पा॒लः॒ । भ॒व॒ति॒ । न । हि । क॒पालैः᳚ । प॒शुम् । अर्‌ह॑ति । आप्तु᳚म् ॥ [52]  
1 । अ॒सौ । आ॒दि॒त्यः । न । वीति॑ । अ॒रो॒च॒त॒ । तस्मै᳚ । दे॒वाः । प्राय॑श्चित्ति॒मिति॒ प्रायः॑-चि॒त्ति॒म्॒ । ऐ॒च्छ॒न्न्॒ । तस्मै᳚ । ए॒तम् । सो॒मा॒रौ॒द्रमिति॒ सोमा-रौ॒द्रम् । च॒रुम् । निरिति॑ । अ॒व॒प॒न्न्॒ । तेन॑ । ए॒व । अ॒स्मि॒न्न्॒ । रुच᳚म् । अ॒द॒धुः॒ । 2 । यः । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । स्यात् । तस्मै᳚ । ए॒तम् । सो॒मा॒रौ॒द्रमिति॒ सोमा-रौ॒द्रम् । च॒रुम् । निरिति॑ । व॒पे॒त्॒ । 3 । सोम᳚म् । च॒ । ए॒व । रु॒द्रम् । च॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । तौ । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । ध॒त्तः॒ । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 4 । ति॒ष्या॒पू॒र्ण॒मा॒स इति॑ तिष्या-पू॒र्ण॒मा॒से । निरिति॑ । व॒पे॒त्॒ । रु॒द्रः । [53]  
1 । वै । ति॒ष्यः॑ । सोमः॑ । पू॒र्णमा॑स॒ इति॑ पू॒र्ण-मा॒सः॒ । सा॒ख्षादिति॑ स-अ॒ख्षात् । ए॒व । ब्र॒ह्म॒व॒र्च॒समिति॑ ब्रह्म-व॒र्च॒सम् । अवेति॑ । रु॒न्द्धे॒ । 2 । परि॑श्रित॒ इति॒ परि॑-श्रि॒ते॒ । या॒ज॒य॒ति॒ । ब्र॒ह्म॒व॒र्च॒सस्येति॑ ब्रह्म-व॒र्च॒सस्य॑ । परि॑गृहीत्या॒ इति॒ परि॑-गृ॒ही॒त्यै॒ । 3 । श्वे॒तायै᳚ । श्वे॒तव॑थ्साया॒ इति॑ श्वे॒त-व॒थ्सा॒यै॒ । दु॒ग्धम् । म॒थि॒तम् । आज्य᳚म् । भ॒व॒ति॒ । आज्य᳚म् । प्रोख्ष॑ण॒मिति॑ प्र-उख्ष॑णम् । आज्ये॑न । मा॒र्ज॒य॒न्ते॒ । याव॑त् । ए॒व । ब्र॒ह्म॒व॒र्च॒समिति॑ ब्रह्म-व॒र्च॒सम् । तत् । सर्व᳚म् । क॒रो॒ति॒ । अतीति॑ । ब्र॒ह्म॒व॒र्च॒समिति॑ ब्रह्म-व॒र्च॒सम् । क्रि॒य॒ते॒ । इति॑ । आ॒हुः॒ । 4 । ई॒श्व॒रः । दु॒श्चर्मेति॑ दुः-चर्मा᳚ । भवि॑तोः । इति॑ । मा॒न॒वी इति॑ । ऋचौ᳚ । धा॒य्ये॑ इति॑ । कु॒र्या॒त्॒ । यत् । वै । किम् । च॒ । मनुः॑ । अव॑दत् । तत् । भे॒ष॒जम् । [54]  
1 । भे॒ष॒जम् । ए॒व । अ॒स्मै॒ । क॒रो॒ति॒ । 2 । यदि॑ । बि॒भी॒यात् । दु॒श्चर्मेति॑ दुः-चर्मा᳚ । भ॒वि॒ष्या॒मि॒ । इति॑ । सो॒मा॒पौ॒ष्णमिति॑ सोमा-पौ॒ष्णम् । च॒रुम् । निरिति॑ । व॒पे॒त्॒ । सौ॒म्यः । वै । दे॒वत॑या । पुरु॑षः । पौ॒ष्णाः । प॒शवः॑ । स्वया᳚ । ए॒व । अ॒स्मै॒ । दे॒वत॑या । प॒शुभि॒रिति॑ प॒शु-भिः॒ । त्वच᳚म् । क॒रो॒ति॒ । न । दु॒श्चर्मेति॑ दुः-चर्मा᳚ । भ॒व॒ति॒ । 3 । सो॒मा॒रौ॒द्रमिति॒ सोमा-रौ॒द्रम् । च॒रुम् । निरिति॑ । व॒पे॒त्॒ । प्र॒जाका॑म॒ इति॑ प्र॒जा-का॒मः॒ । सोमः॑ । वै । रे॒तो॒धा इति॑ रेतः-धाः । अ॒ग्निः । प्र॒जाना॒मिति॑ प्र-जाना᳚म् । प्र॒ज॒न॒यि॒तेति॑ प्र-ज॒न॒यि॒ता । सोमः॑ । ए॒व । अ॒स्मै॒ । रेतः॑ । दधा॑ति । अ॒ग्निः । प्र॒जामिति॑ प्र-जाम् । प्रेति॑ । ज॒न॒य॒ति॒ । वि॒न्दते᳚ । [55]  
1 । प्र॒जामिति॑ प्र-जाम् । 2 । सो॒मा॒रौ॒द्रमिति॒ सोमा-रौ॒द्रम् । च॒रुम् । निरिति॑ । व॒पे॒त्॒ । अ॒भि॒चर॒न्नित्य॑भि-चरन्न्॑ । सौ॒म्यः । वै । दे॒वत॑या । पुरु॑षः । ए॒षः । रु॒द्रः । यत् । अ॒ग्निः । स्वायाः᳚ । ए॒व । ए॒न॒म्॒ । दे॒वता॑यै । नि॒ष्क्रीयेति॑ निः-क्रीय॑ । रु॒द्राय॑ । अपीति॑ । द॒धा॒ति॒ । ता॒जक् । आर्ति᳚म् । एति॑ । ऋ॒च्छ॒ति॒ । 3 । सो॒मा॒रौ॒द्रमिति॒ सोमा-रौ॒द्रम् । च॒रुम् । निरिति॑ । व॒पे॒त्॒ । ज्योगा॑मया॒वीति॒ ज्योक्-आ॒म॒या॒वी॒ । सोम᳚म् । वै । ए॒तस्य॑ । रसः॑ । ग॒च्छ॒ति॒ । अ॒ग्निम् । शरी॑रम् । यस्य॑ । ज्योक् । आ॒मय॑ति । सोमा᳚त् । ए॒व । अ॒स्य॒ । रस᳚म् । नि॒ष्क्री॒णातीति॑ निः-क्री॒णाति॑ । अ॒ग्नेः । शरी॑रम् । उ॒त । यदि॑ । [56]  
1 । इ॒तासु॒रिती॒त-अ॒सुः॒ । भव॑ति । जीव॑ति । ए॒व । सो॒मा॒रु॒द्रयो॒रिति॑ सोमा-रु॒द्रयोः᳚ । वै । ए॒तम् । ग्र॒सि॒तम् । होता᳚ । निरिति॑ । खि॒द॒ति॒ । सः । ई॒श्व॒रः । आर्ति᳚म् । आर्तो॒रित्या-अ॒र्तोः॒ । अ॒न॒ड्वान् । होत्रा᳚ । देयः॑ । वह्निः॑ । वै । अ॒न॒ड्वान् । वह्निः॑ । होता᳚ । वह्नि॑ना । ए॒व । वह्नि᳚म् । आ॒त्मान᳚म् । स्पृ॒णो॒ति॒ । 2 । सो॒मा॒रौ॒द्रमिति॒ सोमा-रौ॒द्रम् । च॒रुम् । निरिति॑ । व॒पे॒त्॒ । यः । का॒मये॑त । स्वे । अ॒स्मै॒ । आ॒यत॑न॒ इत्या᳚-यत॑ने । भ्रातृ॑व्यम् । ज॒न॒ये॒य॒म्॒ । इति॑ । वेदि᳚म् । प॒रि॒गृह्येति॑ परि-गृह्य॑ । अ॒र्धम् । उ॒द्ध॒न्यादित्यु॑त्-ह॒न्यात् । अ॒र्धम् । न । अ॒र्धम् । ब॒र्‌हिषः॑ । स्तृ॒णी॒यात् । अ॒र्धम् । न । अ॒र्धम् । इ॒ध्मस्य॑ । अ॒भ्या॒द॒ध्यादित्य॑भि-आ॒द॒ध्यात् । अ॒र्धम् । न । स्वे । ए॒व । अ॒स्मै॒ । आ॒यत॑न॒ इत्या᳚-यत॑ने । भ्रातृ॑व्यम् । ज॒न॒य॒ति॒ ॥ [57]  
1 । ऐ॒न्द्रम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । मा॒रु॒तम् । स॒प्तक॑पाल॒मिति॑ स॒प्त-क॒पा॒ल॒म्॒ । ग्राम॑काम॒ इति॒ ग्राम॑-का॒मः॒ । 2 । इन्द्र᳚म् । च॒ । ए॒व । म॒रुतः॑ । च॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । ते । ए॒व । अ॒स्मै॒ । स॒जा॒तानिति॑ स-जा॒तान् । प्रेति॑ । य॒च्छ॒न्ति॒ । 4 । ग्रा॒मी । ए॒व । भ॒व॒ति॒ । 5 । आ॒ह॒व॒नीय॒ इत्या᳚-ह॒व॒नीये᳚ । ऐ॒न्द्रम् । अधीति॑ । श्र॒य॒ति॒ । गार्‌ह॑पत्य॒ इति॒ गार्‌ह॑-प॒त्ये॒ । मा॒रु॒तम् । 6 । पा॒प॒व॒स्य॒सस्येति॑ पाप-व॒स्य॒सस्य॑ । विधृ॑त्या॒ इति॒ वि-धृ॒त्यै॒ । 7 । स॒प्तक॑पाल॒ इति॑ स॒प्त-क॒पा॒लः॒ । मा॒रु॒तः । भ॒व॒ति॒ । 8 । स॒प्तग॑णा॒ इति॑ स॒प्त-ग॒णाः॒ । वै । म॒रुतः॑ । 9 । ग॒ण॒श इति॑ गण-शः । ए॒व । अ॒स्मै॒ । स॒जा॒तानिति॑ स-जा॒तान् । अवेति॑ । रु॒न्द्धे॒ । 10 । अ॒नू॒च्यमा॑न॒ इत्य॑नु-उ॒च्यमा॑ने । एति॑ । सा॒द॒य॒ति॒ । 11 । विश᳚म् । ए॒व । [58]  
1 । अ॒स्मै॒ । अनु॑वर्त्मान॒मित्यनु॑-व॒र्त्मा॒न॒म्॒ । क॒रो॒ति॒ । 2 । ए॒ताम् । ए॒व । निरिति॑ । व॒पे॒त्॒ । यः । का॒मये॑त । 3 । ख्ष॒त्राय॑ । च॒ । वि॒शे । च॒ । स॒मद॒मिति॑ स-मद᳚म् । द॒ध्या॒म्॒ । इति॑ । 4 । ऐ॒न्द्रस्य॑ । अ॒व॒द्यन्नित्य॑व-द्यन्न् । ब्रू॒या॒त्॒ । 5 । इन्द्रा॑य । अन्विति॑ । ब्रू॒हि॒ । इति॑ । आ॒श्राव्येत्या᳚-श्राव्य॑ । ब्रू॒या॒त्॒ । 6 । म॒रुतः॑ । य॒ज॒ । इति॑ । मा॒रु॒तस्य॑ । अ॒व॒द्यन्नित्य॑व-द्यन्न् । ब्रू॒या॒त्॒ । 8 । म॒रुद्भ्य॒ इति॑ म॒रुत्-भ्यः॒ । अन्विति॑ । ब्रू॒हि॒ । इति॑ । आ॒श्राव्येत्या᳚-श्राव्य॑ । ब्रू॒या॒त्॒ । 9 । इन्द्र᳚म् । य॒ज॒ । इति॑ । 10 । स्वे । ए॒व । ए॒भ्यः॒ । भा॒ग॒धेय॒ इति॑ भाग-धेये᳚ । स॒मद॒मिति॑ स-मद᳚म् । द॒धा॒ति॒ । 11 । वि॒तृ॒ꣳ॒हा॒णा इति॑ वि-तृ॒ꣳ॒हा॒णाः । ति॒ष्ठ॒न्ति॒ । 12 । ए॒ताम् । ए॒व । [59]  
1 । निरिति॑ । व॒पे॒त्॒ । यः । का॒मये॑त । 2 । कल्पे॑रन्न् । इति॑ । य॒था॒दे॒व॒तमिति॑ यथा-दे॒व॒तम् । अ॒व॒दायेत्य॑व-दाय॑ । य॒था॒दे॒व॒तमिति॑ यथा-दे॒व॒तम् । य॒जे॒त्॒ । 4 । भा॒ग॒धेये॒नेति॑ भाग-धेये॑न । ए॒व । ए॒ना॒न्॒ । य॒था॒य॒थमिति॑ यथा-य॒थम् । क॒ल्प॒य॒ति॒ । 5 । कल्प॑न्ते । ए॒व । ऐ॒न्द्रम् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । वै॒श्व॒दे॒वमिति॑ वैश्व-दे॒वम् । द्वाद॑शकपाल॒मिति॒ द्वाद॑श-क॒पा॒ल॒म्॒ । ग्राम॑काम॒ इति॒ ग्राम॑-का॒मः॒ । 7 । इन्द्र᳚म् । च॒ । ए॒व । विश्वान्॑ । च॒ । दे॒वान् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । ते । ए॒व । अ॒स्मै॒ । स॒जा॒तानिति॑ स-जा॒तान् । प्रेति॑ । य॒च्छ॒न्ति॒ । 9 । ग्रा॒मी । ए॒व । भ॒व॒ति॒ । 10 । ऐ॒न्द्रस्य॑ । अ॒व॒दायेत्य॑व-दाय॑ । वै॒श्व॒दे॒वस्येति॑ वैश्व-दे॒वस्य॑ । अवेति॑ । द्ये॒त्॒ । अथ॑ । ऐ॒न्द्रस्य॑ । [60]  
1 । उ॒परि॑ष्टात् । 2 । इ॒न्द्रि॒येण॑ । ए॒व । अ॒स्मै॒ । उ॒भ॒यतः॑ । स॒जा॒तानिति॑ स-जा॒तान् । परीति॑ । गृ॒ह्णा॒ति॒ । 3 । उ॒पा॒धा॒य्य॑पूर्वय॒मित्यु॑पाधा॒य्य॑-पू॒र्व॒य॒म्॒ । वासः॑ । दख्षि॑णा । स॒जा॒ताना॒मिति॑ स-जा॒ताना᳚म् । उप॑हित्या॒ इत्युप॑-हि॒त्यै॒ । 4 । पृश्ञि॑यै । दु॒ग्धे । प्रैय॑ङ्गवम् । च॒रुम् । निरिति॑ । व॒पे॒त्॒ । म॒रुद्भ्य॒ इति॑ म॒रुत्-भ्यः॒ । ग्राम॑काम॒ इति॒ ग्राम॑-का॒मः॒ । 5 । पृश्ञि॑यै । वै । पय॑सः । म॒रुतः॑ । जा॒ताः । पृश्ञि॑यै । प्रि॒यङ्ग॑वः । 6 । मा॒रु॒ताः । खलु॑ । वै । दे॒वत॑या । स॒जा॒ता इति॑ स-जा॒ताः । 7 । म॒रुतः॑ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । ते । ए॒व । अ॒स्मै॒ । स॒जा॒तानिति॑ स-जा॒तान् । प्रेति॑ । य॒च्छ॒न्ति॒ । 9 । ग्रा॒मी । ए॒व । भ॒व॒ति॒ । 10 । प्रि॒यव॑ती॒ इति॑ प्रि॒य-व॒ती॒ । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये᳚ । [61]  
1 । भ॒व॒तः॒ । प्रि॒यम् । ए॒व । ए॒न॒म्॒ । स॒मा॒नाना᳚म् । क॒रो॒ति॒ । 2 । द्वि॒पदेति॑ द्वि-पदा᳚ । पु॒रो॒नु॒वा॒क्येति॑ पुरः-अ॒नु॒वा॒क्या᳚ । भ॒व॒ति॒ । द्वि॒पद॒ इति॑ द्वि-पद॑ः । ए॒व । अवेति॑ । रु॒न्द्धे॒ । 3 । चतु॑ष्प॒देति॒ चतुः॑-प॒दा॒ । या॒ज्या᳚ । चतु॑ष्पद॒ इति॒ चतुः॑-प॒दः॒ । ए॒व । प॒शून् । अवेति॑ । रु॒न्द्धे॒ । 4 । दे॒वा॒सु॒रा इति॑ देव-अ॒सु॒राः । सय्यँ॑त्ता॒ इति॒ सम्-य॒त्ताः॒ । आ॒स॒न्न्॒ । 5 । ते । दे॒वाः । मि॒थः । विप्रि॑या॒ इति॒ वि-प्रि॒याः॒ । आ॒स॒न्न्॒ । 6 । ते । अ॒न्यः । अ॒न्यस्मै᳚ । ज्यैष्ठ्या॑य । अति॑ष्ठमानाः । च॒तु॒र्धेति॑ चतुः-धा । वीति॑ । अ॒क्रा॒म॒न्न्॒ । अ॒ग्निः । वसु॑भि॒रिति॒ वसु॑-भिः॒ । सोमः॑ । रु॒द्रैः । इन्द्रः॑ । म॒रुद्भि॒रिति॑ म॒रुत्-भिः॒ । वरु॑णः । आ॒दि॒त्यैः । 7 । सः । इन्द्रः॑ । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 8 । तम् । [62]  
1 । ए॒तया᳚ । स॒ञ्ज्ञान्येति॑ सम्-ज्ञान्या᳚ । अ॒या॒ज॒य॒त्॒ । 2 । अ॒ग्नये᳚ । वसु॑मत॒ इति॒ वसु॑-म॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । अ॒व॒प॒त्॒ । सोमा॑य । रु॒द्रव॑त॒ इति॑ रु॒द्र-व॒ते॒ । च॒रुम् । इन्द्रा॑य । म॒रुत्व॑ते । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । वरु॑णाय । आ॒दि॒त्यव॑त॒ इत्या॑दि॒त्य-व॒ते॒ । च॒रुम् । 3 । ततः॑ । वै । इन्द्र᳚म् । दे॒वाः । ज्यैष्ठ्या॑य । अ॒भि । समिति॑ । अ॒जा॒न॒त॒ । 4 । यः । स॒मा॒नैः । मि॒थः । विप्रि॑य॒ इति॒ वि-प्रि॒यः॒ । स्यात् । तम् । ए॒तया᳚ । स॒ञ्ज्ञान्येति॑ सम्-ज्ञान्या᳚ । या॒ज॒ये॒त्॒ । 5 । अ॒ग्नये᳚ । वसु॑मत॒ इति॒ वसु॑-म॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । सोमा॑य । रु॒द्रव॑त॒ इति॑ रु॒द्र-व॒ते॒ । च॒रुम् । इन्द्रा॑य । म॒रुत्व॑ते । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । वरु॑णाय । आ॒दि॒त्यव॑त॒ इत्या॑दि॒त्य-व॒ते॒ । च॒रुम् । 6 । इन्द्र᳚म् । ए॒व । ए॒न॒म्॒ । भू॒तम् । ज्यैष्ठ्या॑य । स॒मा॒नाः । अ॒भि । समिति॑ । जा॒न॒ते॒ । 7 । वसि॑ष्ठः । स॒मा॒नाना᳚म् । भ॒व॒ति॒ ॥ [63]  
1A । हि॒र॒ण्य॒ग॒र्भ इति॑ हिरण्य-ग॒र्भः । 2B । आपः॑ । ह॒ । यत् । 3C । प्रजा॑पत॒ इति॒ प्रजा᳚-प॒ते॒ ॥ 4D । सः । वे॒द॒ । पु॒त्रः । पि॒तर᳚म् । सः । मा॒तर᳚म् । सः । सू॒नुः । भु॒व॒त्॒ । सः । भु॒व॒त्॒ । पुन॑र्मघ॒ इति॒ पुनः॑-म॒घः॒ ॥ सः । द्याम् । और्णो᳚त् । अ॒न्तरि॑ख्षम् । सः । सुवः॑ । सः । विश्वाः᳚ । भुवः॑ । अ॒भ॒व॒त्॒ । सः । एति॑ । अ॒भ॒व॒त्॒ ॥ 5E । उदिति॑ । उ॒ । त्यम् । चि॒त्रम् ॥ सः । प्र॒त्न॒वदिति॑ प्रत्न-वत् । नवी॑यसा । अग्ने᳚ । द्यु॒म्नेन॑ । सँ॒य्यतेति॑ सम्-यता᳚ ॥ बृ॒हत् । त॒त॒न्थ॒ । भा॒नुना᳚ ॥ 8 । नीति॑ । काव्या᳚ । वे॒धसः॑ । शश्व॑तः । कः॒ । हस्ते᳚ । दधा॑नः । [64]  
1 । नर्या᳚ । पु॒रूणि॑ ॥ अ॒ग्निः । भु॒व॒त्॒ । र॒यि॒पति॒रिति॑ रयि-पतिः॑ । र॒यी॒णाम् । स॒त्रा । च॒क्रा॒णः । अ॒मृता॑नि । विश्वा᳚ ॥ 2I । हिर॑ण्यपाणि॒मिति॒ हिर॑ण्य-पा॒णि॒म्॒ । ऊ॒तये᳚ । स॒वि॒तार᳚म् । उपेति॑ । ह्व॒ये॒ ॥ सः । चेत्ता᳚ । दे॒वता᳚ । प॒दम् ॥ 3K । वा॒मम् । अ॒द्य । स॒वि॒तः॒ । वा॒मम् । उ॒ । श्वः । दि॒वेदि॑व॒ इति॑ दि॒वे-दि॒वे॒ । वा॒मम् । अ॒स्मभ्य॒मित्य॒स्म-भ्य॒म्॒ । सा॒वीः॒ ॥ वा॒मस्य॑ । हि । ख्षय॑स्य । देव॑ । भूरेः᳚ । अ॒या । धि॒या । वा॒म॒भाज॒ इति॑ वाम-भाजः॑ । स्या॒म॒ ॥ 4L । बट् । इ॒त्था । पर्व॑तानाम् । खि॒द्रम् । बि॒भ॒र्‌षि॒ । पृ॒थि॒वि॒ ॥ प्रेति॑ । या । भू॒मि॒ । प्र॒व॒त्व॒ति॒ । म॒ह्ना । जि॒नोषि॑ । [65]  
1 । म॒हि॒नि॒ ॥ स्तोमा॑सः । त्वा॒ । वि॒चा॒रि॒णीति॑ वि-चा॒रि॒णि॒ । प्रतीति॑ । स्तो॒भ॒न्ति॒ । अ॒क्तुभि॒रित्य॒क्तु-भिः॒ ॥ प्रेति॑ । या । वाज᳚म् । न । हेष॑न्तम् । पे॒रुम् । अस्य॑सि । अ॒र्जु॒नि॒ ॥ 3N । ऋ॒दू॒दरे॑ण । सख्या᳚ । स॒चे॒य॒ । यः । मा॒ । न । रिष्ये᳚त् । ह॒र्य॒श्वेति॑ हरि-अ॒श्व॒ । पी॒तः ॥ अ॒यम् । यः । सोमः॑ । न्यधा॒यीति॑ नि-अधा॑यि । अ॒स्मे इति॑ । तस्मै᳚ । इन्द्र᳚म् । प्र॒तिर॒मिति॑ प्र-तिर᳚म् । ए॒मि॒ । अच्छ॑ ॥ 4O । आपा᳚न्तमन्यु॒रित्यापा᳚न्त-म॒न्युः॒ । तृ॒पल॑प्रभ॒र्मेति॑ तृ॒पल॑-प्र॒भ॒र्मा॒ । धुनिः॑ । शिमी॑वान् । शरु॑मा॒निति॒ शरु॑-मा॒न्॒ । ऋ॒जी॒षी ॥ सोमः॑ । विश्वा॑नि । अ॒त॒सा । वना॑नि । न । अ॒र्वाक् । इन्द्र᳚म् । प्र॒ति॒माना॒नीति॑ प्रति-माना॑नि । दे॒भुः॒ ॥ 5P । प्रेति॑ । [66]  
1 । सु॒वा॒नः । सोमः॑ । ऋ॒त॒युरित्यृ॑त-युः । चि॒के॒त॒ । इन्द्रा॑य । ब्रह्म॑ । ज॒मद॑ग्निः । अर्चन्न्॑ ॥ वृषा᳚ । य॒न्ता । अ॒सि॒ । शव॑सः । तु॒रस्य॑ । अ॒न्तः । य॒च्छ॒ । गृ॒ण॒ते । ध॒र्त्रम् । दृ॒ꣳ॒ह॒ ॥ 2Q । स॒बाध॒ इति॑ स-बाधः॑ । ते॒ । मद᳚म् । च॒ । शु॒ष्म॒यम् । च॒ । ब्रह्म॑ । नरः॑ । ब्र॒ह्म॒कृत॒ इति॑ ब्रह्म-कृतः॑ । स॒प॒र्य॒न्न्॒ ॥ अ॒र्कः । वा॒ । यत् । तु॒रते᳚ । सोम॑चख्षा॒ इति॒ सोम॑-च॒ख्षाः॒ । तत्र॑ । इत् । इन्द्रः॑ । द॒ध॒ते॒ । पृ॒थ्स्विति॑ पृत्-सु । तु॒र्याम् ॥ 3R । वष॑ट् । ते॒ । वि॒ष्णो॒ । आ॒सः । एति॑ । कृ॒णो॒मि॒ । तत् । मे॒ । जु॒ष॒स्व॒ । शि॒पि॒वि॒ष्टेति॑ शिपि-वि॒ष्ट॒ । ह॒व्यम् ॥ [67]  
1 । वर्ध॑न्तु । त्वा॒ । सु॒ष्टु॒तय॒ इति॑ सु-स्तु॒तयः॑ । गिरः॑ । मे॒ । यू॒यम् । पा॒त॒ । स्व॒स्तिभि॒रिति॑ स्व॒स्ति-भिः॒ । सदा᳚ । नः॒ ॥ 2S । प्रेति॑ । तत् । ते॒ । अ॒द्य । शि॒पि॒वि॒ष्टेति॑ शिपि-वि॒ष्ट॒ । नाम॑ । अ॒र्यः । श॒ꣳ॒सा॒मि॒ । व॒युना॑नि । वि॒द्वान् ॥ तम् । त्वा॒ । गृ॒णा॒मि॒ । त॒वस᳚म् । अत॑वीयान् । ख्षय॑न्तम् । अ॒स्य । रज॑सः । प॒रा॒के ॥ 3T । किम् । इत् । ते॒ । वि॒ष्णो॒ इति॑ । प॒रि॒चख्ष्य॒मिति॑ परि-चख्ष्य᳚म् । भू॒त्॒ । प्रेति॑ । यत् । व॒व॒ख्षे । शि॒पि॒वि॒ष्ट इति॑ शिपि-वि॒ष्टः । अ॒स्मि॒ ॥ मा॒ । वर्पः॑ । अ॒स्मत् । अपेति॑ । गू॒ह॒ । ए॒तत् । यत् । अ॒न्यरू॑प॒ इत्य॒न्य-रू॒पः॒ । स॒मि॒थ इति॑ सम्-इ॒थे । ब॒भूथ॑ ॥ [68]  
1U । अग्ने᳚ । दाः । दा॒शुषे᳚ । र॒यिम् । वी॒रव॑न्त॒मिति॑ वी॒र-व॒न्त॒म्॒ । परी॑णस॒मिति॒ परि॑-न॒स॒म्॒ ॥ शि॒शी॒हि । नः॒ । सू॒नु॒मत॒ इति॑ सूनु-मतः॑ ॥ 2V । दाः । नः॒ । अ॒ग्ने॒ । श॒तिनः॑ । दाः । स॒ह॒स्रिणः॑ । दु॒रः । न । वाज᳚म् । श्रुत्यै᳚ । अपेति॑ । वृ॒धि॒ ॥ प्राची॒ इति॑ । द्यावा॑पृथि॒वी इति॒ द्यावा᳚-पृ॒थि॒वी । ब्रह्म॑णा । कृ॒धि॒ । सुवः॑ । न । शु॒क्रम् । उ॒षसः॑ । वीति॑ । दि॒द्यु॒तुः॒ ॥ 3W । अ॒ग्निः । दाः॒ । द्रवि॑णम् । वी॒रपे॑शा॒ इति॑ वी॒र-पे॒शाः॒ । अ॒ग्निः । ऋषि᳚म् । यः । स॒हस्रा᳚ । स॒नोति॑ ॥ अ॒ग्निः । दि॒वि । ह॒व्यम् । एति॑ । त॒ता॒न॒ । अ॒ग्नेः । धामा॑नि । विभृ॒तेति॒ वि-भृ॒ता॒ । पु॒रु॒त्रेति॑ पुरु-त्रा ॥ 4X । मा । [69]  
1 । नः॒ । म॒र्धीः॒ । 2Y । एति॑ । तु । भ॒र॒ ॥ 3Z । घृ॒तम् । न । पू॒तम् । त॒नूः । अ॒रे॒पाः । शुचि॑ । हिर॑ण्यम् ॥ तत् । ते॒ । रु॒क्मः । न । रो॒च॒त॒ । स्व॒धा॒व॒ इति॑ स्वधा-वः॒ ॥ 4AA । उ॒भे इति॑ । सुश्च॒न्द्रेति॒ सु-च॒न्द्र॒ । स॒र्पिषः॑ । दर्वी॒ इति॑ । श्री॒णी॒षे॒ । आ॒सनि॑ ॥ उ॒तो इति॑ । नः॒ । उदिति॑ । पु॒पू॒र्याः॒ । उ॒क्थेषु॑ । श॒व॒सः॒ । प॒ते॒ । इष᳚म् । स्तो॒तृभ्य॒ इति॑ स्तो॒तृ-भ्यः॒ । एति॑ । भ॒र॒ ॥ 5BB । वायो॒ इति॑ । श॒तम् । हरी॑णाम् । यु॒वस्व॑ । पोष्या॑णाम् ॥ उ॒त । वा॒ । ते । स॒ह॒स्रिणः॑ । रथः॑ । एति॑ । या॒तु॒ । पाज॑सा ॥ 6CC । प्रेति॑ । याभिः॑ । [70]  
1 । यासि॑ । दा॒श्वाꣳस᳚म् । अच्छ॑ । नि॒युद्भि॒रिति॑ नि॒युत्-भिः॒ । वा॒यो॒ । इ॒ष्टये᳚ । दु॒रो॒ण इति॑ दुः-ओ॒ने ॥ नीति॑ । नः॒ । र॒यिम् । सु॒भोज॑स॒मिति॑ सु-भोज॑सम् । यु॒व॒ । इ॒ह । नीति॑ । वी॒रव॒दिति॑ वी॒र-व॒त्॒ । गव्य᳚म् । अश्वि॑यम् । च॒ । राधः॑ ॥ 2DD । रे॒वतीः᳚ । नः॒ । स॒ध॒माद॒ इति॑ सध-मादः॑ । इन्द्रे᳚ । स॒न्तु॒ । तु॒विवा॑जा॒ इति॑ तु॒वि-वा॒जाः॒ ॥ ख्षु॒मन्तः॑ । याभिः॑ । मदे॑म ॥ 3EE । रे॒वान् । इत् । रे॒वतः॑ । स्तो॒ता । स्यात् । त्वाव॑त॒ इति॒ त्व-व॒तः॒ । म॒घोनः॑ ॥ प्रेति॑ । इत् । उ॒ । ह॒रि॒व॒ इति॑ हरि-वः॒ । श्रु॒तस्य॑ ॥ [71]  
