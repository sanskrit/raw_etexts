

  
1 । वि॒श्वरू॑प॒ इति॑ वि॒श्व-रू॒पः॒ । वै । त्वा॒ष्ट्रः । पु॒रोहि॑त॒ इति॑ पु॒रः-हि॒तः॒ । दे॒वाना᳚म् । आ॒सी॒त्॒ । स्व॒स्रीयः॑ । असु॑राणाम् । 2 । तस्य॑ । त्रीणि॑ । शी॒र्‌षाणि॑ । आ॒स॒न्न्॒ । सो॒म॒पान॒मिति॑ सोम-पान᳚म् । सु॒रा॒पान॒मिति॑ सुरा-पान᳚म् । अ॒न्नाद॑न॒मित्य॑न्न-अद॑नम् । 3 । सः । प्र॒त्यख्ष॒मिति॑ प्रति-अख्ष᳚म् । दे॒वेभ्यः॑ । भा॒गम् । अ॒व॒द॒त्॒ । प॒रोख्ष॒मिति॑ परः-अख्ष᳚म् । असु॑रेभ्यः । सर्व॑स्मै । वै । प्र॒त्यख्ष॒मिति॑ प्रति-अख्ष᳚म् । भा॒गम् । व॒द॒न्ति॒ । यस्मै᳚ । ए॒व । प॒रोख्ष॒मिति॑ परः-अख्ष᳚म् । वद॑न्ति । तस्य॑ । भा॒गः । उ॒दि॒तः । 4 । तस्मा᳚त् । इन्द्रः॑ । अ॒बि॒भे॒त्॒ । 5 । ई॒दृङ्ङ् । वै । रा॒ष्ट्रम् । वीति॑ । प॒र्याव॑र्तय॒तीति॑ परि-आव॑र्तयति । इति॑ । 6 । तस्य॑ । वज्र᳚म् । आ॒दायेत्या᳚-दाय॑ । शी॒र्‌षाणि॑ । अ॒च्छि॒न॒त्॒ । यत् । सो॒म॒पान॒मिति॑ सोम-पान᳚म् । [1]  
1 । आसी᳚त् । सः । क॒पिञ्ज॑लः । अ॒भ॒व॒त्॒ । यत् । सु॒रा॒पान॒मिति॑ सुरा-पान᳚म् । सः । क॒ल॒विङ्कः॑ । यत् । अ॒न्नाद॑न॒मित्य॑न्न-अद॑नम् । सः । ति॒त्ति॒रिः । तस्य॑ । अ॒ञ्ज॒लिना᳚ । ब्र॒ह्म॒ह॒त्यामिति॑ ब्रह्म-ह॒त्याम् । उपेति॑ । अ॒गृ॒ह्णा॒त्॒ । ताम् । सँ॒व्व॒थ्स॒रमिति॑ सम्-व॒थ्स॒रम् । अ॒बि॒भः॒ । तम् । भू॒तानि॑ । अ॒भीति॑ । अ॒क्रो॒श॒न्न्॒ । 2 । ब्रह्म॑ह॒न्निति॒ ब्रह्म॑-ह॒न्न्॒ । इति॑ । सः । पृ॒थि॒वीम् । उपेति॑ । अ॒सी॒द॒त्॒ । 3 । अ॒स्यै । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । तृती॑यम् । प्रतीति॑ । गृ॒हा॒ण॒ । इति॑ । 4 । सा । अ॒ब्र॒वी॒त्॒ । 5 । वर᳚म् । वृ॒णै॒ । खा॒तात् । प॒रा॒भ॒वि॒ष्यन्तीति॑ परा-भ॒वि॒ष्यन्ती᳚ । म॒न्ये॒ । ततः॑ । मा । परेति॑ । भू॒व॒म्॒ । इति॑ । 6 । पु॒रा । ते॒ । [2]  
1 । सँ॒व्व॒थ्स॒रादिति॑ सम्-व॒थ्स॒रात् । अपीति॑ । रो॒हा॒त्॒ । इति॑ । अ॒ब्र॒वी॒त्॒ । तस्मा᳚त् । पु॒रा । सँ॒व्व॒थ्स॒रादिति॑ सम्-व॒थ्स॒रात् । पृ॒थि॒व्यै । खा॒तम् । अपीति॑ । रो॒ह॒ति॒ । वारे॑वृत॒मिति॒ वारे᳚-वृ॒त॒म्॒ । हि । अ॒स्यै॒ । 2 । तृती॑यम् । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । प्रतीति॑ । अ॒गृ॒ह्णा॒त्॒ । तत् । स्वकृ॑त॒मिति॒ स्व-कृ॒त॒म्॒ । इरि॑णम् । अ॒भ॒व॒त्॒ । तस्मा᳚त् । आहि॑ताग्नि॒रित्याहि॑त-अ॒ग्निः॒ । श्र॒द्धादे॑व॒ इति॑ श्र॒द्धा-दे॒वः॒ । स्वकृ॑त॒ इति॒ स्व-कृ॒ते॒ । इरि॑णे । न । अवेति॑ । स्ये॒त्॒ । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । हि । ए॒षः । वर्णः॑ । सः । वन॒स्पतीन्॑ । उपेति॑ । अ॒सी॒द॒त्॒ । 3 । अ॒स्यै । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । तृती॑यम् । प्रतीति॑ । गृ॒ह्णी॒त॒ । इति॑ । 4 । ते । अ॒ब्रु॒व॒न्न्॒ । 5 । वर᳚म् । वृ॒णा॒म॒है॒ । वृ॒क्णात् । [3]  
1 । प॒रा॒भ॒वि॒ष्यन्त॒ इति॑ परा-भ॒वि॒ष्यन्तः॑ । म॒न्या॒म॒हे॒ । ततः॑ । मा । परेति॑ । भू॒म॒ । इति॑ । 2 । आ॒व्रश्च॑ना॒दित्या᳚-व्रश्च॑नात् । वः॒ । भूयाꣳ॑सः । उदिति॑ । ति॒ष्ठा॒न्॒ । इति॑ । अ॒ब्र॒वी॒त्॒ । तस्मा᳚त् । आ॒व्रश्च॑ना॒दित्या᳚-व्रश्च॑नात् । वृ॒ख्षाणा᳚म् । भूयाꣳ॑सः । उदिति॑ । ति॒ष्ठ॒न्ति॒ । वारे॑वृत॒मिति॒ वारे᳚-वृ॒त॒म्॒ । हि । ए॒षा॒म्॒ । 3 । तृती॑यम् । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । प्रतीति॑ । अ॒गृ॒ह्ण॒न्न्॒ । सः । नि॒र्या॒स इति॑ निः-या॒सः । अ॒भ॒व॒त्॒ । तस्मा᳚त् । नि॒र्या॒सस्येति॑ निः-या॒सस्य॑ । न । आ॒श्य᳚म् । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । हि । ए॒षः । वर्णः॑ । अथो॒ इति॑ । खलु॑ । यः । ए॒व । लोहि॑तः । यः । वा॒ । आ॒व्रश्च॑ना॒दित्या᳚-व्रश्च॑नात् । नि॒र्येष॒तीति॑ निः-येष॑ति । तस्य॑ । न । आ॒श्य᳚म् । [4]  
1 । काम᳚म् । अ॒न्यस्य॑ । सः । स्त्री॒ष॒ꣳ॒सा॒दमिति॑ स्त्री-स॒ꣳ॒सा॒दम् । उपेति॑ । अ॒सी॒द॒त्॒ । 2 । अ॒स्यै । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । तृती॑यम् । प्रतीति॑ । गृ॒ह्णी॒त॒ । इति॑ । 3 । ताः । अ॒ब्रु॒व॒न्न्॒ । 4 । वर᳚म् । वृ॒णा॒म॒है॒ । ऋत्वि॑यात् । प्र॒जामिति॑ प्र-जाम् । वि॒न्दा॒म॒है॒ । काम᳚म् । एति॑ । विज॑नितो॒रिति॒ वि-ज॒नि॒तोः॒ । समिति॑ । भ॒वा॒म॒ । इति॑ । तस्मा᳚त् । ऋत्वि॑यात् । स्त्रियः॑ । प्र॒जामिति॑ प्र-जाम् । वि॒न्द॒न्ते॒ । काम᳚म् । एति॑ । विज॑नितो॒रिति॒ वि-ज॒नि॒तोः॒ । समिति॑ । भ॒व॒न्ति॒ । वारे॑वृत॒मिति॒ वारे᳚-वृ॒त॒म्॒ । हि । आ॒सा॒म्॒ । 5 । तृती॑यम् । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । प्रतीति॑ । अ॒गृ॒ह्ण॒न्न्॒ । सा । मल॑वद्वासा॒ इति॒ मल॑वत्-वा॒साः॒ । अ॒भ॒व॒त्॒ । तस्मा᳚त् । मल॑वद्वास॒सेति॒ मल॑वत्-वा॒स॒सा॒ । न । समिति॑ । व॒दे॒त॒ । [5]  
1 । न । स॒ह । आ॒सी॒त॒ । न । अ॒स्याः॒ । अन्न᳚म् । अ॒द्या॒त्॒ । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । हि । ए॒षा । वर्ण᳚म् । प्र॒ति॒मुच्येति॑ प्रति-मुच्य॑ । आस्ते᳚ । 2 । अथो॒ इति॑ । खलु॑ । आ॒हुः॒ । 3 । अ॒भ्यञ्ज॑न॒मित्य॑भि-अञ्ज॑नम् । वाव । स्त्रि॒याः । अन्न᳚म् । अ॒भ्यञ्ज॑न॒मित्य॑भि-अञ्ज॑नम् । ए॒व । न । प्र॒ति॒गृह्य॒मिति॑ प्रति-गृह्य᳚म् । काम᳚म् । अ॒न्यत् । इति॑ । याम् । मल॑वद्वासस॒मिति॒ मल॑वत्-वा॒स॒स॒म्॒ । स॒म्भव॒न्तीति॑ सम्-भव॑न्ति । यः । ततः॑ । जाय॑ते । सः । अ॒भि॒श॒स्त इत्य॑भि-श॒स्तः । याम् । अर॑ण्ये । तस्यै᳚ । स्ते॒नः । याम् । परा॑चीम् । तस्यै᳚ । ह्री॒त॒मु॒खीति॑ ह्रीत-मु॒खी । अ॒प॒ग॒ल्भ इत्य॑प-ग॒ल्भः । या । स्नाति॑ । तस्याः᳚ । अ॒फ्स्वित्य॑प्-सु । मारु॑कः । या । [6]  
1 । अ॒भ्य॒ङ्क्त इत्य॑भि-अ॒ङ्क्ते । तस्यै᳚ । दु॒श्चर्मेति॑ दुः-चर्मा᳚ । या । प्र॒लि॒खत॒ इति॑ प्र-लि॒खते᳚ । तस्यै᳚ । ख॒ल॒तिः । अ॒प॒मा॒रीत्य॑प-मा॒री । या । आ॒ङ्क्त इत्या᳚-अ॒ङ्क्ते । तस्यै᳚ । का॒णः । या । द॒तः । धाव॑ते । तस्यै᳚ । श्या॒वद॒न्निति॑ श्या॒व-द॒न्न्॒ । या । न॒खानि॑ । नि॒कृ॒न्तत॒ इति॑ नि-कृ॒न्तते᳚ । तस्यै᳚ । कु॒न॒खी । या । कृ॒णत्ति॑ । तस्यै᳚ । क्ली॒बः । या । रज्जु᳚म् । सृ॒जति॑ । तस्याः᳚ । उ॒द्बन्धु॑क॒ इत्यु॑त्-बन्धु॑कः । या । प॒र्णेन॑ । पिब॑ति । तस्याः᳚ । उ॒न्मादु॑क॒ इत्यु॑त्-मादु॑कः । या । ख॒र्वेण॑ । पिब॑ति । तस्यै᳚ । ख॒र्वः । 2 । ति॒स्रः । रात्रीः᳚ । व्र॒तम् । च॒रे॒त्॒ । अ॒ञ्ज॒लिना᳚ । वा॒ । पिबे᳚त् । अख॑र्वेण । वा॒ । पात्रे॑ण । प्र॒जाया॒ इति॑ प्र-जायै᳚ । गो॒पी॒थाय॑ ॥ [7]  
1 । त्वष्टा᳚ । ह॒तपु॑त्र॒ इति॑ ह॒त-पु॒त्रः॒ । वीन्द्र॒मिति॒ वि-इन्द्र᳚म् । सोम᳚म् । एति॑ । अ॒ह॒र॒त्॒ । 2 । तस्मिन्न्॑ । इन्द्रः॑ । उ॒प॒ह॒वमित्यु॑प-ह॒वम् । ऐ॒च्छ॒त॒ । 3 । तम् । न । उपेति॑ । अ॒ह्व॒य॒त॒ । 4 । पु॒त्रम् । मे॒ । अ॒व॒धीः॒ । इति॑ । 5 । सः । य॒ज्ञ॒वे॒श॒समिति॑ यज्ञ-वे॒श॒सम् । कृ॒त्वा । प्रा॒सहेति॑ प्र-सहा᳚ । सोम᳚म् । अ॒पि॒ब॒त्॒ । 6 । तस्य॑ । यत् । अ॒त्यशि॑ष्य॒तेत्य॑ति-अशि॑ष्यत । तत् । त्वष्टा᳚ । आ॒ह॒व॒नीय॒मित्या᳚-ह॒व॒नीय᳚म् । उप॑ । प्रेति॑ । अ॒व॒र्त॒य॒त्॒ । 7 । स्वाहा᳚ । इन्द्र॑शत्रु॒रितीन्द्र॑-श॒त्रुः॒ । व॒र्ध॒स्व॒ । इति॑ । 8 । यत् । अव॑र्तयत् । तत् । वृ॒त्रस्य॑ । वृ॒त्र॒त्वमिति॑ वृत्र-त्वम् । 9 । यत् । अब्र॑वीत् । 10 । स्वाहा᳚ । इन्द्र॑शत्रु॒रितीन्द्र॑-श॒त्रुः॒ । व॒र्ध॒स्व॒ । इति॑ । तस्मा᳚त् । अ॒स्य॒ । [8]  
1 । इन्द्रः॑ । शत्रुः॑ । अ॒भ॒व॒त्॒ । 2 । सः । स॒म्भव॒न्निति॑ सम्-भवन्न्॑ । अ॒ग्नीषोमा॒वित्य॒ग्नी-सोमौ᳚ । अ॒भि । समिति॑ । अ॒भ॒व॒त्॒ । 3 । सः । इ॒षु॒मा॒त्रमि॑षुमात्र॒मिती॑षुमा॒त्रम्-इ॒षु॒मा॒त्र॒म्॒ । विष्वङ्ङ्॑ । अ॒व॒र्ध॒त॒ । 4 । सः । इ॒मान् । लो॒कान् । अ॒वृ॒णो॒त्॒ । 5 । यत् । इ॒मान् । लो॒कान् । अवृ॑णोत् । तत् । वृ॒त्रस्य॑ । वृ॒त्र॒त्वमिति॑ वृत्र-त्वम् । 6 । तस्मा᳚त् । इन्द्रः॑ । अ॒बि॒भे॒त्॒ । 7 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 8 । शत्रुः॑ । मे॒ । अ॒ज॒नि॒ । इति॑ । 9 । तस्मै᳚ । वज्र᳚म् । सि॒क्त्वा । प्रेति॑ । अ॒य॒च्छ॒त्॒ । 10 । ए॒तेन॑ । ज॒हि॒ । इति॑ । तेन॑ । अ॒भीति॑ । आ॒य॒त॒ । 11 । तौ । अ॒ब्रू॒ता॒म्॒ । अ॒ग्नीषोमा॒वित्य॒ग्नी-सोमौ᳚ । 12 । मा । [9]  
1 । प्रेति॑ । हाः॒ । आ॒वम् । अ॒न्तः । स्वः॒ । इति॑ । 2 । मम॑ । वै । यु॒वम् । स्थः॒ । इति॑ । अ॒ब्र॒वी॒त्॒ । माम् । अ॒भि । एति॑ । इ॒त॒म्॒ । इति॑ । 3 । तौ । भा॒ग॒धेय॒मिति॑ भाग-धेय᳚म् । ऐ॒च्छे॒ता॒म्॒ । 4 । ताभ्या᳚म् । ए॒तम् । अ॒ग्नी॒षो॒मीय॒मित्य॑ग्नी-सो॒मीय᳚म् । एका॑दशकपाल॒मित्येका॑दश-क॒पा॒ल॒म्॒ । पू॒र्णमा॑स॒ इति॑ पू॒र्ण-मा॒से॒ । प्रेति॑ । अ॒य॒च्छ॒त्॒ । 5 । तौ । अ॒ब्रू॒ता॒म्॒ । 6 । अ॒भीति॑ । सन्द॑ष्टा॒विति॒ सम्-द॒ष्टौ॒ । वै । स्वः॒ । न । श॒क्नु॒वः॒ । ऐतु॒मित्या-ए॒तु॒म्॒ । इति॑ । 7 । सः । इन्द्रः॑ । आ॒त्मनः॑ । शी॒त॒रू॒राविति॑ शीत-रू॒रौ । अ॒ज॒न॒य॒त्॒ । 8 । तत् । शी॒त॒रू॒रयो॒रिति॑ शीत-रू॒रयोः᳚ । जन्म॑ । 9 । यः । ए॒वम् । शी॒त॒रू॒रयो॒रिति॑ शीत-रू॒रयोः᳚ । जन्म॑ । वेद॑ । [10]  
1 । न । ए॒न॒म्॒ । शी॒त॒रू॒राविति॑ शीत-रू॒रौ । ह॒तः॒ । 2 । ताभ्या᳚म् । ए॒न॒म्॒ । अ॒भीति॑ । अ॒न॒य॒त्॒ । 3 । तस्मा᳚त् । ज॒ञ्ज॒भ्यमा॑नात् । अ॒ग्नीषोमा॒वित्य॒ग्नी-सोमौ᳚ । निरिति॑ । अ॒क्रा॒म॒ता॒म्॒ । 4 । प्रा॒णा॒पा॒नाविति॑ प्राण-अ॒पा॒नौ । वै । ए॒न॒म्॒ । तत् । अ॒ज॒हि॒ता॒म्॒ । 5 । प्रा॒ण इति॑ प्र-अ॒नः । वै । दख्षः॑ । अ॒पा॒न इत्य॑प-अ॒नः । क्रतुः॑ । 6 । तस्मा᳚त् । ज॒ञ्ज॒भ्यमा॑नः । ब्रू॒या॒त्॒ । 7 । मयि॑ । द॒ख्ष॒क्र॒तू इति॑ दख्ष-क्र॒तू । इति॑ । 8 । प्रा॒णा॒पा॒नाविति॑ प्राण-अ॒पा॒नौ । ए॒व । आ॒त्मन्न् । ध॒त्ते॒ । 9 । सर्व᳚म् । आयुः॑ । ए॒ति॒ । 10 । सः । दे॒वताः᳚ । वृ॒त्रात् । नि॒र्‌हूयेति॑ निः-हूय॑ । वार्त्र॑घ्न॒मिति॒ वार्त्र॑-घ्न॒म्॒ । ह॒विः । पू॒र्णमा॑स॒ इति॑ पू॒र्ण-मा॒से॒ । निरिति॑ । अ॒व॒प॒त्॒ । 11 । घ्नन्ति॑ । वै । ए॒न॒म्॒ । पू॒र्णमा॑स॒ इति॑ पू॒र्ण-मा॒से॒ । एति॑ । [11]  
1 । अ॒मा॒वा॒स्या॑या॒मित्य॑मा-वा॒स्या॑याम् । प्या॒य॒य॒न्ति॒ । 2 । तस्मा᳚त् । वार्त्र॒घ्नी इति॒ वार्त्र॑-घ्नी॒ । पू॒र्णमा॑स॒ इति॑ पू॒र्ण-मा॒से॒ । अन्विति॑ । उ॒च्ये॒ते॒ इति॑ । वृध॑न्वती॒ इति॒ वृधन्न्॑-व॒ती॒ । अ॒मा॒वा॒स्या॑या॒मित्य॑मा-वा॒स्या॑याम् । 3 । तत् । स॒॒स्थाप्येति॑ सम्-स्थाप्य॑ । वार्त्र॑घ्न॒मिति॒ वार्त्र॑-घ्न॒म्॒ । ह॒विः । वज्र᳚म् । आ॒दायेत्या᳚-दाय॑ । पुनः॑ । अ॒भीति॑ । आ॒य॒त॒ । 4 । ते इति॑ । अ॒ब्रू॒ता॒म्॒ । द्यावा॑पृथि॒वी इति॒ द्यावा᳚-पृ॒थि॒वी । 5 । मा॒ । प्रेति॑ । हाः॒ । आ॒वयोः᳚ । वै । श्रि॒तः । इति॑ । 6 । ते इति॑ । अ॒ब्रू॒ता॒म्॒ । 7 । वर᳚म् । वृ॒णा॒व॒है॒ । नख्ष॑त्रविहि॒तेति॒ नख्ष॑त्र-वि॒हि॒ता॒ । अ॒हम् । असा॑नि । इति॑ । अ॒सौ । अ॒ब्र॒वी॒त्॒ । चि॒त्रवि॑हि॒तेति॑ चि॒त्र-वि॒हि॒ता॒ । अ॒हम् । इति॑ । इ॒यम् । 8 । तस्मा᳚त् । नख्ष॑त्रविहि॒तेति॒ नख्ष॑त्र-वि॒हि॒ता॒ । अ॒सौ । चि॒त्रवि॑हि॒तेति॑ चि॒त्र-वि॒हि॒ता॒ । इ॒यम् । 9 । यः । ए॒वम् । द्यावा॑पृथि॒व्योरिति॒ द्यावा᳚-पृ॒थि॒व्योः । [12]  
1 । वर᳚म् । वेद॑ । एति॑ । ए॒न॒म्॒ । वरः॑ । ग॒च्छ॒ति॒ । 2 । सः । आ॒भ्याम् । ए॒व । प्रसू॑त॒ इति॒ प्र-सू॒तः॒ । इन्द्रः॑ । वृ॒त्रम् । अ॒ह॒न्न्॒ । 3 । ते । दे॒वाः । वृ॒त्रम् । ह॒त्वा । अ॒ग्नीषोमा॒वित्य॒ग्नी-सोमौ᳚ । अ॒ब्रु॒व॒न्न्॒ । 4 । ह॒व्यम् । नः॒ । व॒ह॒त॒म्॒ । इति॑ । 5 । तौ । अ॒ब्रू॒ता॒म्॒ । 6 । अप॑तेजसा॒वित्यप॑-ते॒ज॒सौ॒ । वै । त्यौ । वृ॒त्रे । वै । त्ययोः᳚ । तेजः॑ । इति॑ । 7 । ते । अ॒ब्रु॒व॒न्न्॒ । 8 । कः । इ॒दम् । अच्छ॑ । ए॒ति॒ । इति॑ । 9 । गौः । इति॑ । अ॒ब्रु॒व॒न्न्॒ । गौः । वाव । सर्व॑स्य । मि॒त्रम् । इति॑ । 10 । सा । अ॒ब्र॒वी॒त्॒ । [13]  
1 । वर᳚म् । वृ॒णै॒ । मयि॑ । ए॒व । स॒ता । उ॒भये॑न । भु॒न॒जा॒ध्वै॒ । इति॑ । 2 । तत् । गौः । एति॑ । अ॒ह॒र॒त्॒ । 3 । तस्मा᳚त् । गवि॑ । स॒ता । उ॒भये॑न । भु॒ञ्ज॒ते॒ । 4 । ए॒तत् । वै । अ॒ग्नेः । तेजः॑ । यत् । घृ॒तम् । 5 । ए॒तत् । सोम॑स्य । यत् । पयः॑ । यः । ए॒वम् । अ॒ग्नीषोम॑यो॒रित्य॒ग्नी-सोम॑योः । तेजः॑ । वेद॑ । ते॒ज॒स्वी । ए॒व । भ॒व॒ति॒ । 7 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 8 । कि॒न्दे॒व॒त्य॑मिति॑ किम्-दे॒व॒त्य᳚म् । पौ॒र्ण॒मा॒समिति॑ पौर्ण-मा॒सम् । इति॑ । 9 । प्रा॒जा॒प॒त्यमिति॑ प्राजा-प॒त्यम् । इति॑ । ब्रू॒या॒त्॒ । 10 । तेन॑ । इन्द्र᳚म् । ज्ये॒ष्ठम् । पु॒त्रम् । नि॒रवा॑सायय॒दिति॑ निः-अवा॑साययत् । इति॑ । 11 । तस्मा᳚त् । ज्ये॒ष्ठम् । पु॒त्रम् । धने॑न । नि॒रव॑सायय॒न्तीति॑ निः-अव॑साययन्ति ॥ [14]  
1 । इन्द्र᳚म् । वृ॒त्रम् । ज॒घ्नि॒वाꣳस᳚म् । मृधः॑ । अ॒भि । प्रेति॑ । अ॒वे॒प॒न्त॒ । सः । ए॒तम् । वै॒मृ॒धम् । पू॒र्णमा॑स॒ इति॑ पू॒र्ण-मा॒से॒ । अ॒नु॒नि॒र्वा॒प्य॑मित्य॑नु-नि॒र्वा॒प्य᳚म् । अ॒प॒श्य॒त्॒ । तम् । निरिति॑ । अ॒व॒प॒त्॒ । तेन॑ । वै । सः । मृधः॑ । अपेति॑ । अ॒ह॒त॒ । यत् । वै॒मृ॒धः । पू॒र्णमा॑स॒ इति॑ पू॒र्ण-मा॒से॒ । अ॒नु॒नि॒र्वा॒प्य॑ इत्य॑नु-नि॒र्वा॒प्यः॑ । भव॑ति । मृधः॑ । ए॒व । तेन॑ । यज॑मानः । अपेति॑ । ह॒ते॒ । 2 । इन्द्रः॑ । वृ॒त्रम् । ह॒त्वा । दे॒वता॑भिः । च॒ । इ॒न्द्रि॒येण॑ । च॒ । वीति॑ । आ॒र्ध्य॒त॒ । सः । ए॒तम् । आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म्॒ । अ॒मा॒वा॒स्या॑या॒मित्य॑मा-वा॒स्या॑याम् । अ॒प॒श्य॒त्॒ । ऐ॒न्द्रम् । दधि॑ । [15]  
1 । तम् । निरिति॑ । अ॒व॒प॒त्॒ । तेन॑ । वै । सः । दे॒वताः᳚ । च॒ । इ॒न्द्रि॒यम् । च॒ । अवेति॑ । अ॒रु॒न्द्ध॒ । 2 । यत् । आ॒ग्ने॒यः । अ॒ष्टाक॑पाल॒ इत्य॒ष्टा-क॒पा॒लः॒ । अ॒मा॒वा॒स्या॑या॒मित्य॑मा-वा॒स्या॑याम् । भव॑ति । ऐ॒न्द्रम् । दधि॑ । दे॒वताः᳚ । च॒ । ए॒व । तेन॑ । इ॒न्द्रि॒यम् । च॒ । यज॑मानः । अवेति॑ । रु॒न्द्धे॒ । 3 । इन्द्र॑स्य । वृ॒त्रम् । ज॒घ्नुषः॑ । इ॒न्द्रि॒यम् । वी॒र्य᳚म् । पृ॒थि॒वीम् । अनु॑ । वीति॑ । आ॒र्च्छ॒त्॒ । तत् । ओष॑धयः । वी॒रुधः॑ । अ॒भ॒व॒न्न्॒ । 4 । सः । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒त्॒ । 5 । वृ॒त्रम् । मे॒ । ज॒घ्नुषः॑ । इ॒न्द्रि॒यम् । वी॒र्य᳚म् । [16]  
1 । पृ॒थि॒वीम् । अनु॑ । वीति॑ । आ॒र॒त्॒ । तत् । ओष॑धयः । वी॒रुधः॑ । अ॒भू॒व॒न्न्॒ । इति॑ । 2 । सः । प्र॒जाप॑ति॒रिति॑ प्र॒जा-प॒तिः॒ । प॒शून् । अ॒ब्र॒वी॒त्॒ । ए॒तत् । अ॒स्मै॒ । समिति॑ । न॒य॒त॒ । इति॑ । 3 । तत् । प॒शवः॑ । ओष॑धीभ्य॒ इत्योष॑धि-भ्यः॒ । अधीति॑ । आ॒त्मन्न् । समिति॑ । अ॒न॒य॒न्न्॒ । तत् । प्रतीति॑ । अ॒दु॒ह॒न्न्॒ । यत् । स॒मन॑य॒न्निति॑ सम्-अन॑यन्न् । तत् । सा॒न्ना॒य्यस्येति॑ साम्-ना॒य्यस्य॑ । सा॒न्ना॒य्य॒त्वमिति॑ सान्नाय्य-त्वम् । यत् । प्र॒त्यदु॑ह॒न्निति॑ प्रति-अदु॑हन्न् । तत् । प्र॒ति॒धुष॒ इति॑ प्रति-धुषः॑ । प्र॒ति॒धु॒क्त्वमिति॑ प्रतिधुक्-त्वम् । 4 । समिति॑ । अ॒नै॒षुः॒ । प्रतीति॑ । अ॒धु॒ख्ष॒न्न्॒ । न । तु । मयि॑ । श्र॒य॒ते॒ । इति॑ । अ॒ब्र॒वी॒त्॒ । ए॒तत् । अ॒स्मै॒ । [17]  
1 । शृ॒तम् । कु॒रु॒त॒ । इति॑ । अ॒ब्र॒वी॒त्॒ । तत् । अ॒स्मै॒ । शृ॒तम् । अ॒कु॒र्व॒न्न्॒ । इ॒न्द्रि॒यम् । वाव । अ॒स्मि॒न्न्॒ । वी॒र्य᳚म् । तत् । अ॒श्र॒य॒न्न्॒ । तत् । शृ॒तस्य॑ । शृ॒त॒त्वमिति॑ शृत-त्वम् । 2 । समिति॑ । अ॒नै॒षुः॒ । प्रतीति॑ । अ॒धु॒ख्ष॒न्न्॒ । शृ॒तम् । अ॒क्र॒न्न्॒ । न । तु । मा॒ । धि॒नो॒ति॒ । इति॑ । अ॒ब्र॒वी॒त्॒ । ए॒तत् । अ॒स्मै॒ । दधि॑ । कु॒रु॒त॒ । इति॑ । अ॒ब्र॒वी॒त्॒ । तत् । अ॒स्मै॒ । दधि॑ । अ॒कु॒र्व॒न्न्॒ । तत् । ए॒न॒म्॒ । अ॒धि॒नो॒त्॒ । तत् । द॒ध्नः । द॒धि॒त्वमिति॑ दधि-त्वम् । 3 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । द॒ध्नः । पूर्व॑स्य । अ॒व॒देय॒मित्य॑व-देय᳚म् । [18]  
1 । दधि॑ । हि । पूर्व᳚म् । क्रि॒यते᳚ । इति॑ । अना॑दृ॒त्येत्यना᳚-दृ॒त्य॒ । तत् । शृ॒तस्य॑ । ए॒व । पूर्व॑स्य । अवेति॑ । द्ये॒त्॒ । इ॒न्द्रि॒यम् । ए॒व । अ॒स्मि॒न्न्॒ । वी॒र्य᳚म् । श्रि॒त्वा । द॒ध्ना । उ॒परि॑ष्टात् । धि॒नो॒ति॒ । य॒था॒पू॒र्वमिति॑ यथा-पू॒र्वम् । उपेति॑ । ए॒ति॒ । 2 । यत् । पू॒तीकैः᳚ । वा॒ । प॒र्ण॒व॒ल्कैरिति॑ पर्ण-व॒ल्कैः । वा॒ । आ॒त॒ञ्च्यादित्या᳚-त॒ञ्च्यात् । सौ॒म्यम् । तत् । यत् । क्व॑लैः । रा॒ख्ष॒सम् । तत् । यत् । त॒ण्डु॒लैः । वै॒श्व॒दे॒वमिति॑ वैश्व-दे॒वम् । तत् । यत् । आ॒तञ्च॑ने॒नेत्या᳚-तञ्च॑नेन । मा॒नु॒षम् । तत् । यत् । द॒ध्ना । तत् । सेन्द्र॒मिति॒ स-इ॒न्द्र॒म्॒ । द॒ध्ना । एति॑ । त॒न॒क्ति॒ । [19]  
1 । से॒न्द्र॒त्वायेति॑ सेन्द्र-त्वाय॑ । 2 । अ॒ग्नि॒हो॒त्रो॒च्छे॒ष॒णमित्य॑ग्निहोत्र-उ॒च्छे॒ष॒णम् । अ॒भ्यात॑न॒क्तीत्य॑भि-आत॑नक्ति । य॒ज्ञस्य॑ । सन्त॑त्या॒ इति॒ सम्-त॒त्यै॒ । 3 । इन्द्रः॑ । वृ॒त्रम् । ह॒त्वा । परा᳚म् । प॒रा॒वत॒मिति॑ परा-वत᳚म् । अ॒ग॒च्छ॒त्॒ । अपेति॑ । अ॒रा॒ध॒म्॒ । इति॑ । मन्य॑मानः । तम् । दे॒वताः᳚ । प्रैष॒मिति॑ प्र-एष᳚म् । ऐ॒च्छ॒न्न्॒ । सः । अ॒ब्र॒वी॒त्॒ । प्र॒जाप॑ति॒रिति॑ प्र॒जा-प॒तिः॒ । यः । प्र॒थ॒मः । अ॒नु॒वि॒न्दतीत्य॑नु-वि॒न्दति॑ । तस्य॑ । प्र॒थ॒मम् । भा॒ग॒धेय॒मिति॑ भाग-धेय᳚म् । इति॑ । तम् । पि॒तरः॑ । अन्विति॑ । अ॒वि॒न्द॒न्न्॒ । तस्मा᳚त् । पि॒तृभ्य॒ इति॑ पि॒तृ-भ्यः॒ । पू॒र्वे॒द्युः । क्रि॒य॒ते॒ । 4 । सः । अ॒मा॒वा॒स्या॑मित्य॑मा-वा॒स्या᳚म् । प्रति॑ । एति॑ । अ॒ग॒च्छ॒त्॒ । तम् । दे॒वाः । अ॒भि । समिति॑ । अ॒ग॒च्छ॒न्त॒ । अ॒मा । वै । नः॒ । [20]  
1 । अ॒द्य । वसु॑ । व॒स॒ति॒ । इति॑ । इन्द्रः॑ । हि । दे॒वाना᳚म् । वसु॑ । तत् । अ॒मा॒वा॒स्या॑या॒ इत्य॑मा-वा॒स्या॑याः । अ॒मा॒वा॒स्य॒त्वमित्य॑मावास्य-त्वम् । 2 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । कि॒न्दे॒व॒त्य॑मिति॑ किम्-दे॒व॒त्य᳚म् । सा॒न्ना॒य्यमिति॑ साम्-ना॒य्यम् । इति॑ । वै॒श्व॒दे॒वमिति॑ वैश्व-दे॒वम् । इति॑ । ब्रू॒या॒त्॒ । विश्वे᳚ । हि । तत् । दे॒वाः । भा॒ग॒धेय॒मिति॑ भाग-धेय᳚म् । अ॒भीति॑ । स॒मग॑च्छ॒न्तेति॑ सम्-अग॑च्छन्त । इति॑ । अथो॒ इति॑ । खलु॑ । ऐ॒न्द्रम् । इति॑ । ए॒व । ब्रू॒या॒त्॒ । इन्द्र᳚म् । वाव । ते । तत् । भि॒ष॒ज्यन्तः॑ । अ॒भि । समिति॑ । स॒मग॑च्छ॒न्तेति॑ सम्-अग॑च्छन्त । इति॑ ॥ [21]  
1 । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । 2 । सः । तु । वै । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । य॒जे॒त॒ । यः । ए॒नौ॒ । सेन्द्रा॒विति॒ स-इ॒न्द्रौ॒ । यजे॑त । इति॑ । 3 । वै॒मृ॒धः । पू॒र्णमा॑स॒ इति॑ पू॒र्ण-मा॒से॒ । अ॒नु॒नि॒र्वा॒प्य॑ इत्य॑नु-नि॒र्वा॒प्यः॑ । भ॒व॒ति॒ । तेन॑ । पू॒र्णमा॑स॒ इति॑ पू॒र्ण-मा॒सः॒ । सेन्द्र॒ इति॒ स-इ॒न्द्रः॒ । ऐ॒न्द्रम् । दधि॑ । अ॒मा॒वा॒स्या॑या॒मित्य॑मा-वा॒स्या॑याम् । तेन॑ । अ॒मा॒वा॒स्येत्य॑मा-वा॒स्या᳚ । सेन्द्रेति॒ स-इ॒न्द्रा॒ । यः । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । सेन्द्रा॒विति॒ स-इ॒न्द्रौ॒ । ए॒व । ए॒नौ॒ । य॒ज॒ते॒ । श्वश्श्व॒ इति॒ श्वः-श्वः॒ । अ॒स्मै॒ । ई॒जा॒नाय॑ । वसी॑यः । भ॒व॒ति॒ । 4 । दे॒वाः । वै । यत् । य॒ज्ञे । अकु॑र्वत । तत् । असु॑राः । अ॒कु॒र्व॒त॒ । ते । दे॒वाः । ए॒ताम् । [22]  
1 । इष्टि᳚म् । अ॒प॒श्य॒न्न्॒ । 2 । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । एका॑दशकपाल॒मित्येका॑दश-क॒पा॒ल॒म्॒ । सर॑स्वत्यै । च॒रुम् । सर॑स्वते । च॒रुम् । ताम् । पौ॒र्ण॒मा॒समिति॑ पौर्ण-मा॒सम् । स॒॒स्थाप्येति॑ सम्-स्थाप्य॑ । अनु॑ । निरिति॑ । अ॒व॒प॒न्न्॒ । ततः॑ । दे॒वाः । अभ॑वन्न् । परेति॑ । असु॑राः । 3 । यः । भ्रातृ॑व्यवा॒निति॒ भ्रातृ॑व्य-वा॒न्॒ । स्यात् । सः । पौ॒र्ण॒मा॒समिति॑ पौर्ण-मा॒सम् । स॒॒स्थाप्येति॑ सम्-स्थाप्य॑ । ए॒ताम् । इष्टि᳚म् । अनु॑ । निरिति॑ । व॒पे॒त्॒ । पौ॒र्ण॒मा॒सेनेति॑ पौर्ण-मा॒सेन॑ । ए॒व । वज्र᳚म् । भ्रातृ॑व्याय । प्र॒हृत्येति॑ प्र-हृत्य॑ । आ॒ग्ना॒वै॒ष्ण॒वेनेत्या᳚ग्ना-वै॒ष्ण॒वेन॑ । दे॒वताः᳚ । च॒ । य॒ज्ञम् । च॒ । भ्रातृ॑व्यस्य । वृ॒ङ्क्ते॒ । 4 । मि॒थु॒नान् । प॒शून् । सा॒र॒स्व॒ताभ्या᳚म् । याव॑त् । ए॒व । अ॒स्य॒ । अस्ति॑ । तत् । [23]  
1 । सर्व᳚म् । वृ॒ङ्क्ते॒ । 2 । पौ॒र्ण॒मा॒सीमिति॑ पौर्ण-मा॒सीम् । ए॒व । य॒जे॒त॒ । भ्रातृ॑व्यवा॒निति॒ भ्रातृ॑व्य-वा॒न्॒ । न । अ॒मा॒वा॒स्या॑मित्य॑मा-वा॒स्या᳚म् । ह॒त्वा । भ्रातृ॑व्यम् । न । एति॑ । प्या॒य॒य॒ति॒ । 3 । सा॒क॒म्प्र॒स्था॒यीये॒नेति॑ साकम्-प्र॒स्था॒यीये॑न । य॒जे॒त॒ । प॒शुका॑म॒ इति॑ प॒शु-का॒मः॒ । 4 । यस्मै᳚ । वै । अल्पे॑न । आ॒हर॒न्तीत्या᳚-हर॑न्ति । न । आ॒त्मना᳚ । तृप्य॑ति । न । अ॒न्यस्मै᳚ । द॒दा॒ति॒ । यस्मै᳚ । म॒ह॒ता । तृप्य॑ति । आ॒त्मना᳚ । ददा॑ति । अ॒न्यस्मै᳚ । म॒ह॒ता । पू॒र्णम् । हो॒त॒व्य᳚म् । 5 । तृ॒प्तः । ए॒व । ए॒न॒म्॒ । इन्द्रः॑ । प्र॒जयेति॑ प्र-जया᳚ । प॒शुभि॒रिति॑ प॒शु-भिः॒ । त॒र्प॒य॒ति॒ । 6 । दा॒रु॒पा॒त्रेणेति॑ दारु-पा॒त्रेण॑ । जु॒हो॒ति॒ । 7 । न । हि । मृ॒न्मय॒मिति॑ मृत्-मय᳚म् । आहु॑ति॒मित्या-हु॒ति॒म्॒ । आ॒न॒शे । 8 । औदु॑म्बरम् । [24]  
1 । भ॒व॒ति॒ । ऊर्क् । वै । उ॒दु॒म्बरः॑ । ऊर्क् । प॒शवः॑ । ऊ॒र्जा । ए॒व । अ॒स्मै॒ । ऊर्ज᳚म् । प॒शून् । अवेति॑ । रु॒न्द्धे॒ । 2 । न । अग॑तश्री॒रित्यग॑त-श्रीः॒ । म॒हे॒न्द्रमिति॑ महा-इ॒न्द्रम् । य॒जे॒त॒ । 3 । त्रयः॑ । वै । ग॒तश्रि॑य॒ इति॑ ग॒त-श्रि॒यः॒ । शु॒श्रु॒वान् । ग्रा॒म॒णीरिति॑ ग्राम-नीः । रा॒ज॒न्यः॑ । तेषा᳚म् । म॒हे॒न्द्र इति॑ महा-इ॒न्द्रः । दे॒वता᳚ । यः । वै । स्वाम् । दे॒वता᳚म् । अ॒ति॒यज॑त॒ इत्य॑ति-यज॑ते । प्रेति॑ । स्वायै᳚ । दे॒वता॑यै । च्य॒व॒ते॒ । न । परा᳚म् । प्रेति॑ । आ॒प्नो॒ति॒ । पापी॑यान् । भ॒व॒ति॒ । 4 । सँ॒व्व॒थ्स॒रमिति॑ सम्-व॒थ्स॒रम् । इन्द्र᳚म् । य॒जे॒त॒ । सँ॒व्व॒थ्स॒रमिति॑ सम्-व॒थ्स॒रम् । हि । व्र॒तम् । न । अतीति॑ । स्वा । [25]  
1 । ए॒व । ए॒न॒म्॒ । दे॒वता᳚ । इ॒ज्यमा॑ना । भूत्यै᳚ । इ॒न्द्धे॒ । वसी॑यान् । भ॒व॒ति॒ । 2 । सँ॒व्व॒थ्स॒रस्येति॑ सम्-व॒थ्स॒रस्य॑ । प॒रस्ता᳚त् । अ॒ग्नये᳚ । व्र॒तप॑तय॒ इति॑ व्र॒त-प॒त॒ये॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । 3 । सँ॒व्व॒थ्स॒रमिति॑ सम्-व॒थ्स॒रम् । ए॒व । ए॒न॒म्॒ । वृ॒त्रम् । ज॒घ्नि॒वाꣳस᳚म् । अ॒ग्निः । व्र॒तप॑ति॒रिति॑ व्र॒त-प॒तिः॒ । व्र॒तम् । एति॑ । ल॒म्भ॒य॒ति॒ । 4 । ततः॑ । अधीति॑ । काम᳚म् । य॒जे॒त॒ ॥ [26]  
1 । न । असो॑मया॒जीत्यसो॑म-या॒जी॒ । समिति॑ । न॒ये॒त्॒ । अना॑गत॒मित्यना᳚-ग॒त॒म्॒ । वै । ए॒तस्य॑ । पयः॑ । यः । असो॑मया॒जीत्यसो॑म-या॒जी॒ । 2 । यत् । असो॑मया॒जीत्यसो॑म-या॒जी॒ । स॒न्नये॒दिति॑ सम्-नये᳚त् । प॒रि॒मो॒ष इति॑ परि-मो॒षः । ए॒व । सः । अनृ॑तम् । क॒रो॒ति॒ । 3 । अथो॒ इति॑ । परेति॑ । ए॒व । सि॒च्य॒ते॒ । 4 । सो॒म॒या॒जीति॑ सोम-या॒जी । ए॒व । समिति॑ । न॒ये॒त्॒ । पयः॑ । वै । सोमः॑ । पयः॑ । सा॒न्ना॒य्यमिति॑ साम्-ना॒य्यम् । पय॑सा । ए॒व । पयः॑ । आ॒त्मन्न् । ध॒त्ते॒ । 5 । वीति॑ । वै । ए॒तम् । प्र॒जयेति॑ प्र-जया᳚ । प॒शुभि॒रिति॑ प॒शु-भिः॒ । अ॒र्ध॒य॒ति॒ । व॒र्धय॑ति । अ॒स्य॒ । भ्रातृ॑व्यम् । यस्य॑ । ह॒विः । निरु॑प्त॒मिति॒ निः-उ॒प्त॒म्॒ । पु॒रस्ता᳚त् । च॒न्द्रमाः᳚ । [27]  
1 । अ॒भीति॑ । उ॒देतीत्यु॑त्-एति॑ । 2 । त्रे॒धा । त॒ण्डु॒लान् । वीति॑ । भ॒जे॒त्॒ । 3 । ये । म॒ध्य॒माः । स्युः । तान् । अ॒ग्नये᳚ । दा॒त्रे । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । कु॒र्या॒त्॒ । 4 । ये । स्थवि॑ष्ठाः । तान् । इन्द्रा॑य । प्र॒दा॒त्र इति॑ प्र-दा॒त्रे । द॒धन्न् । च॒रुम् । 5 । ये । अणि॑ष्ठाः । तान् । विष्ण॑वे । शि॒पि॒वि॒ष्टायेति॑ शिपि-वि॒ष्टाय॑ । शृ॒ते । च॒रुम् । 6 । अ॒ग्निः । ए॒व । अ॒स्मै॒ । प्र॒जामिति॑ प्र-जाम् । प्र॒ज॒नय॒तीति॑ प्र-ज॒नय॑ति । वृ॒द्धाम् । इन्द्रः॑ । प्रेति॑ । य॒च्छ॒ति॒ । 7 । य॒ज्ञः । वै । विष्णुः॑ । प॒शवः॑ । शिपि॑ः । य॒ज्ञे । ए॒व । प॒शुषु॑ । प्रतीति॑ । ति॒ष्ठ॒ति॒ । 8 । न । द्वे इति॑ । [28]  
1 । य॒जे॒त॒ । यत् । पूर्व॑या । सम्प्र॒तीति॒ सम्-प्र॒ति॒ । यजे॑त । उत्त॑र॒येत्युत्-त॒र॒या॒ । छ॒म्बट् । कु॒र्या॒त्॒ । 3 । यत् । उत्त॑र॒येत्युत्-त॒र॒या॒ । सम्प्र॒तीति॒ सम्-प्र॒ति॒ । यजे॑त । पूर्व॑या । छ॒म्बट् । कु॒र्या॒त्॒ । न । इष्टिः॑ । भव॑ति । न । य॒ज्ञः । तत् । अन्विति॑ । ह्री॒त॒मु॒खीति॑ ह्रीत-मु॒खी । अ॒प॒ग॒ल्भ इत्य॑प-ग॒ल्भः । जा॒य॒ते॒ । 4 । एका᳚म् । ए॒व । य॒जे॒त॒ । प्र॒ग॒ल्भ इति॑ प्र-ग॒ल्भः । अ॒स्य॒ । जा॒य॒ते॒ । 5 । अना॑दृ॒त्येत्यना᳚-दृ॒त्य॒ । तत् । द्वे इति॑ । ए॒व । य॒जे॒त॒ । 6 । य॒ज्ञ॒मु॒खमिति॑ यज्ञ-मु॒खम् । ए॒व । पूर्व॑या । आ॒लभ॑त॒ इत्या᳚-लभ॑ते । यज॑ते । उत्त॑र॒येत्युत्-त॒र॒या॒ । दे॒वताः᳚ । ए॒व । पूर्व॑या । अ॒व॒रु॒न्द्ध इत्य॑व-रु॒न्द्धे । इ॒न्द्रि॒यम् । उत्त॑र॒येत्युत्-त॒र॒या॒ । दे॒व॒लो॒कमिति॑ देव-लो॒कम् । ए॒व । [29]  
1 । पूर्व॑या । अ॒भि॒जय॒तीत्य॑भि-जय॑ति । म॒नु॒ष्य॒लो॒कमिति॑ मनुष्य-लो॒कम् । उत्त॑र॒येत्युत्-त॒र॒या॒ । 2 । भूय॑सः । य॒ज्ञ॒क्र॒तूनिति॑ यज्ञ-क्र॒तून् । उपेति॑ । ए॒ति॒ । 3 । ए॒षा । वै । सु॒मना॒ इति॑ सु-मनाः᳚ । नाम॑ । इष्टिः॑ । यम् । अ॒द्य । ई॒जा॒नम् । प॒श्चात् । च॒न्द्रमाः᳚ । अ॒भीति॑ । उ॒देतीत्यु॑त्-एति॑ । अ॒स्मिन्न् । ए॒व । अ॒स्मै॒ । लो॒के । अर्धु॑कम् । भ॒व॒ति॒ । 4 । दा॒ख्षा॒य॒ण॒य॒ज्ञेनेति॑ दाख्षायण-य॒ज्ञेन॑ । सु॒व॒र्गका॑म॒ इति॑ सुव॒र्ग-का॒मः॒ । य॒जे॒त॒ । 5 । पू॒र्णमा॑स॒ इति॑ पू॒र्ण-मा॒से॒ । समिति॑ । न॒ये॒त्॒ । मै॒त्रा॒व॒रु॒ण्येति॑ मैत्रा-व॒रु॒ण्या । आ॒मिख्ष॑या । अ॒मा॒वा॒स्या॑या॒मित्य॑मा-वा॒स्या॑याम् । य॒जे॒त॒ । 6 । पू॒र्णमा॑स॒ इति॑ पू॒र्ण-मा॒से॒ । वै । दे॒वाना᳚म् । सु॒तः । तेषा᳚म् । ए॒तम् । अ॒र्ध॒मा॒समित्य॑र्ध-मा॒सम् । प्रसु॑त॒ इति॒ प्र-सु॒तः॒ । 7 । तेषा᳚म् । मै॒त्रा॒व॒रु॒णीति॑ मैत्रा-व॒रु॒णी । व॒शा । अ॒मा॒वा॒स्या॑या॒मित्य॑मा-वा॒स्या॑याम् । अ॒नू॒ब॒न्ध्येत्य॑नु-ब॒न्ध्या᳚ । यत् । [30]  
1 । पू॒र्वे॒द्युः । यज॑ते । वेदि᳚म् । ए॒व । तत् । क॒रो॒ति॒ । 2 । यत् । व॒थ्सान् । अ॒पा॒क॒रोतीत्य॑प-आ॒करोति॑ । स॒दो॒ह॒वि॒र्धा॒ने इति॑ सदः-ह॒वि॒र्धा॒ने । ए॒व । समिति॑ । मि॒नो॒ति॒ । 3 । यत् । यज॑ते । दे॒वैः । ए॒व । सु॒त्याम् । समिति॑ । पा॒द॒य॒ति॒ । सः । ए॒तम् । अ॒र्ध॒मा॒समित्य॑र्ध-मा॒सम् । स॒ध॒माद॒मिति॑ सध-माद᳚म् । दे॒वैः । सोम᳚म् । पि॒ब॒ति॒ । 4 । यत् । मै॒त्रा॒व॒रु॒ण्येति॑ मैत्रा-व॒रु॒ण्या । आ॒मिख्ष॑या । अ॒मा॒वा॒स्या॑या॒मित्य॑मा-वा॒स्या॑याम् । यज॑ते । या । ए॒व । अ॒सौ । दे॒वाना᳚म् । व॒शा । अ॒नू॒ब॒न्ध्येत्य॑नु-ब॒न्ध्या᳚ । सो इति॑ । ए॒व । ए॒षा । ए॒तस्य॑ । 5 । सा॒ख्षादिति॑ स-अ॒ख्षात् । वै । ए॒षः । दे॒वान् । अ॒भ्यारो॑ह॒तीत्य॑भि-आरो॑हति । यः । ए॒षा॒म्॒ । य॒ज्ञम् । [31]  
1 । अ॒भ्या॒रोह॒तीत्य॑भि-आ॒रोह॑ति । यथा᳚ । खलु॑ । वै । श्रेयान्॑ । अ॒भ्यारू॑ढ॒ इत्य॑भि-आरू॑ढः । का॒मय॑ते । तथा᳚ । क॒रो॒ति॒ । 2 । यदि॑ । अ॒व॒विध्य॒तीत्य॑व-विध्य॑ति । पापी॑यान् । भ॒व॒ति॒ । यदि॑ । न । अ॒व॒विध्य॒तीत्य॑व-विध्य॑ति । स॒दृङ्ङिति॑ स-दृङ्ङ् । व्या॒वृत्का॑म॒ इति॑ व्या॒वृत्-का॒मः॒ । ए॒तेन॑ । य॒ज्ञेन॑ । य॒जे॒त॒ । ख्षु॒रप॑वि॒रिति॑ ख्षु॒र-प॒विः॒ । हि । ए॒षः । य॒ज्ञः । ता॒जक् । पुण्यः॑ । वा॒ । भव॑ति । प्रेति॑ । वा॒ । मी॒य॒ते॒ । 3 । तस्य॑ । ए॒तत् । व्र॒तम् । न । अनृ॑तम् । व॒दे॒त्॒ । न । मा॒ꣳ॒सम् । अ॒श्ञी॒या॒त्॒ । न । स्त्रिय᳚म् । उपेति॑ । इ॒या॒त्॒ । न । अ॒स्य॒ । पल्पू॑लनेन । वासः॑ । प॒ल्पू॒ल॒ये॒युः॒ । ए॒तत् । हि । दे॒वाः । सर्व᳚म् । न । कु॒र्वन्ति॑ ॥ [32]  
1 । ए॒षः । वै । दे॒व॒र॒थ इति॑ देव-र॒थः । यत् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । 2 । यः । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । इ॒ष्ट्वा । सोमे॑न । यज॑ते । रथ॑स्पष्ट॒ इति॒ रथ॑-स्प॒ष्टे॒ । ए॒व । अ॒व॒सान॒ इत्य॑व-साने᳚ । वरे᳚ । दे॒वाना᳚म् । अवेति॑ । स्य॒ति॒ । 3 । ए॒तानि॑ । वै । अङ्गा॒परू॒ꣳ॒षीत्यङ्गा᳚-परूꣳ॑षि । सँ॒व्व॒थ्स॒रस्येति॑ सम्-व॒थ्स॒रस्य॑ । यत् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । 4 । यः । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । अङ्गा॒परू॒ꣳ॒षीत्यङ्गा᳚-परूꣳ॑षि । ए॒व । सँ॒व्व॒थ्स॒रस्येति॑ सम्-व॒थ्स॒रस्य॑ । प्रतीति॑ । द॒धा॒ति॒ । 5 । ए॒ते इति॑ । वै । सँ॒व्व॒थ्स॒रस्येति॑ सम्-व॒थ्स॒रस्य॑ । चख्षु॑षी॒ इति॑ । यत् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । 6 । यः । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । ताभ्या᳚म् । ए॒व । सु॒व॒र्गमिति॑ सुवः-गम् । लो॒कम् । अन्विति॑ । प॒श्य॒ति॒ । [33]  
1 । ए॒षा । वै । दे॒वाना᳚म् । विक्रा᳚न्ति॒रिति॒ वि-क्रा॒न्तिः॒ । यत् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । 2 । यः । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । दे॒वाना᳚म् । ए॒व । विक्रा᳚न्ति॒मिति॒ वि-क्रा॒न्ति॒म्॒ । अनु॑ । वीति॑ । क्र॒म॒ते॒ । 3 । ए॒षः । वै । दे॒व॒यान॒ इति॑ देव-यानः॑ । पन्थाः᳚ । यत् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । 4 । यः । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । यः । ए॒व । दे॒व॒यान॒ इति॑ देव-यानः॑ । पन्थाः᳚ । तम् । स॒मारो॑ह॒तीति॑ सम्-आरो॑हति । 5 । ए॒तौ । वै । दे॒वाना᳚म् । हरी॒ इति॑ । यत् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । 6 । यः । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । यौ । ए॒व । दे॒वाना᳚म् । हरी॒ इति॑ । ताभ्या᳚म् । [34]  
1 । ए॒व । ए॒भ्यः॒ । ह॒व्यम् । व॒ह॒ति॒ । 2 । ए॒तत् । वै । दे॒वाना᳚म् । आ॒स्य᳚म् । यत् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । 3 । यः । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । सा॒ख्षादिति॑ स-अ॒ख्षात् । ए॒व । दे॒वाना᳚म् । आ॒स्ये᳚ । जु॒हो॒ति॒ । 4 । ए॒षः । वै । ह॒वि॒र्धा॒नीति॑ हविः-धा॒नी । यः । द॒र्‌श॒पू॒र्ण॒मा॒स॒या॒जीति॑ दर्‌शपूर्णमास-या॒जी । 5 । सा॒यम्प्रा॑त॒रिति॑ सा॒यम्-प्रा॒तः॒ । अ॒ग्नि॒हो॒त्रमित्य॑ग्नि-हो॒त्रम् । जु॒हो॒ति॒ । यज॑ते । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । अह॑रह॒रित्यहः॑-अ॒हः॒ । ह॒वि॒र्धा॒निना॒मिति॑ हविः-धा॒निना᳚म् । सु॒तः । 6 । यः । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । ह॒वि॒र्धा॒नीति॑ हविः-धा॒नी । अ॒स्मि॒ । इति॑ । सर्व᳚म् । ए॒व । अ॒स्य॒ । ब॒र्‌हि॒ष्य᳚म् । द॒त्तम् । भ॒व॒ति॒ । 7 । दे॒वाः । वै । अहः॑ । [35]  
1 । य॒ज्ञिय᳚म् । न । अ॒वि॒न्द॒न्न्॒ । ते । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । अ॒पु॒न॒न्न्॒ । 2 । तौ । वै । ए॒तौ । पू॒तौ । मेध्यौ᳚ । यत् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । 3 । यः । ए॒वम् । वि॒द्वान् । द॒र्‌श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते । पू॒तौ । ए॒व । ए॒नौ॒ । मेध्यौ᳚ । य॒ज॒ते॒ । 4 । न । अ॒मा॒वा॒स्या॑या॒मित्य॑मा-वा॒स्या॑याम् । च॒ । पौ॒र्ण॒मा॒स्यामिति॑ पौर्ण-मा॒स्याम् । च॒ । स्त्रिय᳚म् । उपेति॑ । इ॒या॒त्॒ । 5 । यत् । उ॒पे॒यादित्यु॑प-इ॒यात् । निरि॑न्द्रिय॒ इति॒ निः-इ॒न्द्रि॒यः॒ । स्यात् । 6 । सोम॑स्य । वै । राज्ञः॑ । अ॒र्ध॒मा॒सस्येत्य॑र्ध-मा॒सस्य॑ । रात्र॑यः । पत्न॑यः । आ॒स॒न्न्॒ । 7 । तासा᳚म् । अ॒मा॒वा॒स्या॑मित्य॑मा-वा॒स्या᳚म् । च॒ । पौ॒र्ण॒मा॒सीमिति॑ पौर्ण-मा॒सीम् । च॒ । न । उपेति॑ । ऐ॒त्॒ । [36]  
1 । ते इति॑ । ए॒न॒म्॒ । अ॒भि । समिति॑ । अ॒न॒ह्ये॒ता॒म्॒ । 2 । तम् । यख्ष्मः॑ । आ॒र्च्छ॒त्॒ । 3 । राजा॑नम् । यख्ष्मः॑ । आ॒र॒त्॒ । इति॑ । तत् । रा॒ज॒य॒ख्ष्मस्येति॑ राज-य॒ख्मस्य॑ । जन्म॑ । 4 । यत् । पापी॑यान् । अभ॑वत् । तत् । पा॒प॒य॒ख्ष्मस्येति॑ पाप-य॒ख्ष्मस्य॑ । 5 । यत् । जा॒याभ्या᳚म् । अवि॑न्दत् । तत् । जा॒येन्य॑स्य । 6 । यः । ए॒वम् । ए॒तेषा᳚म् । यख्ष्मा॑णाम् । जन्म॑ । वेद॑ । न । ए॒न॒म्॒ । ए॒ते । यख्ष्माः᳚ । वि॒न्द॒न्ति॒ । 7 । सः । ए॒ते इति॑ । ए॒व । न॒म॒स्यन्न् । उपेति॑ । अ॒धा॒व॒त्॒ । 8 । ते इति॑ । अ॒ब्रू॒ता॒म्॒ । 9 । वर᳚म् । वृ॒णा॒व॒है॒ । आ॒वम् । दे॒वाना᳚म् । भा॒ग॒धे इति॑ भाग-धे । अ॒सा॒व॒ । [37]  
1 । आ॒वत् । अधीति॑ । दे॒वाः । इ॒ज्या॒न्तै॒ । इति॑ । 2 । तस्मा᳚त् । स॒दृशी॑नाम् । रात्री॑णाम् । अ॒मा॒वा॒स्या॑या॒मित्य॑मा-वा॒स्या॑याम् । च॒ । पौ॒र्ण॒मा॒स्यामिति॑ पौर्ण-मा॒स्याम् । च॒ । दे॒वाः । इ॒ज्य॒न्ते॒ । 3 । ए॒ते इति॑ । हि । दे॒वाना᳚म् । भा॒ग॒धे इति॑ भाग-धे । 4 । भा॒ग॒धा इति॑ भाग-धाः । अ॒स्मै॒ । म॒नु॒ष्याः᳚ । भ॒व॒न्ति॒ । यः । ए॒वम् । वेद॑ । 5 । भू॒तानि॑ । ख्षुध᳚म् । अ॒घ्न॒न्न्॒ । स॒द्यः । म॒नु॒ष्याः᳚ । अ॒र्ध॒मा॒स इत्य॑र्ध-मा॒से । दे॒वाः । मा॒सि । पि॒तरः॑ । सँ॒व्व॒थ्स॒र इति॑ सम्-व॒थ्स॒रे । वन॒स्पत॑यः । 6 । तस्मा᳚त् । अह॑रह॒रित्यहः॑-अ॒हः॒ । म॒नु॒ष्याः᳚ । अश॑नम् । इ॒च्छ॒न्ते॒ । अ॒र्ध॒मा॒स इत्य॑र्ध-मा॒से । दे॒वाः । इ॒ज्य॒न्ते॒ । मा॒सि । पि॒तृभ्य॒ इति॑ पि॒तृ-भ्यः॒ । क्रि॒य॒ते॒ । सँ॒व्व॒थ्स॒र इति॑ सम्-व॒थ्स॒रे । वन॒स्पत॑यः । फल᳚म् । गृ॒ह्ण॒न्ति॒ । 7 । यः । ए॒वम् । वेद॑ । हन्ति॑ । ख्षुध᳚म् । भ्रातृ॑व्यम् ॥ [38]  
1 । दे॒वाः । वै । न । ऋ॒चि । न । यजु॑षि । अ॒श्र॒य॒न्त॒ । 2 । ते । सामन्न्॑ । ए॒व । अश्र॑यन्त । 3 । हिम् । क॒रो॒ति॒ । साम॑ । ए॒व । अ॒कः॒ । 4 । हिम् । क॒रो॒ति॒ । यत्र॑ । ए॒व । दे॒वाः । अश्र॑यन्त । ततः॑ । ए॒व । ए॒ना॒न्॒ । प्रेति॑ । यु॒ङ्क्ते॒ । 5 । हिम् । क॒रो॒ति॒ । वा॒चः । ए॒व । ए॒षः । योगः॑ । 6 । हिम् । क॒रो॒ति॒ । प्र॒जा इति॑ प्र-जाः । ए॒व । तत् । यज॑मानः । सृ॒ज॒ते॒ । 7 । त्रिः । प्र॒थ॒माम् । अन्विति॑ । आ॒ह॒ । त्रिः । उ॒त्त॒मामित्यु॑त्-त॒माम् । 8 । य॒ज्ञस्य॑ । ए॒व । तत् । ब॒र्‌सम् । [39]  
1 । न॒ह्य॒ति॒ । अप्र॑स्रꣳसा॒येत्यप्र॑-स्र॒ꣳ॒सा॒य॒ । 2 । सन्त॑त॒मिति॒ सम्-त॒त॒म्॒ । अन्विति॑ । आ॒ह॒ । प्रा॒णाना॒मिति॑ प्र-अ॒नाना᳚म् । अ॒न्नाद्य॒स्येत्य॑न्न-अद्य॑स्य । सन्त॑त्या॒ इति॒ सम्-त॒त्यै॒ । 3 । अथो॒ इति॑ । रख्ष॑साम् । अप॑हत्या॒ इत्यप॑-ह॒त्यै॒ । 4 । राथ॑न्तरीम् । प्र॒थ॒माम् । अन्विति॑ । आ॒ह॒ । 5 । राथ॑न्तरः । वै । अ॒यम् । लो॒कः । 6 । इ॒मम् । ए॒व । लो॒कम् । अ॒भीति॑ । ज॒य॒ति॒ । 7 । त्रिः । वीति॑ । गृ॒ह्णा॒ति॒ । 8 । त्रयः॑ । इ॒मे । लो॒काः । 9 । इ॒मान् । ए॒व । लो॒कान् । अ॒भीति॑ । ज॒य॒ति॒ । 10 । बार्‌ह॑तीम् । उ॒त्त॒मामित्यु॑त्-त॒माम् । अन्विति॑ । आ॒ह॒ । 11 । बार्‌ह॑तः । वै । अ॒सौ । लो॒कः । 12 । अ॒मुम् । ए॒व । लो॒कम् । अ॒भीति॑ । ज॒य॒ति॒ । 13 । प्रेति॑ । वः॒ । [40]  
1 । वाजाः᳚ । इति॑ । अनि॑रुक्ता॒मित्यनिः॑-उ॒क्ता॒म्॒ । प्रा॒जा॒प॒त्यामिति॑ प्राजा-प॒त्याम् । अन्विति॑ । आ॒ह॒ । 2 । य॒ज्ञः । वै । प्र॒जाप॑ति॒रिति॑ प्र॒जा-प॒तिः॒ । 3 । य॒ज्ञम् । ए॒व । प्र॒जाप॑ति॒मिति॑ प्र॒जा-प॒ति॒म्॒ । एति॑ । र॒भ॒ते॒ । 4 । प्रेति॑ । वः॒ । वाजाः᳚ । इति॑ । अन्विति॑ । आ॒ह॒ । 5 । अन्न᳚म् । वै । वाजः॑ । 6 । अन्न᳚म् । ए॒व । अवेति॑ । रु॒न्द्धे॒ । 7 । प्रेति॑ । वः॒ । वाजाः᳚ । इति॑ । अन्विति॑ । आ॒ह॒ । 8 । तस्मा᳚त् । प्रा॒चीन᳚म् । रेतः॑ । धी॒य॒ते॒ । 9 । अग्ने᳚ । एति॑ । या॒हि॒ । वी॒तये᳚ । इति॑ । आ॒ह॒ । 10 । तस्मा᳚त् । प्र॒तीचीः᳚ । प्र॒जा इति॑ प्र-जाः । जा॒य॒न्ते॒ । 11 । प्रेति॑ । वः॒ । वाजाः᳚ । [41]  
1 । इति॑ । अन्विति॑ । आ॒ह॒ । 2 । मासाः᳚ । वै । वाजाः᳚ । अ॒र्ध॒मा॒सा इत्य॑र्ध-मा॒साः । अ॒भिद्य॑व॒ इत्य॒भि-द्य॒वः॒ । दे॒वाः । ह॒विष्म॑न्तः । गौः । घृ॒ताची᳚ । य॒ज्ञः । दे॒वान् । जि॒गा॒ति॒ । यज॑मानः । सु॒म्न॒युरिति॑ सुम्न-युः । 3 । इ॒दम् । अ॒सि॒ । इ॒दम् । अ॒सि॒ । इति॑ । ए॒व । य॒ज्ञस्य॑ । प्रि॒यम् । धाम॑ । अवेति॑ । रु॒न्द्धे॒ । 4 । यम् । का॒मये॑त । 5 । सर्व᳚म् । आयुः॑ । इ॒या॒त्॒ । इति॑ । प्रेति॑ । वः॒ । वाजाः᳚ । इति॑ । तस्य॑ । अ॒नूच्येत्य॑नु-उच्य॑ । अ॒ग्ने॒ । एति॑ । या॒हि॒ । वी॒तये᳚ । इति॑ । सन्त॑त॒मिति॒ सम्-त॒त॒म्॒ । उत्त॑र॒मित्युत्-त॒र॒म्॒ । अ॒र्ध॒र्चमित्य॑र्ध-ऋ॒चम् । एति॑ । ल॒भे॒त॒ । [42]  
1 । प्रा॒णेनेति॑ प्र-अ॒नेन॑ । ए॒व । अ॒स्य॒ । अ॒पा॒नमित्य॑प-अ॒नम् । दा॒धा॒र॒ । सर्व᳚म् । आयुः॑ । ए॒ति॒ । 2 । यः । वै । अ॒र॒त्निम् । सा॒मि॒धे॒नीना॒मिति॑ साम्-इ॒धे॒नीना᳚म् । वेद॑ । अ॒र॒त्नौ । ए॒व । भ्रातृ॑व्यम् । कु॒रु॒ते॒ । 3 । अ॒र्ध॒र्चावित्य॑र्ध-ऋ॒चौ । समिति॑ । द॒धा॒ति॒ । 4 । ए॒षः । वै । अ॒र॒त्निः । सा॒मि॒धे॒नीना॒मिति॑ साम्-इ॒धे॒नीना᳚म् । 5 । यः । ए॒वम् । वेद॑ । अ॒र॒त्नौ । ए॒व । भ्रातृ॑व्यम् । कु॒रु॒ते॒ । 6 । ऋषेर्‌॑ऋषे॒रित्यृषेः᳚-ऋ॒षेः॒ । वै । ए॒ताः । निर्मि॑ता॒ इति॒ निः-मि॒ताः॒ । यत् । सा॒मि॒धे॒न्य॑ इति॑ साम्-इ॒धे॒न्यः॑ । 7 । ताः । यत् । असँ॑य्युक्ता॒ इत्यस᳚म्-यु॒क्ताः॒ । स्युः । प्र॒जयेति॑ प्र-जया᳚ । प॒शुभि॒रिति॑ प॒शु-भिः॒ । यज॑मानस्य । वीति॑ । ति॒ष्ठे॒र॒न्न्॒ । 8 । अ॒र्ध॒र्चावित्य॑र्ध-ऋ॒चौ । समिति॑ । द॒धा॒ति॒ । 9 । समिति॑ । यु॒न॒क्ति॒ । ए॒व । ए॒नाः॒ । 10 । ताः । अ॒स्मै॒ । सय्युँ॑क्ता॒ इति॒ सम्-यु॒क्ताः॒ । अव॑रुद्धा॒ इत्यव॑-रु॒द्धाः॒ । सर्वा᳚म् । आ॒शिष॒मित्या᳚-शिष᳚म् । दु॒ह्रे॒ ॥ [43]  
1 । अय॑ज्ञः । वै । ए॒षः । यः । अ॒सा॒मा । 2 । अग्ने᳚ । एति॑ । या॒हि॒ । वी॒तये᳚ । इति॑ । आ॒ह॒ । र॒थ॒न्त॒रस्येति॑ रथम्-त॒रस्य॑ । ए॒षः । वर्णः॑ । 3 । तम् । त्वा॒ । स॒मिद्भि॒रिति॑ स॒मित्-भिः॒ । अ॒ङ्गि॒रः॒ । इति॑ । आ॒ह॒ । वा॒म॒दे॒व्यस्येति॑ वाम-दे॒व्यस्य॑ । ए॒षः । वर्णः॑ । 4 । बृ॒हत् । अ॒ग्ने॒ । सु॒वीर्य॒मिति॑ सु-वीर्य᳚म् । इति॑ । आ॒ह॒ । बृ॒ह॒तः । ए॒षः । वर्णः॑ । 5 । यत् । ए॒तम् । तृ॒चम् । अ॒न्वाहेत्य॑नु-आह॑ । य॒ज्ञम् । ए॒व । तत् । साम॑न्वन्तम् । क॒रो॒ति॒ । 6 । अ॒ग्निः । अ॒मुष्मिन्न्॑ । लो॒के । आसी᳚त् । आ॒दि॒त्यः । अ॒स्मि॒न्न्॒ । 7 । तौ । इ॒मौ । लो॒कौ । अशा᳚न्तौ । [44]  
1 । आ॒स्ता॒म्॒ । 2 । ते । दे॒वाः । अ॒ब्रु॒व॒न्न्॒ । 3 । एति॑ । इ॒त॒ । इ॒मौ । वि । परीति॑ । ऊ॒हा॒म॒ । इति॑ । 4 । अग्ने᳚ । एति॑ । या॒हि॒ । वी॒तये᳚ । इति॑ । अ॒स्मिन्न् । लो॒के । अ॒ग्निम् । अ॒द॒धुः॒ । बृ॒हत् । अ॒ग्ने॒ । सु॒वीर्य॒मिति॑ सु-वीर्य᳚म् । इति॑ । अ॒मुष्मिन्न्॑ । लो॒के । आ॒दि॒त्यम् । 5 । ततः॑ । वै । इ॒मौ । लो॒कौ । अ॒शा॒म्य॒ता॒म्॒ । 6 । यत् । ए॒वम् । अ॒न्वाहेत्य॑नु-आह॑ । अ॒नयोः᳚ । लो॒कयोः᳚ । शान्त्यै᳚ । 7 । शाम्य॑तः । अ॒स्मै॒ । इ॒मौ । लो॒कौ । यः । ए॒वम् । वेद॑ । 8 । पञ्च॑द॒शेति॒ पञ्च॑-द॒श॒ । सा॒मि॒धे॒नीरिति॑ साम्-इ॒धे॒नीः । अन्विति॑ । आ॒ह॒ । 9 । पञ्च॑द॒शेति॒ पञ्च॑-द॒श॒ । [45]  
1 । वै । अ॒र्ध॒मा॒सस्येत्य॑र्ध-मा॒सस्य॑ । रात्र॑यः । 2 । अ॒र्ध॒मा॒स॒श इत्य॑र्धमास-शः । सँ॒व्व॒थ्स॒र इति॑ सम्-व॒थ्स॒रः । आ॒प्य॒ते॒ । 3 । तासा᳚म् । त्रीणि॑ । च॒ । श॒तानि॑ । ष॒ष्टिः । च॒ । अ॒ख्षरा॑णि । 4 । ताव॑तीः । सँ॒व्व॒थ्स॒रस्येति॑ सम्-व॒थ्स॒रस्य॑ । रात्र॑यः । 5 । अ॒ख्ष॒र॒श इत्य॑ख्षर-शः । ए॒व । सँ॒व्व॒थ्स॒रमिति॑ सम्-व॒थ्स॒रम् । आ॒प्नो॒ति॒ । 6 । नृ॒मेध॒ इति॑ नृ-मेधः॑ । च॒ । परु॑च्छेपः । च॒ । ब्र॒ह्म॒वाद्य॒मिति॑ ब्रह्म-वाद्य᳚म् । अ॒व॒दे॒ता॒म्॒ । 7 । अ॒स्मिन्न् । दारौ᳚ । आ॒र्द्रे । अ॒ग्निम् । ज॒न॒या॒व॒ । य॒त॒रः । नौ॒ । ब्रह्मी॑यान् । इति॑ । 8 । नृ॒मेध॒ इति॑ नृ-मेधः॑ । अ॒भीति॑ । अ॒व॒द॒त्॒ । सः । धू॒मम् । अ॒ज॒न॒य॒त्॒ । 9 । परु॑च्छेपः । अ॒भीति॑ । अ॒व॒द॒त्॒ । सः । अ॒ग्निम् । अ॒ज॒न॒य॒त्॒ । 10 । ऋषे᳚ । इति॑ । अ॒ब्र॒वी॒त्॒ । [46]  
1 । यत् । स॒माव॑त् । वि॒द्व । क॒था । त्वम् । अ॒ग्निम् । अजी॑जनः । न । अ॒हम् । इति॑ । 2 । सा॒मि॒धे॒नीना॒मिति॑ साम्-इ॒धे॒नीना᳚म् । ए॒व । अ॒हम् । वर्ण᳚म् । वे॒द॒ । इति॑ । अ॒ब्र॒वी॒त्॒ । 3 । यत् । घृ॒तव॒दिति॑ घृ॒त-व॒त्॒ । प॒दम् । अ॒नू॒च्यत॒ इत्य॑नु-उ॒च्यते᳚ । सः । आ॒सा॒म्॒ । वर्णः॑ । 4 । तम् । त्वा॒ । स॒मिद्भि॒रिति॑ स॒मित्-भिः॒ । अ॒ङ्गि॒रः॒ । इति॑ । आ॒ह॒ । सा॒मि॒धे॒नीष्विति॑ साम्-इ॒धे॒नीषु॑ । ए॒व । तत् । ज्योतिः॑ । ज॒न॒य॒ति॒ । 5 । स्त्रियः॑ । तेन॑ । यत् । ऋचः॑ । स्त्रियः॑ । तेन॑ । यत् । गा॒य॒त्रियः॑ । स्त्रियः॑ । तेन॑ । यत् । सा॒मि॒धे॒न्य॑ इति॑ साम्-इ॒धे॒न्यः॑ । 6 । वृष॑ण्वती॒मिति॒ वृषण्ण्॑-व॒ती॒म्॒ । अन्विति॑ । आ॒ह॒ । [47]  
1 । तेन॑ । पुस्व॑तीः । तेन॑ । सेन्द्रा॒ इति॒ स-इ॒न्द्राः॒ । तेन॑ । मि॒थु॒नाः । 2 । अ॒ग्निः । दे॒वाना᳚म् । दू॒तः । आसी᳚त् । उ॒शना᳚ । का॒व्यः । असु॑राणाम् । 3 । तौ । प्र॒जाप॑ति॒मिति॑ प्र॒जा-प॒ति॒म्॒ । प्र॒श्ञम् । ऐ॒ता॒म्॒ । 4 । सः । प्र॒जाप॑ति॒रिति॑ प्र॒जा-प॒तिः॒ । अ॒ग्निम् । दू॒तम् । वृ॒णी॒म॒हे॒ । इति॑ । अ॒भीति॑ । प॒र्याव॑र्त॒तेति॑ परि-आव॑र्तत । 5 । ततः॑ । दे॒वाः । अभ॑वन्न् । परेति॑ । असु॑राः । 6 । यस्य॑ । ए॒वम् । वि॒दुषः॑ । अ॒ग्निम् । दू॒तम् । वृ॒णी॒म॒हे॒ । इति॑ । अ॒न्वाहेत्य॑नु-आह॑ । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । 7 । अ॒ध्व॒रव॑ती॒मित्य॑ध्व॒र-व॒ती॒म्॒ । अन्विति॑ । आ॒ह॒ । 8 । भ्रातृ॑व्यम् । ए॒व । ए॒तया᳚ । [48]  
1 । ध्व॒र॒ति॒ । 2 । शो॒चिष्के॑श॒ इति॑ शो॒चिः-के॒शः॒ । तम् । ई॒म॒हे॒ । इति॑ । आ॒ह॒ । 3 । प॒वित्र᳚म् । ए॒व । ए॒तत् । यज॑मानम् । ए॒व । ए॒तया᳚ । प॒व॒य॒ति॒ । 5 । समि॑द्ध॒ इति॒ सम्-इ॒द्धः॒ । अ॒ग्ने॒ । आ॒हु॒तेत्या᳚-हु॒त॒ । इति॑ । आ॒ह॒ । 6 । प॒रि॒धिमिति॑ परि-धिम् । ए॒व । ए॒तम् । परीति॑ । द॒धा॒ति॒ । अस्क॑न्दाय । 7 । यत् । अतः॑ । ऊ॒र्ध्वम् । अ॒भ्या॒द॒ध्यादित्य॑भि-आ॒द॒ध्यात् । यथा᳚ । ब॒हि॒प॒रि॒धीति॑ बहिः-प॒रि॒धि । स्कन्द॑ति । ता॒दृक् । ए॒व । तत् । 8 । त्रयः॑ । वै । अ॒ग्नयः॑ । ह॒व्य॒वाह॑न॒ इति॑ हव्य-वाह॑नः । दे॒वाना᳚म् । क॒व्य॒वाह॑न॒ इति॑ कव्य-वाह॑नः । पि॒तृ॒णाम् । स॒हर॑ख्षा॒ इति॑ स॒ह-र॒ख्षाः॒ । असु॑राणाम् । 9 । ते । ए॒तर्‌हि॑ । एति॑ । श॒ꣳ॒स॒न्ते॒ । 10 । माम् । व॒रि॒ष्य॒ते॒ । माम् । [49]  
1 । इति॑ । वृ॒णी॒ध्वम् । ह॒व्य॒वाह॑न॒मिति॑ हव्य-वाह॑नम् । इति॑ । आ॒ह॒ । 3 । यः । ए॒व । दे॒वाना᳚म् । तम् । वृ॒णी॒ते॒ । 4 । आ॒र्‌षे॒यम् । वृ॒णी॒ते॒ । 5 । बन्धोः᳚ । ए॒व । न । ए॒ति॒ । 6 । अथो॒ इति॑ । सन्त॑त्या॒ इति॒ सम्-त॒त्यै॒ । 7 । प॒रस्ता᳚त् । अ॒र्वाचः॑ । वृ॒णी॒ते॒ । 8 । तस्मा᳚त् । प॒रस्ता᳚त् । अ॒र्वाञ्चः॑ । म॒नु॒ष्यान्॑ । पि॒तरः॑ । अनु॑ । प्रेति॑ । पि॒प॒ते॒ ॥ [50]  
1 । अग्ने᳚ । म॒हान् । अ॒सि॒ । इति॑ । आ॒ह॒ । म॒हान् । हि । ए॒षः । यत् । अ॒ग्निः । 2 । ब्रा॒ह्म॒ण॒ । इति॑ । आ॒ह॒ । ब्रा॒ह्म॒णः । हि । ए॒षः । 3 । भा॒र॒त॒ । इति॑ । आ॒ह॒ । ए॒षः । हि । दे॒वेभ्यः॑ । ह॒व्यम् । भर॑ति । 4 । दे॒वेद्ध॒ इति॑ दे॒व-इ॒द्धः॒ । इति॑ । आ॒ह॒ । दे॒वाः । हि । ए॒तम् । ऐन्ध॑त । 5 । मन्वि॑द्ध॒ इति॒ मनु॑-इ॒द्धः॒ । इति॑ । आ॒ह॒ । मनुः॑ । हि । ए॒तम् । उत्त॑र॒ इत्युत्-त॒रः॒ । दे॒वेभ्यः॑ । ऐन्द्ध॑ । 6 । ऋषि॑ष्टुत॒ इत्यृषि॑-स्तु॒तः॒ । इति॑ । आ॒ह॒ । ऋष॑यः । हि । ए॒तम् । अस्तु॑वन्न् । 7 । विप्रा॑नुमदित॒ इति॒ विप्र॑-अ॒नु॒म॒दि॒तः॒ । इति॑ । आ॒ह॒ । [51]  
1 । विप्राः᳚ । हि । ए॒ते । यत् । शु॒श्रु॒वाꣳसः॑ । 2 । क॒वि॒श॒स्त इति॑ कवि-श॒स्तः । इति॑ । आ॒ह॒ । क॒वयः॑ । हि । ए॒ते । यत् । शु॒श्रु॒वाꣳसः॑ । 3 । ब्रह्म॑सꣳशित॒ इति॒ ब्रह्म॑-स॒ꣳ॒शि॒तः॒ । इति॑ । आ॒ह॒ । ब्रह्म॑सꣳशित॒ इति॒ ब्रह्म॑-स॒ꣳ॒शि॒तः॒ । हि । ए॒षः । 4 । घृ॒ताह॑वन॒ इति॑ घृ॒त-आ॒ह॒व॒नः॒ । इति॑ । आ॒ह॒ । घृ॒ता॒हु॒तिरिति॑ घृत-आ॒हु॒तिः । हि । अ॒स्य॒ । प्रि॒यत॒मेति॑ प्रि॒य-त॒मा॒ । 5 । प्र॒णीरिति॑ प्र-नीः । य॒ज्ञाना᳚म् । इति॑ । आ॒ह॒ । प्र॒णीरिति॑ प्र-नीः । हि । ए॒षः । य॒ज्ञाना᳚म् । 6 । र॒थीः । अ॒ध्व॒राणा᳚म् । इति॑ । आ॒ह॒ । ए॒षः । हि । दे॒व॒र॒थ इति॑ देव-र॒थः । 7 । अ॒तूर्तः॑ । होता᳚ । इति॑ । आ॒ह॒ । न । हि । ए॒तम् । कः । च॒न । [52]  
1 । तर॑ति । तूर्णिः॑ । ह॒व्य॒वाडिति॑ हव्य-वाट् । इति॑ । आ॒ह॒ । 3 । सर्व᳚म् । हि । ए॒षः । तर॑ति । 4 । आस्पात्र᳚म् । जु॒हूः । दे॒वाना᳚म् । इति॑ । आ॒ह॒ । जु॒हूः । हि । ए॒षः । दे॒वाना᳚म् । 5 । च॒म॒सः । दे॒व॒पान॒ इति॑ देव-पानः॑ । इति॑ । आ॒ह॒ । च॒म॒सः । हि । ए॒षः । दे॒व॒पान॒ इति॑ देव-पानः॑ । 6 । अ॒रान् । इ॒व॒ । अ॒ग्ने॒ । ने॒मिः । दे॒वान् । त्वम् । प॒रि॒भूरिति॑ परि-भूः । अ॒सि॒ । इति॑ । आ॒ह॒ । दे॒वान् । हि । ए॒षः । प॒रि॒भूरिति॑ परि-भूः । 7 । यत् । ब्रू॒यात् । 8 । एति॑ । व॒ह॒ । दे॒वान् । दे॒व॒य॒त इति॑ देव-य॒ते । यज॑मानाय । इति॑ । भ्रातृ॑व्यम् । अ॒स्मै॒ । [53]  
1 । ज॒न॒ये॒त्॒ । एति॑ । व॒ह॒ । दे॒वान् । यज॑मानाय । इति॑ । आ॒ह॒ । यज॑मानम् । ए॒व । ए॒तेन॑ । व॒र्ध॒य॒ति॒ । 3 । अ॒ग्निम् । अ॒ग्ने॒ । एति॑ । व॒ह॒ । सोम᳚म् । एति॑ । व॒ह॒ । इति॑ । आ॒ह॒ । दे॒वताः᳚ । ए॒व । तत् । य॒था॒पू॒र्वमिति॑ यथा-पू॒र्वम् । उपेति॑ । ह्व॒य॒ते॒ । 4 । एति॑ । च॒ । अ॒ग्ने॒ । दे॒वान् । वह॑ । सु॒यजेति॑ सु-यजा᳚ । च॒ । य॒ज॒ । जा॒त॒वे॒द॒ इति॑ जात-वे॒दः॒ । इति॑ । आ॒ह॒ । 5 । अ॒ग्निम् । ए॒व । तत् । समिति॑ । श्य॒ति॒ । 6 । सः । अ॒स्य॒ । सꣳशि॑त॒ इति॒ सम्-शि॒तः॒ । दे॒वेभ्यः॑ । ह॒व्यम् । व॒ह॒ति॒ । 7 । अ॒ग्निः । होता᳚ । [54]  
1 । इति॑ । आ॒ह॒ । 2 । अ॒ग्निः । वै । दे॒वाना᳚म् । होता᳚ । 3 । यः । ए॒व । दे॒वाना᳚म् । होता᳚ । तम् । वृ॒णी॒ते॒ । 4 । स्मः । व॒यम् । इति॑ । आ॒ह॒ । आ॒त्मान᳚म् । ए॒व । स॒त्त्वम् । ग॒म॒य॒ति॒ । 5 । सा॒धु । ते॒ । य॒ज॒मा॒न॒ । दे॒वता᳚ । इति॑ । आ॒ह॒ । आ॒शिष॒मित्या᳚-शिष᳚म् । ए॒व । ए॒ताम् । एति॑ । शा॒स्ते॒ । 6 । यत् । ब्रू॒यात् । 7 । यः । अ॒ग्निम् । होता॑रम् । अवृ॑थाः । इति॑ । अ॒ग्निना᳚ । उ॒भ॒यतः॑ । यज॑मानम् । परीति॑ । गृ॒ह्णी॒या॒त्॒ । 8 । प्र॒मायु॑क॒ इति॑ प्र-मायु॑कः । स्यात् । 9 । य॒ज॒मा॒न॒दे॒व॒त्येति॑ यजमान-दे॒व॒त्या᳚ । वै । जु॒हूः । भ्रा॒तृ॒व्य॒दे॒व॒त्येति॑ भ्रातृव्य-दे॒व॒त्या᳚ । उ॒प॒भृदित्यु॑प-भृत् । [55]  
1 । यत् । द्वे इति॑ । इ॒व॒ । ब्रू॒यात् । भ्रातृ॑व्यम् । अ॒स्मै॒ । ज॒न॒ये॒त्॒ । 2 । घृ॒तव॑ती॒मिति॑ घृ॒त-व॒ती॒म्॒ । अ॒ध्व॒र्यो॒ इति॑ । स्रुच᳚म् । एति॑ । अ॒स्य॒स्व॒ । इति॑ । आ॒ह॒ । यज॑मानम् । ए॒व । ए॒तेन॑ । व॒र्ध॒य॒ति॒ । 3 । दे॒वा॒युव॒मिति॑ देव-युव᳚म् । इति॑ । आ॒ह॒ । दे॒वान् । हि । ए॒षा । अव॑ति । 4 । वि॒श्ववा॑रा॒मिति॑ वि॒श्व-वा॒रा॒म्॒ । इति॑ । आ॒ह॒ । विश्व᳚म् । हि । ए॒षा । अव॑ति । 5 । ईडा॑महै । दे॒वान् । ई॒डेन्यान्॑ । न॒म॒स्याम॑ । न॒म॒स्यान्॑ । यजा॑म । य॒ज्ञियान्॑ । इति॑ । आ॒ह॒ । 6 । म॒नु॒ष्याः᳚ । वै । ई॒डेन्याः᳚ । पि॒तरः॑ । न॒म॒स्याः᳚ । दे॒वाः । य॒ज्ञियाः᳚ । 6 । दे॒वताः᳚ । ए॒व । तत् । य॒था॒भा॒गमिति॑ यथा-भा॒गम् । य॒ज॒ति॒ ॥ [56]  
1 । त्रीन् । तृ॒चान् । अन्विति॑ । ब्रू॒या॒त्॒ । रा॒ज॒न्य॑स्य । 2 । त्रयः॑ । वै । अ॒न्ये । रा॒ज॒न्या᳚त् । पुरु॑षाः । ब्रा॒ह्म॒णः । वैश्यः॑ । शू॒द्रः । तान् । ए॒व । अ॒स्मै॒ । अनु॑का॒नित्यनु॑-का॒न्॒ । क॒रो॒ति॒ । 3 । पञ्च॑द॒शेति॒ पञ्च॑-द॒श॒ । अन्विति॑ । ब्रू॒या॒त्॒ । रा॒ज॒न्य॑स्य । 4 । प॒ञ्च॒द॒श इति॑ पञ्च-द॒शः । वै । रा॒ज॒न्यः॑ । 5 । स्वे । ए॒व । ए॒न॒म्॒ । स्तोमे᳚ । प्रतीति॑ । स्था॒प॒य॒ति॒ । 6 । त्रि॒ष्टुभा᳚ । परीति॑ । द॒ध्या॒त्॒ । 7 । इ॒न्द्रि॒यम् । वै । त्रि॒ष्टुक् । 8 । इ॒न्द्रि॒यका॑म॒ इती᳚न्द्रि॒य-का॒मः॒ । खलु॑ । वै । रा॒ज॒न्यः॑ । य॒ज॒ते॒ । 9 । त्रि॒ष्टुभा᳚ । ए॒व । अ॒स्मै॒ । इ॒न्द्रि॒यम् । परीति॑ । गृ॒ह्णा॒ति॒ । 10 । यदि॑ । का॒मये॑त । [57]  
1 । ब्र॒ह्म॒व॒र्च॒समिति॑ ब्रह्म-व॒र्च॒सम् । अ॒स्तु॒ । इति॑ । गा॒य॒त्रि॒या । परीति॑ । द॒ध्या॒त्॒ । 2 । ब्र॒ह्म॒व॒र्च॒समिति॑ ब्रह्म-व॒र्च॒सम् । वै । गा॒य॒त्री । 3 । ब्र॒ह्म॒व॒र्च॒समिति॑ ब्रह्म-व॒र्च॒सम् । ए॒व । भ॒व॒ति॒ । 4 । स॒प्तद॒शेति॑ स॒प्त-द॒श॒ । अन्विति॑ । ब्रू॒या॒त्॒ । वैश्य॑स्य । 5 । स॒प्त॒द॒श इति॑ सप्त-द॒शः । वै । वैश्यः॑ । 6 । स्वे । ए॒व । ए॒न॒म्॒ । स्तोमे᳚ । प्रतीति॑ । स्था॒प॒य॒ति॒ । 7 । जग॑त्या । परीति॑ । द॒ध्या॒त्॒ । 8 । जाग॑ताः । वै । प॒शवः॑ । 9 । प॒शुका॑म॒ इति॑ प॒शु-का॒मः॒ । खलु॑ । वै । वैश्यः॑ । य॒ज॒ते॒ । 10 । जग॑त्या । ए॒व । अ॒स्मै॒ । प॒शून् । परीति॑ । गृ॒ह्णा॒ति॒ । 11 । एक॑विꣳशति॒मित्येक॑-वि॒ꣳ॒श॒ति॒म् । अन्विति॑ । ब्रू॒या॒त्॒ । प्र॒ति॒ष्ठाका॑म॒स्येति॑ प्रति॒ष्ठा-का॒म॒स्य॒ । 12 । ए॒क॒वि॒ꣳ॒श इत्ये॑क-वि॒ꣳ॒शः । स्तोमा॑नाम् । प्र॒ति॒ष्ठेति॑ प्रति-स्था । 13 । प्रति॑ष्ठित्या॒ इति॒ प्रति॑-स्थि॒त्यै॒ । [58]  
1 । चतु॑र्विꣳशति॒मिति॒ चतुः॑-वि॒ꣳ॒श॒ति॒म्॒ । अन्विति॑ । ब्रू॒या॒त्॒ । ब्र॒ह्म॒व॒र्च॒सका॑म॒स्येति॑ ब्रह्मवर्च॒स-का॒म॒स्य॒ । 2 । चतु॑र्विꣳशत्यख्ष॒रेति॒ चतु॑र्विꣳशति-अ॒ख्ष॒रा॒ । गा॒य॒त्री । 3 । गा॒य॒त्री । ब्र॒ह्म॒व॒र्च॒समिति॑ ब्रह्म-व॒र्च॒सम् । 4 । गा॒य॒त्रि॒या । ए॒व । अ॒स्मै॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । अवेति॑ । रु॒न्द्धे॒ । 5 । त्रि॒ꣳ॒शत᳚म् । अन्विति॑ । ब्रू॒या॒त्॒ । अन्न॑काम॒स्येत्यन्न॑-का॒म॒स्य॒ । 6 । त्रि॒ꣳ॒शद॑ख्ष॒रेति॑ त्रि॒ꣳ॒शत्-अ॒ख्ष॒रा॒ । वि॒राडिति॑ वि-राट् । 7 । अन्न᳚म् । वि॒राडिति॑ वि-राट् । 8 । वि॒राजेति॑ वि-राजा᳚ । ए॒व । अ॒स्मै॒ । अ॒न्नाद्य॒मित्य॑न्न-अद्य᳚म् । अवेति॑ । रु॒न्द्धे॒ । 9 । द्वात्रिꣳ॑शतम् । अन्विति॑ । ब्रू॒या॒त्॒ । प्र॒ति॒ष्ठाका॑म॒स्येति॑ प्रति॒ष्ठा-का॒म॒स्य॒ । 10 । द्वात्रिꣳ॑शदख्ष॒रेति॒ द्वात्रिꣳ॑शत्-अ॒ख्ष॒रा॒ । अ॒नु॒ष्टुगित्य॑नु-स्तुक् । 11 । अ॒नु॒ष्टुबित्य॑नु-स्तुप् । छन्द॑साम् । प्र॒ति॒ष्ठेति॑ प्रति-स्था । 12 । प्रति॑ष्ठित्या॒ इति॒ प्रति॑-स्थि॒त्यै॒ । 13 । षट्त्रिꣳ॑शत॒मिति॒ षट्-त्रि॒ꣳ॒श॒त॒म्॒ । अन्विति॑ । ब्रू॒या॒त्॒ । प॒शुका॑म॒स्येति॑ प॒शु-का॒म॒स्य॒ । 14 । षट्त्रिꣳ॑शदख्ष॒रेति॒ षट्त्रिꣳ॑शत्-अ॒ख्ष॒रा॒ । बृ॒ह॒ती । 15 । बार्‌ह॑ताः । प॒शवः॑ । 16 । बृ॒ह॒त्या । ए॒व । अ॒स्मै॒ । प॒शून् । [59]  
1 । अवेति॑ । रु॒न्द्धे॒ । 2 । चतु॑श्चत्वारिꣳशत॒मिति॒ चतु॑ः-च॒त्वा॒रि॒ꣳ॒श॒त॒म्॒ । अन्विति॑ । ब्रू॒या॒त्॒ । इ॒न्द्रि॒यका॑म॒स्येती᳚न्द्रि॒य-का॒म॒स्य॒ । 3 । चतु॑श्चत्वारिꣳशदख्ष॒रेति॒ चतु॑श्चत्वारिꣳशत्-अ॒ख्ष॒रा॒ । त्रि॒ष्टुक् । 4 । इ॒न्द्रि॒यम् । त्रि॒ष्टुप् । 5 । त्रि॒ष्टुभा᳚ । ए॒व । अ॒स्मै॒ । इ॒न्द्रि॒यम् । अवेति॑ । रु॒न्द्धे॒ । 6 । अ॒ष्टाच॑त्वारिꣳशत॒मित्य॒ष्टा-च॒त्वा॒रि॒ꣳ॒श॒त॒म्॒ । अन्विति॑ । ब्रू॒या॒त्॒ । प॒शुका॑म॒स्येति॑ प॒शु-का॒म॒स्य॒ । 7 । अ॒ष्टाच॑त्वारिꣳशदख्ष॒रेत्य॒ष्टाच॑त्वारिꣳशत्-अ॒ख्ष॒रा॒ । जग॑ती । 8 । जाग॑ताः । प॒शवः॑ । 9 । जग॑त्या । ए॒व । अ॒स्मै॒ । प॒शून् । अवेति॑ । रु॒न्द्धे॒ । 10 । सर्वा॑णि । छन्दाꣳ॑सि । अन्विति॑ । ब्रू॒या॒त्॒ । ब॒हु॒या॒जिन॒ इति॑ बहु-या॒जिनः॑ । 11 । सर्वा॑णि । वै । ए॒तस्य॑ । छन्दाꣳ॑सि । अव॑रुद्धा॒नीत्यव॑-रु॒द्धा॒नि॒ । यः । ब॒हु॒या॒जीति॑ बहु-या॒जी । 12 । अप॑रिमित॒मित्यप॑रि-मि॒त॒म्॒ । अन्विति॑ । ब्रू॒या॒त्॒ । 13 । अप॑रिमित॒स्येत्यप॑रि-मि॒त॒स्य॒ । अव॑रुद्ध्या॒ इत्यव॑-रु॒द्ध्यै॒ ॥ [60]  
1 । निवी॑त॒मिति॒ नि-वी॒त॒म्॒ । म॒नु॒ष्या॑णाम् । 2 । प्रा॒ची॒ना॒वी॒तमिति॑ प्राचीन-आ॒वी॒तम् । पि॒तृ॒णाम् । 3 । उप॑वीत॒मित्युप॑-वी॒त॒म्॒ । दे॒वाना᳚म् । 4 । उपेति॑ । व्य॒य॒ते॒ । दे॒व॒ल॒ख्ष्ममिति॑ देव-ल॒ख्ष्मम् । ए॒व । तत् । कु॒रु॒ते॒ । 6 । तिष्ठन्न्॑ । अन्विति॑ । आ॒ह॒ । 7 । तिष्ठन्न्॑ । हि । आश्रु॑ततर॒मित्याश्रु॑त-त॒र॒म्॒ । वद॑ति । 8 । तिष्ठन्न्॑ । अन्विति॑ । आ॒ह॒ । 9 । सु॒व॒र्गस्येति॑ सुवः-गस्य॑ । लो॒कस्य॑ । अ॒भिजि॑त्या॒ इत्य॒भि-जि॒त्यै॒ । 10 । आसी॑नः । य॒ज॒ति॒ । 11 । अ॒स्मिन्न् । ए॒व । लो॒के । प्रतीति॑ । ति॒ष्ठ॒ति॒ । 12 । यत् । क्रौ॒ञ्चम् । अ॒न्वाहेत्य॑नु-आह॑ । आ॒सु॒रम् । तत् । 13 । यत् । म॒न्द्रम् । मा॒नु॒षम् । तत् । 14 । यत् । अ॒न्त॒रा । तत् । सदे॑व॒मिति॒ स-दे॒व॒म्॒ । 15 । अ॒न्त॒रा । अ॒नूच्य॒मित्य॑नु-उच्य᳚म् । 16 । स॒दे॒व॒त्वायेति॑ सदेव-त्वाय॑ । 17 । वि॒द्वाꣳसः॑ । वै । [61]  
1 । पु॒रा । होता॑रः । अ॒भू॒व॒न्न्॒ । 2 । तस्मा᳚त् । विधृ॑ता॒ इति॒ वि-धृ॒ताः॒ । अध्वा॑नः । अभू॑वन्न् । न । पन्था॑नः । समिति॑ । अ॒रु॒ख्ष॒न्न्॒ । 3 । अ॒न्त॒र्वे॒दीत्य॑न्तः-वे॒दि । अ॒न्यः । पादः॑ । भव॑ति । ब॒हि॒र्वे॒दीति॑ बहिः-वे॒दि । अ॒न्यः । 4 । अथ॑ । अन्विति॑ । आ॒ह॒ । 5 । अध्व॑नाम् । विधृ॑त्या॒ इति॒ वि-धृ॒त्यै॒ । प॒थाम् । असꣳ॑रोहा॒येत्यस᳚म्-रो॒हा॒य॒ । 6 । अथो॒ इति॑ । भू॒तम् । च॒ । ए॒व । भ॒वि॒ष्यत् । च॒ । अवेति॑ । रु॒न्द्धे॒ । 7 । अथो॒ इति॑ । परि॑मित॒मिति॒ परि॑-मि॒त॒म्॒ । च॒ । ए॒व । अप॑रिमित॒मित्यप॑रि-मि॒त॒म्॒ । च॒ । अवेति॑ । रु॒न्द्धे॒ । 8 । अथो॒ इति॑ । ग्रा॒म्यान् । च॒ । ए॒व । प॒शून् । आ॒र॒ण्यान् । च॒ । अवेति॑ । रु॒न्द्धे॒ । 9 । अथो॒ इति॑ । [62]  
1 । दे॒व॒लो॒कमिति॑ देव-लो॒कम् । च॒ । ए॒व । म॒नु॒ष्य॒लो॒कमिति॑ मनुष्य-लो॒कम् । च॒ । अ॒भीति॑ । ज॒य॒ति॒ । 2 । दे॒वाः । वै । सा॒मि॒धे॒नीरिति॑ साम्-इ॒धे॒नीः । अ॒नूच्येत्य॑नु-उच्य॑ । य॒ज्ञम् । न । अन्विति॑ । अ॒प॒श्य॒न्न्॒ । 3 । सः । प्र॒जाप॑ति॒रिति॑ प्र॒जा-प॒तिः॒ । तू॒ष्णीम् । आ॒घा॒रमित्या᳚-घा॒रम् । एति॑ । अ॒घा॒र॒य॒त्॒ । 4 । ततः॑ । वै । दे॒वाः । य॒ज्ञम् । अन्विति॑ । अ॒प॒श्य॒न्न्॒ । 5 । यत् । तू॒ष्णीम् । आ॒घा॒रमित्या᳚-घा॒रम् । आ॒घा॒रय॒तीत्या᳚-घा॒रय॑ति । य॒ज्ञस्य॑ । अनु॑ख्यात्या॒ इत्यनु॑-ख्या॒त्यै॒ । 6 । अथो॒ इति॑ । सा॒मि॒धे॒नीरिति॑ साम्-इ॒धे॒नीः । ए॒व । अ॒भीति॑ । अ॒न॒क्ति॒ । 7 । अलू᳚ख्षः । भ॒व॒ति॒ । यः । ए॒वम् । वेद॑ । 8 । अथो॒ इति॑ । त॒र्पय॑ति । ए॒व । ए॒नाः॒ । 9 । तृप्य॑ति । प्र॒जयेति॑ प्र-जया᳚ । प॒शुभि॒रिति॑ प॒शु-भिः॒ । [63]  
1 । यः । ए॒वम् । वेद॑ । 2 । यत् । एक॑या । आ॒घा॒रये॒दित्या᳚-घा॒रये᳚त् । एका᳚म् । प्री॒णी॒या॒त्॒ । 3 । यत् । द्वाभ्या᳚म् । द्वे इति॑ । प्री॒णी॒या॒त्॒ । 4 । यत् । ति॒सृभि॒रिति॑ ति॒सृ-भिः॒ । अतीति॑ । तत् । रे॒च॒ये॒त्॒ । 5 । मन॑सा । एति॑ । घा॒र॒य॒ति॒ । मन॑सा । हि । अना᳚प्तम् । आ॒प्यते᳚ । 6 । ति॒र्यञ्च᳚म् । एति॑ । घा॒र॒य॒ति॒ । अछ॑म्बट्कार॒मित्यछ॑म्बट्-का॒र॒म्॒ । 7 । वाक् । च॒ । मनः॑ । च॒ । आ॒र्ती॒ये॒ता॒म्॒ । 8 । अ॒हम् । दे॒वेभ्यः॑ । ह॒व्यम् । व॒हा॒मि॒ । इति॑ । वाक् । अ॒ब्र॒वी॒त्॒ । अ॒हम् । दे॒वेभ्यः॑ । इति॑ । मनः॑ । 9 । तौ । प्र॒जाप॑ति॒मिति॑ प्र॒जा-प॒ति॒म्॒ । प्र॒श्ञम् । ऐ॒ता॒म्॒ । 10 । सः । अ॒ब्र॒वी॒त्॒ । [64]  
1 । प्र॒जाप॑ति॒रिति॑ प्र॒जा-प॒तिः॒ । 2 । दू॒तीः । ए॒व । त्वम् । मन॑सः । अ॒सि॒ । यत् । हि । मन॑सा । ध्याय॑ति । तत् । वा॒चा । वद॑ति । इति॑ । 3 । तत् । खलु॑ । तुभ्य᳚म् । न । वा॒चा । जु॒ह॒व॒न्न्॒ । इति॑ । अ॒ब्र॒वी॒त्॒ । 4 । तस्मा᳚त् । मन॑सा । प्र॒जाप॑तय॒ इति॑ प्र॒जा-प॒त॒ये॒ । जु॒ह्व॒ति॒ । 5 । मनः॑ । इ॒व॒ । हि । प्र॒जाप॑ति॒रिति॑ प्र॒जा-प॒तिः॒ । 6 । प्र॒जाप॑ते॒रिति॑ प्र॒जा-प॒तेः॒ । आप्त्यै᳚ । 7 । प॒रि॒धीनिति॑ परि-धीन् । समिति॑ । मा॒र्‌ष्टि॒ । 8 । पु॒ना॒ति॒ । ए॒व । ए॒ना॒न्॒ । 9 । त्रिः । म॒ध्य॒मम् । त्रयः॑ । वै । प्रा॒णा इति॑ प्र-अ॒नाः । 10 । प्रा॒णानिति॑ प्र-अ॒नान् । ए॒व । अ॒भीति॑ । ज॒य॒ति॒ । त्रिः । द॒ख्षि॒णा॒र्ध्य॑मिति॑ दख्षिण-अ॒र्ध्य᳚म् । त्रयः॑ । [65]  
1 । इ॒मे । लो॒काः । इ॒मान् । ए॒व । लो॒कान् । अ॒भीति॑ । ज॒य॒ति॒ । 2 । त्रिः । उ॒त्त॒रा॒र्ध्य॑मित्यु॑त्तर-अ॒र्ध्य᳚म् । त्रयः॑ । वै । दे॒व॒याना॒ इति॑ देव-यानाः᳚ । पन्था॑नः । तान् । ए॒व । अ॒भीति॑ । ज॒य॒ति॒ । 3 । त्रिः । उपेति॑ । वा॒ज॒य॒ति॒ । त्रयः॑ । वै । दे॒व॒लो॒का इति॑ देव-लो॒काः । दे॒व॒लो॒कानिति॑ देव-लो॒कान् । ए॒व । अ॒भीति॑ । ज॒य॒ति॒ । 4 । द्वाद॑श । समिति॑ । प॒द्य॒न्ते॒ । द्वाद॑श । मासाः᳚ । सँ॒व्व॒थ्स॒र इति॑ सम्-व॒थ्स॒रः । 5 । सँ॒व्व॒थ्स॒रमिति॑ सम्-व॒थ्स॒रम् । ए॒व । प्री॒णा॒ति॒ । 6 । अथो॒ इति॑ । सँ॒व्व॒थ्स॒रमिति॑ सम्-व॒थ्स॒रम् । ए॒व । अ॒स्मै॒ । उपेति॑ । द॒धा॒ति॒ । 7 । सु॒व॒र्गस्येति॑ सुवः-गस्य॑ । लो॒कस्य॑ । सम॑ष्ट्या॒ इति॒ सम्-अ॒ष्ट्यै॒ । 8 । आ॒घा॒रमित्या᳚-घा॒रम् । एति॑ । घा॒र॒य॒ति॒ । 9 । ति॒रः । इ॒व॒ । [66]  
1 । वै । सु॒व॒र्ग इति॑ सुवः-गः । लो॒कः । 2 । सु॒व॒र्गमिति॑ सुवः-गम् । ए॒व । अ॒स्मै॒ । लो॒कम् । प्रेति॑ । रो॒च॒य॒ति॒ । 3 । ऋ॒जुम् । एति॑ । घा॒र॒य॒ति॒ । ऋ॒जुः । इ॒व॒ । हि । प्रा॒ण इति॑ प्र-अ॒नः । 4 । सन्त॑त॒मिति॒ सम्-त॒त॒म्॒ । एति॑ । घा॒र॒य॒ति॒ । प्रा॒णाना॒मिति॑ प्र-अ॒नाना᳚म् । अ॒न्नाद्य॒स्येत्य॑न्न-अद्य॑स्य । सन्त॑त्या॒ इति॒ सम्-त॒त्यै॒ । 5 । अथो॒ इति॑ । रख्ष॑साम् । अप॑हत्या॒ इत्यप॑-ह॒त्यै॒ । 6 । यम् । का॒मये॑त । 7 । प्र॒मायु॑क॒ इति॑ प्र-मायु॑कः । स्या॒त्॒ । इति॑ । जि॒ह्मम् । तस्य॑ । एति॑ । घा॒र॒ये॒त्॒ । 8 । प्रा॒णमिति॑ प्र-अ॒नम् । ए॒व । अ॒स्मा॒त्॒ । जि॒ह्मम् । न॒य॒ति॒ । 9 । ता॒जक् । प्रेति॑ । मी॒य॒ते॒ । 10 । शिरः॑ । वै । ए॒तत् । य॒ज्ञस्य॑ । यत् । आ॒घा॒र इत्या᳚-घा॒रः । आ॒त्मा । ध्रु॒वा । [67]  
1 । आ॒घा॒रमित्या᳚-घा॒रम् । आ॒घार्येत्या᳚-घार्य॑ । ध्रु॒वाम् । समिति॑ । अ॒न॒क्ति॒ । 2 । आ॒त्मन्न् । ए॒व । य॒ज्ञस्य॑ । शिरः॑ । प्रतीति॑ । द॒धा॒ति॒ । 3 । अ॒ग्निः । दे॒वाना᳚म् । दू॒तः । आसी᳚त् । दैव्यः॑ । असु॑राणाम् । 4 । तौ । प्र॒जाप॑ति॒मिति॑ प्र॒जा-प॒ति॒म्॒ । प्र॒श्ञम् । ऐ॒ता॒म्॒ । 5 । सः । प्र॒जाप॑ति॒रिति॑ प्र॒जा-प॒तिः॒ । ब्रा॒ह्म॒णम् । अ॒ब्र॒वी॒त्॒ । 6 । ए॒तत् । वीति॑ । ब्रू॒हि॒ । इति॑ । 7 । एति॑ । श्रा॒व॒य॒ । इति॑ । इ॒दम् । दे॒वाः । शृ॒णु॒त॒ । इति॑ । वाव । तत् । अ॒ब्र॒वी॒त्॒ । अ॒ग्निः । दे॒वः । होता᳚ । इति॑ । 8 । यः । ए॒व । दे॒वाना᳚म् । तम् । अ॒वृ॒णी॒त॒ । 9 । ततः॑ । दे॒वाः । [68]  
1 । अभ॑वन्न् । परेति॑ । असु॑राः । 2 । यस्य॑ । ए॒वम् । वि॒दुषः॑ । प्र॒व॒रमिति॑ प्र-व॒रम् । प्र॒वृ॒णत॒ इति॑ प्र-वृ॒णते᳚ । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । 3 । यत् । ब्रा॒ह्म॒णः । च॒ । अब्रा᳚ह्मणः । च॒ । प्र॒श्ञम् । ए॒याता॒मित्या᳚-इ॒याता᳚म् । ब्रा॒ह्म॒णाय॑ । अधीति॑ । ब्रू॒या॒त्॒ । 4 । यत् । ब्रा॒ह्म॒णाय॑ । अ॒ध्याहेत्य॑धि-आह॑ । आ॒त्मने᳚ । अधीति॑ । आ॒ह॒ । 5 । यत् । ब्रा॒ह्म॒णम् । प॒राहेति॑ परा-आह॑ । आ॒त्मान᳚म् । परेति॑ । आ॒ह॒ । 6 । तस्मा᳚त् । ब्रा॒ह्म॒णः । न । प॒रोच्य॒ इति॑ परा-उच्यः॑ ॥ [69]  
1A । आयुः॑ । ते॒ । 2B । आ॒यु॒र्दा इत्या॑युः-दाः । अ॒ग्ने॒ । 3C । एति॑ । प्या॒य॒स्व॒ । 4D । समिति॑ । ते॒ । 5E । अवेति॑ । ते॒ । हेडः॑ । 6F । उदिति॑ । उ॒त्त॒ममित्यु॑त्-त॒मम् । प्रेति॑ । नः॒ । दे॒वी । 8 । एति॑ । नः॒ । दि॒वः । 9I । अग्ना॑विष्णू॒ इत्यग्ना᳚-वि॒ष्णू॒ । 10K । अग्ना॑विष्णू॒ इत्यग्ना᳚-वि॒ष्णू॒ । 11L । इ॒मम् । मे॒ । व॒रु॒ण॒ । 12M । तत् । त्वा॒ । या॒मि॒ । 13N । उदिति॑ । उ॒ । त्यम् । चि॒त्रम् ॥ अ॒पाम् । नपा᳚त् । एति॑ । हि । अस्था᳚त् । उ॒पस्थ॒मित्यु॒प-स्थ॒म्॒ । जि॒ह्माना᳚म् । ऊ॒र्ध्वः । वि॒द्युत॒मिति॑ वि-द्युत᳚म् । वसा॑नः ॥ तस्य॑ । ज्येष्ठ᳚म् । म॒हि॒मान᳚म् । वह॑न्तीः । हिर॑ण्यवर्णा॒ इति॒ हिर॑ण्य-व॒र्णाः॒ । परीति॑ । य॒न्ति॒ । य॒ह्वीः ॥ 16Q । समिति॑ । [70]  
1 । अ॒न्याः । यन्ति॑ । उपेति॑ । य॒न्ति॒ । अ॒न्याः । स॒मा॒नम् । ऊ॒र्वम् । न॒द्यः॑ । पृ॒ण॒न्ति॒ ॥ तम् । उ॒ । शुचि᳚म् । शुच॑यः । दी॒दि॒वाꣳस᳚म् । अ॒पाम् । नपा॑तम् । परीति॑ । त॒स्थुः॒ । आपः॑ ॥ 2R । तम् । अस्मे॑राः । यु॒व॒तयः॑ । युवा॑नम् । म॒र्मृ॒ज्यमा॑नाः । परीति॑ । य॒न्ति॒ । आपः॑ ॥ सः । शु॒क्रेण॑ । शिक्व॑ना । रे॒वत् । अ॒ग्निः । दी॒दाय॑ । अ॒नि॒ध्मः । घृ॒तनि॑र्णि॒गिति॑ घृ॒त-नि॒र्णि॒क् । अ॒फ्स्वित्य॑प्-सु ॥ 3S । इन्द्रा॒वरु॑णयो॒रितीन्द्रा᳚-वरु॑णयोः । अ॒हम् । स॒म्राजो॒रिति॑ सम्-राजोः᳚ । अवः॑ । एति॑ । वृ॒णे॒ ॥ ता । नः॒ । मृ॒डा॒तः॒ । ई॒दृशे᳚ ॥ 4T । इन्द्रा॑वरु॒णेतीन्द्रा᳚-व॒रु॒णा॒ । यु॒वम् । अ॒ध्व॒राय॑ । नः॒ । [71]  
1 । वि॒शे । जना॑य । महि॑ । शर्म॑ । य॒च्छ॒त॒म्॒ ॥ दी॒र्घप्र॑यज्यु॒मिति॑ दी॒र्घ-प्र॒य॒ज्यु॒म्॒ । अतीति॑ । यः । व॒नु॒ष्यति॑ । व॒यम् । ज॒ये॒म॒ । पृत॑नासु । दू॒ढ्यः॑ ॥ 2U । एति॑ । नः॒ । मि॒त्रा॒व॒रु॒णेति॑ मित्रा-व॒रु॒णा॒ । 3V । प्रेति॑ । बा॒हवा᳚ ॥ 4W । त्वम् । नः॒ । अ॒ग्ने॒ । वरु॑णस्य । वि॒द्वान् । दे॒वस्य॑ । हेडः॑ । अवेति॑ । या॒सि॒सी॒ष्ठाः॒ ॥ यजि॑ष्ठः । वह्नि॑तम॒ इति॒ वह्नि॑-त॒मः॒ । शोशु॑चानः । विश्वा᳚ । द्वेषाꣳ॑सि । प्रेति॑ । मु॒मु॒ग्धि॒ । अ॒स्मत् ॥ 5X । सः । त्वम् । नः॒ । अ॒ग्ने॒ । अ॒व॒मः । भ॒व॒ । ऊ॒ती । नेदि॑ष्ठः । अ॒स्याः । उ॒षसः॑ । व्यु॑ष्टा॒विति॒ वि-उ॒ष्टौ॒ ॥ अवेति॑ । य॒ख्ष्व॒ । नः॒ । वरु॑णम् । [72]  
1 । ररा॑णः । वी॒हि । मृ॒डी॒कम् । सु॒हव॒ इति॑ सु-हवः॑ । नः॒ । ए॒धि॒ ॥ 2Y । प्रप्रेति॒ प्र-प्र॒ । अ॒यम् । अ॒ग्निः । भ॒र॒तस्य॑ । शृ॒ण्वे॒ । वीति॑ । यत् । सूर्यः॑ । न । रोच॑ते । बृ॒हत् । भाः ॥ अ॒भीति॑ । यः । पू॒रुम् । पृत॑नासु । त॒स्थौ । दी॒दाय॑ । दैव्यः॑ । अति॑थिः । शि॒वः । नः॒ ॥ 3Z । प्रेति॑ । ते॒ । य॒ख्षि॒ । प्रेति॑ । ते॒ । इ॒य॒र्मि॒ । मन्म॑ । भुवः॑ । यथा᳚ । वन्द्यः॑ । नः॒ । हवे॑षु ॥ धन्वन्न्॑ । इ॒व॒ । प्र॒पेति॑ प्र-पा । अ॒सि॒ । त्वम् । अ॒ग्ने॒ । इ॒य॒ख्षवे᳚ । पू॒रवे᳚ । प्र॒त्न॒ । रा॒ज॒न्न्॒ ॥ [73]  
1AA । वीति॑ । पाज॑सा । 2BB । वीति॑ । ज्योति॑षा ॥ 3CC । सः । त्वम् । अ॒ग्ने॒ । प्रती॑केन । प्रतीति॑ । ओ॒ष॒ । या॒तु॒धा॒न्य॑ इति॑ यातु-धा॒न्यः॑ ॥ उ॒रु॒ख्षये॒ष्वित्यु॑रु-ख्षये॑षु । दीद्य॑त् ॥ 4DD । तम् । सु॒प्रती॑क॒मिति॑ सु-प्रती॑कम् । सु॒दृश॒मिति॑ सु-दृश᳚म् । स्वञ्च᳚म् । अवि॑द्वाꣳसः । वि॒दुष्ट॑र॒मिति॑ वि॒दुः-त॒र॒म्॒ । स॒पे॒म॒ ॥ सः । य॒ख्ष॒त् । विश्वा᳚ । व॒युना॑नि । वि॒द्वान् । प्रेति॑ । ह॒व्यम् । अ॒ग्निः । अ॒मृते॑षु । वो॒च॒त्॒ ॥ 5EE । अ॒ꣳ॒हो॒मुच॒ इत्यꣳ॑हः-मुचे᳚ । 6FF । वि॒वेष॑ । यत् । मा॒ । 7GG । वीति॑ । नः॒ । इ॒न्द्र॒ । इन्द्र॑ । ख्ष॒त्रम् । 9II । इ॒न्द्रि॒याणि॑ । श॒त॒क्र॒तो॒ इति॑ शत-क्र॒तो॒ । 10KK । अन्विति॑ । ते । दा॒यि॒ ॥ [74]  
