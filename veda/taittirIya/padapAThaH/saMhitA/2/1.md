

  
1 । वा॒य॒व्यम् । श्वे॒तम् । एति॑ । ल॒भे॒त॒ । भूति॑काम॒ इति॒ भूति॑-का॒मः॒ । 2 । वा॒युः । वै । ख्षेपि॑ष्ठा । दे॒वता । 3 । वा॒युम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । ए॒न॒म्॒ । भूतिम् । ग॒म॒य॒ति॒ । 5 । भव॑ति । ए॒व । 6 । अति॑ख्षि॒प्रेत्यति॑-ख्षि॒प्रा॒ । दे॒वता । इति॑ । आ॒हुः॒ । सा । ए॒न॒म्॒ । ई॒श्व॒रा । प्र॒दह॒ इति॑ प्र-दहः॑ । इति॑ । 7 । ए॒तम् । ए॒व । सन्तम् । वा॒यवे । नि॒युत्व॑त॒ इति॑ नि-युत्व॑ते । एति॑ । ल॒भे॒त॒ । 8 । नि॒युदिति॑ नि-युत् । वै । अ॒स्य॒ । धृतिः॑ । 9 । धृ॒तः । ए॒व । भूतिम् । उपेति॑ । ए॒ति॒ । अप्र॑दाहा॒येत्यप्र॑-दा॒हा॒य॒ । 10 । भव॑ति । ए॒व । [1]  
1 । वा॒यवे । नि॒युत्व॑त॒ इति॑ नि-युत्व॑ते । एति॑ । ल॒भे॒त॒ । ग्राम॑काम॒ इति॒ ग्राम॑-का॒मः॒ । 2 । वा॒युः । वै । इ॒माः । प्र॒जा इति॑ प्र-जाः । न॒स्यो॒ता इति॑ नसि-ओ॒ताः । ने॒नी॒य॒ते॒ । 3 । वा॒युम् । ए॒व । नि॒युत्व॑न्त॒मिति॑ नि-युत्व॑न्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । अ॒स्मै॒ । प्र॒जा इति॑ प्र-जाः । न॒स्यो॒ता इति॑ नसि-ओ॒ताः । नीति॑ । य॒च्छ॒ति॒ । 5 । ग्रा॒मी । ए॒व । भ॒व॒ति॒ । 6 । नि॒युत्व॑त॒ इति॑ नि-युत्व॑ते । भ॒व॒ति॒ । 7 । ध्रु॒वाः । ए॒व । अ॒स्मै॒ । अन॑पगा॒ इत्यन॑प-गाः॒ । क॒रो॒ति॒ । 8 । वा॒यवे । नि॒युत्व॑त॒ इति॑ नि-युत्व॑ते । एति॑ । ल॒भे॒त॒ । प्र॒जाका॑म॒ इति॑ प्र॒जा-का॒मः॒ । 9 । प्रा॒ण इति॑ प्र-अ॒नः । वै । वा॒युः । अ॒पा॒न इत्य॑प-अ॒नः । नि॒युदिति॑ नि-युत् । 10 । प्रा॒णा॒पा॒नाविति॑ प्राण-अ॒पा॒नौ । खलु॑ । वै । ए॒तस्य॑ । प्र॒जाया॒ इति॑ प्र-जायाः । [2]  
1 । अपेति॑ । क्रा॒म॒तः॒ । यः । अलम् । प्र॒जाया॒ इति॑ प्र-जायै । सन्न् । प्र॒जामिति॑ प्र-जाम् । न । वि॒न्दते । 2 । वा॒युम् । ए॒व । नि॒युत्व॑न्त॒मिति॑ नि-युत्व॑न्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । अ॒स्मै॒ । प्रा॒णा॒पा॒नाभ्या॒मिति॑ प्राण-अ॒पा॒नाभ्याम् । प्र॒जामिति॑ प्र-जाम् । प्रेति॑ । ज॒न॒य॒ति॒ । 4 । वि॒न्दते । प्र॒जामिति॑ प्र-जाम् । 5 । वा॒यवे । नि॒युत्व॑त॒ इति॑ नि-युत्व॑ते । एति॑ । ल॒भे॒त॒ । ज्योगा॑मया॒वीति॒ ज्योक्-आ॒म॒या॒वी॒ । 6 । प्रा॒ण इति॑ प्र-अ॒नः । वै । वा॒युः । अ॒पा॒न इत्य॑प-अ॒नः । नि॒युदिति॑ नि-युत् । 7 । प्रा॒णा॒पा॒नाविति॑ प्राण-अ॒पा॒नौ । खलु॑ । वै । ए॒तस्मात् । अपेति॑ । क्रा॒म॒तः॒ । यस्य॑ । ज्योक् । आ॒मय॑ति । 8 । वा॒युम् । ए॒व । नि॒युत्व॑न्त॒मिति॑ नि-युत्व॑न्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । [3]  
1 । धा॒व॒ति॒ । 2 । सः । ए॒व । अ॒स्मि॒न्न्॒ । प्रा॒णा॒पा॒नाविति॑ प्राण-अ॒पा॒नौ । द॒धा॒ति॒ । 3 । उ॒त । यदि॑ । इ॒तासु॒रिती॒त-अ॒सुः॒ । भव॑ति । जीव॑ति । ए॒व । 4 । प्र॒जाप॑ति॒रिति॑ प्र॒जा-प॒तिः॒ । वै । इ॒दम् । एकः॑ । आ॒सी॒त्॒ । 5 । सः । अ॒का॒म॒य॒त॒ । 6 । प्र॒जा इति॑ प्र-जाः । प॒शून् । सृ॒जे॒य॒ । इति॑ । 7 । सः । आ॒त्मनः॑ । व॒पाम् । उदिति॑ । अ॒क्खि॒द॒त्॒ । 8 । ताम् । अ॒ग्नौ । प्रेति॑ । अ॒गृ॒ह्णा॒त्॒ । 9 । ततः॑ । अ॒जः । तू॒प॒रः । समिति॑ । अ॒भ॒व॒त्॒ । 10 । तम् । स्वायै । दे॒वता॑यै । एति॑ । अ॒ल॒भ॒त॒ । 11 । ततः॑ । वै । सः । प्र॒जा इति॑ प्र-जाः । प॒शून् । अ॒सृ॒ज॒त॒ । 12 । यः । प्र॒जाका॑म॒ इति॑ प्र॒जा-का॒मः॒ । [4]  
1 । प॒शुका॑म॒ इति॑ प॒शु-का॒मः॒ । स्यात् । सः । ए॒तम् । प्रा॒जा॒प॒त्यमिति॑ प्राजा-प॒त्यम् । अ॒जम् । तू॒प॒रम् । एति॑ । ल॒भे॒त॒ । 2 । प्र॒जाप॑ति॒मिति॑ प्र॒जा-प॒ति॒म्॒ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । अ॒स्मै॒ । प्र॒जामिति॑ प्र-जाम् । प॒शून् । प्रेति॑ । ज॒न॒य॒ति॒ । 4 । यत् । श्म॒श्रु॒णः । तत् । पुरु॑षाणाम् । रू॒पम् । 5 । यत् । तू॒प॒रः । तत् । अश्वा॑नाम् । 6 । यत् । अ॒न्यतो॑द॒न्नित्य॒न्यतः॑-द॒न्न्॒ । तत् । गवाम् । 7 । यत् । अव्याः । इ॒व॒ । श॒फाः । तत् । अवी॑नाम् । 8 । यत् । अ॒जः । तत् । अ॒जानाम् । 9 । ए॒ताव॑न्तः । वै । ग्रा॒म्याः । प॒शवः॑ । 10 । तान् । [5]  
1 । रू॒पेण॑ । ए॒व । अवेति॑ । रु॒न्द्धे॒ । 2 । सो॒मा॒पौ॒ष्णमिति॑ सोमा-पौ॒ष्णम् । त्रै॒तम् । एति॑ । ल॒भे॒त॒ । प॒शुका॑म॒ इति॑ प॒शु-का॒मः॒ । 3 । द्वौ । वै । अ॒जायै । स्तनौ । 4 । नाना । ए॒व । द्वौ । अ॒भीति॑ । जाये॑ते॒ इति॑ । ऊर्जम् । पुष्टिम् । तृ॒तीयः॑ । 5 । सो॒मा॒पू॒षणा॒विति॑ सोमा-पू॒षणौ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । तौ । ए॒व । अ॒स्मै॒ । प॒शून् । प्रेति॑ । ज॒न॒य॒तः॒ । 7 । सोमः॑ । वै । रे॒तो॒धा इति॑ रेतः-धाः । पू॒षा । प॒शू॒नाम् । प्र॒ज॒न॒यि॒तेति॑ प्र-ज॒न॒यि॒ता । 8 । सोमः॑ । ए॒व । अ॒स्मै॒ । रेतः॑ । दधा॑ति । पू॒षा । प॒शून् । प्रेति॑ । ज॒न॒य॒ति॒ । 9 । औदु॑म्बरः । यूपः॑ । भ॒व॒ति॒ । 10 । ऊर्क् । वै । उ॒दु॒म्बरः॑ । ऊर्क् । प॒शवः॑ । ऊ॒र्जा । ए॒व । अ॒स्मै॒ । ऊर्जम् । प॒शून् । अवेति॑ । रु॒न्द्धे॒ ॥ [6]  
1 । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र-जाः । अ॒सृ॒ज॒त॒ । 2 । ताः । अ॒स्मा॒त्॒ । सृ॒ष्टाः । परा॑चीः । आ॒य॒न्न्॒ । 3 । ताः । वरु॑णम् । अ॒ग॒च्छ॒न्न्॒ । 4 । ताः । अन्विति॑ । ऐ॒त्॒ । 5 । ताः । पुनः॑ । अ॒या॒च॒त॒ । 6 । ताः । अ॒स्मै॒ । न । पुनः॑ । अ॒द॒दा॒त्॒ । 7 । सः । अ॒ब्र॒वी॒त्॒ । 8 । वरम् । वृ॒णी॒ष्व॒ । अथ॑ । मे॒ । पुनः॑ । दे॒हि॒ । इति॑ । 9 । तासाम् । वरम् । एति॑ । अ॒ल॒भ॒त॒ । 10 । सः । कृ॒ष्णः । एक॑शितिपा॒दित्येक॑-शि॒ति॒पा॒त्॒ । अ॒भ॒व॒त्॒ । 11 । यः । वरु॑णगृहीत॒ इति॒ वरु॑ण-गृ॒ही॒तः॒ । स्यात् । सः । ए॒तम् । वा॒रु॒णम् । कृ॒ष्णम् । एक॑शितिपाद॒मित्येक॑-शि॒ति॒पा॒द॒म्॒ । एति॑ । ल॒भे॒त॒ । 12 । वरु॑णम् । [7]  
1 । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 2 । सः । ए॒व । ए॒न॒म्॒ । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ । 3 । कृ॒ष्णः । एक॑शितिपा॒दित्येक॑-शि॒ति॒पा॒त्॒ । भ॒व॒ति॒ । 4 । वा॒रु॒णः । हि । ए॒षः । दे॒वत॑या । 5 । समृ॑द्ध्या॒ इति॒ सम्-ऋ॒द्ध्यै॒ । 6 । सुव॑र्भानु॒रिति॒ सुवः॑-भा॒नुः॒ । आ॒सु॒रः । सूर्यम् । तम॑सा । अ॒वि॒ध्य॒त्॒ । 7 । तस्मै । दे॒वाः । प्राय॑श्चित्ति॒मिति॒ प्रायः॑-चि॒त्ति॒म्॒ । ऐ॒च्छ॒न्न्॒ । 8 । तस्य॑ । यत् । प्र॒थ॒मम् । तमः॑ । अ॒पाघ्न॒न्नित्य॑प-अघ्नन्न्॑ । सा । कृ॒ष्णा । अविः॑ । अ॒भ॒व॒त्॒ । 9 । यत् । द्वि॒तीयम् । सा । फल्गु॑नी । 10 । यत् । तृ॒तीयम् । सा । ब॒ल॒ख्षी । 11 । यत् । अ॒ध्य॒स्थादित्य॑धि-अ॒स्थात् । अ॒पाकृ॑न्त॒न्नित्य॑प-अकृ॑न्तन्न् । सा । अविः॑ । व॒शा । [8]  
1 । समिति॑ । अ॒भ॒व॒त्॒ । 2 । ते । दे॒वाः । अ॒ब्रु॒व॒न्न्॒ । 3 । दे॒व॒प॒शुरिति॑ देव-प॒शुः । वै । अ॒यम् । समिति॑ । अ॒भू॒त्॒ । कस्मै । इ॒मम् । एति॑ । ल॒फ्स्या॒म॒हे॒ । इति॑ । 4 । अथ॑ । वै । तर्‌हि॑ । अल्पा । पृ॒थि॒वी । आसीत् । अजा॑ताः । ओष॑धयः । 5 । ताम् । अविम् । व॒शाम् । आ॒दि॒त्येभ्यः॑ । कामा॑य । एति॑ । अ॒ल॒भ॒न्त॒ । 6 । ततः॑ । वै । अप्र॑थत । पृ॒थि॒वी । अजा॑यन्त । ओष॑धयः । 7 । यः । का॒मये॑त । 8 । प्रथे॑य । प॒शुभि॒रिति॑ प॒शु-भिः॒ । प्रेति॑ । प्र॒जयेति॑ प्र-जया । जा॒ये॒य॒ । इति॑ । सः । ए॒ताम् । अविम् । व॒शाम् । आ॒दि॒त्येभ्यः॑ । कामा॑य । [9]  
1 । एति॑ । ल॒भे॒त॒ । 2 । आ॒दि॒त्यान् । ए॒व । कामम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । ते । ए॒व । ए॒न॒म्॒ । प्र॒थय॑न्ति । प॒शुभि॒रिति॑ प॒शु-भिः॒ । प्रेति॑ । प्र॒जयेति॑ प्र-जया । ज॒न॒य॒न्ति॒ । 4 । अ॒सौ । आ॒दि॒त्यः । न । वीति॑ । अ॒रो॒च॒त॒ । 5 । तस्मै । दे॒वाः । प्राय॑श्चित्ति॒मिति॒ प्रायः॑-चि॒त्ति॒म्॒ । ऐ॒च्छ॒न्न्॒ । 6 । तस्मै । ए॒ताः । म॒ल्‌हाः । एति॑ । अ॒ल॒भ॒न्त॒ । आ॒ग्ने॒यीम् । कृ॒ष्ण॒ग्री॒वीमिति॑ कृष्ण-ग्री॒वीम् । स॒॒हि॒तामिति॑ सम्-हि॒ताम् । ऐ॒न्द्रीम् । श्वे॒ताम् । बा॒र्‌ह॒स्प॒त्याम् । 7 । ताभिः॑ । ए॒व । अ॒स्मि॒न्न्॒ । रुचम् । अ॒द॒धुः॒ । 8 । यः । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । स्यात् । तस्मै । ए॒ताः । म॒ल्‌हाः । एति॑ । ल॒भे॒त॒ । [10]  
1 । आ॒ग्ने॒यीम् । कृ॒ष्ण॒ग्री॒वीमिति॑ कृष्ण-ग्री॒वीम् । स॒॒हि॒तामिति॑ सम्-हि॒ताम् । ऐ॒न्द्रीम् । श्वे॒ताम् । बा॒र्‌ह॒स्प॒त्याम् । 2 । ए॒ताः । ए॒व । दे॒वताः । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । ताः । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । द॒ध॒ति॒ । 4 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 5 । व॒सन्ता । प्रा॒तः । आ॒ग्ने॒यीम् । कृ॒ष्ण॒ग्री॒वीमिति॑ कृष्ण-ग्री॒वीम् । एति॑ । ल॒भे॒त॒ । ग्री॒ष्मे । म॒ध्यन्दि॑ने । स॒॒हि॒तामिति॑ सम्-हि॒ताम् । ऐ॒न्द्रीम् । श॒रदि॑ । अ॒प॒रा॒ह्ण इत्य॑पर-अ॒ह्ने । श्वे॒ताम् । बा॒र्‌ह॒स्प॒त्याम् । 6 । त्रीणि॑ । वै । आ॒दि॒त्यस्य॑ । तेजा॑सि । व॒सन्ता । प्रा॒तः । ग्री॒ष्मे । म॒ध्यन्दि॑ने । श॒रदि॑ । अ॒प॒रा॒ह्ण इत्य॑पर-अ॒ह्ने । 7 । याव॑न्ति । ए॒व । तेजा॑सि । तानि॑ । ए॒व । [11]  
1 । अवेति॑ । रु॒न्द्धे॒ । 2 । सँ॒व्व॒थ्स॒रमिति॑ सम्-व॒थ्स॒रम् । प॒र्याल॑भ्यन्त॒ इति॑ परि-आल॑भ्यन्ते । 3 । सँ॒व्व॒थ्स॒र इति॑ सम्-व॒थ्स॒रः । वै । ब्र॒ह्म॒व॒र्च॒सस्येति॑ ब्रह्म-व॒र्च॒सस्य॑ । प्र॒दा॒तेति॑ प्र-दा॒ता । 4 । सँ॒व्व॒थ्स॒र इति॑ सम्-व॒थ्स॒रः । ए॒व । अ॒स्मै॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । प्रेति॑ । य॒च्छ॒ति॒ । 5 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 6 । ग॒र्भिण॑यः । भ॒व॒न्ति॒ । 7 । इ॒न्द्रि॒यम् । वै । गर्भः॑ । 8 । इ॒न्द्रि॒यम् । ए॒व । अ॒स्मि॒न्न्॒ । द॒ध॒ति॒ । 9 । सा॒र॒स्व॒तीम् । मे॒षीम् । एति॑ । ल॒भे॒त॒ । यः । ई॒श्व॒रः । वा॒चः । वदि॑तोः । सन्न् । वाचम् । न । वदेत् । 10 । वाक् । वै । सर॑स्वती । 11 । सर॑स्वतीम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सा । ए॒व । अ॒स्मि॒न्न्॒ । [12]  
1 । वाचम् । द॒धा॒ति॒ । प्र॒व॒दि॒तेति॑ प्र-व॒दि॒ता । वा॒चः । भ॒व॒ति॒ । 2 । अप॑न्नद॒तीत्यप॑न्न-द॒ती॒ । भ॒व॒ति॒ । 3 । तस्मात् । म॒नु॒ष्याः । सर्वाम् । वाचम् । व॒द॒न्ति॒ । 4 । आ॒ग्ने॒यम् । कृ॒ष्णग्री॑व॒मिति॑ कृ॒ष्ण-ग्री॒व॒म्॒ । एति॑ । ल॒भे॒त॒ । सौ॒म्यम् । ब॒भ्रुम् । ज्योगा॑मया॒वीति॒ ज्योक्-आ॒म॒या॒वी॒ । 5 । अ॒ग्निम् । वै । ए॒तस्य॑ । शरी॑रम् । ग॒च्छ॒ति॒ । सोमम् । रसः॑ । यस्य॑ । ज्योक् । आ॒मय॑ति । 6 । अ॒ग्नेः । ए॒व । अ॒स्य॒ । शरी॑रम् । नि॒ष्क्री॒णातीति॑ निः-क्री॒णाति॑ । सोमात् । रसम् । 7 । उ॒त । यदि॑ । इ॒तासु॒रिती॒त-अ॒सुः॒ । भव॑ति । जीव॑ति । ए॒व । 8 । सौ॒म्यम् । ब॒भ्रुम् । एति॑ । ल॒भे॒त॒ । आ॒ग्ने॒यम् । कृ॒ष्णग्री॑व॒मिति॑ कृ॒ष्ण-ग्री॒व॒म्॒ । प्र॒जाका॑म॒ इति॑ प्र॒जा-का॒मः॒ । 9 । सोमः॑ । [13]  
1 । वै । रे॒तो॒धा इति॑ रेतः-धाः । अ॒ग्निः । प्र॒जाना॒मिति॑ प्र-जानाम् । प्र॒ज॒न॒यि॒तेति॑ प्र-ज॒न॒यि॒ता । 2 । सोमः॑ । ए॒व । अ॒स्मै॒ । रेतः॑ । दधा॑ति । अ॒ग्निः । प्र॒जामिति॑ प्र-जाम् । प्रेति॑ । ज॒न॒य॒ति॒ । 3 । वि॒न्दते । प्र॒जामिति॑ प्र-जाम् । 4 । आ॒ग्ने॒यम् । कृ॒ष्णग्री॑व॒मिति॑ कृ॒ष्ण-ग्री॒व॒म्॒ । एति॑ । ल॒भे॒त॒ । सौ॒म्यम् । ब॒भ्रुम् । यः । ब्रा॒ह्म॒णः । वि॒द्याम् । अ॒नूच्येत्य॑नु-उच्य॑ । न । वि॒रोचे॒तेति॑ वि-रोचे॑त । 5 । यत् । आ॒ग्ने॒यः । भव॑ति । तेजः॑ । ए॒व । अ॒स्मि॒न्न्॒ । तेन॑ । द॒धा॒ति॒ । 6 । यत् । सौ॒म्यः । ब्र॒ह्म॒व॒र्च॒समिति॑ ब्रह्म-व॒र्च॒सम् । तेन॑ । 7 । कृ॒ष्णग्री॑व॒ इति॑ कृ॒ष्ण-ग्री॒वः॒ । आ॒ग्ने॒यः । भ॒व॒ति॒ । तमः॑ । ए॒व । अ॒स्मा॒त्॒ । अपेति॑ । ह॒न्ति॒ । 8 । श्वे॒तः । भ॒व॒ति॒ । [14]  
1 । रुचम् । ए॒व । अ॒स्मि॒न्न्॒ । द॒धा॒ति॒ । 2 । ब॒भ्रुः । सौ॒म्यः । भ॒व॒ति॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । ए॒व । अ॒स्मि॒न्न्॒ । त्विषिम् । द॒धा॒ति॒ । 3 । आ॒ग्ने॒यम् । कृ॒ष्णग्री॑व॒मिति॑ कृ॒ष्ण-ग्री॒व॒म्॒ । एति॑ । ल॒भे॒त॒ । सौ॒म्यम् । ब॒भ्रुम् । आ॒ग्ने॒यम् । कृ॒ष्णग्री॑व॒मिति॑ कृ॒ष्ण-ग्री॒व॒म्॒ । पु॒रो॒धाया॒मिति॑ पुरः-धायाम् । स्पर्ध॑मानः । 4 । आ॒ग्ने॒यः । वै । ब्रा॒ह्म॒णः । सौ॒म्यः । रा॒ज॒न्यः॑ । 5 । अ॒भितः॑ । सौ॒म्यम् । आ॒ग्ने॒यौ । भ॒व॒तः॒ । 6 । तेज॑सा । ए॒व । ब्रह्म॑णा । उ॒भ॒यतः॑ । रा॒ष्ट्रम् । परीति॑ । गृ॒ह्णा॒ति॒ । 7 । ए॒क॒धेत्ये॑क-धा । स॒मावृ॑ङ्क्त॒ इति॑ सम्-आवृ॑ङ्क्ते । पु॒रः । ए॒न॒म्॒ । द॒ध॒ते॒ ॥ [15]  
1 । दे॒वा॒सु॒रा इति॑ देव-अ॒सु॒राः । ए॒षु । लो॒केषु॑ । अ॒स्प॒र्ध॒न्त॒ । 2 । सः । ए॒तम् । विष्णुः॑ । वा॒म॒नम् । अ॒प॒श्य॒त्॒ । 3 । तम् । स्वायै । दे॒वता॑यै । एति॑ । अ॒ल॒भ॒त॒ । 4 । ततः॑ । वै । सः । इ॒मान् । लो॒कान् । अ॒भीति॑ । अ॒ज॒य॒त्॒ । 5 । वै॒ष्ण॒वम् । वा॒म॒नम् । एति॑ । ल॒भे॒त॒ । स्पर्ध॑मानः । 6 । विष्णुः॑ । ए॒व । भू॒त्वा । इ॒मान् । लो॒कान् । अ॒भीति॑ । ज॒य॒ति॒ । 7 । विष॑म॒ इति॒ वि-स॒मे॒ । एति॑ । ल॒भे॒त॒ । 8 । विष॑मा॒ इति॒ वि-स॒माः॒ । इ॒व॒ । हि । इ॒मे । लो॒काः । 9 । समृ॑द्ध्या॒ इति॒ सम्-ऋ॒द्ध्यै॒ । 10 । इन्द्रा॑य । म॒न्यु॒मत॒ इति॑ मन्यु-मते । मन॑स्वते । ल॒लामम् । प्रा॒शृ॒ङ्गम् । एति॑ । ल॒भे॒त॒ । स॒ङ्ग्रा॒म इति॑ सम्-ग्रा॒मे । [16]  
1 । सय्यँ॑त्त॒ इति॒ सम्-य॒त्ते॒ । 2 । इ॒न्द्रि॒येण॑ । वै । म॒न्युना । मन॑सा । स॒ङ्ग्रा॒ममिति॑ सम्-ग्रा॒मम् । ज॒य॒ति॒ । 3 । इन्द्रम् । ए॒व । म॒न्यु॒मन्त॒मिति॑ मन्यु-मन्तम् । मन॑स्वन्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । अ॒स्मि॒न्न्॒ । इ॒न्द्रि॒यम् । म॒न्युम् । मनः॑ । द॒धा॒ति॒ । 5 । जय॑ति । तम् । स॒ङ्ग्रा॒ममिति॑ सम्-ग्रा॒मम् । 6 । इन्द्रा॑य । म॒रुत्व॑ते । पृ॒श्ञि॒स॒क्थमिति॑ पृश्ञि-स॒क्थम् । एति॑ । ल॒भे॒त॒ । ग्राम॑काम॒ इति॒ ग्राम॑-का॒मः॒ । 7 । इन्द्रम् । ए॒व । म॒रुत्व॑न्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । सः । ए॒व । अ॒स्मै॒ । स॒जा॒तानिति॑ स-जा॒तान् । प्रेति॑ । य॒च्छ॒ति॒ । 9 । ग्रा॒मी । ए॒व । भ॒व॒ति॒ । 10 । यत् । ऋ॒ष॒भः । तेन॑ । [17]  
1 । ऐ॒न्द्रः । यत् । पृश्ञिः॑ । तेन॑ । मा॒रु॒तः । 3 । समृ॑द्ध्या॒ इति॒ सम्-ऋ॒द्ध्यै॒ । 4 । प॒श्चात् । पृ॒श्ञि॒स॒क्थ इति॑ पृश्ञि-स॒क्थः । भ॒व॒ति॒ । 5 । प॒श्चा॒द॒न्व॒व॒सा॒यिनी॒मिति॑ पश्चात्-अ॒न्व॒व॒सा॒यिनीम् । ए॒व । अ॒स्मै॒ । विशम् । क॒रो॒ति॒ । 6 । सौ॒म्यम् । ब॒भ्रुम् । एति॑ । ल॒भे॒त॒ । अन्न॑काम॒ इत्यन्न॑-का॒मः॒ । 7 । सौ॒म्यम् । वै । अन्नम् । 8 । सोमम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 9 । सः । ए॒व । अ॒स्मै॒ । अन्नम् । प्रेति॑ । य॒च्छ॒ति॒ । 10 । अ॒न्ना॒द इत्य॑न्न-अ॒दः । ए॒व । भ॒व॒ति॒ । 11 । ब॒भ्रुः । भ॒व॒ति॒ । 12 । ए॒तत् । वै । अन्न॑स्य । रू॒पम् । 13 । समृ॑द्ध्या॒ इति॒ सम्-ऋ॒द्ध्यै॒ । 14 । सौ॒म्यम् । ब॒भ्रुम् । एति॑ । ल॒भे॒त॒ । यम् । अलम् । [18]  
1 । रा॒ज्याय॑ । सन्तम् । रा॒ज्यम् । न । उ॒प॒नमे॒दित्यु॑प-नमेत् । 2 । सौ॒म्यम् । वै । रा॒ज्यम् । 3 । सोमम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । अ॒स्मै॒ । रा॒ज्यम् । प्रेति॑ । य॒च्छ॒ति॒ । 5 । उपेति॑ । ए॒न॒म्॒ । रा॒ज्यम् । न॒म॒ति॒ । 6 । ब॒भ्रुः । भ॒व॒ति॒ । 7 । ए॒तत् । वै । सोम॑स्य । रू॒पम् । 8 । समृ॑द्ध्या॒ इति॒ सम्-ऋ॒द्ध्यै॒ । 9 । इन्द्रा॑य । वृ॒त्र॒तुर॒ इति॑ वृत्र-तुरे । ल॒लामम् । प्रा॒शृ॒ङ्गम् । एति॑ । ल॒भे॒त॒ । ग॒तश्री॒रिति॑ ग॒त-श्रीः॒ । प्र॒ति॒ष्ठाका॑म॒ इति॑ प्रति॒ष्ठा-का॒मः॒ । 10 । पा॒प्मानम् । ए॒व । वृ॒त्रम् । ती॒र्त्वा । प्र॒ति॒ष्ठामिति॑ प्रति-स्थाम् । ग॒च्छ॒ति॒ । 11 । इन्द्रा॑य । अ॒भि॒मा॒ति॒घ्न इत्य॑भिमाति-घ्ने । ल॒लामम् । प्रा॒शृ॒ङ्गम् । एति॑ । [19]  
1 । ल॒भे॒त॒ । यः । पा॒प्मना । गृ॒ही॒तः । स्यात् । 2 । पा॒प्मा । वै । अ॒भिमा॑ति॒रित्य॒भि-मा॒तिः॒ । 3 । इन्द्रम् । ए॒व । अ॒भि॒मा॒ति॒हन॒मित्य॑भिमाति-हनम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । अ॒स्मा॒त्॒ । पा॒प्मानम् । अ॒भिमा॑ति॒मित्य॒भि-मा॒ति॒म्॒ । प्रेति॑ । नु॒द॒ते॒ । 5 । इन्द्रा॑य । व॒ज्रिणे । ल॒लामम् । प्रा॒शृ॒ङ्गम् । एति॑ । ल॒भे॒त॒ । यम् । अलम् । रा॒ज्याय॑ । सन्तम् । रा॒ज्यम् । न । उ॒प॒नमे॒दित्यु॑प-नमेत् । 6 । इन्द्रम् । ए॒व । व॒ज्रिणम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । सः । ए॒व । अ॒स्मै॒ । वज्रम् । प्रेति॑ । य॒च्छ॒ति॒ । 8 । सः । ए॒न॒म्॒ । वज्रः॑ । भूत्यै । इ॒न्द्धे॒ । 9 । उपेति॑ । ए॒न॒म्॒ । रा॒ज्यम् । न॒म॒ति॒ । 10 । ल॒लामः॑ । प्रा॒शृ॒ङ्गः । भ॒व॒ति॒ । 11 । ए॒तत् । वै । वज्र॑स्य । रू॒पम् । 12 । समृ॑द्ध्या॒ इति॒ सम्-ऋ॒द्ध्यै॒ ॥ [20]  
1 । अ॒सौ । आ॒दि॒त्यः । न । वीति॑ । अ॒रो॒च॒त॒ । 2 । तस्मै । दे॒वाः । प्राय॑श्चित्ति॒मिति॒ प्रायः॑-चि॒त्ति॒म्॒ । ऐ॒च्छ॒न्न्॒ । 3 । तस्मै । ए॒ताम् । दश॑र्‌षभा॒मिति॒ दश॑-ऋ॒ष॒भा॒म्॒ । एति॑ । अ॒ल॒भ॒न्त॒ । तया । ए॒व । अ॒स्मि॒न्न्॒ । रुचम् । अ॒द॒धुः॒ । 4 । यः । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । स्यात् । तस्मै । ए॒ताम् । दश॑र्‌षभा॒मिति॒ दश॑-ऋ॒ष॒भा॒म्॒ । एति॑ । ल॒भे॒त॒ । 5 । अ॒मुम् । ए॒व । आ॒दि॒त्यम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । सः । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । द॒धा॒ति॒ । 7 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 8 । व॒सन्ता । प्रा॒तः । त्रीन् । ल॒लामान्॑ । एति॑ । ल॒भे॒त॒ । ग्री॒ष्मे । म॒ध्यन्दि॑ने । [21]  
1 । त्रीन् । शि॒ति॒पृ॒ष्ठानिति॑ शिति-पृ॒ष्ठान् । श॒रदि॑ । अ॒प॒रा॒ह्ण इत्य॑पर-अ॒ह्ने । त्रीन् । शि॒ति॒वारा॒निति॑ शिति-वारान्॑ । 2 । त्रीणि॑ । वै । आ॒दि॒त्यस्य॑ । तेजा॑सि । व॒सन्ता । प्रा॒तः । ग्री॒ष्मे । म॒ध्यन्दि॑ने । श॒रदि॑ । अ॒प॒रा॒ह्ण इत्य॑पर-अ॒ह्ने । 3 । याव॑न्ति । ए॒व । तेजा॑सि । तानि॑ । ए॒व । अवेति॑ । रु॒न्द्धे॒ । 4 । त्रय॑स्त्रय॒ इति॒ त्रयः॑-त्र॒यः॒ । एति॑ । ल॒भ्य॒न्ते॒ । 5 । अ॒भि॒पू॒र्वमित्य॑भि-पू॒र्वम् । ए॒व । अ॒स्मि॒न्न्॒ । तेजः॑ । द॒धा॒ति॒ । 6 । सँ॒व्व॒थ्स॒रमिति॑ सम्-व॒थ्स॒रम् । प॒र्याल॑भ्यन्त॒ इति॑ परि-आल॑भ्यन्ते । 7 । सँ॒व्व॒थ्स॒र इति॑ सम्-व॒थ्स॒रः । वै । ब्र॒ह्म॒व॒र्च॒सस्येति॑ ब्रह्म-व॒र्च॒सस्य॑ । प्र॒दा॒तेति॑ प्र-दा॒ता । 8 । सँ॒व्व॒थ्स॒र इति॑ सम्-व॒थ्स॒रः । ए॒व । अ॒स्मै॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । प्रेति॑ । य॒च्छ॒ति॒ । 9 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 10 । सँ॒व्व॒थ्स॒रस्येति॑ सम्-व॒थ्स॒रस्य॑ । प॒रस्तात् । प्रा॒जा॒प॒त्यमिति॑ प्राजा-प॒त्यम् । कद्रुम् । [22]  
1 । एति॑ । ल॒भे॒त॒ । 2 । प्र॒जाप॑ति॒रिति॑ प्र॒जा-प॒तिः॒ । सर्वाः । दे॒वताः । 3 । दे॒वता॑सु । ए॒व । प्रतीति॑ । ति॒ष्ठ॒ति॒ । 4 । यदि॑ । बि॒भी॒यात् । 5 । दु॒श्चर्मेति॑ दुः-चर्मा । भ॒वि॒ष्या॒मि॒ । इति॑ । सो॒मा॒पौ॒ष्णमिति॑ सोमा-पौ॒ष्णम् । श्या॒मम् । एति॑ । ल॒भे॒त॒ । 6 । सौ॒म्यः । वै । दे॒वत॑या । पुरु॑षः । पौ॒ष्णाः । प॒शवः॑ । 7 । स्वया । ए॒व । अ॒स्मै॒ । दे॒वत॑या । प॒शुभि॒रिति॑ प॒शु-भिः॒ । त्वचम् । क॒रो॒ति॒ । 8 । न । दु॒श्चर्मेति॑ दुः-चर्मा । भ॒व॒ति॒ । 9 । दे॒वाः । च॒ । वै । य॒मः । च॒ । अ॒स्मिन्न् । लो॒के । अ॒स्प॒र्ध॒न्त॒ । 10 । सः । य॒मः । दे॒वानाम् । इ॒न्द्रि॒यम् । वी॒र्यम् । अ॒यु॒व॒त॒ । 11 । तत् । य॒मस्य॑ । [23]  
1 । य॒म॒त्वमिति॑ यम-त्वम् । ते । दे॒वाः । अ॒म॒न्य॒न्त॒ । 3 । य॒मः । वै । इ॒दम् । अ॒भू॒त्॒ । यत् । व॒यम् । स्मः । इति॑ । 4 । ते । प्र॒जाप॑ति॒मिति॑ प्र॒जा-प॒ति॒म्॒ । उपेति॑ । अ॒धा॒व॒न्न्॒ । 5 । सः । ए॒तौ । प्र॒जाप॑ति॒रिति॑ प्र॒जा-प॒तिः॒ । आ॒त्मनः॑ । उ॒ख्ष॒व॒शावित्यु॑ख्ष-व॒शौ । निरिति॑ । अ॒मि॒मी॒त॒ । 6 । ते । दे॒वाः । वै॒ष्णा॒व॒रु॒णीमिति॑ वैष्णा-व॒रु॒णीम् । व॒शाम् । एति॑ । अ॒ल॒भ॒न्त॒ । ऐ॒न्द्रम् । उ॒ख्षाणम् । 7 । तम् । वरु॑णेन । ए॒व । ग्रा॒ह॒यि॒त्वा । विष्णु॑ना । य॒ज्ञेन॑ । प्रेति॑ । अ॒नु॒द॒न्त॒ । ऐ॒न्द्रेण॑ । ए॒व । अ॒स्य॒ । इ॒न्द्रि॒यम् । अ॒वृ॒ञ्ज॒त॒ । 8 । यः । भ्रातृ॑व्यवा॒निति॒ भ्रातृ॑व्य-वा॒न्॒ । स्यात् । सः । स्पर्ध॑मानः । वै॒ष्णा॒व॒रु॒णीमिति॑ वैष्णा-व॒रु॒णीम् । [24]  
1 । व॒शाम् । एति॑ । ल॒भे॒त॒ । ऐ॒न्द्रम् । उ॒ख्षाणम् । 2 । वरु॑णेन । ए॒व । भ्रातृ॑व्यम् । ग्रा॒ह॒यि॒त्वा । विष्णु॑ना । य॒ज्ञेन॑ । प्रेति॑ । नु॒द॒ते॒ । ऐ॒न्द्रेण॑ । ए॒व । अ॒स्य॒ । इ॒न्द्रि॒यम् । वृ॒ङ्क्ते॒ । 3 । भव॑ति । आ॒त्मना । परेति॑ । अ॒स्य॒ । भ्रातृ॑व्यः । भ॒व॒ति॒ । 4 । इन्द्रः॑ । वृ॒त्रम् । अ॒ह॒न्न्॒ । 5 । तम् । वृ॒त्रः । ह॒तः । षो॒ड॒शभि॒रिति॑ षोड॒श-भिः॒ । भो॒गैः । अ॒सि॒ना॒त्॒ । 6 । तस्य॑ । वृ॒त्रस्य॑ । शी॒र्‌ष॒तः । गावः॑ । उदिति॑ । आ॒य॒न्न्॒ । 7 । ताः । वै॒दे॒ह्यः॑ । अ॒भ॒व॒न्न्॒ । 8 । तासाम् । ऋ॒ष॒भः । ज॒घने । अनु॑ । उदिति॑ । ऐ॒त्॒ । 9 । तम् । इन्द्रः॑ । [25]  
1 । अ॒चा॒य॒त्॒ । 2 । सः । अ॒म॒न्य॒त॒ । 3 । यः । वै । इ॒मम् । आ॒लभे॒तेत्या-लभे॑त । मुच्ये॑त । अ॒स्मात् । पा॒प्मनः॑ । इति॑ । 4 । सः । आ॒ग्ने॒यम् । कृ॒ष्णग्री॑व॒मिति॑ कृ॒ष्ण-ग्री॒व॒म्॒ । एति॑ । अ॒ल॒भ॒त॒ । ऐ॒न्द्रम् । ऋ॒ष॒भम् । 5 । तस्य॑ । अ॒ग्निः । ए॒व । स्वेन॑ । भा॒ग॒धेये॒नेति॑ भाग-धेये॑न । उप॑सृत॒ इत्युप॑-सृ॒तः॒ । षो॒ड॒श॒धेति॑ षोडश-धा । वृ॒त्रस्य॑ । भो॒गान् । अपीति॑ । अ॒द॒ह॒त्॒ । ऐ॒न्द्रेण॑ । इ॒न्द्रि॒यम् । आ॒त्मन्न् । अ॒ध॒त्त॒ । 6 । यः । पा॒प्मना । गृ॒ही॒तः । स्यात् । सः । आ॒ग्ने॒यम् । कृ॒ष्णग्री॑व॒मिति॑ कृ॒ष्ण-ग्री॒व॒म्॒ । एति॑ । ल॒भे॒त॒ । ऐ॒न्द्रम् । ऋ॒ष॒भम् । 7 । अ॒ग्निः । ए॒व । अ॒स्य॒ । स्वेन॑ । भा॒ग॒धेये॒नेति॑ भाग-धेये॑न । उप॑सृत॒ इत्युप॑-सृ॒तः॒ । [26]  
1 । पा॒प्मानम् । अपीति॑ । द॒ह॒ति॒ । ऐ॒न्द्रेण॑ । इ॒न्द्रि॒यम् । आ॒त्मन्न् । ध॒त्ते॒ । 2 । मुच्य॑ते । पा॒प्मनः॑ । 3 । भव॑ति । ए॒व । 4 । द्या॒वा॒पृ॒थि॒व्या॑मिति॑ द्यावा-पृ॒थि॒व्याम् । धे॒नुम् । एति॑ । ल॒भे॒त॒ । ज्योग॑परुद्ध॒ इति॒ ज्योक्-अ॒प॒रु॒द्धः॒ । 5 । अ॒नयोः । हि । वै । ए॒षः । अप्र॑तिष्ठित॒ इत्यप्र॑ति-स्थि॒तः॒ । 6 । अथ॑ । ए॒षः । ज्योक् । अप॑रुद्ध॒ इत्यप॑-रु॒द्धः॒ । द्यावा॑पृथि॒वी इति॒ द्यावा-पृ॒थि॒वी । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । ते इति॑ । ए॒व । ए॒न॒म्॒ । प्र॒ति॒ष्ठामिति॑ प्रति-स्थाम् । ग॒म॒य॒तः॒ । 8 । प्रतीति॑ । ए॒व । ति॒ष्ठ॒ति॒ । 9 । प॒र्या॒रिणी । भ॒व॒ति॒ । 10 । प॒र्या॒रि । इ॒व॒ । हि । ए॒तस्य॑ । रा॒ष्ट्रम् । यः । ज्योग॑परुद्ध॒ इति॒ ज्योक्-अ॒प॒रु॒द्धः॒ । 11 । समृ॑द्ध्या॒ इति॒ सम्-ऋ॒द्ध्यै॒ । 12 । वा॒य॒व्यम् । [27]  
1 । व॒थ्सम् । एति॑ । ल॒भे॒त॒ । 2 । वा॒युः । वै । अ॒नयोः । व॒थ्सः । 3 । इ॒मे । वै । ए॒तस्मै । लो॒काः । अप॑शुष्का॒ इत्यप॑-शु॒ष्काः॒ । विट् । अप॑शु॒ष्केत्यप॑-शु॒ष्का॒ । 4 । अथ॑ । ए॒षः । ज्योक् । अप॑रुद्ध॒ इत्यप॑-रु॒द्धः॒ । वा॒युम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । सः । ए॒व । अ॒स्मै॒ । इ॒मान् । लो॒कान् । विशम् । प्रेति॑ । दा॒प॒य॒ति॒ । 6 । प्रेति॑ । अ॒स्मै॒ । इ॒मे । लो॒काः । स्नु॒व॒न्ति॒ । 7 । भु॒ञ्ज॒ती । ए॒न॒म्॒ । विट् । उपेति॑ । ति॒ष्ठ॒ते॒ ॥ [28]  
1 । इन्द्रः॑ । व॒लस्य॑ । बिलम् । अपेति॑ । औ॒र्णो॒त्॒ । 2 । सः । यः । उ॒त्त॒म इत्यु॑त्-त॒मः । प॒शुः । आसीत् । तम् । पृ॒ष्ठम् । प्रतीति॑ । स॒ङ्गृह्येति॑ सम्-गृह्य॑ । उदिति॑ । अ॒क्खि॒द॒त्॒ । 3 । तम् । स॒हस्रम् । प॒शवः॑ । अनु॑ । उदिति॑ । आ॒य॒न्न्॒ । 4 । सः । उ॒न्न॒त इत्यु॑त्-न॒तः । अ॒भ॒व॒त्॒ । 5 । यः । प॒शुका॑म॒ इति॑ प॒शु-का॒मः॒ । स्यात् । सः । ए॒तम् । ऐ॒न्द्रम् । उ॒न्न॒तमित्यु॑त्-न॒तम् । एति॑ । ल॒भे॒त॒ । 6 । इन्द्रम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । सः । ए॒व । अ॒स्मै॒ । प॒शून् । प्रेति॑ । य॒च्छ॒ति॒ । 8 । प॒शु॒मानिति॑ पशु-मान् । ए॒व । भ॒व॒ति॒ । 9 । उ॒न्न॒त इत्यु॑त्-न॒तः । [29]  
1 । भ॒व॒ति॒ । 2 । सा॒ह॒स्री । वै । ए॒षा । ल॒ख्ष्मी । यत् । उ॒न्न॒त इत्यु॑त्-न॒तः । 3 । ल॒ख्ष्मिया । ए॒व । प॒शून् । अवेति॑ । रु॒न्द्धे॒ । 4 । य॒दा । स॒हस्रम् । प॒शून् । प्रा॒प्नु॒यादिति॑ प्र-आ॒प्नु॒यात् । अथ॑ । वै॒ष्ण॒वम् । वा॒म॒नम् । एति॑ । ल॒भे॒त॒ । 5 । ए॒तस्मिन्न्॑ । वै । तत् । स॒हस्रम् । अधीति॑ । अ॒ति॒ष्ठ॒त्॒ । 6 । तस्मात् । ए॒षः । वा॒म॒नः । समी॑षित॒ इति॒ सम्-ई॒षि॒तः॒ । प॒शुभ्य॒ इति॑ प॒शु-भ्यः॒ । ए॒व । प्रजा॑तेभ्य॒ इति॒ प्र-जा॒ते॒भ्यः॒ । प्र॒ति॒ष्ठामिति॑ प्रति-स्थाम् । द॒धा॒ति॒ । 7 । कः । अ॒र्‌ह॒ति॒ । स॒हस्रम् । प॒शून् । प्राप्तु॒मिति॒ प्र-आ॒प्तु॒म्॒ । इति॑ । आ॒हुः॒ । 8 । अ॒हो॒रा॒त्राणीत्य॑हः-रा॒त्राणि॑ । ए॒व । स॒हस्रम् । स॒म्पाद्येति॑ सम्-पाद्य॑ । एति॑ । ल॒भे॒त॒ । 9 । प॒शवः॑ । [30]  
1 । वै । अ॒हो॒रा॒त्राणीत्य॑हः-रा॒त्राणि॑ । 2 । प॒शून् । ए॒व । प्रजा॑ता॒निति॒ प्र-जा॒ता॒न् । प्र॒ति॒ष्ठामिति॑ प्रति-स्थाम् । ग॒म॒य॒ति॒ । 3 । ओष॑धीभ्य॒ इत्योष॑धि-भ्यः॒ । वे॒हतम् । एति॑ । ल॒भे॒त॒ । प्र॒जाका॑म॒ इति॑ प्र॒जा-का॒मः॒ । 4 । ओष॑धयः । वै । ए॒तम् । प्र॒जाया॒ इति॑ प्र-जायै । परीति॑ । बा॒ध॒न्ते॒ । यः । अलम् । प्र॒जाया॒ इति॑ प्र-जायै । सन्न् । प्र॒जामिति॑ प्र-जाम् । न । वि॒न्दते । 5 । ओष॑धयः । खलु॑ । वै । ए॒तस्यै । सूतुम् । अपीति॑ । घ्नन्ति॑ । या । वे॒हत् । भव॑ति । 6 । ओष॑धीः । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । ताः । ए॒व । अ॒स्मै॒ । स्वात् । योनेः । प्र॒जामिति॑ प्र-जाम् । प्रेति॑ । ज॒न॒य॒न्ति॒ । 8 । वि॒न्दते । [31]  
1 । प्र॒जामिति॑ प्र-जाम् । 2 । आपः॑ । वै । ओष॑धयः । अस॑त् । पुरु॑षः । 3 । आपः॑ । ए॒व । अ॒स्मै॒ । अस॑तः । सत् । द॒द॒ति॒ । 4 । तस्मात् । आ॒हुः॒ । यः । च॒ । ए॒वम् । वेद॑ । यः । च॒ । न । 5 । आपः॑ । तु । वाव । अस॑तः । सत् । द॒द॒ति॒ । इति॑ । 6 । ऐ॒न्द्रीम् । सू॒तव॑शा॒मिति॑ सू॒त-व॒शा॒म्॒ । एति॑ । ल॒भे॒त॒ । भूति॑काम॒ इति॒ भूति॑-का॒मः॒ । 7 । अजा॑तः । वै । ए॒षः । यः । अलम् । भूत्यै । सन्न् । भूतिम् । न । प्रा॒प्नोतीति॑ प्र-आ॒प्नोति॑ । 8 । इन्द्रम् । खलु॑ । वै । ए॒षा । सू॒त्वा । व॒शा । अ॒भ॒व॒त्॒ । [32]  
1 । इन्द्रम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 2 । सः । ए॒व । ए॒न॒म्॒ । भूतिम् । ग॒म॒य॒ति॒ । 3 । भव॑ति । ए॒व । 4 । यम् । सू॒त्वा । व॒शा । स्यात् । तम् । ऐ॒न्द्रम् । ए॒व । एति॑ । ल॒भे॒त॒ । 5 । ए॒तत् । वाव । तत् । इ॒न्द्रि॒यम् । 6 । सा॒ख्षादिति॑ स-अ॒ख्षात् । ए॒व । इ॒न्द्रि॒यम् । अवेति॑ । रु॒न्द्धे॒ । 7 । ऐ॒न्द्रा॒ग्नमित्यैन्द्र-अ॒ग्नम् । पु॒न॒रु॒थ्सृ॒ष्टमिति॑ पुनः-उ॒थ्सृ॒ष्टम् । एति॑ । ल॒भे॒त॒ । यः । एति॑ । तृ॒तीयात् । पुरु॑षात् । सोमम् । न । पिबेत् । 8 । विच्छि॑न्न॒ इति॒ वि-छि॒न्नः॒ । वै । ए॒तस्य॑ । सो॒म॒पी॒थ इति॑ सोम-पी॒थः । यः । ब्रा॒ह्म॒णः । सन्न् । एति॑ । [33]  
1 । तृ॒तीयात् । पुरु॑षात् । सोमम् । न । पिब॑ति । 2 । इ॒न्द्रा॒ग्नी इतीन्द्र-अ॒ग्नी । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । तौ । ए॒व । अ॒स्मै॒ । सो॒म॒पी॒थमिति॑ सोम-पी॒थम् । प्रेति॑ । य॒च्छ॒तः॒ । 4 । उपेति॑ । ए॒न॒म्॒ । सो॒म॒पी॒थ इति॑ सोम-पी॒थः । न॒म॒ति॒ । 5 । यत् । ऐ॒न्द्रः । भव॑ति । इ॒न्द्रि॒यम् । वै । सो॒म॒पी॒थ इति॑ सोम-पी॒थः । इ॒न्द्रि॒यम् । ए॒व । सो॒म॒पी॒थमिति॑ सोम-पी॒थम् । अवेति॑ । रु॒न्द्धे॒ । 6 । यत् । आ॒ग्ने॒यः । भव॑ति । आ॒ग्ने॒यः । वै । ब्रा॒ह्म॒णः । स्वाम् । ए॒व । दे॒वताम् । अनु॑ । समिति॑ । त॒नो॒ति॒ । 7 । पु॒न॒रु॒थ्सृ॒ष्ट इति॑ पुनः-उ॒थ्सृ॒ष्टः । भ॒व॒ति॒ । 8 । पु॒न॒रु॒थ्सृ॒ष्ट इति॑ पुनः-उ॒थ्सृ॒ष्टः । इ॒व॒ । हि । ए॒तस्य॑ । [34]  
1 । सो॒म॒पी॒थ इति॑ सोम-पी॒थः । 2 । समृ॑द्ध्या॒ इति॒ सम्-ऋ॒द्ध्यै॒ । 3 । ब्रा॒ह्म॒ण॒स्प॒त्यमिति॑ ब्राह्मणः-प॒त्यम् । तू॒प॒रम् । एति॑ । ल॒भे॒त॒ । अ॒भि॒चर॒न्नित्य॑भि-चरन्न्॑ । 4 । ब्रह्म॑णः । पतिम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । तस्मै । ए॒व । ए॒न॒म्॒ । एति॑ । वृ॒श्च॒ति॒ । 6 । ता॒जक् । आर्तिम् । एति॑ । ऋ॒च्छ॒ति॒ । 7 । तू॒प॒रः । भ॒व॒ति॒ । 8 । ख्षु॒रप॑वि॒रिति॑ ख्षु॒र-प॒विः॒ । वै । ए॒षा । ल॒ख्ष्मी । यत् । तू॒प॒रः । 9 । समृ॑द्ध्या॒ इति॒ सम्-ऋ॒द्ध्यै॒ । 10 । स्फ्यः । यूपः॑ । भ॒व॒ति॒ । वज्रः॑ । वै । स्फ्यः । वज्रम् । ए॒व । अ॒स्मै॒ । प्रेति॑ । ह॒र॒ति॒ । 11 । श॒र॒मय॒मिति॑ शर-मयम् । ब॒र्‌हिः । शृ॒णाति॑ । ए॒व । ए॒न॒म्॒ । 12 । वैभी॑दकः । इ॒ध्मः । भि॒नत्ति॑ । ए॒व । ए॒न॒म्॒ ॥ [35]  
1 । बा॒र्‌ह॒स्प॒त्यम् । शि॒ति॒पृ॒ष्ठमिति॑ शिति-पृ॒ष्ठम् । एति॑ । ल॒भे॒त॒ । ग्राम॑काम॒ इति॒ ग्राम॑-का॒मः॒ । यः । का॒मये॑त । 2 । पृ॒ष्ठम् । स॒मा॒नानाम् । स्या॒म्॒ । इति॑ । 3 । बृह॒स्पतिम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 4 । सः । ए॒व । ए॒न॒म्॒ । पृ॒ष्ठम् । स॒मा॒नानाम् । क॒रो॒ति॒ । 5 । ग्रा॒मी । ए॒व । भ॒व॒ति॒ । 6 । शि॒ति॒पृ॒ष्ठ इति॑ शिति-पृ॒ष्ठः । भ॒व॒ति॒ । 7 । बा॒र्‌ह॒स्प॒त्यः । हि । ए॒षः । दे॒वत॑या । 8 । समृ॑द्ध्या॒ इति॒ सम्-ऋ॒द्ध्यै॒ । 9 । पौ॒ष्णम् । श्या॒मम् । एति॑ । ल॒भे॒त॒ । अन्न॑काम॒ इत्यन्न॑-का॒मः॒ । 10 । अन्नम् । वै । पू॒षा । 11 । पू॒षणम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 12 । सः । ए॒व । अ॒स्मै॒ । [36]  
1 । अन्नम् । प्रेति॑ । य॒च्छ॒ति॒ । 2 । अ॒न्ना॒द इत्य॑न्न-अ॒दः । ए॒व । भ॒व॒ति॒ । 3 । श्या॒मः । भ॒व॒ति॒ । 4 । ए॒तत् । वै । अन्न॑स्य । रू॒पम् । 5 । समृ॑द्ध्या॒ इति॒ सम्-ऋ॒द्ध्यै॒ । 6 । मा॒रु॒तम् । पृश्ञिम् । एति॑ । ल॒भे॒त॒ । अन्न॑काम॒ इत्यन्न॑-का॒मः॒ । 7 । अन्नम् । वै । म॒रुतः॑ । 8 । म॒रुतः॑ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 9 । ते । ए॒व । अ॒स्मै॒ । अन्नम् । प्रेति॑ । य॒च्छ॒न्ति॒ । 10 । अ॒न्ना॒द इत्य॑न्न-अ॒दः । ए॒व । भ॒व॒ति॒ । 11 । पृश्ञिः॑ । भ॒व॒ति॒ । 12 । ए॒तत् । वै । अन्न॑स्य । रू॒पम् । 13 । समृ॑द्ध्या॒ इति॒ सम्-ऋ॒द्ध्यै॒ । 14 । ऐ॒न्द्रम् । अ॒रु॒णम् । एति॑ । ल॒भे॒त॒ । इ॒न्द्रि॒यका॑म॒ इतीन्द्रि॒य-का॒मः॒ । 15 । इन्द्रम् । ए॒व । [37]  
1 । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 2 । सः । ए॒व । अ॒स्मि॒न्न्॒ । इ॒न्द्रि॒यम् । द॒धा॒ति॒ । 3 । इ॒न्द्रि॒या॒वी । ए॒व । भ॒व॒ति॒ । 4 । अ॒रु॒णः । भ्रूमान्॑ । भ॒व॒ति॒ । 5 । ए॒तत् । वै । इन्द्र॑स्य । रू॒पम् । 6 । समृ॑द्ध्या॒ इति॒ सम्-ऋ॒द्ध्यै॒ । 7 । सा॒वि॒त्रम् । उ॒प॒ध्व॒स्तमित्यु॑प-ध्व॒स्तम् । एति॑ । ल॒भे॒त॒ । स॒निका॑म॒ इति॑ स॒नि-का॒मः॒ । 8 । स॒वि॒ता । वै । प्र॒स॒वाना॒मिति॑ प्र-स॒वानाम् । ई॒शे॒ । 9 । स॒वि॒तारम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 10 । सः । ए॒व । अ॒स्मै॒ । स॒निम् । प्रेति॑ । सु॒व॒ति॒ । 11 । दान॑कामा॒ इति॒ दान॑-का॒माः॒ । अ॒स्मै॒ । प्र॒जा इति॑ प्र-जाः । भ॒व॒न्ति॒ । 12 । उ॒प॒ध्व॒स्त इत्यु॑प-ध्व॒स्तः । भ॒व॒ति॒ । 13 । सा॒वि॒त्रः । हि । ए॒षः । [38]  
1 । दे॒वत॑या । 2 । समृ॑द्ध्या॒ इति॒ सम्-ऋ॒द्ध्यै॒ । 3 । वै॒श्व॒दे॒वमिति॑ वैश्व-दे॒वम् । ब॒हु॒रू॒पमिति॑ बहु-रू॒पम् । एति॑ । ल॒भे॒त॒ । अन्न॑काम॒ इत्यन्न॑-का॒मः॒ । 4 । वै॒श्व॒दे॒वमिति॑ वैश्व-दे॒वम् । वै । अन्नम् । 5 । विश्वान्॑ । ए॒व । दे॒वान् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । ते । ए॒व । अ॒स्मै॒ । अन्नम् । प्रेति॑ । य॒च्छ॒न्ति॒ । 7 । अ॒न्ना॒द इत्य॑न्न-अ॒दः । ए॒व । भ॒व॒ति॒ । 8 । ब॒हु॒रू॒प इति॑ बहु-रू॒पः । भ॒व॒ति॒ । 9 । ब॒हु॒रू॒पमिति॑ बहु-रू॒पम् । हि । अन्नम् । 10 । समृ॑द्ध्या॒ इति॒ सम्-ऋ॒द्ध्यै॒ । 11 । वै॒श्व॒दे॒वमिति॑ वैश्व-दे॒वम् । ब॒हु॒रू॒पमिति॑ बहु-रू॒पम् । एति॑ । ल॒भे॒त॒ । ग्राम॑काम॒ इति॒ ग्राम॑-का॒मः॒ । 12 । वै॒श्व॒दे॒वा इति॑ वैश्व-दे॒वाः । वै । स॒जा॒ता इति॑ स-जा॒ताः । 13 । विश्वान्॑ । ए॒व । दे॒वान् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 14 । ते । ए॒व । अ॒स्मै॒ । [39]  
1 । स॒जा॒तानिति॑ स-जा॒तान् । प्रेति॑ । य॒च्छ॒न्ति॒ । 2 । ग्रा॒मी । ए॒व । भ॒व॒ति॒ । 3 । ब॒हु॒रू॒प इति॑ बहु-रू॒पः । भ॒व॒ति॒ । 4 । ब॒हु॒दे॒व॒त्य॑ इति॑ बहु-दे॒व॒त्यः॑ । हि । ए॒षः । 5 । समृ॑द्ध्या॒ इति॒ सम्-ऋ॒द्ध्यै॒ । 6 । प्रा॒जा॒प॒त्यमिति॑ प्राजा-प॒त्यम् । तू॒प॒रम् । एति॑ । ल॒भे॒त॒ । यस्य॑ । अनाज्ञात॒मित्यना-ज्ञा॒त॒म्॒ । इ॒व॒ । ज्योक् । आ॒मयेत् । 7 । प्रा॒जा॒प॒त्य इति॑ प्राजा-प॒त्यः । वै । पुरु॑षः । 8 । प्र॒जाप॑ति॒रिति॑ प्र॒जा-प॒तिः॒ । खलु॑ । वै । तस्य॑ । वे॒द॒ । यस्य॑ । अनाज्ञात॒मित्यना-ज्ञा॒त॒म्॒ । इ॒व॒ । ज्योक् । आ॒मय॑ति । 9 । प्र॒जाप॑ति॒मिति॑ प्र॒जा-प॒ति॒म्॒ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 10 । सः । ए॒व । ए॒न॒म्॒ । तस्मात् । स्रामात् । मु॒ञ्च॒ति॒ । 11 । तू॒प॒रः । भ॒व॒ति॒ । 12 । प्रा॒जा॒प॒त्य इति॑ प्राजा-प॒त्यः । हि । ए॒षः । दे॒वत॑या । 13 । समृ॑द्ध्या॒ इति॒ सम्-ऋ॒द्ध्यै॒ ॥ [40]  
1 । व॒ष॒ट्का॒र इति॑ वषट्-का॒रः । वै । गा॒य॒त्रि॒यै । शिरः॑ । अ॒च्छि॒न॒त्॒ । 2 । तस्यै । रसः॑ । परेति॑ । अ॒प॒त॒त्॒ । तम् । बृह॒स्पतिः॑ । उपेति॑ । अ॒गृ॒ह्णा॒त्॒ । सा । शि॒ति॒पृ॒ष्ठेति॑ शिति-पृ॒ष्ठा । व॒शा । अ॒भ॒व॒त्॒ । 3 । यः । द्वि॒तीयः॑ । प॒राप॑त॒दिति॑ परा-अप॑तत् । तम् । मि॒त्रावरु॑णा॒विति॑ मि॒त्रा-वरु॑णौ । उपेति॑ । अ॒गृ॒ह्णी॒ता॒म्॒ । सा । द्वि॒रू॒पेति॑ द्वि-रू॒पा । व॒शा । अ॒भ॒व॒त्॒ । 4 । यः । तृ॒तीयः॑ । प॒राप॑त॒दिति॑ परा-अप॑तत् । तम् । विश्वे । दे॒वाः । उपेति॑ । अ॒गृ॒ह्ण॒न्न्॒ । सा । ब॒हु॒रू॒पेति॑ बहु-रू॒पा । व॒शा । अ॒भ॒व॒त्॒ । 5 । यः । च॒तु॒र्थः । प॒राप॑त॒दिति॑ परा-अप॑तत् । सः । पृ॒थि॒वीम् । प्रेति॑ । अ॒वि॒श॒त्॒ । तम् । बृह॒स्पतिः॑ । अ॒भीति॑ । [41]  
1 । अ॒गृ॒ह्णा॒त्॒ । 2 । अस्तु॑ । ए॒व । अ॒यम् । भोगा॑य । इति॑ । सः । उ॒ख्ष॒व॒श इत्यु॑ख्ष-व॒शः । समिति॑ । अ॒भ॒व॒त्॒ । 3 । यत् । लोहि॑तम् । प॒राप॑त॒दिति॑ परा-अप॑तत् । तत् । रु॒द्रः । उपेति॑ । अ॒गृ॒ह्णा॒त्॒ । सा । रौ॒द्री । रोहि॑णी । व॒शा । अ॒भ॒व॒त्॒ । 4 । बा॒र्‌ह॒स्प॒त्याम् । शि॒ति॒पृ॒ष्ठामिति॑ शिति-पृ॒ष्ठाम् । एति॑ । ल॒भे॒त॒ । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । 5 । बृह॒स्पतिम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । सः । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । द॒धा॒ति॒ । 7 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 8 । छन्द॑साम् । वै । ए॒षः । रसः॑ । यत् । व॒शा । 9 । रसः॑ । इ॒व॒ । खलु॑ । [42]  
1 । वै । ब्र॒ह्म॒व॒र्च॒समिति॑ ब्रह्म-व॒र्च॒सम् । छन्द॑साम् । ए॒व । रसे॑न । रसम् । ब्र॒ह्म॒व॒र्च॒समिति॑ ब्रह्म-व॒र्च॒सम् । अवेति॑ । रु॒न्द्धे॒ । 3 । मै॒त्रा॒व॒रु॒णीमिति॑ मैत्रा-व॒रु॒णीम् । द्वि॒रू॒पामिति॑ द्वि-रू॒पाम् । एति॑ । ल॒भे॒त॒ । वृष्टि॑काम॒ इति॒ वृष्टि॑-का॒मः॒ । 4 । मै॒त्रम् । वै । अहः॑ । वा॒रु॒णी । रात्रिः॑ । 5 । अ॒हो॒रा॒त्राभ्या॒मित्य॑हः-रा॒त्राभ्याम् । खलु॑ । वै । प॒र्जन्यः॑ । व॒र्‌ष॒ति॒ । 6 । मि॒त्रावरु॑णा॒विति॑ मि॒त्रा-वरु॑णौ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । तौ । ए॒व । अ॒स्मै॒ । अ॒हो॒रा॒त्राभ्या॒मित्य॑हः-रा॒त्राभ्याम् । प॒र्जन्यम् । व॒र्‌ष॒य॒तः॒ । 8 । छन्द॑साम् । वै । ए॒षः । रसः॑ । यत् । व॒शा । 9 । रसः॑ । इ॒व॒ । खलु॑ । वै । वृष्टिः॑ । 10 । छन्द॑साम् । ए॒व । रसे॑न । [43]  
1 । रसम् । वृष्टिम् । अवेति॑ । रु॒न्द्धे॒ । 2 । मै॒त्रा॒व॒रु॒णीमिति॑ मैत्रा-व॒रु॒णीम् । द्वि॒रू॒पामिति॑ द्वि-रू॒पाम् । एति॑ । ल॒भे॒त॒ । प्र॒जाका॑म॒ इति॑ प्र॒जा-का॒मः॒ । 3 । मै॒त्रम् । वै । अहः॑ । वा॒रु॒णी । रात्रिः॑ । 4 । अ॒हो॒रा॒त्राभ्या॒मित्य॑हः-रा॒त्राभ्याम् । खलु॑ । वै । प्र॒जा इति॑ प्र-जाः । प्रेति॑ । जा॒य॒न्ते॒ । 5 । मि॒त्रावरु॑णा॒विति॑ मि॒त्रा-वरु॑णौ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । तौ । ए॒व । अ॒स्मै॒ । अ॒हो॒रा॒त्राभ्या॒मित्य॑हः-रा॒त्राभ्याम् । प्र॒जामिति॑ प्र-जाम् । प्रेति॑ । ज॒न॒य॒तः॒ । 7 । छन्द॑साम् । वै । ए॒षः । रसः॑ । यत् । व॒शा । 8 । रसः॑ । इ॒व॒ । खलु॑ । वै । प्र॒जेति॑ प्र-जा । 9 । छन्द॑साम् । ए॒व । रसे॑न । रसम् । प्र॒जामिति॑ प्र-जाम् । अवेति॑ । [44]  
1 । रु॒न्द्धे॒ । 2 । वै॒श्व॒दे॒वीमिति॑ वैश्व-दे॒वीम् । ब॒हु॒रू॒पामिति॑ बहु-रू॒पाम् । एति॑ । ल॒भे॒त॒ । अन्न॑काम॒ इत्यन्न॑-का॒मः॒ । 3 । वै॒श्व॒दे॒वमिति॑ वैश्व-दे॒वम् । वै । अन्नम् । 4 । विश्वान्॑ । ए॒व । दे॒वान् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । ते । ए॒व । अ॒स्मै॒ । अन्नम् । प्रेति॑ । य॒च्छ॒न्ति॒ । 6 । अ॒न्ना॒द इत्य॑न्न-अ॒दः । ए॒व । भ॒व॒ति॒ । 7 । छन्द॑साम् । वै । ए॒षः । रसः॑ । यत् । व॒शा । 8 । रसः॑ । इ॒व॒ । खलु॑ । वै । अन्नम् । 9 । छन्द॑साम् । ए॒व । रसे॑न । रसम् । अन्नम् । अवेति॑ । रु॒न्द्धे॒ । 10 । वै॒श्व॒दे॒वीमिति॑ वैश्व-दे॒वीम् । ब॒हु॒रू॒पामिति॑ बहु-रू॒पाम् । एति॑ । ल॒भे॒त॒ । ग्राम॑काम॒ इति॒ ग्राम॑-का॒मः॒ । 11 । वै॒श्व॒दे॒वा इति॑ वैश्व-दे॒वाः । वै । [45]  
1 । स॒जा॒ता इति॑ स-जा॒ताः । 2 । विश्वान्॑ । ए॒व । दे॒वान् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । ते । ए॒व । अ॒स्मै॒ । स॒जा॒तानिति॑ स-जा॒तान् । प्रेति॑ । य॒च्छ॒न्ति॒ । 4 । ग्रा॒मी । ए॒व । भ॒व॒ति॒ । 5 । छन्द॑साम् । वै । ए॒षः । रसः॑ । यत् । व॒शा । 6 । रसः॑ । इ॒व॒ । खलु॑ । वै । स॒जा॒ता इति॑ स-जा॒ताः । 7 । छन्द॑साम् । ए॒व । रसे॑न । रसम् । स॒जा॒तानिति॑ स-जा॒तान् । अवेति॑ । रु॒न्द्धे॒ । 8 । बा॒र्‌ह॒स्प॒त्यम् । उ॒ख्ष॒व॒शमित्यु॑ख्ष-व॒शम् । एति॑ । ल॒भे॒त॒ । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । 9 । बृह॒स्पतिम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 10 । सः । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । [46]  
1 । द॒धा॒ति॒ । 2 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 3 । वशम् । वै । ए॒षः । च॒र॒ति॒ । यत् । उ॒ख्षा । 4 । वशः॑ । इ॒व॒ । खलु॑ । वै । ब्र॒ह्म॒व॒र्च॒समिति॑ ब्रह्म-व॒र्च॒सम् । 5 । वशे॑न । ए॒व । वशम् । ब्र॒ह्म॒व॒र्च॒समिति॑ ब्रह्म-व॒र्च॒सम् । अवेति॑ । रु॒न्द्धे॒ । 6 । रौ॒द्रीम् । रोहि॑णीम् । एति॑ । ल॒भे॒त॒ । अ॒भि॒चर॒न्नित्य॑भि-चरन्न्॑ । 7 । रु॒द्रम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । तस्मै । ए॒व । ए॒न॒म्॒ । एति॑ । वृ॒श्च॒ति॒ । 9 । ता॒जक् । आर्तिम् । एति॑ । ऋ॒च्छ॒ति॒ । 10 । रोहि॑णी । भ॒व॒ति॒ । रौ॒द्री । हि । ए॒षा । दे॒वत॑या । समृ॑द्ध्या॒ इति॒ सम्-ऋ॒द्ध्यै॒ । 11 । स्फ्यः । यूपः॑ । भ॒व॒ति॒ । वज्रः॑ । वै । स्फ्यः । वज्रम् । ए॒व । अ॒स्मै॒ । प्रेति॑ । ह॒र॒ति॒ । 12 । श॒र॒मय॒मिति॑ शर-मयम् । ब॒र्‌हिः । शृ॒णाति॑ । ए॒व । ए॒न॒म्॒ । 13 । वैभी॑दकः । इ॒ध्मः । भि॒नत्ति॑ । ए॒व । ए॒न॒म्॒ ॥ [47]  
1 । अ॒सौ । आ॒दि॒त्यः । न । वीति॑ । अ॒रो॒च॒त॒ । 2 । तस्मै । दे॒वाः । प्राय॑श्चित्ति॒मिति॒ प्रायः॑-चि॒त्ति॒म्॒ । ऐ॒च्छ॒न्न्॒ । 3 । तस्मै । ए॒ताम् । सौ॒रीम् । श्वे॒ताम् । व॒शाम् । एति॑ । अ॒ल॒भ॒न्त॒ । 3 । तया । ए॒व । अ॒स्मि॒न्न्॒ । रुचम् । अ॒द॒धुः॒ । 4 । यः । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । स्यात् । तस्मै । ए॒ताम् । सौ॒रीम् । श्वे॒ताम् । व॒शाम् । एति॑ । ल॒भे॒त॒ । 5 । अ॒मुम् । ए॒व । आ॒दि॒त्यम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । सः । ए॒व । अ॒स्मि॒न्न्॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । द॒धा॒ति॒ । 7 । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व । भ॒व॒ति॒ । 8 । बै॒ल्‌वः । यूपः॑ । भ॒व॒ति॒ । 9 । अ॒सौ । [48]  
1 । वै । आ॒दि॒त्यः । यतः॑ । अजा॑यत । ततः॑ । बि॒ल्वः॑ । उदिति॑ । अ॒ति॒ष्ठ॒त्॒ । 2 । सयो॒नीति॒ स-यो॒नि॒ । ए॒व । ब्र॒ह्म॒व॒र्च॒समिति॑ ब्रह्म-व॒र्च॒सम् । अवेति॑ । रु॒न्द्धे॒ । 3 । ब्रा॒ह्म॒ण॒स्प॒त्यामिति॑ ब्राह्मणः-प॒त्याम् । ब॒भ्रु॒क॒र्णीमिति॑ बभ्रु-क॒र्णीम् । एति॑ । ल॒भे॒त॒ । अ॒भि॒चर॒न्नित्य॑भि-चरन्न्॑ । 4 । वा॒रु॒णम् । दश॑कपाल॒मिति॒ दश॑-क॒पा॒ल॒म्॒ । पु॒रस्तात् । निरिति॑ । व॒पे॒त्॒ । 5 । वरु॑णेन । ए॒व । भ्रातृ॑व्यम् । ग्रा॒ह॒यि॒त्वा । ब्रह्म॑णा । स्तृ॒णु॒ते॒ । 6 । ब॒भ्रु॒क॒र्णीति॑ बभ्रु-क॒र्णी । भ॒व॒ति॒ । 7 । ए॒तत् । वै । ब्रह्म॑णः । रू॒पम् । 8 । समृ॑द्ध्या॒ इति॒ सम्-ऋ॒द्ध्यै॒ । 9 । स्फ्यः । यूपः॑ । भ॒व॒ति॒ । वज्रः॑ । वै । स्फ्यः । वज्रम् । ए॒व । अ॒स्मै॒ । प्रेति॑ । ह॒र॒ति॒ । 10 । श॒र॒मय॒मिति॑ शर-मयम् । ब॒र्‌हिः । शृ॒णाति॑ । [49]  
1 । ए॒व । ए॒न॒म्॒ । वैभी॑दकः । इ॒ध्मः । भि॒नत्ति॑ । ए॒व । ए॒न॒म्॒ । वै॒ष्ण॒वम् । वा॒म॒नम् । एति॑ । ल॒भे॒त॒ । यम् । य॒ज्ञः । न । उ॒प॒नमे॒दित्यु॑प-नमेत् । 3 । विष्णुः॑ । वै । य॒ज्ञः । 4 । विष्णुम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । सः । ए॒व । अ॒स्मै॒ । य॒ज्ञम् । प्रेति॑ । य॒च्छ॒ति॒ । 6 । उपेति॑ । ए॒न॒म्॒ । य॒ज्ञः । न॒म॒ति॒ । 7 । वा॒म॒नः । भ॒व॒ति॒ । 8 । वै॒ष्ण॒वः । हि । ए॒षः । दे॒वत॑या । 9 । समृ॑द्ध्या॒ इति॒ सम्-ऋ॒द्ध्यै॒ । 10 । त्वा॒ष्ट्रम् । व॒ड॒बम् । एति॑ । ल॒भे॒त॒ । प॒शुका॑म॒ इति॑ प॒शु-का॒मः॒ । 11 । त्वष्टा । वै । प॒शू॒नाम् । मि॒थु॒नानाम् । [50]  
1 । प्र॒ज॒न॒यि॒तेति॑ प्र-ज॒न॒यि॒ता । 2 । त्वष्टा॑रम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 3 । सः । ए॒व । अ॒स्मै॒ । प॒शून् । मि॒थु॒नान् । प्रेति॑ । ज॒न॒य॒ति॒ । 4 । प्र॒जेति॑ प्र-जा । हि । वै । ए॒तस्मिन्न्॑ । प॒शवः॑ । प्रवि॑ष्टा॒ इति॒ प्र-वि॒ष्टाः॒ । 5 । अथ॑ । ए॒षः । पुमान्॑ । सन्न् । व॒ड॒बः । सा॒ख्षादिति॑ स-अ॒ख्षात् । ए॒व । प्र॒जामिति॑ प्र-जाम् । प॒शून् । अवेति॑ । रु॒न्द्धे॒ । 6 । मै॒त्रम् । श्वे॒तम् । एति॑ । ल॒भे॒त॒ । स॒ङ्ग्रा॒म इति॑ सम्-ग्रा॒मे । सय्यँ॑त्त॒ इति॒ सम्-य॒त्ते॒ । स॒म॒यका॑म॒ इति॑ सम॒य-का॒मः॒ । 7 । मि॒त्रम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । सः । ए॒व । ए॒न॒म्॒ । मि॒त्रेण॑ । समिति॑ । न॒य॒ति॒ । [51]  
1 । वि॒शा॒ल इति॑ वि-शा॒लः । भ॒व॒ति॒ । 2 । व्यव॑सायय॒तीति॑ वि-अव॑साययति । ए॒व । ए॒न॒म्॒ । 3 । प्रा॒जा॒प॒त्यमिति॑ प्राजा-प॒त्यम् । कृ॒ष्णम् । एति॑ । ल॒भे॒त॒ । वृष्टि॑काम॒ इति॒ वृष्टि॑-का॒मः॒ । 4 । प्र॒जाप॑ति॒रिति॑ प्र॒जा-प॒तिः॒ । वै । वृष्ट्याः । ई॒शे॒ । 5 । प्र॒जाप॑ति॒मिति॑ प्र॒जा-प॒ति॒म्॒ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । सः । ए॒व । अ॒स्मै॒ । प॒र्जन्यम् । व॒र्‌ष॒य॒ति॒ । 7 । कृ॒ष्णः । भ॒व॒ति॒ । 8 । ए॒तत् । वै । वृष्ट्यै । रू॒पम् । 9 । रू॒पेण॑ । ए॒व । वृष्टिम् । अवेति॑ । रु॒न्द्धे॒ । 10 । श॒बलः॑ । भ॒व॒ति॒ । 11 । वि॒द्युत॒मिति॑ वि-द्युतम् । ए॒व । अ॒स्मै॒ । ज॒न॒यि॒त्वा । व॒र्‌ष॒य॒ति॒ । 12 । अ॒वा॒शृ॒ङ्गः । भ॒व॒ति॒ । 13 । वृष्टिम् । ए॒व । अ॒स्मै॒ । नीति॑ । य॒च्छ॒ति॒ ॥ [52]  
1 । वरु॑णम् । सु॒षु॒वा॒णम् । अ॒न्नाद्य॒मित्य॑न्न-अद्यम् । न । उपेति॑ । अ॒न॒म॒त्॒ । 2 । सः । ए॒ताम् । वा॒रु॒णीम् । कृ॒ष्णाम् । व॒शाम् । अ॒प॒श्य॒त्॒ । 3 । ताम् । स्वायै । दे॒वता॑यै । एति॑ । अ॒ल॒भ॒त॒ । ततः॑ । वै । तम् । अ॒न्नाद्य॒मित्य॑न्न-अद्यम् । उपेति॑ । अ॒न॒म॒त्॒ । 4 । यम् । अलम् । अ॒न्नाद्या॒येत्य॑न्न-अद्या॑य । सन्तम् । अ॒न्नाद्य॒मित्य॑न्न-अद्यम् । न । उ॒प॒नमे॒दित्यु॑प-नमेत् । सः । ए॒ताम् । वा॒रु॒णीम् । कृ॒ष्णाम् । व॒शाम् । एति॑ । ल॒भे॒त॒ । 5 । वरु॑णम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । अ॒स्मै॒ । अन्नम् । प्रेति॑ । य॒च्छ॒ति॒ । अ॒न्ना॒द इत्य॑न्न-अ॒दः । [53]  
1 । ए॒व । भ॒व॒ति॒ । 2 । कृ॒ष्णा । भ॒व॒ति॒ । 3 । वा॒रु॒णी । हि । ए॒षा । दे॒वत॑या । 4 । समृ॑द्ध्या॒ इति॒ सम्-ऋ॒द्ध्यै॒ । 5 । मै॒त्रम् । श्वे॒तम् । एति॑ । ल॒भे॒त॒ । वा॒रु॒णम् । कृ॒ष्णम् । अ॒पाम् । च॒ । ओष॑धीनाम् । च॒ । स॒न्धाविति॑ सम्-धौ । अन्न॑काम॒ इत्यन्न॑-का॒मः॒ । 6 । मै॒त्रीः । वै । ओष॑धयः । वा॒रु॒णीः । आपः॑ । 7 । अ॒पाम् । च॒ । खलु॑ । वै । ओष॑धीनाम् । च॒ । रसम् । उपेति॑ । जी॒वा॒मः॒ । 8 । मि॒त्रावरु॑णा॒विति॑ मि॒त्रा-वरु॑णौ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 9 । तौ । ए॒व । अ॒स्मै॒ । अन्नम् । प्रेति॑ । य॒च्छ॒तः॒ । अ॒न्ना॒द इत्य॑न्न-अ॒दः । ए॒व । भ॒व॒ति॒ । [54]  
1 । अ॒पाम् । च॒ । ओष॑धीनाम् । च॒ । स॒न्धाविति॑ सम्-धौ । एति॑ । ल॒भ॒ते॒ । उ॒भय॑स्य । अव॑रुद्ध्या॒ इत्यव॑-रु॒द्ध्यै॒ । 2 । विशा॑ख॒ इति॒ वि-शा॒खः॒ । यूपः॑ । भ॒व॒ति॒ । द्वे इति॑ । हि । ए॒ते इति॑ । दे॒वते॒ इति॑ । समृ॑द्ध्या॒ इति॒ सम्-ऋ॒द्ध्यै॒ । 3 । मै॒त्रम् । श्वे॒तम् । एति॑ । ल॒भे॒त॒ । वा॒रु॒णम् । कृ॒ष्णम् । ज्योगा॑मया॒वीति॒ ज्योक्-आ॒म॒या॒वी॒ । 4 । यत् । मै॒त्रः । भव॑ति । मि॒त्रेण॑ । ए॒व । अ॒स्मै॒ । वरु॑णम् । श॒म॒य॒ति॒ । 5 । यत् । वा॒रु॒णः । सा॒ख्षादिति॑ स-अ॒ख्षात् । ए॒व । ए॒न॒म्॒ । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ । 6 । उ॒त । यदि॑ । इ॒तासु॒रिती॒त-अ॒सुः॒ । भव॑ति । जीव॑ति । ए॒व । 7 । दे॒वाः । वै । पुष्टिम् । न । अ॒वि॒न्द॒न्न्॒ । [55]  
1 । ताम् । मि॒थु॒ने । अ॒प॒श्य॒न्न्॒ । 2 । तस्याम् । न । समिति॑ । अ॒रा॒ध॒य॒न्न्॒ । 3 । तौ । अ॒श्विनौ । अ॒ब्रू॒ता॒म्॒ । 4 । आ॒वयोः । वै । ए॒षा । मा । ए॒तस्याम् । व॒द॒ध्व॒म्॒ । इति॑ । 5 । सा । अ॒श्विनोः । ए॒व । अ॒भ॒व॒त्॒ । 6 । यः । पुष्टि॑काम॒ इति॒ पुष्टि॑-का॒मः॒ । स्यात् । सः । ए॒ताम् । आ॒श्वि॒नीम् । य॒मीम् । व॒शाम् । एति॑ । ल॒भे॒त॒ । 7 । अ॒श्विनौ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । तौ । ए॒व । अ॒स्मि॒न्न्॒ । पुष्टिम् । ध॒त्तः॒ । 9 । पुष्य॑ति । प्र॒जयेति॑ प्र-जया । प॒शुभि॒रिति॑ प॒शु-भिः॒ ॥ [56]  
1 । आ॒श्वि॒नम् । धू॒म्रल॑लाम॒मिति॑ धू॒म्र-ल॒ला॒म॒म्॒ । एति॑ । ल॒भे॒त॒ । यः । दुर्ब्राह्मण॒ इति॒ दुः-ब्रा॒ह्म॒णः॒ । सोमम् । पिपा॑सेत् । 2 । अ॒श्विनौ । वै । दे॒वानाम् । असो॑मपा॒वित्यसो॑म-पौ॒ । आ॒स्ता॒म्॒ । 3 । तौ । प॒श्चा । सो॒म॒पी॒थमिति॑ सोम-पी॒थम् । प्रेति॑ । आ॒प्नु॒ता॒म्॒ । 4 । अ॒श्विनौ । ए॒तस्य॑ । दे॒वता । यः । दुर्ब्राह्मण॒ इति॒ दुः-ब्रा॒ह्म॒णः॒ । सोमम् । पिपा॑सति । 5 । अ॒श्विनौ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 6 । तौ । ए॒व । अ॒स्मै॒ । सो॒म॒पी॒थमिति॑ सोम-पी॒थम् । प्रेति॑ । य॒च्छ॒तः॒ । उपेति॑ । ए॒न॒म्॒ । सो॒म॒पी॒थ इति॑ सोम-पी॒थः । न॒म॒ति॒ । 7 । यत् । धू॒म्रः । भव॑ति । धू॒म्रि॒माणम् । ए॒व । अ॒स्मा॒त्॒ । अपेति॑ । ह॒न्ति॒ । 8 । ल॒लामः॑ । [57]  
1 । भ॒व॒ति॒ । मु॒ख॒तः । ए॒व । अ॒स्मि॒न्न्॒ । तेजः॑ । द॒धा॒ति॒ । 2 । वा॒य॒व्यम् । गो॒मृ॒गमिति॑ गो-मृ॒गम् । एति॑ । ल॒भे॒त॒ । यम् । अज॑घ्निवासम् । अ॒भि॒शसे॑यु॒रित्य॑भि-शसे॑युः । 3 । अपू॑ता । वै । ए॒तम् । वाक् । ऋ॒च्छ॒ति॒ । यम् । अज॑घ्निवासम् । अ॒भि॒शस॒न्तीत्य॑भि-शस॑न्ति । 4 । न । ए॒षः । ग्रा॒म्यः । प॒शुः । न । आ॒र॒ण्यः । यत् । गो॒मृ॒ग इति॑ गो-मृ॒गः । 5 । न । इ॒व॒ । ए॒षः । ग्रामे । न । अर॑ण्ये । यम् । अज॑घ्निवासम् । अ॒भि॒शस॒न्तीत्य॑भि-शस॑न्ति । 6 । वा॒युः । वै । दे॒वानाम् । प॒वित्रम् । 7 । वा॒युम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । सः । ए॒व । [58]  
1 । ए॒न॒म्॒ । प॒व॒य॒ति॒ । परा॑ची । वै । ए॒तस्मै । व्यु॒च्छन्तीति॑ वि-उ॒च्छन्ती । वीति॑ । उ॒च्छ॒ति॒ । तमः॑ । पा॒प्मानम् । प्रेति॑ । वि॒श॒ति॒ । यस्य॑ । आ॒श्वि॒ने । श॒स्यमा॑ने । सूर्यः॑ । न । आ॒विः । भव॑ति । 3 । सौ॒र्यम् । ब॒हु॒रू॒पमिति॑ बहु-रू॒पम् । एति॑ । ल॒भे॒त॒ । 4 । अ॒मुम् । ए॒व । आ॒दि॒त्यम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 5 । सः । ए॒व । अ॒स्मा॒त्॒ । तमः॑ । पा॒प्मानम् । अपेति॑ । ह॒न्ति॒ । 6 । प्र॒तीची । अ॒स्मै॒ । व्यु॒च्छन्तीति॑ वि-उ॒च्छन्ती । वीति॑ । उ॒च्छ॒ति॒ । अपेति॑ । तमः॑ । पा॒प्मानम् । ह॒ते॒ ॥ [59]  
A । इन्द्रम् । वः॒ । वि॒श्वतः॑ । परीति॑ । 2B । इन्द्रम् । नरः॑ । 3C । मरु॑तः । यत् । ह॒ । वः॒ । दि॒वः । 4D । या । वः॒ । शर्म॑ ॥ 5E । भरे॑षु । इन्द्रम् । सु॒हव॒मिति॑ सु-हवम् । ह॒वा॒म॒हे॒ । अ॒॒हो॒मुच॒मित्य॑हः-मुचम् । सु॒कृत॒मिति॑ सु-कृतम् । दैव्यम् । जनम् ॥ अ॒ग्निम् । मि॒त्रम् । वरु॑णम् । सा॒तये । भगम् । द्यावा॑पृथि॒वी इति॒ द्यावा-पृ॒थि॒वी । म॒रुतः॑ । स्व॒स्तये ॥ 6F । म॒मत्तु॑ । नः॒ । परि॒ज्मेति॒ परि॑-ज्मा॒ । व॒स॒र्‌हा । म॒मत्तु॑ । वातः॑ । अ॒पाम् । वृष॑ण्वा॒निति॒ वृषण्ण्॑-वा॒न्॒ ॥ शि॒शी॒तम् । इ॒न्द्रा॒प॒र्व॒तेतीन्द्रा-प॒र्व॒ता॒ । यु॒वम् । नः॒ । तत् । नः॒ । विश्वे । व॒रि॒व॒स्य॒न्तु॒ । दे॒वाः ॥ 7G । प्रि॒या । वः॒ । नाम॑ । [60]  
1 । हु॒वे॒ । तु॒राणाम् ॥ एति॑ । यत् । तृ॒पन्न् । म॒रु॒तः॒ । वा॒व॒शा॒नाः ॥ 2 । श्रि॒यसे । कम् । भा॒नुभि॒रिति॑ भा॒नु-भिः॒ । समिति॑ । मि॒मि॒ख्षि॒रे॒ । ते । र॒श्मिभि॒रिति॑ र॒श्मि-भिः॒ । ते । ऋक्व॑भि॒रित्यृक्व॑-भिः॒ । सु॒खा॒दय॒ इति॑ सु-खा॒दयः॑ ॥ ते । वाशी॑मन्त॒ इति॒ वाशि॑-म॒न्तः॒ । इ॒ष्मिणः॑ । अभी॑रवः । वि॒द्रे । प्रि॒यस्य॑ । मारु॑तस्य । धाम्नः॑ ॥ 3I । अ॒ग्निः । प्र॒थ॒मः । वसु॑भि॒रिति॒ वसु॑-भिः॒ । नः॒ । अ॒व्या॒त्॒ । सोमः॑ । रु॒द्रेभि॑ः । अ॒भीति॑ । र॒ख्ष॒तु॒ । त्मना ॥ इन्द्रः॑ । म॒रुद्भि॒रिति॑ म॒रुत्-भिः॒ । ऋ॒तु॒धेत्यृ॑तु-धा । कृ॒णो॒तु॒ । आ॒दि॒त्यैः । नः॒ । वरु॑णः । समिति॑ । शि॒शा॒तु॒ ॥ 4K । समिति॑ । नः॒ । दे॒वः । वसु॑भि॒रिति॒ वसु॑-भिः॒ । अ॒ग्निः । समिति॑ । [61]  
1 । सोमः॑ । त॒नूभिः॑ । रु॒द्रिया॑भिः ॥ समिति॑ । इन्द्रः॑ । म॒रुद्भि॒रिति॑ म॒रुत्-भिः॒ । य॒ज्ञियैः । समिति॑ । आ॒दि॒त्यैः । नः॒ । वरु॑णः । अ॒जि॒ज्ञि॒प॒त्॒ ॥ 2L । यथा । आ॒दि॒त्याः । वसु॑भि॒रिति॒ वसु॑-भिः॒ । स॒म्ब॒भू॒वुरिति॑ सम्-ब॒भू॒वुः । म॒रुद्भि॒रिति॑ म॒रुत्-भिः॒ । रु॒द्राः । स॒मजा॑न॒तेति॑ सम्-अजा॑नत । अ॒भि ॥ ए॒वा । त्रि॒णा॒म॒न्निति॑ त्रि-ना॒म॒न्न्॒ । अहृ॑णीयमानाः । विश्वे । दे॒वाः । सम॑नस॒ इति॒ स-म॒न॒सः॒ । भ॒व॒न्तु॒ ॥ 3M । कुत्र॑ । चि॒त्॒ । यस्य॑ । समृ॑ता॒विति॒ सम्-ऋ॒तौ॒ । र॒ण्वाः । नरः॑ । नृ॒षद॑न॒ इति॑ नृ-सद॑ने ॥ अर्‌ह॑न्तः । चि॒त्॒ । यम् । इ॒न्ध॒ते । स॒ञ्ज॒नय॒न्तीति॑ सम्-ज॒नय॑न्ति । ज॒न्तवः॑ ॥ 4N । समिति॑ । यत् । इ॒षः । वना॑महे । समिति॑ । ह॒व्या । मानु॑षाणाम् ॥ उ॒त । द्यु॒म्नस्य॑ । शव॑सः । [62]  
1 । ऋ॒तस्य॑ । र॒श्मिम् । एति॑ । द॒दे॒ ॥ 2O । य॒ज्ञः । दे॒वानाम् । प्रतीति॑ । ए॒ति॒ । सु॒म्नम् । आदि॑त्यासः । भव॑त । मृ॒ड॒यन्तः॑ ॥ एति॑ । वः॒ । अ॒र्वाची । सु॒म॒तिरिति॑ सु-म॒तिः । व॒वृ॒त्या॒त्॒ । अ॒॒होः । चि॒त्॒ । या । व॒रि॒वो॒वित्त॒रेति॑ वरिवोवि॒त्-त॒रा॒ । अस॑त् ॥ 3P । शुचिः॑ । अ॒पः । सू॒यव॑सा॒ इति॑ सु-यव॑साः । अद॑ब्धः । उपेति॑ । ख्षे॒ति॒ । वृ॒द्धव॑या॒ इति॑ वृ॒द्ध-व॒याः॒ । सु॒वीर॒ इति॑ सु-वीरः॑ ॥ नकिः॑ । तम् । घ्न॒न्ति॒ । अन्ति॑तः । न । दू॒रात् । यः । आ॒दि॒त्यानाम् । भव॑ति । प्रणी॑ता॒विति॒ प्र-नी॒तौ॒ ॥ 4Q । धा॒रय॑न्तः । आ॒दि॒त्यासः॑ । जग॑त् । स्थाः । दे॒वाः । विश्व॑स्य । भुव॑नस्य । गो॒पा इति॑ गो-पाः ॥ दी॒र्घाधि॑य॒ इति॑ दी॒र्घ-धि॒यः॒ । रख्ष॑माणाः । [63]  
1 । अ॒सु॒र्यम् । ऋ॒तावा॑न॒ इत्यृ॒त-वा॒नः॒ । चय॑मानाः । ऋ॒णानि॑ ॥ 2R । ति॒स्रः । भूमीः । धा॒र॒य॒न्न्॒ । त्रीन् । उ॒त । द्यून् । त्रीणि॑ । व्र॒ता । वि॒दथे । अ॒न्तः । ए॒षा॒म्॒ ॥ ऋ॒तेन॑ । आ॒दि॒त्याः॒ । महि॑ । वः॒ । म॒हि॒त्वमिति॑ महि-त्वम् । तत् । अ॒र्य॒म॒न्न्॒ । व॒रु॒ण॒ । मि॒त्र॒ । चारु॑ ॥ 3S । त्यान् । नु । ख्ष॒त्रियान्॑ । अवः॑ । आ॒दि॒त्यान् । या॒चि॒षा॒म॒हे॒ ॥ सु॒मृ॒डी॒कामिति॑ सु-मृ॒डी॒काम् । अ॒भिष्ट॑ये ॥ 4T । न । द॒ख्षि॒णा । वीति॑ । चि॒कि॒ते॒ । न । स॒व्या । न । प्रा॒चीनम् । आ॒दि॒त्याः॒ । न । उ॒त । प॒श्चा ॥ पा॒क्या । चि॒त्॒ । वस॑वः । धी॒र्या । चि॒त्॒ । [64]  
1 । यु॒ष्मानी॑तः । अभ॑यम् । ज्योतिः॑ । अ॒श्या॒म्॒ ॥ 2U । आ॒दि॒त्यानाम् । अव॑सा । नूत॑नेन । स॒ख्षी॒महि॑ । शर्म॑णा । शन्त॑मे॒नेति॒ शम्-त॒मे॒न॒ ॥ अ॒ना॒गा॒स्त्व इत्य॑नागाः-त्वे । अ॒दि॒ति॒त्व इत्य॑दिति-त्वे । तु॒रासः॑ । इ॒मम् । य॒ज्ञम् । द॒ध॒तु॒ । श्रोष॑माणाः ॥ 3V । इ॒मम् । मे॒ । व॒रु॒ण॒ । श्रु॒धि॒ । हवम् । अ॒द्य । च॒ । मृ॒ड॒य॒ ॥ त्वाम् । अ॒व॒स्युः । एति॑ । च॒के॒ ॥ 4W । तत् । त्वा॒ । या॒मि॒ । ब्रह्म॑णा । वन्द॑मानः । तत् । एति॑ । शा॒स्ते॒ । यज॑मानः । ह॒विर्भि॒रिति॑ ह॒विः-भिः॒ ॥ अहे॑डमानः । व॒रु॒ण॒ । इ॒ह । बो॒धि॒ । उरु॑श॒॒सेत्युरु॑-श॒॒स॒ । मा॒ । नः॒ । आयुः॑ । प्रेति॑ । मो॒षीः॒ ॥ [65]  
