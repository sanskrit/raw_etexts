

  
1 । दे॒वाः । म॒नु॒ष्याः᳚ । पि॒तरः॑ । ते । अ॒न्यतः॑ । आ॒स॒न्न्॒ । असु॑राः । रख्षाꣳ॑सि । पि॒शा॒चाः । ते । अ॒न्यतः॑ । 2 । तेषा᳚म् । दे॒वाना᳚म् । उ॒त । यत् । अल्प᳚म् । लोहि॑तम् । अकु॑र्वन्न् । तत् । रख्षाꣳ॑सि । रात्री॑भि॒रिति॒ रात्रि॑-भिः॒ । अ॒सु॒भ्न॒न्न्॒ । 3 । तान् । सु॒ब्धान् । मृ॒तान् । अ॒भि । वीति॑ । औ॒च्छ॒त्॒ । 4 । ते । दे॒वाः । अ॒वि॒दुः॒ । 5 । यः । वै । नः॒ । अ॒यम् । म्रि॒यते᳚ । रख्षाꣳ॑सि । वै । इ॒मम् । घ्न॒न्ति॒ । इति॑ । 6 । ते । रख्षाꣳ॑सि । उपेति॑ । अ॒म॒न्त्र॒य॒न्त॒ । तानि॑ । अ॒ब्रु॒व॒न्न्॒ । 7 । वर᳚म् । वृ॒णा॒म॒है॒ । यत् । [1]  
1 । असु॑रान् । जया॑म । तत् । नः॒ । स॒ह । अ॒स॒त्॒ । इति॑ । 2 । ततः॑ । वै । दे॒वाः । असु॑रान् । अ॒ज॒य॒न्न्॒ । 3 । ते । असु॑रान् । जि॒त्वा । रख्षाꣳ॑सि । अपेति॑ । अ॒नु॒द॒न्त॒ । 4 । तानि॑ । रख्षाꣳ॑सि । 5 । अनृ॑तम् । अ॒क॒र्त॒ । इति॑ । स॒म॒न्तमिति॑ सम्-अ॒न्तम् । दे॒वान् । परीति॑ । अ॒वि॒श॒न्न्॒ । 6 । ते । दे॒वाः । अ॒ग्नौ । अ॒ना॒थ॒न्त॒ । 7 । ते । अ॒ग्नये᳚ । प्रव॑त॒ इति॒ प्र-व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । अ॒व॒प॒न्न्॒ । अ॒ग्नये᳚ । वि॒बा॒धव॑त॒ इति॑ विबा॒ध-व॒ते॒ । अ॒ग्नये᳚ । प्रती॑कवत॒ इति॒ प्रती॑क-व॒ते॒ । 8 । यत् । अ॒ग्नये᳚ । प्रव॑त॒ इति॒ प्र-व॒ते॒ । नि॒रव॑प॒न्निति॑ निः-अव॑पन्न् । यानि॑ । ए॒व । पु॒रस्ता᳚त् । रख्षाꣳ॑सि । [2]  
1 । आसन्न्॑ । तानि॑ । तेन॑ । प्रेति॑ । अ॒नु॒द॒न्त॒ । 2 । यत् । अ॒ग्नये᳚ । वि॒बा॒धव॑त॒ इति॑ विबा॒ध-व॒ते॒ । यानि॑ । ए॒व । अ॒भितः॑ । रख्षाꣳ॑सि । आसन्न्॑ । तानि॑ । तेन॑ । वीति॑ । अ॒बा॒ध॒न्त॒ । 3 । यत् । अ॒ग्नये᳚ । प्रती॑कवत॒ इति॒ प्रती॑क-व॒ते॒ । यानि॑ । ए॒व । प॒श्चात् । रख्षाꣳ॑सि । आसन्न्॑ । तानि॑ । तेन॑ । अपेति॑ । अ॒नु॒द॒न्त॒ । 4 । ततः॑ । दे॒वाः । अभ॑वन्न् । परेति॑ । असु॑राः । 5 । यः । भ्रातृ॑व्यवा॒निति॒ भ्रातृ॑व्य-वा॒न्॒ । स्यात् । सः । स्पर्ध॑मानः । ए॒तया᳚ । इष्ट्या᳚ । य॒जे॒त॒ । 6 । अ॒ग्नये᳚ । प्रव॑त॒ इति॒ प्र-व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । अ॒ग्नये᳚ । वि॒बा॒धव॑त॒ इति॑ विबा॒ध-व॒ते॒ । [3]  
1 । अ॒ग्नये᳚ । प्रती॑कवत॒ इति॒ प्रती॑क-व॒ते॒ । 2 । यत् । अ॒ग्नये᳚ । प्रव॑त॒ इति॒ प्र-व॒ते॒ । नि॒र्वप॒तीति॑ निः-वप॑ति । यः । ए॒व । अ॒स्मा॒त्॒ । श्रेयान्॑ । भ्रातृ॑व्यः । तम् । तेन॑ । प्रेति॑ । नु॒द॒ते॒ । 3 । यत् । अ॒ग्नये᳚ । वि॒बा॒धव॑त॒ इति॑ विबा॒ध-व॒ते॒ । यः । ए॒व । ए॒ने॒न॒ । स॒दृङ्ङिति॑ स-दृङ्ङ् । तम् । तेन॑ । वीति॑ । बा॒ध॒ते॒ । 4 । यत् । अ॒ग्नये᳚ । प्रती॑कवत॒ इति॒ प्रती॑क-व॒ते॒ । यः । ए॒व । अ॒स्मा॒त्॒ । पापी॑यान् । तम् । तेन॑ । अपेति॑ । नु॒द॒ते॒ । 5 । प्रेति॑ । श्रेयाꣳ॑सम् । भ्रातृ॑व्यम् । नु॒द॒ते॒ । अतीति॑ । स॒दृश᳚म् । क्रा॒म॒ति॒ । न । ए॒न॒म्॒ । पापी॑यान् । आ॒प्नो॒ति॒ । यः । ए॒वम् । वि॒द्वान् । ए॒तया᳚ । इष्ट्या᳚ । यज॑ते ॥ [4]  
1 । दे॒वा॒सु॒रा इति॑ देव-अ॒सु॒राः । सय्यँ॑त्ता॒ इति॒ सम्-य॒त्ताः॒ । आ॒स॒न्न्॒ । 2 । ते । दे॒वाः । अ॒ब्रु॒व॒न्न्॒ । 3 । यः । नः॒ । वी॒र्या॑वत्तम॒ इति॑ वी॒र्या॑वत्-त॒मः॒ । तम् । अन्विति॑ । स॒मार॑भामहा॒ इति॑ सम्-आर॑भामहै । इति॑ । 4 । ते । इन्द्र᳚म् । अ॒ब्रु॒व॒न्न्॒ । त्वम् । वै । नः॒ । वी॒र्या॑वत्तम॒ इति॑ वी॒र्या॑वत्-त॒मः॒ । अ॒सि॒ । त्वाम् । अन्विति॑ । स॒मार॑भामहा॒ इति॑ सम्-आर॑भामहै । इति॑ । 6 । सः । अ॒ब्र॒वी॒त्॒ । 7 । ति॒स्रः । मे॒ । इ॒माः । त॒नुवः॑ । वी॒र्या॑वती॒रिति॑ वी॒र्य॑-व॒तीः॒ । ताः । प्री॒णी॒त॒ । अथ॑ । असु॑रान् । अ॒भीति॑ । भ॒वि॒ष्य॒थ॒ । इति॑ । 8 । ताः । वै । ब्रू॒हि॒ । इति॑ । अ॒ब्रु॒व॒न्न्॒ । 9 । इ॒यम् । अ॒ꣳ॒हो॒मुगित्यꣳ॑हः-मुक् । इ॒यम् । वि॒मृ॒धेति॑ वि-मृ॒धा । इ॒यम् । इ॒न्द्रि॒याव॒तीती᳚न्द्रि॒य-व॒ती॒ । [5]  
1 । इति॑ । अ॒ब्र॒वी॒त्॒ । 2 । ते । इन्द्रा॑य । अ॒ꣳ॒हो॒मुच॒ इत्यꣳ॑हः-मुचे᳚ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । अ॒व॒प॒न्न्॒ । इन्द्रा॑य । वै॒मृ॒धाय॑ । इन्द्रा॑य । इ॒न्द्रि॒याव॑त॒ इती᳚न्द्रि॒य-व॒ते॒ । 3 । यत् । इन्द्रा॑य । अ॒ꣳ॒हो॒मुच॒ इत्यꣳ॑हः-मुचे᳚ । नि॒रव॑प॒न्निति॑ निः-अव॑पन्न् । अꣳह॑सः । ए॒व । तेन॑ । अ॒मु॒च्य॒न्त॒ । 4 । यत् । इन्द्रा॑य । वै॒मृ॒धाय॑ । मृधः॑ । ए॒व । तेन॑ । अपेति॑ । अ॒घ्न॒त॒ । 5 । यत् । इन्द्रा॑य । इ॒न्द्रि॒याव॑त॒ इती᳚न्द्रि॒य-व॒ते॒ । इ॒न्द्रि॒यम् । ए॒व । तेन॑ । आ॒त्मन्न् । अ॒द॒ध॒त॒ । 6 । त्रय॑स्त्रिꣳशत्कपाल॒मिति॒ त्रय॑स्त्रिꣳशत्-क॒पा॒ल॒म्॒ । पु॒रो॒डाश᳚म् । निरिति॑ । अ॒व॒प॒न्न्॒ । 7 । त्रय॑स्त्रिꣳश॒दिति॒ त्रयः॑-त्रि॒ꣳ॒श॒त्॒ । वै । दे॒वताः᳚ । ताः । इन्द्रः॑ । आ॒त्मन्न् । अन्विति॑ । स॒मार॑म्भयत॒ इति॑ सम्-आर॑म्भयते । भूत्यै᳚ । [6]  
1 । ताम् । वाव । दे॒वाः । विजि॑ति॒मिति॒ वि-जि॒ति॒म्॒ । उ॒त्त॒मामित्यु॑त्-त॒माम् । असु॑रैः । वीति॑ । अ॒ज॒य॒न्त॒ । 2 । यः । भ्रातृ॑व्यवा॒निति॒ भ्रातृ॑व्य-वा॒न्॒ । स्यात् । सः । स्पर्ध॑मानः । ए॒तया᳚ । इष्ट्या᳚ । य॒जे॒त॒ । इन्द्रा॑य । अ॒ꣳ॒हो॒मुच॒ इत्यꣳ॑हः-मुचे᳚ । पु॒रो॒डाश᳚म् । एका॑दशकपाल॒मित्येका॑दश-क॒पा॒ल॒म्॒ । निरिति॑ । व॒पे॒त्॒ । इन्द्रा॑य । वै॒मृ॒धाय॑ । इन्द्रा॑य । इ॒न्द्रि॒याव॑त॒ इती᳚न्द्रि॒य-व॒ते॒ । 3 । अꣳह॑सा । वै । ए॒षः । गृ॒ही॒तः । यस्मा᳚त् । श्रेयान्॑ । भ्रातृ॑व्यः । 4 । यत् । इन्द्रा॑य । अ॒ꣳ॒हो॒मुच॒ इत्यꣳ॑हः-मुचे᳚ । नि॒र्वप॒तीति॑ निः-वप॑ति । अꣳह॑सः । ए॒व । तेन॑ । मु॒च्य॒ते॒ । 5 । मृ॒धा । वै । ए॒षः । अ॒भिष॑ण्ण॒ इत्य॒भि-स॒न्नः॒ । यस्मा᳚त् । स॒मा॒नेषु॑ । अ॒न्यः । श्रेयान्॑ । उ॒त । [7]  
1 । अभ्रा॑तृव्यः । 2 । यत् । इन्द्रा॑य । वै॒मृ॒धाय॑ । मृधः॑ । ए॒व । तेन॑ । अपेति॑ । ह॒ते॒ । 3 । यत् । इन्द्रा॑य । इ॒न्द्रि॒याव॑त॒ इती᳚न्द्रि॒य-व॒ते॒ । इ॒न्द्रि॒यम् । ए॒व । तेन॑ । आ॒त्मन्न् । ध॒त्ते॒ । 4 । त्रय॑स्त्रिꣳशत्कपाल॒मिति॒ त्रय॑स्त्रिꣳशत्-क॒पा॒ल॒म्॒ । पु॒रो॒डाश᳚म् । निरिति॑ । व॒प॒ति॒ । 5 । त्रय॑स्त्रिꣳश॒दिति॒ त्रयः॑-त्रि॒ꣳ॒श॒त्॒ । वै । दे॒वताः᳚ । 6 । ताः । ए॒व । यज॑मानः । आ॒त्मन्न् । अन्विति॑ । स॒मार॑म्भयत॒ इति॑ सम्-आर॑म्भयते । भूत्यै᳚ । 7 । सा । वै । ए॒षा । विजि॑ति॒रिति॒ वि-जि॒तिः॒ । नाम॑ । इष्टिः॑ । 8 । यः । ए॒वम् । वि॒द्वान् । ए॒तया᳚ । इष्ट्या᳚ । यज॑ते । उ॒त्त॒मामित्यु॑त्-त॒माम् । ए॒व । विजि॑ति॒मिति॒ वि-जि॒ति॒म्॒ । भ्रातृ॑व्येण । वीति॑ । ज॒य॒ते॒ ॥ [8]  
1 । दे॒वा॒सु॒रा इति॑ देव-अ॒सु॒राः । सय्यँ॑त्ता॒ इति॒ सम्-य॒त्ताः॒ । आ॒स॒न्न्॒ । 2 । तेषा᳚म् । गा॒य॒त्री । ओजः॑ । बल᳚म् । इ॒न्द्रि॒यम् । वी॒र्य᳚म् । प्र॒जामिति॑ प्र-जाम् । प॒शून् । स॒ङ्गृह्येति॑ सम्-गृह्य॑ । आ॒दायेत्या᳚-दाय॑ । अ॒प॒क्रम्येत्य॑प-क्रम्य॑ । अ॒ति॒ष्ठ॒त्॒ । 3 । ते । अ॒म॒न्य॒न्त॒ । 4 । य॒त॒रान् । वै । इ॒यम् । उ॒पा॒व॒र्थ्स्यतीत्यु॑प-आ॒व॒र्थ्स्यति॑ । ते । इ॒दम् । भ॒वि॒ष्य॒न्ति॒ । इति॑ । 5 । ताम् । वीति॑ । अ॒ह्व॒य॒न्त॒ । विश्व॑कर्म॒न्निति॒ विश्व॑-क॒र्म॒न्न्॒ । इति॑ । दे॒वाः । दाभि॑ । इति॑ । असु॑राः । 6 । सा । न । अ॒न्य॒त॒रान् । च॒न । उ॒पाव॑र्त॒तेत्यु॑प-आव॑र्तत । 7 । ते । दे॒वाः । ए॒तत् । यजुः॑ । अ॒प॒श्य॒न्न्॒ । 8 । ओजः॑ । अ॒सि॒ । सहः॑ । अ॒सि॒ । बल᳚म् । अ॒सि॒ । [9]  
1 । भ्राजः॑ । अ॒सि॒ । दे॒वाना᳚म् । धाम॑ । नाम॑ । अ॒सि॒ । विश्व᳚म् । अ॒सि॒ । वि॒श्वायु॒रिति॑ वि॒श्व-आ॒युः॒ । सर्व᳚म् । अ॒सि॒ । स॒र्वायु॒रिति॑ स॒र्व-आ॒युः॒ । अ॒भि॒भूरित्य॑भि-भूः । 2 । इति॑ । वाव । दे॒वाः । असु॑राणाम् । ओजः॑ । बल᳚म् । इ॒न्द्रि॒यम् । वी॒र्य᳚म् । प्र॒जामिति॑ प्र-जाम् । प॒शून् । अ॒वृ॒ञ्ज॒त॒ । 3 । यत् । गा॒य॒त्री । अ॒प॒क्रम्येत्य॑प-क्रम्य॑ । अति॑ष्ठत् । तस्मा᳚त् । ए॒तम् । गा॒य॒त्री । इति॑ । इष्टि᳚म् । आ॒हुः॒ । 4 । सँ॒व्व॒थ्स॒र इति॑ सम्-व॒थ्स॒रः । वै । गा॒य॒त्री । 5 । सँ॒व्व॒थ्स॒र इति॑ सम्-व॒थ्स॒रः । वै । तत् । अ॒प॒क्रम्येत्य॑प-क्रम्य॑ । अ॒ति॒ष्ठ॒त्॒ । 6 । यत् । ए॒तया᳚ । दे॒वाः । असु॑राणाम् । ओजः॑ । बल᳚म् । इ॒न्द्रि॒यम् । वी॒र्य᳚म् । [10]  
1 । प्र॒जामिति॑ प्र-जाम् । प॒शून् । अवृ॑ञ्जत । तस्मा᳚त् । ए॒ताम् । सँ॒व्व॒र्ग इति॑ सम्-व॒र्गः । इति॑ । इष्टि᳚म् । आ॒हुः॒ । 2 । यः । भ्रातृ॑व्यवा॒निति॒ भ्रातृ॑व्य-वा॒न्॒ । स्यात् । सः । स्पर्ध॑मानः । ए॒तया᳚ । इष्ट्या᳚ । य॒जे॒त॒ । 3 । अ॒ग्नये᳚ । सँ॒व्व॒र्गायेति॑ सम्-व॒र्गाय॑ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । 4 । तम् । शृ॒तम् । आस॑न्न॒मित्या-स॒न्न॒म्॒ । ए॒तेन॑ । यजु॑षा । अ॒भीति॑ । मृ॒शे॒त्॒ । 5 । ओजः॑ । ए॒व । बल᳚म् । इ॒न्द्रि॒यम् । वी॒र्य᳚म् । प्र॒जामिति॑ प्र-जाम् । प॒शून् । भ्रातृ॑व्यस्य । वृ॒ङ्क्ते॒ । 6 । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ ॥ [11]  
1 । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र-जाः । अ॒सृ॒ज॒त॒ । 2 । ताः । अ॒स्मा॒त्॒ । सृ॒ष्टाः । परा॑चीः । आ॒य॒न्न्॒ । 3 । ताः । यत्र॑ । अव॑सन्न् । ततः॑ । ग॒र्मुत् । उदिति॑ । अ॒ति॒ष्ठ॒त्॒ । 4 । ताः । बृह॒स्पतिः॑ । च॒ । अ॒न्ववै॑ता॒मित्य॑नु-अवै॑ताम् । 5 । सः । अ॒ब्र॒वी॒त्॒ । बृह॒स्पतिः॑ । 6 । अ॒नया᳚ । त्वा॒ । प्रेति॑ । ति॒ष्ठा॒नि॒ । अथ॑ । त्वा॒ । प्र॒जा इति॑ प्र-जाः । उ॒पाव॑र्थ्स्य॒न्तीत्यु॑प-आव॑र्थ्स्यन्ति । इति॑ । 7 । तम् । प्रेति॑ । अ॒ति॒ष्ठ॒त्॒ । 8 । ततः॑ । वै । प्र॒जाप॑ति॒मिति॑ प्र॒जा-प॒ति॒म्॒ । प्र॒जा इति॑ प्र-जाः । उ॒पाव॑र्त॒न्तेत्यु॑प-आव॑र्तन्त । 9 । यः । प्र॒जाका॑म॒ इति॑ प्र॒जा-का॒मः॒ । स्यात् । तस्मै᳚ । ए॒तम् । प्रा॒जा॒प॒त्यमिति॑ प्राजा-प॒त्यम् । गा॒र्मु॒तम् । च॒रुम् । निरिति॑ । व॒पे॒त्॒ । 10 । प्र॒जाप॑ति॒मिति॑ प्र॒जा-प॒ति॒म्॒ । [12]  
1 । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 2 । सः । ए॒व । अ॒स्मै॒ । प्र॒जामिति॑ प्र-जाम् । प्रेति॑ । ज॒न॒य॒ति॒ । 3 । प्र॒जाप॑ति॒रिति॑ प्र॒जा-प॒तिः॒ । प॒शून् । अ॒सृ॒ज॒त॒ । ते । अ॒स्मा॒त्॒ । सृ॒ष्टाः । परा᳚ञ्चः । आ॒य॒न्न्॒ । 4 । ते । यत्र॑ । अव॑सन्न् । ततः॑ । ग॒र्मुत् । उदिति॑ । अ॒ति॒ष्ठ॒त्॒ । 5 । तान् । पू॒षा । च॒ । अ॒न्ववै॑ता॒मित्य॑नु-अवै॑ताम् । 6 । सः । अ॒ब्र॒वी॒त्॒ । पू॒षा । 7 । अ॒नया᳚ । मा॒ । प्रेति॑ । ति॒ष्ठ॒ । अथ॑ । त्वा॒ । प॒शवः॑ । उ॒पाव॑र्थ्स्य॒न्तीत्यु॑प-आव॑र्थ्स्यन्ति । इति॑ । 8 । माम् । प्रेति॑ । ति॒ष्ठ॒ । इति॑ । सोमः॑ । अ॒ब्र॒वी॒त्॒ । मम॑ । वै । [13]  
1 । अ॒कृ॒ष्ट॒प॒च्यमित्य॑कृष्ट-प॒च्यम् । इति॑ । 2 । उ॒भौ । वा॒म्॒ । प्रेति॑ । ति॒ष्ठा॒नि॒ । इति॑ । अ॒ब्र॒वी॒त्॒ । 3 । तौ । प्रेति॑ । अ॒ति॒ष्ठ॒त्॒ । 4 । ततः॑ । वै । प्र॒जाप॑ति॒मिति॑ प्र॒जा-प॒ति॒म्॒ । प॒शवः॑ । उ॒पाव॑र्त॒न्तेत्यु॑प-आव॑र्तन्त । 5 । यः । प॒शुका॑म॒ इति॑ प॒शु-का॒मः॒ । स्यात् । तस्मै᳚ । ए॒तम् । सो॒मा॒पौ॒ष्णमिति॑ सोमा-पौ॒ष्णम् । गा॒र्मु॒तम् । च॒रुम् । निरिति॑ । व॒पे॒त्॒ । 6 । सो॒मा॒पू॒षणा॒विति॑ सोमा-पू॒षणौ᳚ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । तौ । ए॒व । अ॒स्मै॒ । प॒शून् । प्रेति॑ । ज॒न॒य॒तः॒ । 8 । सोमः॑ । वै । रे॒तो॒धा इति॑ रेतः-धाः । 9 । पू॒षा । प॒शू॒नाम् । प्र॒ज॒न॒यि॒तेति॑ प्र-ज॒न॒यि॒ता । 10 । सोमः॑ । ए॒व । अ॒स्मै॒ । रेतः॑ । दधा॑ति । पू॒षा । प॒शून् । प्रेति॑ । ज॒न॒य॒ति॒ ॥ [14]  
1A । अग्ने᳚ । गोभिः॑ । नः॒ । एति॑ । ग॒हि॒ । इन्दो᳚ । पु॒ष्ट्या । जु॒ष॒स्व॒ । नः॒ ॥ इन्द्रः॑ । ध॒र्ता । गृ॒हेषु॑ । नः॒ ॥ 2B । स॒वि॒ता । यः । स॒ह॒स्रियः॑ । सः । नः॒ । गृ॒हेषु॑ । रा॒र॒ण॒त्॒ ॥ एति॑ । पू॒षा । ए॒तु॒ । एति॑ । वसु॑ ॥ 3C । धा॒ता । द॒दा॒तु॒ । नः॒ । र॒यिम् । ईशा॑नः । जग॑तः । पतिः॑ ॥ सः । नः॒ । पू॒र्णेन॑ । वा॒व॒न॒त्॒ ॥ 4D । त्वष्टा᳚ । यः । वृ॒ष॒भः । वृषा᳚ । सः । नः॒ । गृ॒हेषु॑ । रा॒र॒ण॒त्॒ ॥ स॒हस्रे॑ण । अ॒युते॑न । च॒ ॥ 5E । येन॑ । दे॒वाः । अ॒मृत᳚म् । [15]  
1 । दी॒र्घम् । श्रवः॑ । दि॒वि । ऐर॑यन्त ॥ रायः॑ । पो॒ष॒ । त्वम् । अ॒स्मभ्य॒मित्य॒स्म-भ्य॒म्॒ । गवा᳚म् । कु॒ल्मिम् । जी॒वसे᳚ । एति॑ । यु॒व॒स्व॒ ॥ 2F । अ॒ग्निः । गृ॒हप॑ति॒रिति॑ गृ॒ह-प॒तिः॒ । सोमः॑ । वि॒श्व॒वनि॒रिति॑ विश्व-वनिः॑ । स॒वि॒ता । सु॒मे॒धा इति॑ सु-मे॒धाः । स्वाहा᳚ ॥ 3G । अग्ने᳚ । गृ॒ह॒प॒त॒ इति॑ गृह-प॒ते॒ । यः । ते॒ । घृत्यः॑ । भा॒गः । तेन॑ । सहः॑ । ओजः॑ । आ॒क्रम॑माणा॒येत्या᳚-क्रम॑माणाय । धे॒हि॒ । श्रैष्ठ्या᳚त् । प॒थः । मा । यो॒ष॒म्॒ । मू॒र्धा । भू॒या॒स॒म्॒ । स्वाहा᳚ ॥ [16]  
1 । चि॒त्रया᳚ । य॒जे॒त॒ । प॒शुका॑म॒ इति॑ प॒शु-का॒मः॒ । 2 । इ॒यम् । वै । चि॒त्रा । 3 । यत् । वै । अ॒स्याम् । विश्व᳚म् । भू॒तम् । अधीति॑ । प्र॒जाय॑त॒ इति॑ प्र-जाय॑ते । तेन॑ । इ॒यम् । चि॒त्रा । 4 । यः । ए॒वम् । वि॒द्वान् । चि॒त्रया᳚ । प॒शुका॑म॒ इति॑ प॒शु-का॒मः॒ । यज॑ते । प्रेति॑ । प्र॒जयेति॑ प्र-जया᳚ । प॒शुभि॒रिति॑ प॒शु-भिः॒ । मि॒थु॒नैः । जा॒य॒ते॒ । 5 । प्रेति॑ । ए॒व । आ॒ग्ने॒येन॑ । वा॒प॒य॒ति॒ । 6 । रेतः॑ । सौ॒म्येन॑ । द॒धा॒ति॒ । 7 । रेतः॑ । ए॒व । हि॒तम् । त्वष्टा᳚ । रू॒पाणि॑ । वीति॑ । क॒रो॒ति॒ । 8 । सा॒र॒स्व॒तौ । भ॒व॒तः॒ । ए॒तत् । वै । दैव्य᳚म् । मि॒थु॒नम् । दैव्य᳚म् । ए॒व । अ॒स्मै॒ । [17]  
1 । मि॒थु॒नम् । म॒ध्य॒तः । द॒धा॒ति॒ । पुष्ट्यै᳚ । प्र॒जन॑ना॒येति॑ प्र-जन॑नाय । 2 । सि॒नी॒वा॒ल्यै । च॒रुः । भ॒व॒ति॒ । वाक् । वै । सि॒नी॒वा॒ली । पुष्टिः॑ । खलु॑ । वै । वाक् । पुष्टि᳚म् । ए॒व । वाच᳚म् । उपेति॑ । ए॒ति॒ । 3 । ऐ॒न्द्रः । उ॒त्त॒म इत्यु॑त्-त॒मः । भ॒व॒ति॒ । तेन॑ । ए॒व । तत् । मि॒थु॒नम् । 4 । स॒प्त । ए॒तानि॑ । ह॒वीꣳषि॑ । भ॒व॒न्ति॒ । 5 । स॒प्त । ग्रा॒म्याः । प॒शवः॑ । स॒प्त । आ॒र॒ण्याः । स॒प्त । छन्दाꣳ॑सि । 6 । उ॒भय॑स्य । अव॑रुद्ध्या॒ इत्यव॑-रु॒द्ध्यै॒ । 7 । अथ॑ । ए॒ताः । आहु॑ती॒रित्या-हु॒तीः॒ । जु॒हो॒ति॒ । 8 । ए॒ते । वै । दे॒वाः । पुष्टि॑पतय॒ इति॒ पुष्टि॑-प॒त॒यः॒ । 9 । ते । ए॒व । अ॒स्मि॒न्न्॒ । पुष्टि᳚म् । द॒ध॒ति॒ । 10 । पुष्य॑ति । प्र॒जयेति॑ प्र-जया᳚ । प॒शुभि॒रिति॑ प॒शु-भिः॒ । 11 । अथो॒ इति॑ । यत् । ए॒ताः । आहु॑ती॒रित्या-हु॒तीः॒ । जु॒होति॑ । प्रति॑ष्ठित्या॒ इति॒ प्रति॑-स्थि॒त्यै॒ ॥ [18]  
1A । मा॒रु॒तम् । अ॒सि॒ । म॒रुता᳚म् । ओजः॑ । अ॒पाम् । धारा᳚म् । भि॒न्द्धि॒ । 2B । र॒मय॑त । म॒रु॒तः॒ । श्ये॒नम् । आ॒यिन᳚म् । मनो॑जवस॒मिति॒ मनः॑-ज॒व॒स॒म्॒ । वृष॑णम् । सु॒वृ॒क्तिमिति॑ सु-वृ॒क्तिम् ॥ येन॑ । शर्धः॑ । उ॒ग्रम् । अव॑सृष्ट॒मित्यव॑-सृ॒ष्ट॒म्॒ । एति॑ । तत् । अ॒श्वि॒ना॒ । परीति॑ । ध॒त्त॒म्॒ । स्व॒स्ति ॥ 3C । पु॒रो॒वा॒त इति॑ पुरः-वा॒तः । वर्‌षन्न्॑ । जि॒न्वः । आ॒वृदित्या᳚-वृत् । स्वाहा᳚ । वा॒ताव॒दिति॑ वा॒त-व॒त्॒ । वर्‌षन्न्॑ । उ॒ग्रः । आ॒वृदित्या᳚-वृत् । स्वाहा᳚ । स्त॒नयन्न्॑ । वर्‌षन्न्॑ । भी॒मः । आ॒वृदित्या᳚-वृत् । स्वाहा᳚ । अ॒न॒श॒नि । अ॒व॒स्फूर्ज॒न्नित्य॑व-स्फूर्जन्न्॑ । दि॒द्युत् । वर्‌षन्न्॑ । त्वे॒षः । आ॒वृदित्या᳚-वृत् । स्वाहा᳚ । अ॒ति॒रा॒त्रमित्य॑ति-रा॒त्रम् । वर्‌षन्न्॑ । पू॒र्तिः । आ॒वृदित्या᳚-वृत् । [19]  
1 । स्वाहा᳚ । ब॒हु । ह॒ । अ॒यम् । अ॒वृ॒षा॒त्॒ । इति॑ । श्रु॒तः । आ॒वृदित्या᳚-वृत् । स्वाहा᳚ । आ॒तप॒तीत्या᳚-तप॑ति । वर्‌षन्न्॑ । वि॒राडिति॑ वि-राट् । आ॒वृदित्या᳚-वृत् । स्वाहा᳚ । अ॒व॒स्फूर्ज॒न्नित्य॑व-स्फूर्जन्न्॑ । दि॒द्युत् । वर्‌षन्न्॑ । भू॒तः । आ॒वृदित्या᳚-वृत् । स्वाहा᳚ । 2D । मान्दाः᳚ । वाशाः᳚ । शुन्ध्यूः᳚ । अजि॑राः ॥ ज्योति॑ष्मतीः । तम॑स्वरीः । उन्द॑तीः । सुफे॑ना॒ इति॒ सु-फे॒नाः॒ ॥ मित्र॑भृत॒ इति॒ मित्र॑-भृ॒तः॒ । ख्षत्र॑भृत॒ इति॒ ख्षत्र॑-भृ॒तः॒ । सुरा᳚ष्ट्रा॒ इति॒ सु-रा॒ष्ट्राः॒ । इ॒ह । मा॒ । अ॒व॒त॒ ॥ 3E । वृष्णः॑ । अश्व॑स्य । स॒न्दान॒मिति॑ सम्-दान᳚म् । अ॒सि॒ । वृष्ट्यै᳚ । त्वा॒ । उपेति॑ । न॒ह्या॒मि॒ ॥ [20]  
1A । देवाः᳚ । व॒स॒व्याः॒ । अग्ने᳚ । सो॒म॒ । सू॒र्य॒ ॥ देवाः᳚ । श॒र्म॒ण्याः॒ । मित्रा॑वरु॒णेति॒ मित्रा᳚-व॒रु॒णा॒ । अ॒र्य॒म॒न्न्॒ ॥ देवाः᳚ । स॒पी॒त॒य॒ इति॑ स-पी॒त॒यः॒ । अपा᳚म् । न॒पा॒त्॒ । आ॒शु॒हे॒म॒न्नित्या॑शु-हे॒म॒न्न्॒ ॥ उ॒द्नः । द॒त्त॒ । उ॒द॒धिमित्यु॑द-धिम् । भि॒न्त॒ । दि॒वः । प॒र्जन्या᳚त् । अ॒न्तरि॑ख्षात् । पृ॒थि॒व्याः । ततः॑ । नः॒ । वृष्ट्या᳚ । अ॒व॒त॒ ॥ 2B । दिवा᳚ । चि॒त्॒ । तमः॑ । कृ॒ण्व॒न्ति॒ । प॒र्जन्ये॑न । उ॒द॒वा॒हेनेत्यु॑द-वा॒हेन॑ ॥ पृ॒थि॒वीम् । यत् । व्यु॒न्दन्तीति॑ वि-उ॒न्दन्ति॑ ॥ 3C । एति॑ । यम् । नरः॑ । सु॒दान॑व॒ इति॑ सु-दान॑वः । द॒दा॒शुषे᳚ । दि॒वः । कोश᳚म् । अचु॑च्यवुः ॥ वीति॑ । प॒र्जन्याः᳚ । सृ॒ज॒न्ति॒ । रोद॑सी॒ इति॑ । अन्विति॑ । धन्व॑ना । य॒न्ति॒ । [21]  
1 । वृ॒ष्टयः॑ ॥ 2D । उदिति॑ । ई॒र॒य॒थ॒ । म॒रु॒तः॒ । स॒मु॒द्र॒तः । यू॒यम् । वृ॒ष्टिम् । व॒र्‌ष॒य॒थ॒ । पु॒री॒षि॒णः॒ ॥ न । वः॒ । द॒स्राः॒ । उपेति॑ । द॒स्य॒न्ति॒ । धे॒नवः॑ । शुभ᳚म् । या॒ताम् । अन्विति॑ । रथाः᳚ । अ॒वृ॒थ्स॒त॒ ॥ 3E । सृ॒ज । वृ॒ष्टिम् । दि॒वः । एति॑ । अ॒द्भिरित्य॑त्-भिः । स॒मु॒द्रम् । पृ॒ण॒ ॥ अ॒ब्जा इत्य॑प्-जाः । अ॒सि॒ । प्र॒थ॒म॒जा इति॑ प्रथम-जाः । बल᳚म् । अ॒सि॒ । स॒मु॒द्रिय᳚म् ॥ 4F । उदिति॑ । न॒म्भ॒य॒ । पृ॒थि॒वीम् । भि॒न्द्धि॒ । इ॒दम् । दि॒व्यम् । नभः॑ ॥ उ॒द्नः । दि॒व्यस्य॑ । नः॒ । दे॒हि॒ । ईशा॑नः । वीति॑ । सृ॒ज॒ । दृति᳚म् ॥ 5G । ये । दे॒वाः । दि॒विभा॑गा॒ इति॑ दि॒वि-भा॒गाः॒ । ये । अ॒न्तरि॑ख्षभागा॒ इत्य॒न्तरि॑ख्ष-भा॒गाः॒ । ये । पृ॒थि॒विभा॑गा॒ इति॑ पृथि॒वि-भा॒गाः॒ ॥ ते । इ॒मम् । य॒ज्ञम् । अ॒व॒न्तु॒ । ते । इ॒दम् । ख्षेत्र᳚म् । एति॑ । वि॒श॒न्तु॒ । ते । इ॒दम् । ख्षेत्र᳚म् । अनु॑ । वीति॑ । वि॒श॒न्तु॒ ॥ [22]  
1 । मा॒रु॒तम् । अ॒सि॒ । म॒रुता᳚म् । ओजः॑ । इति॑ । कृ॒ष्णम् । वासः॑ । कृ॒ष्णतू॑ष॒मिति॑ कृ॒ष्ण-तू॒ष॒म्॒ । परीति॑ । ध॒त्ते॒ । 2 । ए॒तत् । वै । वृष्ट्यै᳚ । रू॒पम् । 3 । सरू॑प॒ इति॒ स-रू॒पः॒ । ए॒व । भू॒त्वा । प॒र्जन्य᳚म् । व॒र्‌ष॒य॒ति॒ । 4 । र॒मय॑त । म॒रु॒तः॒ । श्ये॒नम् । आ॒यिन᳚म् । इति॑ । प॒श्चा॒द्वा॒तमिति॑ पश्चात्-वा॒तम् । प्रतीति॑ । मी॒व॒ति॒ । पु॒रो॒वा॒तमिति॑ पुरः-वा॒तम् । ए॒व । ज॒न॒य॒ति॒ । व॒र्‌षस्य॑ । अव॑रुद्ध्या॒ इत्यव॑-रु॒द्ध्यै॒ । 5 । वा॒त॒ना॒मानीति॑ वात-ना॒मानि॑ । जु॒हो॒ति॒ । 6 । वा॒युः । वै । वृष्ट्याः᳚ । ई॒शे॒ । 7 । वा॒युम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 8 । सः । ए॒व । अ॒स्मै॒ । प॒र्जन्य᳚म् । व॒र्‌ष॒य॒ति॒ । 9 । अ॒ष्टौ । [23]  
1 । जु॒हो॒ति॒ । चत॑स्रः । वै । दिशः॑ । चत॑स्रः । अ॒वा॒न्त॒र॒दि॒शा इत्य॑वान्तर-दि॒शाः । 3 । दि॒ग्भ्य इति॑ दिक्-भ्यः । ए॒व । वृष्टि᳚म् । सम् । प्रेति॑ । च्या॒व॒य॒ति॒ । 4 । कृ॒ष्णा॒जि॒न इति॑ कृष्ण-अ॒जि॒ने । समिति॑ । यौ॒ति॒ । 5 । ह॒विः । ए॒व । अ॒कः॒ । 6 । अ॒न्त॒र्वे॒दीत्य॑न्तः-वे॒दि । समिति॑ । यौ॒ति॒ । 7 । अव॑रुद्ध्या॒ इत्यव॑-रु॒द्ध्यै॒ । 8 । यती॑नाम् । अ॒द्यमा॑नानाम् । शी॒र्‌षाणि॑ । परेति॑ । अ॒प॒त॒न्न्॒ । 9 । ते । ख॒र्जूराः᳚ । अ॒भ॒व॒न्न्॒ । 10 । तेषा᳚म् । रसः॑ । ऊ॒र्ध्वः । अ॒प॒त॒त्॒ । 11 । तानि॑ । क॒रीरा॑णि । अ॒भ॒व॒न्न्॒ । 12 । सौ॒म्यानि॑ । वै । क॒रीरा॑णि । 13 । सौ॒म्या । खलु॑ । वै । आहु॑ति॒रित्या-हु॒तिः॒ । दि॒वः । वृष्टि᳚म् । च्या॒व॒य॒ति॒ । 14 । यत् । क॒रीरा॑णि । भव॑न्ति । [24]  
1 । सौ॒म्यया᳚ । ए॒व । आहु॒त्येत्या-हु॒त्या॒ । दि॒वः । वृष्टि᳚म् । अवेति॑ । रु॒न्द्धे॒ । 2 । मधु॑षा । समिति॑ । यौ॒ति॒ । 3 । अ॒पाम् । वै । ए॒षः । ओष॑धीनाम् । रसः॑ । यत् । मधु॑ । 4 । अ॒द्भ्य इत्य॑त्-भ्यः । ए॒व । ओष॑धीभ्य॒ इत्योष॑धि-भ्यः॒ । व॒र्‌ष॒ति॒ । 5 । अथो॒ इति॑ । अ॒द्भ्य इत्य॑त्-भ्यः । ए॒व । ओष॑धीभ्य॒ इत्योष॑धि-भ्यः॒ । वृष्टि᳚म् । नीति॑ । न॒य॒ति॒ । 6 । मान्दाः᳚ । वाशाः᳚ । इति॑ । समिति॑ । यौ॒ति॒ । 7 । ना॒म॒धेयै॒रिति॑ नाम-धेयैः᳚ । ए॒व । ए॒नाः॒ । अच्छ॑ । ए॒ति॒ । 8 । अथो॒ इति॑ । यथा᳚ । ब्रू॒यात् । 9 । असौ᳚ । एति॑ । इ॒हि॒ । इति॑ । ए॒वम् । ए॒व । ए॒नाः॒ । ना॒म॒धेयै॒रिति॑ नाम-धेयैः᳚ । एति॑ । [25]  
1 । च्या॒व॒य॒ति॒ । 2 । वृष्णः॑ । अश्व॑स्य । स॒न्दान॒मिति॑ सम्-दान᳚म् । अ॒सि॒ । वृष्ट्यै᳚ । त्वा॒ । उपेति॑ । न॒ह्या॒मि॒ । इति॑ । आ॒ह॒ । 3 । वृषा᳚ । वै । अश्वः॑ । 4 । वृषा᳚ । प॒र्जन्यः॑ । 5 । कृ॒ष्णः । इ॒व॒ । खलु॑ । वै । भू॒त्वा । व॒र्‌ष॒ति॒ । 6 । रू॒पेण॑ । ए॒व । ए॒न॒म्॒ । समिति॑ । अ॒र्ध॒य॒ति॒ । 7 । व॒र्‌षस्य॑ । अव॑रुद्ध्या॒ इत्यव॑-रु॒द्ध्यै॒ ॥ [26]  
1 । देवाः᳚ । व॒स॒व्याः॒ । 2 । देवाः᳚ । श॒र्म॒ण्याः॒ । 3 । देवाः᳚ । स॒पी॒त॒य॒ इति॑ स-पी॒त॒यः॒ । इति॑ । एति॑ । ब॒ध्ना॒ति॒ । दे॒वता॑भिः । ए॒व । अ॒न्व॒हमित्य॑नु-अ॒हम् । वृष्टि᳚म् । इ॒च्छ॒ति॒ । 4 । यदि॑ । वर्‌षे᳚त् । ताव॑ति । ए॒व । हो॒त॒व्य᳚म् । 5 । यदि॑ । न । वर्‌षे᳚त् । श्वः । भू॒ते । ह॒विः । निरिति॑ । व॒पे॒त्॒ । 6 । अ॒हो॒रा॒त्रे इत्य॑हः-रा॒त्रे । वै । मि॒त्रावरु॑णा॒विति॑ मि॒त्रा-वरु॑णौ । 7 । अ॒हो॒रा॒त्राभ्या॒मित्य॑हः-रा॒त्राभ्या᳚म् । खलु॑ । वै । प॒र्जन्यः॑ । व॒र्‌ष॒ति॒ । 8 । नक्त᳚म् । वा॒ । हि । दिवा᳚ । वा॒ । वर्‌ष॑ति । 9 । मि॒त्रावरु॑णा॒विति॑ मि॒त्रा-वरु॑णौ । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 10 । तौ । ए॒व । अ॒स्मै॒ । [27]  
1 । अ॒हो॒रा॒त्राभ्या॒मित्य॑हः-रा॒त्राभ्या᳚म् । प॒र्जन्य᳚म् । व॒र्‌ष॒य॒तः॒ । 2 । अ॒ग्नये᳚ । धा॒म॒च्छद॒ इति॑ धाम-छदे᳚ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म्॒ । निरिति॑ । व॒पे॒त्॒ । मा॒रु॒तम् । स॒प्तक॑पाल॒मिति॑ स॒प्त-क॒पा॒ल॒म्॒ । सौ॒र्यम् । एक॑कपाल॒मित्येक॑-क॒पा॒ल॒म्॒ । 3 । अ॒ग्निः । वै । इ॒तः । वृष्टि᳚म् । उदिति॑ । ई॒र॒य॒ति॒ । 4 । म॒रुतः॑ । सृ॒ष्टाम् । न॒य॒न्ति॒ । 5 । य॒दा । खलु॑ । वै । अ॒सौ । आ॒दि॒त्यः । न्यङ्ङ्॑ । र॒श्मिभि॒रिति॑ र॒श्मि-भिः॒ । प॒र्या॒वर्त॑त॒ इति॑ परि-आ॒वर्त॑ते । अथ॑ । व॒र्‌ष॒ति॒ । धा॒म॒च्छदिति॑ धाम-छत् । इ॒व॒ । खलु॑ । वै । भू॒त्वा । व॒र्‌ष॒ति॒ । 6 । ए॒ताः । वै । दे॒वताः᳚ । वृष्ट्याः᳚ । ई॒श॒ते॒ । ताः । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । 7 । ताः । [28]  
1 । ए॒व । अ॒स्मै॒ । प॒र्जन्य᳚म् । व॒र्‌ष॒य॒न्ति॒ । 2 । उ॒त । अव॑र्‌षिष्यन्न् । वर्‌ष॑ति । ए॒व । 3 । सृ॒ज । वृ॒ष्टिम् । दि॒वः । एति॑ । अ॒द्भिरित्य॑त्-भिः । स॒मु॒द्रम् । पृ॒ण॒ । इति॑ । आ॒ह॒ । 4 । इ॒माः । च॒ । ए॒व । अ॒मूः । च॒ । अ॒पः । समिति॑ । अ॒र्ध॒य॒ति॒ । 5 । अथो॒ इति॑ । आ॒भिः । ए॒व । अ॒मूः । अच्छ॑ । ए॒ति॒ । 6 । अ॒ब्जा इत्य॑प्-जाः । अ॒सि॒ । प्र॒थ॒म॒जा इति॑ प्रथम-जाः । बल᳚म् । अ॒सि॒ । स॒मु॒द्रिय᳚म् । इति॑ । आ॒ह॒ । 7 । य॒था॒य॒जुरिति॑ यथा-य॒जुः । ए॒व । ए॒तत् । 8 । उदिति॑ । न॒म्भ॒य॒ । पृ॒थि॒वीम् । इति॑ । व॒र्‌षा॒ह्वामिति॑ वर्‌ष-ह्वाम् । जु॒हो॒ति॒ । 9 । ए॒षा । वै । ओष॑धीनाम् । वृ॒ष्टि॒वनि॒रिति॑ वृष्टि-वनिः॑ । 10 । तया᳚ । ए॒व । वृष्टि᳚म् । एति॑ । च्या॒व॒य॒ति॒ । 11 । ये । दे॒वाः । दि॒विभा॑गा॒ इति॑ दि॒वि-भा॒गाः॒ । इति॑ । कृ॒ष्णा॒जि॒नमिति॑ कृष्ण-अ॒जि॒नम् । अवेति॑ । धू॒नो॒ति॒ । 12 । इ॒मे । ए॒व । अ॒स्मै॒ । लो॒काः । प्री॒ताः । अ॒भीष्टा॒ इत्य॒भि-इ॒ष्टाः॒ । भ॒व॒न्ति॒ ॥ [29]  
1 । सर्वा॑णि । छन्दाꣳ॑सि । ए॒तस्या᳚म् । इष्ट्या᳚म् । अ॒नूच्या॒नीत्य॑नु-उच्या॑नि । इति॑ । आ॒हुः॒ । 2 । त्रि॒ष्टुभः॑ । वै । ए॒तत् । वी॒र्य᳚म् । यत् । क॒कुत् । उ॒ष्णिहा᳚ । जग॑त्यै । 3 । यत् । उ॒ष्णि॒ह॒क॒कुभा॒वित्यु॑ष्णिह-क॒कुभौ᳚ । अ॒न्वाहेत्य॑नु-आह॑ । तेन॑ । ए॒व । सर्वा॑णि । छन्दाꣳ॑सि । अवेति॑ । रु॒न्द्धे॒ । 4 । गा॒य॒त्री । वै । ए॒षा । यत् । उ॒ष्णिहा᳚ । 5 । यानि॑ । च॒त्वारि॑ । अधीति॑ । अ॒ख्षरा॑णि । चतु॑ष्पाद॒ इति॒ चतुः॑-पा॒दः॒ । ए॒व । ते । प॒शवः॑ । 6 । यथा᳚ । पु॒रो॒डाशे᳚ । पु॒रो॒डाशः॑ । अधीति॑ । ए॒वम् । ए॒व । तत् । यत् । ऋ॒चि । अधीति॑ । अ॒ख्षरा॑णि । 7 । यत् । जग॑त्या । [30]  
1 । प॒रि॒द॒ध्यादिति॑ परि-द॒ध्यात् । अन्त᳚म् । य॒ज्ञम् । ग॒म॒ये॒त्॒ । 2 । त्रि॒ष्टुभा᳚ । परीति॑ । द॒धा॒ति॒ । 3 । इ॒न्द्रि॒यम् । वै । वी॒र्य᳚म् । त्रि॒ष्टुक् । 4 । इ॒न्द्रि॒ये । ए॒व । वी॒र्ये᳚ । य॒ज्ञम् । प्रतीति॑ । स्था॒प॒य॒ति॒ । न । अन्त᳚म् । ग॒म॒य॒ति॒ । 5 । अग्ने᳚ । त्री । ते॒ । वाजि॑ना । त्री । स॒धस्थेति॑ स॒ध-स्था॒ । इति॑ । त्रिव॒त्येति॒ त्रि-व॒त्या॒ । परीति॑ । द॒धा॒ति॒ । 6 । स॒रू॒प॒त्वायेति॑ सरूप-त्वाय॑ । 7 । सर्वः॑ । वै । ए॒षः । य॒ज्ञः । यत् । त्रै॒धा॒त॒वीय᳚म् । 8 । कामा॑यकामा॒येति॒ कामा॑य-का॒मा॒य॒ । प्रेति॑ । यु॒ज्य॒ते॒ । 9 । सर्वे᳚भ्यः । हि । कामे᳚भ्यः । य॒ज्ञः । प्र॒यु॒ज्यत॒ इति॑ प्र-यु॒ज्यते᳚ । 10 । त्रै॒धा॒त॒वीये॑न । य॒जे॒त॒ । अ॒भि॒चर॒न्नित्य॑भि-चरन्न्॑ । 11 । सर्वः॑ । वै । [31]  
1 । ए॒षः । य॒ज्ञः । यत् । त्रै॒धा॒त॒वीय᳚म् । 2 । सर्वे॑ण । ए॒व । ए॒न॒म्॒ । य॒ज्ञेन॑ । अ॒भीति॑ । च॒र॒ति॒ । 3 । स्तृ॒णु॒ते । ए॒व । ए॒न॒म्॒ । 4 । ए॒तया᳚ । ए॒व । य॒जे॒त॒ । अ॒भि॒च॒र्यमा॑ण॒ इत्य॑भि-च॒र्यमा॑णः । 5 । सर्वः॑ । वै । ए॒षः । य॒ज्ञः । यत् । त्रै॒धा॒त॒वीय᳚म् । 6 । सर्वे॑ण । ए॒व । य॒ज्ञेन॑ । य॒ज॒ते॒ । 7 । न । ए॒न॒म्॒ । अ॒भि॒चर॒न्नित्य॑भि-चरन्न्॑ । स्तृ॒णु॒ते॒ । 8 । ए॒तया᳚ । ए॒व । य॒जे॒त॒ । स॒हस्रे॑ण । य॒ख्ष्यमा॑णः । 9 । प्रजा॑त॒मिति॒ प्र-जा॒त॒म् । ए॒व । ए॒न॒त्॒ । द॒दा॒ति॒ । 10 । ए॒तया᳚ । ए॒व । य॒जे॒त॒ । स॒हस्रे॑ण । ई॒जा॒नः । 11 । अन्त᳚म् । वै । ए॒षः । प॒शू॒नाम् । ग॒च्छ॒ति॒ । [32]  
1 । यः । स॒हस्रे॑ण । यज॑ते । 2 । प्र॒जाप॑ति॒रिति॑ प्र॒जा-प॒तिः॒ । खलु॑ । वै । प॒शून् । अ॒सृ॒ज॒त॒ । 3 । तान् । त्रै॒धा॒त॒वीये॑न । ए॒व । अ॒सृ॒ज॒त॒ । 4 । यः । ए॒वम् । वि॒द्वान् । त्रै॒धा॒त॒वीये॑न । प॒शुका॑म॒ इति॑ प॒शु-का॒मः॒ । यज॑ते । यस्मा᳚त् । ए॒व । योनेः᳚ । प्र॒जाप॑ति॒रिति॑ प्र॒जा-प॒तिः॒ । प॒शून् । असृ॑जत । तस्मा᳚त् । ए॒व । ए॒ना॒न्॒ । सृ॒ज॒ते॒ । उपेति॑ । ए॒न॒म्॒ । उत्त॑र॒मित्युत्-त॒र॒म्॒ । स॒हस्र᳚म् । न॒म॒ति॒ । 5 । दे॒वता᳚भ्यः । वै । ए॒षः । एति॑ । वृ॒श्च्य॒ते॒ । यः । य॒ख्ष्ये । इति॑ । उ॒क्त्वा । न । यज॑ते । 6 । त्रै॒धा॒त॒वीये॑न । य॒जे॒त॒ । 7 । सर्वः॑ । वै । ए॒षः । य॒ज्ञः । [33]  
1 । यत् । त्रै॒धा॒त॒वीय᳚म् । 2 । सर्वे॑ण । ए॒व । य॒ज्ञेन॑ । य॒ज॒ते॒ । 3 । न । दे॒वता᳚भ्यः । एति॑ । वृ॒श्च्य॒ते॒ । 4 । द्वाद॑शकपाल॒ इति॒ द्वाद॑श-क॒पा॒लः॒ । पु॒रो॒डाशः॑ । भ॒व॒ति॒ । 5 । ते । त्रयः॑ । चतु॑ष्कपाला॒ इति॒ चतुः॑-क॒पा॒लाः॒ । 6 । त्रि॒ष्ष॒मृ॒द्ध॒त्वायेति॑ त्रिष्षमृद्ध-त्वाय॑ । 7 । त्रयः॑ । पु॒रो॒डाशाः᳚ । भ॒व॒न्ति॒ । 8 । त्रयः॑ । इ॒मे । लो॒काः । 9 । ए॒षाम् । लो॒काना᳚म् । आप्त्यै᳚ । 10 । उत्त॑रउत्तर॒ इत्युत्त॑रः-उ॒त्त॒रः॒ । ज्यायान्॑ । भ॒व॒ति॒ । 11 । ए॒वम् । इ॒व॒ । हि । इ॒मे । लो॒काः । 12 । य॒व॒मय॒ इति॑ यव-मयः॑ । मध्ये᳚ । 13 । ए॒तत् । वै । अ॒न्तरि॑ख्षस्य । रू॒पम् । 14 । समृ॑द्ध्या॒ इति॒ सम्-ऋ॒द्ध्यै॒ । 15 । सर्वे॑षाम् । अ॒भि॒ग॒मय॒न्नित्य॑भि-ग॒मयन्न्॑ । अवेति॑ । द्य॒ति॒ । 16 । अछ॑म्बट्कार॒मित्यछ॑म्बट्-का॒र॒म्॒ । 17 । हिर॑ण्यम् । द॒दा॒ति॒ । 18 । तेजः॑ । ए॒व । [34]  
1 । अवेति॑ । रु॒न्द्धे॒ । 2 । ता॒र्प्यम् । द॒दा॒ति॒ । 3 । प॒शून् । ए॒व । अवेति॑ । रु॒न्द्धे॒ । 4 । धे॒नुम् । द॒दा॒ति॒ । 5 । आ॒शिष॒ इत्या᳚-शिषः॑ । ए॒व । अवेति॑ । रु॒न्द्धे॒ । 6 । साम्नः॑ । वै । ए॒षः । वर्णः॑ । यत् । हिर॑ण्यम् । 7 । यजु॑षाम् । ता॒र्प्यम् । 8 । उ॒क्था॒म॒दाना॒मित्यु॑क्थ-म॒दाना᳚म् । धे॒नुः । 9 । ए॒तान् । ए॒व । सर्वान्॑ । वर्णान्॑ । अवेति॑ । रु॒न्द्धे॒ ॥ [35]  
1 । त्वष्टा᳚ । ह॒तपु॑त्र॒ इति॑ ह॒त-पु॒त्रः॒ । वीन्द्र॒मिति॒ वि-इन्द्र᳚म् । सोम᳚म् । एति॑ । अ॒ह॒र॒त्॒ । 2 । तस्मिन्न्॑ । इन्द्रः॑ । उ॒प॒ह॒वमित्यु॑प-ह॒वम् । ऐ॒च्छ॒त॒ । 3 । तम् । न । उपेति॑ । अ॒ह्व॒य॒त॒ । 4 । पु॒त्रम् । मे॒ । अ॒व॒धीः॒ । इति॑ । 5 । सः । य॒ज्ञ॒वे॒श॒समिति॑ यज्ञ-वे॒श॒सम् । कृ॒त्वा । प्रा॒सहेति॑ प्र-सहा᳚ । सोम᳚म् । अ॒पि॒ब॒त्॒ । 6 । तस्य॑ । यत् । अ॒त्यशि॑ष्य॒तेत्य॑ति-अशि॑ष्यत । तत् । त्वष्टा᳚ । आ॒ह॒व॒नीय॒मित्या᳚-ह॒व॒नीय᳚म् । उपेति॑ । प्रेति॑ । अ॒व॒र्त॒य॒त्॒ । 7 । स्वाहा᳚ । इन्द्र॑शत्रु॒रितीन्द्र॑-श॒त्रुः॒ । व॒र्ध॒स्व॒ । इति॑ । 8 । सः । याव॑त् । ऊ॒र्ध्वः । प॒रा॒विध्य॒तीति॑ परा-विध्य॑ति । ताव॑ति । स्व॒यम् । ए॒व । वीति॑ । अ॒र॒म॒त॒ । 9 । यदि॑ । वा॒ । ताव॑त् । प्र॒व॒णमिति॑ प्र-व॒नम् । [36]  
1 । आसी᳚त् । यदि॑ । वा॒ । ताव॑त् । अधीति॑ । अ॒ग्नेः । आसी᳚त् । 2 । सः । स॒म्भव॒न्निति॑ सम्-भवन्न्॑ । अ॒ग्नीषोमा॒वित्य॒ग्नी-सोमौ᳚ । अ॒भि । समिति॑ । अ॒भ॒व॒त्॒ । 3 । सः । इ॒षु॒मा॒त्रमि॑षुमात्र॒मिती॑षुमा॒त्रम्-इ॒षु॒मा॒त्र॒म्॒ । विष्वङ्ङ्॑ । अ॒व॒र्ध॒त॒ । 4 । सः । इ॒मान् । लो॒कान् । अ॒वृ॒णो॒त्॒ । 5 । यत् । इ॒मान् । लो॒कान् । अवृ॑णोत् । तत् । वृ॒त्रस्य॑ । वृ॒त्र॒त्वमिति॑ वृत्र-त्वम् । 6 । तस्मा᳚त् । इन्द्रः॑ । अ॒बि॒भे॒त्॒ । 7 । अपीति॑ । त्वष्टा᳚ । 8 । तस्मै᳚ । त्वष्टा᳚ । वज्र᳚म् । अ॒सि॒ञ्च॒त्॒ । 9 । तपः॑ । वै । सः । वज्रः॑ । आ॒सी॒त्॒ । 10 । तम् । उद्य॑न्तु॒मित्युत्-य॒न्तु॒म्॒ । न । अ॒श॒क्नो॒त्॒ । 11 । अथ॑ । वै । तर्‌हि॑ । विष्णुः॑ । [37]  
1 । अ॒न्या । दे॒वता᳚ । आ॒सी॒त्॒ । 2 । सः । अ॒ब्र॒वी॒त्॒ । 3 । विष्णो᳚ । एति॑ । इ॒हि॒ । इ॒दम् । एति॑ । ह॒रि॒ष्या॒वः॒ । येन॑ । अ॒यम् । इ॒दम् । इति॑ । 4 । सः । विष्णुः॑ । त्रे॒धा । आ॒त्मान᳚म् । वि । नीति॑ । अ॒ध॒त्त॒ । पृ॒थि॒व्याम् । तृती॑यम् । अ॒न्तरि॑ख्षे । तृ॒तीय᳚म् । दि॒वि । तृती॑यम् । 5 । अ॒भि॒प॒र्या॒व॒र्तादित्य॑भि-प॒र्या॒व॒र्तात् । हि । अबि॑भेत् । 6 । यत् । पृ॒थि॒व्याम् । तृती॑यम् । आसी᳚त् । तेन॑ । इन्द्रः॑ । वज्र᳚म् । उदिति॑ । अ॒य॒च्छ॒त्॒ । विष्ण्व॑नुस्थित॒ इति॒ विष्णु॑-अ॒नु॒स्थि॒तः॒ । 7 । सः । अ॒ब्र॒वी॒त्॒ । 8 । मा । मे॒ । प्रेति॑ । हाः॒ । अस्ति॑ । वै । इ॒दम् । [38]  
1 । मयि॑ । वी॒र्य᳚म् । तत् । ते॒ । प्रेति॑ । दा॒स्या॒मि॒ । इति॑ । 2 । तत् । अ॒स्मै॒ । प्रेति॑ । अ॒य॒च्छ॒त्॒ । 3 । तत् । प्रतीति॑ । अ॒गृ॒ह्णा॒त्॒ । 4 । अधाः᳚ । मा॒ । इति॑ । तत् । विष्ण॑वे । अति॑ । प्रेति॑ । अ॒य॒च्छ॒त्॒ । 5 । तत् । विष्णुः॑ । प्रतीति॑ । अ॒गृ॒ह्णा॒त्॒ । 6 । अ॒स्मासु॑ । इन्द्रः॑ । इ॒न्द्रि॒यम् । द॒धा॒तु॒ । इति॑ । 7 । यत् । अ॒न्तरि॑ख्षे । तृ॒तीय᳚म् । आसी᳚त् । तेन॑ । इन्द्रः॑ । वज्र᳚म् । उदिति॑ । अ॒य॒च्छ॒त्॒ । विष्ण्व॑नुस्थित॒ इति॒ विष्णु॑-अ॒नु॒स्थि॒तः॒ । 8 । सः । अ॒ब्र॒वी॒त्॒ । 9 । मा । मे॒ । प्रेति॑ । हाः॒ । अस्ति॑ । वै । इ॒दम् । [39]  
1 । मयि॑ । वी॒र्य᳚म् । तत् । ते॒ । प्रेति॑ । दा॒स्या॒मि॒ । इति॑ । 2 । तत् । अ॒स्मै॒ । प्रेति॑ । अ॒य॒च्छ॒त्॒ । 3 । तत् । प्रतीति॑ । अ॒गृ॒ह्णा॒त्॒ । 4 । द्विः । मा॒ । अ॒धाः॒ । इति॑ । तत् । विष्ण॑वे । अति॑ । प्रेति॑ । अ॒य॒च्छ॒त्॒ । 5 । तत् । विष्णुः॑ । प्रतीति॑ । अ॒गृ॒ह्णा॒त्॒ । 6 । अ॒स्मासु॑ । इन्द्रः॑ । इ॒न्द्रि॒यम् । द॒धा॒तु॒ । इति॑ । 7 । यत् । दि॒वि । तृती॑यम् । आसी᳚त् । तेन॑ । इन्द्रः॑ । वज्र᳚म् । उदिति॑ । अ॒य॒च्छ॒त्॒ । विष्ण्व॑नुस्थित॒ इति॒ विष्णु॑-अ॒नु॒स्थि॒तः॒ । 8 । सः । अ॒ब्र॒वी॒त्॒ । 9 । मा । मे॒ । प्रेति॑ । हाः॒ । येन॑ । अ॒हम् । [40]  
1 । इ॒दम् । अस्मि॑ । तत् । ते॒ । प्रेति॑ । दा॒स्या॒मि॒ । इति॑ । 2 । त्वी(३) । इति॑ । अ॒ब्र॒वी॒त्॒ । 3 । स॒न्धामिति॑ सम्-धाम् । तु । समिति॑ । द॒धा॒व॒है॒ । त्वाम् । ए॒व । प्रेति॑ । वि॒शा॒नि॒ । इति॑ । 4 । यत् । माम् । प्र॒वि॒शेरिति॑ प्र-वि॒शेः । किम् । मा॒ । भु॒ञ्ज्याः॒ । इति॑ । अ॒ब्र॒वी॒त्॒ । 5 । त्वाम् । ए॒व । इ॒न्धी॒य॒ । तव॑ । भोगा॑य । त्वाम् । प्रेति॑ । वि॒शे॒य॒म्॒ । इति॑ । अ॒ब्र॒वी॒त्॒ । 6 । तम् । वृ॒त्रः । प्रेति॑ । अ॒वि॒श॒त्॒ । 7 । उ॒दर᳚म् । वै । वृ॒त्रः । 8 । ख्षुत् । खलु॑ । वै । म॒नु॒ष्य॑स्य । भ्रातृ॑व्यः । 9 । यः । [41]  
1 । ए॒वम् । वेद॑ । हन्ति॑ । ख्षुध᳚म् । भ्रातृ॑व्यम् । 2 । तत् । अ॒स्मै॒ । प्रेति॑ । अ॒य॒च्छ॒त्॒ । 3 । तत् । प्रतीति॑ । अ॒गृ॒ह्णा॒त्॒ । 4 । त्रिः । मा॒ । अ॒धाः॒ । इति॑ । तत् । विष्ण॑वे । अति॑ । प्रेति॑ । अ॒य॒च्छ॒त्॒ । 5 । तत् । विष्णुः॑ । प्रतीति॑ । अ॒गृ॒ह्णा॒त्॒ । अ॒स्मासु॑ । इन्द्रः॑ । इ॒न्द्रि॒यम् । द॒धा॒तु॒ । इति॑ । 6 । यत् । त्रिः । प्रेति॑ । अ॒य॒च्छ॒त्॒ । त्रिः । प्र॒त्यगृ॑ह्णा॒दिति॑ प्रति-अगृ॑ह्णात् । तत् । त्रि॒धातो॒रिति॑ त्रि-धातोः᳚ । त्रि॒धा॒तु॒त्वमिति॑ त्रिधातु-त्वम् । 7 । यत् । विष्णुः॑ । अ॒न्वति॑ष्ठ॒तेत्य॑नु-अति॑ष्ठत । विष्ण॑वे । अति॑ । प्रेति॑ । अ॒य॒च्छ॒त्॒ । तस्मा᳚त् । ऐ॒न्द्रा॒वै॒ष्ण॒वमित्यै᳚न्द्रा-वै॒ष्ण॒वम् । ह॒विः । भ॒व॒ति॒ । 8 । यत् । वै । इ॒दम् । किम् । च॒ । तत् । अ॒स्मै॒ । तत् । प्रेति॑ । अ॒य॒च्छ॒त्॒ । ऋचः॑ । सामा॑नि । यजूꣳ॑षि । 9 । स॒हस्र᳚म् । वै । अ॒स्मै॒ । तत् । प्रेति॑ । अ॒य॒च्छ॒त्॒ । 10 । तस्मा᳚त् । स॒हस्र॑दख्षिण॒मिति॑ स॒हस्र॑-द॒ख्षि॒ण॒म्॒ ॥ [42]  
1 । दे॒वाः । वै । रा॒ज॒न्या᳚त् । जाय॑मानात् । अ॒बि॒भ॒युः॒ । 2 । तम् । अ॒न्तः । ए॒व । सन्त᳚म् । दाम्ना᳚ । अपेति॑ । औ॒म्भ॒न्न्॒ । 3 । सः । वै । ए॒षः । अपो᳚ब्ध॒ इत्यप॑-उ॒ब्धः॒ । जा॒य॒ते॒ । यत् । रा॒ज॒न्यः॑ । 4 । यत् । वै । ए॒षः । अन॑पोब्ध॒ इत्यन॑प-उ॒ब्धः॒ । जाये॑त । वृ॒त्रान् । घ्नन्न् । च॒रे॒त्॒ । 5 । यम् । का॒मये॑त । रा॒ज॒न्य᳚म् । 6 । अन॑पोब्ध॒ इत्यन॑प-उ॒ब्धः॒ । जा॒ये॒त॒ । वृ॒त्रान् । घ्नन्न् । च॒रे॒त्॒ । इति॑ । तस्मै᳚ । ए॒तम् । ऐ॒न्द्रा॒बा॒र्‌ह॒स्प॒त्यमित्यै᳚न्द्रा-बा॒र्‌ह॒स्प॒त्यम् । च॒रुम् । निरिति॑ । व॒पे॒त्॒ । 7 । ऐ॒न्द्रः । वै । रा॒ज॒न्यः॑ । ब्रह्म॑ । बृह॒स्पतिः॑ । 8 । ब्रह्म॑णा । ए॒व । ए॒न॒म्॒ । दाम्नः॑ । अ॒पोम्भ॑ना॒दित्य॑प-उम्भ॑नात् । मु॒ञ्च॒ति॒ । 9 । हि॒र॒ण्मय᳚म् । दाम॑ । दख्षि॑णा । 10 । सा॒ख्षादिति॑ स-अ॒ख्षात् । ए॒व । ए॒न॒म्॒ । दाम्नः॑ । अ॒पोम्भ॑ना॒दित्य॑प-उम्भ॑नात् । मु॒ञ्च॒ति॒ ॥ [43]  
1A । नवो॑नव॒ इति॒ नवः॑-न॒वः॒ । भ॒व॒ति॒ । जाय॑मानः । अह्ना᳚म् । के॒तुः । उ॒षसा᳚म् । ए॒ति॒ । अग्रे᳚ ॥ भा॒गम् । दे॒वेभ्यः॑ । वीति॑ । द॒धा॒ति॒ । आ॒यन्नित्या᳚-यन्न् । प्रेति॑ । च॒न्द्रमाः᳚ । ति॒र॒ति॒ । दी॒र्घम् । आयुः॑ ॥ 2B । यम् । आ॒दि॒त्याः । अ॒ꣳ॒शुम् । आ॒प्या॒यय॒न्तीत्या᳚-प्या॒यय॑न्ति । यम् । अख्षि॑तम् । अख्षि॑तयः । पिब॑न्ति ॥ तेन॑ । नः॒ । राजा᳚ । वरु॑णः । बृह॒स्पतिः॑ । एति॑ । प्या॒य॒य॒न्तु॒ । भुव॑नस्य । गो॒पा इति॑ गो-पाः ॥ 3C । प्राच्या᳚म् । दि॒शि । त्वम् । इ॒न्द्र॒ । अ॒सि॒ । राजा᳚ । उ॒त । उदी᳚च्याम् । वृ॒त्र॒ह॒न्निति॑ वृत्र-ह॒न्न्॒ । वृ॒त्र॒हेति॑ वृत्र-हा । अ॒सि॒ ॥ यत्र॑ । यन्ति॑ । स्रो॒त्याः । तत् । [44]  
1 । जि॒तम् । ते॒ । द॒ख्षि॒ण॒तः । वृ॒ष॒भः । ए॒धि॒ । हव्यः॑ ॥ 2D । इन्द्रः॑ । ज॒या॒ति॒ । न । परेति॑ । ज॒या॒तै॒ । अ॒धि॒रा॒ज इत्य॑धि-रा॒जः । राज॒स्विति॒ राज॑-सु॒ । रा॒ज॒या॒ति॒ ॥ विश्वाः᳚ । हि । भू॒याः । पृत॑नाः । अ॒भि॒ष्टीः । उ॒प॒सद्य॒ इत्यु॑प-सद्यः॑ । न॒म॒स्यः॑ । यथा᳚ । अस॑त् ॥ 3E । अ॒स्य । इत् । ए॒व । प्रेति॑ । रि॒रि॒चे॒ । म॒हि॒त्वमिति॑ महि-त्वम् । दि॒वः । पृ॒थि॒व्याः । परीति॑ । अ॒न्तरि॑ख्षात् ॥ स्व॒राडिति॑ स्व-राट् । इन्द्रः॑ । दमे᳚ । एति॑ । वि॒श्वगू᳚र्त॒ इति॑ वि॒श्व-गू॒र्तः॒ । स्व॒रिः । अम॑त्रः । व॒व॒ख्षे॒ । रणा॑य ॥ 4F । अ॒भीति॑ । त्वा॒ । शू॒र॒ । नो॒नु॒मः॒ । अदु॑ग्धाः । इ॒व॒ । धे॒नवः॑ ॥ ईशा॑नम् । [45]  
1 । अ॒स्य । जग॑तः । सु॒व॒र्दृश॒मिति॑ सुवः-दृश᳚म् । ईशा॑नम् । इ॒न्द्र॒ । त॒स्थुषः॑ ॥ 2G । त्वाम् । इत् । हि । हवा॑महे । सा॒ता । वाज॑स्य । का॒रवः॑ ॥ त्वाम् । वृ॒त्रेषु॑ । इ॒न्द्र॒ । सत्प॑ति॒मिति॒ सत्-प॒ति॒म्॒ । नरः॑ । त्वाम् । काष्ठा॑सु । अर्व॑तः ॥ 3 । यत् । द्यावः॑ । इ॒न्द्र॒ । ते॒ । श॒तम् । श॒तम् । भूमीः᳚ । उ॒त । स्युः ॥ न । त्वा॒ । व॒ज्रि॒न्न्॒ । स॒हस्र᳚म् । सूर्याः᳚ । अन्विति॑ । न । जा॒तम् । अ॒ष्ट॒ । रोद॑सी॒ इति॑ ॥ 4I । पिब॑ । सोम᳚म् । इन्द्र॑ । मन्द॑तु । त्वा॒ । यम् । ते॒ । सु॒षाव॑ । ह॒र्य॒श्वेति॑ हरि-अ॒श्व॒ । अद्रिः॑ ॥ [46]  
1 । सो॒तुः । बा॒हुभ्या॒मिति॑ बा॒हु-भ्या॒म्॒ । सुय॑त॒ इति॒ सु-य॒तः॒ । न । अर्वा᳚ ॥ 2K । रे॒वतीः᳚ । नः॒ । स॒ध॒माद॒ इति॑ सध-मादः॑ । इन्द्रे᳚ । स॒न्तु॒ । तु॒विवा॑जा॒ इति॑ तु॒वि-वा॒जाः॒ ॥ ख्षु॒मन्तः॑ । याभिः॑ । मदे॑म ॥ 3L । उदिति॑ । अ॒ग्ने॒ । शुच॑यः । तव॑ । 4M । वीति॑ । ज्योति॑षा ॥ 5N । उदिति॑ । उ॒ । त्यम् । जा॒तवे॑दस॒मिति॑ जा॒त-वे॒द॒स॒म्॒ । 6O । स॒प्त । त्वा॒ । ह॒रितः॑ । रथे᳚ । वह॑न्ति । दे॒व॒ । सू॒र्य॒ ॥ शो॒चिष्के॑श॒मिति॑ शो॒चिः-के॒श॒म्॒ । वि॒च॒ख्ष॒णेति॑ वि-च॒ख्ष॒ण॒ ॥ 7P । चि॒त्रम् । दे॒वाना᳚म् । उदिति॑ । अ॒गा॒त्॒ । अनी॑कम् । चख्षुः॑ । मि॒त्रस्य॑ । वरु॑णस्य । अ॒ग्नेः ॥ एति॑ । अ॒प्राः॒ । द्यावा॑पृथि॒वी इति॒ द्यावा᳚-पृ॒थि॒वी । अ॒न्तरि॑ख्षम् । सूर्यः॑ । आ॒त्मा । जग॑तः । त॒स्थुषः॑ । [47]  
1 । च॒ ॥ विश्वे᳚ । दे॒वाः । ऋ॒ता॒वृध॒ इत्यृ॑त-वृधः॑ । ऋ॒तुभि॒रित्यृ॒तु-भिः॒ । ह॒व॒न॒श्रुत॒ इति॑ हवन-श्रुतः॑ ॥ जु॒षन्ता᳚म् । युज्य᳚म् । पयः॑ ॥ 3R । विश्वे᳚ । दे॒वाः॒ । शृ॒णु॒त । इ॒मम् । हव᳚म् । मे॒ । ये । अ॒न्तरि॑ख्षे । ये । उपेति॑ । द्यवि॑ । स्थ ॥ ये । अ॒ग्नि॒जि॒ह्वा इत्य॑ग्नि-जि॒ह्वाः । उ॒त । वा॒ । यज॑त्राः । आ॒सद्येत्या᳚-सद्य॑ । अ॒स्मिन्न् । ब॒र्‌हिषि॑ । मा॒द॒य॒ध्व॒म्॒ ॥ [48]  
