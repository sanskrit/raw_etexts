\EN{800110011} mA cidanyad vi shaMsata sakhAyo mA riSaNyata |\\ 
\EN{800110012} indramitstotA vRSaNaM sacA sute muhurukthA ca shaMsata ||\\ 
\EN{800110021} avakrakSiNaM vRSabhaM yathAjuraM gAM na carSaNIsaham |\\ 
\EN{800110022} vidveSaNaM saMvananobhayaMkaraM maMhiSThamubhayAvinam ||\\ 
\EN{800110031} yaccid dhi tvA janA ime nAnA havanta Utaye |\\ 
\EN{800110032} asmAkaM brahmedamindra bhUtu te.aha vishvA ca vardhanam ||\\ 
\EN{800110041} vi tartUryante maghavan vipashcito.aryo vipo janAnAm |\\ 
\EN{800110042} upa kramasva pururUpamA bhara vAjaM nediSThamUtaye ||\\ 
\EN{800110051} mahe cana tvAmadrivaH parA shulkAya deyAm |\\ 
\EN{800110052} na sahasrAyanAyutAya vajrivo na shatAya shatAmagha ||\\ 
\EN{800111061} vasyAnindrAsi me pituruta bhrAturabhu~njataH |\\ 
\EN{800111062} mAtA came chadayathaH samA vaso vasutvanAya rAdhase ||\\ 
\EN{800111071} kveyatha kvedasi purutrA cid dhi te manaH |\\ 
\EN{800111072} alarSi yudhma khajakRt purandara pra gAyatrA agAsiSuH ||\\ 
\EN{800111081} prAsmai gAyatramarcata vAvAturyaH purandaraH |\\ 
\EN{800111082} yAbhiHkANvasyopa barhirAsadaM yAsad vajrI bhinat puraH ||\\ 
\EN{800111091} ye te santi dashagvinaH shatino ye sahasriNaH |\\ 
\EN{800111092} ashvAso yete vRSaNo raghudruvastebhirnastUyamA gahi ||\\ 
\EN{800111101} A tvadya sabardughAM huve gAyatravepasam |\\ 
\EN{800111102} indraM dhenuMsudughAmanyAmiSamurudhArAmaraMkRtam ||\\ 
\EN{800112111} yat tudat sUra etashaM vaN^kU vAtasya parNinA |\\ 
\EN{800112112} vahat kutsamArjuneyaM shatakratuH tsarad gandharvamastRtam ||\\ 
\EN{800112121} ya Rte cidabhishriSaH purA jatrubhya AtRdaH |\\ 
\EN{800112122} sandhAtAsandhiM maghavA purUvasuriSkartA vihrutaM punaH ||\\ 
\EN{800112131} mA bhUma niSTyA ivendra tvadaraNA iva |\\ 
\EN{800112132} vanAni na prajahitAnyadrivo duroSAso amanmahi ||\\ 
\EN{800112141} amanmahIdanAshavo.anugrAsashca vRtrahan |\\ 
\EN{800112142} sakRt su te mahatA shUra rAdhasAnu stomaM mudImahi ||\\ 
\EN{800112151} yadi stomaM mama shravadasmAkamindramindavaH |\\ 
\EN{800112152} tiraH pavitraM sasRvAMsa Ashavo mandantu tugryAvRdhaH ||\\ 
\EN{800113161} A tvadya sadhastutiM vAvAtuH sakhyurA gahi |\\ 
\EN{800113162} upastutirmaghonAM pra tvAvatvadhA te vashmi suSTutim ||\\ 
\EN{800113171} sotA hi somamadribhiremenamapsu dhAvata |\\ 
\EN{800113172} gavyA vastreva vAsayanta in naro nirdhukSan vakSaNAbhyaH ||\\ 
\EN{800113181} adha jmo adha vA divo bRhato rocanAdadhi |\\ 
\EN{800113182} ayA vardhasva tanvA girA mamA jAtA sukrato pRNa ||\\ 
\EN{800113191} indrAya su madintamaM somaM sotA vareNyam |\\ 
\EN{800113192} shakra eNaM pIpayad vishvayA dhiyA hinvAnaM na vAjayum ||\\ 
\EN{800113201} mA tvA somasya galdayA sadA yAcannahaM girA |\\ 
\EN{800113202} bhUrNiM mRgaM na savaneSu cukrudhaM ka IshAnaM na yAciSat ||\\ 
\EN{800114211} madeneSitaM madamugramugreNa shavasA |\\ 
\EN{800114212} vishveSAM tarutAraM madacyutaM made hi SmA dadAti naH ||\\ 
\EN{800114221} shevAre vAryA puru devo martAya dAshuSe |\\ 
\EN{800114222} sa sunvate castuvate ca rAsate vishvagUrto ariSTutaH ||\\ 
\EN{800114231} endra yAhi matsva citreNa deva rAdhasA |\\ 
\EN{800114232} saro na prAsyudaraM sapItibhirA somebhiruru sphiram ||\\ 
\EN{800114241} A tvA sahasramA shataM yuktA rathe hiraNyaye |\\ 
\EN{800114242} brahmayujo haraya indra keshino vahantu somapItaye ||\\ 
\EN{800114251} A tvA rathe hiraNyaye harI mayUrashepyA |\\ 
\EN{800114252} shitipRSThA vahatAM madhvo andhaso vivakSaNasya pItaye ||\\ 
\EN{800115261} pibA tvasya girvaNaH sutasya pUrvapA iva |\\ 
\EN{800115262} pariSkRtasya rasina iyamAsutishcArurmadAya patyate ||\\ 
\EN{800115271} ya eko asti daMsanA mahAnugro abhi vrataiH |\\ 
\EN{800115272} gamat sa shiprI na sa yoSadA gamad dhavaM na pari varjati ||\\ 
\EN{800115281} tvaM puraM cariSNvaM vadhaiH shuSNasya saM piNak |\\ 
\EN{800115282} tvambhA anu caro adha dvitA yadindra havyo bhuvaH ||\\ 
\EN{800115291} mama tvA sUra udite mama madhyandine divaH |\\ 
\EN{800115292} mama prapitveapisharvare vasavA stomAso avRtsata ||\\ 
\EN{800115301} stuhi stuhIdete ghA te maMhiSThAso maghonAm |\\ 
\EN{800115302} ninditAshvaH prapathI paramajyA maghasya medhyAtithe ||\\ 
\EN{800116311} A yadashvAn vananvataH shraddhayAhaM rathe ruham |\\ 
\EN{800116312} utavAmasya vasunashciketati yo asti yAdvaH pashuH ||\\ 
\EN{800116321} ya RjrA mahyaM mAmahe saha tvacA hiraNyayA |\\ 
\EN{800116322} eSa vishvAnyabhyastu saubhagAsaN^gasya svanadrathaH ||\\ 
\EN{800116331} adha plAyogirati dAsadanyAnAsaN^go agne dashabhiH sahasraiH |\\ 
\EN{800116332} adhokSaNo dasha mahyaM rushanto naLA iva saraso niratiSThan ||\\ 
\EN{800116341} anvasya sthUraM dadRshe purastAdanastha UruravarambamANaH |\\ 
\EN{800116342} shashvatI nAryabhicakSyAha subhadramarya bhojanaM bibharSi ||\\ 
\EN{800217011} idaM vaso sutamandhaH pibA supUrNamudaram |\\ 
\EN{800217012} anAbhayin rarimA te ||\\ 
\EN{800217021} nRbhirdhUtaH suto ashnairavyo vAraiH paripUtaH |\\ 
\EN{800217022} ashvona nikto nadISu ||\\ 
\EN{800217031} taM te yavaM yathA gobhiH svAdumakarma shrINantaH |\\ 
\EN{800217032} indra tvAsmin sadhamAde ||\\ 
\EN{800217041} indra it somapA eka indraH sutapA vishvAyuH |\\ 
\EN{800217042} antardevAn martyAMshca ||\\ 
\EN{800217051} na yaM shukro na durAshIrna tRprA uruvyacasam |\\ 
\EN{800217052} apaspRNvate suhArdam ||\\ 
\EN{800218061} gobhiryadImanye asman mRgaM na vrA mRgayante |\\ 
\EN{800218062} abhitsaranti dhenubhiH ||\\ 
\EN{800218071} traya indrasya somAH sutAsaH santu devasya |\\ 
\EN{800218072} sve kSaye sutapAvnaH ||\\ 
\EN{800218081} trayaH koshAsaH shcotanti tisrashcamvaH supUrNAH |\\ 
\EN{800218082} samAne adhi bhArman ||\\ 
\EN{800218091} shucirasi puruniSThAH kSIrairmadhyata AshIrtaH |\\ 
\EN{800218092} dadhnA mandiSThaH shUrasya ||\\ 
\EN{800218101} ime ta indra somAstIvrA asme sutAsaH |\\ 
\EN{800218102} shukrA AshiraMyAcante ||\\ 
\EN{800219111} tAnAshiraM puroLAshamindremaM somaM shrINIhi |\\ 
\EN{800219112} revantaM hi tvA shRNomi ||\\ 
\EN{800219121} hRtsu pItAso yudhyante durmadAso na surAyAm |\\ 
\EN{800219122} Udharna nagnA jarante ||\\ 
\EN{800219131} revAnid revata stotA syAt tvAvato maghonaH |\\ 
\EN{800219132} predu harivaH shrutasya ||\\ 
\EN{800219141} ukthaM cana shasyamAnamagorarirA ciketa |\\ 
\EN{800219142} na gAyatraMgIyamAnam ||\\ 
\EN{800219151} mA na indra pIyatnave mA shardhate parA dAH |\\ 
\EN{800219152} shikSA shacIvaH shacIbhiH ||\\ 
\EN{800220161} vayamu tvA tadidarthA indra tvAyantaH sakhAyaH |\\ 
\EN{800220162} kaNvAukthebhirjarante ||\\ 
\EN{800220171} na ghemanyadA papana vajrinnapaso naviSTau |\\ 
\EN{800220172} tavedu stomaM ciketa ||\\ 
\EN{800220181} ichanti devAH sunvantaM na svapnAya spRhayanti |\\ 
\EN{800220182} yanti pramAdamatandrAH ||\\ 
\EN{800220191} o Su pra yAhi vAjebhirmA hRNIthA abhyasmAn |\\ 
\EN{800220192} mahAniva yuvajAniH ||\\ 
\EN{800220201} mo Svadya durhaNAvAn sAyaM karadAre asmat |\\ 
\EN{800220202} ashrIra iva jAmAtA ||\\ 
\EN{800221211} vidmA hyasya vIrasya bhUridAvarIM sumatim |\\ 
\EN{800221212} triSu jAtasya manAMsi ||\\ 
\EN{800221221} A tU Si~nca kaNvamantaM na ghA vidma shavasAnAt |\\ 
\EN{800221222} yashastaraM shatamUteH ||\\ 
\EN{800221231} jyeSThena sotarindrAya somaM vIrAya shakrAya |\\ 
\EN{800221232} bharA piban naryAya ||\\ 
\EN{800221241} yo vediSTho avyathiSvashvAvantaM jaritRbhyaH |\\ 
\EN{800221242} vAjaM stotRbhyo gomantam ||\\ 
\EN{800221251} panyam\-panyamit sotAra A dhAvata madyAya |\\ 
\EN{800221252} somaM vIraya shUraya ||\\ 
\EN{800222261} pAtA vRtrahA sutamA ghA gaman nAre asmat |\\ 
\EN{800222262} ni yamate shatamUtiH ||\\ 
\EN{800222271} eha harI brahmayujA shagmA vakSataH sakhAyam |\\ 
\EN{800222272} gIrbhiHshrutaM girvaNasam ||\\ 
\EN{800222281} svAdavaH somA A yAhi shrItAH somA A yAhi |\\ 
\EN{800222282} shiprinnRSIvaH shacIvo nAyamachA sadhamAdam ||\\ 
\EN{800222291} stutashca yAstvA vardhanti mahe rAdhase nRmNAya |\\ 
\EN{800222292} indrakAriNaM vRdhantaH ||\\ 
\EN{800222301} girashca yAste girvAha ukthA ca tubhyaM tAni |\\ 
\EN{800222302} satrA dadhire shavAMsi ||\\ 
\EN{800223311} evedeSa tuvikUrmirvAjAneko vajrahastaH |\\ 
\EN{800223312} sanadamRktodayate ||\\ 
\EN{800223321} hanta vRtraM dakSiNenendraH puru puruhUtaH |\\ 
\EN{800223322} mahAn mahIbhiH shacibhiH ||\\ 
\EN{800223331} yasmin vishvAshcarSaNaya uta cyautnA jrayAMsi ca |\\ 
\EN{800223332} anu ghen mandI maghonaH ||\\ 
\EN{800223341} eSa etAni cakArendro vishvA yo.ati shRNve |\\ 
\EN{800223342} vAjadAvA maghonAm ||\\ 
\EN{800223351} prabhartA rathaM gavyantamapAkaccid yamavati |\\ 
\EN{800223352} ino vasusa hi voLhA ||\\ 
\EN{800224361} sanitA vipro arvadbhirhantA vRtraM nRbhiH shUraH |\\ 
\EN{800224362} satyo.avitA vidhantam ||\\ 
\EN{800224371} yajadhvainaM priyamedhA indraM satrAcA manasA |\\ 
\EN{800224372} yo bhUt somaiH satyamadvA ||\\ 
\EN{800224381} gAthashravasaM satpatiM shravaskAmaM purutmAnam |\\ 
\EN{800224382} kaNvAsogAta vAjinam ||\\ 
\EN{800224391} ya Rte cid gAs padebhyo dAt sakhA nRbhyaH shacIvAn |\\ 
\EN{800224392} yeasmin kAmamashriyan ||\\ 
\EN{800224401} itthA dhIvantamadrivaH kANvaM medhyAtithim |\\ 
\EN{800224402} meSo bhUto'bhi yannayaH ||\\ 
\EN{800224411} shikSA vibhindo asmai catvAryayutA dadat |\\ 
\EN{800224412} aSTA paraH sahasrA ||\\ 
\EN{800224421} uta su tye payovRdhA mAkI raNasya naptyA |\\ 
\EN{800224422} janitvanAya mAmahe ||\\ 
\EN{800325011} pibA sutasya rasino matsvA na indra gomataH |\\ 
\EN{800325012} Apirno bodhisadhamAdyo vRdhe.asmAnavantu te dhiyaH ||\\ 
\EN{800325021} bhUyAma te sumatau vAjino vayaM mA na starabhimAtaye |\\ 
\EN{800325022} asmA~ncitrAbhiravatAdabhiSTibhirA naH sumneSu yAmaya ||\\ 
\EN{800325031} imA u tvA purUvaso giro vardhantu yA mama |\\ 
\EN{800325032} pAvakavarNAHshucayo vipashcito.abhi stomairanUSata ||\\ 
\EN{800325041} ayaM sahasraM RSibhiH sahaskRtaH samudra iva paprathe |\\ 
\EN{800325042} satyaH so asya mahimA gRNe shavo yaj~neSu viprarAjye ||\\ 
\EN{800325051} indramid devatAtaya indraM prayatyadhvare |\\ 
\EN{800325052} indraM samIkevanino havAmaha indraM dhanasya sAtaye ||\\ 
\EN{800326061} indro mahnA rodasI paprathacchava indraH sUryamarocayat |\\ 
\EN{800326062} indre ha vishvA bhuvanAni yemira indre suvAnAsa indavaH ||\\ 
\EN{800326071} abhi tvA pUrvapItaya indra stomebhirAyavaH |\\ 
\EN{800326072} samIcInAsaRbhavaH samasvaran rudrA gRnanta pUrvyam ||\\ 
\EN{800326081} asyedindro vAvRdhe vRSNyaM shavo made sutasya viSNavi |\\ 
\EN{800326082} adyA tamasya mahimAnamAyavo.anu STuvanti pUrvathA ||\\ 
\EN{800326091} tat tvA yAmi suvIryaM tad brahma pUrvacittaye |\\ 
\EN{800326092} yenA yatibhyo bhRgave dhane hite yena praskaNvamAvitha ||\\ 
\EN{800326101} yenA samudramasRjo mahIrapastadindra vRSNi te shavaH |\\ 
\EN{800326102} sadyaH so asya mahimA na saMnashe yaM kSoNIranucakrade ||\\ 
\EN{800327111} shagdhI na indra yat tvA rayiM yAmi suvIryam |\\ 
\EN{800327112} shagdhi vAjAya prathamaM siSAsate shagdhi stomAya pUrvya ||\\ 
\EN{800327121} shagdhI no asya yad dha pauramAvitha dhiya indra siSAsataH |\\ 
\EN{800327122} shagdhi yathA rushamaM shyAvakaM kRpamindra prAvaH svarNaram ||\\ 
\EN{800327131} kan navyo atasInAM turo gRNIta martyaH |\\ 
\EN{800327132} nahI nvasya mahimAnamindriyaM svargRNanta AnashuH ||\\ 
\EN{800327141} kadu stuvanta Rtayanta devata RSiH ko vipra ohate |\\ 
\EN{800327142} kadA havaM maghavannindra sunvataH kadu stuvata A gamaH ||\\ 
\EN{800327151} udu tye madhumattamA gira stomAsa Irate |\\ 
\EN{800327152} satrAjito dhanasA akSitotayo vAjayanto rathA iva ||\\ 
\EN{800328161} kaNvA iva bhRgavaH sUryA iva vishvamid dhItamAnashuH |\\ 
\EN{800328162} indraM stomebhirmahayanta AyavaH priyamedhAso asvaran ||\\ 
\EN{800328171} yukSvA hi vRtrahantama harI indra parAvataH |\\ 
\EN{800328172} arvAcIno maghavan somapItaya ugra RSvebhirA gahi ||\\ 
\EN{800328181} ime hi te kAravo vAvashurdhiyA viprAso medhasAtaye |\\ 
\EN{800328182} satvaM no maghavannindra girvaNo veno na shRNudhI havam ||\\ 
\EN{800328191} nirindra bRhatIbhyo vRtraM dhanubhyo asphuraH |\\ 
\EN{800328192} nirarbudasya mRgayasya mAyino niH parvatasya gA AjaH ||\\ 
\EN{800328201} niragnayo rurucurniru sUryo niH soma indriyo rasaH |\\ 
\EN{800328202} nirantarikSAdadhamo mahAmahiM kRSe tadindra pauMsyam ||\\ 
\EN{800329211} yaM me durindro marutaH pAkasthAmA kaurayANaH |\\ 
\EN{800329212} vishveSAM tmanA shobhiSThamupeva divi dhAvamAnam ||\\ 
\EN{800329221} rohitaM me pAkasthAmA sudhuraM kakSyaprAm |\\ 
\EN{800329222} adAd rAyo vibodhanam ||\\ 
\EN{800329231} yasmA anye dasha prati dhuraM vahanti vahnayaH |\\ 
\EN{800329232} astaM vayo na tugryam ||\\ 
\EN{800329241} AtmA pitustanUrvAsa ojodA abhya~njanam |\\ 
\EN{800329242} turIyamid rohitasya pAkasthAmAnaM bhojaM dAtAramabravam ||\\ 
\EN{800430011} yadindra prAgapAgudaM nyag vA hUyase nRbhiH |\\ 
\EN{800430012} simA purU nRSUto asyAnave.asi prashardha turvashe ||\\ 
\EN{800430021} yad vA rume rushame shyAvake kRpa indra mAdayase sacA |\\ 
\EN{800430022} kaNvAsastvA brahmabhi stomavAhasa indrA yachantyA gahi ||\\ 
\EN{800430031} yathA gauro apA kRtaM tRSyannetyaveriNam |\\ 
\EN{800430032} Apitve naH prapitve tUyamA gahi kaNveSu su sacA piba ||\\ 
\EN{800430041} mandantu tvA maghavannindrendavo rAdhodeyAya sunvate |\\ 
\EN{800430042} AmuSyA somamapibashcamU sutaM jyeSThaM tad dadhiSe sahaH ||\\ 
\EN{800430051} pra cakre sahasA saho babha~nja manyumojasA |\\ 
\EN{800430052} vishve ta indra pRtanAyavo yaho ni vRkSA iva yemire ||\\ 
\EN{800431061} sahasreNeva sacate yavIyudhA yasta AnaL upastutiM putraM prAvargaM kRNute suvIrye dAshnoti namauktibhiH ||\\ 
\EN{800431071} mA bhema mA shramiSmograsya sakhye tava |\\ 
\EN{800431072} mahat te vRSNo abhicakSyaM kRtaM pashyema turvashaM yadum ||\\ 
\EN{800431081} savyAmanu sphigyaM vAvase vRSA na dAno asya roSati |\\ 
\EN{800431082} madhvA sampRktAH sAragheNa dhenavastUyamehi dravA piba ||\\ 
\EN{800431091} ashvI rathI surUpa id gomAnidindra te sakhA |\\ 
\EN{800431092} shvAtrabhajA vayasA sacate sadA candro yAti sabhAmupa ||\\ 
\EN{800431101} Rshyo na tRSyannavapAnamA gahi pibA somaM vashAnanu |\\ 
\EN{800431102} nimeghamAno maghavan dive\-diva ojiSThaM dadhiSe sahaH ||\\ 
\EN{800432111} adhvaryo drAvayA tvaM somamindraH pipAsati |\\ 
\EN{800432112} upa nUnaMyuyuje vRSaNA harI A ca jagAma vRtrahA ||\\ 
\EN{800432121} svayaM cit sa manyate dAshurirjano yatrA somasya tRmpasi |\\ 
\EN{800432122} idaM te annaM yujyaM samukSitaM tasyehi pra dravA piba ||\\ 
\EN{800432131} ratheSThAyAdhvaryavaH somamindrAya sotana |\\ 
\EN{800432132} adhi bradhnasyAdrayo vi cakSate sunvanto dAshvadhvaram ||\\ 
\EN{800432141} upa bradhnaM vAvAtA vRSaNA harI indramapasu vakSataH |\\ 
\EN{800432142} arvA~ncaM tvA saptayo.adhvarashriyo vahantu savanedupa ||\\ 
\EN{800432151} pra pUSaNaM vRNImahe yujyAya purUvasum |\\ 
\EN{800432152} sa shakra shikSa puruhUta no dhiyA tuje rAye vimocana ||\\ 
\EN{800433161} saM naH shishIhi bhurijoriva kSuraM rAsva rAyo vimocana |\\ 
\EN{800433162} tve tan naH suvedamusriyaM vasu yaM tvaM hinoSi martyam ||\\ 
\EN{800433171} vemi tvA pUSannR~njase vemi stotava AghRNe |\\ 
\EN{800433172} na tasya vemyaraNaM hi tad vaso stuSe pajrAya sAmne ||\\ 
\EN{800433181} parA gAvo yavasaM kaccidAghRNe nityaM rekNo amartya |\\ 
\EN{800433182} asmAkaM pUSannavitA shivo bhava maMhiSTho vAjasAtaye ||\\ 
\EN{800433191} sthUraM rAdhaH shatAshvaM kuruN^gasya diviSTiSu |\\ 
\EN{800433192} rAj~nastveSasya subhagasya rAtiSu turvasheSvamanmahi ||\\ 
\EN{800433201} dhIbhiH sAtAni kANvasya vAjinaH priyamedhairabhidyubhiH |\\ 
\EN{800433202} SaSTiM sahasrAnu nirmajAmaje niryUthAni gavAM RSiH ||\\ 
\EN{800433211} vRkSAshcin me abhipitve arAraNuH |\\ 
\EN{800433212} gAM bhajanta mehanAshvaM bhajanta mehana ||\\ 
\EN{800501011} dUrAdiheva yat satyaruNapsurashishvitat |\\ 
\EN{800501012} vi bhAnuM vishvadhAtanat ||\\ 
\EN{800501021} nRvad dasrA manoyujA rathena pRthupAjasA |\\ 
\EN{800501022} sacethe ashvinoSasam ||\\ 
\EN{800501031} yuvAbhyAM vAjinIvasU prati stoma adRkSata |\\ 
\EN{800501032} vAcaM dUtoyathohiSe ||\\ 
\EN{800501041} purupriyA Na Utaye purumandrA purUvasU |\\ 
\EN{800501042} stuSe kaNvAsoashvinA ||\\ 
\EN{800501051} maMhiSThA vAjasAtameSayantA shubhas patI |\\ 
\EN{800501052} gantArA dAshuSo gRham ||\\ 
\EN{800502061} tA sudevAya dAshuSe sumedhAmavitAriNIm |\\ 
\EN{800502062} ghRtairgavyUtimukSatam ||\\ 
\EN{800502071} A na stomamupa dravat tUyaM shyenebhirAshubhiH |\\ 
\EN{800502072} yAtamashvebhirashvinA ||\\ 
\EN{800502081} yebhistisraH parAvato divo vishvAni rocanA |\\ 
\EN{800502082} trInraktUn paridIyathaH ||\\ 
\EN{800502091} uta no gomatIriSa uta sAtIraharvidA |\\ 
\EN{800502092} vi pathaH sAtaye sitam ||\\ 
\EN{800502101} A no gomantamashvinA suvIraM surathaM rayim |\\ 
\EN{800502102} voLhamashvAvatIriSaH ||\\ 
\EN{800503111} vAvRdhAnA shubhas patI dasrA hiraNyavartanI |\\ 
\EN{800503112} pibataM somyaM madhu ||\\ 
\EN{800503121} asmabhyaM vAjinIvasU maghavadbhyashca saprathaH |\\ 
\EN{800503122} chardiryantamadAbhyam ||\\ 
\EN{800503131} ni Su brahma janAnAM yAviSTaM tUyamA gatam |\\ 
\EN{800503132} mo SvanyAnupAratam ||\\ 
\EN{800503141} asya pibatamashvinA yuvaM madasya cAruNaH |\\ 
\EN{800503142} madhvo rAtasyadhiSNyA ||\\ 
\EN{800503151} asme A vahataM rayiM shatavantaM sahasriNam |\\ 
\EN{800503152} purukSuM vishvadhAyasam ||\\ 
\EN{800504161} purutrA cid dhi vAM narA vihvayante manISiNaH |\\ 
\EN{800504162} vAghadbhirashvinA gatam ||\\ 
\EN{800504171} janAso vRktabarhiSo haviSmanto araMkRtaH |\\ 
\EN{800504172} yuvAM havante ashvinA ||\\ 
\EN{800504181} asmAkamadya vAmayaM stomo vAhiSTho antamaH |\\ 
\EN{800504182} yuvAbhyAM bhUtvashvinA ||\\ 
\EN{800504191} yo ha vAM madhuno dRtirAhito rathacarSaNe |\\ 
\EN{800504192} tataH pibatamashvinA ||\\ 
\EN{800504201} tena no vAjinIvasU pashve tokAya shaM gave |\\ 
\EN{800504202} vahataM pIvarIriSaH ||\\ 
\EN{800505211} uta no divyA iSa uta sindhUnraharvidA |\\ 
\EN{800505212} apa dvAreva varSathaH ||\\ 
\EN{800505221} kadA vAM taugryo vidhat samudre jahito narA |\\ 
\EN{800505222} yad vAM ratho vibhiS patAt ||\\ 
\EN{800505231} yuvaM kaNvAya nAsatyApiriptAya harmye |\\ 
\EN{800505232} shashvadUtIrdashasyathaH ||\\ 
\EN{800505241} tAbhirA yAtamUtibhirnavyasIbhiH sushastibhiH |\\ 
\EN{800505242} yad vAM vRSaNvasU huve ||\\ 
\EN{800505251} yathA cit kaNvamAvataM priyamedhamupastutam |\\ 
\EN{800505252} atriM shi~njAramashvinA ||\\ 
\EN{800506261} yathota kRtvye dhane.aMshuM goSvagastyam |\\ 
\EN{800506262} yathA vAjeSu sobharim ||\\ 
\EN{800506271} etAvad vAM vRSaNvasU ato vA bhUyo ashvinA |\\ 
\EN{800506272} gRNantaH sumnamImahe ||\\ 
\EN{800506281} rathaM hiraNyavandhuraM hiraNyAbhIshumashvinA |\\ 
\EN{800506282} A hi sthAtho divispRsham ||\\ 
\EN{800506291} hiraNyayI vAM rabhirISA akSo hiraNyayaH |\\ 
\EN{800506292} ubhA cakrA hiraNyayA ||\\ 
\EN{800506301} tena no vAjinIvasU parAvatashcidA gatam |\\ 
\EN{800506302} upemAM suSTutiM mama ||\\ 
\EN{800507311} A vahethe parAkAt pUrvIrashnantAvashvinA |\\ 
\EN{800507312} iSo dAsIramartyA ||\\ 
\EN{800507321} A no dyumnairA shravobhirA rAyA yAtamashvinA |\\ 
\EN{800507322} purushcandrA nAsatyA ||\\ 
\EN{800507331} eha vAM pruSitapsavo vayo vahantu parNinaH |\\ 
\EN{800507332} achA svadhvaraM janam ||\\ 
\EN{800507341} rathaM vAmanugAyasaM ya iSA vartate saha |\\ 
\EN{800507342} na cakramabhi bAdhate ||\\ 
\EN{800507351} hiraNyayena rathena dravatpANibhirashvaiH |\\ 
\EN{800507352} dhIjavanA nAsatyA ||\\ 
\EN{800508361} yuvaM mRgaM jAgRvAMsaM svadatho vA vRSaNvasU |\\ 
\EN{800508362} tA naHpRN^ktamiSA rayim ||\\ 
\EN{800508371} tA me ashvinA sanInAM vidyAtaM navAnAm |\\ 
\EN{800508372} yathA ciccaidyaH kashuH shatamuSTrAnAM dadat sahasrA dasha gonAm ||\\ 
\EN{800508381} yo me hiraNyasandRsho dasha rAj~no amaMhata |\\ 
\EN{800508382} adhaspadA iccaidyasya kRSTayashcarmamnA abhito janAH ||\\ 
\EN{800508391} mAkirenA pathA gAd yeneme yanti cedayaH |\\ 
\EN{800508392} anyo net sUrirohate bhUridAvattaro janaH ||\\ 
\EN{800609011} mahAnindro ya ojasA parjanyo vRSTimAniva |\\ 
\EN{800609012} stomairvatsasya vAvRdhe ||\\ 
\EN{800609021} prajAM Rtasya piprataH pra yad bharanta vahnayaH |\\ 
\EN{800609022} viprA Rtasya vAhasA ||\\ 
\EN{800609031} kaNvA indraM yadakrata stomairyaj~nasya sAdhanam |\\ 
\EN{800609032} jAmibruvata Ayudham ||\\ 
\EN{800609041} samasya manyave visho vishvA namanta kRSTayaH |\\ 
\EN{800609042} samudrAyeva sindhavaH ||\\ 
\EN{800609051} ojastadasya titviSa ubhe yad samavartayat |\\ 
\EN{800609052} indrashcarmevarodasI ||\\ 
\EN{800610061} vi cid vRtrasya dodhato vajreNa shataparvaNA |\\ 
\EN{800610062} shiro bibhedavRSNinA ||\\ 
\EN{800610071} imA abhi pra Nonumo vipAmagreSu dhItayaH |\\ 
\EN{800610072} agneH shocirna didyutaH ||\\ 
\EN{800610081} guhA satIrupa tmanA pra yacchocanta dhItayaH |\\ 
\EN{800610082} kaNvARtasya dhArayA ||\\ 
\EN{800610091} pra tamindra nashImahi rayiM gomantamashvinam |\\ 
\EN{800610092} pra brahmapUrvacittaye ||\\ 
\EN{800610101} ahamid dhi pituS pari medhAM Rtasya jagrabha |\\ 
\EN{800610102} ahaM sUrya ivAjani ||\\ 
\EN{800611111} ahaM pratnena manmanA giraH shumbhAmi kaNvavat |\\ 
\EN{800611112} yenendraHshuSmamid dadhe ||\\ 
\EN{800611121} ye tvAmindra na tuSTuvur{R}Sayo ye ca tuSTuvuH |\\ 
\EN{800611122} mamedvardhasva suSTutaH ||\\ 
\EN{800611131} yadasya manyuradhvanId vi vRtraM parvasho rujan |\\ 
\EN{800611132} apaH samudramairayat ||\\ 
\EN{800611141} ni shuSNa indra dharNasiM vajraM jaghantha dasyavi |\\ 
\EN{800611142} vRSAhyugra shRNviSe ||\\ 
\EN{800611151} na dyAva indramojasA nAntarikSANi vajriNam |\\ 
\EN{800611152} na vivyacanta bhUmayaH ||\\ 
\EN{800612161} yasta indra mahIrapa stabhUyamAna Ashayat |\\ 
\EN{800612162} ni taM padyAsu shishnathaH ||\\ 
\EN{800612171} ya ime rodasI mahI samIcI samajagrabhIt |\\ 
\EN{800612172} tamobhirindra taM guhaH ||\\ 
\EN{800612181} ya indra yatayastvA bhRgavo ye ca tuSTuvuH |\\ 
\EN{800612182} mamedugra shrudhI havam ||\\ 
\EN{800612191} imAsta indra pRshnayo ghRtaM duhata Ashiram |\\ 
\EN{800612192} enAM Rtasya pipyuSIH ||\\ 
\EN{800612201} yA indra prasvastvAsA garbhamacakriran |\\ 
\EN{800612202} pari dharmeva sUryam ||\\ 
\EN{800613211} tvAmicchavasas pate kaNvA ukthena vAvRdhuH |\\ 
\EN{800613212} tvAM sutAsa indavaH ||\\ 
\EN{800613221} tavedindra praNItiSUta prashastiradrivaH |\\ 
\EN{800613222} yaj~no vitantasAyyaH ||\\ 
\EN{800613231} A na indra mahImiSaM puraM na darSi gomatIm |\\ 
\EN{800613232} uta prajAM suvIryam ||\\ 
\EN{800613241} uta tyadAshvashvyaM yadindra nAhuSISvA |\\ 
\EN{800613242} agre vikSupradIdayat ||\\ 
\EN{800613251} abhi vrajaM na tatniSe sUra upAkacakSasam |\\ 
\EN{800613252} yadindra mRLayAsi naH ||\\ 
\EN{800614261} yadaN^ga taviSIyasa indra prarAjasi kSitIH |\\ 
\EN{800614262} mahAnapAra ojasA ||\\ 
\EN{800614271} taM tvA haviSmatIrvisha upa bruvata Utaye |\\ 
\EN{800614272} urujrayasamindubhiH ||\\ 
\EN{800614281} upahvare girINAM saMgathe ca nadInAm |\\ 
\EN{800614282} dhiyA vipro ajAyata ||\\ 
\EN{800614291} ataH samudramudvatashcikitvAnava pashyati |\\ 
\EN{800614292} yato vipAna ejati ||\\ 
\EN{800614301} Adit pratnasya retaso jyotiS pashyanti vAsaram |\\ 
\EN{800614302} paro yadidhyate divA ||\\ 
\EN{800615311} kaNvAsa indra te matiM vishve vardhanti pauMsyam |\\ 
\EN{800615312} uto shaviSTha vRSNyam ||\\ 
\EN{800615321} imAM ma indra suSTutiM juSasva pra su mAmava |\\ 
\EN{800615322} uta pravardhayA matim ||\\ 
\EN{800615331} uta brahmaNyA vayaM tubhyaM pravRddha vajrivaH |\\ 
\EN{800615332} viprA atakSma jIvase ||\\ 
\EN{800615341} abhi kaNvA anUSatApo na pravatA yatIH |\\ 
\EN{800615342} indraM vananvatI matiH ||\\ 
\EN{800615351} indramukthAni vAvRdhuH samudramiva sindhavaH |\\ 
\EN{800615352} anuttamanyumajaram ||\\ 
\EN{800616361} A no yAhi parAvato haribhyAM haryatAbhyAm |\\ 
\EN{800616362} imamindra sutaM piba ||\\ 
\EN{800616371} tvAmid vRtrahantama janAso vRktabarhiSaH |\\ 
\EN{800616372} havante vAjasAtaye ||\\ 
\EN{800616381} anu tvA rodasI ubhe cakraM na vartyetasham |\\ 
\EN{800616382} anu suvAnAsa indavaH ||\\ 
\EN{800616391} mandasvA su svarNara utendra sharyaNAvati |\\ 
\EN{800616392} matsvA vivasvato matI ||\\ 
\EN{800616401} vAvRdhAna upa dyavi vRSA vajryaroravIt |\\ 
\EN{800616402} vRtrahA somapAtamaH ||\\ 
\EN{800617411} RSirhi pUrvajA asyeka IshAna ojasA |\\ 
\EN{800617412} indra coSkUyase vasu ||\\ 
\EN{800617421} asmAkaM tvA sutAnupa vItapRSThA abhi prayaH |\\ 
\EN{800617422} shataMvahantu harayaH ||\\ 
\EN{800617431} imAM su pUrvyAM dhiyaM madhorghRtasya pipyuSIm |\\ 
\EN{800617432} kaNvA ukthena vAvRdhuH ||\\ 
\EN{800617441} indramid vimahInAM medhe vRNIta martyaH |\\ 
\EN{800617442} indraM saniSyurUtaye ||\\ 
\EN{800617451} arvA~ncaM tvA puruSTuta priyamedhastutA harI |\\ 
\EN{800617452} somapeyAyavakSataH ||\\ 
\EN{800617461} shatamahaM tirindire sahasraM parshAvA dade |\\ 
\EN{800617462} rAdhAMsiyAdvAnAm ||\\ 
\EN{800617471} trINi shatAnyarvatAM sahasrA dasha gonAm |\\ 
\EN{800617472} daduS pajrAya sAmne ||\\ 
\EN{800617481} udAnaT kakuho divamuSTrA~ncaturyujo dadat |\\ 
\EN{800617482} shravasA yAdvaM janam ||\\ 
\EN{800718011} pra yad vastriSTubhamiSaM maruto vipro akSarat |\\ 
\EN{800718012} vi parvateSu rAjatha ||\\ 
\EN{800718021} yadaN^ga taviSIyavo yAmaM shubhrA acidhvam |\\ 
\EN{800718022} ni parvatA ahAsata ||\\ 
\EN{800718031} udIrayanta vAyubhirvAshrAsaH pRshnimAtaraH |\\ 
\EN{800718032} dhukSantapipyushImiSam ||\\ 
\EN{800718041} vapanti maruto mihaM pra vepayanti parvatAn |\\ 
\EN{800718042} yad yAmaM yAnti vAyubhiH ||\\ 
\EN{800718051} ni yad yAmAya vo girirni sindhavo vidharmaNe |\\ 
\EN{800718052} mahe shuSmAya yemire ||\\ 
\EN{800719061} yuSmAnu naktamUtaye yuSmAn divA havAmahe |\\ 
\EN{800719062} yuSmAn prayatyadhvare ||\\ 
\EN{800719071} udu tye aruNapsavashcitrA yAmebhirIrate |\\ 
\EN{800719072} vAshrA adhiSNunA divaH ||\\ 
\EN{800719081} sRjanti rashmimojasA panthAM sUryAya yAtave |\\ 
\EN{800719082} te bhAnubhirvi tasthire ||\\ 
\EN{800719091} imAM me maruto giramimaM stomaM RbhukSaNaH |\\ 
\EN{800719092} imaM me vanatA havam ||\\ 
\EN{800719101} trINi sarAMsi pRshnayo duduhre vajriNe madhu |\\ 
\EN{800719102} utsaM kavandhamudriNam ||\\ 
\EN{800720111} maruto yad dha vo divaH sumnAyanto havAmahe |\\ 
\EN{800720112} A tU na upagantana ||\\ 
\EN{800720121} yUyaM hi SThA sudAnavo rudrA RbhukSaNo dame |\\ 
\EN{800720122} uta pracetaso made ||\\ 
\EN{800720131} A no rayiM madacyutaM purukSuM vishvadhAyasam |\\ 
\EN{800720132} iyartA maruto divaH ||\\ 
\EN{800720141} adhIva yad girINAM yAmaM shubhrA acidhvam |\\ 
\EN{800720142} suvAnairmandadhva indubhiH ||\\ 
\EN{800720151} etAvatashcideSAM sumnaM bhikSeta martyaH |\\ 
\EN{800720152} adAbhyasya manmabhiH ||\\ 
\EN{800721161} ye drapsA iva rodasI dhamantyanu vRSTibhiH |\\ 
\EN{800721162} utsaM duhanto akSitam ||\\ 
\EN{800721171} udu svAnebhirIrata ud rathairudu vAyubhiH |\\ 
\EN{800721172} ut stomaiH pRshnimAtaraH ||\\ 
\EN{800721181} yenAva turvashaM yaduM yena kaNvaM dhanaspRtam |\\ 
\EN{800721182} rAye su tasya dhImahi ||\\ 
\EN{800721191} imA u vaH sudAnavo ghRtaM na pipyuSIriSaH |\\ 
\EN{800721192} vardhAn kANvasya manmabhiH ||\\ 
\EN{800721201} kva nUnaM sudAnavo madathA vRktabarhiSaH |\\ 
\EN{800721202} brahmA ko vaHsaparyati ||\\ 
\EN{800722211} nahi Sma yad dha vaH purA stomebhirvRktabarhiSaH |\\ 
\EN{800722212} shardhAn Rtasya jinvatha ||\\ 
\EN{800722221} samu tye mahatIrapaH saM kSoNI samu sUryam |\\ 
\EN{800722222} saM vajraM parvasho dadhuH ||\\ 
\EN{800722231} vi vRtraM parvasho yayurvi parvatAnarAjinaH |\\ 
\EN{800722232} cakrANA vRSNi pauMsyam ||\\ 
\EN{800722241} anu tritasya yudhyataH shuSmamAvannuta kratum |\\ 
\EN{800722242} anvindraM vRtratUrye ||\\ 
\EN{800722251} vidyuddhastA abhidyavaH shiprAH shIrSan hiraNyayIH |\\ 
\EN{800722252} shubhrA vya~njata shriye ||\\ 
\EN{800723261} ushanA yat parAvata ukSNo randhramayAtana |\\ 
\EN{800723262} dyaurna cakradad bhiyA ||\\ 
\EN{800723271} A no makhasya dAvane.ashvairhiraNyapANibhiH |\\ 
\EN{800723272} devAsa upa gantana ||\\ 
\EN{800723281} yadeSAM pRSatI rathe praSTirvahati rohitaH |\\ 
\EN{800723282} yAnti shubhrA riNannapaH ||\\ 
\EN{800723291} suSome sharyaNAvatyArjIke pastyAvati |\\ 
\EN{800723292} yayurnicakrayA naraH ||\\ 
\EN{800723301} kadA gachAtha maruta itthA vipraM havamAnam |\\ 
\EN{800723302} mArDIkebhirnAdhamAnam ||\\ 
\EN{800724311} kad dha nUnaM kadhapriyo yadindramajahAtana |\\ 
\EN{800724312} ko vaH sakhitva ohate ||\\ 
\EN{800724321} saho Su No vajrahastaiH kaNvAso agniM marudbhiH |\\ 
\EN{800724322} stuSehiraNyavAshIbhiH ||\\ 
\EN{800724331} o Su vRSNaH prayajyUnA navyase suvitAya |\\ 
\EN{800724332} vavRtyAM citravAjAn ||\\ 
\EN{800724341} girayashcin ni jihate parshAnAso manyamAnAH |\\ 
\EN{800724342} parvatAshcin ni yemire ||\\ 
\EN{800724351} AkSNayAvAno vahantyantarikSeNa patataH |\\ 
\EN{800724352} dhAtAraH stuvate vayaH ||\\ 
\EN{800724361} agnirhi jAni pUrvyashchando na sUro arciSA |\\ 
\EN{800724362} te bhAnubhirvi tasthire ||\\ 
\EN{800825011} A no vishvAbhirUtibhirashvinA gachataM yuvam |\\ 
\EN{800825012} dasrA hiraNyavartanI pibataM somyaM madhu ||\\ 
\EN{800825021} A nUnaM yAtamashvinA rathena sUryatvacA |\\ 
\EN{800825022} bhujI hiraNyapeshasA kavI gambhIracetasA ||\\ 
\EN{800825031} A yAtaM nahuSas paryAntarikSAt suvRktibhiH |\\ 
\EN{800825032} pibAthoashvinA madhu kaNvAnAM savane sutam ||\\ 
\EN{800825041} A no yAtaM divas paryAntarikSAdadhapriyA |\\ 
\EN{800825042} putraH kaNvasya vAmiha suSAva somyaM madhu ||\\ 
\EN{800825051} A no yAtamupashrutyashvinA somapItaye |\\ 
\EN{800825052} svAhA stomasya vardhanA pra kavI dhItibhirnarA ||\\ 
\EN{800826061} yaccid dhi vAM pura RSayo juhUre.avase narA |\\ 
\EN{800826062} A yAtamashvinA gatamupemAM suSTutiM mama ||\\ 
\EN{800826071} divashcid rocanAdadhyA no gantaM svarvidA |\\ 
\EN{800826072} dhIbhirvatsapracetasA stomebhirhavanashrutA ||\\ 
\EN{800826081} kimanye paryAsate.asmat stomebhirashvinA |\\ 
\EN{800826082} putraH kaNvasya vAM RSirgIrbhirvatso avIvRdhat ||\\ 
\EN{800826091} A vAM vipra ihAvase.ahvat stomebhirashvinA |\\ 
\EN{800826092} ariprA vRtrahantamA tA no bhUtaM mayobhuvA ||\\ 
\EN{800826101} A yad vAM yoSaNA rathamatiSThad vAjinIvasU |\\ 
\EN{800826102} vishvAnyashvinA yuvaM pra dhItAnyagachatam ||\\ 
\EN{800827111} ataH sahasranirNijA rathenA yAtamashvinA |\\ 
\EN{800827112} vatso vAM madhumad vaco.ashaMsIt kAvyaH kaviH ||\\ 
\EN{800827121} purumandrA purUvasU manotarA rayINAm |\\ 
\EN{800827122} stomaM me ashvinAvimamabhi vahnI anUSAtAm ||\\ 
\EN{800827131} A no vishvAnyashvinA dhattaM rAdhAMsyahrayA |\\ 
\EN{800827132} kRtaM na RtviyAvato mA no rIradhataM nide ||\\ 
\EN{800827141} yan nAastyA parAvati yad vA stho adhyambare |\\ 
\EN{800827142} ataH sahasranirNijA rathenA yAtamashvinA ||\\ 
\EN{800827151} yo vAM nAsatyAv RSirgIrbhirvatso avIvRdhat |\\ 
\EN{800827152} tasmai sahasranirNijamiSaM dhattaM ghRtashcutam ||\\ 
\EN{800828161} prAsmA UrjaM ghRtashcutamashvinA yachataM yuvam |\\ 
\EN{800828162} yo vAM sumnAya tuSTavad vasUyAd dAnunas patI ||\\ 
\EN{800828171} A no gantaM rishAdasemaM stomaM purubhujA |\\ 
\EN{800828172} kRtaM naH sushriyo naremA dAtamabhiSTaye ||\\ 
\EN{800828181} A vAM vishvAbhirUtibhiH priyamedhA ahUSata |\\ 
\EN{800828182} rAjantAvadhvarANAmashvinA yAmahUtiSu ||\\ 
\EN{800828191} A no gantaM mayobhuvAshvinA shambhuvA yuvam |\\ 
\EN{800828192} yo vAM vipanyU dhItibhirgIrbhirvatso avIvRdhat ||\\ 
\EN{800828201} yAbhiH kaNvaM medhAtithiM yAbhirvashaM dashavrajam |\\ 
\EN{800828202} yAbhirgosharyamAvataM tAbhirno.avataM narA ||\\ 
\EN{800829211} yAbhirnarA trasadasyumAvataM kRtvye dhane |\\ 
\EN{800829212} tAbhiH SvasmAnashvinA prAvataM vAjasAtaye ||\\ 
\EN{800829221} pra vAM stomAH suvRktayo giro vardhantvashvinA |\\ 
\EN{800829222} purutrA vRtrahantamA tA no bhUtaM puruspRhA ||\\ 
\EN{800829231} trINi padAnyashvinorAviH sAnti guhA paraH |\\ 
\EN{800829232} kavI Rtasya patmabhirarvAg jIvebhyas pari ||\\ 
\EN{800930011} A nUnamashvinA yuvaM vatsasya gantamavase |\\ 
\EN{800930012} prAsmai yachatamavRkaM pRthu chardiryuyutaM yA arAtayaH ||\\ 
\EN{800930021} yadantarikSe yad divi yat pa~nca mAnuSAnanu |\\ 
\EN{800930022} nRmNantad dhattamashvinA ||\\ 
\EN{800930031} ye vAM daMsAMsyashvinA viprAsaH parimAmRshuH |\\ 
\EN{800930032} evet kANvasya bodhatam ||\\ 
\EN{800930041} ayaM vAM gharmo ashvinA stomena pari Sicyate |\\ 
\EN{800930042} ayaM somo madhumAn vAjinIvasU yena vRtraM ciketathaH ||\\ 
\EN{800930051} yadapsu yad vanaspatau yadoSadhISu purudaMsasA kRtam |\\ 
\EN{800930052} tena mAviSTamashvinA ||\\ 
\EN{800931061} yan nAsatyA bhuraNyatho yad vA deva bhiSajyathaH |\\ 
\EN{800931062} ayaM vAM vatso matibhirna vindhate haviSmantaM hi gachathaH ||\\ 
\EN{800931071} A nUnamashvinor{R}SiH stomaM ciketa vAmayA |\\ 
\EN{800931072} A somaM madhumattamaM gharmaM si~ncAdatharvaNi ||\\ 
\EN{800931081} A nUnaM raghuvartaniM rathaM tiSThAtho ashvinA |\\ 
\EN{800931082} A vAM stomA ime mama nabho na cucyavIrata ||\\ 
\EN{800931091} yadadya vAM nAsatyokthairAcucyuvImahi |\\ 
\EN{800931092} yad vA vANIbhirashvinevet kANvasya bodhatam ||\\ 
\EN{800931101} yad vAM kakSIvAnuta yad vyashva RSiryad vAM dIrghatamA juhAva |\\ 
\EN{800931102} pRthI yad vAM vainyaH sAdaneSvevedato ashvinA cetayethAm ||\\ 
\EN{800932111} yAtaM chardiSpA uta naH paraspA bhUtaM jagatpA uta nastanUpA |\\ 
\EN{800932112} vartistokAya tanayAya yAtam ||\\ 
\EN{800932121} yadindreNa sarathaM yAtho ashvinA yad vA vAyunA bhavathaH samokasA |\\ 
\EN{800932122} yadAdityebhir{R}bhubhiH sajoSasA yad vA viSNorvikramaNeSu tiSThathaH ||\\ 
\EN{800932131} yadadyAshvinAvahaM huveya vAjasAtaye |\\ 
\EN{800932132} yat pRtsu turvaNe sahastacchreSThamashvinoravaH ||\\ 
\EN{800932141} A nUnaM yAtamashvinemA havyAni vAM hitA |\\ 
\EN{800932142} ime somAsoadhi turvashe yadAvime kaNveSu vAmatha ||\\ 
\EN{800932151} yan nAsatyA parAke arvAke asti bheSajam |\\ 
\EN{800932152} tena nUnaM vimadAya pracetasA chardirvatsAya yachatam ||\\ 
\EN{800933161} abhutsyu pra devyA sAkaM vAcAhamashvinoH |\\ 
\EN{800933162} vyAvardevyA matiM vi rAtiM martyebhyaH ||\\ 
\EN{800933171} pra bodhayoSo ashvinA pra devi sUnRte mahi |\\ 
\EN{800933172} pra yaj~nahotarAnuSak pra madAya shravo bRhat ||\\ 
\EN{800933181} yaduSo yAsi bhAnunA saM sUryeNa rocase |\\ 
\EN{800933182} A hAyamashvino ratho vartiryAti nRpAyyam ||\\ 
\EN{800933191} yadApItAso aMshavo gAvo na duhra UdhabhiH |\\ 
\EN{800933192} yad vA vANIranUSata pra devayanto ashvinA ||\\ 
\EN{800933201} pra dyumnAya pra shavase pra nRSAhyAya sharmaNe |\\ 
\EN{800933202} pra dakSAya pracetasA ||\\ 
\EN{800933211} yan nUnaM dhIbhirashvinA pituryonA niSIdathaH yad vAsumnebhirukthyA ||\\ 
\EN{801034011} yat stho dIrghaprasadmani yad vAdo rocane divaH |\\ 
\EN{801034012} yad vA samudre adhyAkRte gRhe.ata A yAtamashvinA ||\\ 
\EN{801034021} yad vA yaj~naM manave sammimikSathurevet kANvasya bodhatam |\\ 
\EN{801034022} bRhaspatiM vishvAn devAnahaM huva indrAviSNU ashvinAvAshuheSasA ||\\ 
\EN{801034031} tyA nvashvinA huve sudaMsasA gRbhe kRtA |\\ 
\EN{801034032} yayorasti praNaH sakhyaM deveSvadhyApyam ||\\ 
\EN{801034041} yayoradhi pra yaj~nA asUre santi sUrayaH |\\ 
\EN{801034042} tA yaj~nasyAdhvarasya pracetasA svadhAbhiryA pibataH somyaM madhu ||\\ 
\EN{801034051} yadadyAshvinAvapAg yat prAk stho vAjinIvasU |\\ 
\EN{801034052} yad druhyavyanavi turvashe yadau huve vAmatha mA gatam ||\\ 
\EN{801034061} yadantarikSe patathaH purubhujA yad veme rodasI anu |\\ 
\EN{801034062} yadvA svadhAbhiradhitiSThatho rathamata A yAtamashvinA ||\\ 
\EN{801135011} tvamagne vratapA asi deva A martyeSvA |\\ 
\EN{801135012} tvaM yaj~neSvIDyaH ||\\ 
\EN{801135021} tvamasi prashasyo vidatheSu sahantya |\\ 
\EN{801135022} agne rathIradhvarANAm ||\\ 
\EN{801135031} sa tvamasmadapa dviSo yuyodhi jAtavedaH |\\ 
\EN{801135032} adevIragne arAtIH ||\\ 
\EN{801135041} anti cit santamaha yaj~naM martasya ripoH |\\ 
\EN{801135042} nopa veSi jAtavedaH ||\\ 
\EN{801135051} martA amartyasya te bhUri nAma manAmahe |\\ 
\EN{801135052} viprAso jAtavedasaH ||\\ 
\EN{801136061} vipraM viprAso.avase devaM martAsa Utaye |\\ 
\EN{801136062} agniM gIrbhirhavAmahe ||\\ 
\EN{801136071} A te vatso mano yamat paramAccit sadhasthAt |\\ 
\EN{801136072} agne tvAM kAmayA girA ||\\ 
\EN{801136081} purutrA hi sadRMM asi visho vishvA anu prabhuH |\\ 
\EN{801136082} samatsutvA havAmahe ||\\ 
\EN{801136091} samatsvagnimavase vAjayanto havAmahe |\\ 
\EN{801136092} vAjeSu citrarAdhasam ||\\ 
\EN{801136101} pratno hi kamIDyo adhvareSu sanAcca hotA navyashca satsi |\\ 
\EN{801136102} svAM cAgne tanvaM piprayasvAsmabhyaM ca saubhagamA yajasva ||\\ 
\EN{801201011} ya indra somapAtamo madaH shaviSTha cetati |\\ 
\EN{801201012} yenA haMsi nyatriNaM tamImahe ||\\ 
\EN{801201021} yenA dashagvamadhriguM vepayantaM svarNaram |\\ 
\EN{801201022} yenA samudramAvithA tamImahe ||\\ 
\EN{801201031} yena sindhuM mahIrapo rathAniva pracodayaH |\\ 
\EN{801201032} panthAM Rtasya yAtave tamImahe ||\\ 
\EN{801201041} imaM stomamabhiSTaye ghRtaM na pUtamadrivaH |\\ 
\EN{801201042} yenA nusadya ojasA vavakSitha ||\\ 
\EN{801201051} imaM juSasva girvaNaH samudra iva pinvate |\\ 
\EN{801201052} indra vishvAbhirUtibhirvavakSitha ||\\ 
\EN{801202061} yo no devaH parAvataH sakhitvanAya mAmahe |\\ 
\EN{801202062} divo na vRSTiM prathayan vavakSitha ||\\ 
\EN{801202071} vavakSurasya ketavo uta vajro gabhastyoH |\\ 
\EN{801202072} yat sUryo na rodasI avardhayat ||\\ 
\EN{801202081} yadi pravRddha satpate sahasraM mahiSAnaghaH |\\ 
\EN{801202082} Adit ta indriyaM mahi pra vAvRdhe ||\\ 
\EN{801202091} indraH sUryasya rashmibhirnyarshasAnamoSati |\\ 
\EN{801202092} agnirvaneva sAsahiH pra vAvRdhe ||\\ 
\EN{801202101} iyaM ta RtviyAvatI dhItireti navIyasI |\\ 
\EN{801202102} saparyantI purupriyA mimIta it ||\\ 
\EN{801203111} garbho yaj~nasya devayuH kratuM punIta AnuSak |\\ 
\EN{801203112} stomairindrasya vAvRdhe mimIta it ||\\ 
\EN{801203121} sanirmitrasya papratha indraH somasya pItaye |\\ 
\EN{801203122} prAcI vAshIva sunvate mimIta it ||\\ 
\EN{801203131} yaM viprA ukthavAhaso.abhipramandurAyavaH |\\ 
\EN{801203132} ghRtaM na pipya Asany Rtasya yat ||\\ 
\EN{801203141} uta svarAje aditi stomamindrAya jIjanat |\\ 
\EN{801203142} puruprashastamUtaya Rtasya yat ||\\ 
\EN{801203151} abhi vahnaya Utaye.anUSata prashastaye |\\ 
\EN{801203152} na deva vivratA harI Rtasya yat ||\\ 
\EN{801204161} yat somamindra viSNavi yad vA gha trita Aptye |\\ 
\EN{801204162} yad vA marutsu mandase samindubhiH ||\\ 
\EN{801204171} yad vA shakra parAvati samudre adhi mandase |\\ 
\EN{801204172} asmAkamit sute raNA samindubhiH ||\\ 
\EN{801204181} yad vAsi sunvato vRdho yajamAnasya satpate |\\ 
\EN{801204182} ukthe vA yasyaraNyasi samindubhiH ||\\ 
\EN{801204191} devaM\-devaM vo.avasa indram\-indraM gRNISaNi |\\ 
\EN{801204192} adhA yaj~nAya turvaNe vyAnashuH ||\\ 
\EN{801204201} yaj~nebhiryaj~navAhasaM somebhiH somapAtamam |\\ 
\EN{801204202} hotrAbhirindraM vAvRdhurvyAnashuH ||\\ 
\EN{801205211} mahIrasya praNItayaH pUrvIruta prashastayaH |\\ 
\EN{801205212} vishvA vasUni dAshuSe vyAnashuH ||\\ 
\EN{801205221} indraM vRtrAya hantave devAso dadhire puraH |\\ 
\EN{801205222} indraM vANIranUSatA samojase ||\\ 
\EN{801205231} mahAntaM mahinA vayaM stomebhirhavanashrutam |\\ 
\EN{801205232} arkairabhipra NonumaH samojase ||\\ 
\EN{801205241} na yaM vivikto rodasI nAntarikSANi vajriNam |\\ 
\EN{801205242} amAdidasya titviSe samojasaH ||\\ 
\EN{801205251} yadindra pRtanAjye devAstvA dadhire puraH |\\ 
\EN{801205252} Adit te haryatA harI vavakSatuH ||\\ 
\EN{801206261} yadA vRtraM nadIvRtaM shavasA vajrinnavadhIH |\\ 
\EN{801206262} Adit te ... ||\\ 
\EN{801206271} yadA te viSNurojasA trINi padA vicakrame |\\ 
\EN{801206272} Adit te . .. ||\\ 
\EN{801206281} yadA te haryatA harI vAvRdhAte dive\-dive |\\ 
\EN{801206282} Adit te vishvA bhuvanAni yemire ||\\ 
\EN{801206291} yadA te mArutIrvishastubhyamindra niyemire |\\ 
\EN{801206292} A it te v. ... ||\\ 
\EN{801206301} yadA sUryamamuM divi shukraM jyotiradhArayaH |\\ 
\EN{801206302} Aditte v. ... ||\\ 
\EN{801206311} imAM ta indra suSTutiM vipra iyarti dhItibhiH |\\ 
\EN{801206312} jAmiM padeva pipratIM prAdhvare ||\\ 
\EN{801206321} yadasya dhAmani priye samIcInAso asvaran |\\ 
\EN{801206322} nAbhA yaj~nasya dohanA prAdhvare ||\\ 
\EN{801206331} suvIryaM svashvyaM sugavyaM indra daddhi naH |\\ 
\EN{801206332} hoteva pUrvacittaye prAdhvare ||\\ 
\EN{801307011} indraH suteSu someSu kratuM punIta ukthyam |\\ 
\EN{801307012} vide vRdhasyadakSaso mahAn hi SaH ||\\ 
\EN{801307021} sa prathame vyomani devAnAM sadane vRdhaH |\\ 
\EN{801307022} supAraH sushravastamaH samapsujit ||\\ 
\EN{801307031} tamahve vAjasAtaya indraM bharAya shuSmiNam |\\ 
\EN{801307032} bhavA naHsumne antamaH sakhA vRdhe ||\\ 
\EN{801307041} iyaM ta indra girvaNo rAtiH kSarati sunvataH |\\ 
\EN{801307042} mandAno asya barhiSo vi rAjasi ||\\ 
\EN{801307051} nUnaM tadindra daddhi no yat tvA sunvanta Imahe |\\ 
\EN{801307052} rayiM nashcitramA bharA svarvidam ||\\ 
\EN{801308061} stotA yat te vicarSaNiratiprashardhayad giraH |\\ 
\EN{801308062} vayA ivAnu rohate juSanta yat ||\\ 
\EN{801308071} pratnavajjanayA giraH shRNudhI jariturhavam |\\ 
\EN{801308072} made\-made vavakSithA sukRtvane ||\\ 
\EN{801308081} krILantyasya sUnRtA Apo na pravatA yatIH |\\ 
\EN{801308082} ayA dhiyA ya ucyate patirdivaH ||\\ 
\EN{801308091} uto patirya ucyate kRSTInAmeka id vashI |\\ 
\EN{801308092} namovRdhairavasyubhiH sute raNa ||\\ 
\EN{801308101} stuhi shrutaM vipashcitaM harI yasya prasakSiNA |\\ 
\EN{801308102} gantArA dAshuSo gRhaM namasvinaH ||\\ 
\EN{801309111} tUtujAno mahemate.ashvebhiH pruSitapsubhiH |\\ 
\EN{801309112} A yAhi yaj~namAshubhiH shamid dhi te ||\\ 
\EN{801309121} indra shaviSTha satpate rayiM gRNatsu dhAraya |\\ 
\EN{801309122} shravaH sUribhyo amRtaM vasutvanam ||\\ 
\EN{801309131} have tvA sUra udite have madhyandine divaH |\\ 
\EN{801309132} juSANa indra saptibhirna A gahi ||\\ 
\EN{801309141} A tU gahi pra tu drava matsvA sutasya gomataH |\\ 
\EN{801309142} tantuM tanuSva pUrvyaM yathA vide ||\\ 
\EN{801309151} yacchakrAsi parAvati yadarvAvati vRtrahan |\\ 
\EN{801309152} yad vA samudre andhaso.avitedasi ||\\ 
\EN{801310161} indraM vardhantu no gira indraM sutAsa indavaH |\\ 
\EN{801310162} indre haviSmatIrvisho arANiSuH ||\\ 
\EN{801310171} tamid viprA avasyavaH pravatvatIbhirUtibhiH |\\ 
\EN{801310172} indraM kSoNIravardhayan vayA iva ||\\ 
\EN{801310181} trikadrukeSu cetanaM devAso yaj~namatnata |\\ 
\EN{801310182} tamid vardhantuno giraH sadAvRdham ||\\ 
\EN{801310191} stotA yat te anuvrata ukthAny RtuthA dadhe |\\ 
\EN{801310192} shuciH pAvaka ucyate so adbhutaH ||\\ 
\EN{801310201} tadid rudrasya cetati yahvaM pratneSu dhAmasu |\\ 
\EN{801310202} mano yatrAvi tad dadhurvicetasaH ||\\ 
\EN{801311211} yadi me sakhyamAvara imasya pAhyandhasaH |\\ 
\EN{801311212} yena vishvA ati dviSo atArima ||\\ 
\EN{801311221} kadA ta indra girvaNa stotA bhavAti shantamaH |\\ 
\EN{801311222} kadA no gavye ashvye vasau dadhaH ||\\ 
\EN{801311231} uta te suSTutA harI vRSaNA vahato ratham |\\ 
\EN{801311232} ajuryasya madintamaM yamImahe ||\\ 
\EN{801311241} tamImahe puruSTutaM yahvaM pratnAbhirUtibhiH |\\ 
\EN{801311242} ni barhiSi priye sadadadha dvitA ||\\ 
\EN{801311251} vardhasvA su puruSTuta RSiSTutAbhirUtibhiH |\\ 
\EN{801311252} dhukSasvapipyuSImiSamavA ca naH ||\\ 
\EN{801312261} indra tvamavitedasItthA stuvato adrivaH |\\ 
\EN{801312262} RtAdiyarmi te dhiyaM manoyujam ||\\ 
\EN{801312271} iha tyA sadhamAdya yujAnaH somapItaye |\\ 
\EN{801312272} harI indra pratadvasU abhi svara ||\\ 
\EN{801312281} abhi svarantu ye tava rudrAsaH sakSata shriyam |\\ 
\EN{801312282} uto marutvatIrvisho abhi prayaH ||\\ 
\EN{801312291} imA asya pratUrtayaH padaM juSanta yad divi |\\ 
\EN{801312292} nAbhA yaj~nasya saM dadhuryathA vide ||\\ 
\EN{801312301} ayaM dIrghAya cakSase prAci prayatyadhvare |\\ 
\EN{801312302} mimIte yaj~namAnuSag vicakSya ||\\ 
\EN{801313311} vRSAyamindra te ratha uto te vRSaNA harI |\\ 
\EN{801313312} vRSA tvaMshatakrato vRSA havaH ||\\ 
\EN{801313321} vRSA grAvA vRSA mado vRSA somo ayaM sutaH |\\ 
\EN{801313322} vRSAyaj~no yaminvasi vRSA havaH ||\\ 
\EN{801313331} vRSA tvA vRSaNaM huve vajri~ncitrAbhirutibhiH |\\ 
\EN{801313332} vAvantha hi pratiSTutiM vRSA havaH ||\\ 
\EN{801414011} yadindrAhaM yathA tvamIshIya vasva eka it |\\ 
\EN{801414012} stotA megoSakhA syAt ||\\ 
\EN{801414021} shikSeyamasmai ditseyaM shacIpate manISiNe |\\ 
\EN{801414022} yadahaM gopatiH syAm ||\\ 
\EN{801414031} dhenuS Ta indra sUnRtA yajamAnAya sunvate |\\ 
\EN{801414032} gAmashvaM pipyuSI duhe ||\\ 
\EN{801414041} na te vartAsti rAdhasa indra devo na martyaH |\\ 
\EN{801414042} yad ditsasistuto magham ||\\ 
\EN{801414051} yaj~na indramavardhayad yad bhUmiM vyavartayat |\\ 
\EN{801414052} cakrANa opashaM divi ||\\ 
\EN{801415061} vAvRdhAnasya te vayaM vishvA dhanAni jigyuSaH |\\ 
\EN{801415062} UtimindrA vRNImahe ||\\ 
\EN{801415071} vyantarikSamatiran made somasya rocanA |\\ 
\EN{801415072} indro yadabhinadvalam ||\\ 
\EN{801415081} ud gA AjadaN^girobhya AviS kRNvan guhA satIH |\\ 
\EN{801415082} arvA~ncaM nunude valam ||\\ 
\EN{801415091} indreNa rocanA divo dRLhAni dRMhitAni ca |\\ 
\EN{801415092} sthirANi naparANude ||\\ 
\EN{801415101} apAmUrmirmadanniva stoma indrAjirAyate |\\ 
\EN{801415102} vi te madA arAjiSuH ||\\ 
\EN{801416111} tvaM hi stomavardhana indrAsyukthavardhanaH |\\ 
\EN{801416112} stotR^INAmuta bhadrakRt ||\\ 
\EN{801416121} indramit keshinA harI somapeyAya vakSataH |\\ 
\EN{801416122} upa yaj~naMsurAdhasam ||\\ 
\EN{801416131} apAM phenena namuceH shira indrodavartayaH |\\ 
\EN{801416132} vishvA yadajayaH spRdhaH ||\\ 
\EN{801416141} mAyAbhirutsisRpsata indra dyAmArurukSataH |\\ 
\EN{801416142} ava dasyUnradhUnuthAH ||\\ 
\EN{801416151} asunvAmindra saMsadaM viSUcIM vyanAshayaH |\\ 
\EN{801416152} somapA uttaro bhavan ||\\ 
\EN{801517011} taM vabhi pra gAyata puruhUtaM puruSTutam |\\ 
\EN{801517012} indraM gIrbhistaviSamA vivAsata ||\\ 
\EN{801517021} yasya dvibarhaso bRhat saho dAdhAra rodasI |\\ 
\EN{801517022} girInrajrAnapaH svarvRSatvanA ||\\ 
\EN{801517031} sa rAjasi puruSTuta eko vRtrANi jighnase |\\ 
\EN{801517032} indra jaitrA shravasyA ca yantave ||\\ 
\EN{801517041} taM te madaM gRNImasi vRSaNaM pRtsu sAsahim |\\ 
\EN{801517042} u lokakRtnumadrivo harishriyam ||\\ 
\EN{801517051} yena jyotIMSyAyave manave ca viveditha |\\ 
\EN{801517052} mandAno asya barhiSo vi rAjasi ||\\ 
\EN{801518061} tadadyA cit ta ukthino.anu STuvanti pUrvathA |\\ 
\EN{801518062} vRSapatnIrapo jayA dive\-dive ||\\ 
\EN{801518071} tava tyadindriyaM bRhat tava shuSmamuta kratum |\\ 
\EN{801518072} vajraM shishAti dhiSaNA vareNyam ||\\ 
\EN{801518081} tava dyaurindra pauMsyaM pRthivI vardhati shravaH |\\ 
\EN{801518082} tvAmApaH parvatAsashca hinvire ||\\ 
\EN{801518091} tvAM viSNurbRhan kSayo mitro gRNAti varuNaH |\\ 
\EN{801518092} tvAMshardho madatyanu mArutam ||\\ 
\EN{801518101} tvaM vRSA janAnAM maMhiSTha indra jaj~niSe |\\ 
\EN{801518102} satrA vishvA svapatyAni dadhiSe ||\\ 
\EN{801519111} satrA tvaM puruSTuta eko vRtrANi toshase |\\ 
\EN{801519112} nAnya indrAtkaraNaM bhUya invati ||\\ 
\EN{801519121} yadindra manmashastvA nAnA havanta Utaye |\\ 
\EN{801519122} asmAkebhirnRbhiratrA svarjaya ||\\ 
\EN{801519131} araM kSayAya no mahe vishvA rUpANyAvishan |\\ 
\EN{801519132} indraM jaitrAya harSayA shacIpatim ||\\ 
\EN{801620011} pra samrAjaM carSaNInAmindraM stotA navyaM gIrbhiH |\\ 
\EN{801620012} naraM nRSAhaM maMhiSTham ||\\ 
\EN{801620021} yasminnukthAni raNyanti vishvAni ca shravasyA |\\ 
\EN{801620022} apAmavona samudre ||\\ 
\EN{801620031} taM suSTutyA vivAse jyeSTharAjaM bhare kRtnum |\\ 
\EN{801620032} maho vAjinaM sanibhyaH ||\\ 
\EN{801620041} yasyAnUnA gabhIrA madA uravastarutrAH |\\ 
\EN{801620042} harSumantaHshUrasAtau ||\\ 
\EN{801620051} tamid dhaneSu hiteSvadhivAkAya havante |\\ 
\EN{801620052} yeSAmindraste jayanti ||\\ 
\EN{801620061} tamiccyautnairAryanti taM kRtebhishcarSaNayaH |\\ 
\EN{801620062} eSaindro varivaskRt ||\\ 
\EN{801621071} indro brahmendra RSirindraH purU puruhUtaH |\\ 
\EN{801621072} mahAn mahIbhiH shacIbhiH ||\\ 
\EN{801621081} sa stomyaH sa havyaH satyaH satvA tuvikUrmiH |\\ 
\EN{801621082} ekashcitsannabhibhUtiH ||\\ 
\EN{801621091} tamarkebhistaM sAmabhistaM gAyatraishcarSaNayaH |\\ 
\EN{801621092} indraM vardhanti kSitayaH ||\\ 
\EN{801621101} praNetAraM vasyo achA kartAraM jyotiH samatsu |\\ 
\EN{801621102} sAsahvAMsaM yudhAmitrAn ||\\ 
\EN{801621111} sa naH papriH pArayAti svasti nAvA puruhUtaH |\\ 
\EN{801621112} indro vishvA ati dviSaH ||\\ 
\EN{801621121} sa tvaM na indra vAjebhirdashasyA ca gAtuyA ca |\\ 
\EN{801621122} achA canaH sumnaM neSi ||\\ 
\EN{801722011} A yAhi suSumA hi ta indra somaM pibA imam |\\ 
\EN{801722012} edaM barhiH sado mama ||\\ 
\EN{801722021} A tvA brahmayujA harI vahatAmindra keshinA |\\ 
\EN{801722022} upa brahmaNi naH shRNu ||\\ 
\EN{801722031} brahmANastvA vayaM yujA somapAmindra sominaH |\\ 
\EN{801722032} sutAvanto havAmahe ||\\ 
\EN{801722041} A no yAhi sutAvato.asmAkaM suSTutIrupa |\\ 
\EN{801722042} pibA su shiprinnandhasaH ||\\ 
\EN{801722051} A te si~ncAmi kukSyoranu gAtrA vi dhAvatu |\\ 
\EN{801722052} gRbhAya jihvayA madhu ||\\ 
\EN{801723061} svAduS Te astu saMsude madhumAn tanve tava |\\ 
\EN{801723062} somaH shamastu te hRde ||\\ 
\EN{801723071} ayamu tvA vicarSaNe janIrivAbhi saMvRtaH |\\ 
\EN{801723072} pra soma indra sarpatu ||\\ 
\EN{801723081} tuvigrIvo vapodaraH subAhurandhaso made |\\ 
\EN{801723082} indro vRtrANi jighnate ||\\ 
\EN{801723091} indra prehi purastvaM vishvasyeshAna ojasA |\\ 
\EN{801723092} vRtrANi vRtraha~n jahi ||\\ 
\EN{801723101} dIrghaste astvaN^kusho yenA vasu prayachasi |\\ 
\EN{801723102} yajamAnAya sunvate ||\\ 
\EN{801724111} ayaM ta indra somo nipUto adhi barhiSi |\\ 
\EN{801724112} ehImasya dravApiba ||\\ 
\EN{801724121} shAcigo shAcipUjanAyaM raNAya te sutaH |\\ 
\EN{801724122} AkhaNDala pra hUyase ||\\ 
\EN{801724131} yaste shRN^gavRSo napAt praNapAt kuNDapAyyaH |\\ 
\EN{801724132} nyasmin dadhra A manaH ||\\ 
\EN{801724141} vAstoS pate dhruvA sthUNAMsatraM somyAnAm |\\ 
\EN{801724142} drapso bhettA purAM shashvatInAmindro munInAM sakhA ||\\ 
\EN{801724151} pRdAkusAnuryajato gaveSaNa ekaH sannabhi bhUyasaH |\\ 
\EN{801724152} bhUrNimashvaM nayat tujA puro gRbhendraM somasya pItaye ||\\ 
\EN{801825011} idaM ha nUnameSAM sumnaM bhikSeta martyaH |\\ 
\EN{801825012} AdityAnAmapUrvyaM savImani ||\\ 
\EN{801825021} anarvANo hyeSAM panthA AdityAnAm |\\ 
\EN{801825022} adabdhAH santi pAyavaH sugevRdhaH ||\\ 
\EN{801825031} tat su naH savitA bhago varuNo mitro aryamA |\\ 
\EN{801825032} sharma yachantu sapratho yadImahe ||\\ 
\EN{801825041} devebhirdevyadite.ariSTabharmannA gahi |\\ 
\EN{801825042} smat sUribhiH purupriye susharmabhiH ||\\ 
\EN{801825051} te hi putrAso aditervidurdveSAMsi yotave |\\ 
\EN{801825052} aMhoshcidurucakrayo.anehasaH ||\\ 
\EN{801826061} aditirno divA pashumaditirnaktamadvayAH |\\ 
\EN{801826062} aditiH pAtvaMhasaH sadAvRdhA ||\\ 
\EN{801826071} uta syA no divA matiraditirUtyA gamat |\\ 
\EN{801826072} sA shantAti mayas karadapa sridhaH ||\\ 
\EN{801826081} uta tyA daivyA bhiSajA shaM naH karato ashvinA |\\ 
\EN{801826082} yuyuyAtAmito rapo apa sridhaH ||\\ 
\EN{801826091} shamagniragnibhiH karacchaM nastapatu sUryaH |\\ 
\EN{801826092} shaM vAto vAtvarapA apa sridhaH ||\\ 
\EN{801826101} apAmIvAmapa sridhamapa sedhata durmatim |\\ 
\EN{801826102} AdityAso yuyotanA no aMhasaH ||\\ 
\EN{801827111} yuyotA sharumasmadAnAdityAsa utAmatim |\\ 
\EN{801827112} Rdhag dveSaHkRNuta vishvavedasaH ||\\ 
\EN{801827121} tat su naH sharma yachatAdityA yan mumocati |\\ 
\EN{801827122} enasvantaM cidenasaH sudAnavaH ||\\ 
\EN{801827131} yo naH kashcid ririkSati rakSastvena martyaH |\\ 
\EN{801827132} svaiH Saevai ririSISTa yurjanaH ||\\ 
\EN{801827141} samit tamaghamashnavad duHshaMsaM martyaM ripum |\\ 
\EN{801827142} yo asmatrA durhaNAvAnupa dvayuH ||\\ 
\EN{801827151} pAkatrA sthana devA hRtsu jAnItha martyam |\\ 
\EN{801827152} upa dvayuM cAdvayuM ca vasavaH ||\\ 
\EN{801828161} A sharma parvatAnAmotApAM vRNImahe |\\ 
\EN{801828162} dyAvAkSAmAre asmad rapas kRtam ||\\ 
\EN{801828171} te no bhadreNa sharmaNA yuSmAkaM nAvA vasavaH |\\ 
\EN{801828172} ati vishvAni duritA pipartana ||\\ 
\EN{801828181} tuce tanAya tat su no drAghIya AyurjIvase |\\ 
\EN{801828182} AdityAsaHsumahasaH kRNotana ||\\ 
\EN{801828191} yaj~no hILo vo antara AdityA asti mRLata |\\ 
\EN{801828192} yuSme id vo api Smasi sajAtye ||\\ 
\EN{801828201} bRhad varUthaM marutAM devaM trAtAramashvinA |\\ 
\EN{801828202} mitramImahe varuNaM svastaye ||\\ 
\EN{801828211} aneho mitrAryaman nRvad varuNa shaMsyam |\\ 
\EN{801828212} trivarUthaM maruto yanta nashchardiH ||\\ 
\EN{801828221} ye cid dhi mRtyubandhava AdityA manavaH smasi |\\ 
\EN{801828222} pra sU naAyurjIvase tiretana ||\\ 
\EN{801929011} taM gUrdhayA svarNaraM devAso devamaratiM dadhanvire |\\ 
\EN{801929012} devatrA havyamohire ||\\ 
\EN{801929021} vibhUtarAtiM vipra citrashociSamagnimILiSva yanturam |\\ 
\EN{801929022} asya medhasya somyasya sobhare premadhvarAya pUrvyam ||\\ 
\EN{801929031} yajiSThaM tvA vavRmahe devaM devatrA hotAramamartyam |\\ 
\EN{801929032} asya yaj~nasya sukratum ||\\ 
\EN{801929041} Urjo napAtaM subhagaM sudIditimagniM shreSThashociSam |\\ 
\EN{801929042} sa no mitrasya varuNasya so apAmA sumnaM yakSate divi ||\\ 
\EN{801929051} yaH samidhA ya AhutI yo vedena dadAsha marto agnaye |\\ 
\EN{801929052} yo namasA svadhvaraH ||\\ 
\EN{801930061} tasyedarvanto raMhayanta Ashavastasya dyumnitamaM yashaH |\\ 
\EN{801930062} na tamaMho devakRtaM kutashcana na martyakRtaM nashat ||\\ 
\EN{801930071} svagnayo vo agnibhiH syAma sUno sahasa UrjAM pate |\\ 
\EN{801930072} suvIrastvamasmayuH ||\\ 
\EN{801930081} prashaMsamAno atithirna mitriyo.agnI ratho na vedyaH |\\ 
\EN{801930082} tve kSemAso api santi sAdhavastvaM rAjA rayINAm ||\\ 
\EN{801930091} so addhA dAshvadhvaro.agne martaH subhaga sa prashaMsyaH |\\ 
\EN{801930092} sa dhIbhirastu sanitA ||\\ 
\EN{801930101} yasya tvamUrdhvo adhvarAya tiSThasi kSayadvIraH sa sAdhate |\\ 
\EN{801930102} so arvadbhiH sanitA sa vipanyubhiH sa shUraiH sanitA kRtam ||\\ 
\EN{801931111} yasyAgnirvapurgRhe stomaM cano dadhIta vishvavAryaH |\\ 
\EN{801931112} havyA vA veviSad viSaH ||\\ 
\EN{801931121} viprasya vA stuvataH sahaso yaho makSUtamasya rAtiSu |\\ 
\EN{801931122} avodevamuparimartyaM kRdhi vaso vividuSo vacaH ||\\ 
\EN{801931131} yo agniM havyadAtibhirnamobhirvA sudakSamAvivAsati |\\ 
\EN{801931132} girA vAjirashociSam ||\\ 
\EN{801931141} samidhA yo nishitI dAshadaditiM dhAmabhirasya martyaH |\\ 
\EN{801931142} vishvet sa dhIbhiH subhago janAnati dyumnairudna iva tAriSat ||\\ 
\EN{801931151} tadagne dyumnamA bhara yat sAsahat sadane kaM cidatriNam |\\ 
\EN{801931152} manyuM janasya dUDhyaH ||\\ 
\EN{801932161} yena caSTe varuNo mitro aryamA yena nAsatyA bhagaH |\\ 
\EN{801932162} vayaM tat te shavasA gAtuvittamA indratvotA vidhemahi ||\\ 
\EN{801932171} te ghedagne svAdhyo ye tvA vipra nidadhire nRcakSasam |\\ 
\EN{801932172} viprAso deva sukratum ||\\ 
\EN{801932181} ta id vediM subhaga ta AhutiM te sotuM cakrire divi |\\ 
\EN{801932182} taid vAjebhirjigyurmahad dhanaM ye tve kAmaM nyerire ||\\ 
\EN{801932191} bhadro no agnirAhuto bhadrA rAtiH subhaga bhadro adhvaraH |\\ 
\EN{801932192} bhadrA uta prashastayaH ||\\ 
\EN{801932201} bhadraM manaH kRNuSva vRtratUrye yenA samatsu sAsahaH |\\ 
\EN{801932202} ava sthirA tanuhi bhUri shardhatAM vanemA te abhiSTibhiH ||\\ 
\EN{801933211} ILe girA manurhitaM yaM devA dUtamaratiM nyerire |\\ 
\EN{801933212} yajiSThaM havyavAhanam ||\\ 
\EN{801933221} tigmajambhAya taruNAya rAjate prayo gAyasyagnaye |\\ 
\EN{801933222} yaH piMshate sUnRtAbhiH suvIryamagnirghRtebhirAhutaH ||\\ 
\EN{801933231} yadI ghRtebhirAhuto vAshImagnirbharata uccAva ca |\\ 
\EN{801933232} asura iva nirNijam ||\\ 
\EN{801933241} yo havyAnyairayatA manurhito deva AsA sugandhinA |\\ 
\EN{801933242} vivAsate vAryANi svadhvaro hotA devo amartyaH ||\\ 
\EN{801933251} yadagne martyastvaM syAmahaM mitramaho amartyaH |\\ 
\EN{801933252} sahasaH sUnavAhuta ||\\ 
\EN{801934261} na tvA rAsIyAbhishastaye vaso na pApatvAya santya |\\ 
\EN{801934262} na me stotAmatIvA na durhitaH syAdagne na pApayA ||\\ 
\EN{801934271} piturna putraH subhRto duroNa A devAnetu pra No haviH ||\\ 
\EN{801934281} tavAhamagna UtibhirnediSThAbhiH saceya joSamA vaso |\\ 
\EN{801934282} sadA devasya martyaH ||\\ 
\EN{801934291} tava kratvA saneyaM tava rAtibhiragne tava prashastibhiH |\\ 
\EN{801934292} tvAmidAhuH pramatiM vaso mamAgne harSasva dAtave ||\\ 
\EN{801934301} pra so agne tavotibhiH suvIrAbhistirate vAjabharmabhiH |\\ 
\EN{801934302} yasya tvaM sakhyamAvaraH ||\\ 
\EN{801935311} tava drapso nIlavAn vAsha Rtviya indhAnaH siSNavA dade |\\ 
\EN{801935312} tvaM mahInAmuSasAmasi priyaH kSapo vastuSu rAjasi ||\\ 
\EN{801935321} tamAganma sobharayaH sahasramuSkaM svabhiSTimavase |\\ 
\EN{801935322} samrAjaM trAsadasyavam ||\\ 
\EN{801935331} yasya te agne anye agnaya upakSito vayA iva |\\ 
\EN{801935332} vipo na dyumnA ni yuve janAnAM tava kSatrANi vardhayan ||\\ 
\EN{801935341} yamAdityAso adruhaH pAraM nayatha martyam |\\ 
\EN{801935342} maghonAM vishveSAM sudAnavaH ||\\ 
\EN{801935351} yUyaM rAjAnaH kaM ciccarSaNIsahaH kSayantaM mAnuSAnanu |\\ 
\EN{801935352} vayaM te vo varuNa mitrAryaman syAmed Rtasya rathyaH ||\\ 
\EN{801935361} adAn me paurukutsyaH pa~ncAshataM trasadasyurvadhUnAm |\\ 
\EN{801935362} maMhiSTho aryaH satpatiH ||\\ 
\EN{801935371} uta me prayiyorvayiyoH suvAstvA adhi tugvani |\\ 
\EN{801935372} tisR^INAMsaptatInAM shyAvaH praNetA bhuvad vasurdiyAnAM patiH ||\\ 
\EN{802036011} A gantA mA riSaNyata prasthAvAno mApa sthAtA samanyavaH |\\ 
\EN{802036012} sthirA cin namayiSNavaH ||\\ 
\EN{802036021} vILupavibhirmaruta RbhukSaNa A rudrAsaH sudItibhiH |\\ 
\EN{802036022} iSA no adyA gatA puruspRho yaj~namA sobharIyavaH ||\\ 
\EN{802036031} vidmA hi rudriyANAM shuSmamugraM marutAM shimIvatAm |\\ 
\EN{802036032} viSNoreSasya mILhuSAm ||\\ 
\EN{802036041} vi dvIpAni pApatan tiSThad duchunobhe yujanta rodasI |\\ 
\EN{802036042} pra dhanvAnyairata shubhrakhAdayo yadejatha svabhAnavaH ||\\ 
\EN{802036051} acyutA cid vo ajmannA nAnadati parvatAso vanaspatiH |\\ 
\EN{802036052} bhUmiryAmeSu rejate ||\\ 
\EN{802037061} amAya vo maruto yAtave dyaurjihIta uttarA bRhat |\\ 
\EN{802037062} yatrA naro dedishate tanUSvA tvakSAMsi bAhvojasaH ||\\ 
\EN{802037071} svadhAmanu shriyaM naro mahi tveSA amavanto vRSapsavaH |\\ 
\EN{802037072} vahante ahrutapsavaH ||\\ 
\EN{802037081} gobhirvANo ajyate sobharINAM rathe koshe hiraNyaye |\\ 
\EN{802037082} gobandhavaH sujAtAsa iSe bhuje mahAnto naH sparase nu ||\\ 
\EN{802037091} prati vo vRSada~njayo vRSNe shardhAya mArutAya bharadhvam |\\ 
\EN{802037092} havyA vRSaprayAvNe ||\\ 
\EN{802037101} vRSaNashvena maruto vRSapsunA rathena vRSanAbhinA |\\ 
\EN{802037102} A shyenAso na pakSiNo vRthA naro havyA no vItaye gata ||\\ 
\EN{802038111} samAnama~njyeSAM vi bhrAjante rukmAso adhi bAhuSu |\\ 
\EN{802038112} davidyutaty RSTayaH ||\\ 
\EN{802038121} ta ugrAso vRSaNa ugrabAhavo nakiS TanUSu yetire |\\ 
\EN{802038122} sthirA dhanvAnyAyudhA ratheSu vo.anIkeSvadhi shriyaH ||\\ 
\EN{802038131} yeSAmarNo na sapratho nAma tveSaM shashvatAmekamidbhuje |\\ 
\EN{802038132} vayo na pitryaM sahaH ||\\ 
\EN{802038141} tAn vandasva marutastAnupa stuhi teSAM hi dhunInAm |\\ 
\EN{802038142} arANAM na caramastadeSAM dAnA mahnA tadeSAm ||\\ 
\EN{802038151} subhagaH sa va UtiSvAsa pUrvAsu maruto vyuSTiSu |\\ 
\EN{802038152} yovA nUnamutAsati ||\\ 
\EN{802039161} yasya vA yUyaM prati vAjino nara A havyA vItaye gatha |\\ 
\EN{802039162} abhi Sa dyumnairuta vAjasAtibhiH sumnA vo dhUtayo nashat ||\\ 
\EN{802039171} yathA rudrasya sUnavo divo vashantyasurasya vedhasaH |\\ 
\EN{802039172} yuvAnastathedasat ||\\ 
\EN{802039181} ye cArhanti marutaH sudAnavaH sman mILhuSashcaranti ye |\\ 
\EN{802039182} atashcidA na upa vasyasA hRdA yuvAna A vavRdhvam ||\\ 
\EN{802039191} yUna U Su naviSThayA vRSNaH pAvakAnabhi sobhare girA |\\ 
\EN{802039192} gAya gA iva carkRSat ||\\ 
\EN{802039201} sAhA ye santi muSTiheva havyo vishvAsu pRtsu hotRSu |\\ 
\EN{802039202} vRSNashcandrAn na sushravastamAn girA vandasva maruto aha ||\\ 
\EN{802040211} gAvashcid ghA samanyavaH sajAtyena marutaH sabandhavaH |\\ 
\EN{802040212} rihate kakubho mithaH ||\\ 
\EN{802040221} martashcid vo nRtavo rukmavakSasa upa bhrAtRtvamAyati |\\ 
\EN{802040222} adhino gAta marutaH sadA hi va Apitvamasti nidhruvi ||\\ 
\EN{802040231} maruto mArutasya na A bheSajasya vahatA sudAnavaH |\\ 
\EN{802040232} yUyaMsakhAyaH saptayaH ||\\ 
\EN{802040241} yAbhiH sindhumavatha yAbhistUrvatha yAbhirdashasyathAkrivim |\\ 
\EN{802040242} mayo no bhUtotibhirmayobhuvaH shivAbhirasacadviSaH ||\\ 
\EN{802040251} yat sindhau yadasiknyAM yat samudreSu marutaH subarhiSaH |\\ 
\EN{802040252} yat parvateSu bheSajam ||\\ 
\EN{802040261} vishvaM pashyanto bibhRthA tanUSvA tenA no adhi vocata |\\ 
\EN{802040262} kSamA rapo maruta Aturasya na iSkartA vihrutaM punaH ||\\  
\EN{802101011} vayamu tvAmapUrvya sthUraM na kaccid bharanto.avasyavaH |\\ 
\EN{802101012} vAje citraM havAmahe ||\\ 
\EN{802101021} upa tvA karmannUtaye sa no yuvograshcakrAma yo dhRSat |\\ 
\EN{802101022} tvAmid dhyavitAraM vavRmahe sakhAya indra sAnasim ||\\ 
\EN{802101031} A yAhIma indavo.ashvapate gopata urvarApate |\\ 
\EN{802101032} somaM somapate piba ||\\ 
\EN{802101041} vayaM hi tvA bandhumantamabandhavo viprAsa indra yemima |\\ 
\EN{802101042} yA te dhAmAni vRSabha tebhirA gahi vishvebhiH somapItaye ||\\ 
\EN{802101051} sIdantaste vayo yathA goshrIte madhau madire vivakSaNe |\\ 
\EN{802101052} abhi tvAmindra nonumaH ||\\ 
\EN{802102061} achA ca tvainA namasA vadAmasi kiM muhushcid vi dIdhayaH |\\ 
\EN{802102062} santi kAmAso harivo dadiS TvaM smo vayaM santi no dhiyaH ||\\ 
\EN{802102071} nUtnA idindra te vayamUtI abhUma nahi nU te adrivaH |\\ 
\EN{802102072} vidmA purA parINasaH ||\\ 
\EN{802102081} vidmA sakhitvamuta shUra bhojyamA te tA vajrinnImahe |\\ 
\EN{802102082} uto samasminnA shishIhi no vaso vAje sushipra gomati ||\\ 
\EN{802102091} yo na idam\-idaM purA pra vasya AninAya tamu va stuSe |\\ 
\EN{802102092} sakhAya indramUtaye ||\\ 
\EN{802102101} haryashvaM satpatiM carSaNIsahaM sa hi SmA yo amandata |\\ 
\EN{802102102} A tu naH sa vayati gavyamashvyaM stotRbhyo maghavA shatam ||\\ 
\EN{802103111} tvayA ha svid yujA vayaM prati shvasantaM vRSabha bruvImahi |\\ 
\EN{802103112} saMsthe janasya gomataH ||\\ 
\EN{802103121} jayema kAre puruhUta kAriNo.abhi tiSThema dUDhyaH |\\ 
\EN{802103122} nRbhirvRtraM hanyAma shUshuyAma cAverindra pra No dhiyaH ||\\ 
\EN{802103131} abhrAtRvyo anA tvamanApirindra januSA sanAdasi |\\ 
\EN{802103132} yudhedApitvamichase ||\\ 
\EN{802103141} nakI revantaM sakhyAya vindase pIyanti te surAshvaH |\\ 
\EN{802103142} yadA kRNoSi nadanuM samUhasyAdit piteva hUyase ||\\ 
\EN{802103151} mA te amAjuro yathA mUrAsa indra sakhye tvAvataH |\\ 
\EN{802103152} ni SadAma sacA sute ||\\ 
\EN{802104161} mA te godatra nirarAma rAdhasa indra mA te gRhAmahi |\\ 
\EN{802104162} dRLhA cidaryaH pra mRshAbhyA bhara na te dAmAna Adabhe ||\\ 
\EN{802104171} indro vA ghediyan maghaM sarasvatI vA subhagA dadirvasu |\\ 
\EN{802104172} tvaM vA citra dAshuSe ||\\ 
\EN{802104181} citra id rAjA rAjakA idanyake yake sarasvatImanu |\\ 
\EN{802104182} parjanya iva tatanad dhi vRSTyA sahasramayutA dadat ||\\ 
\EN{802205011} o tyamahva A rathamadyA daMsiSThamUtaye |\\ 
\EN{802205012} yamashvinA suhavA rudravartanI A sUryAyai tasthathuH ||\\ 
\EN{802205021} pUrvAyuSaM suhavaM puruspRhaM bhujyuM vAjeSu pUrvyam |\\ 
\EN{802205022} sacanAvantaM sumatibhiH sobhare vidveSasamanehasam ||\\ 
\EN{802205031} iha tyA purubhUtamA devA namobhirashvinA |\\ 
\EN{802205032} arvAcInA svavase karAmahe gantArA dashuSo gRham ||\\ 
\EN{802205041} yuvo rathasya pari cakramIyata IrmAnyad vAmiSaNyati |\\ 
\EN{802205042} asmAnachA sumatirvAM shubhas patI A dhenuriva dhAvatu ||\\ 
\EN{802205051} ratho yo vAM trivandhuro hiraNyabhIshurashvinA |\\ 
\EN{802205052} pari dyAvApRthivI bhUSati shrutastena nAsatyA gatam ||\\ 
\EN{802206061} dashasyantA manave pUrvyaM divi yavaM vRkeNa karSathaH |\\ 
\EN{802206062} tA vAmadya sumatibhiH shubhas patI ashvinA pra stuvImahi ||\\ 
\EN{802206071} upa no vajinIvasU yAtaM Rtasya pathibhiH |\\ 
\EN{802206072} yebhistRkSiM vRSaNA trasadasyavaM mahe kSatrAya jinvathaH ||\\ 
\EN{802206081} ayaM vAmadribhiH sutaH somo nara vRSaNvasu |\\ 
\EN{802206082} A yAtaM somapItaye pibataM dAshuSo gRhe ||\\ 
\EN{802206091} A hi ruhatamashvinA rathe koshe hiraNyaye vRSaNvasU |\\ 
\EN{802206092} yu~njAthAM pIvarIriSaH ||\\ 
\EN{802206101} yAbhiH pakthamavatho yAbhiradhriguM yAbhirbabhruM vijoSasam |\\ 
\EN{802206102} tAbhirno makSU tUyamashvinA gataM bhiSajyataMyadAturam ||\\ 
\EN{802207111} yadadhrigAvo adhrigU idA cidahno ashvinA havAmahe |\\ 
\EN{802207112} vayaM gIrbhirvipanyavaH ||\\ 
\EN{802207121} tAbhirA yAtaM vRSaNopa me havaM vishvapsuM vishvavAryam |\\ 
\EN{802207122} iSA maMhiSThA purubhUtamA narA yAbhiH kriviM vavRdhustAbhirA gatam ||\\ 
\EN{802207131} tAvidA cidahAnAM tAvashvinA vandamAna upa bruve |\\ 
\EN{802207132} tA u namobhirImahe ||\\ 
\EN{802207141} tAvid doSA tA uSasi shubhas patI tA yAman rudravartanI |\\ 
\EN{802207142} mA no martAya ripave vAjinIvasU paro rudrAvati khyatam ||\\ 
\EN{802207151} A sugmyAya sugmyaM prAtA rathenAshvinA vA sakSaNI |\\ 
\EN{802207152} huve piteva sobharI ||\\ 
\EN{802208161} manojavasA vRSaNA madacyutA makSuMgamAbhirutibhiH |\\ 
\EN{802208162} ArAttAccid bhUtamasme avase purvIbhiH purubhojasA ||\\ 
\EN{802208171} A no ashvAvadashvinA vartiryAsiSTaM madhupAtamA narA |\\ 
\EN{802208172} gomad dasrA hiraNyavat ||\\ 
\EN{802208181} suprAvargaM suvIryaM suSThu vAryamanAdhRSTaM rakSasvinA |\\ 
\EN{802208182} asminnA vAmAyAne vAjinIvasU vishvA vAmAni dhImahi ||\\ 
\EN{802309011} ILiSvA hi pratIvyaM yajasva jAtavedasam |\\ 
\EN{802309012} cariSNudhUmamagRbhItashociSam ||\\ 
\EN{802309021} dAmAnaM vishvacarSaNe.agniM vishvamano girA |\\ 
\EN{802309022} uta stuSe viSpardhaso rathAnAm ||\\ 
\EN{802309031} yeSAmAbAdha Rgmiya iSaH pRkSashca nigrabhe |\\ 
\EN{802309032} upavidAvahnirvindate vasu ||\\ 
\EN{802309041} udasya shocirasthAd dIdiyuSo vyajaram |\\ 
\EN{802309042} tapurjambhasya sudyuto gaNashriyaH ||\\ 
\EN{802309051} udu tiSTha svadhvara stavAno devyA kRpA |\\ 
\EN{802309052} abhikhyA bhAsA bRhatA shushukvaniH ||\\ 
\EN{802310061} agne yAhi sushastibhirhavyA juhvAna AnuSak |\\ 
\EN{802310062} yathA dUto babhUtha havyavAhanaH ||\\ 
\EN{802310071} agniM vaH pUrvyaM huve hotAraM carSaNInAm |\\ 
\EN{802310072} tamayA vAcA gRNe tamu va stuSe ||\\ 
\EN{802310081} yaj~nebhiradbhutakratuM yaM kRpA sUdayanta it |\\ 
\EN{802310082} mitraM na jane sudhitaM RtAvani ||\\ 
\EN{802310091} RtAvAnaM RtAyavo yaj~nasya sAdhanaM girA |\\ 
\EN{802310092} upo enaM jujuSurnamasas pade ||\\ 
\EN{802310101} achA no aN^girastamaM yaj~nAso yantu saMyataH |\\ 
\EN{802310102} hotA yo asti vikSvA yashastamaH ||\\ 
\EN{802311111} agne tava tye ajarendhAnAso bRhad bhAH |\\ 
\EN{802311112} ashvA iva vRSaNastaviSIyavaH ||\\ 
\EN{802311121} sa tvaM na UrjAM pate rayiM rAsva suvIryam |\\ 
\EN{802311122} prAva nastoke tanaye samatsvA ||\\ 
\EN{802311131} yad vA u vishpatiH shitaH suprIto manuSo visi |\\ 
\EN{802311132} vishvedagniH prati rakSAMsi sedhati ||\\ 
\EN{802311141} shruSTyagne navasya me stomasya vIra vishpate |\\ 
\EN{802311142} ni mAyinastapuSa rakSaso daha ||\\ 
\EN{802311151} na tasya mAyayA cana ripurIshIta martyaH |\\ 
\EN{802311152} yo agnaye dadAsha havyadAtibhiH ||\\ 
\EN{802312161} vyashvastvA vasuvidamukSaNyuraprINAd RSiH |\\ 
\EN{802312162} maho rayetamu tvA samidhImahi ||\\ 
\EN{802312171} ushanA kavyastvA ni hotAramasAdayat |\\ 
\EN{802312172} AyajiM tvA manavejAtavedasam ||\\ 
\EN{802312181} vishve hi tvA sajoSaso devAso dUtamakrata |\\ 
\EN{802312182} shruSTI deva prathamo yaj~niyo bhuvaH ||\\ 
\EN{802312191} imaM ghA vIro amRtaM dUtaM kRNvIta martyaH |\\ 
\EN{802312192} pAvakaMkRSNavartaniM vihAyasam ||\\ 
\EN{802312201} taM huvema yatasrucaH subhAsaM shukrashociSam |\\ 
\EN{802312202} vishAmagnimajaraM pratnamIDyam ||\\ 
\EN{802313211} yo asmai havyadAtibhirAhutiM marto.avidhat |\\ 
\EN{802313212} bhUri poSaMsa dhatte vIravad yashaH ||\\ 
\EN{802313221} prathamaM jAtavedasamagniM yaj~neSu pUrvyam |\\ 
\EN{802313222} prati srugeti namasA haviSmatI ||\\ 
\EN{802313231} AbhirvidhemAgnaye jyeSThAbhirvyashvavat |\\ 
\EN{802313232} maMhiSThAbhirmatibhiH shukrashociSe ||\\ 
\EN{802313241} nUnamarca vihAyase stomebhiH sthUrayUpavat |\\ 
\EN{802313242} RSe vaiyashvadamyAyAgnaye ||\\ 
\EN{802313251} atithiM mAnuSANAM sUnuM vanaspatInAm |\\ 
\EN{802313252} viprA agnimavase pratnamILate ||\\ 
\EN{802314261} maho vishvAnabhi Sato.abhi havyAni mAnuSA |\\ 
\EN{802314262} agne ni Satsi namasAdhi barhiSi ||\\ 
\EN{802314271} vaMsvA no vAryA puru vaMsva rAyaH puruspRhaH |\\ 
\EN{802314272} suvIryasya prajAvato yashasvataH ||\\ 
\EN{802314281} tvaM varo suSAmNe.agne janAya codaya |\\ 
\EN{802314282} sadA vaso rAtiM yaviSTha shashvate ||\\ 
\EN{802314291} tvaM hi supratUrasi tvaM no gomatIriSaH |\\ 
\EN{802314292} maho rAyaH sAtimagne apA vRdhi ||\\ 
\EN{802314301} agne tvaM yashA asyA mitrAvaruNA vaha |\\ 
\EN{802314302} RtAvAnA samrAjA pUtadakSasA ||\\ 
\EN{802415011} sakhAya A shiSAmahi brahmendrAya vajriNe |\\ 
\EN{802415012} stuSa U Suvo nRtamAya dhRSNave ||\\ 
\EN{802415021} shavasa hyasi shruto vRtrahatyena vRtrahA |\\ 
\EN{802415022} maghairmaghono ati shUra dAshasi ||\\ 
\EN{802415031} sa na stavAna A bhara rayiM citrashravastamam |\\ 
\EN{802415032} nireke cid yo harivo vasurdadiH ||\\ 
\EN{802415041} A nirekamuta priyamindra darSi janAnAm |\\ 
\EN{802415042} dhRSatA dhRSNo stavamAna A bhara ||\\ 
\EN{802415051} na te savyaM na dakSiNaM hastaM varanta AmuraH |\\ 
\EN{802415052} na paribAdho harivo gaviSTiSu ||\\ 
\EN{802416061} A tvA gobhiriva vrajaM gIrbhir{R}NomyadrivaH |\\ 
\EN{802416062} A sma kAmaM jariturA manaH pRNa ||\\ 
\EN{802416071} vishvani vishvamanaso dhiyA no vRtrahantama |\\ 
\EN{802416072} ugra praNetaradhi Su vaso gahi ||\\ 
\EN{802416081} vayaM te asya vRtrahan vidyAma shUra navyasaH |\\ 
\EN{802416082} vaso spArhasya puruhUta rAdhasaH ||\\ 
\EN{802416091} indra yathA hyasti te.aparItaM nRto shavaH |\\ 
\EN{802416092} amRkta rAtiH puruhUta dAshuSe ||\\ 
\EN{802416101} A vRSasva mahAmaha mahe nRtama rAdhase |\\ 
\EN{802416102} dRLhashcid dRhya maghavan maghattaye ||\\ 
\EN{802417111} nU anyatrA cidadrivastvan no jagmurashasaH |\\ 
\EN{802417112} maghava~nchagdhi tava tan na utibhiH ||\\ 
\EN{802417121} nahyaN^ga nRto tvadanyaM vindAmi rAdhase |\\ 
\EN{802417122} rAye dyumnAyashavase ca girvaNaH ||\\ 
\EN{802417131} endumindrAya si~ncata pibati somyaM madhu |\\ 
\EN{802417132} pra rAdhasA codayAte mahitvanA ||\\ 
\EN{802417141} upo harINAM patiM dakSaM pR~ncantamabravam |\\ 
\EN{802417142} nUnaM shrudhi stuvato ashvyasya ||\\ 
\EN{802417151} nahyaN^ga purA cana jaj~ne vIratarastvat |\\ 
\EN{802417152} nakI rAyA naivathA na bhandanA ||\\ 
\EN{802418161} edu madhvo madintaraM si~nca vAdhvaryo andhasaH |\\ 
\EN{802418162} evA hi vIra stavate sadAvRdhaH ||\\ 
\EN{802418171} indra sthAtarharINAM nakiS Te pUrvyastutim |\\ 
\EN{802418172} udAnaMshashavasA na bhandanA ||\\ 
\EN{802418181} taM vo vAjAnAM patimahUmahi shravasyavaH |\\ 
\EN{802418182} aprAyubhiryaj~nebhirvAvRdhenyam ||\\ 
\EN{802418191} eto nvindraM stavAma sakhAyaH stomyaM naram |\\ 
\EN{802418192} kRStIryo vishvA abhyastyeka it ||\\ 
\EN{802418201} agorudhAya gaviSe dyukSAya dasmyaM vacaH |\\ 
\EN{802418202} ghRtAt svAdIyo madhunashca vocata ||\\ 
\EN{802419211} yasyAmitAni vIryA na rAdhaH paryetave |\\ 
\EN{802419212} jyotirna vishvamabhyasti dakSiNA ||\\ 
\EN{802419221} stuhIndraM vyashvavadanUrmiM vAjinaM yamam |\\ 
\EN{802419222} aryo gayammaMhamAnaM vi dAshuSe ||\\ 
\EN{802419231} evA nUnamupa stuhi vaiyashva dashamaM navam |\\ 
\EN{802419232} suvidvAMsaM carkRtyaM caraNInAm ||\\ 
\EN{802419241} vetthA hi nir{R}tInAM vajrahasta parivRjam |\\ 
\EN{802419242} ahar\-ahaH shundhyuH paripadAmiva ||\\ 
\EN{802419251} tadindrAva A bhara yenA daMsiSTha kRtvane |\\ 
\EN{802419252} dvitA kutsAya shishnatho ni codaya ||\\ 
\EN{802420261} tamu tvA nUnamImahe navyaM daMsiSTha sanyase |\\ 
\EN{802420262} sa tvaMno vishvA abhimAtIH sakSaNiH ||\\ 
\EN{802420271} ya RkSAdaMhaso mucad yo vAryAt sapta sindhuSu |\\ 
\EN{802420272} vadhardAsasya tuvinRmNa nInamaH ||\\ 
\EN{802420281} yathA varo suSAmNe sanibhya Avaho rayim |\\ 
\EN{802420282} vyashvebhyaH subhage vajinIvati ||\\ 
\EN{802420291} A nAryasya dakSiNA vyashvAnetu sominaH |\\ 
\EN{802420292} sthUraM ca rAdhaH shatavat sahasravat ||\\ 
\EN{802420301} yat tvA pRchAdIjAnaH kuhayA kuhayAkRte |\\ 
\EN{802420302} eSo apashritovalo gomatImava tiSThati ||\\ 
\EN{802521011} tA vAM vishvasya gopA devA deveSu yaj~niya |\\ 
\EN{802521012} RtAvAnA yajase putadakSasA ||\\ 
\EN{802521021} mitrA tanA na rathyA varuNo yashca sukratuH |\\ 
\EN{802521022} sanAt sujAtA tanayA dhRtavratA ||\\ 
\EN{802521031} tA mAtA vishvavedasAsuryAya pramahasA |\\ 
\EN{802521032} mahi jajAnAditir{R}tAvarI ||\\ 
\EN{802521041} mahAntA mitrAvaruNA samrAjA devAvasurA |\\ 
\EN{802521042} RtAvAnAvRtamA ghoSato bRhat ||\\ 
\EN{802521051} napAtA shavaso mahaH sUnU dakSasya sukratu |\\ 
\EN{802521052} sRpradAnU iSo vAstvadhi kSitaH ||\\ 
\EN{802522061} saM yA dAnUni yemathurdivyAH pArthivIriSaH |\\ 
\EN{802522062} nabhasvatIrA vAM carantu vRSTayaH ||\\ 
\EN{802522071} adhi yA bRhato divo.abhi yUtheva pashyataH |\\ 
\EN{802522072} RtAvAnA samrAjA namase hitA ||\\ 
\EN{802522081} RtAvAnA ni SedatuH sAmrAjyAya sukratU |\\ 
\EN{802522082} dhRtavratA kSatriyA kSatramashatuH ||\\ 
\EN{802522091} akSNashcid gAtuvittaranulbaNena cakSasA |\\ 
\EN{802522092} ni cin miSantA nicirA ni cikyatuH ||\\ 
\EN{802522101} uta no devyaditiruruSyatAM nAsatyA |\\ 
\EN{802522102} uruSyantu maruto vRddhashavasaH ||\\ 
\EN{802523111} te no nAvamuruSyata divA naktaM sudAnavaH |\\ 
\EN{802523112} ariSyanto nipAyubhiH sacemahi ||\\ 
\EN{802523121} aghnate viSNave vayamariSyantaH sudAnave |\\ 
\EN{802523122} shrudhi svayAvan sindho pUrvacittaye ||\\ 
\EN{802523131} tad vAryaM vRNImahe variSThaM gopayatyam |\\ 
\EN{802523132} mitro yat pAnti varuNo yadaryamA ||\\ 
\EN{802523141} uta naH sindhurapAM tan marutastadashvinA |\\ 
\EN{802523142} indro viSNurmIDhvAMsaH sajoSasaH ||\\ 
\EN{802523151} te hi SmA vanuSo naro.abhimAtiM kayasya cit |\\ 
\EN{802523152} tigmaM nakSodaH pratighnanti bhUrNayaH ||\\ 
\EN{802524161} ayameka itthA purUru caSTe vi viSpatiH |\\ 
\EN{802524162} tasya vratAnyanu vashcaramasi ||\\ 
\EN{802524171} anu pUrvANyokyA sAmrAjyasya sashcima |\\ 
\EN{802524172} mitrasya vratA varuNasya dirghashrut ||\\ 
\EN{802524181} pari yo rashminA divo.antAn mame pRthivyAH |\\ 
\EN{802524182} ubhe A papraurodasI mahitvA ||\\ 
\EN{802524191} udu Sya sharaNe divo jyotirayaMsta sUryaH |\\ 
\EN{802524192} agnirna shukraH samidhAna AhutaH ||\\ 
\EN{802524201} vaco dIrghaprasadmanIshe vAjasya gomataH |\\ 
\EN{802524202} Ishe hi pitvo'viSasya dAvane ||\\ 
\EN{802525211} tat sUryaM rodasI ubhe doSA vastorupa bruve |\\ 
\EN{802525212} bhojeSvasmAnabhyuccarA sadA ||\\ 
\EN{802525221} RjramukSaNyAyane rajataM harayANe |\\ 
\EN{802525222} rathaM yuktamasanAma suSAmaNi ||\\ 
\EN{802525231} tA me ashvyAnAM harINAM nitoshanA |\\ 
\EN{802525232} uto nu kRtvyAnAM nRvAhasA ||\\ 
\EN{802525241} smadabhISU kashAvantA viprA naviSThayA matI |\\ 
\EN{802525242} maho vAjinAvarvantA sacAsanam ||\\ 
\EN{802626011} yuvoru SU rathaM huve sadhastutyAya suriSu |\\ 
\EN{802626012} aturtadakSAvRSaNA vRSaNvasU ||\\ 
\EN{802626021} yuvaM varo suSAmNe mahe tane nAsatyA |\\ 
\EN{802626022} avobhiryatho vRSaNa vRSaNvasU ||\\ 
\EN{802626031} tA vAmadya havAmahe havyebhirvajinIvasU |\\ 
\EN{802626032} pUrvIriSa iSayantAvati kSapaH ||\\ 
\EN{802626041} A vAM vAhiSTho ashvinA ratho yAtu shruto nara |\\ 
\EN{802626042} upa stomAn turasya darshathaH shriye ||\\ 
\EN{802626051} juhurANA cidashvinA manyethAM vRSaNvasU |\\ 
\EN{802626052} yuvaM hi rudrA parSatho ati dviSaH ||\\ 
\EN{802627061} dasrA hi vishvamAnuSaM makSUbhiH paridIyathaH |\\ 
\EN{802627062} dhiyaMjinvA madhuvarNA shubhas patI ||\\ 
\EN{802627071} upa no yAtamashvinA rAyA vishvapuSA saha |\\ 
\EN{802627072} maghavAnA suvIrAvanapacyutA ||\\ 
\EN{802627081} A me asya pratIvyamindranAsatyA gatam |\\ 
\EN{802627082} devA devebhiradya sacanastamA ||\\ 
\EN{802627091} vayaM hi vAM havAmaha ukSaNyanto vyashvavat |\\ 
\EN{802627092} sumatibhirupa viprAvihA gatam ||\\ 
\EN{802627101} ashvinA sv RSe stuhi kuvit te shravato havam |\\ 
\EN{802627102} nedIyasaH kULayAtaH paNInruta ||\\ 
\EN{802628111} vaiyashvasya shrutaM naroto me asya vedathaH |\\ 
\EN{802628112} sajoSasA varuNo mitro aryamA ||\\ 
\EN{802628121} yuvAdattasya dhiSNyA yuvAnItasya sUribhiH |\\ 
\EN{802628122} ahar\-aharvRSaNa mahyaM shikSatam ||\\ 
\EN{802628131} yo vAM yaj~nebhirAvRto.adhivastra vadhUriva |\\ 
\EN{802628132} saparyanta shubhe cakrAte ashvinA ||\\ 
\EN{802628141} yo vAmuruvyacastamaM ciketati nRpAyyam |\\ 
\EN{802628142} vartirashvinA pari yAtamasmayU ||\\ 
\EN{802628151} asmabhyaM su vRSaNvasU yAtaM vartirnRpayyam |\\ 
\EN{802628152} viSudruheva yaj~namUhathurgirA ||\\ 
\EN{802629161} vAhiSTho vAM havAnAM stomo dUto huvan narA |\\ 
\EN{802629162} yuvAbhyAM bhUtvashvinA ||\\ 
\EN{802629171} yadado divo arNava iSo va madatho gRhe |\\ 
\EN{802629172} shrutamin me amartyA ||\\ 
\EN{802629181} uta syA shvetayAvarI vAhiSThA vAM nadInAm |\\ 
\EN{802629182} sindhurhiraNyavartaniH ||\\ 
\EN{802629191} smadetaya sukIrtyAshvinA shvetayA dhiyA |\\ 
\EN{802629192} vahethe shubhrayAvAnA ||\\ 
\EN{802629201} yukSvA hi tvaM rathAsahA yuvasva poSyA vaso |\\ 
\EN{802629202} An no vAyo madhu pibAsmAkaM savanA gahi ||\\ 
\EN{802630211} tava vAyav Rtaspate tvaSTurjAmAtaradbhuta |\\ 
\EN{802630212} avAMsyA vRNImahe ||\\ 
\EN{802630221} tvaSTurjAmAtaraM vayamIshAnaM rAya Imahe |\\ 
\EN{802630222} sutAvanto vayuM dyumnA janAsaH ||\\ 
\EN{802630231} vAyo yAhi shivA divo vahasva su svashvyam |\\ 
\EN{802630232} vahasva mahaHpRthupakSasA rathe ||\\ 
\EN{802630241} tvAM hi supsarastamaM nRSadaneSu hUmahe |\\ 
\EN{802630242} grAvANaM nAshvapRSThaM maMhanA ||\\ 
\EN{802630251} sa tvaM no deva manasA vAyo mandAno agriyaH |\\ 
\EN{802630252} kRdhi vAjAnapo dhiyaH ||\\ 
\EN{802731011} agnirukthe purohito grAvANo barhiradhvare |\\ 
\EN{802731012} RcA yAmi maruto brahmaNas patiM devAnavo vareNyam ||\\ 
\EN{802731021} A pashuM gAsi pRthivIM vanaspatInuSAsA naktamoSadhIH |\\ 
\EN{802731022} vishve ca no vasavo vishvavedaso dhInAM bhUta prAvitAraH ||\\ 
\EN{802731031} pra sU na etvadhvaro.agnA deveSu pUrvyaH |\\ 
\EN{802731032} AdityeSu pra varuNe dhRtavrate marutsu vishvabhAnuSu ||\\ 
\EN{802731041} vishve hi SmA manave vishvavedaso bhuvan vRdhe rishAdasaH |\\ 
\EN{802731042} ariSTebhiH pAyubhirvishvavedaso yantA no.avRkaM chardiH ||\\ 
\EN{802731051} A no adya samanaso gantA vishve sajoSasaH |\\ 
\EN{802731052} RcA girA maruto devyadite sadane pastye mahi ||\\ 
\EN{802732061} abhi priyA maruto yA vo ashvyA havyA mitra prayAthana |\\ 
\EN{802732062} Abarhirindro varuNasturA nara AdityAso sadantu naH ||\\ 
\EN{802732071} vayaM vo vRktabarhiSo hitaprayasa AnuSak |\\ 
\EN{802732072} sutasomAso varuNa havAmahe manuSvadiddhAgnayaH ||\\ 
\EN{802732081} A pra yAta maruto viSNo ashvinA pUSan mAkInayA dhiyA |\\ 
\EN{802732082} indra A yAtu prathamaH saniSyubhirvRSA yo vRtrahA gRNe ||\\ 
\EN{802732091} vi no devAso adruho.achidraM sharma yachata |\\ 
\EN{802732092} na yad dUrAd vasavo nU cidantito varUthamAdadharSati ||\\ 
\EN{802732101} asti hi vaH sajAtyaM rishAdaso devAso astyApyam |\\ 
\EN{802732102} pra NaH pUrvasmai suvitAya vocata makSU sumnAya navyase ||\\ 
\EN{802733111} idA hi va upastutimidA vAmasya bhaktaye |\\ 
\EN{802733112} upa vo vishvavedaso namasyurAnasRkSyanyAmiva ||\\ 
\EN{802733121} udu Sya vaH savitA supraNItayo.asthAdUrdhvo vareNyaH |\\ 
\EN{802733122} ni dvipAdashcatuSpAdo arthino.avishran patayiSNavaH ||\\ 
\EN{802733131} devaM\-devaM vo.avase devaM\-devamabhiSTaye |\\ 
\EN{802733132} devaM\-devaM huvema vAjasAtaye gRNanto devyA dhiyA ||\\ 
\EN{802733141} devAso hi SmA manave samanyavo vishve sAkaM sarAtayaH |\\ 
\EN{802733142} te no adya te aparaM tuce tu no bhavantu varivovidaH ||\\ 
\EN{802733151} pra vaH shaMsAmyadruhaH saMstha upastutInAm |\\ 
\EN{802733152} na taM dhUrtirvaruNa mitra martyaM yo vo dhAmabhyo.avidhat ||\\ 
\EN{802733161} pra sa kSayaM tirate vi mahIriSo yo vo varAya dAshati |\\ 
\EN{802733162} pra prajAbhirjAyate dharmaNas paryariSTaH sarva edhate ||\\ 
\EN{802734171} Rte sa vindate yudhaH sugebhiryAtyadhvanaH |\\ 
\EN{802734172} aryamA mitrovaruNaH sarAtayo yaM trAyante sajoSasaH ||\\ 
\EN{802734181} ajre cidasmai kRNuthA nya~ncanaM durge cidA susaraNam |\\ 
\EN{802734182} eSA cidasmAdashaniH paro nu sAsredhantI vi nashyatu ||\\ 
\EN{802734191} yadadya sUrya udyati priyakSatrA RtaM dadha |\\ 
\EN{802734192} yan nimruci prabudhi vishvavedaso yad vA madhyandine divaH ||\\ 
\EN{802734201} yad vAbhipitve asurA RtaM yate chardiryema vi dAshuSe |\\ 
\EN{802734202} vayaM tad vo vasavo vishvavedasa upa stheyAma madhya A ||\\ 
\EN{802734211} yadadya sUra udite yan madhyandina Atuci |\\ 
\EN{802734212} vAmaM dhattha manave vishvavedaso juhvAnAya pracetase ||\\ 
\EN{802734221} vayaM tad vaH samrAja A vRNImahe putro na bahupAyyam |\\ 
\EN{802734222} ashyAma tadAdityA juhvato haviryena vasyo.anashAmahai ||\\ 
\EN{802835011} ye triMshati trayas paro devAso barhirAsadan |\\ 
\EN{802835012} vidannahadvitAsanan ||\\ 
\EN{802835021} varuNo mitro aryamA smadrAtiSAco agnayaH |\\ 
\EN{802835022} patnIvanto vaSaTkRtAH ||\\ 
\EN{802835031} te no gopA apAcyAsta udak ta itthA nyak |\\ 
\EN{802835032} purastAt sarvayA vishA ||\\ 
\EN{802835041} yathA vashanti devAstathedasat tadeSAM nakirA minat |\\ 
\EN{802835042} arAvA cana martyaH ||\\ 
\EN{802835051} saptAnAM sapta RSTayaH sapta dyumnAnyeSAm |\\ 
\EN{802835052} sapto adhi shriyo dhire ||\\ 
\EN{802936011} babhrureko viSuNaH sUnaro yuvA~njyaN^kte hiraNyayam ||\\ 
\EN{802936021} yonimeka A sasAda dyotano.antardeveSu medhiraH ||\\ 
\EN{802936031} vAshImeko bibharti hasta AyasImantardeveSu nidhruviH ||\\ 
\EN{802936041} vajrameko bibharti hasta AhitaM tena vRtrANi jighnate ||\\ 
\EN{802936051} tigmameko bibharti hasta AyudhaM shucirugro jalASabheSajaH ||\\ 
\EN{802936061} patha ekaH pIpAya taskaro yathA eSa veda nidhInAm ||\\ 
\EN{802936071} trINyeka urugAyo vi cakrame yatra devAso madanti ||\\ 
\EN{802936081} vibhirdvA carata ekayA saha pra pravAseva vasataH ||\\ 
\EN{802936091} sado dvA cakrAte upamA divi samrAjA sarpirAsutI ||\\ 
\EN{802936101} arcanta eke mahi sAma manvata tena sUryamarocayan ||\\ 
\EN{803037011} nahi vo astyarbhako devAso na kumArakaH |\\ 
\EN{803037012} vishve satomahAnta it ||\\ 
\EN{803037021} iti stutAso asathA rishAdaso ye stha trayashca triMshacca |\\ 
\EN{803037022} manordevA yaj~niyAsaH ||\\ 
\EN{803037031} te nastrAdhvaM te.avata ta u no adhi vocata |\\ 
\EN{803037032} mA naH pathaH pitryAn mAnavAdadhi dUraM naiSTa parAvataH ||\\ 
\EN{803037041} ye devAsa iha sthana vishve vaishvAnarA uta |\\ 
\EN{803037042} asmabhyaM sharma sapratho gave.ashvAya yachata ||\\ 
\EN{803138011} yo yajAti yajAta it sunavacca pacAti ca |\\ 
\EN{803138012} brahmedindrasyacAkanat ||\\ 
\EN{803138021} puroLAshaM yo asmai somaM rarata Ashiram |\\ 
\EN{803138022} pAdit taM shakro aMhasaH ||\\ 
\EN{803138031} tasya dyumAnasad ratho devajUtaH sa shUshuvat |\\ 
\EN{803138032} vishvA vanvannamitriyA ||\\ 
\EN{803138041} asya prajAvatI gRhe.asashcantI dive\-dive |\\ 
\EN{803138042} iLA dhenumatI duhe ||\\ 
\EN{803138051} yA dampatI samanasA sunuta A ca dhAvataH |\\ 
\EN{803138052} devAso nityayAshirA ||\\ 
\EN{803139061} prati prAshavyAnitaH samya~ncA barhirAshAte |\\ 
\EN{803139062} na tA vAjeSu vAyataH ||\\ 
\EN{803139071} na devAnAmapi hnutaH sumatiM na jugukSataH |\\ 
\EN{803139072} shravo bRhad vivAsataH ||\\ 
\EN{803139081} putriNA tA kumAriNA vishvamAyurvyashnutaH |\\ 
\EN{803139082} ubhA hiraNyapeshasA ||\\ 
\EN{803139091} vItihotrA kRtadvasU dashasyantAmRtAya kam |\\ 
\EN{803139092} samudho romashaM hato deveSU kRNuto duvaH ||\\ 
\EN{803139101} A sharma parvatAnAM vRNImahe nadInAm |\\ 
\EN{803139102} A viSNoH sacAbhuvaH ||\\ 
\EN{803140111} aitu pUSA rayirbhagaH svasti sarvadhAtamaH |\\ 
\EN{803140112} ururadhvA svastaye ||\\ 
\EN{803140121} aramatiranarvaNo vishvo devasya manasA |\\ 
\EN{803140122} AdityAnAmanehait ||\\ 
\EN{803140131} yathA no mitro aryamA varuNaH santi gopAH |\\ 
\EN{803140132} sugA RtasyapanthAH ||\\ 
\EN{803140141} agniM vaH pUrvyaM girA devamILe vasUnAm |\\ 
\EN{803140142} saparyantaHpurupriyaM mitraM na kSetrasAdhasam ||\\ 
\EN{803140151} makSU devavato rathaH shUro vA pRtsu kAsu cit |\\ 
\EN{803140152} devAnAM ya in mano yajamAna iyakSatyabhIdayajvano bhuvat ||\\ 
\EN{803140161} na yajamAna riSyasi na sunvAna na devayo |\\ 
\EN{803140162} devAnAM ya in mano ... ||\\ 
\EN{803140171} nakiS TaM karmaNA nashan na pra yoSan na yoSati |\\ 
\EN{803140172} devAnAM ya in mano ... ||\\ 
\EN{803140181} asadatra suvIryamuta tyadAshvashvyam |\\ 
\EN{803140182} devAnAM ya inmano ... ||\\ 
\EN{803201011} pra kRtAny RjISiNaH kaNvA indrasya gAthayA |\\ 
\EN{803201012} made somasya vocata ||\\ 
\EN{803201021} yaH sRbindamanarshaniM pipruM dAsamahIshuvam |\\ 
\EN{803201022} vadhIdugro riNannapaH ||\\ 
\EN{803201031} nyarbudasya viSTapaM varSmANaM bRhatastira |\\ 
\EN{803201032} kRSe tadindra pauMsyam ||\\ 
\EN{803201041} prati shrutAya vo dhRSat tUrNAshaM na gireradhi |\\ 
\EN{803201042} huvesushipramUtaye ||\\ 
\EN{803201051} sa gorashvasya vi vrajaM mandAnaH somyebhyaH |\\ 
\EN{803201052} puraM nashUra darSasi ||\\ 
\EN{803202061} yadi me rAraNaH suta ukthe vA dadhase canaH |\\ 
\EN{803202062} ArAdupasvadhA gahi ||\\ 
\EN{803202071} vayaM ghA te api Smasi stotAra indra girvaNaH |\\ 
\EN{803202072} tvaM no jinva somapAH ||\\ 
\EN{803202081} uta naH pitumA bhara saMrarANo avikSitam |\\ 
\EN{803202082} maghavan bhUri te vasu ||\\ 
\EN{803202091} uta no gomatas kRdhi hiraNyavato ashvinaH |\\ 
\EN{803202092} iLAbhiH saM rabhemahi ||\\ 
\EN{803202101} bRbadukthaM havAmahe sRprakarasnamUtaye |\\ 
\EN{803202102} sAdhu kRNvantamavase ||\\ 
\EN{803203111} yaH saMsthe cicchatakraturAdIM kRNoti vRtrahA |\\ 
\EN{803203112} jaritRbhyaH purUvasuH ||\\ 
\EN{803203121} sa naH shakrashcidA shakad dAnavAnantarAbharaH |\\ 
\EN{803203122} indrovishvAbhirUtibhiH ||\\ 
\EN{803203131} yo rAyo.avanirmahAn supAraH sunvataH sakhA |\\ 
\EN{803203132} tamindramabhi gAyata ||\\ 
\EN{803203141} AyantAraM mahi sthiraM pRtanAsu shravojitam |\\ 
\EN{803203142} bhUrerIshAnamojasA ||\\ 
\EN{803203151} nakirasya shacInAM niyantA sUnRtAnAm |\\ 
\EN{803203152} nakirvaktA nadAditi ||\\ 
\EN{803204161} na nUnaM brahmaNAM RNaM prAshUnAmasti sunvatAm |\\ 
\EN{803204162} na somo apratA pape ||\\ 
\EN{803204171} panya idupa gAyata panya ukthAni shaMsata |\\ 
\EN{803204172} brahmA kRNotapanya it ||\\ 
\EN{803204181} panya A dardiracchatA sahasrA vAjyavRtaH |\\ 
\EN{803204182} indro yo yajvano vRdhaH ||\\ 
\EN{803204191} vi SU cara svadhA anu kRSTInAmanvAhuvaH |\\ 
\EN{803204192} indra piba sutAnAm ||\\ 
\EN{803204201} piba svadhainavAnAmuta yastugrye sacA |\\ 
\EN{803204202} utAyamindra yastava ||\\ 
\EN{803205211} atIhi manyuSAviNaM suSuvAMsamupAraNe |\\ 
\EN{803205212} imaM rAtaMsutaM piba ||\\ 
\EN{803205221} ihi tisraH parAvata ihi pa~nca janAnati |\\ 
\EN{803205222} dhenA indrAvacAkashat ||\\ 
\EN{803205231} sUryo rashmiM yathA sRjA tvA yachantu me giraH |\\ 
\EN{803205232} nimnamApo na sadhryak ||\\ 
\EN{803205241} adhvaryavA tu hi Si~nca somaM vIrAya shipriNe |\\ 
\EN{803205242} bharAsutasya pItaye ||\\ 
\EN{803205251} ya udnaH phaligaM bhinan nyak sindhUnravAsRjat |\\ 
\EN{803205252} yo goSupakvaM dhArayat ||\\ 
\EN{803206261} ahan vRtraM RcISama aurNavAbhamahIshuvam |\\ 
\EN{803206262} himenAvidhyadarbudam ||\\ 
\EN{803206271} pra va ugrAya niSTure.aSALhAya prasakSiNe |\\ 
\EN{803206272} devattaM brahma gAyata ||\\ 
\EN{803206281} yo vishvAnyabhi vratA somasya made andhasaH |\\ 
\EN{803206282} indro deveSu cetati ||\\ 
\EN{803206291} iha tyA sadhamAdyA harI hiraNyakeshyA |\\ 
\EN{803206292} voLhAmabhi prayo hitam ||\\ 
\EN{803206301} arvA~ncaM tvA puruSTuta priyamedhastutA harI |\\ 
\EN{803206302} somapeyAyavakSataH ||\\ 
\EN{803307011} vayaM gha tvA sutAvanta Apo na vRktabarhiSaH |\\ 
\EN{803307012} pavitrasyaprasravaNeSu vRtrahan pari stotAra Asate ||\\ 
\EN{803307021} svaranti tvA sute naro vaso nireka ukthinaH |\\ 
\EN{803307022} kadA sutaM tRSANa oka A gama indra svabdIva vaMsagaH ||\\ 
\EN{803307031} kaNvebhirdhRSNavA dhRSad vAjaM darSi sahasriNam |\\ 
\EN{803307032} pishaN^garUpaM maghavan vicarSaNe makSU gomantamImahe ||\\ 
\EN{803307041} pAhi gAyAndhaso mada indrAya medhyAtithe |\\ 
\EN{803307042} yaH sammishloharyoryaH sute sacA vajrI ratho hiraNyayaH ||\\ 
\EN{803307051} yaH suSavyaH sudakSiNa ino yaH sukraturgRNe |\\ 
\EN{803307052} ya AkaraH sahasrA yaH shatAmagha indro yaH pUrbhidAritaH ||\\ 
\EN{803308061} yo dhRSito yo.avRto yo asti shmashruSu shritaH |\\ 
\EN{803308062} vibhUtadyumnashcyavanaH puruSTutaH kratvA gauriva shAkinaH ||\\ 
\EN{803308071} ka IM veda sute sacA pibantaM kad vayo dadhe |\\ 
\EN{803308072} ayaM yaHpuro vibhinattyojasA mandAnaH shipryandhasaH ||\\ 
\EN{803308081} dAnA mRgo na vAraNaH purutrA carathaM dadhe |\\ 
\EN{803308082} nakiS TvA ni yamadA sute gamo mahAMshcarasyojasA ||\\ 
\EN{803308091} ya ugraH sannaniSTRta sthiro raNAya saMskRtaH |\\ 
\EN{803308092} yadi stoturmaghavA shRNavad dhavaM nendro yoSatyA gamat ||\\ 
\EN{803308101} satyamitthA vRSedasi vRSajUtirno.avRtaH |\\ 
\EN{803308102} vRSA hyugra shRNviSe parAvati vRSo arvAvati shrutaH ||\\ 
\EN{803309111} vRSaNaste abhIshavo vRSA kashA hiraNyayI |\\ 
\EN{803309112} vRSA ratho maghavan vRSaNA harI vRSA tvaM satakrato ||\\ 
\EN{803309121} vRSA sotA sunotu te vRSannRjIpinnA bhara |\\ 
\EN{803309122} vRSA dadhanve vRSaNaM nadISvA tubhyaM sthAtarharINAm ||\\ 
\EN{803309131} endra yAhi pItaye madhu shaviSTha somyam |\\ 
\EN{803309132} nAyamachA maghavA shRNavad giro brahmokthA ca sukratuH ||\\ 
\EN{803309141} vahantu tvA ratheSThAmA harayo rathayujaH |\\ 
\EN{803309142} tirashcidaryaM savanAni vRtrahannanyeSAM yA shatakrato ||\\ 
\EN{803309151} asmAkamadyAntamaM stomaM dhiSva mahAmaha |\\ 
\EN{803309152} asmAkaM te savanA santu shantamA madAya dyukSa somapAH ||\\ 
\EN{803310161} nahi Sastava no mama shAstre anyasya raNyati |\\ 
\EN{803310162} yo asmAnvIra Anayat ||\\ 
\EN{803310171} indrashcid ghA tadabravIt striyA ashAsyaM manaH |\\ 
\EN{803310172} uto aha kratuM raghum ||\\ 
\EN{803310181} saptI cid ghA madacyutA mithunA vahato ratham |\\ 
\EN{803310182} eved dhUrvRSNa uttarA ||\\ 
\EN{803310191} adhaH pashyasva mopari santarAM pAdakau hara |\\ 
\EN{803310192} mA te kaSaplakau dRshan strI hi brahmA babhUvitha ||\\ 
\EN{803411011} endra yAhi haribhirupa kaNvasya suSTutim |\\ 
\EN{803411012} divo amuSya shAsato divaM yaya divAvaso ||\\ 
\EN{803411021} A tvA grAvA vadanniha somI ghoSeNa yachatu |\\ 
\EN{803411022} divo amuSya ... ||\\ 
\EN{803411031} atrA vi nemireSAmurAM na dhUnute vRkaH |\\ 
\EN{803411032} divo amuSya... ||\\ 
\EN{803411041} A tvA kaNvA ihAvase havante vAjasAtaye |\\ 
\EN{803411042} divo amuSya .. . ||\\ 
\EN{803411051} dadhAmi te sutAnAM vRSNe na pUrvapAyyam |\\ 
\EN{803411052} divo amuSya... ||\\ 
\EN{803412061} smatpurandhirna A gahi vishvatodhIrna Utaye |\\ 
\EN{803412062} divo amuSya... ||\\ 
\EN{803412071} A no yAhi mahemate sahasrote shatAmagha |\\ 
\EN{803412072} divo amuSya ... ||\\ 
\EN{803412081} A tvA hotA manurhito devatrA vakSadIDyaH |\\ 
\EN{803412082} divo amuSya ... ||\\ 
\EN{803412091} A tvA madacyutA harI shyenaM pakSeva vakSataH |\\ 
\EN{803412092} divo amuSya ... ||\\ 
\EN{803412101} A yAhyarya A pari svAhA somasya pItaye |\\ 
\EN{803412102} divo amuSya... ||\\ 
\EN{803413111} A no yAhyupashrutyuktheSu raNayA iha |\\ 
\EN{803413112} divo amuSya ... ||\\ 
\EN{803413121} sarUpairA su no gahi sambhRtaiH sambhRtAshvaH |\\ 
\EN{803413122} divo amuSya ... ||\\ 
\EN{803413131} A yAhi parvatebhyaH samudrasyAdhi viSTapaH |\\ 
\EN{803413132} divo amuSya ... ||\\ 
\EN{803413141} A no gavyAnyashvyA sahasrA shUra dardRhi |\\ 
\EN{803413142} divo amuSya .. . ||\\ 
\EN{803413151} A naH sahasrasho bharAyutAni shatAni ca |\\ 
\EN{803413152} divo amuSya ... ||\\ 
\EN{803413161} A yadindrashca dadvahe sahasraM vasurociSaH |\\ 
\EN{803413162} ojiSThamashvyaM pashum ||\\ 
\EN{803413171} ya RjrA vAtaraMhaso.aruSAso raghuSyadaH |\\ 
\EN{803413172} bhrAjante sUryA iva ||\\ 
\EN{803413181} pArAvatasya rAtiSu dravaccakreSvAshuSu |\\ 
\EN{803413182} tiSThaM vanasya madhya A ||\\ 
\EN{803514011} agninendreNa varuNena viSNunAdityai rudrairvasubhiH sacAbhuvA |\\ 
\EN{803514012} sajoSasA uSasA sUryeNa ca somaM pibatamashvinA ||\\ 
\EN{803514021} vishvAbhirdhIbhirbhuvanena vAjinA divA pRthivyAdribhiH sacAbhuvA |\\ 
\EN{803514022} sajoSasA uSasA ... ||\\ 
\EN{803514031} vishvairdevaistribhirekAdashairihAdbhirmarudbhirbhRgubhiH sacAbhuvA |\\ 
\EN{803514032} sajoSasA uSasA ... ||\\ 
\EN{803514041} juSethAM yaj~naM bodhataM havasya me vishveha devau savanAva gachatam |\\ 
\EN{803514042} sajoSasA uSasA sUryeNa ceSaM no voLhamashvinA ||\\ 
\EN{803514051} stomaM juSethAM yuvasheva kanyanAM vishveha devau savanAva gachatam |\\ 
\EN{803514052} sajoSasA uSasA sUryena ceSaM ... ||\\ 
\EN{803514061} giro juSethAmadhvaraM juSethAM vishveha devau savanAva gachatam |\\ 
\EN{803514062} sajoSasA uSasA sUryeNa ceSaM ... ||\\ 
\EN{803515071} hAridraveva patatho vanedupa somaM sutaM mahiSevAva gachathaH |\\ 
\EN{803515072} sajoSasA uSasA sUryeNa ca trirvartiryAtamashvinA ||\\ 
\EN{803515081} haMsAviva patatho adhvagAviva somaM sutaM mahiSevAva gachathaH |\\ 
\EN{803515082} sajoSasA uSasA sUryeNa ca trir... ||\\ 
\EN{803515091} shyenAviva patatho havyadAtaye somaM sutaM mahiSevAva gachathaH |\\ 
\EN{803515092} sajoSasA uSasA sUryeNa ca trir... ||\\ 
\EN{803515101} pibataM ca tRpNutaM cA ca gachataM prajAM ca dhattaM draviNaM ca dhattam |\\ 
\EN{803515102} sajoSasA uSasA sUryeNa corjaM no dhattamashvinA ||\\ 
\EN{803515111} jayataM ca pra stutaM ca pra cAvataM prajAM ca dhattaM draviNaM ca dhattam |\\ 
\EN{803515112} sajoSasA uSasA sUryeNa corjaM ... ||\\ 
\EN{803515121} hataM ca shatrUn yatataM ca mitriNaH prajAM ca dhattaM draviNaM ca dhattam |\\ 
\EN{803515122} sajoSasA uSasA sUryeNa corjaM ... ||\\ 
\EN{803516131} mitrAvaruNavantA uta dharmavantA marutvantA jariturgachatho havam |\\ 
\EN{803516132} sajoSasA uSasA sUryeNa cAdityairyAtamashvinA ||\\ 
\EN{803516141} aN^girasvantA uta viSNuvantA marutvantA jariturgachatho havam |\\ 
\EN{803516142} sajoSasA uSasA sUryeNa cAdityair... ||\\ 
\EN{803516151} RbhumantA vRSaNA vAjavantA marutvantA jariturgachatho havam |\\ 
\EN{803516152} sajoSasA uSasA sUryeNa cAdityair... ||\\ 
\EN{803516161} brahma jinvatamuta jinvataM dhiyo hataM rakSAMsi sedhatamamIvAH |\\ 
\EN{803516162} sajoSasA uSasA sUryeNa ca somaM sunvato ashvinA ||\\ 
\EN{803516171} kSatraM jinvatamuta jinvataM nR^In hataM rakSANsi sedhatamamIvAH |\\ 
\EN{803516172} sajoSasA uSasA sUryeNa ca somaM ... ||\\ 
\EN{803516181} dhenUrjinvatamuta jinvataM visho hataM rakSAMsi sedhatamamIvAH |\\ 
\EN{803516182} sajoSasA uSasA sUryeNa ca somaM ... ||\\ 
\EN{803517191} atreriva shRNutaM pUrvyastutiM shyAvAshvasya sunvato madacyutA |\\ 
\EN{803517192} sajoSasA uSasA sUryena cAshvinA tiroahnyam ||\\ 
\EN{803517201} sargAniva sRjataM suSTutIrupa shyAvAshvasya sunvato madacyutA |\\ 
\EN{803517202} sajoSasA uSasA sUryeNa cAshvinA ||\\ 
\EN{803517211} rashmInriva yachatamadhvarAnupa shyAvAshvasya sunvato madacyutA |\\ 
\EN{803517212} sajoSasA uSasA sUryeNa cAshvinA ... ||\\ 
\EN{803517221} arvAg rathaM ni yachataM pibataM somyaM madhu |\\ 
\EN{803517222} A yAtamashvinA gatamavasyurvAmahaM huve dhattaM ratnAni dAshuSe ||\\ 
\EN{803517231} namovAke prasthite adhvare narA vivakSaNasya pItaye |\\ 
\EN{803517232} A yAtaM ... ||\\ 
\EN{803517241} svAhAkRtasya tRmpataM sutasya devAvandhasaH |\\ 
\EN{803517242} A yAtaM ... ||\\ 
\EN{803618011} avitAsi sunvato vRktabarhiSaH pibA somaM madAya kaM shatakrato |\\ 
\EN{803618012} yaM te bhAgamadhArayan vishvAH sehAnaH pRtanA uru jrayaH samapsujin marutvAnindra satpate ||\\ 
\EN{803618021} prAva stotAraM maghavannava tvAM pibA somaM madAya kaMshatakrato |\\ 
\EN{803618022} yaM te bhAgaM ... ||\\ 
\EN{803618031} UrjA devAnavasyojasA tvAM pibA somaM madAya kaM shatakrato |\\ 
\EN{803618032} yaM te bhAgaM ... ||\\ 
\EN{803618041} janitA divo janitA pRthivyAH pibA somaM madAya kaM shatakrato |\\ 
\EN{803618042} yaM te bhAgaM ... ||\\ 
\EN{803618051} janitAshvAnAM janitA gavAmasi pibA somaM madAya kaM shatakrato |\\ 
\EN{803618052} yaM te bhAgaM ... ||\\ 
\EN{803618061} atrINAM stomamadrivo mahas kRdhi pibA somaM madAya kaMshatakrato |\\ 
\EN{803618062} yaM te bhAgaM ... ||\\ 
\EN{803618071} shyAvAshvasya sunvatastathA shRNu yathAshRNoratreH karmANi kRNvataH |\\ 
\EN{803618072} pra trasadasyumAvitha tvameka in nRSAhya indra brahmANi vardhayan ||\\ 
\EN{803719011} predaM brahma vRtratUryeSvAvitha pra sunvataH shacIpata indra vishvAbhirUtibhiH |\\ 
\EN{803719012} mAdhyandinasya savanasya vRtrahannanedya pibA somasya vajrivaH ||\\ 
\EN{803719021} sehAna ugra pRtanA abhi druhaH shacIpata indra vishvAbhirUtibhiH |\\ 
\EN{803719022} mAdhyandinasya ... ||\\ 
\EN{803719031} ekarAL asya bhuvanasya rAjasi shacIpata indra vishvAbhirUtibhiH |\\ 
\EN{803719032} mAdhyandinasya ... ||\\ 
\EN{803719041} sasthAvAnA yavayasi tvameka icchacIpata indra vishvAbhirUtibhiH |\\ 
\EN{803719042} mAdhyandinasya ... ||\\ 
\EN{803719051} kSemasya ca prayujashca tvamIshiSe shacIpata indra vishvAbhirUtibhiH |\\ 
\EN{803719052} mAdhyandinasya ... ||\\ 
\EN{803719061} kSatrAya tvamavasi na tvamAvitha shacIpata indra vishvAbhirUtibhiH |\\ 
\EN{803719062} mAdhyandinasya ... ||\\ 
\EN{803719071} shyAvAshvasya rebhatastathA shRNu yathAshRNoratreH karmANi kRNvataH |\\ 
\EN{803719072} pra trasadasyumAvitha tvameka in nRSAhya indra kSatrANi vardhayan ||\\ 
\EN{803820011} yaj~nasya hi stha RtvijA sasnI vAjeSu karmasu |\\ 
\EN{803820012} indrAgnItasya bodhatam ||\\ 
\EN{803820021} toshAsA rathayAvAnA vRtrahaNAparAjitA |\\ 
\EN{803820022} indrAgnI tasya bodhatam ||\\ 
\EN{803820031} idaM vAM madiraM madhvadhukSannadribhirnaraH |\\ 
\EN{803820032} indrAgnI tasya bodhatam ||\\ 
\EN{803820041} juSethAM yaj~namiSTaye sutaM somaM sadhastutI |\\ 
\EN{803820042} indrAgnI A gataM narA ||\\ 
\EN{803820051} imA juSethAM savanA yebhirhavyAnyUhathuH |\\ 
\EN{803820052} indrAgnIA gataM narA ||\\ 
\EN{803820061} imAM gAyatravartaniM juSethAM suSTutiM mama |\\ 
\EN{803820062} indrAgnI A gataM narA ||\\ 
\EN{803821071} prAtaryAvabhirA gataM devebhirjenyAvasU |\\ 
\EN{803821072} indrAgnI somapItaye ||\\ 
\EN{803821081} shyAvAshvasya sunvato.atrINAM shRNutaM havam |\\ 
\EN{803821082} indrAgnIsomapItaye ||\\ 
\EN{803821091} evA vAmahva Utaye yathAhuvanta medhirAH |\\ 
\EN{803821092} indragnI somapItaye ||\\ 
\EN{803821101} AhaM sarasvatIvatorindrAgnyoravo vRNe |\\ 
\EN{803821102} yAbhyAM gAyatraM Rcyate ||\\ 
\EN{803922011} agnimastoSy RgmiyamagnimILA yajadhyai |\\ 
\EN{803922012} agnirdevAnanaktu na ubhe hi vidathe kavirantashcarati dUtyaM nabhantAmanyake same ||\\ 
\EN{803922021} nyagne navyasA vacastanUSu shaMsameSAm |\\ 
\EN{803922022} nyarAtI rarAvNAM vishvA aryo arAtIrito yuchantvAmuro nabhantAmanyake same ||\\ 
\EN{803922031} agne manmAni tubhyaM kaM ghRtaM na juhva Asani |\\ 
\EN{803922032} sa deveSu pra cikiddhi tvaM hyasi pUrvyaH shivo dUto vivasvato nabhantAmanyake same ||\\ 
\EN{803922041} tat\-tadagnirvayo dadhe yathA\-yathA kRpaNyati |\\ 
\EN{803922042} UrjAhutirvasUnAM shaM ca yoshca mayo dadhe vishvasyai devahUtyai nabhantAmanyake same ||\\ 
\EN{803922051} sa ciketa sahIyasAgnishcitreNa karmaNA |\\ 
\EN{803922052} sa hotA shashvatInAM dakSiNAbhirabhIvRta inoti ca pratIvyaM nabhantAmanyake same ||\\ 
\EN{803923061} agnirjAtA devAnAmagnirveda martAnAmapIcyam |\\ 
\EN{803923062} agniHsa draviNodA agnirdvArA vyUrNute svAhuto navIyasA nabhantAmanyake same ||\\ 
\EN{803923071} agnirdeveSu saMvasuH sa vikSu yaj~niyAsvA |\\ 
\EN{803923072} sa mudA kAvyA puru vishvaM bhUmeva puSyati devo deveSu yaj~niyo nabhantAmanyake same ||\\ 
\EN{803923081} yo agniH saptamAnuSaH shrito vishveSu sindhuSu |\\ 
\EN{803923082} tamAganma tripastyaM mandhAturdasyuhantamamagniM yaj~neSu pUrvyaM nabhantAM anyake same ||\\ 
\EN{803923091} agnistrINi tridhAtUnyA kSeti vidathA kaviH sa trInrekAdashAniha yakSacca piprayacca no vipro dUtaH pariSkRto nabhantAmanyake same ||\\ 
\EN{803923101} tvaM no agna AyuSu tvaM deveSu pUrvya vasva eka irajyasi |\\ 
\EN{803923102} tvAmApaH parisrutaH pari yanti svasetavo nabhantAmanyake same ||\\ 
\EN{804024011} indrAgnI yuvaM su naH sahantA dAsatho rayim |\\ 
\EN{804024012} yena dRLhA samatsvA vILu cit sAhiSImahyagnirvaneva vAta in nabhantAmanyake same ||\\ 
\EN{804024021} nahi vAM vavrayAmahe.athendramid yajAmahe shaviSThaM nRNAM naram |\\ 
\EN{804024022} sa naH kadA cidarvatA gamadA vAjasAtayegamadA medhasAtaye nabhantAmanyake same ||\\ 
\EN{804024031} tA hi madhyaM bharANAmindrAgnI adhikSitaH |\\ 
\EN{804024032} tA u kavitvanA kavI pRchyamAnA sakhIyate saM dhItamashnutaM narA nabhantAmanyake same ||\\ 
\EN{804024041} abhyarca nabhAkavadindrAgnI yajasA girA |\\ 
\EN{804024042} yayorvishvamidaM jagadiyaM dyauH pRthivI mahyupasthe bibhRto vasu nabhantAmanyake same ||\\ 
\EN{804024051} pra brahmANi nabhAkavadindrAgnibhyAmirajyata |\\ 
\EN{804024052} yA saptabudhnamarNavaM jihmabAramaporNuta indra IshAna ojasA nabhantAmanyake same ||\\ 
\EN{804024061} api vRshca purANavad vratateriva guSpitamojo dAsasya dambhaya |\\ 
\EN{804024062} vayaM tadasya sambhRtaM vasvindreNa vi bhajemahi nabhantAmanyake same ||\\ 
\EN{804025071} yadindrAgnI janA ime vihvayante tanA girA |\\ 
\EN{804025072} asmAkebhirnRbhirvayaM sAsahyAma pRtanyato vanuyAma vanuSyato nabhantAmanyake same ||\\ 
\EN{804025081} yA nu shvetAvavo diva uccarAta upa dyubhiH |\\ 
\EN{804025082} indrAgnyoranu vratamuhAnA yanti sindhavo yAn sIM bandhAdamu~ncatAM nabhantAmanyake same ||\\ 
\EN{804025091} pUrvIS Ta indropamAtayaH pUrvIruta prashastayaH sUnohinvasya harivaH |\\ 
\EN{804025092} vasvo vIrasyApRco yA nu sAdhanta no dhiyo nabhantAmanyake same ||\\ 
\EN{804025101} taM shishItA suvRktibhistveSaM satvAnaM Rgmiyam |\\ 
\EN{804025102} uto nucid ya ojasA shuSNasyANDAni bhedati jeSat svarvatIrapo nabhantAmanyake same ||\\ 
\EN{804025111} taM shishItA svadhvaraM satyaM satvAnaM Rtviyam |\\ 
\EN{804025112} uto nucid ya ohata ANDA shuSNasya bhedatyajaiH svarvatIrapo nabhantAmanyake same ||\\ 
\EN{804025121} evendrAgnibhyAM pitRvan navIyo mandhAtRvadaN^girasvadavAci |\\ 
\EN{804025122} tridhAtunA sharmaNA pAtamasmAn vayaM syAma patayo rayINAm ||\\ 
\EN{804126011} asmA U Su prabhUtaye varuNAya marudbhyo.arcA viduSTarebhyaH |\\ 
\EN{804126012} yo dhItA mAnuSANAM pashvo gA iva rakSati nabhantAmanyake same ||\\ 
\EN{804126021} tamU Su samanA girA pitR^INAM ca manmabhiH nAbhAkasyaprashastibhiryaH sindhUnAmupodaye saptasvasA sa madhyamo nabhantAmanyake same ||\\ 
\EN{804126031} sa kSapaH pari Sasvaje nyusro mAyayA dadhe sa vishvaM pari darshataH |\\ 
\EN{804126032} tasya venIranu vratamuSastisro avardhayannabhantAmanyake same ||\\ 
\EN{804126041} yaH kakubho nidhArayaH pRthivyAmadhi darshataH |\\ 
\EN{804126042} sa mAtA pUrvyaM padaM tad varuNasya saptyaM sa hi gopA iveryonabhantAmanyake same ||\\ 
\EN{804126051} yo dhartA bhuvanAnAM ya usrANAmapIcyA veda nAmAniguhyA |\\ 
\EN{804126052} sa kaviH kAvyA puru rUpaM dyauriva puSyati nabhantAmanyake same ||\\ 
\EN{804127061} yasmin vishvAni kAvyA cakre nAbhiriva shritA |\\ 
\EN{804127062} tritaM jUtI saparyata vraje gAvo na saMyuje yuje ashvAnayukSata nabhantAmanyake same ||\\ 
\EN{804127071} ya Asvatka Ashaye vishvA jAtAnyeSAm |\\ 
\EN{804127072} pari dhAmAni marmRshad varuNasya puro gaye vishve devA anu vrataM nabhantAmanyake same ||\\ 
\EN{804127081} sa samudro apIcyasturo dyAmiva rohati ni yadAsu yajurdadhe |\\ 
\EN{804127082} sa mAyA arcinA padAstRNAn nAkamAruhan nabhantAmanyake same ||\\ 
\EN{804127091} yasya shvetA vicakSaNA tisro bhUmIradhikSitaH |\\ 
\EN{804127092} triruttarANi papraturvaruNasya dhruvaM sadaH sa saptAnAmirajyati nabhantAmanyake same ||\\ 
\EN{804127101} yaH shvetAnadhinirNijashcakre kRSNAnanu vratA |\\ 
\EN{804127102} sa dhAma pUrvyaM mame ya skambhena vi rodasI ajo na dyAmadhArayan nabhantAmanyake same ||\\ 
\EN{804228011} astabhnAd dyAmasuro vishvavedA amimIta varimANaM pRthivyAH |\\ 
\EN{804228012} AsIdad vishvA bhuvanAni samrAD vishvet tAni varuNasya vratAni ||\\ 
\EN{804228021} evA vandasva varuNaM bRhantaM namasyA dhIramamRtasya gopAm |\\ 
\EN{804228022} sa naH sharma trivarUthaM vi yaMsat pAtaM no dyAvApRthivI upasthe ||\\ 
\EN{804228031} imAM dhiyaM shikSamANasya deva kratuM dakSaM varuNa saM shishAdhi |\\ 
\EN{804228032} yayAti vishvA duritA tarema sutarmANamadhi nAvaM ruhema ||\\ 
\EN{804228041} A vAM grAvANo ashvinA dhIbhirviprA acucyavuH |\\ 
\EN{804228042} nAsatyA somapItaye nabhantAmanyake same ||\\ 
\EN{804228051} yathA vAmatrirashvinA gIrbhirvipro ajohavIt |\\ 
\EN{804228052} nAsatyAsomapItaye nabhantAmanyake same ||\\ 
\EN{804228061} evA vAmahva Utaye yathAhuvanta medhirAH |\\ 
\EN{804228062} nAsatyA somapItaye nabhantAmanyake same ||\\ 
\EN{804329011} ime viprasya vedhaso.agnerastRtayajvanaH |\\ 
\EN{804329012} giraH stomAsa Irate ||\\ 
\EN{804329021} asmai te pratiharyate jAtavedo vicarSaNe |\\ 
\EN{804329022} agne janAmi suSTutim ||\\ 
\EN{804329031} ArokA iva ghedaha tigmA agne tava tviSaH |\\ 
\EN{804329032} dadbhirvanAni bapsati ||\\ 
\EN{804329041} harayo dhUmaketavo vAtajUtA upa dyavi |\\ 
\EN{804329042} yatante vRthagagnayaH ||\\ 
\EN{804329051} ete tye vRthagagnaya iddhAsaH samadRkSata |\\ 
\EN{804329052} uSasAmiva ketavaH ||\\ 
\EN{804330061} kRSNA rajAMsi patsutaH prayANe jAtavedasaH |\\ 
\EN{804330062} agniryad rodhati kSami ||\\ 
\EN{804330071} dhAsiM kRNvAna oSadhIrbapsadagnirna vAyati |\\ 
\EN{804330072} punaryan taruNIrapi ||\\ 
\EN{804330081} jihvAbhiraha nannamadarciSA ja~njaNAbhavan |\\ 
\EN{804330082} agnirvaneSu rocate ||\\ 
\EN{804330091} apsvagne sadhiS Tava saushadhIranu rudhyase |\\ 
\EN{804330092} garbhe sa~njAyase punaH ||\\ 
\EN{804330101} udagne tava tad ghRtAdarcI rocata Ahutam |\\ 
\EN{804330102} niMsAnaM juhvo mukhe ||\\ 
\EN{804331111} ukSAnnAya vashAnnAya somapRSThAya vedhase |\\ 
\EN{804331112} stomairvidhemAgnaye ||\\ 
\EN{804331121} uta tvA namasA vayaM hotarvareNyakrato |\\ 
\EN{804331122} agne samidbhirImahe ||\\ 
\EN{804331131} uta tvA bhRguvacchuce manuSvadagna Ahuta |\\ 
\EN{804331132} aN^girasvad dhavAmahe ||\\ 
\EN{804331141} tvaM hyagne agninA vipro vipreNa san satA |\\ 
\EN{804331142} sakhA sakhyA samidhyase ||\\ 
\EN{804331151} sa tvaM viprAya dAshuSe rayiM dehi sahasriNam |\\ 
\EN{804331152} agne vIravatImiSam ||\\ 
\EN{804332161} agne bhrAtaH sahaskRta rohidashva shucivrata |\\ 
\EN{804332162} imaM stomaMjuSasva me ||\\ 
\EN{804332171} uta tvAgne mama stuto vAshrAya pratiharyate |\\ 
\EN{804332172} goSThaM gAva ivAshata ||\\ 
\EN{804332181} tubhyaM tA aN^girastama vishvAH sukSitayaH pRthak |\\ 
\EN{804332182} agne kAmAya yemire ||\\ 
\EN{804332191} agniM dhIbhirmanISiNo medhirAso vipashcitaH |\\ 
\EN{804332192} admasadyAya hinvire ||\\ 
\EN{804332201} taM tvAmajmeSu vAjinaM tanvAnA agne adhvaram |\\ 
\EN{804332202} vahniMhotAramILate ||\\ 
\EN{804333211} purutrA hi sadRMM asi visho vishvA anu prabhuH |\\ 
\EN{804333212} samatsutvA havAmahe ||\\ 
\EN{804333221} tamILiSva ya Ahuto.agnirvibhrAjate ghRtaiH |\\ 
\EN{804333222} imaM naHshRNavad dhavam ||\\ 
\EN{804333231} taM tvA vayaM havAmahe shRNvantaM jAtavedasam |\\ 
\EN{804333232} agne ghnantamapa dviSaH ||\\ 
\EN{804333241} vishAM rAjAnamadbhutamadhyakSaM dharmaNAmimam |\\ 
\EN{804333242} agnimILe sa u shravat ||\\ 
\EN{804333251} agniM vishvAyuvepasaM maryaM na vAjinaM hitam |\\ 
\EN{804333252} saptiM na vAjayAmasi ||\\ 
\EN{804334261} ghnan mRdhrANyapa dviSo dahan rakSAMsi vishvahA |\\ 
\EN{804334262} agnetigmena dIdihi ||\\ 
\EN{804334271} yaM tvA janAsa indhate manuSvadaN^girastama |\\ 
\EN{804334272} agne sa bodhime vacaH ||\\ 
\EN{804334281} yadagne divijA asyapsujA vA sahaskRta |\\ 
\EN{804334282} taM tvA gIrbhirhavAmahe ||\\ 
\EN{804334291} tubhyaM ghet te janA ime vishvAH sukSitayaH pRthak |\\ 
\EN{804334292} dhAsiM hinvantyattave ||\\ 
\EN{804334301} te ghedagne svAdhyo.ahA vishvA nRcakSasaH |\\ 
\EN{804334302} tarantaH syAma durgahA ||\\ 
\EN{804335311} agniM mandraM purupriyaM shIraM pAvakashociSam |\\ 
\EN{804335312} hRdbhirmandrebhirImahe ||\\ 
\EN{804335321} sa tvamagne vibhAvasuH sRjan sUryo na rashmibhiH |\\ 
\EN{804335322} shardhan tamAMsi jighnase ||\\ 
\EN{804335331} tat te sahasva Imahe dAtraM yan nopadasyati |\\ 
\EN{804335332} tvadagne vAryaM vasu ||\\ 
\EN{804436011} samidhAgniM duvasyata ghRtairbodhayatAtithim |\\ 
\EN{804436012} Asmin havyAjuhotana ||\\ 
\EN{804436021} agne stomaM juSasva me vardhasvAnena manmanA |\\ 
\EN{804436022} prati sUktAni harya naH ||\\ 
\EN{804436031} agniM dUtaM puro dadhe havyavAhamupa bruve |\\ 
\EN{804436032} devAnA sAdayAdiha ||\\ 
\EN{804436041} ut te bRhanto arcayaH samidhAnasya dIdivaH |\\ 
\EN{804436042} agne shukrAsaIrate ||\\ 
\EN{804436051} upa tvA juhvo mama ghRtAcIryantu haryata |\\ 
\EN{804436052} agne havyA juSasva naH ||\\ 
\EN{804437061} mandraM hotAraM RtvijaM citrabhAnuM vibhAvasum |\\ 
\EN{804437062} agnimILe sa u shravat ||\\ 
\EN{804437071} pratnaM hotAramIDyaM juSTamagniM kavikratum |\\ 
\EN{804437072} adhvarANAmabhishriyam ||\\ 
\EN{804437081} juSAno aN^girastamemA havyAnyAnuSak |\\ 
\EN{804437082} agne yaj~naM nayaRtuthA ||\\ 
\EN{804437091} samidhAna u santya shukrashoca ihA vaha |\\ 
\EN{804437092} cikitvAn daivyaM janam ||\\ 
\EN{804437101} vipraM hotAramadruhaM dhUmaketuM vibhAvasum |\\ 
\EN{804437102} yaj~nAnAM ketumImahe ||\\ 
\EN{804438111} agne ni pAhi nastvaM prati Sma deva rISataH |\\ 
\EN{804438112} bhindhi dveSaH sahaskRta ||\\ 
\EN{804438121} agniH pratnena manmanA shumbhAnastanvaM svAm |\\ 
\EN{804438122} kavirvipreNa vAvRdhe ||\\ 
\EN{804438131} Urjo napAtamA huve.agniM pAvakashociSam |\\ 
\EN{804438132} asmin yaj~ne svadhvare ||\\ 
\EN{804438141} sa no mitramahastvamagne shukreNa sociSA |\\ 
\EN{804438142} devairA satsibarhiSi ||\\ 
\EN{804438151} yo agniM tanvo dame devaM martaH saparyati |\\ 
\EN{804438152} tasmA id dIdayad vasu ||\\ 
\EN{804439161} agnirmUrdhA divaH kakut patiH pRthivyA ayam |\\ 
\EN{804439162} apAM retAMsi jinvati ||\\ 
\EN{804439171} udagne shucayastava shukrA bhrAjanta Irate |\\ 
\EN{804439172} tava jyotIMSyarcayaH ||\\ 
\EN{804439181} ISiSe vAryasya hi dAtrasyAgne svarpatiH |\\ 
\EN{804439182} stotA syAM tava sharmaNi ||\\ 
\EN{804439191} tvAmagne manISiNastvAM hinvanti cittibhiH |\\ 
\EN{804439192} tvAM vardhantu no giraH ||\\ 
\EN{804439201} adabdhasya svadhAvato dUtasya rebhataH sadA |\\ 
\EN{804439202} agneH sakhyaM vRNImahe ||\\ 
\EN{804440211} agniH shucivratatamaH shucirvipraH shuciH kaviH |\\ 
\EN{804440212} shucIrocata AhutaH ||\\ 
\EN{804440221} uta tvA dhItayo mama giro vardhantu vishvahA |\\ 
\EN{804440222} agne sakhyasya bodhi naH ||\\ 
\EN{804440231} yadagne syAmahaM tvaM tvaM vA ghA syA aham |\\ 
\EN{804440232} syuS Te satyA ihAshiSaH ||\\ 
\EN{804440241} vasurvasupatirhi kamasyagne vibhAvasuH |\\ 
\EN{804440242} syAma te sumatAvapi ||\\ 
\EN{804440251} agne dhRtavratAya te samudrAyeva sindhavaH |\\ 
\EN{804440252} giro vAshrAsaIrate ||\\ 
\EN{804441261} yuvAnaM vishpatiM kaviM vishvAdaM puruvepasam |\\ 
\EN{804441262} agniM shumbhAmi manmabhiH ||\\ 
\EN{804441271} yaj~nAnAM rathye vayaM tigmajambhAya vILave |\\ 
\EN{804441272} stomairiSemAgnaye ||\\ 
\EN{804441281} ayamagne tve api jaritA bhUtu santya |\\ 
\EN{804441282} tasmai pAvaka mRLaya ||\\ 
\EN{804441291} dhIro hyasyadmasad vipro na jAgRviH sadA |\\ 
\EN{804441292} agne dIdayasi dyavi ||\\ 
\EN{804441301} purAgne duritebhyaH purA mRdhrebhyaH kave |\\ 
\EN{804441302} pra Na Ayurvaso tira ||\\ 
\EN{804542011} A ghA ye agnimindhate stRNanti barhirAnuSak |\\ 
\EN{804542012} yeSAmindro yuvA sakhA ||\\ 
\EN{804542021} bRhannididhma eSAM bhUri shastaM pRthuH svaruH |\\ 
\EN{804542022} yeSAmindro yuvA sakhA ||\\ 
\EN{804542031} ayuddha id yudhA vRtaM shUra Ajati satvabhiH |\\ 
\EN{804542032} yeSAmindro yuvA sakhA ||\\ 
\EN{804542041} A bundaM vRtrahA dade jAtaH pRchad vi mAtaram |\\ 
\EN{804542042} ka ugrAH ke ha shRNvire ||\\ 
\EN{804542051} prati tvA shavasI vadad girAvapso na yodhiSat |\\ 
\EN{804542052} yaste shatrutvamAcake ||\\ 
\EN{804543061} uta tvaM maghava~nchRNu yaste vaSTi vavakSi tat |\\ 
\EN{804543062} yad vILayAsi vILu tat ||\\ 
\EN{804543071} yadAjiM yAtyAjikRdindraH svashvayurupa |\\ 
\EN{804543072} rathItamo rathInAm ||\\ 
\EN{804543081} vi Su vishvA abhiyujo vajrin viSvag yathA vRha |\\ 
\EN{804543082} bhavA naH sushravastamaH ||\\ 
\EN{804543091} asmAkaM su rathaM pura indraH kRNotu sAtaye |\\ 
\EN{804543092} na yaM dhUrvanti dhUrtayaH ||\\ 
\EN{804543101} vRjyAma te pari dviSo.araM te shakra dAvane |\\ 
\EN{804543102} gamemedindragomataH ||\\ 
\EN{804544111} shanaishcid yanto adrivo.ashvAvantaH shatagvinaH |\\ 
\EN{804544112} vivakSaNA anehasaH ||\\ 
\EN{804544121} UrdhvA hi te dive\-dive sahasrA sUnRtA shatA |\\ 
\EN{804544122} jaritribhyovimaMhate ||\\ 
\EN{804544131} vidmA hi tvA dhanaMjayamindra dRLhA cidArujam |\\ 
\EN{804544132} AdAriNaM yathA gayam ||\\ 
\EN{804544141} kakuhaM cit tvA kave mandantu dhRSNavindavaH |\\ 
\EN{804544142} A tvA paNiM yadImahe ||\\ 
\EN{804544151} yaste revAnadAshuriH pramamarSa maghattaye |\\ 
\EN{804544152} tasya no veda A bhara ||\\ 
\EN{804545161} ima u tvA vi cakSate sakhAya indra sominaH |\\ 
\EN{804545162} puSTAvanto yathA pashum ||\\ 
\EN{804545171} uta tvAbadhiraM vayaM shrutkarNaM santamUtaye |\\ 
\EN{804545172} dUrAdiha havAmahe ||\\ 
\EN{804545181} yacchushrUyA imaM havaM durmarSaM cakriyA uta |\\ 
\EN{804545182} bhaverApirno antamaH ||\\ 
\EN{804545191} yaccid dhi te api vyathirjaganvAMso amanmahi |\\ 
\EN{804545192} godA idindra bodhi naH ||\\ 
\EN{804545201} A tvA rambhaM na jivrayo rarabhmA shavasas pate |\\ 
\EN{804545202} ushmasi tvA sadhastha A ||\\ 
\EN{804546211} stotramindrAya gAyata purunRmNAya satvane |\\ 
\EN{804546212} nakiryaM vRNvate yudhi ||\\ 
\EN{804546221} abhi tvA vRSabhA sute sutaM sRjAmi pItaye |\\ 
\EN{804546222} tRmpA vyashnuhI madam ||\\ 
\EN{804546231} mA tvA mUrA aviSyavo mopahasvAna A dabhan |\\ 
\EN{804546232} mAkIM brahmadviSo vanaH ||\\ 
\EN{804546241} iha tvA goparINasA mahe mandantu rAdhase |\\ 
\EN{804546242} saro gauro yathA piba ||\\ 
\EN{804546251} yA vRtrahA parAvati sanA navA ca cucyuve |\\ 
\EN{804546252} tA saMsatsupra vocata ||\\ 
\EN{804547261} apibat kadruvaH sutamindraH sahasrabAhve |\\ 
\EN{804547262} atrAdediSTa pauMsyam ||\\ 
\EN{804547271} satyaM tat turvashe yadau vidAno ahnavAyyam |\\ 
\EN{804547272} vyAnaT turvaNe shami ||\\ 
\EN{804547281} taraNiM vo janAnAM tradaM vAjasya gomataH |\\ 
\EN{804547282} samAnamu pra shaMsiSam ||\\ 
\EN{804547291} RbhukSaNaM na vartava uktheSu tugryAvRdham |\\ 
\EN{804547292} indraM somesacA sute ||\\ 
\EN{804547301} yaH kRntadid vi yonyaM trishokAya giriM pRthum |\\ 
\EN{804547302} gobhyo gAtuM niretave ||\\ 
\EN{804548311} yad dadhiSe manasyasi mandAnaH prediyakSasi |\\ 
\EN{804548312} mA tat karindra mRLaya ||\\ 
\EN{804548321} dabhraM cid dhi tvAvataH kRtaM shRNve adhi kSami |\\ 
\EN{804548322} jigAtvindra te manaH ||\\ 
\EN{804548331} tavedu tAH sukIrtayo.asannuta prashastayaH |\\ 
\EN{804548332} yadindra mRLayAsi naH ||\\ 
\EN{804548341} mA na ekasminnAgasi mA dvayoruta triSu |\\ 
\EN{804548342} vadhIrmA shUra bhUriSu ||\\ 
\EN{804548351} bibhayA hi tvAvata ugrAdabhiprabhaN^giNaH |\\ 
\EN{804548352} dasmAdahamRtISahaH ||\\ 
\EN{804549361} mA sakhyuH shUnamA vide mA putrasya prabhUvaso |\\ 
\EN{804549362} AvRtvad bhUtu te manaH ||\\ 
\EN{804549371} ko nu maryA amithitaH sakhA sakhAyamabravIt |\\ 
\EN{804549372} jahA ko asmadISate ||\\ 
\EN{804549381} evAre vRSabhA sute.asinvan bhUryAvayaH |\\ 
\EN{804549382} shvaghnIva nivatA caran ||\\ 
\EN{804549391} A ta etA vacoyujA harI gRbhNe sumadrathA |\\ 
\EN{804549392} yadIM brahmabhya id dadaH ||\\ 
\EN{804549401} bhindhi vishvA apa dviSaH pari bAdho jahI mRdhaH |\\ 
\EN{804549402} vasuspArhaM tadA bhara ||\\ 
\EN{804549411} yad vILAvindra yat sthire yat parshAne parAbhRtam |\\ 
\EN{804549412} vasuspArhaM tadA bhara ||\\ 
\EN{804549421} yasya te vishvamAnuSo bhUrerdattasya vedati |\\ 
\EN{804549422} vasu spArhaM tadA bhara ||\\ 
\EN{804601011} tvAvataH purUvaso vayamindra praNetaH smasi sthAtarharINAm ||\\ 
\EN{804601021} tvAM hi satyamadrivo vidma dAtAramiSAm |\\ 
\EN{804601022} vidma dAtAraM rayINAm ||\\ 
\EN{804601031} A yasya te mahimAnaM shatamUte shatakrato |\\ 
\EN{804601032} gIrbhirgRNanti kAravaH ||\\ 
\EN{804601041} sunItho ghA sa martyo yaM maruto yamaryamA |\\ 
\EN{804601042} mitraH pAntyadruhaH ||\\ 
\EN{804601051} dadhAno gomadashvavad suvIryamAdityajUta edhate |\\ 
\EN{804601052} sadA rAyA puruspRhA ||\\ 
\EN{804602061} tamindraM dAnamImahe shavasAnamabhIrvam |\\ 
\EN{804602062} IshAnaM rAya Imahe ||\\ 
\EN{804602071} tasmin hi santyUtayo vishvA abhIravaH sacA |\\ 
\EN{804602072} tamA vahantu saptayaH purUvasuM madAya harayaH sutam ||\\ 
\EN{804602081} yaste mado vareNyo ya indra vRtrahantamaH |\\ 
\EN{804602082} ya AdadiH svarnRbhiryaH pRtanAsu duSTaraH ||\\ 
\EN{804602091} yo duSTaro vishvavAra shravAyyo vAjeSvasti tarutA |\\ 
\EN{804602092} sanaH shaviSTha savanA vaso gahi gamema gomati vraje ||\\ 
\EN{804602101} gavyo Su No yathA purAshvayota rathayA |\\ 
\EN{804602102} varivasya mahAmaha ||\\ 
\EN{804603111} nahi te shUra rAdhaso.antaM vindAmi satrA |\\ 
\EN{804603112} dashasyA no maghavan nU cidadrivo dhiyo vAjebhirAvitha ||\\ 
\EN{804603121} ya RSvaH shrAvayatsakhA vishvet sa veda janimA puruSTutaH |\\ 
\EN{804603122} taM vishve mAnuSA yugendraM havante taviSaM yatasrucaH ||\\ 
\EN{804603131} sa no vAjeSvavitA purUvasuH puraHsthAtA maghavA vRtrahA bhuvat ||\\ 
\EN{804603141} abhi vo vIramandhaso madeSu gAya girA mahA vicetasam |\\ 
\EN{804603142} indraM nAma shrutyaM shAkinaM vaco yathA ||\\ 
\EN{804603151} dadI rekNastanve dadirvasu dadirvAjeSu puruhUta vAjinam |\\ 
\EN{804603152} nUnamatha ||\\ 
\EN{804604161} vishveSAmirajyantaM vasUnAM sAsahvAMsaM cidasya varpasaH |\\ 
\EN{804604162} kRpayato nUnamatyatha ||\\ 
\EN{804604171} mahaH su vo aramiSe stavAmahe mILhuSe araMgamAya jagmaye |\\ 
\EN{804604172} yaj~nebhirgIrbhirvishvamanuSAM marutAmiyakSasi gAyetvA namasA girA ||\\ 
\EN{804604181} ye pAtayante ajmabhirgirINAM snubhireSAm |\\ 
\EN{804604182} yaj~naM mahiSvaNInAM sumnaM tuviSvaNInAM prAdhvare ||\\ 
\EN{804604191} prabhaN^gaM durmatInAmindra shaviSThA bhara |\\ 
\EN{804604192} rayimasmabhyaM yujyaM codayanmate jyeSThaM codayanmate ||\\ 
\EN{804604201} sanitaH susanitarugra citra cetiSTha sUnRta |\\ 
\EN{804604202} prAsahA samrAT sahuriM sahantaM bhujyuM vAjeSu pUrvyam ||\\ 
\EN{804605211} A sa etu ya IvadAnadevaH pUrtamAdade |\\ 
\EN{804605212} yathA cid vasho ashvyaH pRthushravasi kAnIte.asyA vyuSyAdade ||\\ 
\EN{804605221} SaSTiM sahasrAshvyasyAyutAsanamuSTrAnAM viMshatiMshatA |\\ 
\EN{804605222} dasha shyAvInAM shatA dasha tryaruSINAM dasha gavAM sahasrA ||\\ 
\EN{804605231} dasha shyAvA Rdhadrayo vItavArAsa AshavaH |\\ 
\EN{804605232} mathrA nemiM ni vAvRtuH ||\\ 
\EN{804605241} dAnAsaH pRthushravasaH kAnItasya surAdhasaH |\\ 
\EN{804605242} rathaM hiraNyayaM dadan maMhiSTaH sUrirabhUd varSiSThamakRta shravaH ||\\ 
\EN{804605251} A no vAyo mahe tane yAhi makhAya pAjase |\\ 
\EN{804605252} vayaM hi te cakRmA bhUri dAvane sadyashcin mahi dAvane ||\\ 
\EN{804606261} yo ashvebhirvahate vasta usrAstriH sapta saptatInAm |\\ 
\EN{804606262} ebhiH somebhiH somasudbhiH somapA dAnAya shukrapUtapAH ||\\ 
\EN{804606271} yo ma imaM cidu tmanAmandaccitraM dAvane |\\ 
\EN{804606272} araTve akSenahuSe sukRtvani sukRttarAya sukratuH ||\\ 
\EN{804606281} ucathye vapuSi yaH svarAL uta vAyo ghRtasnAH |\\ 
\EN{804606282} ashveSitaM rajeSitaM shuneSitaM prAjma tadidaM nu tat ||\\ 
\EN{804606291} adha priyamiSirAya SasTiM sahasrAsanam |\\ 
\EN{804606292} ashvAnAmin na vRSNAm ||\\ 
\EN{804606301} gAvo na yUthamupa yanti vadhraya upa mA yanti vadhrayaH ||\\ 
\EN{804606311} adha yaccArathe gaNe shatamuSTrAnacikradat |\\ 
\EN{804606312} adha shvitneSu viMshatiM shatA ||\\ 
\EN{804606321} shataM dAse balbUthe viprastarukSa A dade |\\ 
\EN{804606322} te te vAyavime janA madantIndragopA madanti devagopAH ||\\ 
\EN{804606331} adha syA yoSaNA mahI pratIcI vashamashvyam |\\ 
\EN{804606332} adhirukmA vi nIyate ||\\ 
\EN{804707011} mahi vo mahatAmavo varuNa mitra dAshuSe |\\ 
\EN{804707012} yamAdityA abhi druho rakSathA nemaghaM nashadanehaso va UtayaH suUtayo va UtayaH ||\\ 
\EN{804707021} vidA devA aghAnAmAdityAso apAkRtim |\\ 
\EN{804707022} pakSA vayo yathopari vyasme sharma yachatAnehaso va UtayaH suUtayo va UtayaH ||\\ 
\EN{804707031} vyasme adhi sharma tat pakSA vayo na yantana |\\ 
\EN{804707032} vishvAni vishvavedaso varUthyA manAmahe.anehaso va UtayaH suUtayo va UtayaH ||\\ 
\EN{804707041} yasmA arAsata kSayaM jIvAtuM ca pracetasaH |\\ 
\EN{804707042} manorvishvasya ghedima AdityA rAya Ishate.anehaso va UtayaH suUtayo va UtayaH ||\\ 
\EN{804707051} pari No vRNajannaghA durgANi rathyo yathA |\\ 
\EN{804707052} syAmedindrasya sharmaNyAdityAnAmutAvasyanehaso va UtayaH suUtayo va UtayaH ||\\ 
\EN{804708061} parihvRtedanA jano yuSmAdattasya vAyati |\\ 
\EN{804708062} devA adabhramAsha vo yamAdityA ahetanAnehaso va UtayaH suUtayo va UtayaH ||\\ 
\EN{804708071} na taM tigmaM cana tyajo na drAsadabhi taM guru |\\ 
\EN{804708072} yasmA u sharma sapratha AdityAso arAdhvamanehaso va UtayaH suUtayo va UtayaH ||\\ 
\EN{804708081} yuSme devA api Smasi yudhyanta iva varmasu |\\ 
\EN{804708082} yUyaM maho na enaso yUyamarbhAduruSyatAnehaso va UtayaH suUtayo va UtayaH ||\\ 
\EN{804708091} aditirna uruSyatvaditiH sharma yachatu |\\ 
\EN{804708092} mAtA mitrasya revato.aryamNo varuNasya cAnehaso va UtayaH suUtayo va UtayaH ||\\ 
\EN{804708101} yad devAH sharma sharaNaM yad bhadraM yadanAturam |\\ 
\EN{804708102} tridhAtu yad varUthyaM tadasmAsu vi yantanAnehaso va utayaHsuUtayo va UtayaH ||\\ 
\EN{804709111} AdityA ava hi khyatAdhi kUlAdiva spashaH |\\ 
\EN{804709112} sutIrthamarvato yathAnu no neSathA sugamanehaso va UtayaH suUtayo va UtayaH ||\\ 
\EN{804709121} neha bhadraM rakSasvine nAvayai nopayA uta |\\ 
\EN{804709122} gave ca bhadraM dhenave vIrAya ca shravasyate.anehaso na UtayaH suUtayo va UtayaH ||\\ 
\EN{804709131} yadAviryadapIcyaM devAso asti duSkRtam |\\ 
\EN{804709132} trite tad vishvamAptya Are asmad dadhAtanAnehaso va UtayaH suUtayova UtayaH ||\\ 
\EN{804709141} yacca goSu duSvapnyaM yaccAsme duhitardivaH |\\ 
\EN{804709142} tritAya tad vibhAvaryAptyAya parA vahAnehaso va UtayaH suUtayo va UtayaH ||\\ 
\EN{804709151} niSkaM vA ghA kRNavate srajaM vA duhitardivaH |\\ 
\EN{804709152} trite duSvapnyaM sarvamAptye pari dadmasyanehaso va UtayaH suUtayo va UtayaH ||\\ 
\EN{804710161} tadannAya tadapase taM bhAgamupaseduSe |\\ 
\EN{804710162} tritAya ca dvitAya coSo duSvapnyaM vahAnehaso va UtayaH suUtayo va UtayaH ||\\ 
\EN{804710171} yathA kalAM yathA shaphaM yatha RNaM saMnayAmasi |\\ 
\EN{804710172} evA duSvapnyaM sarvamAptye saM nayAmasyanehaso va UtayaHsuUtayo va UtayaH ||\\ 
\EN{804710181} ajaiSmAdyAsanAma cAbhUmAnAgaso vayam |\\ 
\EN{804710182} uSo yasmAd duSvapnyAdabhaiSmApa taduchatvanehaso va UtayaH suUtayova UtayaH ||\\ 
\EN{804811011} svAdorabhakSi vayasaH sumedhAH svAdhyo varivovittarasya |\\ 
\EN{804811012} vishve yaM devA uta martyAso madhu bruvanto abhi saMcaranti ||\\ 
\EN{804811021} antashca prAgA aditirbhavAsyavayAtA haraso daivyasya |\\ 
\EN{804811022} indavindrasya sakhyaM juSANaH shrauSTIva dhuramanu rAya RdhyAH ||\\ 
\EN{804811031} apAma somamamRtA abhUmAganma jyotiravidAma devAn |\\ 
\EN{804811032} kiM nUnamasmAn kRNavadarAtiH kimu dhUrtiramRta martyasya ||\\ 
\EN{804811041} shaM no bhava hRda A pIta indo piteva soma sUnave sushevaH |\\ 
\EN{804811042} sakheva sakhya urushaMsa dhIraH pra Na AyurjIvase somatArIH ||\\ 
\EN{804811051} ime mA pItA yashasa uruSyavo rathaM na gAvaH samanAhaparvasu |\\ 
\EN{804811052} te mA rakSantu visrasashcaritrAduta mA srAmAdyavayantvindavaH ||\\ 
\EN{804812061} agniM na mA mathitaM saM didIpaH pra cakSaya kRNuhi vasyaso naH |\\ 
\EN{804812062} athA hi te mada A soma manye revAniva pra carApuSTimacha ||\\ 
\EN{804812071} iSireNa te manasA sutasya bhakSImahi pitryasyeva rAyaH |\\ 
\EN{804812072} soma rAjan pra Na AyUMSi tArIrahAnIva sUryo vAsarANi ||\\ 
\EN{804812081} soma rAjan mRLayA naH svasti tava smasi vratyAstasya viddhi |\\ 
\EN{804812082} alarti dakSa uta manyurindo mA no aryo anukAmaM parAdAH ||\\ 
\EN{804812091} tvaM hi nastanvaH soma gopA gAtre\-gAtre niSasatthA nRcakSAH |\\ 
\EN{804812092} yat te vayaM praminAma vratAni sa no mRLa suSakhAdeva vasyaH ||\\ 
\EN{804812101} RdUdareNa sAkhyA saceya yo mA na riSyed dharyashva pItaH |\\ 
\EN{804812102} ayaM yaH somo nyadhAyyasme tasmA indraM pratiramemyAyuH ||\\ 
\EN{804813111} apa tyA asthuranirA amIvA niratrasan tamiSIcIrabhaiSuH |\\ 
\EN{804813112} A somo asmAnaruhad vihAyA aganma yatra pratiranta AyuH ||\\ 
\EN{804813121} yo na induH pitaro hRtsu pIto.amartyo martyAnAvivesha |\\ 
\EN{804813122} tasmai somAya haviSA vidhema mRLIke asya sumatau syAma ||\\ 
\EN{804813131} tvaM soma pitRbhiH saMvidAno.anu dyAvApRthivI A tatantha |\\ 
\EN{804813132} tasmai ta indo haviSA vidhema vayaM syAma patayo rayINAm ||\\ 
\EN{804813141} trAtAro devA adhi vocatA no mA no nidrA Ishata mota jalpiH |\\ 
\EN{804813142} vayaM somasya vishvaha priyAsaH suvIrAso vidathamAvadema ||\\ 
\EN{804813151} tvaM naH soma vishvato vayodhAstvaM svarvidA vishA nRcakSAH |\\ 
\EN{804813152} tvaM na inda UtibhiH sajoSAH pAhi pashcAtAduta vA purastAt ||\\ 
\EN{804914011} abhi pra vaH surAdhasamindramarca yathA vide |\\ 
\EN{804914012} yo jaritribhyo maghavA purUvasuH sahasreNeva shikSati ||\\ 
\EN{804914021} shatAnIkeva pra jigAti dhRSNuyA hanti vRtrANi dAshuSe |\\ 
\EN{804914022} gireriva pra rasA asya pinvire datrANi purubhojasaH ||\\ 
\EN{804914031} A tvA sutAsa indavo madA ya indra girvaNaH |\\ 
\EN{804914032} Apo na vajrinnanvokyaM saraH pRNanti shUra rAdhase ||\\ 
\EN{804914041} anehasaM prataraNaM vivakSaNaM madhvaH svAdiSThamIM piba |\\ 
\EN{804914042} A yathA mandasAnaH kirAsi naH pra kSudreva tmanA dhRSat ||\\ 
\EN{804914051} A na stomamupa dravad dhiyAno ashvo na sotRbhiH |\\ 
\EN{804914052} yaM tesvadhAvan svadayanti dhenava indra kaNveSu rAtayaH ||\\ 
\EN{804915061} ugraM na vIraM namasopa sedima vibhUtimakSitAvasum |\\ 
\EN{804915062} udrIva vajrinnavato na si~ncate kSarantIndra dhItayaH ||\\ 
\EN{804915071} yad dha nUnaM yad vA yaj~ne yad vA pRthivyAmadhi |\\ 
\EN{804915072} ato no yaj~namAshubhirmahemata ugra ugrebhirA gahi ||\\ 
\EN{804915081} ajirAso harayo ye ta Ashavo vAtA iva prasakSiNaH |\\ 
\EN{804915082} yebhirapatyaM manuSaH parIyase yebhirvishvaM svardRshe ||\\ 
\EN{804915091} etAvatasta Imaha indra sumnasya gomataH |\\ 
\EN{804915092} yathA prAvo maghavan medhyAtithiM yathA nIpAtithiM dhane ||\\ 
\EN{804915101} yathA kaNve maghavan trasadasyavi yathA pakthe dashavraje |\\ 
\EN{804915102} yathA gosharye asanor{R}jishvanIndra gomad dhiraNyavat ||\\ 
\EN{805016011} pra su shrutaM surAdhasamarcA shakramabhiSTaye |\\ 
\EN{805016012} yaH sunvate stuvate kAmyaM vasu sahasreNeva maMhate ||\\ 
\EN{805016021} shatAnIkA hetayo asya duSTarA indrasya samiSo mahIH |\\ 
\EN{805016022} girirna bhujmA maghavatsu pinvate yadIM sutA amandiSuH ||\\ 
\EN{805016031} yadIM sutAsa indavo.abhi priyamamandiSuH |\\ 
\EN{805016032} Apo na dhAyi savanaM ma A vaso dughA ivopa dAshuSe ||\\ 
\EN{805016041} anehasaM vo havamAnamUtaye madhvaH kSaranti dhItayaH |\\ 
\EN{805016042} A tvA vaso havamAnAsa indava upa stotreSu dadhire ||\\ 
\EN{805016051} A naH some svadhvara iyAno atyo na toshate |\\ 
\EN{805016052} yaM te svadAvan svadanti gUrtayaH paure chandayase havam ||\\ 
\EN{805017061} pra vIramugraM viviciM dhanaspRtaM vibhUtiM rAdhaso mahaH |\\ 
\EN{805017062} udrIva vajrinnavato vasutvanA sadA pIpetha dAshuSe ||\\ 
\EN{805017071} yad dha nUnaM parAvati yad vA pRthivyAM divi |\\ 
\EN{805017072} yujAna indra haribhirmahemata RSva RSvebhirA gahi ||\\ 
\EN{805017081} rathirAso harayo ye te asridha ojo vAtasya piprati |\\ 
\EN{805017082} yebhirni dasyuM manuSo nighoSayo yebhiH svaH parIyase ||\\ 
\EN{805017091} etAvataste vaso vidyAma shUra navyasaH |\\ 
\EN{805017092} yathA prAva etashaM kRtvye dhane yathA vashaM dashavraje ||\\ 
\EN{805017101} yathA kaNve maghavan medhe adhvare dIrghanIthe damUnasi |\\ 
\EN{805017102} yathA gosharye asiSAso adrivo mayi gotraM harishriyam ||\\ 
\EN{805118011} yathA manau sAMvaraNau somamindrApibaH sutam |\\ 
\EN{805118012} nIpAtithau maghavan medhyAtithau puSTigau shruSTigau sacA ||\\ 
\EN{805118021} pArSadvANaH praskaNvaM samasAdayacchayAnaM jivrimuddhitam |\\ 
\EN{805118022} sahasrANyasiSAsad gavAM RSistvoto dasyave vRkaH ||\\ 
\EN{805118031} ya ukthebhirna vindhate cikid ya RSicodanaH |\\ 
\EN{805118032} indraM tamachA vada navyasyA matyariSyantaM na bhojase ||\\ 
\EN{805118041} yasmA arkaM saptashIrSANamAnRcustridhAtumuttame pade |\\ 
\EN{805118042} sa tvimA vishvA bhuvanAni cikradadAdijjaniSTa pauMsyam ||\\ 
\EN{805118051} yo no dAtA vasUnAmindraM taM hUmahe vayam |\\ 
\EN{805118052} vidmA hyasya sumatiM navIyasIM gamema gomati vraje ||\\ 
\EN{805119061} yasmai tvaM vaso dAnAya shikSasi sa rAyas poSamashnute |\\ 
\EN{805119062} taM tvA vayaM maghavannindra girvaNaH sutAvanto havAmahe ||\\ 
\EN{805119071} kadA cana starIrasi nendra sashcasi dAshuSe |\\ 
\EN{805119072} upopen nu maghavan bhUya in nu te dAnaM devasya pRcyate ||\\ 
\EN{805119081} pra yo nanakSe abhyojasA kriviM vadhaiH shuSNaM nighoSayan |\\ 
\EN{805119082} yadedastambhIt prathayannamUM divamAdijjaniSTa pArthivaH ||\\ 
\EN{805119091} yasyAyaM vishva Aryo dAsaH shevadhipA ariH |\\ 
\EN{805119092} tirashcidarye rushame parIravi tubhyet so ajyate rayiH ||\\ 
\EN{805119101} turaNyavo madhumantaM ghRtashcutaM viprAso arkamAnRcuH |\\ 
\EN{805119102} asme rayiH paprathe vRSNyaM shavo.asme suvAnAsa indavaH ||\\ 
\EN{805220011} yathA manau vivasvati somaM shakrApibaH sutam |\\ 
\EN{805220012} yathA trite chanda indra jujoSasyAyau mAdayase sacA ||\\ 
\EN{805220021} pRSadhre medhye mAtarishvanIndra suvAne amandathAH |\\ 
\EN{805220022} yathA somaM dashashipre dashoNye syUmarashmAv RjUnasi ||\\ 
\EN{805220031} ya ukthA kevalA dadhe yaH somaM dhRSitApibat |\\ 
\EN{805220032} yasmai viSNustrINi padA vicakrama upa mitrasya dharmabhiH ||\\ 
\EN{805220041} yasya tvamindra stomeSu cAkano vAje vAji~nchatakrato |\\ 
\EN{805220042} taM tvA vayaM sudughAmiva goduho juhUmasi shravasyavaH ||\\ 
\EN{805220051} yo no dAtA sa naH pitA mahAnugra IshAnakRt |\\ 
\EN{805220052} ayAmannugro maghavA purUvasurgorashvasya pra dAtu naH ||\\ 
\EN{805221061} yasmai tvaM vaso dAnAya maMhase sa rAyas poSaminvati |\\ 
\EN{805221062} vasUyavo vasupatiM shatakratuM stomairindraM havAmahe ||\\ 
\EN{805221071} kadA cana pra yuchasyubhe ni pAsi janmanI |\\ 
\EN{805221072} turIyAditya havanaM ta indriyamA tasthAvamRtaM divi ||\\ 
\EN{805221081} yasmai tvaM maghavannindra girvaNaH shikSo shikSasi dAshuSe |\\ 
\EN{805221082} asmAkaM gira uta suSTutiM vaso kaNvavacchRNudhI havam ||\\ 
\EN{805221091} astAvi manma pUrvyaM brahmendrAya vocata |\\ 
\EN{805221092} pUrvIr{R}tasya bRhatIranUSata stoturmedhA asRkSata ||\\ 
\EN{805221101} samindro rAyo bRhatIradhUnuta saM kSoNI samu sUryam |\\ 
\EN{805221102} saM shukrAsaH shucayaH saM gavAshiraH somA indramamandiSuH ||\\ 
\EN{805322011} upamaM tvA maghonAM jyeSThaM ca vRSabhANAm |\\ 
\EN{805322012} pUrbhittamaM maghavannindra govidamIshAnaM rAya Imahe ||\\ 
\EN{805322021} ya AyuM kutsamatithigvamardayo vAvRdhAno dive\-dive |\\ 
\EN{805322022} taM tvA vayaM haryashvaM shatakratuM vAjayanto havAmahe ||\\ 
\EN{805322031} A no vishveSAM rasaM madhvaH si~ncantvadrayaH |\\ 
\EN{805322032} ye parAvati sunvire janeSvA ye arvAvatIndavaH ||\\ 
\EN{805322041} vishvA dveSAMsi jahi cAva cA kRdhi vishve sanvantvA vasu |\\ 
\EN{805322042} shISTeSu cit te madirAso aMshavo yatrA somasya tRmpasi ||\\ 
\EN{805323051} indra nedIya edihi mitamedhAbhirUtibhiH |\\ 
\EN{805323052} A shantama shantamAbhirabhiSTibhirA svApe svApibhiH ||\\ 
\EN{805323061} AjituraM satpatiM vishvacarSaNiM kRdhi prajAsvAbhagam |\\ 
\EN{805323062} pra sU tirA shacIbhirye ta ukthinaH kratuM punata AnuSak ||\\ 
\EN{805323071} yaste sAdhiSTho.avase te syAma bhareSu te |\\ 
\EN{805323072} vayaM hotrAbhiruta devahUtibhiH sasavAMso manAmahe ||\\ 
\EN{805323081} ahaM hi te harivo brahma vAjayurAjiM yAmi sadotibhiH |\\ 
\EN{805323082} tvAmideva tamame samashvayurgavyuragre mathInAm ||\\ 
\EN{805424011} etat ta indra vIryaM gIrbhirgRNanti kAravaH |\\ 
\EN{805424012} te stobhanta UrjamAvan ghRtashcutaM paurAso nakSan dhItibhiH ||\\ 
\EN{805424021} nakSanta indramavase sukRtyayA yeSAM suteSu mandase |\\ 
\EN{805424022} yathA saMvarte amado yathA kRsha evAsme indra matsva ||\\ 
\EN{805424031} A no vishve sajoSaso devAso gantanopa naH |\\ 
\EN{805424032} vasavo rudrAavase na A gama~nchRNvantu maruto havam ||\\ 
\EN{805424041} pUSA viSNurhavanaM me sarasvatyavantu sapta sindhavaH |\\ 
\EN{805424042} Apo vAtaH parvatAso vanaspatiH shRNotu pRthivI havam ||\\ 
\EN{805425051} yadindra rAdho asti te mAghonaM maghavattama |\\ 
\EN{805425052} tena no bodhi sadhamAdyo vRdhe bhago dAnAya vRtrahan ||\\ 
\EN{805425061} Ajipate nRpate tvamid dhi no vAja A vakSi sukrato |\\ 
\EN{805425062} vItIhotrAbhiruta devavItibhiH sasavAMso vi shRNvire ||\\ 
\EN{805425071} santi hyarya AshiSa indra AyurjanAnAm |\\ 
\EN{805425072} asmAn nakSasvamaghavannupAvase dhukSasva pipyuSImiSam ||\\ 
\EN{805425081} vayaM ta indra stomebhirvidhema tvamasmAkaM shatakrato |\\ 
\EN{805425082} mahi sthUraM shashayaM rAdho ahrayaM praskaNvAya ni toshaya ||\\ 
\EN{805526011} bhUrIdindrasya vIryaM vyakhyamabhyAyati |\\ 
\EN{805526012} rAdhaste dasyave vRka ||\\ 
\EN{805526021} shataM shvetAsa ukSaNo divi tAro na rocante |\\ 
\EN{805526022} mahnA divaM na tastabhuH ||\\ 
\EN{805526031} shataM veNU~nchataM shunaH shataM carmANi mlAtAni |\\ 
\EN{805526032} shataM me balbajastukA aruSINAM catuHshatam ||\\ 
\EN{805526041} sudevAH stha kANvAyanA vayo\-vayo vicarantaH |\\ 
\EN{805526042} ashvAso nacaN^kramata ||\\ 
\EN{805526051} Adit sAptasya carkirannAnUnasya mahi shravaH |\\ 
\EN{805526052} shyAvIratidhvasan pathashcakSuSA cana saMnashe ||\\ 
\EN{805627011} prati te dasyave vRka rAdho adarshyahrayam |\\ 
\EN{805627012} dyaurna prathinA shavaH ||\\ 
\EN{805627021} dasha mahyaM pautakrataH sahasrA dasyave vRkaH |\\ 
\EN{805627022} nityAd rAyo amaMhata ||\\ 
\EN{805627031} shataM me gardabhAnAM shatamUrNAvatInAm |\\ 
\EN{805627032} shataM dAsAnati srajaH ||\\ 
\EN{805627041} tatro api prANIyata pUtakratAyai vyaktA |\\ 
\EN{805627042} ashvAnAmin na yUthyAm ||\\ 
\EN{805627051} acetyagnishcikiturhavyavAT sa sumadrathaH |\\ 
\EN{805627052} agniH shukreNa shociSA bRhat sUro arocata divi sUryo arocata ||\\ 
\EN{805728011} yuvaM devA kratunA pUrvyeNa yuktA rathena taviSaM yajatrA |\\ 
\EN{805728012} AgachataM nAsatyA shacIbhiridaM tRtIyaM savanaM pibAthaH ||\\ 
\EN{805728021} yuvAM devAstraya ekAdashAsaH satyAH satyasya dadRshe purastAt |\\ 
\EN{805728022} asmAkaM yaj~naM savanaM juSANA pAtaM somamashvinA dIdyagnI ||\\ 
\EN{805728031} panAyyaM tadashvinA kRtaM vAM vRSabho divo rajasaH pRthivyAH |\\ 
\EN{805728032} sahasraM shaMsA uta ye gaviSTau sarvAnit tAnupa yAtA pibadhyai ||\\ 
\EN{805728041} ayaM vAM bhAgo nihito yajatremA giro nAsatyopa yAtam |\\ 
\EN{805728042} pibataM somaM madhumantamasme pra dAshvAMsamavataM shacIbhiH ||\\ 
\EN{805829011} yaM Rtvijo bahudhA kalpayantaH sacetaso yaj~namimaM vahanti |\\ 
\EN{805829012} yo anUcAno brAhmaNo yukta AsIt kA svit tatra yajamAnasya saMvit ||\\ 
\EN{805829021} eka evAgnirbahudhA samiddha ekaH sUryo vishvamanu prabhUtaH |\\ 
\EN{805829022} ekaivoSAH sarvamidaM vi bhAtyekaM vA idaMvi babhUva sarvam ||\\ 
\EN{805829031} jyotiSmantaM ketumantaM tricakraM sukhaM rathaM suSadaM bhUrivAram |\\ 
\EN{805829032} citrAmaghA yasya yoge.adhijaj~ne taM vAM huveati riktaM pibadhyai ||\\ 
\EN{805930011} imAni vAM bhAgadheyAni sisrata indrAvaruNA pra mahe suteSu vAm |\\ 
\EN{805930012} yaj~ne\-yaj~ne ha savanA bhuraNyatho yat sunvate yajamAnAya shikSathaH ||\\ 
\EN{805930021} niSSidhvarIroSadhIrApa AstAmindrAvaruNA mahimAnamAshata |\\ 
\EN{805930022} yA sisratU rajasaH pAre adhvano yayoH shatrurnakirAdeva ohate ||\\ 
\EN{805930031} satyaM tadindrAvaruNA kRshasya vAM madhva UrmiM duhate sapta vANIH |\\ 
\EN{805930032} tAbhirdAshvAMsamavataM shubhas patI yo vAmadabdho abhi pAti cittibhiH ||\\ 
\EN{805930041} ghRtapruSaH saumyA jIradAnavaH sapta svasAraH sadana Rtasya |\\ 
\EN{805930042} yA ha vAmindrAvaruNA ghRtashcutastAbhirdhattaM yajamAnAya shikSatam ||\\ 
\EN{805931051} avocAma mahate saubhagAya satyaM tveSAbhyAM mahimAnamindriyam |\\ 
\EN{805931052} asmAn svindrAvaruNA ghRtashcutastribhiH sAptebhiravataM shubhas patI ||\\ 
\EN{805931061} indrAvaruNA yad RSibhyo manISAM vAco matiM shrutamadattamagre |\\ 
\EN{805931062} yAni sthAnAnyasRjanta dhIrA yaj~naM tanvAnAstapasAbhyapashyam ||\\ 
\EN{805931071} indrAvaruNA saumanasamadRptaM rAyas poSaM yajamAneSu dhattam |\\ 
\EN{805931072} prajAM puSTiM bhUtimasmAsu dhattaM dIrghAyutvAya pra tirataM na AyuH ||\\ 
\EN{806032011} agna A yAhyagnibhirhotAraM tvA vRNImahe |\\ 
\EN{806032012} A tvAmanaktu prayatA haviSmatI yajiSThaM barhirAsade ||\\ 
\EN{806032021} achA hi tvA sahasaH sUno aN^giraH srucashcarantyadhvare |\\ 
\EN{806032022} Urjo napAtaM ghRtakeshamImahe.agniM yaj~neSu pUrvyam ||\\ 
\EN{806032031} agne kavirvedhA asi hotA pAvaka yakSyaH |\\ 
\EN{806032032} mandro yajiSTho adhvareSvIDyo viprebhiH shukra manmabiH ||\\ 
\EN{806032041} adroghamA vahoshato yaviSThya devAnajasra vItaye |\\ 
\EN{806032042} abhi prayAMsi sudhitA vaso gahi mandasva dhItibhirhitaH ||\\ 
\EN{806032051} tvamit saprathA asyagne trAtar{R}tas kaviH |\\ 
\EN{806032052} tvAM viprAsaH samidhAna dIdiva A vivAsanti vedhasaH ||\\ 
\EN{806033061} shocA shociSTha dIdihi vishe mayo rAsva stotre mahAnasi |\\ 
\EN{806033062} devAnAM sharman mama santu sUrayaH shatrUSAhaH svagnayaH ||\\ 
\EN{806033071} yathA cid vRddhamatasamagne saMjUrvasi kSami |\\ 
\EN{806033072} evA dahamitramaho yo asmadhrug durmanmA kashca venati ||\\ 
\EN{806033081} mA no martAya ripave rakSasvine mAghashaMsAya rIradhaH |\\ 
\EN{806033082} asredhadbhistaraNibhiryaviSThya shivebhiH pAhi pAyubhiH ||\\ 
\EN{806033091} pAhi no agna ekayA pAhyuta dvitIyayA |\\ 
\EN{806033092} pAhi gIrbhistisRbhirUrjAM pate pAhi catasRbhirvaso ||\\ 
\EN{806033101} pAhi vishvasmAd rakSaso arAvNaH pra sma vAjeSu no.ava |\\ 
\EN{806033102} tvAmid dhi nediSThaM devatAtaya ApiM nakSAmahe vRdhe ||\\ 
\EN{806034111} A no agne vayovRdhaM rayiM pAvaka shaMsyam |\\ 
\EN{806034112} rAsvA ca na upamAte puruspRhaM sunItI svayashastaram ||\\ 
\EN{806034121} yena vaMsAma pRtanAsu shardhatastaranto arya AdishaH |\\ 
\EN{806034122} sa tvaM no vardha prayasA shacIvaso jinvA dhiyo vasuvidaH ||\\ 
\EN{806034131} shishAno vRSabho yathAgniH shRN^ge davidhvat |\\ 
\EN{806034132} tigmA asya nanavo na pratidhRSe sujambhaH sahaso yahuH ||\\ 
\EN{806034141} nahi te agne vRSabha pratidhRSe jambhAso yad vitiSTase |\\ 
\EN{806034142} satvaM no hotaH suhutaM haviS kRdhi vaMsvA no vAryA puru ||\\ 
\EN{806034151} sheSe vaneSu mAtroH saM tvA martAsa indhate |\\ 
\EN{806034152} atandro havyA vahasi haviSkRta Adid deveSu rAjasi ||\\ 
\EN{806035161} sapta hotArastamidILate tvAgne sutyajamahrayam |\\ 
\EN{806035162} bhinatsyadriM tapasA vi shociSA prAgne tiSTha janAnati ||\\ 
\EN{806035171} agnim\-agniM vo adhriguM huvema vRktabarhiSaH |\\ 
\EN{806035172} agniM hitaprayasaH shashvatISvA hotAraM carSaNInAm ||\\ 
\EN{806035181} ketena sharman sacate suSAmaNyagne tubhyaM cikitvanA |\\ 
\EN{806035182} iSaNyayA naH pururUpamA bhara vAjaM nediSThamUtaye ||\\ 
\EN{806035191} agne jaritarvishpatistepAno deva rakSasaH |\\ 
\EN{806035192} aproSivAn gRhapatirmahAnasi divas pAyurduroNayuH ||\\ 
\EN{806035201} mA no rakSa A veshIdAghRNIvaso mA yAturyAtumAvatAm |\\ 
\EN{806035202} parogavyUtyanirAmapa kSudhamagne sedha rakSasvinaH ||\\ 
\EN{806136011} ubhayaM shRNavacca na indro arvAgidaM vacaH |\\ 
\EN{806136012} satrAcyAmaghavA somapItaye dhiyA shaviSTha A gamat ||\\ 
\EN{806136021} taM hi svarAjaM vRSabhaM tamojase dhiSaNe niSTatakSatuH |\\ 
\EN{806136022} utopamAnAM prathamo ni SIdasi somakAmaM hi te manaH ||\\ 
\EN{806136031} A vRSasva purUvaso sutasyendrAndhasaH |\\ 
\EN{806136032} vidmA hi tvA harivaH pRtsu sAsahimadhRSTaM cid dadhRSvaNim ||\\ 
\EN{806136041} aprAmisatya maghavan tathedasadindra kratvA yathA vashaH |\\ 
\EN{806136042} sanema vAjaM tava shiprinnavasA makSU cid yanto adrivaH ||\\ 
\EN{806136051} shagdhyU Su shacIpata indra vishvAbhirUtibhiH |\\ 
\EN{806136052} bhagaMna hi tvA yashasaM vasuvidamanu shUra carAmasi ||\\ 
\EN{806137061} pauro ashvasya purukRd gavAmasyutso deva hiraNyayaH |\\ 
\EN{806137062} nakirhi dAnaM parimardhiSat tve yad\-yad yAmi tadA bhara ||\\ 
\EN{806137071} tvaM hyehi cerave vidA bhagaM vasuttaye |\\ 
\EN{806137072} ud vAvRSasva maghavan gaviSTaya udindrAshvamiSTaye ||\\ 
\EN{806137081} tvaM purU sahasrANi shatAni ca yUthA dAnAya maMhase |\\ 
\EN{806137082} A purandaraM cakRma vipravacasa indraM gAyanto.avase ||\\ 
\EN{806137091} avipro vA yadavidhad vipro vendra te vacaH |\\ 
\EN{806137092} sa pra mamandattvAyA shatakrato prAcAmanyo ahaMsana ||\\ 
\EN{806137101} ugrabAhurmrakSakRtvA purandaro yadi me shRNavad dhavam |\\ 
\EN{806137102} vasUyavo vasupatiM shatakratuM stomairindraM havAmahe ||\\ 
\EN{806138111} na pApAso manAmahe nArAyAso na jaLhavaH |\\ 
\EN{806138112} yadin nvindraM vRSaNaM sacA sute sakhAyaM kRNavAmahai ||\\ 
\EN{806138121} ugraM yuyujma pRtanAsu sAsahiM RNakAtimadAbhyam |\\ 
\EN{806138122} vedA bhRmaM cit sanitA rathItamo vAjinaM yamidU nashat ||\\ 
\EN{806138131} yata indra bhayAmahe tato no abhayaM kRdhi |\\ 
\EN{806138132} maghava~nchagdhitava tan na Utibhirvi dviSo vi mRdho jahi ||\\ 
\EN{806138141} tvaM hi rAdhaspate rAdhaso mahaH kSayasyAsi vidhataH |\\ 
\EN{806138142} taM tvA vayaM maghavannindra girvaNaH sutAvanto havAmahe ||\\ 
\EN{806138151} indra spaL uta vRtrahA paraspA no vareNyaH |\\ 
\EN{806138152} sa no rakSiSaccaramaM sa madhyamaM sa pashcAt pAtu naH puraH ||\\ 
\EN{806139161} tvaM naH pashcAdadharAduttarAt pura indra ni pAhi vishvataH |\\ 
\EN{806139162} Are asmat kRNuhi daivyaM bhayamAre hetIradevIH ||\\ 
\EN{806139171} adyAdyA shvaH\-shva indra trAsva pare ca naH |\\ 
\EN{806139172} vishvA ca nojaritR^In satpate ahA divA naktaM ca rakSiSaH ||\\ 
\EN{806139181} prabhaN^gI shUro maghavA tuvImaghaH sammiSlo viryAya kam |\\ 
\EN{806139182} ubhA te bAhU vRSaNA shatakrato ni yA vajraM mimikSatuH ||\\ 
\EN{806240011} pro asmA upastutiM bharatA yajjujoSati |\\ 
\EN{806240012} ukthairindrasya mAhinaM vayo vardhanti somino bhadrA indrasya rAtayaH ||\\ 
\EN{806240021} ayujo asamo nRbhirekaH kRSTIrayAsyaH |\\ 
\EN{806240022} pUrvIrati pra vAvRdhe vishvA jAtAnyojasA bhadrA indrasya rAtayaH ||\\ 
\EN{806240031} ahitena cidarvatA jIradAnuH siSAsati |\\ 
\EN{806240032} pravAcyamindra tat tava vIryANi kariSyato bhadrA indrasya rAtayaH ||\\ 
\EN{806240041} A yAhi kRNavAma ta indra brahmANi vardhanA |\\ 
\EN{806240042} yebhiH shaviSTha cAkano bhadramiha shravasyate bhadrA indrasya rAtayaH ||\\ 
\EN{806240051} dhRSatashcid dhRSan manaH kRNoSIndra yat tvam |\\ 
\EN{806240052} tIvraiH somaiH saparyato namobhiH pratibhUSato bhadrA indrasya rAtayaH ||\\ 
\EN{806240061} ava caSTa RcISamo.avatAniva mAnuSaH |\\ 
\EN{806240062} juSTvI dakSasya sominaH sakhAyaM kRNute yujaM bhadrA indrasya rAtayaH ||\\ 
\EN{806241071} vishve ta indra vIryaM devA anu kratuM daduH |\\ 
\EN{806241072} bhuvo vishvasya gopatiH puruSTuta bhadrA indrasya rAtayaH ||\\ 
\EN{806241081} gRNe tadindra te shava upamaM devatAtaye |\\ 
\EN{806241082} yad dhaMsi vRtramojasA shacIpate bhadrA indrasya rAtayaH ||\\ 
\EN{806241091} samaneva vapuSyataH kRNavan mAnuSA yugA |\\ 
\EN{806241092} vide tadindrashcetanamadha shruto bhadrA indrasya rAtayaH ||\\ 
\EN{806241101} ujjAtamindra te shava ut tvAmut tava kratum |\\ 
\EN{806241102} bhUrigo bhUri vAvRdhurmaghavan tava sharmaNi bhadrA indrasya rAtayaH ||\\ 
\EN{806241111} ahaM ca tvaM ca vRtrahan saM yujyAva sanibhya A |\\ 
\EN{806241112} arAtIvA cidadrivo.anu nau shUra maMsate bhadrA indrasya rAtayaH ||\\ 
\EN{806241121} satyamid vA u taM vayamindraM stavAma nAnRtam |\\ 
\EN{806241122} mahAnasunvato vadho bhUri jyotIMSi sunvato bhadrA indrasya rAtayaH ||\\ 
\EN{806342011} sa pUrvyo mahAnAM venaH kratubhirAnaje |\\ 
\EN{806342012} yasya dvArA manuS pitA deveSu dhiya Anaje ||\\ 
\EN{806342021} divo mAnaM not sadan somapRSThAso adrayaH |\\ 
\EN{806342022} ukthA brahmaca shaMsyA ||\\ 
\EN{806342031} sa vidvAnaN^girobhya indro gA avRNodapa |\\ 
\EN{806342032} stuSe tadasyapauMsyam ||\\ 
\EN{806342041} sa pratnathA kavivRdha indro vAkasya vakSaNiH |\\ 
\EN{806342042} shivo arkasya homanyasmatrA gantvavase ||\\ 
\EN{806342051} AdU nu te anu kratuM svAhA varasya yajyavaH |\\ 
\EN{806342052} shvAtramarkA anUSatendra gotrasya dAvane ||\\ 
\EN{806342061} indre vishvAni vIryA kRtAni kartvAni ca |\\ 
\EN{806342062} yamarkA adhvaraM viduH ||\\ 
\EN{806343071} yat pA~ncajanyayA vishendre ghoSA asRkSata |\\ 
\EN{806343072} astRNAd barhaNA vipo.aryo mAnasya sa kSayaH ||\\ 
\EN{806343081} iyamu te anuSTutishcakRSe tAni pauMsyA |\\ 
\EN{806343082} prAvashcakrasya vartanim ||\\ 
\EN{806343091} asya vRSNo vyodana uru kramiSTa jIvase |\\ 
\EN{806343092} yavaM na pashvaA dade ||\\ 
\EN{806343101} tad dadhAnA avasyavo yuSmAbhirdakSapitaraH |\\ 
\EN{806343102} syAma marutvato vRdhe ||\\ 
\EN{806343111} baL RtviyAya dhAmna RkvabhiH shUra nonumaH |\\ 
\EN{806343112} jeSAmendra tvayA yujA ||\\ 
\EN{806343121} asme rudrA mehanA parvatAso vRtrahatye bharahUtau sajoSAH |\\ 
\EN{806343122} yaH shaMsate stuvate dhAyi pajra indrajyeSThA asmAnavantu devAH ||\\ 
\EN{806444011} ut tvA mandantu stomaH kRNuSva rAdho adrivaH |\\ 
\EN{806444012} ava brahmadviSo jahi ||\\ 
\EN{806444021} padA paNInrarAdhaso ni bAdhasva mahAnasi |\\ 
\EN{806444022} nahi tvA kashcana prati ||\\ 
\EN{806444031} tvamIshiSe sutAnAmindra tvamasutAnAm |\\ 
\EN{806444032} tvaM rAjA janAnAm ||\\ 
\EN{806444041} ehi prehi kSayo divyAghoSa~ncarSaNInAm |\\ 
\EN{806444042} obhe pRNAsirodasI ||\\ 
\EN{806444051} tyaM cit parvataM giriM shatavantaM sahasriNam |\\ 
\EN{806444052} vi stotRbhyo rurojitha ||\\ 
\EN{806444061} vayamu tvA divA sute vayaM naktaM havAmahe |\\ 
\EN{806444062} asmAkaM kAmamA pRNa ||\\ 
\EN{806445071} kva sya vRSabho yuvA tuvigrIvo anAnataH |\\ 
\EN{806445072} brahmA kastaM saparyati ||\\ 
\EN{806445081} kasya svit savanaM vRSA jujuSvAnava gachati |\\ 
\EN{806445082} indraM kau svidA cake ||\\ 
\EN{806445091} kaM te dAnA asakSata vRtrahan kaM suvIryA |\\ 
\EN{806445092} ukthe ka u svidantamaH ||\\ 
\EN{806445101} ayaM te mAnuSe jane somaH pUruSu sUyate |\\ 
\EN{806445102} tasyehi pra dravA piba ||\\ 
\EN{806445111} ayaM te sharyaNAvati suSomAyAmadhi priyaH |\\ 
\EN{806445112} ArjIkIyemadintamaH ||\\ 
\EN{806445121} tamadya rAdhase mahe cAruM madAya ghRSvaye |\\ 
\EN{806445122} ehImindradravA piba ||\\ 
\EN{806546011} yadindra prAgapAgudaM nyag vA hUyase nRbhiH |\\ 
\EN{806546012} A yAhi tUyamAshubhiH ||\\ 
\EN{806546021} yad vA prasravaNe divo mAdayAse svarNare |\\ 
\EN{806546022} yad vA samudreandhasaH ||\\ 
\EN{806546031} A tvA gIrbhirmahAmuruM huve gAmiva bhojase |\\ 
\EN{806546032} indra somasya pItaye ||\\ 
\EN{806546041} A ta indra mahimAnaM harayo deva te mahaH |\\ 
\EN{806546042} rathe vahantu bibhrataH ||\\ 
\EN{806546051} indra gRNISa u stuSe mahAnugra IshAnakRt |\\ 
\EN{806546052} ehi naH sutaM piba ||\\ 
\EN{806546061} sutAvantastvA vayaM prayasvanto havAmahe |\\ 
\EN{806546062} idaM no barhirAsade ||\\ 
\EN{806547071} yaccid dhi shashvatAmasIndra sAdhAraNastvam |\\ 
\EN{806547072} taM tvA vayaM havAmahe ||\\ 
\EN{806547081} idaM te somyaM madhvadhukSannadribhirnaraH |\\ 
\EN{806547082} juSANa indra tat piba ||\\ 
\EN{806547091} vishvAnaryo vipashcito.ati khyastUyamA gahi |\\ 
\EN{806547092} asme dhehishravo bRhat ||\\ 
\EN{806547101} dAtA me pRSatInAM rAjA hiraNyavInAm |\\ 
\EN{806547102} mA devA maghavA riSat ||\\ 
\EN{806547111} sahasre pRSatInAmadhi shcandraM bRhat pRthu |\\ 
\EN{806547112} shukraM hiraNyamA dade ||\\ 
\EN{806547121} napAto durgahasya me sahasreNa surAdhasaH |\\ 
\EN{806547122} shravo deveSvakrata ||\\ 
\EN{806648011} tarobhirvo vidadvasumindraM sabAdha Utaye |\\ 
\EN{806648012} bRhad gAyantaH sutasome adhvare huve bharaM na kAriNam ||\\ 
\EN{806648021} na yaM dudhrA varante na sthirA muro made suSipramandhasaH |\\ 
\EN{806648022} ya AdRtyA shashamAnAya sunvate dAtA jaritra ukthyam ||\\ 
\EN{806648031} yaH shakro mRkSo ashvyo yo vA kIjo hiraNyayaH |\\ 
\EN{806648032} sa Urvasya rejayatyapAvRtimindro gavyasya vRtrahA ||\\ 
\EN{806648041} nikhAtaM cid yaH purusambhRtaM vasUdid vapati dAshuSe |\\ 
\EN{806648042} vajrI sushipro haryashva it karadindraH kratvA yathA vashat ||\\ 
\EN{806648051} yad vAvantha puruSTuta purA cicchUra nRNAm |\\ 
\EN{806648052} vayaM tatta indra saM bharAmasi yaj~namukthaM turaM vacaH ||\\ 
\EN{806649061} sacA someSu puruhUta vajrivo madAya dyukSa somapAH |\\ 
\EN{806649062} tvamid dhi brahmakRte kAmyaM vasu deSThaH sunvate bhuvaH ||\\ 
\EN{806649071} vayamenamidA hyo.apIpemeha vajriNam |\\ 
\EN{806649072} tasmA u adya samanA sutaM bharA nUnaM bhUSata shrute ||\\ 
\EN{806649081} vRkashcidasya vAraNa urAmathirA vayuneSu bhUSati |\\ 
\EN{806649082} semaM naH stomaM jujuSANa A gahIndra pra citrayA dhiyA ||\\ 
\EN{806649091} kadU nvasyAkRtamindrasyAsti pauMsyam |\\ 
\EN{806649092} keno nu kaM shromatena na shushruve januSaH pari vRtrahA ||\\ 
\EN{806649101} kadU mahIradhRSTA asya taviSIH kadu vRtraghno astRtam |\\ 
\EN{806649102} indro vishvAn bekanATAnahardRsha uta kratvA paNInrabhi ||\\ 
\EN{806650111} vayaM ghA te apUrvyendra brahmANi vRtrahan |\\ 
\EN{806650112} purUtamAsaHpuruhUta vajrivo bhRtiM na pra bharAmasi ||\\ 
\EN{806650121} pUrvIshcid dhi tve tuvikUrminnAshaso havanta indrotayaH |\\ 
\EN{806650122} tirashcidaryaH savanA vaso gahi shaviSTha shrudhi me havam ||\\ 
\EN{806650131} vayaM ghA te tve id vindra vipra api Smasi |\\ 
\EN{806650132} nahi tvadanyaH puruhUta kashcana maghavannasti marDitA ||\\ 
\EN{806650141} tvaM no asyA amateruta kSudho.abhishasterava spRdhi |\\ 
\EN{806650142} tvaM na utI tava citrayA dhiyA shikSA shaciSTha gAtuvit ||\\ 
\EN{806650151} soma id vaH suto astu kalayo mA bibhItana |\\ 
\EN{806650152} apedeSa dhvasmAyati svayaM ghaiSo apAyati ||\\ 
\EN{806751011} tyAn nu kSatriyAnava AdityAn yAciSAmahe |\\ 
\EN{806751012} sumRLIkAnabhiSTaye ||\\ 
\EN{806751021} mitro no atyaMhatiM varuNaH parSadaryamA |\\ 
\EN{806751022} AdityAso yathA viduH ||\\ 
\EN{806751031} teSAM hi citramukthyaM varUthamasti dAshuSe |\\ 
\EN{806751032} AdityAnAmaraMkRte ||\\ 
\EN{806751041} mahi vo mahatAmavo varuNa mitrAryaman |\\ 
\EN{806751042} avAMsyA vRNImahe ||\\ 
\EN{806751051} jIvAn no abhi dhetanAdityAsaH purA hathAt |\\ 
\EN{806751052} kad dha sthahavanashrutaH ||\\ 
\EN{806752061} yad vaH shrAntAya sunvate varUthamasti yacchardiH |\\ 
\EN{806752062} tenA no adhi vocata ||\\ 
\EN{806752071} asti devA aMhorurvasti ratnamanAgasaH |\\ 
\EN{806752072} AdityA adbhutainasaH ||\\ 
\EN{806752081} mA naH setuH siSedayaM mahe vRNaktu nas pari |\\ 
\EN{806752082} indra id dhi shruto vashI ||\\ 
\EN{806752091} mA no mRcA ripUNAM vRjinAnAmaviSyavaH |\\ 
\EN{806752092} devA abhi pra mRkSata ||\\ 
\EN{806752101} uta tvAmadite mahyahaM devyupa bruve |\\ 
\EN{806752102} sumRLIkAmabhiSTaye ||\\ 
\EN{806753111} parSi dIne gabhIra Anugraputre jighAMsataH |\\ 
\EN{806753112} mAkistokasya no riSat ||\\ 
\EN{806753121} aneho na uruvraja urUci vi prasartave |\\ 
\EN{806753122} kRdhi tokAya jIvase ||\\ 
\EN{806753131} ye mUrdhAnaH kSitInAmadabdhAsaH svayashasaH |\\ 
\EN{806753132} vratA rakSante adruhaH ||\\ 
\EN{806753141} te na Asno vRkANAmAdityAso mumocata |\\ 
\EN{806753142} stenaM baddhamivAdite ||\\ 
\EN{806753151} apo Su Na iyaM sharurAdityA apa durmatiH |\\ 
\EN{806753152} asmadetvajaghnuSI ||\\ 
\EN{806754161} shashvad dhi vaH sudAnava AdityA Utibhirvayam |\\ 
\EN{806754162} purA nUnaM bubhujmahe ||\\ 
\EN{806754171} shashvantaM hi pracetasaH pratiyantaM cidenasaH |\\ 
\EN{806754172} devAH kRNutha jIvase ||\\ 
\EN{806754181} tat su no navyaM sanyasa AdityA yan mumocati |\\ 
\EN{806754182} bandhAd baddhamivAdite ||\\ 
\EN{806754191} nAsmAkamasti tat tara AdityAso atiSkade |\\ 
\EN{806754192} yUyamasmabhyaM mRLata ||\\ 
\EN{806754201} mA no hetirvivasvata AdityAH kRtrimA sharuH |\\ 
\EN{806754202} purA nujaraso vadhIt ||\\ 
\EN{806754211} vi Su dveSo vyaMhatimAdityAso vi saMhitam |\\ 
\EN{806754212} viSvag vi vRhatA rapaH ||\\  
\EN{8068011} A tvA rathaM yathotaye sumnAya vartayAmasi | 
\EN{8068012} tuvikUrmim RtISaham indra shaviSTha satpate || 
\EN{8068021} tuvishuSma tuvikrato shacIvo vishvayA mate | 
\EN{8068022} A paprAtha mahitvanA || 
\EN{8068031} yasya te mahinA mahaH pari jmAyantam IyatuH | 
\EN{8068032} hastA vajraM hiraNyayam || 
\EN{8068041} vishvAnarasya vas patim anAnatasya shavasaH | 
\EN{8068042} evaish ca carSaNInAm UtI huve rathAnAm || 
\EN{8068051} abhiSTaye sadAvRdhaM svarmILheSu yaM naraH | 
\EN{8068052} nAnA havanta Utaye || 
\EN{8068061} paromAtram RcISamam indram ugraM surAdhasam | 
\EN{8068062} IshAnaM cid vasUnAm || 
\EN{8068071} taM-tam id rAdhase maha indraM codAmi pItaye | 
\EN{8068072} yaH pUrvyAm anuSTutim Ishe kRSTInAM nRtuH || 
\EN{8068081} na yasya te shavasAna sakhyam AnaMsha martyaH | 
\EN{8068082} nakiH shavAMsi te nashat || 
\EN{8068091} tvotAsas tvA yujApsu sUrye mahad dhanam | 
\EN{8068092} jayema pRtsu vajrivaH || 
\EN{8068101} taM tvA yaj~nebhir Imahe taM gIrbhir girvaNastama | 
\EN{8068102} indra yathA cid Avitha vAjeSu purumAyyam || 
\EN{8068111} yasya te svAdu sakhyaM svAdvI praNItir adrivaH | 
\EN{8068112} yaj~no vitantasAyyaH || 
\EN{8068121} uru Nas tanve tana uru kSayAya nas kRdhi | 
\EN{8068122} uru No yandhi jIvase || 
\EN{8068131} uruM nRbhya uruM gava uruM rathAya panthAm | 
\EN{8068132} devavItim manAmahe || 
\EN{8068141} upa mA SaD dvA-dvA naraH somasya harSyA | 
\EN{8068142} tiSThanti svAdurAtayaH || 
\EN{8068151} RjrAv indrota A dade harI RkSasya sUnavi | 
\EN{8068152} Ashvamedhasya rohitA || 
\EN{8068161} surathAM Atithigve svabhIshUMr ArkSe | 
\EN{8068162} Ashvamedhe supeshasaH || 
\EN{8068171} SaL ashvAM Atithigva indrote vadhUmataH | 
\EN{8068172} sacA pUtakratau sanam || 
\EN{8068181} aiSu cetad vRSaNvaty antar RjreSv aruSI | 
\EN{8068182} svabhIshuH kashAvatI || 
\EN{8068191} na yuSme vAjabandhavo ninitsush cana martyaH | 
\EN{8068192} avadyam adhi dIdharat || 
\EN{8069011} pra-pra vas triSTubham iSam mandadvIrAyendave | 
\EN{8069012} dhiyA vo medhasAtaye puraMdhyA vivAsati || 
\EN{8069021} nadaM va odatInAM nadaM yoyuvatInAm | 
\EN{8069022} patiM vo aghnyAnAM dhenUnAm iSudhyasi || 
\EN{8069031} tA asya sUdadohasaH somaM shrINanti pRshnayaH | 
\EN{8069032} janman devAnAM vishas triSv A rocane divaH || 
\EN{8069041} abhi pra gopatiM girendram arca yathA vide | 
\EN{8069042} sUnuM satyasya satpatim || 
\EN{8069051} A harayaH sasRjrire 'ruSIr adhi barhiSi | 
\EN{8069052} yatrAbhi saMnavAmahe || 
\EN{8069061} indrAya gAva AshiraM duduhre vajriNe madhu | 
\EN{8069062} yat sIm upahvare vidat || 
\EN{8069071} ud yad bradhnasya viSTapaM gRham indrash ca ganvahi | 
\EN{8069072} madhvaH pItvA sacevahi triH sapta sakhyuH pade || 
\EN{8069081} arcata prArcata priyamedhAso arcata | 
\EN{8069082} arcantu putrakA uta puraM na dhRSNv arcata || 
\EN{8069091} ava svarAti gargaro godhA pari saniSvaNat | 
\EN{8069092} piOgA pari caniSkadad indrAya brahmodyatam || 
\EN{8069101} A yat patanty enyaH sudughA anapasphuraH | 
\EN{8069102} apasphuraM gRbhAyata somam indrAya pAtave || 
\EN{8069111} apAd indro apAd agnir vishve devA amatsata | 
\EN{8069112} varuNa id iha kSayat tam Apo abhy anUSata vatsaM saMshishvarIr iva || 
\EN{8069121} sudevo asi varuNa yasya te sapta sindhavaH | 
\EN{8069122} anukSaranti kAkudaM sUrmyaM suSirAm iva || 
\EN{8069131} yo vyatIMr aphANayat suyuktAM upa dAshuSe | 
\EN{8069132} takvo netA tad id vapur upamA yo amucyata || 
\EN{8069141} atId u shakra ohata indro vishvA ati dviSaH | 
\EN{8069142} bhinat kanIna odanam pacyamAnam paro girA || 
\EN{8069151} arbhako na kumArako 'dhi tiSThan navaM ratham | 
\EN{8069152} sa pakSan mahiSam mRgam pitre mAtre vibhukratum || 
\EN{8069161} A tU sushipra dampate rathaM tiSThA hiraNyayam | 
\EN{8069162} adha dyukSaM sacevahi sahasrapAdam aruSaM svastigAm anehasam || 
\EN{8069171} taM ghem itthA namasvina upa svarAjam Asate | 
\EN{8069172} arthaM cid asya sudhitaM yad etava Avartayanti dAvane || 
\EN{8069181} anu pratnasyaukasaH priyamedhAsa eSAm | 
\EN{8069182} pUrvAm anu prayatiM vRktabarhiSo hitaprayasa Ashata || 
\EN{8070011} yo rAjA carSaNInAM yAtA rathebhir adhriguH | 
\EN{8070012} vishvAsAM tarutA pRtanAnAM jyeSTho yo vRtrahA gRNe || 
\EN{8070021} indraM taM shumbha puruhanmann avase yasya dvitA vidhartari | 
\EN{8070022} hastAya vajraH prati dhAyi darshato maho dive na sUryaH || 
\EN{8070031} nakiS TaM karmaNA nashad yash cakAra sadAvRdham | 
\EN{8070032} indraM na yaj~nair vishvagUrtam Rbhvasam adhRSTaM dhRSNvjasam || 
\EN{8070041} aSALham ugram pRtanAsu sAsahiM yasmin mahIr urujrayaH | 
\EN{8070042} saM dhenavo jAyamAne anonavur dyAvaH kSAmo anonavuH || 
\EN{8070051} yad dyAva indra te shataM shatam bhUmIr uta syuH | 
\EN{8070052} na tvA vajrin sahasraM sUryA anu na jAtam aSTa rodasI || 
\EN{8070061} A paprAtha mahinA vRSNyA vRSan vishvA shaviSTha shavasA | 
\EN{8070062} asmAM ava maghavan gomati vraje vajri~n citrAbhir UtibhiH || 
\EN{8070071} na sIm adeva Apad iSaM dIrghAyo martyaH | 
\EN{8070072} etagvA cid ya etashA yuyojate harI indro yuyojate || 
\EN{8070081} taM vo maho mahAyyam indraM dAnAya sakSaNim | 
\EN{8070082} yo gAdheSu ya AraNeSu havyo vAjeSv asti havyaH || 
\EN{8070091} ud U Su No vaso mahe mRshasva shUra rAdhase | 
\EN{8070092} ud U Su mahyai maghavan maghattaya ud indra shravase mahe || 
\EN{8070101} tvaM na indra Rtayus tvAnido ni tRmpasi | 
\EN{8070102} madhye vasiSva tuvinRmNorvor ni dAsaM shishnatho hathaiH || 
\EN{8070111} anyavratam amAnuSam ayajvAnam adevayum | 
\EN{8070112} ava svaH sakhA dudhuvIta parvataH sughnAya dasyum parvataH || 
\EN{8070121} tvaM na indrAsAM haste shaviSTha dAvane | 
\EN{8070122} dhAnAnAM na saM gRbhAyAsmayur dviH saM gRbhAyAsmayuH || 
\EN{8070131} sakhAyaH kratum ichata kathA rAdhAma sharasya | 
\EN{8070132} upastutim bhojaH sUrir yo ahrayaH || 
\EN{8070141} bhUribhiH samaha RSibhir barhiSmadbhi staviSyase | 
\EN{8070142} yad ittham ekam-ekam ic chara vatsAn parAdadaH || 
\EN{8070151} karNagRhyA maghavA shauradevyo vatsaM nas tribhya Anayat | 
\EN{8070152} ajAM sUrir na dhAtave || 
\EN{8071011} tvaM no agne mahobhiH pAhi vishvasyA arAteH | 
\EN{8071012} uta dviSo martyasya || 
\EN{8071021} nahi manyuH pauruSeya Ishe hi vaH priyajAta | 
\EN{8071022} tvam id asi kSapAvAn || 
\EN{8071031} sa no vishvebhir devebhir Urjo napAd bhadrashoce | 
\EN{8071032} rayiM dehi vishvavAram || 
\EN{8071041} na tam agne arAtayo martaM yuvanta rAyaH | 
\EN{8071042} yaM trAyase dAshvAMsam || 
\EN{8071051} yaM tvaM vipra medhasAtAv agne hinoSi dhanAya | 
\EN{8071052} sa tavotI goSu gantA || 
\EN{8071061} tvaM rayim puruvIram agne dAshuSe martAya | 
\EN{8071062} pra No naya vasyo acha || 
\EN{8071071} uruSyA No mA parA dA aghAyate jAtavedaH | 
\EN{8071072} durAdhye martAya || 
\EN{8071081} agne mAkiS Te devasya rAtim adevo yuyota | 
\EN{8071082} tvam IshiSe vasUnAm || 
\EN{8071091} sa no vasva upa mAsy Urjo napAn mAhinasya | 
\EN{8071092} sakhe vaso jaritRbhyaH || 
\EN{8071101} achA naH shIrashociSaM giro yantu darshatam | 
\EN{8071102} achA yaj~nAso namasA purUvasum puruprashastam Utaye || 
\EN{8071111} agniM sUnuM sahaso jAtavedasaM dAnAya vAryANAm | 
\EN{8071112} dvitA yo bhUd amRto martyeSv A hotA mandratamo vishi || 
\EN{8071121} agniM vo devayajyayAgnim prayaty adhvare | 
\EN{8071122} agniM dhISu prathamam agnim arvaty agniM kSaitrAya sAdhase || 
\EN{8071131} agnir iSAM sakhye dadAtu na Ishe yo vAryANAm | 
\EN{8071132} agniM toke tanaye shashvad Imahe vasuM santaM tanUpAm || 
\EN{8071141} agnim ILiSvAvase gAthAbhiH shIrashociSam | 
\EN{8071142} agniM rAye purumILha shrutaM naro 'gniM sudItaye chardiH || 
\EN{8071151} agniM dveSo yotavai no gRNImasy agniM shaM yosh ca dAtave | 
\EN{8071152} vishvAsu vikSv aviteva havyo bhuvad vastur RSUNAm ||   
\EN{807214011} haviS kRNudhvamA gamadadhvaryurvanate punaH |\\ 
\EN{807214012} vidvAnasyaprashAsanam ||\\ 
\EN{807214021} ni tigmamabhyaMshuM sIdad dhotA manAvadhi |\\ 
\EN{807214022} juSANoasya sakhyam ||\\ 
\EN{807214031} antarichanti taM jane rudraM paro manISayA |\\ 
\EN{807214032} gRbhNanti jihvayA sasam ||\\ 
\EN{807214041} jAmyatItape dhanurvayodhA aruhad vanam |\\ 
\EN{807214042} dRSadaM jihvayAvadhIt ||\\ 
\EN{807214051} caran vatso rushanniha nidAtAraM na vindate |\\ 
\EN{807214052} veti stotavAmbyam ||\\ 
\EN{807215061} uto nvasya yan mahadashvAvad yojanaM bRhad |\\ 
\EN{807215062} dAmA rathasya dadRshe ||\\ 
\EN{807215071} duhanti saptaikAmupa dvA pa~nca sRjataH |\\ 
\EN{807215072} tIrthe sindhoradhi svare ||\\ 
\EN{807215081} A dashabhirvivasvata indraH koshamacucyavIt |\\ 
\EN{807215082} khedayA trivRtA divaH ||\\ 
\EN{807215091} pari tridhAturadhvaraM jUrNireti navIyasI |\\ 
\EN{807215092} madhvA hotAro a~njate ||\\ 
\EN{807215101} si~ncanti namasAvatamuccAcakraM parijmAnam |\\ 
\EN{807215102} nIcInabAramakSitam ||\\ 
\EN{807216111} abhyAramidadrayo niSiktaM puSkare madhu |\\ 
\EN{807216112} avatasya visarjane ||\\ 
\EN{807216121} gAva upAvatAvataM mahI yaj~nasya rapsudA |\\ 
\EN{807216122} ubhA karNAhiraNyayA ||\\ 
\EN{807216131} A sute si~ncata shriyaM rodasyorabhishriyam |\\ 
\EN{807216132} rasA dadhItavRSabham ||\\ 
\EN{807216141} te jAnata svamokyaM saM vatsAso na mAtRbhiH |\\ 
\EN{807216142} mitho nasanta jAmibhiH ||\\ 
\EN{807216151} upa srakveSu bapsataH kRNvate dharuNaM divi |\\ 
\EN{807216152} indre agnAnamaH svaH ||\\ 
\EN{807217161} adhukSat pipyuSImiSamUrjaM saptapadImariH |\\ 
\EN{807217162} sUryasya sapta rashmibhiH ||\\ 
\EN{807217171} somasya mitrAvaruNoditA sUra A dade |\\ 
\EN{807217172} tadAturasya bheSajam ||\\ 
\EN{807217181} uto nvasya yat padaM haryatasya nidhAnyam |\\ 
\EN{807217182} pari dyAM jihvayAtanat ||\\ 
\EN{807318011} udIrAthAM RtAyate yu~njAthAmashvinA ratham |\\ 
\EN{807318012} anti SadbhUtu vAmavaH ||\\ 
\EN{807318021} nimiSashcijjavIyasA rathenA yAtamashvinA |\\ 
\EN{807318022} anti Sad .. . ||\\ 
\EN{807318031} upa stRNItamatraye himena gharmamashvinA |\\ 
\EN{807318032} anti Sad ... ||\\ 
\EN{807318041} kuha sthaH kuha jagmathuH kuha shyeneva petathuH |\\ 
\EN{807318042} anti Sad... ||\\ 
\EN{807318051} yadadya karhi karhi cicchushrUyAtamimaM havam |\\ 
\EN{807318052} anti Sad ... ||\\ 
\EN{807319061} ashvinA yAmahUtamA nediSThaM yAmyApyam |\\ 
\EN{807319062} anti Sad ... ||\\ 
\EN{807319071} avantamatraye gRhaM kRNutaM yuvamashvinA |\\ 
\EN{807319072} anti Sad ... ||\\ 
\EN{807319081} varethe agnimAtapo vadate valgvatraye |\\ 
\EN{807319082} a=nti Sad ... ||\\ 
\EN{807319091} pra saptavadhrirAshasA dhArAmagnerashAyata |\\ 
\EN{807319092} anti Sad... ||\\ 
\EN{807319101} ihA gataM vRSaNvasU shRNutaM ma imaM havam |\\ 
\EN{807319102} anti Sad .. . ||\\ 
\EN{807320111} kimidaM vAM purANavajjaratoriva shasyate |\\ 
\EN{807320112} anti Sad ... ||\\ 
\EN{807320121} samAnaM vAM sajAtyaM samAno bandhurashvinA |\\ 
\EN{807320122} anti Sad... ||\\ 
\EN{807320131} yo vAM rajAMsyashvinA ratho viyAti rodasI |\\ 
\EN{807320132} anti Sad . .. ||\\ 
\EN{807320141} A no gavyebhirashvyaiH sahasrairupa gachatam |\\ 
\EN{807320142} anti Sad .. . ||\\ 
\EN{807320151} mA no gavyebhirashvyaiH sahasrebhirati khyatam |\\ 
\EN{807320152} anti Sad... ||\\ 
\EN{807320161} aruNapsuruSA abhUdakarjyotir{R}tAvarI |\\ 
\EN{807320162} anti Sad ... ||\\ 
\EN{807320171} ashvinA su vicAkashad vRkSaM parashumAniva |\\ 
\EN{807320172} anti Sad ... ||\\ 
\EN{807320181} puraM na dhRSNavA ruja kRSNayA bAdhito vishA |\\ 
\EN{807320182} anti Sad ... ||\\ 
\EN{807421011} visho\-visho vo atithiM vAjayantaH purupriyam |\\ 
\EN{807421012} agniM vo duryaM vaca stuSe shUSasya manmabhiH ||\\ 
\EN{807421021} yaM janAso haviSmanto mitraM na sarpirAsutim |\\ 
\EN{807421022} prashaMsanti prashastibhiH ||\\ 
\EN{807421031} panyAMsaM jAtavedasaM yo devatAtyudyatA |\\ 
\EN{807421032} havyAnyairayat divi ||\\ 
\EN{807421041} Aganma vRtrahantamaM jyeSThamagnimAnavam |\\ 
\EN{807421042} yasya shrutarvA bRhannArkSo anIka edhate ||\\ 
\EN{807421051} amRtaM jAtavedasaM tirastamAMsi darshatam |\\ 
\EN{807421052} ghRtAhavanamIDyam ||\\ 
\EN{807422061} sabAdho yaM janA ime.agniM havyebhirILate |\\ 
\EN{807422062} juhvAnAsoyatasrucaH ||\\ 
\EN{807422071} iyaM te navyasI matiragne adhAyyasmadA |\\ 
\EN{807422072} mandra sujAta sukrato.amUra dasmAtithe ||\\ 
\EN{807422081} sA te agne shantamA caniSThA bhavatu priyA |\\ 
\EN{807422082} tayA vardhasva suSTutaH ||\\ 
\EN{807422091} sA dyumnairdyumninI bRhadupopa shravasi shravaH |\\ 
\EN{807422092} dadhIta vRtratUrye ||\\ 
\EN{807422101} ashvamid gAM rathaprAM tveSamindraM na satpatim |\\ 
\EN{807422102} yasya shravAMsi tUrvatha panyam\-panyaM ca kRSTayaH ||\\ 
\EN{807423111} yaM tvA gopavano girA caniSThadagne aN^giraH |\\ 
\EN{807423112} sa pAvakashrudhI havam ||\\ 
\EN{807423121} yaM tvA janAsa ILate sabAdho vAjasAtaye |\\ 
\EN{807423122} sa bodhi vRtratUrye ||\\ 
\EN{807423131} ahaM huvAna ArkSe shrutarvaNi madacyuti |\\ 
\EN{807423132} shardhAMsIva stukAvinAM mRkSA shIrSA caturNAm ||\\ 
\EN{807423141} mAM catvAra AshavaH shaviSThasya dravitnavaH |\\ 
\EN{807423142} surathAso abhi prayo vakSan vayo na tugryam ||\\ 
\EN{807423151} satyamit tvA mahenadi paruSNyava dedisham |\\ 
\EN{807423152} nemApo ashvadAtaraH shaviSThAdasti martyaH ||\\ 
\EN{807524011} yukSvA hi devahUtamAnashvAnagne rathIriva |\\ 
\EN{807524012} ni hotA pUrvyaH sadaH ||\\ 
\EN{807524021} uta no deva devAnachA voco viduSTaraH |\\ 
\EN{807524022} shrad vishvA vAryA kRdhi ||\\ 
\EN{807524031} tvaM ha yad yaviSThya sahasaH sUnavAhuta |\\ 
\EN{807524032} RtAvA yaj~niyo bhuvaH ||\\ 
\EN{807524041} ayamagniH sahasriNo vAjasya shatinas patiH |\\ 
\EN{807524042} mUrdhA kavI rayINAm ||\\ 
\EN{807524051} taM nemiM Rbhavo yathA namasva sahUtibhiH |\\ 
\EN{807524052} nedIyo yaj~namaN^giraH ||\\ 
\EN{807525061} tasmai nUnamabhidyave vAcA virUpa nityayA |\\ 
\EN{807525062} vRSNe codasva suSTutim ||\\ 
\EN{807525071} kamu Svidasya senayAgnerapAkacakSasaH |\\ 
\EN{807525072} paNiM goSu starAmahe ||\\ 
\EN{807525081} mA no devAnAM vishaH prasnAtIrivosrAH |\\ 
\EN{807525082} kRshaM na hAsuraghnyAH ||\\ 
\EN{807525091} mA naH samasya dUDhyaH paridveSaso aMhatiH |\\ 
\EN{807525092} Urmirna nAvamA vadhIt ||\\ 
\EN{807525101} namaste agna ojase gRNanti deva kRSTayaH |\\ 
\EN{807525102} amairamitramardaya ||\\ 
\EN{807526111} kuvit su no gaviSTaye.agne saMveSiSo rayim |\\ 
\EN{807526112} urukRduru Nas kRdhi ||\\ 
\EN{807526121} mA no asmin mahAdhane parA varg bhArabhRd yathA |\\ 
\EN{807526122} saMvargaM saM rayiM jaya ||\\ 
\EN{807526131} anyamasmad bhiyA iyamagne siSaktu duchunA |\\ 
\EN{807526132} vardhA no amavacchavaH ||\\ 
\EN{807526141} yasyAjuSan namasvinaH shamImadurmakhasya vA |\\ 
\EN{807526142} taM ghedagnirvRdhAvati ||\\ 
\EN{807526151} parasyA adhi saMvato.avarAnabhyA tara |\\ 
\EN{807526152} yatrAhamasmi tAnava ||\\ 
\EN{807526161} vidmA hi te purA vayamagne pituryathAvasaH |\\ 
\EN{807526162} adhA te sumnamImahe ||\\ 
\EN{807627011} imaM nu mAyinaM huva indramIshAnamojasA |\\ 
\EN{807627012} marutvantaMna vR~njase ||\\ 
\EN{807627021} ayamindro marutsakhA vi vRtrasyAbhinacchiraH |\\ 
\EN{807627022} vajreNa shataparvaNA ||\\ 
\EN{807627031} vAvRdhAno marutsakhendro vi vRtramairayat |\\ 
\EN{807627032} sRjan samudriyAapaH ||\\ 
\EN{807627041} ayaM ha yena vA idaM svarmarutvatA jitam |\\ 
\EN{807627042} indreNa somapItaye ||\\ 
\EN{807627051} marutvantaM RjISiNamojasvantaM virapshinam |\\ 
\EN{807627052} indraM gIrbhirhavAmahe ||\\ 
\EN{807627061} indraM pratnena manmanA marutvantaM havAmahe |\\ 
\EN{807627062} asya somasya pItaye ||\\ 
\EN{807628071} marutvAnindra mIDhvaH pibA somaM shatakrato |\\ 
\EN{807628072} asmin yaj~nepuruSTuta ||\\ 
\EN{807628081} tubhyedindra marutvate sutAH somAso adrivaH |\\ 
\EN{807628082} hRdA hUyanta ukthinaH ||\\ 
\EN{807628091} pibedindra marutsakhA sutaM somaM diviSTiSu |\\ 
\EN{807628092} vajraM shishAna ojasA ||\\ 
\EN{807628101} uttiSThannojasA saha pItvI shipre avepayaH |\\ 
\EN{807628102} somamindracamU sutam ||\\ 
\EN{807628111} anu tvA rodasI ubhe krakSamANamakRpetAm |\\ 
\EN{807628112} indra yad dasyuhAbhavaH ||\\ 
\EN{807628121} vAcamaSTApadImahaM navasraktiM RtaspRsham |\\ 
\EN{807628122} indrAt pari tanvaM mame ||\\ 
\EN{807729011} jaj~nAno nu shatakraturvi pRchaditi mAtaram |\\ 
\EN{807729012} ka ugrAH ke ha shRNvire ||\\ 
\EN{807729021} AdIM shavasyabravIdaurNavAbhamahIshuvam |\\ 
\EN{807729022} te putra santu niSTuraH ||\\ 
\EN{807729031} samit tAn vRtrahAkhidat khe arAniva khedayA |\\ 
\EN{807729032} pravRddhodasyuhAbhavat ||\\ 
\EN{807729041} ekayA pratidhApibat sAkaM sarAMsi triMshatam |\\ 
\EN{807729042} indraH somasya kANukA ||\\ 
\EN{807729051} abhi gandharvamatRNadabudhneSu rajassvA |\\ 
\EN{807729052} indro brahmabhya id vRdhe ||\\ 
\EN{807730061} nirAvidhyad giribhya A dhArayat pakvamodanam |\\ 
\EN{807730062} indro bundaM svAtatam ||\\ 
\EN{807730071} shatabradhna iSustava sahasraparNa eka it |\\ 
\EN{807730072} yamindra cakRSe yujam ||\\ 
\EN{807730081} tena stotRbhya A bhara nRbhyo nAribhyo attave |\\ 
\EN{807730082} sadyo jAtaRbhuSThira ||\\ 
\EN{807730091} etA cyautnAni te kRtA varSiSThAni parINasA |\\ 
\EN{807730092} hRdA vIDvadhArayaH ||\\ 
\EN{807730101} vishvet tA viSNurAbharadurukramastveSitaH |\\ 
\EN{807730102} shataM mahiSAn kSIrapAkamodanaM varAhamindra emuSam ||\\ 
\EN{807730111} tuvikSaM te sukRtaM sUmayaM dhanuH sAdhurbundo hiraNyayaH |\\ 
\EN{807730112} ubhA te bAhU raNyA susaMskRta RdUpe cid RdUvRdhA ||\\ 
\EN{807831011} puroLAshaM no andhasa indra sahasramA bhara |\\ 
\EN{807831012} shatA ca shUra gonAm ||\\ 
\EN{807831021} A no bhara vya~njanaM gAmashvamabhya~njanam |\\ 
\EN{807831022} sacA manAhiraNyayA ||\\ 
\EN{807831031} uta naH karNashobhanA purUNi dhRSNavA bhara |\\ 
\EN{807831032} tvaM hishRNviSe vaso ||\\ 
\EN{807831041} nakIM vRdhIka indra te na suSA na sudA uta |\\ 
\EN{807831042} nAnyastvacchUra vAghataH ||\\ 
\EN{807831051} nakImindro nikartave na shakraH parishaktave |\\ 
\EN{807831052} vishvaM shRNoti pashyati ||\\ 
\EN{807832061} sa manyuM martyAnAmadabdho ni cikISate |\\ 
\EN{807832062} purA nidashcikISate ||\\ 
\EN{807832071} kratva it pUrNamudaraM turasyAsti vidhataH |\\ 
\EN{807832072} vRtraghnaHsomapAvnaH ||\\ 
\EN{807832081} tve vasUni saMgatA vishvA ca soma saubhagA |\\ 
\EN{807832082} sudAtvaparihvRtA ||\\ 
\EN{807832091} tvAmid yavayurmama kAmo gavyurhiraNyayuH |\\ 
\EN{807832092} tvAmashvayureSate ||\\ 
\EN{807832101} tavedindrAhamAshasA haste dAtraM canA dade |\\ 
\EN{807832102} dinasya vA maghavan sambhRtasya vA pUrdhi yavasya kAshinA ||\\ 
\EN{807933011} ayaM kRtnuragRbhIto vishvajidudbhidit somaH |\\ 
\EN{807933012} RSirvipraH kAvyena ||\\ 
\EN{807933021} abhyUrNoti yan nagnaM bhiSakti vishvaM yat turam |\\ 
\EN{807933022} premandhaH khyan niH shroNo bhUt ||\\ 
\EN{807933031} tvaM soma tanUkRdbhyo dveSobhyo.anyakRtebhyaH |\\ 
\EN{807933032} uru yantAsivarUtham ||\\ 
\EN{807933041} tvaM cittI tava dakSairdiva A pRthivyA RjISin |\\ 
\EN{807933042} yAvIraghasya cid dveSaH ||\\ 
\EN{807933051} arthino yanti cedarthaM gachAnid daduSo rAtim |\\ 
\EN{807933052} vavRjyustRSyataH kAmam ||\\ 
\EN{807934061} vidad yat pUrvyaM naSTamudIM RtAyumIrayat |\\ 
\EN{807934062} premAyustArIdatIrNam ||\\ 
\EN{807934071} sushevo no mRLayAkuradRptakraturavAtaH |\\ 
\EN{807934072} bhavA naH soma shaM hRde ||\\ 
\EN{807934081} mA naH soma saM vIvijo mA vi bIbhiSathA rAjan |\\ 
\EN{807934082} mA no hArdi tviSA vadhIH ||\\ 
\EN{807934091} ava yat sve sadhasthe devAnAM durmatIrIkSe |\\ 
\EN{807934092} rAjannapa dviSaH sedha mIDhvo apa sridhaH sedha ||\\ 
\EN{808035011} nahyanyaM baLAkaraM marDitAraM shatakrato |\\ 
\EN{808035012} tvaM na indra mRLaya ||\\ 
\EN{808035021} yo naH shashvat purAvithAmRdhro vAjasAtaye |\\ 
\EN{808035022} sa tvaM na indra mRLaya ||\\ 
\EN{808035031} kimaN^ga radhracodanaH sunvAnasyAvitedasi |\\ 
\EN{808035032} kuvit svindraNaH shakaH ||\\ 
\EN{808035041} indra pra No rathamava pashcAccit santamadrivaH |\\ 
\EN{808035042} purastAdenaM me kRdhi ||\\ 
\EN{808035051} hanto nu kimAsase prathamaM no rathaM kRdhi |\\ 
\EN{808035052} upamaM vAjayu shravaH ||\\ 
\EN{808036061} avA no vAjayuM rathaM sukaraM te kimit pari |\\ 
\EN{808036062} asmAn sujigyuSas kRdhi ||\\ 
\EN{808036071} indra dRhyasva pUrasi bhadrA ta eti niSkRtam |\\ 
\EN{808036072} iyaM dhIr{R}tviyAvatI ||\\ 
\EN{808036081} mA sImavadya A bhAgurvI kASThA hitaM dhanam |\\ 
\EN{808036082} apAvRktA aratnayaH ||\\ 
\EN{808036091} turIyaM nAma yaj~niyaM yadA karastadushmasi |\\ 
\EN{808036092} Adit patirna ohase ||\\ 
\EN{808036101} avIvRdhad vo amRtA amandIdekadyUrdevA uta yAshca devIH |\\ 
\EN{808036102} tasmA u rAdhaH kRNuta praSastaM prAtarmakSU dhiyAvasurjagamyAt ||\\ 
\EN{808137011} A tU na indra kSumantaM citraM grAbhaM saM gRbhAya |\\ 
\EN{808137012} mahAhastI dakSiNena ||\\ 
\EN{808137021} vidmA hi tvA tuvikUrmiM tuvideSNaM tuvImagham |\\ 
\EN{808137022} tuvimAtramavobhiH ||\\ 
\EN{808137031} nahi tvA shUra devA na martAso ditsantam |\\ 
\EN{808137032} bhImaM na gAM vArayante ||\\ 
\EN{808137041} eto nvindraM stavAmeshAnaM vasvaH svarAjam |\\ 
\EN{808137042} na rAdhasA mardhiSan naH ||\\ 
\EN{808137051} pra stoSadupa gAsiSacchravat sAma gIyamAnam |\\ 
\EN{808137052} abhi rAdhasA jugurat ||\\ 
\EN{808138061} A no bhara dakSiNenAbhi savyena pra mRsha |\\ 
\EN{808138062} indra mA no vasornirbhAk ||\\ 
\EN{808138071} upa kramasvA bhara dhRSatA dhRSNo janAnAm |\\ 
\EN{808138072} adAshUSTarasya vedaH ||\\ 
\EN{808138081} indra ya u nu te asti vAjo viprebhiH sanitvaH |\\ 
\EN{808138082} asmAbhiHsu taM sanuhi ||\\ 
\EN{808138091} sadyojuvaste vAjA asmabhyaM vishvashcandrAH |\\ 
\EN{808138092} vashaishca makSU jarante ||\\ 
\EN{808201011} A pra drava parAvato.arvAvatashca vRtrahan |\\ 
\EN{808201012} madhvaH pratiprabharmaNi ||\\ 
\EN{808201021} tIvrAH somAsa A gahi sutAso mAdayiSNavaH |\\ 
\EN{808201022} pibA dadhRg yathociSe ||\\ 
\EN{808201031} iSA mandasvAdu te.araM varAya manyave |\\ 
\EN{808201032} bhuvat ta indra shaM hRde ||\\ 
\EN{808201041} A tvashatravA gahi nyukthAni ca hUyase |\\ 
\EN{808201042} upame rocane divaH ||\\ 
\EN{808201051} tubhyAyamadribhiH suto gobhiH shrIto madAya kam |\\ 
\EN{808201052} pra soma indra hUyate ||\\ 
\EN{808202061} indra shrudhi su me havamasme sutasya gomataH |\\ 
\EN{808202062} vi pItintRptimashnuhi ||\\ 
\EN{808202071} ya indra camaseSvA somashcamUSu te sutaH |\\ 
\EN{808202072} pibedasya tvamIshiSe ||\\ 
\EN{808202081} yo apsu candramA iva somashcamUSu dadRshe |\\ 
\EN{808202082} pibedasya tvamIshiSe ||\\ 
\EN{808202091} yaM te shyenaH padAbharat tiro rajAMsyaspRtam |\\ 
\EN{808202092} pibedasya tvamIshiSe ||\\ 
\EN{808303011} devAnAmidavo mahat tadA vRNImahe vayam |\\ 
\EN{808303012} vRSNAmasmabhyamUtaye ||\\ 
\EN{808303021} te naH santu yujaH sadA varuNo mitro aryamA |\\ 
\EN{808303022} vRdhAsashca pracetasaH ||\\ 
\EN{808303031} ati no viSpitA puru naubhirapo na parSatha |\\ 
\EN{808303032} yUyaM RtasyarathyaH ||\\ 
\EN{808303041} vAmaM no astvaryaman vAmaM varuNa shaMsyam |\\ 
\EN{808303042} vAmaM hyAvRNImahe ||\\ 
\EN{808303051} vAmasya hi pracetasa IshAnAsho rishAdasaH |\\ 
\EN{808303052} nemAdityA aghasya yat ||\\ 
\EN{808304061} vayamid vaH sudAnavaH kSiyanto yAnto adhvannA |\\ 
\EN{808304062} devA vRdhAya hUmahe ||\\ 
\EN{808304071} adhi na indraiSAM viSNo sajAtyAnAm |\\ 
\EN{808304072} itA maruto ashvinA ||\\ 
\EN{808304081} pra bhrAtRtvaM sudAnavo.adha dvitA samAnyA |\\ 
\EN{808304082} mAturgarbhe bharAmahe ||\\ 
\EN{808304091} yUyaM hi SThA sudAnava indrajyeSThA abhidyavaH |\\ 
\EN{808304092} adhAcid va uta bruve ||\\ 
\EN{808405011} preSThaM vo atithiM stuSe mitramiva priyam |\\ 
\EN{808405012} agniM rathaM na vedyam ||\\ 
\EN{808405021} kavimiva pracetasaM yaM devAso adha dvitA |\\ 
\EN{808405022} ni martyeSvAdadhuH ||\\ 
\EN{808405031} tvaM yaviSTha dAshuSo nR^In pAhi shRNudhI giraH |\\ 
\EN{808405032} rakSA tokamuta tmanA ||\\ 
\EN{808405041} kayA te agne aN^gira Urjo napAdupastutim |\\ 
\EN{808405042} varAya deva manyave ||\\ 
\EN{808405051} dAshema kasya manasA yaj~nasya sahaso yaho |\\ 
\EN{808405052} kadu voca idaMnamaH ||\\ 
\EN{808406061} adhA tvaM hi nas karo vishvA asmabhyaM sukSitIH |\\ 
\EN{808406062} vAjadraviNaso giraH ||\\ 
\EN{808406071} kasya nUnaM parINaso dhiyo jinvasi dampate |\\ 
\EN{808406072} goSAtA yasyate giraH ||\\ 
\EN{808406081} taM marjayanta sukratuM puroyAvAnamAjiSu |\\ 
\EN{808406082} sveSu kSayeSuvAjinam ||\\ 
\EN{808406091} kSeti kSemebhiH sAdhubhirnakiryaM ghnanti hanti yaH |\\ 
\EN{808406092} agne suvIra edhate ||\\ 
\EN{808507011} A me havaM nAsatyAshvinA gachataM yuvam |\\ 
\EN{808507012} madhvaH somasya pItaye ||\\ 
\EN{808507021} imaM me stomamashvinemaM me shRNutaM havam |\\ 
\EN{808507022} madhvaH somasyapItaye ||\\ 
\EN{808507031} ayaM vAM kRSNo ashvinA havate vAjinIvasU |\\ 
\EN{808507032} madhvaH somasya pItaye ||\\ 
\EN{808507041} shRNutaM jariturhavaM kRSNasya stuvato narA |\\ 
\EN{808507042} madhvaH somasya pItaye ||\\ 
\EN{808507051} chardiryantamadAbhyaM viprAya stuvate narA |\\ 
\EN{808507052} madhvaH somasya pItaye ||\\ 
\EN{808508061} gachataM dAshuSo gRhamitthA stuvato ashvinA |\\ 
\EN{808508062} madhvaH somasya pItaye ||\\ 
\EN{808508071} yu~njAthAM rAsabhaM rathe vIDvaN^ge vRSaNvasU |\\ 
\EN{808508072} madhvaH somasya pItaye ||\\ 
\EN{808508081} trivandhureNa trivRtA rathenA yAtamashvinA |\\ 
\EN{808508082} madhvaH somasya pItaye ||\\ 
\EN{808508091} nU me giro nAsatyAshvinA prAvataM yuvam |\\ 
\EN{808508092} madhvaH somasya pItaye ||\\ 
\EN{808609011} ubhA hi dasrA bhiSajA mayobhuvobhA dakSasya vacaso babhUvathuH |\\ 
\EN{808609012} tA vAM vishvako havate tanUkRthe mA no vi yauSTaM sakhyA mumocatam ||\\ 
\EN{808609021} kathA nUnaM vAM vimanA upa stavad yuvaM dhiyaM dadathurvasyaiStaye |\\ 
\EN{808609022} tA vAM vishvako ... ||\\ 
\EN{808609031} yuvaM hi SmA purubhujemamedhatuM viSNApve dadathurvasyaiSTaye |\\ 
\EN{808609032} tA vAM vishvako ... ||\\ 
\EN{808609041} uta tyaM vIraM dhanasAM RjISiNaM dUre cit santamavase havAmahe |\\ 
\EN{808609042} yasya svAdiSThA sumatiH pituryathA mA no vi yauSTaM sakhyA mumocatam ||\\ 
\EN{808609051} Rtena devaH savitA shamAyata Rtasya shRN^gamurviyA vi paprathe |\\ 
\EN{808609052} RtaM sAsAha mahi cit pRtanyato mA no vi yauSTaM sakhyA mumocatam ||\\ 
\EN{808710011} dyumnI vAM stomo ashvinA krivirna seka A gatam |\\ 
\EN{808710012} madhvaHsutasya sa divi priyo narA pAtaM gaurAviveriNe ||\\ 
\EN{808710021} pibataM gharmaM madhumantamashvinA barhiH sIdataM narA |\\ 
\EN{808710022} tA mandasAnA manuSo duroNa A ni pAtaM vedasA vayaH ||\\ 
\EN{808710031} A vAM vishvAbhirUtibhiH priyamedhA ahUSata |\\ 
\EN{808710032} tA vartiryAtamupa vRktabarhiSo juSTaM yaj~naM diviSTiSu ||\\ 
\EN{808710041} pibataM somaM madhumantamashvinA barhiH sIdataM sumat |\\ 
\EN{808710042} tA vAvRdhAnA upa suSTutiM divo gantaM gaurAviveriNam ||\\ 
\EN{808710051} A nUnaM yAtamashvinAshvebhiH pruSitapsubhiH |\\ 
\EN{808710052} dasrA hiraNyavartanI shubhas patI pAtaM somaM RtAvRdhA ||\\ 
\EN{808710061} vayaM hi vAM havAmahe vipanyavo viprAso vAjasAtaye |\\ 
\EN{808710062} tAvalgU dasrA purudaMsasA dhiyAshvinA shruSTyA gatam ||\\ 
\EN{808811011} taM vo dasmaM RtISahaM vasormandAnamandhasaH |\\ 
\EN{808811012} abhi vatsaM na svasareSu dhenava indraM gIrbhirnavAmahe ||\\ 
\EN{808811021} dyukSaM sudAnuM taviSIbhirAvRtaM giriM na purubhojasam |\\ 
\EN{808811022} kSumantaM vAjaM shatinaM sahasriNaM makSU gomantamImahe ||\\ 
\EN{808811031} na tvA bRhanto adrayo varanta indra vILavaH |\\ 
\EN{808811032} yad ditsasi stuvate mAvate vasu nakiS TadA minAti te ||\\ 
\EN{808811041} yoddhAsi kratvA shavasota daMsanA vishvA jAtAbhi majmanA |\\ 
\EN{808811042} A tvAyamarka Utaye vavartati yaM gotamA ajIjanan ||\\ 
\EN{808811051} pra hi ririkSa ojasA divo antebhyas pari |\\ 
\EN{808811052} na tvA vivyAcaraja indra pArthivamanu svadhAM vavakSitha ||\\ 
\EN{808811061} nakiH pariSTirmaghavan maghasya te yad dAshuSe dashasyasi |\\ 
\EN{808811062} asmAkaM bodhyucathasya coditA maMhiSTho vAjasAtaye ||\\ 
\EN{808912011} bRhadindrAya gAyata maruto vRtrahantamam |\\ 
\EN{808912012} yena jyotirajanayannRtAvRdho devaM devAya jAgRvi ||\\ 
\EN{808912021} apAdhamadabhishastIrashastihAthendro dyumnyAbhavat |\\ 
\EN{808912022} devAsta indra sakhyAya yemire bRhadbhAno marudgaNa ||\\ 
\EN{808912031} pra va indrAya bRhate maruto brahmArcata |\\ 
\EN{808912032} vRtraM hanati vRtrahA shatakraturvajreNa shataparvaNA ||\\ 
\EN{808912041} abhi pra bhara dhRSatA dhRSanmanaH shravashcit te asad bRhat |\\ 
\EN{808912042} arSantvApo javasA vi mAtaro hano vRtraM jayA svaH ||\\ 
\EN{808912051} yajjAyathA apUrvya maghavan vRtrahatyAya |\\ 
\EN{808912052} tat pRthivImaprathayastadastabhnA uta dyAm ||\\ 
\EN{808912061} tat te yaj~no ajAyata tadarka uta haskRtiH |\\ 
\EN{808912062} tad vishvamabhibhUrasi yajjAtaM yacca jantvam ||\\ 
\EN{808912071} AmAsu pakvamairaya A sUryaM rohayo divi |\\ 
\EN{808912072} gharmaM na sAman tapatA suvRktibhirjuSTaM girvaNase bRhat ||\\ 
\EN{809013011} A no vishvAsu havya indraH samatsu bhUSatu |\\ 
\EN{809013012} upa brahmANi savanAni vRtrahA paramajyA RcISamaH ||\\ 
\EN{809013021} tvaM dAtA prathamo rAdhasAmasyasi satya IshAnakRt |\\ 
\EN{809013022} tuvidyumnasya yujyA vRNImahe putrasya shavaso mahaH ||\\ 
\EN{809013031} brahmA ta indra girvaNaH kriyante anatidbhutA |\\ 
\EN{809013032} imA juSasvaharyashva yojanendra yA te amanmahi ||\\ 
\EN{809013041} tvaM hi satyo maghavannanAnato vRtrA bhUri nyR~njase |\\ 
\EN{809013042} satvaM shaviSTha vajrahasta dAshuSe.arvA~ncaM rayimA kRdhi ||\\ 
\EN{809013051} tvamindra yashA asy RjISI shavasas pate |\\ 
\EN{809013052} tvaM vRtrANi haMsyapratInyeka idanuttA carSaNIdhRtA ||\\ 
\EN{809013061} tamu tvA nUnamasura pracetasaM rAdho bhAgamivemahe |\\ 
\EN{809013062} mahIva kRttiH sharaNA ta indra pra te sumnA no ashnavan ||\\ 
\EN{809114011} kanyA vAravAyatI somamapi srutAvidat |\\ 
\EN{809114012} astaM bharantyabravIdindrAya sunavai tvA shakrAya sunavai tvA ||\\ 
\EN{809114021} asau ya eSi vIrako gRhaM\-gRhaM vicAkashad |\\ 
\EN{809114022} imaM jambhasutaM piba dhAnAvantaM karambhiNamapUpavantamukthinam ||\\ 
\EN{809114031} A cana tvA cikitsAmo.adhi cana tvA nemasi |\\ 
\EN{809114032} shanairiva shanakairivendrAyendo pari srava ||\\ 
\EN{809114041} kuvicchakat kuvit karat kuvin no vasyasas karat |\\ 
\EN{809114042} kuvit patidviSo yatIrindreNa saMgamAmahai ||\\ 
\EN{809114051} imAni trINi viSTapA tAnIndra vi rohaya |\\ 
\EN{809114052} shirastatasyorvarAmAdidaM ma upodare ||\\ 
\EN{809114061} asau ca yA na urvarAdimAM tanvaM mama |\\ 
\EN{809114062} atho tatasya yacchiraH sarvA tA romashA kRdhi ||\\ 
\EN{809114071} khe rathasya khe.anasaH khe yugasya shatakrato |\\ 
\EN{809114072} apAlAmindratriS pUtvyakRNoH sUryatvacam ||\\ 
\EN{809215011} pAntamA vo andhasa indramabhi pra gAyata |\\ 
\EN{809215012} vishvAsAhaMshatakratuM maMhiSThaM carSaNInAm ||\\ 
\EN{809215021} puruhUtaM puruSTutaM gAthAnyaM sanashrutam |\\ 
\EN{809215022} indra iti bravItana ||\\ 
\EN{809215031} indra in no mahAnAM dAtA vAjAnAM nRtuH |\\ 
\EN{809215032} mahAnabhij~nvA yamat ||\\ 
\EN{809215041} apAdu shipryandhasaH sudakSasya prahoSiNaH |\\ 
\EN{809215042} indorindroyavAshiraH ||\\ 
\EN{809215051} taM vabhi prArcatendraM somasya pItaye |\\ 
\EN{809215052} tadid dhyasyavardhanam ||\\ 
\EN{809216061} asya pItvA madAnAM devo devasyaujasA |\\ 
\EN{809216062} vishvAbhi bhuvanA bhuvat ||\\ 
\EN{809216071} tyamu vaH satrAsAhaM vishvAsu gIrSvAyatam |\\ 
\EN{809216072} A cyAvayasyUtaye ||\\ 
\EN{809216081} yudhmaM santamanarvANaM somapAmanapacyutam |\\ 
\EN{809216082} naramavAryakratum ||\\ 
\EN{809216091} shikSA Na indra rAya A puru vidvAn RcISama |\\ 
\EN{809216092} avA naH pArye dhane ||\\ 
\EN{809216101} atashcidindra Na upA yAhi shatavAjayA |\\ 
\EN{809216102} iSA sahasravAjayA ||\\ 
\EN{809217111} ayAma dhIvato dhiyo.arvadbhiH shakra godare |\\ 
\EN{809217112} jayema pRtsu vajrivaH ||\\ 
\EN{809217121} vayamu tvA shatakrato gAvo na yavaseSvA |\\ 
\EN{809217122} uktheSu raNayAmasi ||\\ 
\EN{809217131} vishvA hi martyatvanAnukAmA shatakrato |\\ 
\EN{809217132} aganma vajrinnAshasaH ||\\ 
\EN{809217141} tve su putra shavaso.avRtran kAmakAtayaH |\\ 
\EN{809217142} na tvAmindrAtiricyate ||\\ 
\EN{809217151} sa no vRSan saniSThayA saM ghorayA dravitnvA |\\ 
\EN{809217152} dhiyAviDDhi purandhyA ||\\ 
\EN{809218161} yaste nUnaM shatakratavindra dyumnitamo madaH |\\ 
\EN{809218162} tena nUnaM made madeH ||\\ 
\EN{809218171} yaste citrashravastamo ya indra vRtrahantamaH |\\ 
\EN{809218172} ya ojodAtamomadaH ||\\ 
\EN{809218181} vidmA hi yaste adrivastvAdattaH satya somapAH |\\ 
\EN{809218182} vishvAsudasma kRSTiSu ||\\ 
\EN{809218191} indrAya madvane sutaM pari STobhantu no giraH |\\ 
\EN{809218192} arkamarcantu kAravaH ||\\ 
\EN{809218201} yasmin vishvA adhi shriyo raNanti sapta saMsadaH |\\ 
\EN{809218202} indraMsute havAmahe ||\\ 
\EN{809219211} trikadrukeSu cetanaM devAso yaj~namatnata |\\ 
\EN{809219212} tamid vardhantuno giraH ||\\ 
\EN{809219221} A tvA vishantvindavaH samudramiva sindhavaH |\\ 
\EN{809219222} na tvAmindrAti ricyate ||\\ 
\EN{809219231} vivyaktha mahinA vRSan bhakSaM somasya jAgRve |\\ 
\EN{809219232} ya indra jaThareSu te ||\\ 
\EN{809219241} araM ta indra kukSaye somo bhavatu vRtrahan |\\ 
\EN{809219242} araM dhAmabhyaindavaH ||\\ 
\EN{809219251} aramashvAya gAyati shrutakakSo araM gave |\\ 
\EN{809219252} aramindrasya dhAmne ||\\ 
\EN{809219261} araM hi Sma suteSu NaH someSvindra bhUSasi |\\ 
\EN{809219262} araM teshakra dAvane ||\\ 
\EN{809220271} parAkAttAccidadrivastvAM nakSanta no giraH |\\ 
\EN{809220272} araM gamAma te vayam ||\\ 
\EN{809220281} evA hyasi vIrayurevA shUra uta sthiraH |\\ 
\EN{809220282} evA te rAdhyaM manaH ||\\ 
\EN{809220291} evA rAtistuvImagha vishvebhirdhAyi dhAtRbhiH |\\ 
\EN{809220292} adhA cidindra me sacA ||\\ 
\EN{809220301} mo Su brahmeva tandrayurbhuvo vAjAnAM pate |\\ 
\EN{809220302} matsvA sutasya gomataH ||\\ 
\EN{809220311} mA na indra abhyAdishaH sUro aktuSvA yaman |\\ 
\EN{809220312} tvA yujA vanema tat ||\\ 
\EN{809220321} tvayedindra yujA vayaM prati bruvImahi spRdhaH |\\ 
\EN{809220322} tvamasmAkaM tava smasi ||\\ 
\EN{809220331} tvAmid dhi tvAyavo.anunonuvatashcarAn |\\ 
\EN{809220332} sakhAya indra kAravaH ||\\ 
\EN{809321011} ud ghedabhi shrutAmaghaM vRSabhaM naryApasam |\\ 
\EN{809321012} astArameSi sUrya ||\\ 
\EN{809321021} nava yo navatiM puro bibheda bAhvojasA |\\ 
\EN{809321022} ahiM ca vRtrahAvadhIt ||\\ 
\EN{809321031} sa na indraH shivaH sakhAshvAvad gomad yavamat |\\ 
\EN{809321032} urudhAreva dohate ||\\ 
\EN{809321041} yadadya kacca vRtrahannudagA abhi sUrya |\\ 
\EN{809321042} sarvaM tadindra te vashe ||\\ 
\EN{809321051} yad vA pravRddha satpate na marA iti manyase |\\ 
\EN{809321052} uto tat satyamit tava ||\\ 
\EN{809322061} ye somAsaH parAvati ye arvAvati sunvire |\\ 
\EN{809322062} sarvAMstAnindra gachasi ||\\ 
\EN{809322071} tamindraM vAjayAmasi mahe vRtrAya hantave |\\ 
\EN{809322072} sa vRSA vRSabho bhuvat ||\\ 
\EN{809322081} indraH sa dAmane kRta ojiSThaH sa made hitaH |\\ 
\EN{809322082} dyumnIshlokI sa somyaH ||\\ 
\EN{809322091} girA vajro na sambhRtaH sabalo anapacyutaH |\\ 
\EN{809322092} vavakSa RSvoastRtaH ||\\ 
\EN{809322101} durge cin naH sugaM kRdhi gRNAna indra girvaNaH |\\ 
\EN{809322102} tvaM ca maghavan vashaH ||\\ 
\EN{809323111} yasya te nU cidAdishaM na minanti svarAjyam |\\ 
\EN{809323112} na devo nAdhrigurjanaH ||\\ 
\EN{809323121} adhA te apratiSkutaM devI shuSmaM saparyataH |\\ 
\EN{809323122} ubhe suSipra rodasI ||\\ 
\EN{809323131} tvametadadhArayaH kRSNAsu rohiNISu ca |\\ 
\EN{809323132} paruSNISu rushat payaH ||\\ 
\EN{809323141} vi yadaheradha tviSo vishve devAso akramuH |\\ 
\EN{809323142} vidan mRgasya tAnamaH ||\\ 
\EN{809323151} A u me nivaro bhuvad vRtrahAdiSTa pauMsyam |\\ 
\EN{809323152} ajAtashatrurastRtaH ||\\ 
\EN{809324161} shrutaM vo vRtrahantamaM pra shardhaM carSaNInAm |\\ 
\EN{809324162} A shuSe rAdhase mahe ||\\ 
\EN{809324171} ayA dhiyA ca gavyayA puruNAman puruSTuta |\\ 
\EN{809324172} yat some\-somaAbhavaH ||\\ 
\EN{809324181} bodhinmanA idastu no vRtrahA bhUryAsutiH |\\ 
\EN{809324182} shRNotu shakraAshiSam ||\\ 
\EN{809324191} kayA tvaM na UtyAbhi pra mandase vRSan |\\ 
\EN{809324192} kayA stotRbhya A bhara ||\\ 
\EN{809324201} kasya vRSA sute sacA niyutvAn vRSabho raNat |\\ 
\EN{809324202} vRtrahA somapItaye ||\\ 
\EN{809325211} abhI Su NastvaM rayiM mandasAnaH sahasriNam |\\ 
\EN{809325212} prayantAbodhi dAshuSe ||\\ 
\EN{809325221} patnIvantaH sutA ima ushanto yanti vItaye |\\ 
\EN{809325222} apAM jagmirnicumpuNaH ||\\ 
\EN{809325231} iSTA hotrA asRkSatendraM vRdhAso adhvare |\\ 
\EN{809325232} achAvabhRthamojasA ||\\ 
\EN{809325241} iha tyA sadhamAdyA harI hiraNyakeshyA |\\ 
\EN{809325242} voLhAmabhi prayo hitam ||\\ 
\EN{809325251} tubhyaM somAH sutA ime stIrNaM barhirvibhAvaso |\\ 
\EN{809325252} stotRbhya indramA vaha ||\\ 
\EN{809326261} A te dakSaM vi rocanA dadhad ratnA vi dAshuSe |\\ 
\EN{809326262} stotRbhya indramarcata ||\\ 
\EN{809326271} A te dadhAmIndriyamukthA vishvA shatakrato |\\ 
\EN{809326272} stotRbhya indra mRLaya ||\\ 
\EN{809326281} bhadram\-bhadraM na A bhareSamUrjaM shatakrato |\\ 
\EN{809326282} yadindra mRLayAsi naH ||\\ 
\EN{809326291} sa no vishvAnyA bhara suvitAni shatakrato |\\ 
\EN{809326292} yadindra mRLayAsi naH ||\\ 
\EN{809326301} tvAmid vRtrahantama sutAvanto havAmahe |\\ 
\EN{809326302} yadindra mRLayAsinaH ||\\ 
\EN{809327311} upa no haribhiH sutaM yAhi madAnAM pate |\\ 
\EN{809327312} upa no haribhiHsutam ||\\ 
\EN{809327321} dvitA yo vRtrahantamo vida indraH shatakratuH |\\ 
\EN{809327322} upa no haribhiH sutam ||\\ 
\EN{809327331} tvaM hi vRtrahanneSAM pAtA somAnAmasi |\\ 
\EN{809327332} upa no haribhiH sutam ||\\ 
\EN{809327341} indra iSe dadAtu na RbhukSaNaM RbhuM rayim |\\ 
\EN{809327342} vAjI dadAtuvAjinam ||\\ 
\EN{809428011} gaurdhayati marutAM shravasyurmAtA maghonAm |\\ 
\EN{809428012} yuktA vahnI rathAnAm ||\\ 
\EN{809428021} yasyA devA upasthe vratA vishve dhArayanti |\\ 
\EN{809428022} sUryAmAsAdRshe kam ||\\ 
\EN{809428031} tat su no vishve arya A sadA gRNanti kAravaH |\\ 
\EN{809428032} marutaH somapItaye ||\\ 
\EN{809428041} asti somo ayaM sutaH pibantyasya marutaH |\\ 
\EN{809428042} uta svarAjo ashvinA ||\\ 
\EN{809428051} pibanti mitro aryamA tanA pUtasya varuNaH |\\ 
\EN{809428052} triSadhasthasya jAvataH ||\\ 
\EN{809428061} uto nvasya joSamAnindraH sutasya gomataH |\\ 
\EN{809428062} prAtarhoteva matsati ||\\ 
\EN{809429071} kadatviSanta sUrayastira Apa iva sridhaH |\\ 
\EN{809429072} arSanti pUtadakSasaH ||\\ 
\EN{809429081} kad vo adya mahAnAM devAnAmavo vRNe |\\ 
\EN{809429082} tmanA ca dasmavarcasAm ||\\ 
\EN{809429091} A ye vishvA pArthivAni paprathan rocanA divaH |\\ 
\EN{809429092} marutaHsomapItaye ||\\ 
\EN{809429101} tyAn nu pUtadakSaso divo vo maruto huve |\\ 
\EN{809429102} asya somasya pItaye ||\\ 
\EN{809429111} tyAn nu ye vi rodasI tastabhurmaruto huve |\\ 
\EN{809429112} asya somasya pItaye ||\\ 
\EN{809429121} tyaM nu mArutaM gaNaM giriSThAM vRSaNaM huve |\\ 
\EN{809429122} asyasomasya pItaye ||\\ 
\EN{809530011} A tvA giro rathIrivAsthuH suteSu girvaNaH |\\ 
\EN{809530012} abhi tvA samanUSatendra vatsaM na mAtaraH ||\\ 
\EN{809530021} A tvA shukrA acucyavuH sutAsa indra girvaNaH |\\ 
\EN{809530022} pibA tvasyAndhasa indra vishvAsu te hitam ||\\ 
\EN{809530031} pibA somaM madAya kamindra shyenAbhRtaM sutam |\\ 
\EN{809530032} tvaM hishashvatInAM patI rAjA vishAmasi ||\\ 
\EN{809530041} shrudhI havaM tirashcyA indra yastvA saparyati |\\ 
\EN{809530042} suvIryasya gomato rAyas pUrdhi mahAnasi ||\\ 
\EN{809530051} indra yaste navAyasIM giraM mandrAmajIjanat |\\ 
\EN{809530052} cikitvinmanasaM dhiyaM pratnAM Rtasya pipyuSIm ||\\ 
\EN{809531061} tamu STavAma yaM gira indramukthAni vAvRdhuH |\\ 
\EN{809531062} purUNyasya pauMsyA siSAsanto vanAmahe ||\\ 
\EN{809531071} eto nvindraM stavAma shuddhaM shuddhena sAmnA |\\ 
\EN{809531072} shuddhairukthairvAvRdhvAMsaM shuddha AshIrvAn mamattu ||\\ 
\EN{809531081} indra shuddho na A gahi shuddhaH shuddhAbhirUtibhiH |\\ 
\EN{809531082} shuddho rayiM ni dhAraya shuddho mamaddhi somyaH ||\\ 
\EN{809531091} indra shuddho hi no rayiM shuddho ratnAni dAshuSe |\\ 
\EN{809531092} shuddho vRtrANi jighnase shuddho vAjaM siSAsasi ||\\ 
\EN{809632011} asmA uSAsa Atiranta yAmamindrAya naktamUrmyAH suvAcaH |\\ 
\EN{809632012} asmA Apo mAtaraH sapta tasthurnRbhyastarAya sindhavaH supArAH ||\\ 
\EN{809632021} atividdhA vithureNA cidastrA triH sapta sAnu saMhitA girINAm |\\ 
\EN{809632022} na tad devo na martyastuturyAd yAni pravRddho vRSabhashcakAra ||\\ 
\EN{809632031} indrasya vajra Ayaso nimishla indrasya bAhvorbhUyiSThamojaH |\\ 
\EN{809632032} shIrSannindrasya kratavo nireka AsanneSanta shrutyA upAke ||\\ 
\EN{809632041} manye tvA yaj~niyaM yaj~niyAnAM manye tvA cyavanamacyutAnAm |\\ 
\EN{809632042} manye tvA satvanAmindra ketuM manye tvA vRSabhaM carSaNInAm ||\\ 
\EN{809632051} A yad vajraM bAhvorindra dhatse madacyutamahaye hantavAu |\\ 
\EN{809632052} pra parvatA anavanta pra gAvaH pra brahmANo abhinakSanta indram ||\\ 
\EN{809633061} tamu STavAma ya imA jajAna vishvA jAtAnyavarANyasmAt |\\ 
\EN{809633062} indreNa mitraM didhiSema gIrbhirupo namobhirvRSabhaM vishema ||\\ 
\EN{809633071} vRtrasya tvA shvasathAdISamANA vishve devA ajahurye sakhAyaH |\\ 
\EN{809633072} marudbhirindra sakhyaM te astvathemA vishvAH pRtanA jayAsi ||\\ 
\EN{809633081} triH SaSTistvA maruto vAvRdhAnA usrA iva rAshayo yaj~niyAsaH |\\ 
\EN{809633082} upa tvemaH kRdhi no bhAgadheyaM shuSmaM ta enA haviSA vidhema ||\\ 
\EN{809633091} tigmamAyudhaM marutAmanIkaM kasta indra prati vajraM dadharSa |\\ 
\EN{809633092} anAyudhAso asurA adevAshcakreNa tAnapa vapa RjISin ||\\ 
\EN{809633101} maha ugrAya tavase suvRktiM preraya shivatamAya pashvaH |\\ 
\EN{809633102} girvAhase gira indrAya pUrvIrdhehi tanve kuvidaN^ga vedat ||\\ 
\EN{809634111} ukthavAhase vibhve manISAM druNA na pAramIrayA nadInAm |\\ 
\EN{809634112} ni spRsha dhiyA tanvi shrutasya juSTatarasya kuvidaN^ga vedat ||\\ 
\EN{809634121} tad viviDDhi yat ta indro jujoSat stuhi suSTutiM namasAvivAsa |\\ 
\EN{809634122} upa bhUSa jaritarmA ruvaNyaH shrAvayA vAcaM kuvidaN^ga vedat ||\\ 
\EN{809634131} ava drapso aMshumatImatiSThadiyAnaH kRSNo dashabhiH sahasraiH |\\ 
\EN{809634132} Avat tamindraH shacyA dhamantamapa snehitIrnRmaNA adhatta ||\\ 
\EN{809634141} drapsamapashyaM viSuNe carantamupahvare nadyo aMshumatyAH |\\ 
\EN{809634142} nabho na kRSNamavatasthivAMsamiSyAmi vo vRSaNo yudhyatAjau ||\\ 
\EN{809634151} adha drapso aMshumatyA upasthe.adhArayat tanvaM titviSANaH |\\ 
\EN{809634152} visho adevIrabhyAcarantIrbRhaspatinA yujendraH sasAhe ||\\ 
\EN{809635161} tvaM ha tyat saptabhyo jAyamAno.ashatrubhyo abhavaH shatrurindra |\\ 
\EN{809635162} gULhe dyAvApRthivI anvavindo vibhumadbhyo bhuvanebhyo raNaM dhAH ||\\ 
\EN{809635171} tvaM ha tyadapratimAnamojo vajreNa vajrin dhRSito jaghantha |\\ 
\EN{809635172} tvaM shuSNasyAvAtiro vadhatraistvaM gA indra shacyedavindaH ||\\ 
\EN{809635181} tvaM ha tyad vRSabha carSaNInAM ghano vRtrAnAM taviSobabhUtha |\\ 
\EN{809635182} tvaM sindhUnrasRjastastabhAnAn tvamapo ajayodAsapatnIH ||\\ 
\EN{809635191} sa sukratU raNitA yaH suteSvanuttamanyuryo aheva revAn |\\ 
\EN{809635192} ya eka in naryapAMsi kartA sa vRtrahA pratIdanyamAhuH ||\\ 
\EN{809635201} sa vRtrahendrashcarSaNIdhRt taM suSTutyA havyaM huvema |\\ 
\EN{809635202} sa prAvitA maghavA no.adhivaktA sa vAjasya shravasyasyadAtA ||\\ 
\EN{809635211} sa vRtrahendra RbhukSAH sadyo jaj~nAno havyo babhUva |\\ 
\EN{809635212} kRNvannapAMsi naryA purUNi somo na pIto havyaH sakhibhyaH ||\\ 
\EN{809736011} yA indra bhuja AbharaH svarvAnasurebhyaH |\\ 
\EN{809736012} stotAramin maghavannasya vardhaya ye ca tve vRktabarhiSaH ||\\ 
\EN{809736021} yamindra dadhiSe tvamashvaM gAM bhAgamavyayam |\\ 
\EN{809736022} yajamAne sunvati dakSiNAvati tasmin taM dhehi mA paNau ||\\ 
\EN{809736031} ya indra sastyavrato.anuSvApamadevayuH |\\ 
\EN{809736032} svaiH Sa evairmumurat poSyaM rayiM sanutardhehi taM tataH ||\\ 
\EN{809736041} yacchakrAsi parAvati yadarvAvati vRtrahan |\\ 
\EN{809736042} atastvA gIrbhirdyugadindra keshibhiH sutAvAnA vivAsati ||\\ 
\EN{809736051} yad vAsi rocane divaH samudrasyAdhi viSTapi |\\ 
\EN{809736052} yat pArthive sadane vRtrahantama yadantarikSa A gahi ||\\ 
\EN{809737061} sa naH someSu somapAH suteSu shavasas pate |\\ 
\EN{809737062} mAdayasva rAdasA sUnRtAvatendra rAyA parINasA ||\\ 
\EN{809737071} mA na indra parA vRNag bhavA naH sadhamAdyaH |\\ 
\EN{809737072} tvaM na UtI tvamin na ApyaM mA na indra parA vRNak ||\\ 
\EN{809737081} asme indra sacA sute ni SadA pItaye madhu |\\ 
\EN{809737082} kRdhI jaritremaghavannavo mahadasme indra sacA sute ||\\ 
\EN{809737091} na tvA devAsa Ashata na martyAso adrivaH |\\ 
\EN{809737092} vishvA jAtAnishavasAbhibhUrasi na tvA devAsa Ashata ||\\ 
\EN{809737101} vishvAH pRtanA abhibhUtaraM naraM sajUstatakSurindraMjajanushca rAjase |\\ 
\EN{809737102} kratvA varuSThaM vara AmurimutogramojiSThaM tavasaM tarasvinam ||\\ 
\EN{809738111} samIM rebhAso asvarannindraM somasya pItaye |\\ 
\EN{809738112} svarpatiMyadIM vRdhe dhRtavrato hyojasA samUtibhiH ||\\ 
\EN{809738121} nemiM namanti cakSasA meSaM viprA abhisvarA |\\ 
\EN{809738122} sudItayo vo adruho.api karNe tarasvinaH saM RkvabhiH ||\\ 
\EN{809738131} tamindraM johavImi maghavAnamugraM satrA dadhAnamapratiSkutaM shavAMsi |\\ 
\EN{809738132} maMhiSTho gIrbhirA ca yaj~niyo vavartad rAye no vishvA supathA kRNotu vajrI ||\\ 
\EN{809738141} tvaM pura indra cikidenA vyojasA shaviSTha shakra nAshayadhyai |\\ 
\EN{809738142} tvad vishvAni bhuvanAni vajrin dyAvA rejete pRthivI ca bhISA ||\\ 
\EN{809738151} tan ma Rtamindra shUra citra pAtvapo na vajrin duritAti parSi bhUri |\\ 
\EN{809738152} kadA na indra rAya A dashasyervishvapsnyasya spRhayAyyasya rAjan ||\\ 
\EN{809801011} indrAya sAma gAyata viprAya bRhate bRhat |\\ 
\EN{809801012} dharmakRte vipashcite panasyave ||\\ 
\EN{809801021} tvamindrAbhibhUrasi tvaM sUryamarocayaH |\\ 
\EN{809801022} vishvakarmA vishvadevo mahAnasi ||\\ 
\EN{809801031} vibhrAja~n jyotiSA svaragacho rocanaM divaH |\\ 
\EN{809801032} devAsta indra sakhyAya yemire ||\\ 
\EN{809801041} endra no gadhi priyaH satrAjidagohyaH |\\ 
\EN{809801042} girirna vishvataspRthuH patirdivaH ||\\ 
\EN{809801051} abhi hi satya somapA ubhe babhUtha rodasI |\\ 
\EN{809801052} indrAsi sunvato vRdhaH patirdivaH ||\\ 
\EN{809801061} tvaM hi shashvatInAmindra dartA purAmasi |\\ 
\EN{809801062} hantA dasyormanorvRdhaH patirdivaH ||\\ 
\EN{809802071} adhA hindra girvaNa upa tvA kAmAn mahaH sasRjmahe |\\ 
\EN{809802072} udevayanta udabhiH ||\\ 
\EN{809802081} vArNa tvA yavyAbhirvardhanti shUra brahmANi |\\ 
\EN{809802082} vAvRdhvAMsaM cidadrivo dive\-dive ||\\ 
\EN{809802091} yu~njanti harI iSirasya gAthayorau ratha uruyuge |\\ 
\EN{809802092} indravAhA vacoyujA ||\\ 
\EN{809802101} tvaM na indrA bharanojo nRmNaM shatakrato vicarSaNe |\\ 
\EN{809802102} A vIraM pRtanASaham ||\\ 
\EN{809802111} tvaM hi naH pitA vaso tvaM mAtA shatakrato babhUvitha |\\ 
\EN{809802112} adhA te sumnamImahe ||\\ 
\EN{809802121} tvAM shuSmin puruhUta vAjayantamupa bruve shatakrato |\\ 
\EN{809802122} sa norAsva suvIryam ||\\ 
\EN{809903011} tvAmidA hyo naro.apIpyan vajrin bhUrNayaH |\\ 
\EN{809903012} sa indra stomavAhasAmiha shrudhyupa svasaramA gahi ||\\ 
\EN{809903021} matsvA sushipra harivastadImahe tve A bhUSanti vedhasaH |\\ 
\EN{809903022} tava shravAMsyupamAnyukthyA suteSvindra girvaNaH ||\\ 
\EN{809903031} shrAyanta iva sUryaM vishvedindrasya bhakSata |\\ 
\EN{809903032} vasUni jAte janamAna ojasA prati bhAgaM na dIdhima ||\\ 
\EN{809903041} anarsharAtiM vasudAmupa stuhi bhadrA indrasya rAtayaH |\\ 
\EN{809903042} so asya kAmaM vidhato na roSati mano dAnAya codayan ||\\ 
\EN{809903051} tvamindra pratUrtiSvabhi vishvA asi spRdhaH |\\ 
\EN{809903052} ashastihA janitA vishvatUrasi tvaM tUrya taruSyataH ||\\ 
\EN{809903061} anu te shuSmaM turayantamIyatuH kSoNI shishuM na mAtarA |\\ 
\EN{809903062} vishvAste spRdhaH shnathayanta manyave vRtraM yadindratUrvasi ||\\ 
\EN{809903071} ita UtI vo ajaraM prahetAramaprahitam |\\ 
\EN{809903072} AshuM jetAraM hetAraM rathItamamatUrtaM tugryAvRdham ||\\ 
\EN{809903081} iSkartAramaniSkRtaM sahaskRtaM shatamUtiM shatakratum |\\ 
\EN{809903082} samAnamindramavase havAmahe vasavAnaM vasUjuvam ||\\ 
\EN{810004011} ayaM ta emi tanvA purastAd vishve devA abhi mA yanti pashcAt |\\ 
\EN{810004012} yadA mahyaM dIdharo bhAgamindrAdin mayA kRNavo vIryANi ||\\ 
\EN{810004021} dadhAmi te madhuno bhakSamagre hitaste bhAgaH suto astu somaH |\\ 
\EN{810004022} asashca tvaM dakSiNataH sakhA me.adhA vRtrANijaN^ghanAva bhUri ||\\ 
\EN{810004031} pra su stomaM bharata vAjayanta indrAya satyaM yadi satyamasti |\\ 
\EN{810004032} nendro astIti nema u tva Aha ka IM dadarsha kamabhiSTavAma ||\\ 
\EN{810004041} ayamasmi jaritaH pashya meha vishvA jAtAnyabhyasmi mahnA |\\ 
\EN{810004042} Rtasya mA pradisho vardhayantyAdardiro bhuvanA dardarImi ||\\ 
\EN{810004051} A yan mA venA aruhannRtasyanekamAsInaM haryatasya pRSThe |\\ 
\EN{810004052} manashcin me hRda A pratyavocadacikrada~nchishumantaH sakhAyaH ||\\ 
\EN{810004061} vishvet tA te savaneSu pravAcyA yA cakartha maghavannindra sunvate |\\ 
\EN{810004062} pArAvataM yat purusambhRtaM vasvapAvRNoH sharabhAya RSibandhave ||\\ 
\EN{810005071} pra nUnaM dhAvatA pRthaM neha yo vo avAvarIt |\\ 
\EN{810005072} ni SIM vRtrasya marmaNi vajramindro apIpatat ||\\ 
\EN{810005081} manojavA ayamAna AyasImatarat puram |\\ 
\EN{810005082} divaM suparNo gatvAya somaM vajriNa Abharat ||\\ 
\EN{810005091} samudre antaH shayata udnA vajro abhIvRtaH |\\ 
\EN{810005092} bharantyasmaisaMyataH puraHprasravaNA balim ||\\ 
\EN{810005101} yad vAg vadantyavicetanAni rASTrI devAnAM niSasAdamandrA |\\ 
\EN{810005102} catasra UrjaM duduhe payAMsi kva svidasyAH paramaM jagAma ||\\ 
\EN{810005111} devIM vAcamajanayanta devAstAM vishvarUpAH pashavo vadanti |\\ 
\EN{810005112} sA no mandreSamUrjaM duhAnA dhenurvAgasmAnupa suSTutaitu ||\\ 
\EN{810005121} sakhe viSNo vitaraM vi kramasva dyaurdehi lokaM vajrAya viSkabhe |\\ 
\EN{810005122} hanAva vRtraM riNacAva sindhUnindrasya yantu prasave visRSTAH ||\\ 
\EN{810106011} RdhagitthA sa martyaH shashame devatAtaye |\\ 
\EN{810106012} yo nUnaM mitrAvaruNAvabhiSTaya Acakre havyadAtaye ||\\ 
\EN{810106021} varSiSThakSatrA urucakSasA narA rAjAnA dIrghashruttamA |\\ 
\EN{810106022} tA bAhutA na daMsanA ratharyataH sAkaM sUryasya rashmibhiH ||\\ 
\EN{810106031} pra yo vAM mitrAvaruNAjiro dUto adravat |\\ 
\EN{810106032} ayaHshIrSA maderaghuH ||\\ 
\EN{810106041} na yaH sampRche na punarhavItave nasaMvAdAya ramate |\\ 
\EN{810106042} tasmAn no adya samRteruruSyataM bAhubhyAM na uruSyatam ||\\ 
\EN{810106051} pra mitrAya prAryamNe sacathyaM RtAvaso |\\ 
\EN{810106052} varUthyaM varuNe chandyaM vaca stotraM rAjasu gAyata ||\\ 
\EN{810107061} te hinvire aruNaM jenyaM vasvekaM putraM tisR^INAm |\\ 
\EN{810107062} tedhAmAnyamRtA martyAnAmadabdhA abhi cakSate ||\\ 
\EN{810107071} A me vacAMsyudyatA dyumattamAni kartvA |\\ 
\EN{810107072} ubhA yAtaM nAsatyA sajoSasA prati havyAni vItaye ||\\ 
\EN{810107081} rAtiM yad vAmarakSasaM havAmahe yuvAbhyAM vAjinIvasU |\\ 
\EN{810107082} prAcIM hotrAM pratirantAvitaM narA gRNAnA jamadagninA ||\\ 
\EN{810107091} A no yaj~naM divispRshaM vAyo yAhi sumanmabhiH |\\ 
\EN{810107092} antaH pavitra upari shrINAno.ayaM shukro ayAmi te ||\\ 
\EN{810107101} vetyadhvaryuH pathibhI rajiSThaiH prati havyAni vItaye |\\ 
\EN{810107102} adhA niyutva ubhayasya naH piba shuciM somaM gavAshiram ||\\ 
\EN{810108111} baN mahAnasi sUrya baL Aditya mahAnasi |\\ 
\EN{810108112} mahaste sato mahimA panasyate.addhA deva mahAnasi ||\\ 
\EN{810108121} baT surya shravasA mahAnasi satrA deva mahAnasi |\\ 
\EN{810108122} mahnAdevAnAmasuryaH purohito vibhu jyotiradAbhyam ||\\ 
\EN{810108131} iyaM yA nIcyarkiNI rUpA rohiNyA kRtA |\\ 
\EN{810108132} citreva pratyadarshyAyatyantardashasu bAhuSu ||\\ 
\EN{810108141} prajA ha tisro atyAyamIyurnyanyA arkamabhito vivishre |\\ 
\EN{810108142} bRhad dha tasthau bhuvaneSvantaH pavamAno harita A vivesha ||\\ 
\EN{810108151} mAtA rudrANAM duhitA vasUnAM svasAdityAnAmamRtasya nAbhiH |\\ 
\EN{810108152} pra nu vocaM cikituSe janAya mA gAmanAgAmaditiM vadhiSTa ||\\ 
\EN{810108161} vacovidaM vAcamudIrayantIM vishvAbhirdhIbhirupatiSThamAnAm |\\ 
\EN{810108162} devIM devebhyaH paryeyuSIM gAmA mAvRkta martyo dabhracetAH ||\\ 
\EN{810209011} tvamagne bRhad vayo dadhAsi deva dAshuSe |\\ 
\EN{810209012} kavirgRhapatiryuvA ||\\ 
\EN{810209021} sa na ILAnayA saha devAnagne duvasyuvA |\\ 
\EN{810209022} cikid vibhAnavA vaha ||\\ 
\EN{810209031} tvayA ha svid yujA vayaM codiSThena yaviSThya |\\ 
\EN{810209032} abhi SmovAjasAtaye ||\\ 
\EN{810209041} aurvabhRguvacchucimapnavAnavadA huve |\\ 
\EN{810209042} agniM samudravAsasam ||\\ 
\EN{810209051} huve vAtasvanaM kaviM parjanyakrandyaM sahaH |\\ 
\EN{810209052} agniM samudravAsasam ||\\ 
\EN{810210061} A savaM savituryathA bhagasyeva bhujiM huve |\\ 
\EN{810210062} agniM samudravAsasam ||\\ 
\EN{810210071} agniM vo vRdhantamadhvarANAM purUtamam |\\ 
\EN{810210072} achA naptre sahasvate ||\\ 
\EN{810210081} ayaM yathA na Abhuvat tvaSTA rUpeva takSyA |\\ 
\EN{810210082} asya kratvA yashasvataH ||\\ 
\EN{810210091} ayaM vishvA abhi shriyo.agnirdeveSu patyate |\\ 
\EN{810210092} A vAjairupa no gamat ||\\ 
\EN{810210101} vishveSAmiha stuhi hotR^INAM yashastamam |\\ 
\EN{810210102} agniM yaj~neSupUrvyam ||\\ 
\EN{810211111} shIraM pAvakashociSaM jyeSTho yo dameSvA |\\ 
\EN{810211112} dIdAya dIrghashruttamaH ||\\ 
\EN{810211121} tamarvantaM na sAnasiM gRNIhi vipra shuSmiNam |\\ 
\EN{810211122} mitraMna yAtayajjanam ||\\ 
\EN{810211131} upa tvA jAmayo giro dedishatIrhaviSkRtaH |\\ 
\EN{810211132} vAyoranIkeasthiran ||\\ 
\EN{810211141} yasya tridhAtvavRtaM barhistasthAvasandinam |\\ 
\EN{8102A@c"i dadhA padaA`\\ 
\EN{810211151} padaM devasya mILhuSo.anAdhRSTAbhirUtibhiH |\\ 
\EN{810211152} bhadrAsUrya ivopadRk ||\\ 
\EN{810212161} agne ghRtasya dhItibhistepAno deva shociSA |\\ 
\EN{810212162} A devAn vakSi yakSi ca ||\\ 
\EN{810212171} taM tvAjananta mAtaraH kaviM devAso aN^giraH |\\ 
\EN{810212172} havyavAhamamartyam ||\\ 
\EN{810212181} pracetasaM tvA kave.agne dUtaM vareNyam |\\ 
\EN{810212182} havyavAhaM ni Sedire ||\\ 
\EN{810212191} nahi me astyaghnyA na svadhitirvananvati |\\ 
\EN{810212192} athaitAdRg bharAmi te ||\\ 
\EN{810212201} yadagne kAni kAni cidA te dArUNi dadhmasi |\\ 
\EN{810212202} tA juSasva yaviSThya ||\\ 
\EN{810212211} yadattyupajihvikA yad vamro atisarpati |\\ 
\EN{810212212} sarvaM tadastu te ghRtam ||\\ 
\EN{810212221} agnimindhAno manasA dhiyaM saceta martyaH |\\ 
\EN{810212222} agnimIdhe vivasvabhiH ||\\ 
\EN{810313011} adarshi gAtuvittamo yasmin vratAnyAdadhuH |\\ 
\EN{810313012} upo Su jAtamAryasya vardhanamagniM nakSanta no giraH ||\\ 
\EN{810313021} pra daivodAso agnirdevAnachA na majmanA |\\ 
\EN{810313022} anu mAtarampRthivIM vi vAvRte tasthau nAkasya sAnavi ||\\ 
\EN{810313031} yasmAd rejanta kRSTayashcarkRtyAni kRNvataH |\\ 
\EN{810313032} sahasrasAmmedhasAtAviva tmanAgniM dhIbhiH saparyata ||\\ 
\EN{810313041} pra yaM rAye ninISasi marto yaste vaso dAshat |\\ 
\EN{810313042} sa vIraM dhatte agna ukthashaMsinaM tmanA sahasrapoSiNam ||\\ 
\EN{810313051} sa dRLhe cidabhi tRNatti vAjamarvatA sa dhatte akSiti shravaH |\\ 
\EN{810313052} tve devatrA sadA purUvaso vishvA vAmAni dhImahi ||\\ 
\EN{810314061} yo vishvA dayate vasu hotA mandro janAnAm |\\ 
\EN{810314062} madhorna pAtrA prathamAnyasmai pra stomA yantyagnaye ||\\ 
\EN{810314071} ashvaM na gIrbhI rathyaM sudAnavo marmRjyante devayavaH |\\ 
\EN{810314072} ubhe toke tanaye dasma vishpate parSi rAdho maghonAm ||\\ 
\EN{810314081} pra maMhiSThAya gAyata RtAvne bRhate shukrashociSe |\\ 
\EN{810314082} upastutAso agnaye ||\\ 
\EN{810314091} A vaMsate maghavA vIravad yashaH samiddho dyumnyAhutaH |\\ 
\EN{810314092} kuvin no asya sumatirnavIyasyachA vAjebhirAgamat ||\\ 
\EN{810314101} preSThamu priyANAM stuhyAsAvAtithim |\\ 
\EN{810314102} agniM rathAnAM yamam ||\\ 
\EN{810315111} uditA yo niditA veditA vasvA yaj~niyo vavartati |\\ 
\EN{810315112} duSTarA yasya pravaNe normayo dhiyA vAjaM siSAsataH ||\\ 
\EN{810315121} mA no hRNItAmatithirvasuragniH puruprashasta eSaH |\\ 
\EN{810315122} yaH suhotA svadhvaraH ||\\ 
\EN{810315131} mo te riSan ye achoktibhirvaso.agne kebhishcidevaiH |\\ 
\EN{810315132} kIrishcid dhi tvAmITTe dUtyAya rAtahavyaH svadhvaraH ||\\ 
\EN{810315141} Agne yAhi marutsakhA rudrebhiH somapItaye |\\ 
\EN{810315142} sobharyA upa suSTutiM mAdayasva svarNare ||\\ 
