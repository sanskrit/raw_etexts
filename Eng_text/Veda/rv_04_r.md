RGVEDA 4


% EXCERPTS FROM README:

% The edition used was that of Aufrecht, 1877. Apparently the edition was 
% compiled by H.S. Ananthanarayana and W. P. Lehman. 
% It is a "research-only" text. 
% Reputedly, it was verified against Grassmann, 1876-77.


THE MODIFIED VERSE NUMBERING:

two digits for Mandala.
three digits for Sukta.
two digits for verse.
one digit for line.
{two digits for varga}

e.g.: 01.001.01.1{01}

⁄ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒø
≥ THIS TEXT FILE IS FOR REFERENCE PURPOSES ONLY!	≥
≥ COPYRIGHT AND TERMS OF USAGE AS FOR SOURCE FILE.	≥
≥							≥
≥ Text converted to Ronald E. Emmerick's encoding for   ≥
≥ WordPerfect 5.1 DOS and related utility programmes 	≥
≥ BHELA, CARAKA etc. (DOS versions): 			≥
≥ 							≥
≥ description             character  =	ASCII		≥
≥  							≥
≥ long a                  A             195		≥
≥ long A                  ˘             249		≥
≥ long i                  I             197		≥
≥ long I                  ˝             253		≥
≥ long u                  U             198		≥
≥ long U                  Ù             244		≥
≥ vocalic r               R^i             173		≥
≥ vocalic R               „             227		≥
≥ long vocalic r          Ã             204		≥
≥ vocalic l                             202		≥
≥ long vocalic l          À             203		≥
≥ velar n                 «             199		≥
≥ velar N                 ß             167		≥
≥ palatal n               §             164		≥
≥ palatal N               •             165		≥
≥ retroflex t             T             194		≥
≥ retroflex T             Ë             232		≥
≥ retroflex d             D             172		≥
≥ retroflex D             ÷             214		≥
≥ retroflex n             N             239		≥
≥ retroflex N             ◊             215		≥
≥ palatal s               sh             211		≥
≥ palatal S               ¡             193		≥
≥ retroflex s             Sh             171		≥
≥ retroflex S             Â             229		≥
≥ anusvara                M             230		≥
≥ capital anusvara        ı             245		≥
≥ visarga                 H             247		≥
≥ capital visarga         Í             234		≥
¿ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒŸ

RV_04.001.01.1  tvAM hy agne sadam it samanyavo devAso devam aratiM nyerira iti kratvA nyerire
RV_04.001.01.2  amartyaM yajata martyeShv A devam AdevaM janata pracetasaM vishvam AdevaM janata pracetasam
RV_04.001.02.1  sa bhrAtaraM varuNam agna A vavR^itsva devAM achA sumatI yaj~navanasaM jyeShThaM yaj~navanasam
RV_04.001.02.2  R^itAvAnam AdityaM carShaNIdhR^itaM rAjAnaM carShaNIdhR^itam
RV_04.001.03.1  sakhe sakhAyam abhy A vavR^itsvAshuM na cakraM rathyeva raMhyAsmabhyaM dasma raMhyA
RV_04.001.03.2  agne mR^i IkaM varuNe sacA vido marutsu vishvabhAnuShu tokAya tuje shushucAna shaM kR^idhy asmabhyaM dasma shaM kR^idhi
RV_04.001.04.1  tvaM no agne varuNasya vidvAn devasya he o 'va yAsisIShThAH
RV_04.001.04.2  yajiShTho vahnitamaH shoshucAno vishvA dveShAMsi pra mumugdhy asmat
RV_04.001.05.1  sa tvaM no agne 'vamo bhavotI nediShTho asyA uShaso vyuShTau
RV_04.001.05.2  ava yakShva no varuNaM rarANo vIhi mR^i IkaM suhavo na edhi
RV_04.001.06.1  asya shreShThA subhagasya saMdR^ig devasya citratamA martyeShu
RV_04.001.06.2  shuci ghR^itaM na taptam aghnyAyA spArhA devasya maMhaneva dhenoH
RV_04.001.07.1  trir asya tA paramA santi satyA spArhA devasya janimAny agneH
RV_04.001.07.2  anante antaH parivIta AgAc chuciH shukro aryo rorucAnaH
RV_04.001.08.1  sa dUto vishved abhi vaShTi sadmA hotA hiraNyaratho raMsujihvaH 
RV_04.001.08.2  rohidashvo vapuShyo vibhAvA sadA raNvaH pitumatIva saMsat
RV_04.001.09.1  sa cetayan manuSho yaj~nabandhuH pra tam mahyA rashanayA nayanti 
RV_04.001.09.2  sa kShety asya duryAsu sAdhan devo martasya sadhanitvam Apa
RV_04.001.10.1  sa tU no agnir nayatu prajAnann achA ratnaM devabhaktaM yad asya
RV_04.001.10.2  dhiyA yad vishve amR^itA akR^iNvan dyauSh pitA janitA satyam ukShan
RV_04.001.11.1  sa jAyata prathamaH pastyAsu maho budhne rajaso asya yonau
RV_04.001.11.b apAd ashIrShA guhamAno antAyoyuvAno vR^iShabhasya nI e
RV_04.001.12.1  pra shardha Arta prathamaM vipanyaM R^itasya yonA vR^iShabhasya nI e
RV_04.001.12.2  spArho yuvA vapuShyo vibhAvA sapta priyAso 'janayanta vR^iShNe
RV_04.001.13.1  asmAkam atra pitaro manuShyA abhi pra sedur R^itam AshuShANAH
RV_04.001.13.2  ashmavrajAH sudughA vavre antar ud usrA Ajann uShaso huvAnAH
RV_04.001.14.1  te marmR^ijata dadR^ivAMso adriM tad eShAm anye abhito vi vocan
RV_04.001.14.2  pashvayantrAso abhi kAram arcan vidanta jyotish cakR^ipanta dhIbhiH
RV_04.001.15.1  te gavyatA manasA dR^idhram ubdhaM gA yemAnam pari Shantam adrim
RV_04.001.15.2  dR^i haM naro vacasA daivyena vrajaM gomantam ushijo vi vavruH
RV_04.001.16.1  te manvata prathamaM nAma dhenos triH sapta mAtuH paramANi vindan
RV_04.001.16.2  taj jAnatIr abhy anUShata vrA Avir bhuvad aruNIr yashasA goH
RV_04.001.17.1  neshat tamo dudhitaM rocata dyaur ud devyA uShaso bhAnur arta
RV_04.001.17.2  A sUryo bR^ihatas tiShThad ajrAM R^iju marteShu vR^ijinA ca pashyan
RV_04.001.18.1  Ad it pashcA bubudhAnA vy akhyann Ad id ratnaM dhArayanta dyubhaktam
RV_04.001.18.2  vishve vishvAsu duryAsu devA mitra dhiye varuNa satyam astu
RV_04.001.19.1  achA voceya shushucAnam agniM hotAraM vishvabharasaM yajiShTham
RV_04.001.19.2  shucy Udho atR^iNan na gavAm andho na pUtam pariShiktam aMshoH
RV_04.001.20.1  vishveShAm aditir yaj~niyAnAM vishveShAm atithir mAnuShANAm
RV_04.001.20.2  agnir devAnAm ava AvR^iNAnaH sumR^i Iko bhavatu jAtavedAH 

RV_04.002.01.1  yo martyeShv amR^ita R^itAvA devo deveShv aratir nidhAyi
RV_04.002.01.2  hotA yajiShTho mahnA shucadhyai havyair agnir manuSha Irayadhyai
RV_04.002.02.1  iha tvaM sUno sahaso no adya jAto jAtAM ubhayAM antar agne
RV_04.002.02.2  dUta Iyase yuyujAna R^iShva R^ijumuShkAn vR^iShaNaH shukrAMsh ca
RV_04.002.03.1  atyA vR^idhasnU rohitA ghR^itasnU R^itasya manye manasA javiShThA
RV_04.002.03.2  antar Iyase aruShA yujAno yuShmAMsh ca devAn visha A ca martAn
RV_04.002.04.1  aryamaNaM varuNam mitram eShAm indrAviShNU maruto ashvinota
RV_04.002.04.2  svashvo agne surathaH surAdhA ed u vaha suhaviShe janAya
RV_04.002.05.1  gomAM agne 'vimAM ashvI yaj~no nR^ivatsakhA sadam id apramR^iShyaH
RV_04.002.05.2  i AvAM eSho asura prajAvAn dIrgho rayiH pR^ithubudhnaH sabhAvAn
RV_04.002.06.1  yas ta idhmaM jabharat siShvidAno mUrdhAnaM vA tatapate tvAyA
RV_04.002.06.2  bhuvas tasya svatavAMH pAyur agne vishvasmAt sIm aghAyata uruShya
RV_04.002.07.1  yas te bharAd anniyate cid annaM nishiShan mandram atithim udIrat
RV_04.002.07.2  A devayur inadhate duroNe tasmin rayir dhruvo astu dAsvAn
RV_04.002.08.1  yas tvA doShA ya uShasi prashaMsAt priyaM vA tvA kR^iNavate haviShmAn
RV_04.002.08.2  ashvo na sve dama A hemyAvAn tam aMhasaH pIparo dAshvAMsam
RV_04.002.09.1  yas tubhyam agne amR^itAya dAshad duvas tve kR^iNavate yatasruk
RV_04.002.09.2  na sa rAyA shashamAno vi yoShan nainam aMhaH pari varad aghAyoH
RV_04.002.10.1  yasya tvam agne adhvaraM jujoSho devo martasya sudhitaM rarANaH
RV_04.002.10.2  prIted asad dhotrA sA yaviShThAsAma yasya vidhato vR^idhAsaH
RV_04.002.11.1  cittim acittiM cinavad vi vidvAn pR^iShTheva vItA vR^ijinA ca martAn
RV_04.002.11.2  rAye ca naH svapatyAya deva ditiM ca rAsvAditim uruShya
RV_04.002.12.1  kaviM shashAsuH kavayo 'dabdhA nidhArayanto duryAsv AyoH
RV_04.002.12.2  atas tvaM dR^ishyAM agna etAn paDbhiH pashyer adbhutAM arya evaiH
RV_04.002.13.1  tvam agne vAghate supraNItiH sutasomAya vidhate yaviShTha
RV_04.002.13.2  ratnam bhara shashamAnAya ghR^iShve pR^ithu shcandram avase carShaNiprAH
RV_04.002.14.1  adhA ha yad vayam agne tvAyA paDbhir hastebhish cakR^imA tanUbhiH
RV_04.002.14.2  rathaM na kranto apasA bhurijor R^itaM yemuH sudhya AshuShANAH
RV_04.002.15.1  adhA mAtur uShasaH sapta viprA jAyemahi prathamA vedhaso nÃn
RV_04.002.15.2  divas putrA aN^giraso bhavemAdriM rujema dhaninaM shucantaH
RV_04.002.16.1  adhA yathA naH pitaraH parAsaH pratnAso agna R^itam AshuShANAH
RV_04.002.16.2  shucId ayan dIdhitim ukthashAsaH kShAmA bhindanto aruNIr apa vran
RV_04.002.17.1  sukarmANaH suruco devayanto 'yo na devA janimA dhamantaH
RV_04.002.17.2  shucanto agniM vavR^idhanta indram UrvaM gavyam pariShadanto agman
RV_04.002.18.1  A yUtheva kShumati pashvo akhyad devAnAM yaj janimAnty ugra
RV_04.002.18.2  martAnAM cid urvashIr akR^ipran vR^idhe cid arya uparasyAyoH
RV_04.002.19.1  akarma te svapaso abhUma R^itam avasrann uShaso vibhAtIH
RV_04.002.19.2  anUnam agnim purudhA sushcandraM devasya marmR^ijatash cAru cakShuH
RV_04.002.20.1  etA te agna ucathAni vedho 'vocAma kavaye tA juShasva
RV_04.002.20.2  uc chocasva kR^iNuhi vasyaso no maho rAyaH puruvAra pra yandhi 

RV_04.003.01.1  A vo rAjAnam adhvarasya rudraM hotAraM satyayajaM rodasyoH
RV_04.003.01.2  agnim purA tanayitnor acittAd dhiraNyarUpam avase kR^iNudhvam
RV_04.003.02.1  ayaM yonish cakR^imA yaM vayaM te jAyeva patya ushatI suvAsAH
RV_04.003.02.2  arvAcInaH parivIto ni ShIdemA u te svapAka pratIcIH
RV_04.003.03.1  AshR^iNvate adR^ipitAya manma nR^icakShase sumR^i IkAya vedhaH
RV_04.003.03.2  devAya shastim amR^itAya shaMsa grAveva sotA madhuShud yam I e
RV_04.003.04.1  tvaM cin naH shamyA agne asyA R^itasya bodhy R^itacit svAdhIH
RV_04.003.04.2  kadA ta ukthA sadhamAdyAni kadA bhavanti sakhyA gR^ihe te
RV_04.003.05.1  kathA ha tad varuNAya tvam agne kathA dive garhase kan na AgaH
RV_04.003.05.2  kathA mitrAya mI huShe pR^ithivyai bravaH kad aryamNe kad bhagAya
RV_04.003.06.1  kad dhiShNyAsu vR^idhasAno agne kad vAtAya pratavase shubhaMye
RV_04.003.06.2  parijmane nAsatyAya kShe bravaH kad agne rudrAya nR^ighne
RV_04.003.07.1  kathA mahe puShTimbharAya pUShNe kad rudrAya sumakhAya havirde
RV_04.003.07.2  kad viShNava urugAyAya reto bravaH kad agne sharave bR^ihatyai
RV_04.003.08.1  kathA shardhAya marutAm R^itAya kathA sUre bR^ihate pR^ichyamAnaH
RV_04.003.08.2  prati bravo 'ditaye turAya sAdhA divo jAtavedash cikitvAn
RV_04.003.09.1  R^itena R^itaM niyatam I a A gor AmA sacA madhumat pakvam agne
RV_04.003.09.2  kR^iShNA satI rushatA dhAsinaiShA jAmaryeNa payasA pIpAya
RV_04.003.10.1  R^itena hi ShmA vR^iShabhash cid aktaH pumAM agniH payasA pR^iShThyÑna
RV_04.003.10.2  aspandamAno acarad vayodhA vR^iShA shukraM duduhe pR^ishnir UdhaH
RV_04.003.11.1  R^itenAdriM vy asan bhidantaH sam aN^giraso navanta gobhiH
RV_04.003.11.2  shunaM naraH pari Shadann uShAsam AviH svar abhavaj jAte agnau
RV_04.003.12.1  R^itena devIr amR^itA amR^iktA arNobhir Apo madhumadbhir agne
RV_04.003.12.2  vAjI na sargeShu prastubhAnaH pra sadam it sravitave dadhanyuH
RV_04.003.13.1  mA kasya yakShaM sadam id dhuro gA mA veshasya praminato mApeH
RV_04.003.13.2  mA bhrAtur agne anR^ijor R^iNaM ver mA sakhyur dakShaM ripor bhujema
RV_04.003.14.1  rakShA No agne tava rakShaNebhI rArakShANaH sumakha prINAnaH
RV_04.003.14.2  prati Shphura vi ruja vIDv aMho jahi rakSho mahi cid vAvR^idhAnam
RV_04.003.15.1  ebhir bhava sumanA agne arkair imAn spR^isha manmabhiH shUra vAjAn
RV_04.003.15.2  uta brahmANy aN^giro juShasva saM te shastir devavAtA jareta
RV_04.003.16.1  etA vishvA viduShe tubhyaM vedho nIthAny agne niNyA vacAMsi
RV_04.003.16.2  nivacanA kavaye kAvyAny ashaMsiSham matibhir vipra ukthaiH 

RV_04.004.01.1  kR^iNuShva pAjaH prasitiM na pR^ithvIM yAhi rAjevAmavAM ibhena
RV_04.004.01.2  tR^iShvIm anu prasitiM drUNAno 'stAsi vidhya rakShasas tapiShThaiH
RV_04.004.02.1  tava bhramAsa AshuyA patanty anu spR^isha dhR^iShatA shoshucAnaH
RV_04.004.02.2  tapUMShy agne juhvA pataMgAn asaMdito vi sR^ija viShvag ulkAH
RV_04.004.03.1  prati spasho vi sR^ija tUrNitamo bhavA pAyur visho asyA adabdhaH
RV_04.004.03.2  yo no dUre aghashaMso yo anty agne mAkiSh Te vyathir A dadharShIt
RV_04.004.04.1  ud agne tiShTha praty A tanuShva ny amitrAM oShatAt tigmahete
RV_04.004.04.2  yo no arAtiM samidhAna cakre nIcA taM dhakShy atasaM na shuShkam
RV_04.004.05.1  Urdhvo bhava prati vidhyAdhy asmad AviSh kR^iNuShva daivyAny agne
RV_04.004.05.2  ava sthirA tanuhi yAtujUnAM jAmim ajAmim pra mR^iNIhi shatrUn
RV_04.004.06.1  sa te jAnAti sumatiM yaviShTha ya Ivate brahmaNe gAtum airat
RV_04.004.06.2  vishvAny asmai sudinAni rAyo dyumnAny aryo vi duro abhi dyaut
RV_04.004.07.1  sed agne astu subhagaH sudAnur yas tvA nityena haviShA ya ukthaiH
RV_04.004.07.2  piprIShati sva AyuShi duroNe vishved asmai sudinA sAsad iShTiH
RV_04.004.08.1  arcAmi te sumatiM ghoShy arvAk saM te vAvAtA jaratAm iyaM gIH
RV_04.004.08.2  svashvAs tvA surathA marjayemAsme kShatrANi dhArayer anu dyUn
RV_04.004.09.1  iha tvA bhUry A cared upa tman doShAvastar dIdivAMsam anu dyUn
RV_04.004.09.2  krI antas tvA sumanasaH sapemAbhi dyumnA tasthivAMso janAnAm
RV_04.004.10.1  yas tvA svashvaH suhiraNyo agna upayAti vasumatA rathena
RV_04.004.10.2  tasya trAtA bhavasi tasya sakhA yas ta Atithyam AnuShag jujoShat
RV_04.004.11.1  maho rujAmi bandhutA vacobhis tan mA pitur gotamAd anv iyAya
RV_04.004.11.2  tvaM no asya vacasash cikiddhi hotar yaviShTha sukrato damUnAH
RV_04.004.12.1  asvapnajas taraNayaH sushevA atandrAso 'vR^ikA ashramiShThAH
RV_04.004.12.2  te pAyavaH sadhryaJNco niShadyAgne tava naH pAntv amUra
RV_04.004.13.1  ye pAyavo mAmateyaM te agne pashyanto andhaM duritAd arakShan
RV_04.004.13.2  rarakSha tAn sukR^ito vishvavedA dipsanta id ripavo nAha debhuH
RV_04.004.14.1  tvayA vayaM sadhanyas tvotAs tava praNIty ashyAma vAjAn
RV_04.004.14.2  ubhA shaMsA sUdaya satyatAte 'nuShThuyA kR^iNuhy ahrayANa
RV_04.004.15.1  ayA te agne samidhA vidhema prati stomaM shasyamAnaM gR^ibhAya
RV_04.004.15.2  dahAshaso rakShasaH pAhy asmAn druho nido mitramaho avadyAt 

RV_04.005.01.1  vaishvAnarAya mI huShe sajoShAH kathA dAshemAgnaye bR^ihad bhAH
RV_04.005.01.2  anUnena bR^ihatA vakShathenopa stabhAyad upamin na rodhaH
RV_04.005.02.1  mA nindata ya imAm mahyaM rAtiM devo dadau martyAya svadhAvAn
RV_04.005.02.2  pAkAya gR^itso amR^ito vicetA vaishvAnaro nR^itamo yahvo agniH
RV_04.005.03.1  sAma dvibarhA mahi tigmabhR^iShTiH sahasraretA vR^iShabhas tuviShmAn
RV_04.005.03.2  padaM na gor apagU haM vividvAn agnir mahyam pred u vocan manIShAm
RV_04.005.04.1  pra tAM agnir babhasat tigmajambhas tapiShThena shociShA yaH surAdhAH
RV_04.005.04.2  pra ye minanti varuNasya dhAma priyA mitrasya cetato dhruvANi
RV_04.005.05.1  abhrAtaro na yoShaNo vyantaH patiripo na janayo durevAH
RV_04.005.05.2  pApAsaH santo anR^itA asatyA idam padam ajanatA gabhIram
RV_04.005.06.1  idam me agne kiyate pAvakAminate gurum bhAraM na manma
RV_04.005.06.2  bR^ihad dadhAtha dhR^iShatA gabhIraM yahvam pR^iShTham prayasA saptadhAtu
RV_04.005.07.1  tam in nv eva samanA samAnam abhi kratvA punatI dhItir ashyAH
RV_04.005.07.2  sasasya carmann adhi cAru pR^ishner agre rupa ArupitaM jabAru
RV_04.005.08.1  pravAcyaM vacasaH kim me asya guhA hitam upa niNig vadanti
RV_04.005.08.2  yad usriyANAm apa vAr iva vran pAti priyaM rupo agram padaM veH
RV_04.005.09.1  idam u tyan mahi mahAm anIkaM yad usriyA sacata pUrvyaM gauH
RV_04.005.09.2  R^itasya pade adhi dIdyAnaM guhA raghuShyad raghuyad viveda
RV_04.005.10.1  adha dyutAnaH pitroH sacAsAmanuta guhyaM cAru pR^ishneH
RV_04.005.10.2  mAtuSh pade parame anti Shad gor vR^iShNaH shociShaH prayatasya jihvA
RV_04.005.11.1  R^itaM voce namasA pR^ichyamAnas tavAshasA jAtavedo yadIdam
RV_04.005.11.2  tvam asya kShayasi yad dha vishvaM divi yad u draviNaM yat pR^ithivyAm
RV_04.005.12.1  kiM no asya draviNaM kad dha ratnaM vi no voco jAtavedash cikitvAn
RV_04.005.12.2  guhAdhvanaH paramaM yan no asya reku padaM na nidAnA aganma
RV_04.005.13.1  kA maryAdA vayunA kad dha vAmam achA gamema raghavo na vAjam
RV_04.005.13.2  kadA no devIr amR^itasya patnIH sUro varNena tatanann uShAsaH
RV_04.005.14.1  anireNa vacasA phalgvena pratItyena kR^idhunAtR^ipAsaH
RV_04.005.14.2  adhA te agne kim ihA vadanty anAyudhAsa AsatA sacantAm
RV_04.005.15.1  asya shriye samidhAnasya vR^iShNo vasor anIkaM dama A ruroca
RV_04.005.15.2  rushad vasAnaH sudR^ishIkarUpaH kShitir na rAyA puruvAro adyaut 

RV_04.006.01.1  Urdhva U Shu No adhvarasya hotar agne tiShTha devatAtA yajIyAn
RV_04.006.01.2  tvaM hi vishvam abhy asi manma pra vedhasash cit tirasi manIShAm
RV_04.006.02.1  amUro hotA ny asAdi vikShv agnir mandro vidatheShu pracetAH
RV_04.006.02.2  Urdhvam bhAnuM savitevAshren meteva dhUmaM stabhAyad upa dyAm
RV_04.006.03.1  yatA sujUrNI rAtinI ghR^itAcI pradakShiNid devatAtim urANaH
RV_04.006.03.2  ud u svarur navajA nAkraH pashvo anakti sudhitaH sumekaH
RV_04.006.04.1  stIrNe barhiShi samidhAne agnA Urdhvo adhvaryur jujuShANo asthAt
RV_04.006.04.2  pary agniH pashupA na hotA triviShTy eti pradiva urANaH
RV_04.006.05.1  pari tmanA mitadrur eti hotAgnir mandro madhuvacA R^itAvA
RV_04.006.05.2  dravanty asya vAjino na shokA bhayante vishvA bhuvanA yad abhrAT
RV_04.006.06.1  bhadrA te agne svanIka saMdR^ig ghorasya sato viShuNasya cAruH
RV_04.006.06.2  na yat te shocis tamasA varanta na dhvasmAnas tanv repa A dhuH
RV_04.006.07.1  na yasya sAtur janitor avAri na mAtarApitarA nU cid iShTau
RV_04.006.07.2  adhA mitro na sudhitaH pAvako 'gnir dIdAya mAnuShIShu vikShu
RV_04.006.08.1  dvir yam paJNca jIjanan saMvasAnAH svasAro agnim mAnuShIShu vikShu
RV_04.006.08.2  uSharbudham atharyo na dantaM shukraM svAsam parashuM na tigmam
RV_04.006.09.1  tava tye agne harito ghR^itasnA rohitAsa R^ijvaJNcaH svaJNcaH
RV_04.006.09.2  aruShAso vR^iShaNa R^ijumuShkA A devatAtim ahvanta dasmAH
RV_04.006.10.1  ye ha tye te sahamAnA ayAsas tveShAso agne arcayash caranti
RV_04.006.10.2  shyenAso na duvasanAso arthaM tuviShvaNaso mArutaM na shardhaH
RV_04.006.11.1  akAri brahma samidhAna tubhyaM shaMsAty ukthaM yajate vy ë dhAH
RV_04.006.11.2  hotAram agnim manuSho ni Shedur namasyanta ushijaH shaMsam AyoH 

RV_04.007.01.1  ayam iha prathamo dhAyi dhAtR^ibhir hotA yajiShTho adhvareShv IDyaH
RV_04.007.01.2  yam apnavAno bhR^igavo virurucur vaneShu citraM vibhvaM vishe-vishe
RV_04.007.02.1  agne kadA ta AnuShag bhuvad devasya cetanam
RV_04.007.02.2  adhA hi tvA jagR^ibhrire martAso vikShv IDyam
RV_04.007.03.1  R^itAvAnaM vicetasam pashyanto dyAm iva stR^ibhiH
RV_04.007.03.2  vishveShAm adhvarANAM haskartAraM dame-dame
RV_04.007.04.1  AshuM dUtaM vivasvato vishvA yash carShaNIr abhi
RV_04.007.04.2  A jabhruH ketum Ayavo bhR^igavANaM vishe-vishe
RV_04.007.05.1  tam IM hotAram AnuShak cikitvAMsaM ni Shedire
RV_04.007.05.2  raNvam pAvakashociShaM yajiShThaM sapta dhAmabhiH
RV_04.007.06.1  taM shashvatIShu mAtR^iShu vana A vItam ashritam
RV_04.007.06.2  citraM santaM guhA hitaM suvedaM kUcidarthinam
RV_04.007.07.1  sasasya yad viyutA sasminn Udhann R^itasya dhAman raNayanta devAH
RV_04.007.07.2  mahAM agnir namasA rAtahavyo ver adhvarAya sadam id R^itAvA
RV_04.007.08.1  ver adhvarasya dUtyAni vidvAn ubhe antA rodasI saMcikitvAn
RV_04.007.08.2  dUta Iyase pradiva urANo viduShTaro diva ArodhanAni
RV_04.007.09.1  kR^iShNaM ta ema rushataH puro bhAsh cariShNv arcir vapuShAm id ekam
RV_04.007.09.2  yad apravItA dadhate ha garbhaM sadyash cij jAto bhavasId u dUtaH
RV_04.007.10.1  sadyo jAtasya dadR^ishAnam ojo yad asya vAto anuvAti shociH
RV_04.007.10.2  vR^iNakti tigmAm ataseShu jihvAM sthirA cid annA dayate vi jambhaiH
RV_04.007.11.1  tR^iShu yad annA tR^iShuNA vavakSha tR^iShuM dUtaM kR^iNute yahvo agniH
RV_04.007.11.2  vAtasya me iM sacate nijUrvann AshuM na vAjayate hinve arvA 

RV_04.008.01.1  dUtaM vo vishvavedasaM havyavAham amartyam
RV_04.008.01.2  yajiShTham R^iJNjase girA
RV_04.008.02.1  sa hi vedA vasudhitim mahAM ArodhanaM divaH
RV_04.008.02.2  sa devAM eha vakShati
RV_04.008.03.1  sa veda deva AnamaM devAM R^itAyate dame
RV_04.008.03.2  dAti priyANi cid vasu
RV_04.008.04.1  sa hotA sed u dUtyaM cikitvAM antar Iyate
RV_04.008.04.2  vidvAM ArodhanaM divaH
RV_04.008.05.1  te syAma ye agnaye dadAshur havyadAtibhiH
RV_04.008.05.2  ya Im puShyanta indhate
RV_04.008.06.1  te rAyA te suvIryaiH sasavAMso vi shR^iNvire
RV_04.008.06.2  ye agnA dadhire duvaH
RV_04.008.07.1  asme rAyo dive-dive saM carantu puruspR^ihaH
RV_04.008.07.2  asme vAjAsa IratAm
RV_04.008.08.1  sa viprash carShaNInAM shavasA mAnuShANAm
RV_04.008.08.2  ati kShipreva vidhyati 

RV_04.009.01.1  agne mR^i a mahAM asi ya Im A devayuM janam
RV_04.009.01.2  iyetha barhir Asadam
RV_04.009.02.1  sa mAnuShIShu dU abho vikShu prAvIr amartyaH
RV_04.009.02.2  dUto vishveShAm bhuvat
RV_04.009.03.1  sa sadma pari NIyate hotA mandro diviShTiShu
RV_04.009.03.2  uta potA ni ShIdati
RV_04.009.04.1  uta gnA agnir adhvara uto gR^ihapatir dame
RV_04.009.04.2  uta brahmA ni ShIdati
RV_04.009.05.1  veShi hy adhvarIyatAm upavaktA janAnAm
RV_04.009.05.2  havyA ca mAnuShANAm
RV_04.009.06.1  veShId v asya dUtyaM yasya jujoSho adhvaram
RV_04.009.06.2  havyam martasya vo have
RV_04.009.07.1  asmAkaM joShy adhvaram asmAkaM yaj~nam aN^giraH
RV_04.009.07.2  asmAkaM shR^iNudhI havam
RV_04.009.08.1  pari te dU abho ratho 'smAM ashnotu vishvataH
RV_04.009.08.2  yena rakShasi dAshuShaH 

RV_04.010.01.1  agne tam adyAshvaM na stomaiH kratuM na bhadraM hR^idispR^isham
RV_04.010.01.2  R^idhyAmA ta ohaiH
RV_04.010.02.1  adhA hy agne krator bhadrasya dakShasya sAdhoH
RV_04.010.02.2  rathIr R^itasya bR^ihato babhUtha
RV_04.010.03.1  ebhir no arkair bhavA no arvA« svar Na jyotiH
RV_04.010.03.2  agne vishvebhiH sumanA anIkaiH
RV_04.010.04.1  AbhiSh Te adya gIrbhir gR^iNanto 'gne dAshema
RV_04.010.04.2  pra te divo na stanayanti shuShmAH
RV_04.010.05.1  tava svAdiShThAgne saMdR^iShTir idA cid ahna idA cid aktoH
RV_04.010.05.2  shriye rukmo na rocata upAke
RV_04.010.06.1  ghR^itaM na pUtaM tanUr arepAH shuci hiraNyam
RV_04.010.06.2  tat te rukmo na rocata svadhAvaH
RV_04.010.07.1  kR^itaM cid dhi ShmA sanemi dveSho 'gna inoShi martAt
RV_04.010.07.2  itthA yajamAnAd R^itAvaH
RV_04.010.08.1  shivA naH sakhyA santu bhrAtrAgne deveShu yuShme
RV_04.010.08.2  sA no nAbhiH sadane sasminn Udhan 

RV_04.011.01.1  bhadraM te agne sahasinn anIkam upAka A rocate sUryasya
RV_04.011.01.2  rushad dR^ishe dadR^ishe naktayA cid arUkShitaM dR^isha A rUpe annam
RV_04.011.02.1  vi ShAhy agne gR^iNate manIShAM khaM vepasA tuvijAta stavAnaH
RV_04.011.02.2  vishvebhir yad vAvanaH shukra devais tan no rAsva sumaho bhUri manma
RV_04.011.03.1  tvad agne kAvyA tvan manIShAs tvad ukthA jAyante rAdhyAni
RV_04.011.03.2  tvad eti draviNaM vIrapeshA itthAdhiye dAshuShe martyAya
RV_04.011.04.1  tvad vAjI vAjambharo vihAyA abhiShTikR^ij jAyate satyashuShmaH
RV_04.011.04.2  tvad rayir devajUto mayobhus tvad Ashur jUjuvAM agne arvA
RV_04.011.05.1  tvAm agne prathamaM devayanto devam martA amR^ita mandrajihvam
RV_04.011.05.2  dveShoyutam A vivAsanti dhIbhir damUnasaM gR^ihapatim amUram
RV_04.011.06.1  Are asmad amatim Are aMha Are vishvAM durmatiM yan nipAsi
RV_04.011.06.2  doShA shivaH sahasaH sUno agne yaM deva A cit sacase svasti
RV_04.012.01.1  yas tvAm agna inadhate yatasruk tris te annaM kR^iNavat sasminn ahan
RV_04.012.01.2  sa su dyumnair abhy astu prasakShat tava kratvA jAtavedash cikitvAn
RV_04.012.02.1  idhmaM yas te jabharac chashramANo maho agne anIkam A saparyan
RV_04.012.02.2  sa idhAnaH prati doShAm uShAsam puShyan rayiM sacate ghnann amitrAn
RV_04.012.03.1  agnir Ishe bR^ihataH kShatriyasyAgnir vAjasya paramasya rAyaH
RV_04.012.03.2  dadhAti ratnaM vidhate yaviShTho vy AnuSha« martyAya svadhAvAn
RV_04.012.04.1  yac cid dhi te puruShatrA yaviShThAcittibhish cakR^imA kac cid AgaH
RV_04.012.04.2  kR^idhI Shv asmAM aditer anAgAn vy enAMsi shishratho viShvag agne
RV_04.012.05.1  mahash cid agna enaso abhIka UrvAd devAnAm uta martyAnAm
RV_04.012.05.2  mA te sakhAyaH sadam id riShAma yachA tokAya tanayAya shaM yoH
RV_04.012.06.1  yathA ha tyad vasavo gauryaM cit padi ShitAm amuJNcatA yajatrAH
RV_04.012.06.2  evo Shv asman muJNcatA vy aMhaH pra tAry agne prataraM na AyuH 

RV_04.013.01.1  praty agnir uShasAm agram akhyad vibhAtInAM sumanA ratnadheyam
RV_04.013.01.2  yAtam ashvinA sukR^ito duroNam ut sUryo jyotiShA deva eti
RV_04.013.02.1  Urdhvam bhAnuM savitA devo ashred drapsaM davidhvad gaviSho na satvA
RV_04.013.02.2  anu vrataM varuNo yanti mitro yat sUryaM divy Arohayanti
RV_04.013.03.1  yaM sIm akR^iNvan tamase vipR^ice dhruvakShemA anavasyanto artham| 
RV_04.013.03.2  taM sUryaM haritaH sapta yahvI spashaM vishvasya jagato vahanti
RV_04.013.04.1  vahiShThebhir viharan yAsi tantum avavyayann asitaM deva vasma
RV_04.013.04.2  davidhvato rashmayaH sUryasya carmevAvAdhus tamo apsv antaH
RV_04.013.05.1  anAyato anibaddhaH kathAyaM nya«« uttAno 'va padyate na
RV_04.013.05.b kayA yAti svadhayA ko dadarsha diva skambhaH samR^itaH pAti nAkam 

RV_04.014.01.1  praty agnir uShaso jAtavedA akhyad devo rocamAnA mahobhiH
RV_04.014.01.2  A nAsatyorugAyA rathenemaM yaj~nam upa no yAtam acha
RV_04.014.02.1  UrdhvaM ketuM savitA devo ashrej jyotir vishvasmai bhuvanAya kR^iNvan
RV_04.014.02.2  AprA dyAvApR^ithivI antarikShaM vi sUryo rashmibhish cekitAnaH
RV_04.014.03.1  Avahanty aruNIr jyotiShAgAn mahI citrA rashmibhish cekitAnA
RV_04.014.03.2  prabodhayantI suvitAya devy uShA Iyate suyujA rathena
RV_04.014.04.1  A vAM vahiShThA iha te vahantu rathA ashvAsa uShaso vyuShTau
RV_04.014.04.2  ime hi vAm madhupeyAya somA asmin yaj~ne vR^iShaNA mAdayethAm
RV_04.014.05.1  anAyato anibaddhaH kathAyaM nya«« uttAno 'va padyate na |
RV_04.015.01.1  agnir hotA no adhvare vAjI san pari NIyate
RV_04.015.01.2  devo deveShu yaj~niyaH
RV_04.015.02.1  pari triviShTy adhvaraM yAty agnI rathIr iva
RV_04.015.02.2  A deveShu prayo dadhat
RV_04.015.03.1  pari vAjapatiH kavir agnir havyAny akramIt
RV_04.015.03.2  dadhad ratnAni dAshuShe
RV_04.015.04.1  ayaM yaH sR^iJNjaye puro daivavAte samidhyate
RV_04.015.04.2  dyumAM amitradambhanaH
RV_04.015.05.1  asya ghA vIra Ivato 'gner IshIta martyaH
RV_04.015.05.2  tigmajambhasya mI huShaH
RV_04.015.06.1  tam arvantaM na sAnasim aruShaM na divaH shishum
RV_04.015.06.2  marmR^ijyante dive-dive
RV_04.015.07.1  bodhad yan mA haribhyAM kumAraH sAhadevyaH
RV_04.015.07.2  achA na hUta ud aram
RV_04.015.08.1  uta tyA yajatA harI kumArAt sAhadevyAt
RV_04.015.08.2  prayatA sadya A dade
RV_04.015.09.1  eSha vAM devAv ashvinA kumAraH sAhadevyaH
RV_04.015.09.2  dIrghAyur astu somakaH
RV_04.015.10.1  taM yuvaM devAv ashvinA kumAraM sAhadevyam
RV_04.015.10.2  dIrghAyuShaM kR^iNotana 

RV_04.016.01.1  A satyo yAtu maghavAM R^ijIShI dravantv asya haraya upa naH
RV_04.016.01.2  tasmA id andhaH suShumA sudakSham ihAbhipitvaM karate gR^iNAnaH
RV_04.016.02.1  ava sya shUrAdhvano nAnte 'smin no adya savane mandadhyai
RV_04.016.02.2  shaMsAty uktham ushaneva vedhAsh cikituShe asuryAya manma
RV_04.016.03.1  kavir na niNyaM vidathAni sAdhan vR^iShA yat sekaM vipipAno arcAt
RV_04.016.03.2  diva itthA jIjanat sapta kArUn ahnA cic cakrur vayunA gR^iNantaH
RV_04.016.04.1  svar yad vedi sudR^ishIkam arkair mahi jyotI rurucur yad dha vastoH
RV_04.016.04.2  andhA tamAMsi dudhitA vicakShe nR^ibhyash cakAra nR^itamo abhiShTau
RV_04.016.05.1  vavakSha indro amitam R^ijIShy ubhe A paprau rodasI mahitvA
RV_04.016.05.2  atash cid asya mahimA vi recy abhi yo vishvA bhuvanA babhUva
RV_04.016.06.1  vishvAni shakro naryANi vidvAn apo rireca sakhibhir nikAmaiH
RV_04.016.06.2  ashmAnaM cid ye bibhidur vacobhir vrajaM gomantam ushijo vi vavruH
RV_04.016.07.1  apo vR^itraM vavrivAMsam parAhan prAvat te vajram pR^ithivI sacetAH
RV_04.016.07.2  prArNAMsi samudriyANy ainoH patir bhava§ chavasA shUra dhR^iShNo
RV_04.016.08.1  apo yad adrim puruhUta dardar Avir bhuvat saramA pUrvyaM te
RV_04.016.08.2  sa no netA vAjam A darShi bhUriM gotrA rujann aN^girobhir gR^iNAnaH
RV_04.016.09.1  achA kaviM nR^imaNo gA abhiShTau svarShAtA maghavan nAdhamAnam
RV_04.016.09.2  Utibhis tam iShaNo dyumnahUtau ni mAyAvAn abrahmA dasyur arta
RV_04.016.10.1  A dasyughnA manasA yAhy astam bhuvat te kutsaH sakhye nikAmaH
RV_04.016.10.2  sve yonau ni ShadataM sarUpA vi vAM cikitsad R^itacid dha nArI
RV_04.016.11.1  yAsi kutsena saratham avasyus todo vAtasya haryor IshAnaH
RV_04.016.11.2  R^ijrA vAjaM na gadhyaM yuyUShan kavir yad ahan pAryAya bhUShAt
RV_04.016.12.1  kutsAya shuShNam ashuShaM ni barhIH prapitve ahnaH kuyavaM sahasrA
RV_04.016.12.2  sadyo dasyUn pra mR^iNa kutsyena pra sUrash cakraM vR^ihatAd abhIke
RV_04.016.13.1  tvam piprum mR^igayaM shUshuvAMsam R^ijishvane vaidathinAya randhIH
RV_04.016.13.2  paJNcAshat kR^iShNA ni vapaH sahasrAtkaM na puro jarimA vi dardaH
RV_04.016.14.1  sUra upAke tanvaM dadhAno vi yat te cety amR^itasya varpaH
RV_04.016.14.2  mR^igo na hastI taviShIm uShANaH siMho na bhIma AyudhAni bibhrat
RV_04.016.15.1  indraM kAmA vasUyanto agman svarmI he na savane cakAnAH
RV_04.016.15.2  shravasyavaH shashamAnAsa ukthair oko na raNvA sudR^ishIva puShTiH
RV_04.016.16.1  tam id va indraM suhavaM huvema yas tA cakAra naryA purUNi
RV_04.016.16.2  yo mAvate jaritre gadhyaM cin makShU vAjam bharati spArharAdhAH
RV_04.016.17.1  tigmA yad antar ashaniH patAti kasmi§ cic chUra muhuke janAnAm
RV_04.016.17.2  ghorA yad arya samR^itir bhavAty adha smA nas tanvo bodhi gopAH
RV_04.016.18.1  bhuvo 'vitA vAmadevasya dhInAm bhuvaH sakhAvR^iko vAjasAtau
RV_04.016.18.2  tvAm anu pramatim A jaganmorushaMso jaritre vishvadha syAH
RV_04.016.19.1  ebhir nR^ibhir indra tvAyubhiSh TvA maghavadbhir maghavan vishva Ajau
RV_04.016.19.2  dyAvo na dyumnair abhi santo aryaH kShapo madema sharadash ca pUrvIH
RV_04.016.20.1  eved indrAya vR^iShabhAya vR^iShNe brahmAkarma bhR^igavo na ratham
RV_04.016.20.2  nU cid yathA naH sakhyA viyoShad asan na ugro 'vitA tanUpAH
RV_04.016.21.1  nU ShTuta indra nU gR^iNAna iShaM jaritre nadyo na pIpeH
RV_04.016.21.2  akAri te harivo brahma navyaM dhiyA syAma rathyaH sadAsAH 

RV_04.017.01.1  tvam mahAM indra tubhyaM ha kShA anu kShatram maMhanA manyata dyauH
RV_04.017.01.2  tvaM vR^itraM shavasA jaghanvAn sR^ijaH sindhUMr ahinA jagrasAnAn
RV_04.017.02.1  tava tviSho janiman rejata dyau rejad bhUmir bhiyasA svasya manyoH
RV_04.017.02.2  R^ighAyanta subhvaH parvatAsa Ardan dhanvAni sarayanta ApaH
RV_04.017.03.1  bhinad giriM shavasA vajram iShNann AviShkR^iNvAnaH sahasAna ojaH
RV_04.017.03.2  vadhId vR^itraM vajreNa mandasAnaH sarann Apo javasA hatavR^iShNIH
RV_04.017.04.1  suvIras te janitA manyata dyaur indrasya kartA svapastamo bhUt
RV_04.017.04.2  ya IM jajAna svaryaM suvajram anapacyutaM sadaso na bhUma
RV_04.017.05.1  ya eka ic cyAvayati pra bhUmA rAjA kR^iShTInAm puruhUta indraH
RV_04.017.05.2  satyam enam anu vishve madanti rAtiM devasya gR^iNato maghonaH
RV_04.017.06.1  satrA somA abhavann asya vishve satrA madAso bR^ihato madiShThAH
RV_04.017.06.2  satrAbhavo vasupatir vasUnAM datre vishvA adhithA indra kR^iShTIH
RV_04.017.07.1  tvam adha prathamaM jAyamAno 'me vishvA adhithA indra kR^iShTIH
RV_04.017.07.2  tvam prati pravata AshayAnam ahiM vajreNa maghavan vi vR^ishcaH
RV_04.017.08.1  satrAhaNaM dAdhR^iShiM tumram indram mahAm apAraM vR^iShabhaM suvajram
RV_04.017.08.2  hantA yo vR^itraM sanitota vAjaM dAtA maghAni maghavA surAdhAH
RV_04.017.09.1  ayaM vR^itash cAtayate samIcIr ya AjiShu maghavA shR^iNva ekaH
RV_04.017.09.2  ayaM vAjam bharati yaM sanoty asya priyAsaH sakhye syAma
RV_04.017.10.1  ayaM shR^iNve adha jayann uta ghnann ayam uta pra kR^iNute yudhA gAH
RV_04.017.10.2  yadA satyaM kR^iNute manyum indro vishvaM dR^i ham bhayata ejad asmAt
RV_04.017.11.1  sam indro gA ajayat saM hiraNyA sam ashviyA maghavA yo ha pUrvIH
RV_04.017.11.2  ebhir nR^ibhir nR^itamo asya shAkai rAyo vibhaktA sambharash ca vasvaH
RV_04.017.12.1  kiyat svid indro adhy eti mAtuH kiyat pitur janitur yo jajAna
RV_04.017.12.2  yo asya shuShmam muhukair iyarti vAto na jUta stanayadbhir abhraiH
RV_04.017.13.1  kShiyantaM tvam akShiyantaM kR^iNotIyarti reNum maghavA samoham
RV_04.017.13.2  vibhaJNjanur ashanimAM iva dyaur uta stotAram maghavA vasau dhAt
RV_04.017.14.1  ayaM cakram iShaNat sUryasya ny etashaM rIramat sasR^imANam
RV_04.017.14.2  A kR^iShNa IM juhurANo jigharti tvaco budhne rajaso asya yonau
RV_04.017.15.1  asiknyAM yajamAno na hotA
RV_04.017.16.1  gavyanta indraM sakhyAya viprA ashvAyanto vR^iShaNaM vAjayantaH
RV_04.017.16.2  janIyanto janidAm akShitotim A cyAvayAmo 'vate na kosham
RV_04.017.17.1  trAtA no bodhi dadR^ishAna Apir abhikhyAtA marDitA somyAnAm
RV_04.017.17.2  sakhA pitA pitR^itamaH pitNAM kartem ulokam ushate vayodhAH
RV_04.017.18.1  sakhIyatAm avitA bodhi sakhA gR^iNAna indra stuvate vayo dhAH
RV_04.017.18.2  vayaM hy A te cakR^imA sabAdha AbhiH shamIbhir mahayanta indra
RV_04.017.19.1  stuta indro maghavA yad dha vR^itrA bhUrINy eko apratIni hanti
RV_04.017.19.2  asya priyo jaritA yasya sharman nakir devA vArayante na martAH
RV_04.017.20.1  evA na indro maghavA virapshI karat satyA carShaNIdhR^id anarvA
RV_04.017.20.2  tvaM rAjA januShAM dhehy asme adhi shravo mAhinaM yaj jaritre
RV_04.017.21.1  nU ShTuta indra nU gR^iNAna iShaM jaritre nadyo na pIpeH
RV_04.017.21.2  akAri te harivo brahma navyaM dhiyA syAma rathyaH sadAsAH 

RV_04.018.01.1  ayam panthA anuvittaH purANo yato devA udajAyanta vishve
RV_04.018.01.2  atash cid A janiShIShTa pravR^iddho mA mAtaram amuyA pattave kaH
RV_04.018.02.1  nAham ato nir ayA durgahaitat tirashcatA pArshvAn nir gamANi
RV_04.018.02.2  bahUni me akR^itA kartvAni yudhyai tvena saM tvena pR^ichai
RV_04.018.03.1  parAyatIm mAtaram anv acaShTa na nAnu gAny anu nU gamAni
RV_04.018.03.2  tvaShTur gR^ihe apibat somam indraH shatadhanyaM camvoH sutasya
RV_04.018.04.1  kiM sa R^idhak kR^iNavad yaM sahasram mAso jabhAra sharadash ca pUrvIH
RV_04.018.04.2  nahI nv asya pratimAnam asty antar jAteShUta ye janitvAH
RV_04.018.05.1  avadyam iva manyamAnA guhAkar indram mAtA vIryeNA nyÃShTam
RV_04.018.05.2  athod asthAt svayam atkaM vasAna A rodasI apR^iNAj jAyamAnaH
RV_04.018.06.1  etA arShanty alalAbhavantIr R^itAvarIr iva saMkroshamAnAH
RV_04.018.06.2  etA vi pR^icha kim idam bhananti kam Apo adrim paridhiM rujanti
RV_04.018.07.1  kim u Shvid asmai nivido bhanantendrasyAvadyaM didhiShanta ApaH
RV_04.018.07.2  mamaitAn putro mahatA vadhena vR^itraM jaghanvAM asR^ijad vi sindhUn
RV_04.018.08.1  mamac cana tvA yuvatiH parAsa mamac cana tvA kuShavA jagAra
RV_04.018.08.2  mamac cid ApaH shishave mamR^iDyur mamac cid indraH sahasod atiShThat
RV_04.018.09.1  mamac cana te maghavan vyaMso nivividhvAM apa hanU jaghAna
RV_04.018.09.2  adhA nividdha uttaro babhUvA§ chiro dAsasya sam piNak vadhena
RV_04.018.10.1  gR^iShTiH sasUva sthaviraM tavAgAm anAdhR^iShyaM vR^iShabhaM tumram indram
RV_04.018.10.2  arI haM vatsaM carathAya mAtA svayaM gAtuM tanva ichamAnam
RV_04.018.11.1  uta mAtA mahiSham anv avenad amI tvA jahati putra devAH
RV_04.018.11.2  athAbravId vR^itram indro haniShyan sakhe viShNo vitaraM vi kramasva
RV_04.018.12.1  kas te mAtaraM vidhavAm acakrac chayuM kas tvAm ajighAMsac carantam
RV_04.018.12.2  kas te devo adhi mArDIka AsId yat prAkShiNAH pitaram pAdagR^ihya
RV_04.018.13.1  avartyA shuna AntrANi pece na deveShu vivide marDitAram
RV_04.018.13.2  apashyaM jAyAm amahIyamAnAm adhA me shyeno madhv A jabhAra 

RV_04.019.01.1  evA tvAm indra vajrinn atra vishve devAsaH suhavAsa UmAH
RV_04.019.01.2  mahAm ubhe rodasI vR^iddham R^iShvaM nir ekam id vR^iNate vR^itrahatye
RV_04.019.02.1  avAsR^ijanta jivrayo na devA bhuvaH samrA  indra satyayoniH
RV_04.019.02.2  ahann ahim parishayAnam arNaH pra vartanIr arado vishvadhenAH
RV_04.019.03.1  atR^ipNuvantaM viyatam abudhyam abudhyamAnaM suShupANam indra
RV_04.019.03.2  sapta prati pravata AshayAnam ahiM vajreNa vi riNA aparvan
RV_04.019.04.1  akShodayac chavasA kShAma budhnaM vAr Na vAtas taviShIbhir indraH
RV_04.019.04.2  dR^i hAny aubhnAd ushamAna ojo 'vAbhinat kakubhaH parvatAnAm
RV_04.019.05.1  abhi pra dadrur janayo na garbhaM rathA iva pra yayuH sAkam adrayaH
RV_04.019.05.2  atarpayo visR^ita ubja UrmIn tvaM vR^itAM ariNA indra sindhUn
RV_04.019.06.1  tvam mahIm avaniM vishvadhenAM turvItaye vayyAya kSharantIm
RV_04.019.06.2  aramayo namasaijad arNaH sutaraNAM akR^iNor indra sindhUn
RV_04.019.07.1  prAgruvo nabhanvo na vakvA dhvasrA apinvad yuvatIr R^itaj~nAH
RV_04.019.07.2  dhanvAny ajrAM apR^iNak tR^iShANAM adhog indra staryo daMsupatnIH
RV_04.019.08.1  pUrvIr uShasaH sharadash ca gUrtA vR^itraM jaghanvAM asR^ijad vi sindhUn
RV_04.019.08.2  pariShThitA atR^iNad badbadhAnAH sIrA indraH sravitave pR^ithivyA
RV_04.019.09.1  vamrIbhiH putram agruvo adAnaM niveshanAd dhariva A jabhartha
RV_04.019.09.2  vy andho akhyad ahim AdadAno nir bhUd ukhachit sam aranta parva
RV_04.019.10.1  pra te pUrvANi karaNAni viprAvidvAM Aha viduShe karAMsi
RV_04.019.10.2  yathA-yathA vR^iShNyAni svagUrtApAMsi rAjan naryAviveShIH
RV_04.019.11.1  nU ShTuta indra nU gR^iNAna iShaM jaritre nadyo na pIpeH
RV_04.019.11.2  akAri te harivo brahma navyaM dhiyA syAma rathyaH sadAsAH 

RV_04.020.01.1  A na indro dUrAd A na AsAd abhiShTikR^id avase yAsad ugraH
RV_04.020.01.2  ojiShThebhir nR^ipatir vajrabAhuH saMge samatsu turvaNiH pR^itanyUn
RV_04.020.02.1  A na indro haribhir yAtv achArvAcIno 'vase rAdhase ca
RV_04.020.02.2  tiShThAti vajrI maghavA virapshImaM yaj~nam anu no vAjasAtau
RV_04.020.03.1  imaM yaj~naM tvam asmAkam indra puro dadhat saniShyasi kratuM naH
RV_04.020.03.2  shvaghnIva vajrin sanaye dhanAnAM tvayA vayam arya AjiM jayema
RV_04.020.04.1  ushann u Shu NaH sumanA upAke somasya nu suShutasya svadhAvaH
RV_04.020.04.2  pA indra pratibhR^itasya madhvaH sam andhasA mamadaH pR^iShThyena
RV_04.020.05.1  vi yo rarapsha R^iShibhir navebhir vR^ikSho na pakvaH sR^iNyo na jetA
RV_04.020.05.2  maryo na yoShAm abhi manyamAno 'chA vivakmi puruhUtam indram
RV_04.020.06.1  girir na yaH svatavAM R^iShva indraH sanAd eva sahase jAta ugraH
RV_04.020.06.2  AdartA vajraM sthaviraM na bhIma udneva koshaM vasunA nyÃShTam
RV_04.020.07.1  na yasya vartA januShA nv asti na rAdhasa AmarItA maghasya
RV_04.020.07.2  udvAvR^iShANas taviShIva ugrAsmabhyaM daddhi puruhUta rAyaH
RV_04.020.08.1  IkShe rAyaH kShayasya carShaNInAm uta vrajam apavartAsi gonAm
RV_04.020.08.2  shikShAnaraH samitheShu prahAvAn vasvo rAshim abhinetAsi bhUrim
RV_04.020.09.1  kayA tac chR^iNve shacyA shaciShTho yayA kR^iNoti muhu kA cid R^iShvaH
RV_04.020.09.2  puru dAshuShe vicayiShTho aMho 'thA dadhAti draviNaM jaritre
RV_04.020.10.1  mA no mardhIr A bharA daddhi tan naH pra dAshuShe dAtave bhUri yat te
RV_04.020.10.2  navye deShNe shaste asmin ta ukthe pra bravAma vayam indra stuvantaH
RV_04.020.11.1  nU ShTuta indra nU gR^iNAna iShaM jaritre nadyo na pIpeH
RV_04.020.11.2  akAri te harivo brahma navyaM dhiyA syAma rathyaH sadAsAH 

RV_04.021.01.1  A yAtv indro 'vasa upa na iha stutaH sadhamAd astu shUraH
RV_04.021.01.2  vAvR^idhAnas taviShIr yasya pUrvIr dyaur na kShatram abhibhUti puShyAt
RV_04.021.02.1  tasyed iha stavatha vR^iShNyAni tuvidyumnasya tuvirAdhaso nÃn
RV_04.021.02.2  yasya kratur vidathyo na samrAT sAhvAn tarutro abhy asti kR^iShTIH
RV_04.021.03.1  A yAtv indro diva A pR^ithivyA makShU samudrAd uta vA purIShAt
RV_04.021.03.2  svarNarAd avase no marutvAn parAvato vA sadanAd R^itasya
RV_04.021.04.1  sthUrasya rAyo bR^ihato ya Ishe tam u ShTavAma vidatheShv indram
RV_04.021.04.2  yo vAyunA jayati gomatIShu pra dhR^iShNuyA nayati vasyo acha
RV_04.021.05.1  upa yo namo namasi stabhAyann iyarti vAcaM janayan yajadhyai
RV_04.021.05.2  R^iJNjasAnaH puruvAra ukthair endraM kR^iNvIta sadaneShu hotA
RV_04.021.06.1  dhiShA yadi dhiShaNyantaH saraNyAn sadanto adrim aushijasya gohe
RV_04.021.06.2  A duroShAH pAstyasya hotA yo no mahAn saMvaraNeShu vahniH
RV_04.021.07.1  satrA yad Im bhArvarasya vR^iShNaH siShakti shuShma stuvate bharAya
RV_04.021.07.2  guhA yad Im aushijasya gohe pra yad dhiye prAyase madAya
RV_04.021.08.1  vi yad varAMsi parvatasya vR^iNve payobhir jinve apAM javAMsi
RV_04.021.08.2  vidad gaurasya gavayasya gohe yadI vAjAya sudhyo vahanti
RV_04.021.09.1  bhadrA te hastA sukR^itota pANI prayantArA stuvate rAdha indra
RV_04.021.09.2  kA te niShattiH kim u no mamatsi kiM nod-ud u harShase dAtavA u
RV_04.021.10.1  evA vasva indraH satyaH samrAD DhantA vR^itraM varivaH pUrave kaH
RV_04.021.10.2  puruShTuta kratvA naH shagdhi rAyo bhakShIya te 'vaso daivyasya
RV_04.021.11.1  nU ShTuta indra nU gR^iNAna iShaM jaritre nadyo na pIpeH
RV_04.021.11.2  akAri te harivo brahma navyaM dhiyA syAma rathyaH sadAsAH 

RV_04.022.01.1  yan na indro jujuShe yac ca vaShTi tan no mahAn karati shuShmy A cit
RV_04.022.01.2  brahma stomam maghavA somam ukthA yo ashmAnaM shavasA bibhrad eti
RV_04.022.02.1  vR^iShA vR^iShandhiM caturashrim asyann ugro bAhubhyAM nR^itamaH shacIvAn
RV_04.022.02.2  shriye paruShNIm uShamANa UrNAM yasyAH parvANi sakhyAya vivye
RV_04.022.03.1  yo devo devatamo jAyamAno maho vAjebhir mahadbhish ca shuShmaiH
RV_04.022.03.2  dadhAno vajram bAhvor ushantaM dyAm amena rejayat pra bhUma
RV_04.022.04.1  vishvA rodhAMsi pravatash ca pUrvIr dyaur R^iShvAj janiman rejata kShAH
RV_04.022.04.2  A mAtarA bharati shuShmy A gor nR^ivat parijman nonuvanta vAtAH
RV_04.022.05.1  tA tU ta indra mahato mahAni vishveShv it savaneShu pravAcyA
RV_04.022.05.2  yac chUra dhR^iShNo dhR^iShatA dadhR^iShvAn ahiM vajreNa shavasAviveShIH
RV_04.022.06.1  tA tU te satyA tuvinR^imNa vishvA pra dhenavaH sisrate vR^iShNa UdhnaH
RV_04.022.06.2  adhA ha tvad vR^iShamaNo bhiyAnAH pra sindhavo javasA cakramanta
RV_04.022.07.1  atrAha te harivas tA u devIr avobhir indra stavanta svasAraH
RV_04.022.07.2  yat sIm anu pra muco badbadhAnA dIrghAm anu prasitiM syandayadhyai
RV_04.022.08.1  pipI e aMshur madyo na sindhur A tvA shamI shashamAnasya shaktiH
RV_04.022.08.2  asmadryak chushucAnasya yamyA Ashur na rashmiM tuvyojasaM goH
RV_04.022.09.1  asme varShiShThA kR^iNuhi jyeShThA nR^imNAni satrA sahure sahAMsi
RV_04.022.09.2  asmabhyaM vR^itrA suhanAni randhi jahi vadhar vanuSho martyasya
RV_04.022.10.1  asmAkam it su shR^iNuhi tvam indrAsmabhyaM citrAM upa mAhi vAjAn
RV_04.022.10.2  asmabhyaM vishvA iShaNaH puraMdhIr asmAkaM su maghavan bodhi godAH
RV_04.022.11.1  nU ShTuta indra nU gR^iNAna iShaM jaritre nadyo na pIpeH
RV_04.022.11.2  akAri te harivo brahma navyaM dhiyA syAma rathyaH sadAsAH 

RV_04.023.01.1  kathA mahAm avR^idhat kasya hotur yaj~naM juShANo abhi somam UdhaH
RV_04.023.01.2  pibann ushAno juShamANo andho vavakSha R^iShvaH shucate dhanAya
RV_04.023.02.1  ko asya vIraH sadhamAdam Apa sam AnaMsha sumatibhiH ko asya
RV_04.023.02.2  kad asya citraM cikite kad UtI vR^idhe bhuvac chashamAnasya yajyoH
RV_04.023.03.1  kathA shR^iNoti hUyamAnam indraH kathA shR^iNvann avasAm asya veda
RV_04.023.03.2  kA asya pUrvIr upamAtayo ha kathainam AhuH papuriM jaritre
RV_04.023.04.1  kathA sabAdhaH shashamAno asya nashad abhi draviNaM dIdhyAnaH
RV_04.023.04.2  devo bhuvan navedA ma R^itAnAM namo jagR^ibhvAM abhi yaj jujoShat
RV_04.023.05.1  kathA kad asyA uShaso vyuShTau devo martasya sakhyaM jujoSha
RV_04.023.05.2  kathA kad asya sakhyaM sakhibhyo ye asmin kAmaM suyujaM tatasre
RV_04.023.06.1  kim Ad amatraM sakhyaM sakhibhyaH kadA nu te bhrAtram pra bravAma
RV_04.023.06.2  shriye sudR^isho vapur asya sargAH svar Na citratamam iSha A goH
RV_04.023.07.1  druhaM jighAMsan dhvarasam anindrAM tetikte tigmA tujase anIkA
RV_04.023.07.2  R^iNA cid yatra R^iNayA na ugro dUre aj~nAtA uShaso babAdhe
RV_04.023.08.1  R^itasya hi shurudhaH santi pUrvIr R^itasya dhItir vR^ijinAni hanti
RV_04.023.08.2  R^itasya shloko badhirA tatarda karNA budhAnaH shucamAna AyoH
RV_04.023.09.1  R^itasya dR^i hA dharuNAni santi purUNi candrA vapuShe vapUMShi
RV_04.023.09.2  R^itena dIrgham iShaNanta pR^ikSha R^itena gAva R^itam A viveshuH
RV_04.023.10.1  R^itaM yemAna R^itam id vanoty R^itasya shuShmas turayA u gavyuH
RV_04.023.10.2  R^itAya pR^ithvI bahule gabhIre R^itAya dhenU parame duhAte
RV_04.023.11.1  nU ShTuta indra nU gR^iNAna iShaM jaritre nadyo na pIpeH
RV_04.023.11.2  akAri te harivo brahma navyaM dhiyA syAma rathyaH sadAsAH 

RV_04.024.01.1  kA suShTutiH shavasaH sUnum indram arvAcInaM rAdhasa A vavartat
RV_04.024.01.2  dadir hi vIro gR^iNate vasUni sa gopatir niShShidhAM no janAsaH
RV_04.024.02.1  sa vR^itrahatye havyaH sa IDyaH sa suShTuta indraH satyarAdhAH
RV_04.024.02.2  sa yAmann A maghavA martyAya brahmaNyate suShvaye varivo dhAt
RV_04.024.03.1  tam in naro vi hvayante samIke ririkvAMsas tanvaH kR^iNvata trAm
RV_04.024.03.2  mitho yat tyAgam ubhayAso agman naras tokasya tanayasya sAtau
RV_04.024.04.1  kratUyanti kShitayo yoga ugrAshuShANAso mitho arNasAtau
RV_04.024.04.2  saM yad visho 'vavR^itranta yudhmA Ad in nema indrayante abhIke
RV_04.024.05.1  Ad id dha nema indriyaM yajanta Ad it paktiH puro AshaM riricyAt
RV_04.024.05.2  Ad it somo vi papR^icyAd asuShvIn Ad ij jujoSha vR^iShabhaM yajadhyai
RV_04.024.06.1  kR^iNoty asmai varivo ya itthendrAya somam ushate sunoti
RV_04.024.06.2  sadhrIcInena manasAvivenan tam it sakhAyaM kR^iNute samatsu
RV_04.024.07.1  ya indrAya sunavat somam adya pacAt paktIr uta bhR^ijjAti dhAnAH
RV_04.024.07.2  prati manAyor ucathAni haryan tasmin dadhad vR^iShaNaM shuShmam indraH
RV_04.024.08.1  yadA samaryaM vy aced R^ighAvA dIrghaM yad Ajim abhy akhyad aryaH
RV_04.024.08.2  acikradad vR^iShaNam patny achA duroNa A nishitaM somasudbhiH
RV_04.024.09.1  bhUyasA vasnam acarat kanIyo 'vikrIto akAniSham punar yan
RV_04.024.09.2  sa bhUyasA kanIyo nArirecId dInA dakShA vi duhanti pra vANam
RV_04.024.10.1  ka imaM dashabhir mamendraM krINAti dhenubhiH
RV_04.024.10.2  yadA vR^itrANi jaN^ghanad athainam me punar dadat
RV_04.024.11.1  nU ShTuta indra nU gR^iNAna iShaM jaritre nadyo na pIpeH
RV_04.024.11.2  akAri te harivo brahma navyaM dhiyA syAma rathyaH sadAsAH 

RV_04.025.01.1  ko adya naryo devakAma ushann indrasya sakhyaM jujoSha
RV_04.025.01.2  ko vA mahe 'vase pAryAya samiddhe agnau sutasoma ITTe
RV_04.025.02.1  ko nAnAma vacasA somyAya manAyur vA bhavati vasta usrAH
RV_04.025.02.2  ka indrasya yujyaM kaH sakhitvaM ko bhrAtraM vaShTi kavaye ka UtI
RV_04.025.03.1  ko devAnAm avo adyA vR^iNIte ka AdityAM aditiM jyotir ITTe
RV_04.025.03.2  kasyAshvinAv indro agniH sutasyAMshoH pibanti manasAvivenam
RV_04.025.04.1  tasmA agnir bhArataH sharma yaMsaj jyok pashyAt sUryam uccarantam
RV_04.025.04.2  ya indrAya sunavAmety Aha nare naryAya nR^itamAya nR^iNAm
RV_04.025.05.1  na taM jinanti bahavo na dabhrA urv asmA aditiH sharma yaMsat
RV_04.025.05.2  priyaH sukR^it priya indre manAyuH priyaH suprAvIH priyo asya somI
RV_04.025.06.1  suprAvyaH prAshuShA  eSha vIraH suShveH paktiM kR^iNute kevalendraH
RV_04.025.06.2  nAsuShver Apir na sakhA na jAmir duShprAvyo 'vahanted avAcaH
RV_04.025.07.1  na revatA paNinA sakhyam indro 'sunvatA sutapAH saM gR^iNIte
RV_04.025.07.2  Asya vedaH khidati hanti nagnaM vi suShvaye paktaye kevalo bhUt
RV_04.025.08.1  indram pare 'vare madhyamAsa indraM yAnto 'vasitAsa indram
RV_04.025.08.2  indraM kShiyanta uta yudhyamAnA indraM naro vAjayanto havante 

RV_04.026.01.1  aham manur abhavaM sUryash cAhaM kakShIvAM R^iShir asmi vipraH
RV_04.026.01.2  ahaM kutsam ArjuneyaM ny ÃJNje 'haM kavir ushanA pashyatA mA
RV_04.026.02.1  aham bhUmim adadAm AryAyAhaM vR^iShTiM dAshuShe martyAya
RV_04.026.02.2  aham apo anayaM vAvashAnA mama devAso anu ketam Ayan
RV_04.026.03.1  aham puro mandasAno vy airaM nava sAkaM navatIH shambarasya
RV_04.026.03.2  shatatamaM veshyaM sarvatAtA divodAsam atithigvaM yad Avam
RV_04.026.04.1  pra su Sha vibhyo maruto vir astu pra shyenaH shyenebhya AshupatvA
RV_04.026.04.2  acakrayA yat svadhayA suparNo havyam bharan manave devajuShTam
RV_04.026.05.1  bharad yadi vir ato vevijAnaH pathoruNA manojavA asarji
RV_04.026.05.2  tUyaM yayau madhunA somyenota shravo vivide shyeno atra
RV_04.026.06.1  R^ijIpI shyeno dadamAno aMshum parAvataH shakuno mandram madam
RV_04.026.06.2  somam bharad dAdR^ihANo devAvAn divo amuShmAd uttarAd AdAya
RV_04.026.07.1  AdAya shyeno abharat somaM sahasraM savAM ayutaM ca sAkam
RV_04.026.07.2  atrA puraMdhir ajahAd arAtIr made somasya mUrA amUraH 

RV_04.027.01.1  garbhe nu sann anv eShAm avedam ahaM devAnAM janimAni vishvA
RV_04.027.01.2  shatam mA pura AyasIr arakShann adha shyeno javasA nir adIyam
RV_04.027.02.1  na ghA sa mAm apa joShaM jabhArAbhIm Asa tvakShasA vIryeNa
RV_04.027.02.2  IrmA puraMdhir ajahAd arAtIr uta vAtAM atarac chUshuvAnaH
RV_04.027.03.1  ava yac chyeno asvanId adha dyor vi yad yadi vAta UhuH puraMdhim
RV_04.027.03.2  sR^ijad yad asmA ava ha kShipaj jyAM kR^ishAnur astA manasA bhuraNyan
RV_04.027.04.1  R^ijipya Im indrAvato na bhujyuM shyeno jabhAra bR^ihato adhi ShNoH
RV_04.027.04.2  antaH patat patatry asya parNam adha yAmani prasitasya tad veH
RV_04.027.05.1  adha shvetaM kalashaM gobhir aktam ApipyAnam maghavA shukram andhaH
RV_04.027.05.2  adhvaryubhiH prayatam madhvo agram indro madAya prati dhat pibadhyai shUro madAya prati dhat pibadhyai 

RV_04.028.01.1  tvA yujA tava tat soma sakhya indro apo manave sasrutas kaH
RV_04.028.01.2  ahann ahim ariNAt sapta sindhUn apAvR^iNod apihiteva khAni
RV_04.028.02.1  tvA yujA ni khidat sUryasyendrash cakraM sahasA sadya indo
RV_04.028.02.2  adhi ShNunA bR^ihatA vartamAnam maho druho apa vishvAyu dhAyi
RV_04.028.03.1  ahann indro adahad agnir indo purA dasyUn madhyaMdinAd abhIke
RV_04.028.03.2  durge duroNe kratvA na yAtAm purU sahasrA sharvA ni barhIt
RV_04.028.04.1  vishvasmAt sIm adhamAM indra dasyUn visho dAsIr akR^iNor aprashastAH
RV_04.028.04.2  abAdhethAm amR^iNataM ni shatrUn avindethAm apacitiM vadhatraiH
RV_04.028.05.1  evA satyam maghavAnA yuvaM tad indrash ca somorvam ashvyaM goH
RV_04.028.05.2  AdardR^itam apihitAny ashnA riricathuH kShAsh cit tatR^idAnA 

RV_04.029.01.1  A na stuta upa vAjebhir UtI indra yAhi haribhir mandasAnaH
RV_04.029.01.2  tirash cid aryaH savanA purUNy AN^gUShebhir gR^iNAnaH satyarAdhAH
RV_04.029.02.1  A hi ShmA yAti naryash cikitvAn hUyamAnaH sotR^ibhir upa yaj~nam
RV_04.029.02.2  svashvo yo abhIrur manyamAnaH suShvANebhir madati saM ha vIraiH
RV_04.029.03.1  shrAvayed asya karNA vAjayadhyai juShTAm anu pra disham mandayadhyai
RV_04.029.03.2  udvAvR^iShANo rAdhase tuviShmAn karan na indraH sutIrthAbhayaM ca
RV_04.029.04.1  achA yo gantA nAdhamAnam UtI itthA vipraM havamAnaM gR^iNantam
RV_04.029.04.2  upa tmani dadhAno dhury AshUn sahasrANi shatAni vajrabAhuH
RV_04.029.05.1  tvotAso maghavann indra viprA vayaM te syAma sUrayo gR^iNantaH
RV_04.029.05.2  bhejAnAso bR^ihaddivasya rAya AkAyyasya dAvane purukShoH 

RV_04.030.01.1  nakir indra tvad uttaro na jyAyAM asti vR^itrahan
RV_04.030.01.2  nakir evA yathA tvam
RV_04.030.02.1  satrA te anu kR^iShTayo vishvA cakreva vAvR^ituH
RV_04.030.02.2  satrA mahAM asi shrutaH
RV_04.030.03.1  vishve caned anA tvA devAsa indra yuyudhuH
RV_04.030.03.2  yad ahA naktam AtiraH
RV_04.030.04.1  yatrota bAdhitebhyash cakraM kutsAya yudhyate
RV_04.030.04.2  muShAya indra sUryam
RV_04.030.05.1  yatra devAM R^ighAyato vishvAM ayudhya eka it
RV_04.030.05.2  tvam indra vanUMr ahan
RV_04.030.06.1  yatrota martyAya kam ariNA indra sUryam
RV_04.030.06.2  prAvaH shacIbhir etasham
RV_04.030.07.1  kim Ad utAsi vR^itrahan maghavan manyumattamaH
RV_04.030.07.2  atrAha dAnum AtiraH
RV_04.030.08.1  etad ghed uta vIryam indra cakartha pauMsyam
RV_04.030.08.2  striyaM yad durhaNAyuvaM vadhIr duhitaraM divaH
RV_04.030.09.1  divash cid ghA duhitaram mahAn mahIyamAnAm
RV_04.030.09.2  uShAsam indra sam piNak
RV_04.030.10.1  apoShA anasaH sarat sampiShTAd aha bibhyuShI
RV_04.030.10.2  ni yat sIM shishnathad vR^iShA
RV_04.030.11.1  etad asyA anaH shaye susampiShTaM vipAshy A
RV_04.030.11.2  sasAra sIm parAvataH
RV_04.030.12.1  uta sindhuM vibAlyaM vitasthAnAm adhi kShami
RV_04.030.12.2  pari ShThA indra mAyayA
RV_04.030.13.1  uta shuShNasya dhR^iShNuyA pra mR^ikSho abhi vedanam
RV_04.030.13.2  puro yad asya sampiNak
RV_04.030.14.1  uta dAsaM kaulitaram bR^ihataH parvatAd adhi
RV_04.030.14.2  avAhann indra shambaram
RV_04.030.15.1  uta dAsasya varcinaH sahasrANi shatAvadhIH
RV_04.030.15.2  adhi paJNca pradhIMr iva
RV_04.030.16.1  uta tyam putram agruvaH parAvR^iktaM shatakratuH
RV_04.030.16.2  uktheShv indra Abhajat
RV_04.030.17.1  uta tyA turvashAyadU asnAtArA shacIpatiH
RV_04.030.17.2  indro vidvAM apArayat
RV_04.030.18.1  uta tyA sadya AryA sarayor indra pArataH
RV_04.030.18.2  arNAcitrarathAvadhIH
RV_04.030.19.1  anu dvA jahitA nayo 'ndhaM shroNaM ca vR^itrahan
RV_04.030.19.2  na tat te sumnam aShTave
RV_04.030.20.1  shatam ashmanmayInAm purAm indro vy Asyat
RV_04.030.20.2  divodAsAya dAshuShe
RV_04.030.21.1  asvApayad dabhItaye sahasrA triMshataM hathaiH
RV_04.030.21.2  dAsAnAm indro mAyayA
RV_04.030.22.1  sa ghed utAsi vR^itrahan samAna indra gopatiH
RV_04.030.22.2  yas tA vishvAni cicyuShe
RV_04.030.23.1  uta nUnaM yad indriyaM kariShyA indra pauMsyam
RV_04.030.23.2  adyA nakiSh Tad A minat
RV_04.030.24.1  vAmaM-vAmaM ta Adure devo dadAtv aryamA
RV_04.030.24.2  vAmam pUShA vAmam bhago vAmaM devaH karU atI 

RV_04.031.01.1  kayA nash citra A bhuvad UtI sadAvR^idhaH sakhA
RV_04.031.01.2  kayA shaciShThayA vR^itA
RV_04.031.02.1  kas tvA satyo madAnAm maMhiShTho matsad andhasaH
RV_04.031.02.2  dR^i hA cid Aruje vasu
RV_04.031.03.1  abhI Shu NaH sakhInAm avitA jaritNAm
RV_04.031.03.2  shatam bhavAsy UtibhiH
RV_04.031.04.1  abhI na A vavR^itsva cakraM na vR^ittam arvataH
RV_04.031.04.2  niyudbhish carShaNInAm
RV_04.031.05.1  pravatA hi kratUnAm A hA padeva gachasi
RV_04.031.05.2  abhakShi sUrye sacA
RV_04.031.06.1  saM yat ta indra manyavaH saM cakrANi dadhanvire
RV_04.031.06.2  adha tve adha sUrye
RV_04.031.07.1  uta smA hi tvAm Ahur in maghavAnaM shacIpate
RV_04.031.07.2  dAtAram avidIdhayum
RV_04.031.08.1  uta smA sadya it pari shashamAnAya sunvate
RV_04.031.08.2  purU cin maMhase vasu
RV_04.031.09.1  nahi ShmA te shataM cana rAdho varanta AmuraH
RV_04.031.09.2  na cyautnAni kariShyataH
RV_04.031.10.1  asmAM avantu te shatam asmAn sahasram UtayaH
RV_04.031.10.2  asmAn vishvA abhiShTayaH
RV_04.031.11.1  asmAM ihA vR^iNIShva sakhyAya svastaye
RV_04.031.11.2  maho rAye divitmate
RV_04.031.12.1  asmAM aviDDhi vishvahendra rAyA parINasA
RV_04.031.12.2  asmAn vishvAbhir UtibhiH
RV_04.031.13.1  asmabhyaM tAM apA vR^idhi vrajAM asteva gomataH
RV_04.031.13.2  navAbhir indrotibhiH
RV_04.031.14.1  asmAkaM dhR^iShNuyA ratho dyumAM indrAnapacyutaH
RV_04.031.14.2  gavyur ashvayur Iyate
RV_04.031.15.1  asmAkam uttamaM kR^idhi shravo deveShu sUrya
RV_04.031.15.2  varShiShThaM dyAm ivopari 

RV_04.032.01.1  A tU na indra vR^itrahann asmAkam ardham A gahi
RV_04.032.01.2  mahAn mahIbhir UtibhiH
RV_04.032.02.1  bhR^imish cid ghAsi tUtujir A citra citriNIShv A
RV_04.032.02.2  citraM kR^iNoShy Utaye
RV_04.032.03.1  dabhrebhish cic chashIyAMsaM haMsi vrAdhantam ojasA
RV_04.032.03.2  sakhibhir ye tve sacA
RV_04.032.04.1  vayam indra tve sacA vayaM tvAbhi nonumaH
RV_04.032.04.2  asmAM-asmAM id ud ava
RV_04.032.05.1  sa nash citrAbhir adrivo 'navadyAbhir UtibhiH
RV_04.032.05.2  anAdhR^iShTAbhir A gahi
RV_04.032.06.1  bhUyAmo Shu tvAvataH sakhAya indra gomataH
RV_04.032.06.2  yujo vAjAya ghR^iShvaye
RV_04.032.07.1  tvaM hy eka IshiSha indra vAjasya gomataH
RV_04.032.07.2  sa no yandhi mahIm iSham
RV_04.032.08.1  na tvA varante anyathA yad ditsasi stuto magham
RV_04.032.08.2  stotR^ibhya indra girvaNaH
RV_04.032.09.1  abhi tvA gotamA girAnUShata pra dAvane
RV_04.032.09.2  indra vAjAya ghR^iShvaye
RV_04.032.10.1  pra te vocAma vIryA yA mandasAna ArujaH
RV_04.032.10.2  puro dAsIr abhItya
RV_04.032.11.1  tA te gR^iNanti vedhaso yAni cakartha pauMsyA
RV_04.032.11.2  suteShv indra girvaNaH
RV_04.032.12.1  avIvR^idhanta gotamA indra tve stomavAhasaH
RV_04.032.12.2  aiShu dhA vIravad yashaH
RV_04.032.13.1  yac cid dhi shashvatAm asIndra sAdhAraNas tvam
RV_04.032.13.2  taM tvA vayaM havAmahe
RV_04.032.14.1  arvAcIno vaso bhavAsme su matsvAndhasaH
RV_04.032.14.2  somAnAm indra somapAH
RV_04.032.15.1  asmAkaM tvA matInAm A stoma indra yachatu
RV_04.032.15.2  arvAg A vartayA harI
RV_04.032.16.1  puro AshaM ca no ghaso joShayAse girash ca naH
RV_04.032.16.2  vadhUyur iva yoShaNAm
RV_04.032.17.1  sahasraM vyatInAM yuktAnAm indram Imahe
RV_04.032.17.2  shataM somasya khAryaH
RV_04.032.18.1  sahasrA te shatA vayaM gavAm A cyAvayAmasi
RV_04.032.18.2  asmatrA rAdha etu te
RV_04.032.19.1  dasha te kalashAnAM hiraNyAnAm adhImahi
RV_04.032.19.2  bhUridA asi vR^itrahan
RV_04.032.20.1  bhUridA bhUri dehi no mA dabhram bhUry A bhara
RV_04.032.20.2  bhUri ghed indra ditsasi
RV_04.032.21.1  bhUridA hy asi shrutaH purutrA shUra vR^itrahan
RV_04.032.21.2  A no bhajasva rAdhasi
RV_04.032.22.1  pra te babhrU vicakShaNa shaMsAmi goShaNo napAt
RV_04.032.22.2  mAbhyAM gA anu shishrathaH
RV_04.032.23.1  kanInakeva vidradhe nave drupade arbhake
RV_04.032.23.2  babhrU yAmeShu shobhete
RV_04.032.24.1  aram ma usrayAmNe 'ram anusrayAmNe
RV_04.032.24.2  babhrU yAmeShv asridhA 

RV_04.033.01.1  pra R^ibhubhyo dUtam iva vAcam iShya upastire shvaitarIM dhenum I e
RV_04.033.01.2  ye vAtajUtAs taraNibhir evaiH pari dyAM sadyo apaso babhUvuH
RV_04.033.02.1  yadAram akrann R^ibhavaH pitR^ibhyAm pariviShTI veShaNA daMsanAbhiH
RV_04.033.02.2  Ad id devAnAm upa sakhyam Ayan dhIrAsaH puShTim avahan manAyai
RV_04.033.03.1  punar ye cakruH pitarA yuvAnA sanA yUpeva jaraNA shayAnA
RV_04.033.03.2  te vAjo vibhvAM R^ibhur indravanto madhupsaraso no 'vantu yaj~nam
RV_04.033.04.1  yat saMvatsam R^ibhavo gAm arakShan yat saMvatsam R^ibhavo mA apiMshan
RV_04.033.04.2  yat saMvatsam abharan bhAso asyAs tAbhiH shamIbhir amR^itatvam AshuH
RV_04.033.05.1  jyeShTha Aha camasA dvA kareti kanIyAn trIn kR^iNavAmety Aha
RV_04.033.05.2  kaniShTha Aha caturas kareti tvaShTa R^ibhavas tat panayad vaco vaH
RV_04.033.06.1  satyam Ucur nara evA hi cakrur anu svadhAm R^ibhavo jagmur etAm
RV_04.033.06.2  vibhrAjamAnAMsh camasAM ahevAvenat tvaShTA caturo dadR^ishvAn
RV_04.033.07.1  dvAdasha dyUn yad agohyasyAtithye raNann R^ibhavaH sasantaH
RV_04.033.07.2  sukShetrAkR^iNvann anayanta sindhUn dhanvAtiShThann oShadhIr nimnam ApaH
RV_04.033.08.1  rathaM ye cakruH suvR^itaM nareShThAM ye dhenuM vishvajuvaM vishvarUpAm
RV_04.033.08.2  ta A takShantv R^ibhavo rayiM naH svavasaH svapasaH suhastAH
RV_04.033.09.1  apo hy eShAm ajuShanta devA abhi kratvA manasA dIdhyAnAH
RV_04.033.09.2  vAjo devAnAm abhavat sukarmendrasya R^ibhukShA varuNasya vibhvA
RV_04.033.10.1  ye harI medhayokthA madanta indrAya cakruH suyujA ye ashvA
RV_04.033.10.2  te rAyas poShaM draviNAny asme dhatta R^ibhavaH kShemayanto na mitram
RV_04.033.11.1  idAhnaH pItim uta vo madaM dhur na R^ite shrAntasya sakhyAya devAH
RV_04.033.11.2  te nUnam asme R^ibhavo vasUni tR^itIye asmin savane dadhAta 

RV_04.034.01.1  R^ibhur vibhvA vAja indro no achemaM yaj~naM ratnadheyopa yAta
RV_04.034.01.2  idA hi vo dhiShaNA devy ahnAm adhAt pItiM sam madA agmatA vaH
RV_04.034.02.1  vidAnAso janmano vAjaratnA uta R^itubhir R^ibhavo mAdayadhvam
RV_04.034.02.2  saM vo madA agmata sam puraMdhiH suvIrAm asme rayim erayadhvam
RV_04.034.03.1  ayaM vo yaj~na R^ibhavo 'kAri yam A manuShvat pradivo dadhidhve
RV_04.034.03.2  pra vo 'chA jujuShANAso asthur abhUta vishve agriyota vAjAH
RV_04.034.04.1  abhUd u vo vidhate ratnadheyam idA naro dAshuShe martyAya
RV_04.034.04.2  pibata vAjA R^ibhavo dade vo mahi tR^itIyaM savanam madAya
RV_04.034.05.1  A vAjA yAtopa na R^ibhukShA maho naro draviNaso gR^iNAnAH
RV_04.034.05.2  A vaH pItayo 'bhipitve ahnAm imA astaM navasva iva gman
RV_04.034.06.1  A napAtaH shavaso yAtanopemaM yaj~naM namasA hUyamAnAH
RV_04.034.06.2  sajoShasaH sUrayo yasya ca stha madhvaH pAta ratnadhA indravantaH
RV_04.034.07.1  sajoShA indra varuNena somaM sajoShAH pAhi girvaNo marudbhiH
RV_04.034.07.2  agrepAbhir R^itupAbhiH sajoShA gnAspatnIbhI ratnadhAbhiH sajoShAH
RV_04.034.08.1  sajoShasa Adityair mAdayadhvaM sajoShasa R^ibhavaH parvatebhiH
RV_04.034.08.2  sajoShaso daivyenA savitrA sajoShasaH sindhubhI ratnadhebhiH
RV_04.034.09.1  ye ashvinA ye pitarA ya UtI dhenuM tatakShur R^ibhavo ye ashvA
RV_04.034.09.2  ye aMsatrA ya R^idhag rodasI ye vibhvo naraH svapatyAni cakruH
RV_04.034.10.1  ye gomantaM vAjavantaM suvIraM rayiM dhattha vasumantam purukShum
RV_04.034.10.2  te agrepA R^ibhavo mandasAnA asme dhatta ye ca rAtiM gR^iNanti
RV_04.034.11.1  nApAbhUta na vo 'tItR^iShAmAniHshastA R^ibhavo yaj~ne asmin
RV_04.034.11.2  sam indreNa madatha sam marudbhiH saM rAjabhI ratnadheyAya devAH 

RV_04.035.01.1  ihopa yAta shavaso napAtaH saudhanvanA R^ibhavo mApa bhUta
RV_04.035.01.2  asmin hi vaH savane ratnadheyaM gamantv indram anu vo madAsaH
RV_04.035.02.1  Agann R^ibhUNAm iha ratnadheyam abhUt somasya suShutasya pItiH
RV_04.035.02.2  sukR^ityayA yat svapasyayA caM ekaM vicakra camasaM caturdhA
RV_04.035.03.1  vy akR^iNota camasaM caturdhA sakhe vi shikShety abravIta
RV_04.035.03.2  athaita vAjA amR^itasya panthAM gaNaM devAnAm R^ibhavaH suhastAH
RV_04.035.04.1  kimmayaH svic camasa eSha Asa yaM kAvyena caturo vicakra
RV_04.035.04.2  athA sunudhvaM savanam madAya pAta R^ibhavo madhunaH somyasya
RV_04.035.05.1  shacyAkarta pitarA yuvAnA shacyAkarta camasaM devapAnam
RV_04.035.05.2  shacyA harI dhanutarAv ataShTendravAhAv R^ibhavo vAjaratnAH
RV_04.035.06.1  yo vaH sunoty abhipitve ahnAM tIvraM vAjAsaH savanam madAya
RV_04.035.06.2  tasmai rayim R^ibhavaH sarvavIram A takShata vR^iShaNo mandasAnAH
RV_04.035.07.1  prAtaH sutam apibo haryashva mAdhyaMdinaM savanaM kevalaM te
RV_04.035.07.2  sam R^ibhubhiH pibasva ratnadhebhiH sakhIMr yAM indra cakR^iShe sukR^ityA
RV_04.035.08.1  ye devAso abhavatA sukR^ityA shyenA ived adhi divi niSheda
RV_04.035.08.2  te ratnaM dhAta shavaso napAtaH saudhanvanA abhavatAmR^itAsaH
RV_04.035.09.1  yat tR^itIyaM savanaM ratnadheyam akR^iNudhvaM svapasyA suhastAH
RV_04.035.09.2  tad R^ibhavaH pariShiktaM va etat sam madebhir indriyebhiH pibadhvam 

RV_04.036.01.1  anashvo jAto anabhIshur ukthyo rathas tricakraH pari vartate rajaH
RV_04.036.01.2  mahat tad vo devyasya pravAcanaM dyAm R^ibhavaH pR^ithivIM yac ca puShyatha
RV_04.036.02.1  rathaM ye cakruH suvR^itaM sucetaso 'vihvarantam manasas pari dhyayA
RV_04.036.02.2  tAM U nv asya savanasya pItaya A vo vAjA R^ibhavo vedayAmasi
RV_04.036.03.1  tad vo vAjA R^ibhavaH supravAcanaM deveShu vibhvo abhavan mahitvanam
RV_04.036.03.2  jivrI yat santA pitarA sanAjurA punar yuvAnA carathAya takShatha
RV_04.036.04.1  ekaM vi cakra camasaM caturvayaM nish carmaNo gAm ariNIta dhItibhiH
RV_04.036.04.2  athA deveShv amR^itatvam Anasha shruShTI vAjA R^ibhavas tad va ukthyam
RV_04.036.05.1  R^ibhuto rayiH prathamashravastamo vAjashrutAso yam ajIjanan naraH
RV_04.036.05.2  vibhvataShTo vidatheShu pravAcyo yaM devAso 'vathA sa vicarShaNiH
RV_04.036.06.1  sa vAjy arvA sa R^iShir vacasyayA sa shUro astA pR^itanAsu duShTaraH
RV_04.036.06.2  sa rAyas poShaM sa suvIryaM dadhe yaM vAjo vibhvAM R^ibhavo yam AviShuH
RV_04.036.07.1  shreShThaM vaH pesho adhi dhAyi darshataM stomo vAjA R^ibhavas taM jujuShTana
RV_04.036.07.2  dhIrAso hi ShThA kavayo vipashcitas tAn va enA brahmaNA vedayAmasi
RV_04.036.08.1  yUyam asmabhyaM dhiShaNAbhyas pari vidvAMso vishvA naryANi bhojanA
RV_04.036.08.2  dyumantaM vAjaM vR^iShashuShmam uttamam A no rayim R^ibhavas takShatA vayaH
RV_04.036.09.1  iha prajAm iha rayiM rarANA iha shravo vIravat takShatA naH
RV_04.036.09.2  yena vayaM citayemAty anyAn taM vAjaM citram R^ibhavo dadA naH 

RV_04.037.01.1  upa no vAjA adhvaram R^ibhukShA devA yAta pathibhir devayAnaiH
RV_04.037.01.2  yathA yaj~nam manuSho vikShv Asu dadhidhve raNvAH sudineShv ahnAm
RV_04.037.02.1  te vo hR^ide manase santu yaj~nA juShTAso adya ghR^itanirNijo guH
RV_04.037.02.2  pra vaH sutAso harayanta pUrNAH kratve dakShAya harShayanta pItAH
RV_04.037.03.1  tryudAyaM devahitaM yathA va stomo vAjA R^ibhukShaNo dade vaH
RV_04.037.03.2  juhve manuShvad uparAsu vikShu yuShme sacA bR^ihaddiveShu somam
RV_04.037.04.1  pIvoashvAH shucadrathA hi bhUtAyaHshiprA vAjinaH suniShkAH
RV_04.037.04.2  indrasya sUno shavaso napAto 'nu vash cety agriyam madAya
RV_04.037.05.1  R^ibhum R^ibhukShaNo rayiM vAje vAjintamaM yujam
RV_04.037.05.2  indrasvantaM havAmahe sadAsAtamam ashvinam
RV_04.037.06.1  sed R^ibhavo yam avatha yUyam indrash ca martyam
RV_04.037.06.2  sa dhIbhir astu sanitA medhasAtA so arvatA
RV_04.037.07.1  vi no vAjA R^ibhukShaNaH pathash citana yaShTave
RV_04.037.07.2  asmabhyaM sUraya stutA vishvA AshAs tarIShaNi
RV_04.037.08.1  taM no vAjA R^ibhukShaNa indra nAsatyA rayim
RV_04.037.08.2  sam ashvaM carShaNibhya A puru shasta maghattaye 

RV_04.038.01.1  uto hi vAM dAtrA santi pUrvA yA pUrubhyas trasadasyur nitoshe
RV_04.038.01.2  kShetrAsAM dadathur urvarAsAM ghanaM dasyubhyo abhibhUtim ugram
RV_04.038.02.1  uta vAjinam puruniShShidhvAnaM dadhikrAm u dadathur vishvakR^iShTim
RV_04.038.02.2  R^ijipyaM shyenam pruShitapsum AshuM carkR^ityam aryo nR^ipatiM na shUram
RV_04.038.03.1  yaM sIm anu pravateva dravantaM vishvaH pUrur madati harShamANaH
RV_04.038.03.2  paDbhir gR^idhyantam medhayuM na shUraM rathaturaM vAtam iva dhrajantam
RV_04.038.04.1  yaH smArundhAno gadhyA samatsu sanutarash carati goShu gachan
RV_04.038.04.2  AvirR^ijIko vidathA nicikyat tiro aratim pary Apa AyoH
RV_04.038.05.1  uta smainaM vastramathiM na tAyum anu kroshanti kShitayo bhareShu
RV_04.038.05.2  nIcAyamAnaM jasuriM na shyenaM shravash cAchA pashumac ca yUtham
RV_04.038.06.1  uta smAsu prathamaH sariShyan ni veveti shreNibhI rathAnAm
RV_04.038.06.2  srajaM kR^iNvAno janyo na shubhvA reNuM rerihat kiraNaM dadashvAn
RV_04.038.07.1  uta sya vAjI sahurir R^itAvA shushrUShamANas tanvA samarye
RV_04.038.07.2  turaM yatIShu turayann R^ijipyo 'dhi bhruvoH kirate reNum R^iJNjan
RV_04.038.08.1  uta smAsya tanyator iva dyor R^ighAyato abhiyujo bhayante
RV_04.038.08.2  yadA sahasram abhi ShIm ayodhId durvartuH smA bhavati bhIma R^iJNjan
RV_04.038.09.1  uta smAsya panayanti janA jUtiM kR^iShTipro abhibhUtim AshoH
RV_04.038.09.2  utainam AhuH samithe viyantaH parA dadhikrA asarat sahasraiH
RV_04.038.10.1  A dadhikrAH shavasA paJNca kR^iShTIH sUrya iva jyotiShApas tatAna
RV_04.038.10.2  sahasrasAH shatasA vAjy arvA pR^iNaktu madhvA sam imA vacAMsi 

RV_04.039.01.1  AshuM dadhikrAM tam u nu ShTavAma divas pR^ithivyA uta carkirAma
RV_04.039.01.2  uchantIr mAm uShasaH sUdayantv ati vishvAni duritAni parShan
RV_04.039.02.1  mahash carkarmy arvataH kratuprA dadhikrAvNaH puruvArasya vR^iShNaH
RV_04.039.02.2  yam pUrubhyo dIdivAMsaM nAgniM dadathur mitrAvaruNA taturim
RV_04.039.03.1  yo ashvasya dadhikrAvNo akArIt samiddhe agnA uShaso vyuShTau
RV_04.039.03.2  anAgasaM tam aditiH kR^iNotu sa mitreNa varuNenA sajoShAH
RV_04.039.04.1  dadhikrAvNa iSha Urjo maho yad amanmahi marutAM nAma bhadram
RV_04.039.04.2  svastaye varuNam mitram agniM havAmaha indraM vajrabAhum
RV_04.039.05.1  indram ived ubhaye vi hvayanta udIrANA yaj~nam upaprayantaH
RV_04.039.05.2  dadhikrAm u sUdanam martyAya dadathur mitrAvaruNA no ashvam
RV_04.039.06.1  dadhikrAvNo akAriShaM jiShNor ashvasya vAjinaH
RV_04.039.06.2  surabhi no mukhA karat pra Na AyUMShi tAriShat 

RV_04.040.01.1  dadhikrAvNa id u nu carkirAma vishvA in mAm uShasaH sUdayantu
RV_04.040.01.2  apAm agner uShasaH sUryasya bR^ihaspater AN^girasasya jiShNoH
RV_04.040.02.1  satvA bhariSho gaviSho duvanyasac chravasyAd iSha uShasas turaNyasat
RV_04.040.02.2  satyo dravo dravaraH pataMgaro dadhikrAveSham UrjaM svar janat
RV_04.040.03.1  uta smAsya dravatas turaNyataH parNaM na ver anu vAti pragardhinaH
RV_04.040.03.2  shyenasyeva dhrajato aN^kasam pari dadhikrAvNaH sahorjA taritrataH
RV_04.040.04.1  uta sya vAjI kShipaNiM turaNyati grIvAyAm baddho apikakSha Asani
RV_04.040.04.2  kratuM dadhikrA anu saMtavItvat pathAm aN^kAMsy anv ApanIphaNat
RV_04.040.05.1  haMsaH shuciShad vasur antarikShasad dhotA vediShad atithir duroNasat
RV_04.040.05.2  nR^iShad varasad R^itasad vyomasad abjA gojA R^itajA adrijA R^itam 

RV_04.041.01.1  indrA ko vAM varuNA sumnam Apa stomo haviShmAM amR^ito na hotA
RV_04.041.01.2  yo vAM hR^idi kratumAM asmad uktaH pasparshad indrAvaruNA namasvAn
RV_04.041.02.1  indrA ha yo varuNA cakra ApI devau martaH sakhyAya prayasvAn
RV_04.041.02.2  sa hanti vR^itrA samitheShu shatrUn avobhir vA mahadbhiH sa pra shR^iNve
RV_04.041.03.1  indrA ha ratnaM varuNA dheShThetthA nR^ibhyaH shashamAnebhyas tA
RV_04.041.03.2  yadI sakhAyA sakhyAya somaiH sutebhiH suprayasA mAdayaite
RV_04.041.04.1  indrA yuvaM varuNA didyum asminn ojiShTham ugrA ni vadhiShTaM vajram
RV_04.041.04.2  yo no durevo vR^ikatir dabhItis tasmin mimAthAm abhibhUty ojaH
RV_04.041.05.1  indrA yuvaM varuNA bhUtam asyA dhiyaH pretArA vR^iShabheva dhenoH
RV_04.041.05.2  sA no duhIyad yavaseva gatvI sahasradhArA payasA mahI gauH
RV_04.041.06.1  toke hite tanaya urvarAsu sUro dR^ishIke vR^iShaNash ca pauMsye
RV_04.041.06.2  indrA no atra varuNA syAtAm avobhir dasmA paritakmyAyAm
RV_04.041.07.1  yuvAm id dhy avase pUrvyAya pari prabhUtI gaviShaH svApI
RV_04.041.07.2  vR^iNImahe sakhyAya priyAya shUrA maMhiShThA pitareva shambhU
RV_04.041.08.1  tA vAM dhiyo 'vase vAjayantIr AjiM na jagmur yuvayUH sudAnU
RV_04.041.08.2  shriye na gAva upa somam asthur indraM giro varuNam me manIShAH
RV_04.041.09.1  imA indraM varuNam me manIShA agmann upa draviNam ichamAnAH
RV_04.041.09.2  upem asthur joShTAra iva vasvo raghvIr iva shravaso bhikShamANAH
RV_04.041.10.1  ashvyasya tmanA rathyasya puShTer nityasya rAyaH patayaH syAma
RV_04.041.10.2  tA cakrANA Utibhir navyasIbhir asmatrA rAyo niyutaH sacantAm
RV_04.041.11.1  A no bR^ihantA bR^ihatIbhir UtI indra yAtaM varuNa vAjasAtau
RV_04.041.11.2  yad didyavaH pR^itanAsu prakrI An tasya vAM syAma sanitAra AjeH 

RV_04.042.01.1  mama dvitA rAShTraM kShatriyasya vishvAyor vishve amR^itA yathA naH
RV_04.042.01.2  kratuM sacante varuNasya devA rAjAmi kR^iShTer upamasya vavreH
RV_04.042.02.1  ahaM rAjA varuNo mahyaM tAny asuryANi prathamA dhArayanta
RV_04.042.02.2  kratuM sacante varuNasya devA rAjAmi kR^iShTer upamasya vavreH
RV_04.042.03.1  aham indro varuNas te mahitvorvI gabhIre rajasI sumeke
RV_04.042.03.2  tvaShTeva vishvA bhuvanAni vidvAn sam airayaM rodasI dhArayaM ca
RV_04.042.04.1  aham apo apinvam ukShamANA dhArayaM divaM sadana R^itasya
RV_04.042.04.2  R^itena putro aditer R^itAvota tridhAtu prathayad vi bhUma
RV_04.042.05.1  mAM naraH svashvA vAjayanto mAM vR^itAH samaraNe havante
RV_04.042.05.2  kR^iNomy Ajim maghavAham indra iyarmi reNum abhibhUtyojAH
RV_04.042.06.1  ahaM tA vishvA cakaraM nakir mA daivyaM saho varate apratItam
RV_04.042.06.2  yan mA somAso mamadan yad ukthobhe bhayete rajasI apAre
RV_04.042.07.1  viduSh te vishvA bhuvanAni tasya tA pra bravIShi varuNAya vedhaH
RV_04.042.07.2  tvaM vR^itrANi shR^iNviShe jaghanvAn tvaM vR^itAM ariNA indra sindhUn
RV_04.042.08.1  asmAkam atra pitaras ta Asan sapta R^iShayo daurgahe badhyamAne
RV_04.042.08.2  ta Ayajanta trasadasyum asyA indraM na vR^itraturam ardhadevam
RV_04.042.09.1  purukutsAnI hi vAm adAshad dhavyebhir indrAvaruNA namobhiH
RV_04.042.09.2  athA rAjAnaM trasadasyum asyA vR^itrahaNaM dadathur ardhadevam
RV_04.042.10.1  rAyA vayaM sasavAMso madema havyena devA yavasena gAvaH
RV_04.042.10.2  tAM dhenum indrAvaruNA yuvaM no vishvAhA dhattam anapasphurantIm 

RV_04.043.01.1  ka u shravat katamo yaj~niyAnAM vandAru devaH katamo juShAte
RV_04.043.01.2  kasyemAM devIm amR^iteShu preShThAM hR^idi shreShAma suShTutiM suhavyAm
RV_04.043.02.1  ko mR^i Ati katama AgamiShTho devAnAm u katamaH shambhaviShThaH
RV_04.043.02.2  rathaM kam Ahur dravadashvam AshuM yaM sUryasya duhitAvR^iNIta
RV_04.043.03.1  makShU hi ShmA gachatha Ivato dyUn indro na shaktim paritakmyAyAm
RV_04.043.03.2  diva AjAtA divyA suparNA kayA shacInAm bhavathaH shaciShThA
RV_04.043.04.1  kA vAm bhUd upamAtiH kayA na AshvinA gamatho hUyamAnA
RV_04.043.04.2  ko vAm mahash cit tyajaso abhIka uruShyatam mAdhvI dasrA na UtI
RV_04.043.05.1  uru vAM rathaH pari nakShati dyAm A yat samudrAd abhi vartate vAm
RV_04.043.05.2  madhvA mAdhvI madhu vAm pruShAyan yat sIM vAm pR^ikSho bhurajanta pakvAH
RV_04.043.06.1  sindhur ha vAM rasayA siJNcad ashvAn ghR^iNA vayo 'ruShAsaH pari gman
RV_04.043.06.2  tad U Shu vAm ajiraM ceti yAnaM yena patI bhavathaH sUryAyAH
RV_04.043.07.1  iheha yad vAM samanA papR^ikShe seyam asme sumatir vAjaratnA
RV_04.043.07.2  uruShyataM jaritAraM yuvaM ha shritaH kAmo nAsatyA yuvadrik 

RV_04.044.01.1  taM vAM rathaM vayam adyA huvema pR^ithujrayam ashvinA saMgatiM goH
RV_04.044.01.2  yaH sUryAM vahati vandhurAyur girvAhasam purutamaM vasUyum
RV_04.044.02.1  yuvaM shriyam ashvinA devatA tAM divo napAtA vanathaH shacIbhiH
RV_04.044.02.2  yuvor vapur abhi pR^ikShaH sacante vahanti yat kakuhAso rathe vAm
RV_04.044.03.1  ko vAm adyA karate rAtahavya Utaye vA sutapeyAya vArkaiH
RV_04.044.03.2  R^itasya vA vanuShe pUrvyAya namo yemAno ashvinA vavartat
RV_04.044.04.1  hiraNyayena purubhU rathenemaM yaj~naM nAsatyopa yAtam
RV_04.044.04.2  pibAtha in madhunaH somyasya dadhatho ratnaM vidhate janAya
RV_04.044.05.1  A no yAtaM divo achA pR^ithivyA hiraNyayena suvR^itA rathena
RV_04.044.05.2  mA vAm anye ni yaman devayantaH saM yad dade nAbhiH pUrvyA vAm
RV_04.044.06.1  nU no rayim puruvIram bR^ihantaM dasrA mimAthAm ubhayeShv asme
RV_04.044.06.2  naro yad vAm ashvinA stomam Avan sadhastutim AjamI hAso agman
RV_04.044.07.1  iheha yad vAM samanA papR^ikShe seyam asme sumatir vAjaratnA
RV_04.044.07.2  uruShyataM jaritAraM yuvaM ha shritaH kAmo nAsatyA yuvadrik 

RV_04.045.01.1  eSha sya bhAnur ud iyarti yujyate rathaH parijmA divo asya sAnavi
RV_04.045.01.2  pR^ikShAso asmin mithunA adhi trayo dR^itis turIyo madhuno vi rapshate
RV_04.045.02.1  ud vAm pR^ikShAso madhumanta Irate rathA ashvAsa uShaso vyuShTiShu
RV_04.045.02.2  aporNuvantas tama A parIvR^itaM svar Na shukraM tanvanta A rajaH
RV_04.045.03.1  madhvaH pibatam madhupebhir Asabhir uta priyam madhune yuJNjAthAM ratham
RV_04.045.03.2  A vartanim madhunA jinvathas patho dR^itiM vahethe madhumantam ashvinA
RV_04.045.04.1  haMsAso ye vAm madhumanto asridho hiraNyaparNA uhuva uSharbudhaH
RV_04.045.04.2  udapruto mandino mandinispR^isho madhvo na makShaH savanAni gachathaH
RV_04.045.05.1  svadhvarAso madhumanto agnaya usrA jarante prati vastor ashvinA
RV_04.045.05.2  yan niktahastas taraNir vicakShaNaH somaM suShAva madhumantam adribhiH
RV_04.045.06.1  AkenipAso ahabhir davidhvataH svar Na shukraM tanvanta A rajaH
RV_04.045.06.2  sUrash cid ashvAn yuyujAna Iyate vishvAM anu svadhayA cetathas pathaH
RV_04.045.07.1  pra vAm avocam ashvinA dhiyaMdhA rathaH svashvo ajaro yo asti
RV_04.045.07.2  yena sadyaH pari rajAMsi yAtho haviShmantaM taraNim bhojam acha 

RV_04.046.01.1  agram pibA madhUnAM sutaM vAyo diviShTiShu
RV_04.046.01.2  tvaM hi pUrvapA asi
RV_04.046.02.1  shatenA no abhiShTibhir niyutvAM indrasArathiH
RV_04.046.02.2  vAyo sutasya tR^impatam
RV_04.046.03.1  A vAM sahasraM haraya indravAyU abhi prayaH
RV_04.046.03.2  vahantu somapItaye
RV_04.046.04.1  rathaM hiraNyavandhuram indravAyU svadhvaram
RV_04.046.04.2  A hi sthAtho divispR^isham
RV_04.046.05.1  rathena pR^ithupAjasA dAshvAMsam upa gachatam
RV_04.046.05.2  indravAyU ihA gatam
RV_04.046.06.1  indravAyU ayaM sutas taM devebhiH sajoShasA
RV_04.046.06.2  pibataM dAshuSho gR^ihe
RV_04.046.07.1  iha prayANam astu vAm indravAyU vimocanam
RV_04.046.07.2  iha vAM somapItaye 

RV_04.047.01.1  vAyo shukro ayAmi te madhvo agraM diviShTiShu
RV_04.047.01.2  A yAhi somapItaye spArho deva niyutvatA
RV_04.047.02.1  indrash ca vAyav eShAM somAnAm pItim arhathaH
RV_04.047.02.2  yuvAM hi yantIndavo nimnam Apo na sadhryak
RV_04.047.03.1  vAyav indrash ca shuShmiNA sarathaM shavasas patI
RV_04.047.03.2  niyutvantA na Utaya A yAtaM somapItaye
RV_04.047.04.1  yA vAM santi puruspR^iho niyuto dAshuShe narA
RV_04.047.04.2  asme tA yaj~navAhasendravAyU ni yachatam 

RV_04.048.01.1  vihi hotrA avItA vipo na rAyo aryaH
RV_04.048.01.2  vAyav A candreNa rathena yAhi sutasya pItaye
RV_04.048.02.1  niryuvANo ashastIr niyutvAM indrasArathiH
RV_04.048.02.2  vAyav A candreNa rathena yAhi sutasya pItaye
RV_04.048.03.1  anu kR^iShNe vasudhitI yemAte vishvapeshasA
RV_04.048.03.2  vAyav A candreNa rathena yAhi sutasya pItaye
RV_04.048.04.1  vahantu tvA manoyujo yuktAso navatir nava
RV_04.048.04.2  vAyav A candreNa rathena yAhi sutasya pItaye
RV_04.048.05.1  vAyo shataM harINAM yuvasva poShyANAm
RV_04.048.05.2  uta vA te sahasriNo ratha A yAtu pAjasA 

RV_04.049.01.1  idaM vAm AsyÑ haviH priyam indrAbR^ihaspatI
RV_04.049.01.2  uktham madash ca shasyate
RV_04.049.02.1  ayaM vAm pari Shicyate soma indrAbR^ihaspatI
RV_04.049.02.2  cArur madAya pItaye
RV_04.049.03.1  A na indrAbR^ihaspatI gR^iham indrash ca gachatam
RV_04.049.03.2  somapA somapItaye
RV_04.049.04.1  asme indrAbR^ihaspatI rayiM dhattaM shatagvinam
RV_04.049.04.2  ashvAvantaM sahasriNam
RV_04.049.05.1  indrAbR^ihaspatI vayaM sute gIrbhir havAmahe
RV_04.049.05.2  asya somasya pItaye
RV_04.049.06.1  somam indrAbR^ihaspatI pibataM dAshuSho gR^ihe
RV_04.049.06.2  mAdayethAM tadokasA 

RV_04.050.01.1  yas tastambha sahasA vi jmo antAn bR^ihaspatis triShadhastho raveNa
RV_04.050.01.2  tam pratnAsa R^iShayo dIdhyAnAH puro viprA dadhire mandrajihvam
RV_04.050.02.1  dhunetayaH supraketam madanto bR^ihaspate abhi ye nas tatasre
RV_04.050.02.2  pR^iShantaM sR^ipram adabdham Urvam bR^ihaspate rakShatAd asya yonim
RV_04.050.03.1  bR^ihaspate yA paramA parAvad ata A ta R^itaspR^isho ni SheduH
RV_04.050.03.2  tubhyaM khAtA avatA adridugdhA madhva shcotanty abhito virapsham
RV_04.050.04.1  bR^ihaspatiH prathamaM jAyamAno maho jyotiShaH parame vyoman
RV_04.050.04.2  saptAsyas tuvijAto raveNa vi saptarashmir adhamat tamAMsi
RV_04.050.05.1  sa suShTubhA sa R^ikvatA gaNena valaM ruroja phaligaM raveNa
RV_04.050.05.2  bR^ihaspatir usriyA havyasUdaH kanikradad vAvashatIr ud Ajat
RV_04.050.06.1  evA pitre vishvadevAya vR^iShNe yaj~nair vidhema namasA havirbhiH
RV_04.050.06.2  bR^ihaspate suprajA vIravanto vayaM syAma patayo rayINAm
RV_04.050.07.1  sa id rAjA pratijanyAni vishvA shuShmeNa tasthAv abhi vIryÑNa
RV_04.050.07.2  bR^ihaspatiM yaH subhR^itam bibharti valgUyati vandate pUrvabhAjam
RV_04.050.08.1  sa it kSheti sudhita okasi sve tasmA i A pinvate vishvadAnIm
RV_04.050.08.2  tasmai vishaH svayam evA namante yasmin brahmA rAjani pUrva eti
RV_04.050.09.1  apratIto jayati saM dhanAni pratijanyAny uta yA sajanyA
RV_04.050.09.2  avasyave yo varivaH kR^iNoti brahmaNe rAjA tam avanti devAH
RV_04.050.10.1  indrash ca somam pibatam bR^ihaspate 'smin yaj~ne mandasAnA vR^iShaNvasU
RV_04.050.10.2  A vAM vishantv indavaH svAbhuvo 'sme rayiM sarvavIraM ni yachatam
RV_04.050.11.1  bR^ihaspata indra vardhataM naH sacA sA vAM sumatir bhUtv asme
RV_04.050.11.2  aviShTaM dhiyo jigR^itam puraMdhIr jajastam aryo vanuShAm arAtIH 

RV_04.051.01.1  idam u tyat purutamam purastAj jyotis tamaso vayunAvad asthAt
RV_04.051.01.2  nUnaM divo duhitaro vibhAtIr gAtuM kR^iNavann uShaso janAya
RV_04.051.02.1  asthur u citrA uShasaH purastAn mitA iva svaravo 'dhvareShu
RV_04.051.02.2  vy U vrajasya tamaso dvArochantIr avra§ chucayaH pAvakAH
RV_04.051.03.1  uchantIr adya citayanta bhojAn rAdhodeyAyoShaso maghonIH
RV_04.051.03.2  acitre antaH paNayaH sasantv abudhyamAnAs tamaso vimadhye
RV_04.051.04.1  kuvit sa devIH sanayo navo vA yAmo babhUyAd uShaso vo adya
RV_04.051.04.2  yenA navagve aN^gire dashagve saptAsye revatI revad USha
RV_04.051.05.1  yUyaM hi devIr R^itayugbhir ashvaiH pariprayAtha bhuvanAni sadyaH
RV_04.051.05.2  prabodhayantIr uShasaH sasantaM dvipAc catuShpAc carathAya jIvam
RV_04.051.06.1  kva svid AsAM katamA purANI yayA vidhAnA vidadhur R^ibhUNAm
RV_04.051.06.2  shubhaM yac chubhrA uShasash caranti na vi j~nAyante sadR^ishIr ajuryAH
RV_04.051.07.1  tA ghA tA bhadrA uShasaH purAsur abhiShTidyumnA R^itajAtasatyAH
RV_04.051.07.2  yAsv IjAnaH shashamAna ukthai stuva§ chaMsan draviNaM sadya Apa
RV_04.051.08.1  tA A caranti samanA purastAt samAnataH samanA paprathAnAH
RV_04.051.08.2  R^itasya devIH sadaso budhAnA gavAM na sargA uShaso jarante
RV_04.051.09.1  tA in nv eva samanA samAnIr amItavarNA uShasash caranti
RV_04.051.09.2  gUhantIr abhvam asitaM rushadbhiH shukrAs tanUbhiH shucayo rucAnAH
RV_04.051.10.1  rayiM divo duhitaro vibhAtIH prajAvantaM yachatAsmAsu devIH
RV_04.051.10.2  syonAd A vaH pratibudhyamAnAH suvIryasya patayaH syAma
RV_04.051.11.1  tad vo divo duhitaro vibhAtIr upa bruva uShaso yaj~naketuH
RV_04.051.11.2  vayaM syAma yashaso janeShu tad dyaush ca dhattAm pR^ithivI ca devI 

RV_04.052.01.1  prati ShyA sUnarI janI vyuchantI pari svasuH
RV_04.052.01.2  divo adarshi duhitA
RV_04.052.02.1  ashveva citrAruShI mAtA gavAm R^itAvarI
RV_04.052.02.2  sakhAbhUd ashvinor uShAH
RV_04.052.03.1  uta sakhAsy ashvinor uta mAtA gavAm asi
RV_04.052.03.2  utoSho vasva IshiShe
RV_04.052.04.1  yAvayaddveShasaM tvA cikitvit sUnR^itAvari
RV_04.052.04.2  prati stomair abhutsmahi
RV_04.052.05.1  prati bhadrA adR^ikShata gavAM sargA na rashmayaH
RV_04.052.05.2  oShA aprA uru jrayaH
RV_04.052.06.1  ApapruShI vibhAvari vy Avar jyotiShA tamaH
RV_04.052.06.2  uSho anu svadhAm ava
RV_04.052.07.1  A dyAM tanoShi rashmibhir AntarikSham uru priyam
RV_04.052.07.2  uShaH shukreNa shociShA 

RV_04.053.01.1  tad devasya savitur vAryam mahad vR^iNImahe asurasya pracetasaH
RV_04.053.01.2  chardir yena dAshuShe yachati tmanA tan no mahAM ud ayAn devo aktubhiH
RV_04.053.02.1  divo dhartA bhuvanasya prajApatiH pishaN^gaM drApim prati muJNcate kaviH
RV_04.053.02.2  vicakShaNaH prathayann ApR^iNann urv ajIjanat savitA sumnam ukthyam
RV_04.053.03.1  AprA rajAMsi divyAni pArthivA shlokaM devaH kR^iNute svAya dharmaNe
RV_04.053.03.2  pra bAhU asrAk savitA savImani niveshayan prasuvann aktubhir jagat
RV_04.053.04.1  adAbhyo bhuvanAni pracAkashad vratAni devaH savitAbhi rakShate
RV_04.053.04.2  prAsrAg bAhU bhuvanasya prajAbhyo dhR^itavrato maho ajmasya rAjati
RV_04.053.05.1  trir antarikShaM savitA mahitvanA trI rajAMsi paribhus trINi rocanA
RV_04.053.05.2  tisro divaH pR^ithivIs tisra invati tribhir vratair abhi no rakShati tmanA
RV_04.053.06.1  bR^ihatsumnaH prasavItA niveshano jagata sthAtur ubhayasya yo vashI
RV_04.053.06.2  sa no devaH savitA sharma yachatv asme kShayAya trivarUtham aMhasaH
RV_04.053.07.1  Agan deva R^itubhir vardhatu kShayaM dadhAtu naH savitA suprajAm iSham
RV_04.053.07.2  sa naH kShapAbhir ahabhish ca jinvatu prajAvantaM rayim asme sam invatu 

RV_04.054.01.1  abhUd devaH savitA vandyo nu na idAnIm ahna upavAcyo nR^ibhiH
RV_04.054.01.2  vi yo ratnA bhajati mAnavebhyaH shreShThaM no atra draviNaM yathA dadhat
RV_04.054.02.1  devebhyo hi prathamaM yaj~niyebhyo 'mR^itatvaM suvasi bhAgam uttamam
RV_04.054.02.2  Ad id dAmAnaM savitar vy ërNuShe 'nUcInA jIvitA mAnuShebhyaH
RV_04.054.03.1  acittI yac cakR^imA daivye jane dInair dakShaiH prabhUtI pUruShatvatA
RV_04.054.03.2  deveShu ca savitar mAnuSheShu ca tvaM no atra suvatAd anAgasaH
RV_04.054.04.1  na pramiye savitur daivyasya tad yathA vishvam bhuvanaM dhArayiShyati
RV_04.054.04.2  yat pR^ithivyA varimann A svaN^gurir varShman divaH suvati satyam asya tat
RV_04.054.05.1  indrajyeShThAn bR^ihadbhyaH parvatebhyaH kShayAM ebhyaH suvasi pastyAvataH
RV_04.054.05.2  yathA-yathA patayanto viyemira evaiva tasthuH savitaH savAya te
RV_04.054.06.1  ye te trir ahan savitaH savAso dive-dive saubhagam Asuvanti
RV_04.054.06.2  indro dyAvApR^ithivI sindhur adbhir Adityair no aditiH sharma yaMsat 

RV_04.055.01.1  ko vas trAtA vasavaH ko varUtA dyAvAbhUmI adite trAsIthAM naH
RV_04.055.01.2  sahIyaso varuNa mitra martAt ko vo 'dhvare varivo dhAti devAH
RV_04.055.02.1  pra ye dhAmAni pUrvyANy arcAn vi yad uchAn viyotAro amUrAH
RV_04.055.02.2  vidhAtAro vi te dadhur ajasrA R^itadhItayo rurucanta dasmAH
RV_04.055.03.1  pra pastyAm aditiM sindhum arkaiH svastim I e sakhyAya devIm
RV_04.055.03.2  ubhe yathA no ahanI nipAta uShAsAnaktA karatAm adabdhe
RV_04.055.04.1  vy aryamA varuNash ceti panthAm iShas patiH suvitaM gAtum agniH
RV_04.055.04.2  indrAviShNU nR^ivad u Shu stavAnA sharma no yantam amavad varUtham
RV_04.055.05.1  A parvatasya marutAm avAMsi devasya trAtur avri bhagasya
RV_04.055.05.2  pAt patir janyAd aMhaso no mitro mitriyAd uta na uruShyet
RV_04.055.06.1  nU rodasI ahinA budhnyena stuvIta devI apyebhir iShTaiH
RV_04.055.06.2  samudraM na saMcaraNe saniShyavo gharmasvaraso nadyo apa vran
RV_04.055.07.1  devair no devy aditir ni pAtu devas trAtA trAyatAm aprayuchan
RV_04.055.07.2  nahi mitrasya varuNasya dhAsim arhAmasi pramiyaM sAnv agneH
RV_04.055.08.1  agnir Ishe vasavyasyAgnir mahaH saubhagasya
RV_04.055.08.2  tAny asmabhyaM rAsate
RV_04.055.09.1  uSho maghony A vaha sUnR^ite vAryA puru
RV_04.055.09.2  asmabhyaM vAjinIvati
RV_04.055.10.1  tat su naH savitA bhago varuNo mitro aryamA
RV_04.055.10.2  indro no rAdhasA gamat 

RV_04.056.01.1  mahI dyAvApR^ithivI iha jyeShThe rucA bhavatAM shucayadbhir arkaiH
RV_04.056.01.2  yat sIM variShThe bR^ihatI viminvan ruvad dhokShA paprathAnebhir evaiH
RV_04.056.02.1  devI devebhir yajate yajatrair aminatI tasthatur ukShamANe
RV_04.056.02.2  R^itAvarI adruhA devaputre yaj~nasya netrI shucayadbhir arkaiH
RV_04.056.03.1  sa it svapA bhuvaneShv Asa ya ime dyAvApR^ithivI jajAna
RV_04.056.03.2  urvI gabhIre rajasI sumeke avaMshe dhIraH shacyA sam airat
RV_04.056.04.1  nU rodasI bR^ihadbhir no varUthaiH patnIvadbhir iShayantI sajoShAH
RV_04.056.04.2  urUcI vishve yajate ni pAtaM dhiyA syAma rathyaH sadAsAH
RV_04.056.05.1  pra vAm mahi dyavI abhy upastutim bharAmahe
RV_04.056.05.2  shucI upa prashastaye
RV_04.056.06.1  punAne tanvA mithaH svena dakSheNa rAjathaH
RV_04.056.06.2  UhyAthe sanAd R^itam
RV_04.056.07.1  mahI mitrasya sAdhathas tarantI pipratI R^itam
RV_04.056.07.2  pari yaj~naM ni ShedathuH 

RV_04.057.01.1  kShetrasya patinA vayaM hiteneva jayAmasi
RV_04.057.01.2  gAm ashvam poShayitnv A sa no mR^i AtIdR^ishe
RV_04.057.02.1  kShetrasya pate madhumantam UrmiM dhenur iva payo asmAsu dhukShva
RV_04.057.02.2  madhushcutaM ghR^itam iva supUtam R^itasya naH patayo mR^i ayantu
RV_04.057.03.1  madhumatIr oShadhIr dyAva Apo madhuman no bhavatv antarikSham
RV_04.057.03.2  kShetrasya patir madhumAn no astv ariShyanto anv enaM carema
RV_04.057.04.1  shunaM vAhAH shunaM naraH shunaM kR^iShatu lAN^galam
RV_04.057.04.2  shunaM varatrA badhyantAM shunam aShTrAm ud iN^gaya
RV_04.057.05.1  shunAsIrAv imAM vAcaM juShethAM yad divi cakrathuH payaH
RV_04.057.05.2  tenemAm upa siJNcatam
RV_04.057.06.1  arvAcI subhage bhava sIte vandAmahe tvA
RV_04.057.06.2  yathA naH subhagAsasi yathA naH suphalAsasi
RV_04.057.07.1  indraH sItAM ni gR^ihNAtu tAm pUShAnu yachatu
RV_04.057.07.2  sA naH payasvatI duhAm uttarAm-uttarAM samAm
RV_04.057.08.1  shunaM naH phAlA vi kR^iShantu bhUmiM shunaM kInAshA abhi yantu vAhaiH
RV_04.057.08.2  shunam parjanyo madhunA payobhiH shunAsIrA shunam asmAsu dhattam 

RV_04.058.01.1  samudrAd Urmir madhumAM ud Arad upAMshunA sam amR^itatvam AnaT
RV_04.058.01.2  ghR^itasya nAma guhyaM yad asti jihvA devAnAm amR^itasya nAbhiH
RV_04.058.02.1  vayaM nAma pra bravAmA ghR^itasyAsmin yaj~ne dhArayAmA namobhiH
RV_04.058.02.2  upa brahmA shR^iNavac chasyamAnaM catuHshR^iN^go 'vamId gaura etat
RV_04.058.03.1  catvAri shR^iN^gA trayo asya pAdA dve shIrShe sapta hastAso asya
RV_04.058.03.2  tridhA baddho vR^iShabho roravIti maho devo martyAM A vivesha
RV_04.058.04.1  tridhA hitam paNibhir guhyamAnaM gavi devAso ghR^itam anv avindan
RV_04.058.04.2  indra ekaM sUrya ekaM jajAna venAd ekaM svadhayA niSh TatakShuH
RV_04.058.05.1  etA arShanti hR^idyAt samudrAc chatavrajA ripuNA nAvacakShe
RV_04.058.05.2  ghR^itasya dhArA abhi cAkashImi hiraNyayo vetaso madhya AsAm
RV_04.058.06.1  samyak sravanti sarito na dhenA antar hR^idA manasA pUyamAnAH
RV_04.058.06.2  ete arShanty Urmayo ghR^itasya mR^igA iva kShipaNor IShamANAH
RV_04.058.07.1  sindhor iva prAdhvane shUghanAso vAtapramiyaH patayanti yahvAH
RV_04.058.07.2  ghR^itasya dhArA aruSho na vAjI kAShThA bhindann UrmibhiH pinvamAnaH
RV_04.058.08.1  abhi pravanta samaneva yoShAH kalyANyaH smayamAnAso agnim
RV_04.058.08.2  ghR^itasya dhArAH samidho nasanta tA juShANo haryati jAtavedAH
RV_04.058.09.1  kanyA iva vahatum etavA u aJNjy aJNjAnA abhi cAkashImi
RV_04.058.09.2  yatra somaH sUyate yatra yaj~no ghR^itasya dhArA abhi tat pavante
RV_04.058.10.1  abhy arShata suShTutiM gavyam Ajim asmAsu bhadrA draviNAni dhatta
RV_04.058.10.2  imaM yaj~naM nayata devatA no ghR^itasya dhArA madhumat pavante
RV_04.058.11.1  dhAman te vishvam bhuvanam adhi shritam antaH samudre hR^idy  antar AyuShi
RV_04.058.11.2  apAm anIke samithe ya AbhR^itas tam ashyAma madhumantaM ta Urmim 
