RGVEDA 3


% EXCERPTS FROM README:

% The edition used was that of Aufrecht, 1877. Apparently the edition was 
% compiled by H.S. Ananthanarayana and W. P. Lehman. 
% It is a "research-only" text. 
% Reputedly, it was verified against Grassmann, 1876-77.


THE MODIFIED VERSE NUMBERING:

two digits for Mandala.
three digits for Sukta.
two digits for verse.
one digit for line.
{two digits for varga}

e.g.: 01.001.01.1{01}

⁄ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒø
≥ THIS TEXT FILE IS FOR REFERENCE PURPOSES ONLY!	≥
≥ COPYRIGHT AND TERMS OF USAGE AS FOR SOURCE FILE.	≥
≥							≥
≥ Text converted to Ronald E. Emmerick's encoding for   ≥
≥ WordPerfect 5.1 DOS and related utility programmes 	≥
≥ BHELA, CARAKA etc. (DOS versions): 			≥
≥ 							≥
≥ description             character  =	ASCII		≥
≥  							≥
≥ long a                  A             195		≥
≥ long A                  ˘             249		≥
≥ long i                  I             197		≥
≥ long I                  ˝             253		≥
≥ long u                  U             198		≥
≥ long U                  Ù             244		≥
≥ vocalic r               R^i             173		≥
≥ vocalic R               „             227		≥
≥ long vocalic r          Ã             204		≥
≥ vocalic l                             202		≥
≥ long vocalic l          À             203		≥
≥ velar n                 «             199		≥
≥ velar N                 ß             167		≥
≥ palatal n               §             164		≥
≥ palatal N               •             165		≥
≥ retroflex t             T             194		≥
≥ retroflex T             Ë             232		≥
≥ retroflex d             D             172		≥
≥ retroflex D             ÷             214		≥
≥ retroflex n             N             239		≥
≥ retroflex N             ◊             215		≥
≥ palatal s               sh             211		≥
≥ palatal S               ¡             193		≥
≥ retroflex s             Sh             171		≥
≥ retroflex S             Â             229		≥
≥ anusvara                M             230		≥
≥ capital anusvara        ı             245		≥
≥ visarga                 H             247		≥
≥ capital visarga         Í             234		≥
¿ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒŸ

RV_03.001.01.1{13}  somasya mA tavasaM vakShyagne vahniM cakartha vidathe yajadhyai
RV_03.001.01.2{13}  devAnachA dIdyad yuJNje adriM shamAye agne tanvaMjuShasva
RV_03.001.02.1{13}  prAJNcaM yaj~naM cakR^ima vardhatAM gIH samidbhiragniM namasA duvasyan
RV_03.001.02.2{13}  divaH shashAsurvidathA kavInAM gR^itsAya cit tavase gAtumIShuH
RV_03.001.03.1{13}  mayo dadhe medhiraH pUtadakSho divaH subandhurjanuShA pR^ithivyAH
RV_03.001.03.2{13}  avindannu darshatamapsvantardevAso agnimapasi svasÃNAm
RV_03.001.04.1{13}  avardhayan subhagaM sapta yahvIH shvetaM jaj~nAnamaruShammahitvA
RV_03.001.04.2{13}  shishuM na jAtamabhyArurashvA devAso agniMjaniman vapuShyan
RV_03.001.05.1{13}  shukrebhiraN^gai raja AtatanvAn kratuM punAnaH kavibhiH pavitraiH
RV_03.001.05.2{13}  shocirvasAnaH paryAyurapAM shriyo mimIte bR^ihatIranUnAH
RV_03.001.06.1{14}  vavrAjA sImanadatIradabdhA divo yahvIravasAnA anagnAH
RV_03.001.06.2{14}  sanA atra yuvatayaH sayonIrekaM garbhaM dadhire sapta vANIH
RV_03.001.07.1{14}  stIrNA asya saMhato vishvarUpA ghR^itasya yonau sravathe madhUnAm
RV_03.001.07.2{14}  asthuratra dhenavaH pinvamAnA mahI dasmasya mAtarA samIcI
RV_03.001.08.1{14}  babhrANaH sUno sahaso vyadyaud dAdhAnaH shukrA rabhasA vapUMShi
RV_03.001.08.2{14}  shcotanti dhArA madhuno ghR^itasya vR^iShA yatra vAvR^idhe kAvyena
RV_03.001.09.1{14}  pitushcidUdharjanuShA viveda vyasya dhArA asR^ijad vi dhenAH
RV_03.001.09.2{14}  guhA carantaM sakhibhiH shivebhirdivo yahvIbhirnaguhA babhUva
RV_03.001.10.1{14}  pitushca garbhaM janitushca babhre pUrvIreko adhayat pIpyAnAH
RV_03.001.10.2{14}  vR^iShNe sapatnI shucaye sabandhU ubhe asmai manuShyeni pAhi
RV_03.001.11.1{15}  urau mahAnanibAdhe vavardhApo agniM yashasaH saM hi pUrvIH
RV_03.001.11.2{15}  R^itasya yonAvashayad damUnA jAmInAmagnirapasisvasÃNAm
RV_03.001.12.1{15}  akro na babhriH samithe mahInAM didR^ikSheyaH sUnave bhAR^ijIkaH
RV_03.001.12.2{15}  udusriyA janitA yo jajAnApAM garbho nR^itamo yahvo agniH
RV_03.001.13.1{15}  apAM garbhaM darshatamoShadhInAM vanA jajAna subhagA virUpam
RV_03.001.13.2{15}  devAsashcin manasA saM hi jagmuH paniShThaM jAtaM tavasaM duvasyan
RV_03.001.14.1{15}  bR^ihanta id bhAnavo bhAR^ijIkamagniM sacanta vidyuto na shukrAH
RV_03.001.14.2{15}  guheva vR^iddhaM sadasi sve antarapAra Urve amR^itanduhAnAH
RV_03.001.15.1{15}  I e ca tvA yajamAno havirbhirI e sakhitvaM sumatiM nikAmaH
RV_03.001.15.2{15}  devairavo mimIhi saM jaritre rakShA ca no damyebhiranIkaiH
RV_03.001.16.1{16}  upakShetArastava supraNIte.agne vishvAni dhanyA dadhAnAH
RV_03.001.16.2{16}  suretasA shravasA tuJNjamAnA abhi ShyAma pR^itanAyUnradevAn
RV_03.001.17.1{16}  A devAnAmabhavaH keturagne mandro vishvAni kAvyAni vidvAn
RV_03.001.17.2{16}  prati martAnavAsayo damUnA anu devAn rathiro yAsisAdhan
RV_03.001.18.1{16}  ni duroNe amR^ito martyAnAM rAjA sasAda vidathAni sAdhan
RV_03.001.18.2{16}  ghR^itapratIka urviyA vyadyaudagnirvishvAni kAvyAni vidvAn
RV_03.001.19.1{16}  A no gahi sakhyebhiH shivebhirmahAn mahIbhirUtibhiH saraNyan
RV_03.001.19.2{16}  asme rayiM bahulaM santarutraM suvAcaM bhAgaM yashasaM kR^idhI naH
RV_03.001.20.1{16}  etA te agne janimA sanAni pra pUrvyAya nUtanAni vocam
RV_03.001.20.2{16}  mahAnti vR^iShNe savanA kR^itemA janma§-janman nihito jAtavedAH
RV_03.001.21.1{16}  janma§-janman nihito jAtavedA vishvAmitrebhiridhyate ajasraH
RV_03.001.21.2{16}  tasya vayaM sumatau yaj~niyasyApi bhadre saumanase syAma
RV_03.001.22.1{16}  imaM yaj~naM sahasAvan tvaM no devatrA dhehi sukrato rarANaH
RV_03.001.22.2{16}  pra yaMsi hotarbR^ihatIriSho no.agne mahi dravinamA yajasva
RV_03.001.23.1{16}  i Amagne purudaMsaM saniM goH shashvattamaM havamAnAyasAdha
RV_03.001.23.2{16}  syAn naH sUnustanayo vijAvAgne sA te sumatirbhutvasme 

RV_03.002.01.1{17}  vaishvAnarAya dhiShaNAM R^itAvR^idhe ghR^itaM na pUtamagnayejanAmasi
RV_03.002.01.2{17}  dvitA hotAraM manuShashca vAghato dhiyA rathaMna kulishaH saM R^iNvati
RV_03.002.02.1{17}  sa rocayajjanuShA rodasI ubhe sa mAtrorabhavat putra IDyaH
RV_03.002.02.2{17}  havyavA  agnirajarashcanohito dU abho vishAmatithirvibhAvasuH
RV_03.002.03.1{17}  kratvA dakShasya taruSho vidharmaNi devAso agniM janayanta cittibhiH
RV_03.002.03.2{17}  rurucAnaM bhAnunA jyotiShA mahAmatyaM na vAjaM saniShyannupa bruve
RV_03.002.04.1{17}  A mandrasya saniShyanto vareNyaM vR^iNImahe ahrayaM vAjamR^igmiyam
RV_03.002.04.2{17}  rAtiM bhR^igUNAmushijaM kavikratumagniM rAjantaM divyena shociShA
RV_03.002.05.1{17}  agniM sumnAya dadhire puro janA vAjashravasamiha vR^iktabarhiShaH
RV_03.002.05.2{17}  yatasrucaH surucaM vishvadevyaM rudraM yaj~nAnAMsAdhadiShTimapasAm
RV_03.002.06.1{18}  pAvakashoce tava hi kShayaM pari hotaryaj~neShu vR^iktabarhiSho naraH
RV_03.002.06.2{18}  agne duva ichamAnAsa ApyamupAsate draviNaM dhehi tebhyaH
RV_03.002.07.1{18}  A rodasI apR^iNadA svarmahajjAtaM yadenamapaso adhArayan
RV_03.002.07.2{18}  so adhvarAya pari NIyate kaviratyo na vAjasAtayecanohitaH
RV_03.002.08.1{18}  namasyata havyadAtiM svadhvaraM duvasyata damyaM jAtavedasam
RV_03.002.08.2{18}  rathIrR^itasya bR^ihato vicarShaNiragnirdevAnAmabhavat purohitaH
RV_03.002.09.1{18}  tisro yahvasya samidhaH parijmano.agnerapunannushijo amR^ityavaH
RV_03.002.09.2{18}  tAsAmekAmadadhurmartye bhujamu lokamu dve upa jAmimIyatuH
RV_03.002.10.1{18}  vishAM kaviM vishpatiM mAnuShIriShaH saM sImakR^iNvan svadhitiM na tejase
RV_03.002.10.2{18}  sa udvato nivato yAti veviShat sa garbhameShu bhuvaneShu dIdharat
RV_03.002.11.1{19}  sa jinvate jaThareShu prajaj~nivAn vR^iShA citreShu nAnadan na siMhaH
RV_03.002.11.2{19}  vaishvAnaraH pR^ithupAjA amartyo vasu ratnA dayamAno vi dAshuShe
RV_03.002.12.1{19}  vaishvAnaraH pratnathA nAkamAruhad divas pR^iShThaM bhandamAnaH sumanmabhiH
RV_03.002.12.2{19}  sa pUrvavajjanaya§ jantave dhanaM samAnamajmaM paryeti jAgR^iviH
RV_03.002.13.1{19}  R^itAvAnaM yaj~niyaM vipramukthyamA yaM dadhe mAtarishvA divi kShayam
RV_03.002.13.2{19}  taM citrayAmaM harikeshamImahe sudItimagniM suvitAya navyase
RV_03.002.14.1{19}  shuciM na yAmanniShiraM svardR^ishaM ketuM divo rocanasthAmuSharbudham
RV_03.002.14.2{19}  agniM mUrdhAnaM divo apratiShkutaM tamImahe namasA vAjinaM bR^ihat
RV_03.002.15.1{19}  mandraM hotAraM shucimadvayAvinaM damUnasamukthyaM vishvacarShaNim
RV_03.002.15.2{19}  rathaM na citraM vapuShAya darshataM manurhitaM sadamid rAya Imahe 

RV_03.003.01.1{20}  vaishvAnarAya pR^ithupAjase vipo ratnA vidhanta dharuNeShu gAtave
RV_03.003.01.2{20}  agnirhi devAnamR^ito duvasyatyathA dharmANi sanatA na dUduShat
RV_03.003.02.1{20}  antardUto rodasI dasma Iyate hotA niShatto manuShaH purohitaH
RV_03.003.02.2{20}  kShayaM bR^ihantaM pari bhUShati dyubhirdevebhiragniriShito dhiyAvasuH
RV_03.003.03.1{20}  ketuM yaj~nAnAM vidathasya sA dhanaM viprAso agniM mahayanta cittibhiH
RV_03.003.03.2{20}  apAMsi yasminnadhi sandadhurgirastasmin sumnAni yajamAna A cake
RV_03.003.04.1{20}  pitA yaj~nAnAmasuro vipashcitAM vimAnamagnirvayunaM ca vAghatAm
RV_03.003.04.2{20}  A vivesha rodasI bhUrivarpasA purupriyo bhandate dhAmabhiH kaviH
RV_03.003.05.1{20}  candramagniM candrarathaM harivrataM vaishvAnaramapsuShadaM svarvidam
RV_03.003.05.2{20}  vigAhaM tUrNiM taviShIbhirAvR^itaM bhUrNiM devAsa iha sushriyaM dadhuH
RV_03.003.06.1{21}  agnirdevebhirmanuShashca jantubhistanvAno yaj~naM purupeshasaM dhiyA
RV_03.003.06.2{21}  rathIrantarIyate sAdhadiShTibhirjIro damUnA abhishasticAtanaH
RV_03.003.07.1{21}  agne jarasva svapatya AyunyUrjA pinvasva samiSho didIhi naH
RV_03.003.07.2{21}  vayAMsi jinva bR^ihatashca jAgR^iva ushig devAnAmasi sukraturvipAm
RV_03.003.08.1{21}  vishpatiM yahvamatithiM naraH sadA yantAraM dhInAmushijaM ca vAghatAm
RV_03.003.08.2{21}  adhvarANAM cetanaM jAtavedasaM pra shaMsanti namasA jUtibhirvR^idhe
RV_03.003.09.1{21}  vibhAvA devaH suraNaH pari kShitIragnirbabhUva shavasAsumadrathaH
RV_03.003.09.2{21}  tasya vratAni bhUripoShiNo vayamupa bhUShemadama A suvR^iktibhiH
RV_03.003.10.1{21}  vaishvAnara tava dhAmAnyA cake yebhiH svarvidabhavo vicakShaNa
RV_03.003.10.2{21}  jAta ApR^iNo bhuvanAni rodasI agne tA visvA paribhUrasi tmanA
RV_03.003.11.1{21}  vaishvAnarasya daMsanAbhyo bR^ihadariNAdekaH svapasyayA kaviH
RV_03.003.11.2{21}  ubhA pitarA mahayannajAyatAgnirdyAvApR^ithivI bhUriretasA 

RV_03.004.01.1{22}  samit-samit sumanA bodhyasme shucA-shucA sumatiM rAsi vasvaH
RV_03.004.01.2{22}  A deva devAn yajathAya vakShi sakhA sakhIn sumanA yakShyagne
RV_03.004.02.1{22}  yaM devAsastrirahannAyajante dive-dive varuNo mitro agniH
RV_03.004.02.2{22}  semaM yaj~naM madhumantaM kR^idhI nastanUnapAd ghR^itayoniM vidhantam
RV_03.004.03.1{22}  pra dIdhitirvishvavArA jigAti hotArami aH prathamaM yajadhyai
RV_03.004.03.2{22}  achA namobhirvR^iShabhaM vandadhyai sa devAn yakShadiShito yajIyAn
RV_03.004.04.1{22}  Urdhvo vAM gAturadhvare akAryUrdhvA shocIMShi prasthitA rajAMsi
RV_03.004.04.2{22}  divo vA nAbhA nyasAdi hotA stR^iNImahi devavyacA vi barhiH
RV_03.004.05.1{22}  sapta hotrANi manasA vR^iNAnA invanto vishvaM prati yannR^itena
RV_03.004.05.2{22}  nR^ipeshaso vidatheShu pra jAtA abhImaM yaj~naM vi caranta pUrvIH
RV_03.004.06.1{23}  A bhandamAne uShasA upAke uta smayete tanvA virUpe
RV_03.004.06.2{23}  yathA no mitro varuNo jujoShadindro marutvAnuta vA mahobhiH
RV_03.004.07.1{23}  daivyA hotArA prathamA ny R^iJNje sapta pR^ikShAsaH svadhayAmadanti
RV_03.004.07.2{23}  R^itaM shaMsanta R^itamit ta Ahuranu vrataM vratapA dIdhyAnAH
RV_03.004.08.1{23}  A bhAratI bhAratIbhiH sajoShA i A devairmanuShyebhiragniH
RV_03.004.08.2{23}  sarasvatI sArasvatebhirarvAk tisro devIrbarhiredaM sadantu
RV_03.004.09.1{23}  tan nasturIpamadha poShayitnu deva tvaShTarvi rarANaH syasva
RV_03.004.09.2{23}  yato vIraH karmaNyaH sudakSho yuktagrAvA jAyate devakAmaH
RV_03.004.10.1{23}  vanaspate.ava sR^ijopa devAnagnirhaviH shamitA sUdayAti
RV_03.004.10.2{23}  sedu hotA satyataro yajAti yathA devAnAM janimAni veda
RV_03.004.11.1{23}  A yAhyagne samidhAno arvAM indreNa devaiH sarathaM turebhiH
RV_03.004.11.2{23}  barhirna AstAmaditiH suputrA svAhA devA amR^itAmAdayantAm 

RV_03.005.01.1{24}  pratyagniruShasashcekitAno.abodhi vipraH padavIH kavInAm
RV_03.005.01.2{24}  pR^ithupAjA devayadbhiH samiddho.apa dvArA tamaso vahnirAvaH
RV_03.005.02.1{24}  pred vagnirvAvR^idhe stomebhirgIrbhi stotÃNAM namasya ukthaiH
RV_03.005.02.2{24}  pUrvIrR^itasya sandR^ishashcakAnaH saM dUto adyauduShaso viroke
RV_03.005.03.1{24}  adhAyyagnirmAnuShIShu vikShvapAM garbho mitra R^itena sAdhan
RV_03.005.03.2{24}  A haryato yajataH sAnvasthAdabhUdu vipro havyomatInAm
RV_03.005.04.1{24}  mitro agnirbhavati yat samiddho mitro hotA varuNo jAtavedAH
RV_03.005.04.2{24}  mitro adhvaryuriShiro damUnA mitraH sindhUnAmuta parvatAnAm
RV_03.005.05.1{24}  pAti priyaM ripo agraM padaM veH pAti yajvashcara§aMsUryasya
RV_03.005.05.2{24}  pAti nAbhA saptashIrShANamagniH pAti devAnAmupamAdaM R^iShvaH
RV_03.005.06.1{25}  R^ibhushcakra IDyaM cAru nAma vishvAni devo vayunAni vidvAn
RV_03.005.06.2{25}  sasasya carma ghR^itavat padaM vestadidagnI rakShatyaprayuchan
RV_03.005.07.1{25}  A yonimagnirghR^itavantamasthAt pR^ithupragANamushantamushAnaH
RV_03.005.07.2{25}  dIdyAnaH shucirR^iShvaH pAvakaH punaH-punarmAtarA navyasI kaH
RV_03.005.08.1{25}  sadyo jAta oShadhIbhirvavakShe yadI vardhanti prasvo ghR^itena
RV_03.005.08.2{25}  Apa iva pravatA shumbhamAnA urushyadagniH pitrorupasthe
RV_03.005.09.1{25}  udu ShTutaH samidhA yahvo adyaud varShman divo adhi nAbhA pR^ithivyAH
RV_03.005.09.2{25}  mitro agnirIDyo mAtarishvA dUto vakShad yajathAya devAn
RV_03.005.10.1{25}  udastambhIt samidhA nAkaM R^iShvo.agnirbhavannuttamo rocanAnAm
RV_03.005.10.2{25}  yadI bhR^igubhyaH pari mAtarishvA guhA santaM havyavAhaM samIdhe
RV_03.005.11.1{25}  i Amagne ... 

RV_03.006.01.1{26}  pra kAravo mananA vacyamAnA devadrIcIM nayata devayantaH
RV_03.006.01.2{26}  dakShiNAvAD vAjinI prAcyeti havirbharantyagnaye ghR^itAcI
RV_03.006.02.1{26}  A rodasI apR^iNA jAyamAna uta pra rikthA adha nu prayajyo
RV_03.006.02.2{26}  divashcidagne mahinA pR^ithivyA vacyantAM te vahnayaH saptajihvAH
RV_03.006.03.1{26}  dyaushca tvA pR^ithivI yaj~niyAso ni hotAraM sAdayante damAya
RV_03.006.03.2{26}  yadI visho mAnuShIrdevayantIH prayasvatIrI ate shukramarciH
RV_03.006.04.1{26}  mahAn sadhasthe dhruva A niShatto.antardyAvA mAhine haryamANaH
RV_03.006.04.2{26}  Askre sapatnI ajare amR^ikte sabardughe urugAyasyadhenU
RV_03.006.05.1{26}  vratA te agne mahato mahAni tava kratvA rodasI A tatantha
RV_03.006.05.2{26}  tvaM dUto abhavo jAyamAnastvaM netA vR^iShabha carShaNInAm
RV_03.006.06.1{27}  R^itasya vA keshinA yogyAbhirghR^itasnuvA rohitA dhuri dhiShva
RV_03.006.06.2{27}  athA vaha devAn deva vishvAn svadhvarA kR^iNuhi jAtavedaH
RV_03.006.07.1{27}  divashcidA te rucayante rokA uSho vibhAtIranu bhAsi pUrvIH
RV_03.006.07.2{27}  apo yadagna ushadhag vaneShu hoturmandrasya panayanta devAH
RV_03.006.08.1{27}  urau vA ye antarikShe madanti divo vA ye rocane santi devAH
RV_03.006.08.2{27}  UmA vA ye suhavAso yajatrA Ayemire rathyo agne ashvAH
RV_03.006.09.1{27}  aibhiragne sarathaM yAhyarvAM nAnArathaM vA vibhavo hyashvAH
RV_03.006.09.2{27}  patnIvatastriMshataM trIMshca devAnanuShvadhamA vaha mAdayasva
RV_03.006.10.1{27}  sa hotA yasya rodasI cidurvI yaj~naM-yaj~namabhi vR^idhe gR^iNItaH
RV_03.006.10.2{27}  prAcI adhvareva tasthatuH sumeke R^itAvarI R^itajAtasya satye
RV_03.006.11.1{27}  i Amagne ... 

RV_03.007.01.1{01}  pra ya AruH shitipR^iShThasya dhAserA mAtarA vivishuH sapta? vANIH
RV_03.007.01.2{01}  parikShitA pitarA saM carete pra sarsrAte dIrghamAyuH prayakShe
RV_03.007.02.1{01}  divakShaso dhenavo vR^iShNo ashvA devIrA tasthau madhumad vahantIH
RV_03.007.02.2{01}  R^itasya tvA sadasi kShemayantaM paryekA carati vartaniM gauH
RV_03.007.03.1{01}  A sImarohat suyamA bhavantIH patishcikitvAn rayivid rayINAm
RV_03.007.03.2{01}  pra nIlapR^iShTho atasasya dhAsestA avAsayat purudhapratIkaH
RV_03.007.04.1{01}  mahi tvAShTramUrjayantIrajuryaM stabhUyamAnaM vahato vahanti
RV_03.007.04.2{01}  vyaN^gebhirdidyutAnaH sadhastha ekAmiva rodasI A vivesha
RV_03.007.05.1{01}  jAnanti vR^iShNo aruShasya shevamuta bradhnasya shAsane raNanti
RV_03.007.05.2{01}  divorucaH suruco rocamAnA i A yeShAM gaNyA mAhinA gIH
RV_03.007.06.1{02}  uto pitR^ibhyAM pravidAnu ghoShaM maho mahadbhyAmanayanta shUSham
RV_03.007.06.2{02}  ukShA ha yatra pari dhAnamaktoranu svaM dhAma jariturvavakSha
RV_03.007.07.1{02}  adhvaryubhiH paJNcabhiH sapta viprAH priyaM rakShante nihitaM padaM veH
RV_03.007.07.2{02}  prAJNco madantyukShaNo ajuryA devA devAnAmanu hi vratA guH
RV_03.007.08.1{02}  daivyA hotArA prathamA ...
RV_03.007.09.1{02}  vR^iShAyante mahe atyAya pUrvIrvR^iShNe citrAya rashmayaH suyAmAH
RV_03.007.09.2{02}  deva hotarmandratarashcikitvAn maho devAn rodasI eha vakShi
RV_03.007.10.1{02}  pR^ikShaprayajo draviNaH suvAcaH suketava uShaso revadUShuH
RV_03.007.10.2{02}  uto cidagne mahinA pR^ithivyAH kR^itaM cidenaH saM mahe dashasya
RV_03.007.11.1{02}  i Amagne ... 

RV_03.008.01.1{03}  aJNjanti tvAmadhvare devayanto vanaspate madhunA daivyena
RV_03.008.01.2{03}  yadUrdhvastiShThA draviNeha dhattAd yad vA kShayo mAturasyA upasthe
RV_03.008.02.1{03}  samiddhasya shrayamANaH purastAd brahma vanvAno ajaraM suvIram
RV_03.008.02.2{03}  Are asmadamatiM bAdhamAna ucchrayasva mahate saubhagAya
RV_03.008.03.1{03}  ucchrayasva vanaspate varShman pR^ithivyA adhi
RV_03.008.03.2{03}  sumitI mIyamAno varco dhA yaj~navAhase
RV_03.008.04.1{03}  yuvA suvAsAH parivIta AgAt sa u shreyAn bhavati jAyamAnaH
RV_03.008.04.2{03}  taM dhIrAsaH kavaya un nayanti svAdhyo manasA devayantaH
RV_03.008.05.1{03}  jAto jAyate sudinatve ahnAM samarya A vidathe vardhamAnaH
RV_03.008.05.2{03}  punanti dhIrA apaso manIShA devayA vipra udiyarti vAcam
RV_03.008.06.1{04}  yAn vo naro devayanto nimimyurvanaspate svadhitirvA tatakSha
RV_03.008.06.2{04}  te devAsaH svaravastasthivAMsaH prajAvadasme didhiShantu ratnam
RV_03.008.07.1{04}  ye vR^ikNAso adhi kShami nimitAso yatasrucaH
RV_03.008.07.2{04}  te no vyantu vAryaM devatrA kShetrasAdhasaH
RV_03.008.08.1{04}  AdityA rudrA vasavaH sunIthA dyAvAkShAmA pR^ithivI antarikSham
RV_03.008.08.2{04}  sajoShaso yaj~namavantu devA UrdhvaM kR^iNvantvadhvarasya ketum
RV_03.008.09.1{04}  haMsA iva shreNisho yatAnAH shukrA vasAnAH svaravo naAguH
RV_03.008.09.2{04}  unnIyamAnAH kavibhiH purastAd devA devAnAmapi yanti pAthaH
RV_03.008.10.1{04}  shR^iN^gANIvecchR^iN^giNAM saM dadR^ishre caShAlavantaH svaravaH pR^ithivyAm
RV_03.008.10.2{04}  vAghadbhirvA vihave shroShamANA asmAnavantu pR^itanAjyeShu
RV_03.008.11.1{04}  vanaspate shatavalsho vi roha sahasravalshA vi vayaM ruhema
RV_03.008.11.2{04}  yaM tvAmayaM svadhitistejamAnaH praNinAya mahate saubhagAya 

RV_03.009.01.1{05}  sakhAyastvA vavR^imahe devaM martAsa Utaye
RV_03.009.01.2{05}  apAM napAtaMsubhagaM sudIditiM supratUrtimanehasam
RV_03.009.02.1{05}  kAyamAno vanA tvaM yan mAtÃrajagannapaH
RV_03.009.02.2{05}  na tat teagne pramR^iShe nivartanaM yad dUre sannihAbhavaH
RV_03.009.03.1{05}  ati tR^iShTaM vavakShithAthaiva sumanA asi
RV_03.009.03.2{05}  pra-prAnye yanti paryanya Asate yeShAM sakhye asi shritaH
RV_03.009.04.1{05}  IyivAMsamati sridhaH shashvatIrati sashcataH
RV_03.009.04.2{05}  anvImavindan nicirAso adruho.apsu siMhamiva shritam
RV_03.009.05.1{05}  sasR^ivAMsamiva tmanAgnimitthA tirohitam
RV_03.009.05.2{05}  ainaM nayan mAtarishvA parAvato devebhyo mathitaM pari
RV_03.009.06.1{06}  taM tvA martA agR^ibhNata devebhyo havyavAhana
RV_03.009.06.2{06}  vishvAn yadyaj~nAnabhipAsi mAnuSha tava kratvA yaviShThya
RV_03.009.07.1{06}  tad bhadraM tava daMsanA pAkAya cicchadayati
RV_03.009.07.2{06}  tvAM yadagne pashavaH samAsate samiddhamapisharvare
RV_03.009.08.1{06}  A juhotA svadhvaraM shIraM pAvakashociSham
RV_03.009.08.2{06}  AshuM dUtamajiraM pratnamIDyaM shruShTI devaM saparyata
RV_03.009.09.1{06}  trINi shatA trI sahasrANyagniM triMshacca devA navacAsaparyan
RV_03.009.09.2{06}  aukShan ghR^itairastR^iNan barhirasmA Adid dhotAraM nyasAdayanta 

RV_03.010.01.1{07}  tvAmagne manIShiNaH samrAjaM carShaNInAm
RV_03.010.01.2{07}  devaM martAsa indhate samadhvare
RV_03.010.02.1{07}  tvAM yaj~neShv R^itvijamagne hotAramI ate
RV_03.010.02.2{07}  gopA R^itasya dIdihi sve dame
RV_03.010.03.1{07}  sa ghA yaste dadAshati samidhA jAtavedase
RV_03.010.03.2{07}  so agne dhattesuvIryaM sa puShyati
RV_03.010.04.1{07}  sa keturadhvarANAmagnirdevebhirA gamat
RV_03.010.04.2{07}  aJNjAnaH sapta hotR^ibhirhaviShmate
RV_03.010.05.1{07}  pra hotre pUrvyaM vaco.agnaye bharatA bR^ihat
RV_03.010.05.2{07}  vipAM jyotIMShi bibhrate na vedhase
RV_03.010.06.1{08}  agniM vardhantu no giro yato jAyata ukthyaH
RV_03.010.06.2{08}  mahe vAjAyadraviNAya darshataH
RV_03.010.07.1{08}  agne yajiShTho adhvare devAn devayate yaja
RV_03.010.07.2{08}  hotA mandro virAjasyati sridhaH
RV_03.010.08.1{08}  sa naH pAvaka dIdihi dyumadasme suvIryam
RV_03.010.08.2{08}  bhavA stotR^ibhyoantamaH svastaye
RV_03.010.09.1{08}  taM tvA viprA vipanyavo jAgR^ivAMsaH samindhate
RV_03.010.09.2{08}  havyavAhamamartyaM sahovR^idham 

RV_03.011.01.1{09}  agnirhotA purohito.adhvarasya vicarShaNiH
RV_03.011.01.2{09}  sa veda yaj~namAnuShak
RV_03.011.02.1{09}  sa havyavA  amartya ushig dUtas canohitaH
RV_03.011.02.2{09}  agnirdhiyA saM R^iNvati
RV_03.011.03.1{09}  agnirdhiyA sa cetati keturyaj~nasya pUrvyaH
RV_03.011.03.2{09}  arthaM hyasya taraNi
RV_03.011.04.1{09}  agniM sUnuM sanashrutaM sahaso jAtavedasam
RV_03.011.04.2{09}  vahniM devAakR^iNvata
RV_03.011.05.1{09}  adAbhyaH puraetA vishAmagnirmAnuShINAm
RV_03.011.05.2{09}  tUrNI rathaH sadA navaH
RV_03.011.06.1{10}  sAhvAn vishvA abhiyujaH kraturdevAnAmamR^iktaH
RV_03.011.06.2{10}  agnistuvishravastamaH
RV_03.011.07.1{10}  abhi prayAMsi vAhasA dAshvAnashnoti martyaH
RV_03.011.07.2{10}  kShayaM pAvakashociShaH
RV_03.011.08.1{10}  pari vishvAni sudhitAgnerashyAma manmabhiH
RV_03.011.08.2{10}  viprAso jAtavedasaH
RV_03.011.09.1{10}  agne vishvAni vAryA vAjeShu saniShAmahe
RV_03.011.09.2{10}  tve devAsa erire 

RV_03.012.01.1{11}  indrAgnI A gataM sutaM gIrbhirnabho vareNyam
RV_03.012.01.2{11}  asya pAtaM dhiyeShitA
RV_03.012.02.1{11}  indrAgnI jarituH sacA yaj~no jigAti cetanaH
RV_03.012.02.2{11}  ayA pAtamimaM sutam
RV_03.012.03.1{11}  indramagniM kavichadA yaj~nasya jUtyA vR^iNe
RV_03.012.03.2{11}  tA somasyeha tR^impatAm
RV_03.012.04.1{11}  toshA vR^itrahaNA huve sajitvAnAparAjitA
RV_03.012.04.2{11}  indrAgnI vAjasAtamA
RV_03.012.05.1{11}  pra vAmarcantyukthino nIthAvido jaritAraH
RV_03.012.05.2{11}  indrAgnI iSha A vR^iNe
RV_03.012.06.1{12}  indrAgnI navatiM puro dAsapatnIradhUnutam
RV_03.012.06.2{12}  sAkamekena karmaNA
RV_03.012.07.1{12}  indrAgnI apasas paryupa pra yanti dhItayaH
RV_03.012.07.2{12}  R^itasya pathyA anu
RV_03.012.08.1{12}  indrAgnI taviShANi vAM sadhasthAni prayAMsi ca
RV_03.012.08.2{12}  yuvoraptUryaM hitam
RV_03.012.09.1{12}  indrAgnI rocanA divaH pari vAjeShu bhUShathaH
RV_03.012.09.2{12}  tad vAMceti pra vIryam 

RV_03.013.01.1{13}  pra vo devAyAgnaye barhiShThamarcAsmai
RV_03.013.01.2{13}  gamad devebhirAsa no yajiShTho barhirA sadat
RV_03.013.02.1{13}  R^itAvA yasya rodasI dakShaM sacanta UtayaH
RV_03.013.02.2{13}  haviShmantastamI ate taM saniShyanto.avase
RV_03.013.03.1{13}  sa yantA vipra eShAM sa yaj~nAnAmathA hi ShaH
RV_03.013.03.2{13}  agniM taM vo duvasyata dAtA yo vanitA magham
RV_03.013.04.1{13}  sa naH sharmANi vItaye.agniryachatu shantamA
RV_03.013.04.2{13}  yato naHpruShNavad vasu divi kShitibhyo apsvA
RV_03.013.05.1{13}  dIdivAMsamapUrvyaM vasvIbhirasya dhItibhiH
RV_03.013.05.2{13}  R^ikvANo agnimindhate hotAraM vishpatiM vishAm
RV_03.013.06.1{13}  uta no brahmannaviSha uktheShu devahUtamaH
RV_03.013.06.2{13}  shaM naH shocAmarudvR^idho.agne sahasrasAtamaH
RV_03.013.07.1{13}  nU no rAsva sahasravat tokavat puShTimad vasu
RV_03.013.07.2{13}  dyumadagne suvIryaM varShiShthamanupakShitam 

RV_03.014.01.1{14}  A hotA mandro vidathAnyasthAt satyo yajvA kavitamaH savedhAH
RV_03.014.01.2{14}  vidyudrathaH sahasas putro agniH shociShkeshaH pR^ithivyAM pAjo ashret
RV_03.014.02.1{14}  ayAmi te namauktiM juShasva R^itAvastubhyaM cetate sahasvaH
RV_03.014.02.2{14}  vidvAnA vakShi viduSho ni Shatsi madhya A barhirUtaye yajatra
RV_03.014.03.1{14}  dravatAM ta uShasA vAjayantI agne vAtasya pathyAbhiracha
RV_03.014.03.2{14}  yat sImaJNjanti pUrvyaM havirbhirA vandhureva tasthaturduroNe
RV_03.014.04.1{14}  mitrashca tubhyaM varuNaH sahasvo.agne vishve marutaH sumnamarcan
RV_03.014.04.2{14}  yacchociShA sahasas putra tiShThA abhi kShitIH prathayan sUryo nÃn
RV_03.014.05.1{14}  vayaM te adya rarimA hi kAmamuttAnahastA namasopasadya
RV_03.014.05.2{14}  yajiShThena manasA yakShi devAnasredhatA manmanA vipro agne
RV_03.014.06.1{14}  tvad dhi putra sahaso vi pUrvIrdevasya yantyUtayo vi vAjAH
RV_03.014.06.2{14}  tvaM dehi sahasriNaM rayiM no.adrogheNa vacasA satyamagne
RV_03.014.07.1{14}  tubhyaM dakSha kavikrato yAnImA deva martAso adhvare akarma
RV_03.014.07.2{14}  tvaM vishvasya surathasya bodhi sarvaM tadagne amR^ita svadeha 

RV_03.015.01.1{15}  vi pAjasA pR^ithunA shoshucAno bAdhasva dviSho rakShaso amIvAH
RV_03.015.01.2{15}  susharmaNo bR^ihataH sharmaNi syAmagnerahaM suhavasya praNItau
RV_03.015.02.1{15}  tvaM no asyA uShaso vyuShTau tvaM sUra udite bodhi gopAH
RV_03.015.02.2{15}  janmeva nityaM tanayaM juShasva stomaM me agne tanvA sujAta
RV_03.015.03.1{15}  tvaM nR^icakShA vR^iShabhAnu pUrvIH kR^iShNAsvagne aruSho vibhAhi
RV_03.015.03.2{15}  vaso neShi ca parShi cAtyaMhaH kR^idhI no rAya ushijo yaviShTha
RV_03.015.04.1{15}  aShA ho agne vR^iShabho didIhi puro vishvAH saubhagA saMjigIvAn
RV_03.015.04.2{15}  yaj~nasya netA prathamasya pAyorjAtavedo bR^ihataH supraNIte
RV_03.015.05.1{15}  achidrA sharma jaritaH purUNi devAnachA dIdyAnaH sumedhAH
RV_03.015.05.2{15}  ratho na sasnirabhi vakShi vAjama>gne tvaM rodasInaH sumeke
RV_03.015.06.1{15}  pra pIpaya vR^iShabha jinva vAjAnagne tvaM rodasI naH sudoghe
RV_03.015.06.2{15}  devebhirdeva surucA rucAno mA no martasya durmatiH pari ShThAt
RV_03.015.07.1{15}  i Amagne ... 

RV_03.016.01.1{16}  ayamagniH suvIryasyeshe mahaH saubhagasya
RV_03.016.01.2{16}  rAya Ishe svapatyasya gomata Ishe vR^itrahathAnAm
RV_03.016.02.1{16}  imaM naro marutaH sashcatA vR^idhaM yasmin rAyaH shevR^idhAsaH
RV_03.016.02.2{16}  abhi ye santi pR^itanAsu dUDhyo vishvAhA shatrumAdabhuH
RV_03.016.03.1{16}  sa tvaM no rAyaH shishIhi mIDhvo agne suviryasya
RV_03.016.03.2{16}  tuvidyumna varShiShThasya prajAvato.anamIvasya shuShmiNaH
RV_03.016.04.1{16}  cakriryo vishvA bhuvanAbhi sAsahishcakrirdeveShvA duvaH
RV_03.016.04.2{16}  A deveShu yatata A suvIrya A shaMsa uta nR^iNAm
RV_03.016.05.1{16}  mA no agne.amataye mAvIratAyai rIradhaH
RV_03.016.05.2{16}  mAgotAyai sahasas putra mA nide.apa dveShAMsyA kR^idhi
RV_03.016.06.1{16}  shagdhi vAjasya subhaga prajAvato.agne bR^ihato adhvare
RV_03.016.06.2{16}  saMrAyA bhUyasA sR^ija mayobhunA tuvidyumna yashasvatA 

RV_03.017.01.1{17}  samidhyamAnaH prathamAnu dharmA samaktubhirajyate vishvavAraH
RV_03.017.01.2{17}  shociShkesho ghR^itanirNik pAvakaH suyaj~no agniryajathAya devAn
RV_03.017.02.1{17}  yathAyajo hotramagne pR^ithivyA yathA divo jAtavedashcikitvAn
RV_03.017.02.2{17}  evAnena haviShA yakShi devAn manuShvad yaj~naM pra tiremamadya
RV_03.017.03.1{17}  trINyAyUMShi tava jAtavedastisra AjAnIruShasaste agne
RV_03.017.03.2{17}  tAbhirdevAnAmavo yakShi vidvAnathA bhava yajamAnAya shaM yoH
RV_03.017.04.1{17}  agniM sudItiM sudR^ishaM gR^iNanto namasyAmastveDyaM jAtavedaH
RV_03.017.04.2{17}  tvAM dUtamaratiM havyavAhaM devA akR^iNvannamR^itasya nAbhim
RV_03.017.05.1{17}  yastvad dhotA pUrvo agne yajIyAn dvitA ca sattA svadhayA ca shambhuH tasyAnu dharma pra yajA cikitvo.atha no dhA adhvaraM devavItau 

RV_03.018.01.1{18}  bhavA no agne sumanA upetau sakheva sakhye pitareva sAdhuH
RV_03.018.01.2{18}  purudruho hi kShitayo janAnAM prati pratIcIrdahatAdarAtIH
RV_03.018.02.1{18}  tapo shvagne antarAnamitrAn tapA shaMsamararuShaH parasya
RV_03.018.02.2{18}  tapo vaso cikitAno acittAn vi te tiShThantAmajarA ayAsaH
RV_03.018.03.1{18}  idhmenAgna ichamAno ghR^itena juhomi havyaM tarase balAya
RV_03.018.03.2{18}  yAvadIshe brahmaNA vandamAna imAM dhiyaM shataseyAya devIm
RV_03.018.04.1{18}  ucchociShA sahasas putra stuto bR^ihad vayaH shashamAneShu dhehi
RV_03.018.04.2{18}  revadagne vishvAmitreShu shaM yormarmR^ijmA te tanvaM bhUri kR^itvaH
RV_03.018.05.1{18}  kR^idhi ratnaM susanitardhanAnAM sa ghedagne bhavasi yat samiddhaH
RV_03.018.05.2{18}  stoturduroNe subhagasya revat sR^iprA karasnA dadhiShe vapUMShi 

RV_03.019.01.1{19}  agniM hotAraM pra vR^iNe miyedhe gR^itsaM kaviM vishvavidamamUram
RV_03.019.01.2{19}  sa no yakShad devatAtA yajIyAn rAye vAjAya vanatemaghAni
RV_03.019.02.1{19}  pra te agne haviShmatImiyarmyachA sudyumnAM rAtinIM ghR^itAcIm
RV_03.019.02.2{19}  pradakShiNid devatAtimurANaH saM rAtibhirvasubhiryaj~namashret
RV_03.019.03.1{19}  sa tejIyasA manasA tvota uta shikSha svapatyasya shikShoH
RV_03.019.03.2{19}  agne rAyo nR^itamasya prabhUtau bhUyAma te suShTutayashca vasvaH
RV_03.019.04.1{19}  bhUrINi hi tve dadhire anIkAgne devasya yajyavo janAsaH
RV_03.019.04.2{19}  sa A vaha devatAtiM yaviShTha shardho yadadya divyaMyajAsi
RV_03.019.05.1{19}  yat tvA hotAramanajan miyedhe niShAdayanto yajathAya devAH
RV_03.019.05.2{19}  sa tvaM no agne.aviteha bodhyadhi shravAMsi dhehi nastanUShu 

RV_03.020.01.1{20}  agnimuShasamashvinA dadhikrAM vyuShTiShu havate vahnirukthaiH
RV_03.020.01.2{20}  sujyotiSho naH shR^iNvantu devAH sajoShaso adhvaraM vAvashAnAH
RV_03.020.02.1{20}  agne trI te vAjinA trI ShadhasthA tisraste jihvA R^itajAta pUrvIH
RV_03.020.02.2{20}  tisra u te tanvo devavAtAstAbhirnaH pAhi giro aprayuchan
RV_03.020.03.1{20}  agne bhUrINi tava jAtavedo deva svadhAvo.amR^itasya nAma
RV_03.020.03.2{20}  yAshca mAyA mAyinAM vishvaminva tve pUrvIH sandadhuHpR^iShTabandho
RV_03.020.04.1{20}  agnirnetA bhaga iva kShitInAM daivInAM deva R^itupA R^itAvA
RV_03.020.04.2{20}  sa vR^itrahA sanayo vishvavedAH parShad vishvAti duritA gR^iNantam
RV_03.020.05.1{20}  dadahikrAmagnimuShasaM ca devIM bR^ihaspatiM savitAraM cadevam
RV_03.020.05.2{20}  ashvinA mitrAvaruNA bhagaM ca vasUn rudrAnAdityAniha huve 

RV_03.021.01.1{21}  imaM no yaj~namamR^iteShu dhehImA havyA jAtavedo juShasva
RV_03.021.01.2{21}  stokAnAmagne medaso ghR^itasya hotaH prAshAna prathamo niShadya
RV_03.021.02.1{21}  ghR^itavantaH pAvaka te stokA shcotanti medasaH
RV_03.021.02.2{21}  svadharman devavItaye shreShThaM no dhehi vAryam
RV_03.021.03.1{21}  tubhyaM stokA ghR^itashcuto.agne viprAya santya
RV_03.021.03.2{21}  R^iShiH shreShThaH samidhyase yaj~nasya prAvitA bhava
RV_03.021.04.1{21}  tubhyaM shcotantyadhrigo shacIva stokAso agne medaso ghR^itasya
RV_03.021.04.2{21}  kavishasto bR^ihatA bhAnunAgA havyA juShasva medhira
RV_03.021.05.1{21}  ojiShThaM te madhyato meda udbhR^itaM pra te vayaM dadAmahe
RV_03.021.05.2{21}  shcotanti te vaso stokA adhi tvaci prati tAn devasho vihi 

RV_03.022.01.1{22}  ayaM so agniryasmin somamindraH sutaM dadhe jaThare vAvashAnaH
RV_03.022.01.2{22}  sahasriNaM vAjamatyaM na saptiM sasavAn san stUyase jAtavedaH
RV_03.022.02.1{22}  agne yat te divi varcaH pR^ithivyAM yadoShadhIShvapsvA yajatra
RV_03.022.02.2{22}  yenAntarikShamurvAtatantha tveShaH sa bhAnurarNavo nR^icakShAH
RV_03.022.03.1{22}  agne divo arNamachA jigAsyachA devAnUciShe dhiShNyAye
RV_03.022.03.2{22}  yA rocane parastAt sUryasya yAshcAvastAdupatiShThaNta ApaH
RV_03.022.04.1{22}  purIShyAso agnayaH prAvaNebhiH sajoShasaH
RV_03.022.04.2{22}  juShantAM yaj~namadruho.anamIvA iSho mahIH
RV_03.022.05.1{22}  i Amagne ... 

RV_03.023.01.1{23}  nirmathitaH sudhita A sadhasthe yuvA kaviradhvarasya praNetA
RV_03.023.01.2{23}  jUryatsvagnirajaro vaneShvatrA dadhe amR^itaM jAtavedAH
RV_03.023.02.1{23}  amanthiShTAM bhAratA revadagniM devashravA devavAtaH sudakSham
RV_03.023.02.2{23}  agne vi pashya bR^ihatAbhi rAyeShAM no netA bhavatAdanu dyUn
RV_03.023.03.1{23}  dasha kShipaH pUrvyaM sImajIjanan sujAtaM mAtR^iShu priyam
RV_03.023.03.2{23}  agniM stuhi daivavAtaM devashravo yo janAnAmasad vashI
RV_03.023.04.1{23}  ni tvA dadhe vara A pR^ithivyA i AyAs pade sudinatve ahnAm
RV_03.023.04.2{23}  dR^iShadvatyAM mAnuSha ApayAyAM sarasvatyAM revadagnedidIhi
RV_03.023.05.1{23}  i Amagne ... 

RV_03.024.01.1{24}  agne sahasva pR^itanA abhimAtIrapAsya
RV_03.024.01.2{24}  duShTarastarannarAtIrvarco dhA yaj~navAhase
RV_03.024.02.1{24}  agna i A samidhyase vItihotro amartyaH
RV_03.024.02.2{24}  juShasva sU no adhvaram
RV_03.024.03.1{24}  agne dyumnena jAgR^ive sahasaH sUnavAhuta
RV_03.024.03.2{24}  edaM barhiH sado
RV_03.024.03.1{24}  mama
RV_03.024.04.1{24}  agne vishvebhiragnibhirdevebhirmahayA giraH
RV_03.024.04.2{24}  yaj~neShu yau cAyavaH
RV_03.024.05.1{24}  agne dA dAshuShe rayiM vIravantaM parINasam
RV_03.024.05.2{24}  shishIhi naH sUnumataH 

RV_03.025.01.1{25}  a>gne divaH sUnurasi pracetAstanA pR^ithivyA uta vishvavedAH
RV_03.025.01.2{25}  R^idhag devAniha yajA cikitvaH
RV_03.025.02.1{25}  agniH sanoti vIryANi vidvAn sanoti vAjamamR^itAya bhUShan
RV_03.025.02.2{25}  sa no devAneha vahA purukSho
RV_03.025.03.1{25}  agnirdyAvApR^ithivI vishvajanye A bhAti devI amR^ite amUraH
RV_03.025.03.2{25}  kShayan vAjaiH purushcandro namobhiH
RV_03.025.04.1{25}  agna indrashca dAshuSho durone sutAvato yaj~namihopa yAtam
RV_03.025.04.2{25}  amardhantA somapeyAya devA
RV_03.025.05.1{25}  agne apAM samidhyase duroNe nityaH sUno sahaso jAtavedaH
RV_03.025.05.2{25}  sadhasthAni mahayamAna UtI 

RV_03.026.01.1{26}  vaishvAnaraM manasAgniM nicAyyA haviShmanto anuShatyaM svarvidam
RV_03.026.01.2{26}  sudAnuM devaM rathiraM vasUyavo gIrbhI raNvaMkushikAso havAmahe
RV_03.026.02.1{26}  taM shubhramagnimavase havAmahe vaishvAnaraM mAtarishvAnamukthyam
RV_03.026.02.2{26}  bR^ihaspatiM manuSho devatAtaye vipraM shrotAramatithiM raghuShyadam
RV_03.026.03.1{26}  ashvo na kranda§ janibhiH samidhyate vaishvAnaraH kushikebhiryuge-yuge
RV_03.026.03.2{26}  sa no agniH suvIryaM svashvyaM dadhAtu ratnamamR^iteShu jAgR^iviH
RV_03.026.04.1{26}  pra yantu vAjAstaviShIbhiragnayaH shubhe sammiShlAH pR^iShatIrayukShata
RV_03.026.04.2{26}  bR^ihadukSho maruto vishvavedasaH pra vepayantiparvatAnadAbhyAH
RV_03.026.05.1{26}  agnishriyo maruto vishvakR^iShTaya A tveShamugramava Imahe vayam
RV_03.026.05.2{26}  te svAnino rudriyA varShanirNijaH siMhA na heShakratavaH sudAnavaH
RV_03.026.06.1{27}  vrAtaM-vrAtaM gaNaM-gaNaM sushastibhiragnerbhAmaM marutAmoja Imahe
RV_03.026.06.2{27}  pR^iShadashvAso anavabhrarAdhaso gantAro yaj~naM vidatheShu dhIrAH
RV_03.026.07.1{27}  agnirasmi janmanA jAtavedA ghR^itaM me cakShuramR^itaM ma Asan
RV_03.026.07.2{27}  arkastridhAtU rajaso vimAno.ajasro gharmo havirasmi nAma
RV_03.026.08.1{27}  tribhiH pavitrairapupod dhyarkaM hR^idA matiM jyotiranu prajAnan
RV_03.026.08.2{27}  varShiShThaM ratnamakR^ita svadhAbhirAdid dyAvApR^ithivI paryapashyat
RV_03.026.09.1{27}  shatadhAramutsamakShIyamANaM vipashcitaM pitaraM vaktvAnAm
RV_03.026.09.2{27}  me iM madantaM pitrorupasthe taM rodasI pipR^itaM satyavAcam 

RV_03.027.01.1{28}  pra vo vAjA abhidyavo haviShmanto ghR^itAcyA
RV_03.027.01.2{28}  devA§ jigAtisumnayuH
RV_03.027.02.1{28}  I e agniM vipashcitaM girA yaj~nasya sAdhanam
RV_03.027.02.2{28}  shruShTIvAnaM dhitAvAnam
RV_03.027.03.1{28}  agne shakema te vayaM yamaM devasya vAjinaH
RV_03.027.03.2{28}  ati dveShAMsi tarema
RV_03.027.04.1{28}  samidhyamAno adhvare.agniH pAvaka IDyaH
RV_03.027.04.2{28}  shociShkeshastamImahe
RV_03.027.05.1{28}  pR^ithupAjA amartyo ghR^itanirNik svAhutaH
RV_03.027.05.2{28}  agniryaj~nasya havyavAT
RV_03.027.06.1{29}  taM sabAdho yatasruca itthA dhiyA yaj~navantaH
RV_03.027.06.2{29}  A cakruragnimUtaye
RV_03.027.07.1{29}  hotA devo amartyaH purastAdeti mAyayA
RV_03.027.07.2{29}  vidathAni pracodayan
RV_03.027.08.1{29}  vAjI vAjeShu dhIyate.adhvareShu pra NIyate
RV_03.027.08.2{29}  vipro yaj~nasya sAdhanaH
RV_03.027.09.1{29}  dhiyA cakre vareNyo bhUtAnAM garbhamA dadhe
RV_03.027.09.2{29}  dakShasyapitaraM tanA
RV_03.027.10.1{29}  ni tvA dadhe vareNyaM dakShasye A sahaskR^ita
RV_03.027.10.2{29}  agne sudItimushijam
RV_03.027.11.1{30}  agniM yanturamapturaM R^itasya yoge vanuShaH
RV_03.027.11.2{30}  viprA vAjaiH samindhate
RV_03.027.12.1{30}  Urjo napAtamadhvare dIdivAMsamupa dyavi
RV_03.027.12.2{30}  agnimI e kavikratum
RV_03.027.13.1{30}  I enyo namasyastirastamAMsi darshataH
RV_03.027.13.2{30}  samagniridhyat
RV_03.027.13.1{30}  e vR^iShA
RV_03.027.14.1{30}  vR^iSho agniH samidhyate.ashvo na devavAhanaH
RV_03.027.14.2{30}  taM haviShmanta I ate
RV_03.027.15.1{30}  vR^iShaNaM tvA vayaM vR^iShan vR^iShaNaH samidhImahi
RV_03.027.15.2{30}  agne dIdyataM bR^ihat 

RV_03.028.01.1{31}  agne juShasva no haviH puro AshaM jAtavedaH
RV_03.028.01.2{31}  prAtaHsAvedhiyAvaso
RV_03.028.02.1{31}  puro A agne pacatastubhyaM vA ghA pariShkR^itaH
RV_03.028.02.2{31}  taM juShasva yaviShThya
RV_03.028.03.1{31}  agne vIhi puro AShamAhutaM tiroahnyam
RV_03.028.03.2{31}  sahasaH sUnurasyadhvare hitaH
RV_03.028.04.1{31}  mAdhyandine savane jAtavedaH puro Ashamiha kave juShasva
RV_03.028.04.2{31}  agne yahvasya tava bhAgadheyaM na pra minanti vidatheShu dhIrAH
RV_03.028.05.1{31}  agne tR^itIye savane hi kAniShaH puro AshaM sahasaH sUnavAhutam
RV_03.028.05.2{31}  athA deveShvadhvaraM vipanyayA dhA ratnavantamamR^iteShu jAgR^ivim
RV_03.028.06.1{31}  agne vR^idhAna AhutiM puro AshaM jAtavedaH
RV_03.028.06.2{31}  juShasva tiroahnyam 

RV_03.029.01.1{32}  astIdamadhimanthanamasti prajananaM kR^itam
RV_03.029.01.2{32}  etAM vishpatnImA bharAgniM manthAma pUrvathA
RV_03.029.02.1{32}  araNyornihito jAtavedA garbha iva sudhito garbhiNIShu
RV_03.029.02.2{32}  dive-diva IDyo jAgR^ivadbhirhaviShmadbhirmanuShyebhiragniH
RV_03.029.03.1{32}  uttAnAyAmava bharA cikitvAn sadyaH pravItA vR^iShaNaM jajAna
RV_03.029.03.2{32}  aruShastUpo rushadasya pAja i AyAs putro vayune.ajaniShTa
RV_03.029.04.1{32}  i AyAstvA pade vayaM nAbhA pR^ithivyA adhi
RV_03.029.04.2{32}  jAtavedo ni dhImahyagne havyAya vo have
RV_03.029.05.1{32}  manthatA naraH kavimadvayantaM pracetasamamR^itaM supratIkam
RV_03.029.05.2{32}  yaj~nasya ketuM prathamaM purastAdagniM naro janayatA sushevam
RV_03.029.06.1{33}  yadI manthanti bAhubhirvi rocate.ashvo na vAjyaruSho vaneShvA
RV_03.029.06.2{33}  citro na yAmannashvinoranivR^itaH pari vR^iNaktyashmanastR^iNA dahan
RV_03.029.07.1{33}  jAto agnI rocate cekitAno vAjI vipraH kavishastaH sudAnuH
RV_03.029.07.2{33}  yaM devAsa IDyaM vishvavidaM havyavAhamadadhuradhvareShu
RV_03.029.08.1{33}  sIda hotaH sva u loke cikitvAn sAdayA yaj~naM sukR^itasya yonau
RV_03.029.08.2{33}  devAvIrdevAn haviShA yajAsyagne bR^ihad yajamAne vayo dhAH
RV_03.029.09.1{33}  kR^iNota dhUmaM vR^iShaNaM sakhAyo.asredhanta itana vAjamacha
RV_03.029.09.2{33}  ayamagniH pR^itanAShAT suvIro yena devAso asahanta dasyUn
RV_03.029.10.1{33}  ayaM te yonirR^itviyo yato jAto arocathAH
RV_03.029.10.2{33}  taM jAnannagna A sIdAthA no vardhayA giraH
RV_03.029.11.1{34}  tanUnapAducyate garbha Asuro narAshaMso bhavati yad vijAyate
RV_03.029.11.2{34}  mAtarishvA yadamimIta mAtari vAtasya sargo abhavatsarImaNi
RV_03.029.12.1{34}  sunirmathA nirmathitaH sunidhA nihitaH kaviH
RV_03.029.12.2{34}  agne svadhvarA kR^iNu devAn devayate yaja
RV_03.029.13.1{34}  ajIjanannamR^itaM martyAso.asremANaM taraNiM vI ujambham
RV_03.029.13.2{34}  dasha svasAro agruvaH samIcIH pumAMsaM jAtamabhi saM rabhante
RV_03.029.14.1{34}  pra saptahotA sanakAdarocata mAturupasthe yadashocadUdhani
RV_03.029.14.2{34}  na ni miShati suraNo dive-dive yadasurasya jaTharAdajAyata
RV_03.029.15.1{34}  amitrAyudho marutAmiva prayAH prathamajA brahmaNo vishvamid viduH
RV_03.029.15.2{34}  dyumnavad brahma kushikAsa erira eka-eko dame agniM samIdhire
RV_03.029.16.1{34}  yadadya tvA prayati yaj~ne asmin hotashcikitvo.avR^iNImahIha
RV_03.029.16.2{34}  dhruvamayA dhruvamutAshamiShThAH prajAnan vidvAnupa yAhi somam 

RV_03.030.01.1{01}  ichanti tvA somyAsaH sakhAyaH sunvanti somaM dadhati prayAMsi
RV_03.030.01.2{01}  titikShante abhishastiM janAnAmindra tvadA kashcana hi praketaH
RV_03.030.02.1{01}  na te dUre paramA cid rajAMsyA tu pra yAhi harivo haribhyAm
RV_03.030.02.2{01}  sthirAya vR^iShNe savanA kR^itemA yuktA grAvANaH samidhAne agnau
RV_03.030.03.1{01}  indraH sushipro maghavA tarutro mahAvrAtastuvikUrmirR^ighAvAn
RV_03.030.03.2{01}  yadugro dhA bAdhito martyeShu kva tyA te vR^iShabha vIryANi
RV_03.030.04.1{01}  tvaM hi ShmA cyAvayannacyutAnyeko vR^itrA carasi jighnamAnaH
RV_03.030.04.2{01}  tava dyAvApR^ithivI parvatAso.anu vratAya nimiteva tasthuH
RV_03.030.05.1{01}  utAbhaye puruhUta shravobhireko dR^i hamavado vR^itrahA san
RV_03.030.05.2{01}  ime cidindra rodasI apAre yat saMgR^ibhNA maghavan kAshirit te
RV_03.030.06.1{02}  pra sU ta indra pravatA haribhyAM pra te vajraH pramR^iNannetu shatrUn
RV_03.030.06.2{02}  jahi pratIco anUcaH parAco vishvaM satyaMkR^iNuhi viShTamastu
RV_03.030.07.1{02}  yasmai dhAyuradadhA martyAyAbhaktaM cid bhajate gehyaM saH
RV_03.030.07.2{02}  bhadrA ta indra sumatirghR^itAcI sahasradAnA puruhUta rAtiH
RV_03.030.08.1{02}  sahadAnuM puruhUta kShiyantamahastamindra saM piNak kuNArum
RV_03.030.08.2{02}  abhi vR^itraM vardhamAnaM piyArumapAdamindra tavasA jaghantha
RV_03.030.09.1{02}  ni sAmanAmiShirAmindra bhUmiM mahImapArAM sadane sasattha
RV_03.030.09.2{02}  astabhnAd dyAM vR^iShabho antarikShamarShantvApastvayeha prasUtAH
RV_03.030.10.1{02}  alAtR^iNo vala indra vrajo goH purA hantorbhayamAno vyAra
RV_03.030.10.2{02}  sugAn patho akR^iNon niraje gAH prAvan vANIH puruhUtaM dhamantIH
RV_03.030.11.1{03}  eko dve vasumatI samIcI indra A paprau pR^ithivImuta dyAm
RV_03.030.11.2{03}  utAntarikShAdabhi naH samIka iSho rathIH sayujaH shUra vAjAn
RV_03.030.12.1{03}  dishaH sUryo na minAti pradiShTA dive-dive haryashvaprasUtAH
RV_03.030.12.2{03}  saM yadAna  adhvana AdidashvairvimocanaM kR^iNute tat tvasya
RV_03.030.13.1{03}  didR^ikShanta uShaso yAmannaktorvivasvatyA mahi citramanIkam
RV_03.030.13.2{03}  vishve jAnanti mahinA yadAgAdindrasya karma sukR^itApurUNi
RV_03.030.14.1{03}  mahi jyotirnihitaM vakShaNAsvAmA pakvaM carati bibhratI gauH
RV_03.030.14.2{03}  vishvaM svAdma sambhR^itamusriyAyAM yat sImindro adadhAd bhojanAya
RV_03.030.15.1{03}  indra dR^ihya yAmakoshA abhUvan yaj~nAya shikSha gR^iNate sakhibhyaH
RV_03.030.15.2{03}  durmAyavo durevA martyAso niShaN^giNo ripavo hantvAsaH
RV_03.030.16.1{04}  saM ghoShaH shR^iNve.avamairamitrairjahI nyeShvashaniM tapiShThAm
RV_03.030.16.2{04}  vR^ishcemadhastAd vi rujA sahasva jahi rakSho maghavan randhayasva
RV_03.030.17.1{04}  ud vR^iha rakShaH sahamUlamindra vR^ishcA madhyaM pratyagraMshR^iNIhi
RV_03.030.17.2{04}  A kIvataH salalUkaM cakartha brahmadviShe tapuShiM hetimasya
RV_03.030.18.1{04}  svastaye vAjibhishca praNetaH saM yan mahIriSha AsatsipUrvIH
RV_03.030.18.2{04}  rAyo vantAro bR^ihataH syAmAsme astu bhaga indraprajAvAn
RV_03.030.19.1{04}  A no bhara bhagamindra dyumantaM ni te deShNasya dhImahi prareke
RV_03.030.19.2{04}  Urva iva paprathe kAmo asme tamA pR^iNa vasupate vasUnAm
RV_03.030.20.1{04}  imaM kAmaM mandayA gobhirashvaishcandravatA rAdhasA paprathashca
RV_03.030.20.2{04}  svaryavo matibhistubhyaM viprA indrAya vAhaHkushikAso akran
RV_03.030.21.1{04}  A no gotrA dardR^ihi gopate gAH samasmabhyaM sanayo yantu vAjAH
RV_03.030.21.2{04}  divakShA asi vR^iShabha satyashuShmo.asmabhyaM su maghavan bodhi godAH
RV_03.030.22.1{04}  shunaM huvema maghavAnamindramasmin bhare nR^itamaM vAjasAtau
RV_03.030.22.2{04}  shR^iNvantamugramUtaye samatsu ghnantaM vR^itrANi saMjitaM dhanAnAm 

RV_03.031.01.1{05}  shAsad vahnirduhiturnaptyaM gAd vidvAn R^itasya dIdhitiMsaparyan
RV_03.031.01.2{05}  pitA yatra duhituH sekaM R^iJNjan saM shagmyena manasA dadhanve
RV_03.031.02.1{05}  na jAmaye tAnvo rikthamAraik cakAra garbhaM saniturnidhAnam
RV_03.031.02.2{05}  yadI mAtaro janayanta vahnimanyaH kartA sukR^itoranya R^indhan
RV_03.031.03.1{05}  agnirjaj~ne juhvA rejamAno mahas putrAnaruShasya prayakShe
RV_03.031.03.2{05}  mahAn garbho mahyA jAtameShAM mahI pravR^id dharyashvasya yaj~naiH
RV_03.031.04.1{05}  abhi jaitrIrasacanta spR^idhAnaM mahi jyotistamaso nirajAnan
RV_03.031.04.2{05}  taM jAnatIH pratyudAyannuShAsaH patirgavAmabhavadeka indraH
RV_03.031.05.1{05}  vI au satIrabhi dhIrA atR^indan prAcAhinvan manasA saptaviprAH
RV_03.031.05.2{05}  vishvAmavindan pathyAM R^itasya prajAnannit tAnamasA vivesha
RV_03.031.06.1{06}  vidad yadI saramA rugNamadrermahi pAthaH pUrvyaM sadhryak kaH
RV_03.031.06.2{06}  agraM nayat supadyakSharANAmachA ravaM prathamA jAnatI gAt
RV_03.031.07.1{06}  agachadu vipratamaH sakhIyannasUdayat sukR^ite garbhamadriH
RV_03.031.07.2{06}  sasAna maryo yuvabhirmakhasyannathAbhavadaN^girAH sadyo arcan
RV_03.031.08.1{06}  sataH-sataH pratimAnaM purobhUrvishvA veda janimA hanti shuShNam
RV_03.031.08.2{06}  pra No divaH padavIrgavyurarcan sakhA sakhInramuJNcan niravadyAt
RV_03.031.09.1{06}  ni gavyatA manasA sedurarkaiH kR^iNvAnAso amR^itatvAya gAtum
RV_03.031.09.2{06}  idaM cin nu sadanaM bhUryeShAM yena mAsAnasiShAsannR^itena
RV_03.031.10.1{06}  sampashyamAnA amadannabhi svaM payaH pratnasya retaso dughAnAH
RV_03.031.10.2{06}  vi rodasI atapad ghoSha eShAM jAte niShThAmadadhurgoShu vIrAn
RV_03.031.11.1{07}  sa jAtebhirvR^itrahA sedu havyairudusriyA asR^ijadindro arkaiH
RV_03.031.11.2{07}  urUcyasmai ghR^itavad bharantI madhu svAdma duduhe jenyA gauH
RV_03.031.12.1{07}  pitre ciccakruH sadanaM samasmai mahi tviShImat sukR^ito vihi khyan
RV_03.031.12.2{07}  viShkabhnanta skambhanenA janitrI AsInA UrdhvaM rabhasaM vi minvan
RV_03.031.13.1{07}  mahI yadi dhiShaNA shishnathe dhAt sadyovR^idhaM vibhvaM rodasyoH
RV_03.031.13.2{07}  giro yasminnanavadyAH samIcIrvishvA indrAya taviShIranuttAH
RV_03.031.14.1{07}  mahyA te sakhyaM vashmi shaktIrA vR^itraghne niyuto yanti pUrvIH
RV_03.031.14.2{07}  mahi stotramava Aganma sUrerasmAkaM su maghavan bodhi gopAH
RV_03.031.15.1{07}  mahi kShetraM puru shcandraM vividvAnAdit sakhibhyashcarathaM samairat
RV_03.031.15.2{07}  indro nR^ibhirajanad dIdyAnaH sAkaM sUryamuShasaM gAtumagnim
RV_03.031.16.1{08}  apashcideSha vibhvo damUnAH pra sadhrIcIrasR^ijad vishvashcandrAH
RV_03.031.16.2{08}  madhvaH punAnAH kavibhiH pavitrairdyubhirhinvantyaktubhirdhanutrIH
RV_03.031.17.1{08}  anu kR^iShNe vasudhitI jihAte ubhe sUryasya maMhanA yajatre
RV_03.031.17.2{08}  pari yat te mahimAnaM vR^ijadhyai sakhAya indra kAmyA R^ijipyAH
RV_03.031.18.1{08}  patirbhava vR^itrahan sUnR^itAnAM girAM vishvAyurvR^iShabho vayodhAH
RV_03.031.18.2{08}  A no gahi sakhyebhiH shivebhirmahAn mahIbhirUtibhiH saraNyan
RV_03.031.19.1{08}  tamaN^girasvan namasA saparyan navyaM kR^iNomi sanyase purAjAm
RV_03.031.19.2{08}  druho vi yAhi bahulA adevIH svashca no maghavan sAtaye dhAH
RV_03.031.20.1{08}  mihaH pAvakAH pratatA abhUvan svasti naH pipR^ihi pAramAsAm
RV_03.031.20.2{08}  indra tvaM rathiraH pAhi no riSho makShU-makShU kR^iNuhi gojito naH
RV_03.031.21.1{08}  adediShTa vR^itrahA gopatirgA antaH kR^iShNAnaruShairdhAmabhirgAt
RV_03.031.21.2{08}  pra sUnR^itA dishamAna R^itena durashca vishvA avR^iNodapa svAH
RV_03.031.22.1{08}  shunaM huvema ... 

RV_03.032.01.1{09}  indra somaM somapate pibemaM mAdhyandinaM savanaM cAru yat te
RV_03.032.01.2{09}  prapruthyA shipre maghavannR^ijIShin vimucyA harI ihamAdayasva
RV_03.032.02.1{09}  gavAshiraM manthinamindra shukraM pibA somaM rarimA te madAya
RV_03.032.02.2{09}  brahmakR^itA mArutenA gaNena sajoShA rudraistR^ipadAvR^iShasva
RV_03.032.03.1{09}  ye te shuShmaM ye taviShImavardhannarcanta indra marutastaojaH
RV_03.032.03.2{09}  mAdhyandine savane vajrahasta pibA rudrebhiH sagaNaH sushipra
RV_03.032.04.1{09}  ta in nvasya madhumad vivipra indrasya shardho maruto ya Asan
RV_03.032.04.2{09}  yebhirvR^itrasyeShito vivedAmarmaNo manyamAnasya marma
RV_03.032.05.1{09}  manuShvadindra savanaM juShANaH pibA somaM shashvate vIryAya
RV_03.032.05.2{09}  sa A vavR^itsva haryashva yaj~naiH saraNyubhirapo arNA sisarShi
RV_03.032.06.1{10}  tvamapo yad dha vR^itraM jaghanvAnatyAniva prAsR^ijaH sartavAjau
RV_03.032.06.2{10}  shayAnamindra carata vadhena vavrivAMsaM pari devIradevam
RV_03.032.07.1{10}  yajAma in namasA vR^iddhamindraM bR^ihantaM R^iShvamajaraM yuvAnam
RV_03.032.07.2{10}  yasya priye mamaturyaj~niyasya na rodasI mahimAnaM mamAte
RV_03.032.08.1{10}  indrasya karma sukR^itA purUNi vratAni devA na minanti vishve
RV_03.032.08.2{10}  dAdhAra yaH pR^ithivIM dyAmutemAM jajAna sUryamuShasaM sudaMsAH
RV_03.032.09.1{10}  adrogha satyaM tava tan mahitvaM sadyo yajjAto apibo ha somam
RV_03.032.09.2{10}  na dyAva indra tavasasta ojo nAhA na mAsAH sharado varanta
RV_03.032.10.1{10}  tvaM sadyo apibo jAta indra madAya somaM parame vyoman
RV_03.032.10.2{10}  yad dha dyAvApR^ithivI AviveShIrathAbhavaH pUrvyaH kArudhAyAH
RV_03.032.11.1{11}  ahannahiM parishayAnamarNa ojAyamAnaM tuvijAta tavyAn
RV_03.032.11.2{11}  na te mahitvamanu bhUdadha dyauryadanyayA sphigyA kShAmavasthAH
RV_03.032.12.1{11}  yaj~no hi ta indra vardhano bhUduta priyaH sutasomo miyedhaH
RV_03.032.12.2{11}  yaj~nena yaj~namava yaj~niyaH san yaj~naste vajramahihatya Avat
RV_03.032.13.1{11}  yaj~nenendramavasA cakre arvAgainaM sumnAya navyase vavR^ityAm
RV_03.032.13.2{11}  ya stomebhirvAvR^idhe pUrvyebhiryo madhyamebhiruta nUtanebhiH
RV_03.032.14.1{11}  viveSha yan mA dhiShaNA jajAna stavai purA pAryAdindramahnaH
RV_03.032.14.2{11}  aMhaso yatra pIparad yathA no nAveva yAntamubhaye havante
RV_03.032.15.1{11}  ApUrNo asya kalashaH svAhA sekteva koshaM sisice pibadhyai
RV_03.032.15.2{11}  samu priyA AvavR^itran madAya pradakShiNidabhi somAsaindram
RV_03.032.16.1{11}  na tvA gabhIraH puruhUta sindhurnAdrayaH pari Shanto varanta
RV_03.032.16.2{11}  itthA sakhibhya iShito yadindrA dR^i haM cidarujo gavyamUrvam
RV_03.032.17.1{11}  shunaM huvema ... 

RV_03.033.01.1{12}  pra parvatAnAmushatI upasthAdashve iva viShite hAsamAne
RV_03.033.01.2{12}  gAveva shubhre mAtarA rihANe vipAT chutudrI payasAjavete
RV_03.033.02.1{12}  indreShite prasavaM bhikShamANe achA samudraM rathyeva yAthaH
RV_03.033.02.2{12}  samArANe UrmibhiH pinvamAne anyA vAmanyAmapyeti shubhre
RV_03.033.03.1{12}  achA sindhuM mAtR^itamAmayAsaM vipAshamurvIM subhagAmaganma
RV_03.033.03.2{12}  vatsamiva mAtarA saMrihANe samAnaM yonimanu saMcarantI
RV_03.033.04.1{12}  ena vayaM payasA pinvamAnA anu yoniM devakR^itaM carantIH
RV_03.033.04.2{12}  na vartave prasavaH sargataktaH kiMyurvipro nadyo johavIti
RV_03.033.05.1{12}  ramadhvaM me vacase somyAya R^itAvarIrupa muhUrtamevaiH
RV_03.033.05.2{12}  pra sindhumachA bR^ihatI manIShAvasyurahve kushikasya sUnuH
RV_03.033.06.1{13}  indro asmAnaradad vajrabAhurapAhan vR^itraM paridhiM nadInAm
RV_03.033.06.2{13}  devo.anayat savita supANistasya vayaM prasave yAma urvIH
RV_03.033.07.1{13}  pravAcyaM shashvadhA vIryaM tadindrasya karma yadahiMvivR^ishcat
RV_03.033.07.2{13}  vi vajreNa pariShado jaghAnAyannApo.ayanamichamAnAH
RV_03.033.08.1{13}  etad vaco jaritarmApi mR^iShThA A yat te ghoShAnuttarA yugAni
RV_03.033.08.2{13}  uktheShu kAro prati no juShasva mA no ni kaH puruShatrA namaste
RV_03.033.09.1{13}  o Shu svasAraH kArave shR^iNota yayau vo dUrAdanasA rathena
RV_03.033.09.2{13}  ni ShU namadhvaM bhavatA supArA adhoakShAH sindhavaHsrotyAbhiH
RV_03.033.10.1{13}  A te kAro shR^iNavAmA vacAMsi yayAtha dUrAdanasA rathena
RV_03.033.10.2{13}  ni te naMsai pIpyAneva yoShA maryAyeva kanyA shashvacai te
RV_03.033.11.1{14}  yadaN^ga tvA bharatAH santareyurgavyan grAma iShita indrajUtaH
RV_03.033.11.2{14}  arShAdaha prasavaH sargatakta A vo vR^iNe sumatiM yaj~niyAnAm
RV_03.033.12.1{14}  atAriShurbharatA gavyavaH samabhakta vipraH sumatiM nadInAm
RV_03.033.12.2{14}  pra pinvadhvamiShayantIH surAdhA A vakShaNAH pR^iNadhvaM yAta shIbham
RV_03.033.13.1{14}  ud va UrmiH shamyA hantvApo yoktrANi muJNcata
RV_03.033.13.2{14}  mAduShkR^itau vyenasAghnyau shUnamAratAm 

RV_03.034.01.1{15}  indraH pUrbhidAtirad dAsamarkairvidadvasurdayamAno vishatrUn
RV_03.034.01.2{15}  brahmajUtastanvA vAvR^idhAno bhUridAtra ApR^iNad rodasI ubhe
RV_03.034.02.1{15}  makhasya te taviShasya pra jUtimiyarmi vAcamamR^itAya bhUShan
RV_03.034.02.2{15}  indra kShitInAmasi mAnuShINAM vishAM daivInAmuta pUrvayAvA
RV_03.034.03.1{15}  indro vR^itramavR^iNocchardhanItiH pra mAyinAmaminAd varpaNItiH
RV_03.034.03.2{15}  ahan vyaMsamushadhag vaneShvAvirdhenA akR^iNod rAmyANAm
RV_03.034.04.1{15}  indraH svarShA janayannahAni jigAyoshigbhiH pR^itanA abhiShTiH
RV_03.034.04.2{15}  prArocayan manave ketumahnAmavindajjyotirbR^ihateraNAya
RV_03.034.04.1{15}  indrastujo barhaNA A vivesha nR^ivad dadhAno naryA purUNi
RV_03.034.04.2{15}  acetayad dhiya imA jaritre premaM varNamatiracchukramAsAm
RV_03.034.06.1{16}  maho mahAni panayantyasyendrasya karma sukR^itA purUNi
RV_03.034.06.2{16}  vR^ijanena vR^ijinAn saM pipeSha mAyAbhirdasyUnrabhibhUtyojAH
RV_03.034.07.1{16}  yudhendro mahnA varivashcakAra devebhyaH satpatishcarShaNiprAH
RV_03.034.07.2{16}  vivasvataH sadane asya tAni viprA ukthebhiH kavayogR^iNanti
RV_03.034.08.1{16}  satrAsAhaM vareNyaM sahodAM sasavAMsaM svarapashca devIH
RV_03.034.08.2{16}  sasAna yaH pR^ithivIM dyAmutemAmindraM madantyanu dhIraNAsaH
RV_03.034.09.1{16}  sasAnAtyAnuta sUryaM sasAnendraH sasAna purubhojasaM gAm
RV_03.034.09.2{16}  hiraNyayamuta bhogaM sasAna hatvI dasyUn prAryaMvarNamAvat
RV_03.034.10.1{16}  indra oShadhIrasanodahAni vanaspatInrasanodantarikSham
RV_03.034.10.2{16}  bibheda valaM nunude vivAco.athAbhavad damitadbhikratUnAm
RV_03.034.11.1{16}  shunaM huvema ... 

RV_03.035.01.1{17}  tiShThA harI ratha A yujyamAnA yAhi vAyurna niyuto no acha
RV_03.035.01.2{17}  pibAsyandho abhisR^iShTo asme indra svAhA rarimAte madAya
RV_03.035.02.1{17}  upAjirA puruhUtAya saptI harI rathasya dhUrShvA yunajmi
RV_03.035.02.2{17}  dravad yathA sambhR^itaM vishvatashcidupemaM yaj~namAvahAta indram
RV_03.035.03.1{17}  upo nayasva vR^iShaNA tapuShpotemava tvaM vR^iShabha svadhAvaH
RV_03.035.03.2{17}  grasetAmashvA vi muceha shoNA dive-dive sadR^ishIraddhidhAnAH
RV_03.035.04.1{17}  brahmaNA te brahmayujA yunajmi harI sakhAyA sadhamAda AshU |x 
RV_03.035.04.2{17}  sthiraM rathaM sukhamindrAdhitiShThan prajAnan vidvAnupa yAhi somam
RV_03.035.05.1{17}  mA te harI vR^iShaNA vItapR^iShThA ni rIraman yajamAnAso anye
RV_03.035.05.2{17}  atyAyAhi shashvato vayaM te.araM sutebhiH kR^iNavAmasomaiH
RV_03.035.06.1{18}  tavAyaM somastvamehyarvAM chashvattamaM sumanA asyapAhi
RV_03.035.06.2{18}  asmin yaj~ne barhiShyA niShadyA dadhiShvemaM jaThara indumindra
RV_03.035.07.1{18}  stIrNaM te barhiH suta indra somaH kR^itA dhAnA attave teharibhyAm
RV_03.035.07.2{18}  tadokase purushAkAya vR^iShNe marutvate tubhyaMrAtA havIMShi
RV_03.035.08.1{18}  imaM naraH parvatAstubhyamApaH samindra gobhirmadhumantamakran
RV_03.035.08.2{18}  tasyAgatyA sumanA R^iShva pAhi prajAnan vidvAn pathyA anu svAH
RV_03.035.09.1{18}  yAnAbhajo maruta indra some ye tvAmavardhannabhavan gaNaste
RV_03.035.09.2{18}  tebhiretaM sajoShA vAvashAno.agneH piba jihvayAsomamindra
RV_03.035.10.1{18}  indra piba svadhayA cit sutasyAgnervA pAhi jihvayA yajatra
RV_03.035.10.2{18}  adhvaryorvA prayataM shakra hastAd dhoturvA yaj~naM haviSho juShasva
RV_03.035.11.1{18}  shunaM huvema ... 

RV_03.036.01.1{19}  imAmU Shu prabhR^itiM sAtaye dhAH shashvacH chashvadUtibhiryAdamAnaH
RV_03.036.01.2{19}  sute-sute vAvR^idhe vardhanebhiryaH karmabhirmahadbhiH sushruto bhUt
RV_03.036.02.1{19}  indrAya somAH pradivo vidAnA R^ibhuryebhirvR^iShaparvA vihAyAH
RV_03.036.02.2{19}  prayamyamAnAn prati ShU gR^ibhAyendra piba vR^iShadhUtasya vR^iShNaH
RV_03.036.03.1{19}  pibA vardhasva tava ghA sutAsa indra somAsaH prathamA uteme
RV_03.036.03.2{19}  yathApibaH pUrvyAnindra somAnevA pAhi panyo adyA navIyAn
RV_03.036.04.1{19}  mahAnamatro vR^ijane virapshyugraM shavaH patyate dhR^iShNvojaH
RV_03.036.04.2{19}  nAha vivyAca pR^ithivI canainaM yat somAso haryashvamamandan
RV_03.036.05.1{19}  mahAnugro vAvR^idhe vIryAya samAcakre vR^iShabhaH kAvyena
RV_03.036.05.2{19}  indro bhago vAjadA asya gAvaH pra jAyante dakShiNA asya pUrvIH
RV_03.036.06.1{20}  pra yat sindhavaH prasavaM yathAyannApaH samudraM rathyeva jagmuH
RV_03.036.06.2{20}  atashcidindraH sadaso varIyAn yadIM somaH pR^iNati dugdho aMshuH
RV_03.036.07.1{20}  samudreNa sindhavo yAdamAnA indrAya somaM suShutaM  bharantaH
RV_03.036.07.2{20}  aMshuM duhanti hastino bharitrairmadhvaH punanti dhArayA pavitraiH
RV_03.036.08.1{20}  hradA iva kukShayaH somadhAnAH samI vivyAca savanA purUNi
RV_03.036.08.2{20}  annA yadindraH prathamA vyAsha vR^itraM jaghanvAnavR^iNIta somam
RV_03.036.09.1{20}  A tU bhara mAkiretat pari ShThAd vidmA hi tvA vasupatiM vasUnAm
RV_03.036.09.2{20}  indra yat te mAhinaM datramastyasmabhyaM tad dharyashva pra yandhi
RV_03.036.10.1{20}  asme pra yandhi maghavannR^ijIShinnindra rAyo vishvavArasya bhUreH
RV_03.036.10.2{20}  asme shataM sharado jIvase dhA asme vIrAn chashvata indra shiprin
RV_03.036.11.1{20}  shunaM huvema ... 

RV_03.037.01.1{21}  vArtrahatyAya shavase pR^itanAShAhyAya ca
RV_03.037.01.2{21}  indra tvA vartayAmasi
RV_03.037.02.1{21}  arvAcInaM su te mana uta cakShuH shatakrato
RV_03.037.02.2{21}  indra kR^iNvantu vAghataH
RV_03.037.03.1{21}  nAmAni te shatakrato vishvAbhirgIrbhirImahe
RV_03.037.03.2{21}  indrAbhimAtiShAhye
RV_03.037.04.1{21}  puruShTutasya dhAmabhiH shatena mahayAmasi
RV_03.037.04.2{21}  indrasya carShaNIdhR^itaH
RV_03.037.05.1{21}  indraM vR^itrAya hantave puruhUtamupa bruve
RV_03.037.05.2{21}  bhareShu vAjasAtaye
RV_03.037.06.1{22}  vAjeShu sAsahirbhava tvAmImahe shatakrato
RV_03.037.06.2{22}  indra vR^itrAyahantave
RV_03.037.07.1{22}  dyumneShu pR^itanAjye pR^itsutUrShu shravassu ca
RV_03.037.07.2{22}  indra sAkShvAbhimAtiShu
RV_03.037.08.1{22}  shuShmintamaM na Utaye dyumninaM pAhi jAgR^ivim
RV_03.037.08.2{22}  indra somaMshatakrato
RV_03.037.09.1{22}  indriyANi shatakrato yA te janeShu paJNcasu
RV_03.037.09.2{22}  indra tAni taA vR^iNe
RV_03.037.10.1{22}  agannindra shravo bR^ihad dyumnaM dadhiShva duShTaram
RV_03.037.10.2{22}  ut te shuShmaM tirAmasi
RV_03.037.11.1{22}  arvAvato na A gahyatho shakra parAvataH
RV_03.037.11.2{22}  u loko yaste adriva indreha tata A gahi 

RV_03.038.01.1{23}  abhi taShTeva dIdhayA manIShAmatyo na vAjI sudhuro jihAnaH
RV_03.038.01.2{23}  abhi priyANi marmR^ishat parANi kavInrichAmi sandR^ishe sumedhAH
RV_03.038.02.1{23}  inota pR^icha janimA kavInAM manodhR^itaH sukR^itastakShata dyAm
RV_03.038.02.2{23}  imA u te praNyo vardhamAnA manovAtA adha nu dharmaNigman
RV_03.038.03.1{23}  ni ShImidatra guhyA dadhAnA uta kShatrAya rodasI samaJNjan
RV_03.038.03.2{23}  saM mAtrAbhirmamire yemur urvI antar mahI samR^ite dhAyase dhuH
RV_03.038.04.1{23}  AtiShThantaM pari vishve abhUShaJNchriyo vasAnashcarati svarociH
RV_03.038.04.2{23}  mahat tad vR^iShNo asurasya nAmA vishvarUpo amR^itAni tasthau
RV_03.038.05.1{23}  asUta pUrvo vR^iShabho jyAyAnimA asya shurudhaH santi pUrvIH
RV_03.038.05.2{23}  divo napAtA vidathasya dhIbhiH kShatraM rAjAnA pradivo dadhAthe
RV_03.038.06.1{24}  trINi rAjAnA vidathe purUNi pari vishvAni bhUShathaH sadAMsi
RV_03.038.06.2{24}  apashyamatra manasA jaganvAn vrate gandharvAnapi vAyukeshAn
RV_03.038.07.1{24}  tadin nvasya vR^iShabhasya dhenorA nAmabhirmamire sakmyaMgoH
RV_03.038.07.2{24}  anyad-anyadasuryaM vasAnA ni mAyino mamire rUpamasmin
RV_03.038.08.1{24}  tadin nvasya saviturnakirme hiraNyayImamatiM yAmashishret
RV_03.038.08.2{24}  A suShTutI rodasI vishvaminve apIva yoShA janimAni vavre
RV_03.038.09.1{24}  yuvaM pratnasya sAdhatho maho yad daivI svastiH pari NaH syAtam
RV_03.038.09.2{24}  gopAjihvasya tasthuSho virUpA vishve pashyanti mAyinaH kR^itAni
RV_03.038.10.1{24}  shunaM huvema ... 

RV_03.039.01.1{25}  indraM matirhR^ida A vacyamAnAchA patiM stomataShTA jigAti
RV_03.039.01.2{25}  yA jAgR^ivirvidathe shasyamAnendra yat te jAyate viddhi tasya
RV_03.039.02.1{25}  divashcidA pUrvyA jAyamAnA vi jAgR^ivirvidathe shasyamAnA
RV_03.039.02.2{25}  bhadrA vastrANyarjunA vasAnA seyamasme sanajApitryA dhIH
RV_03.039.03.1{25}  yamA cidatra yamasUrasUta jihvAyA agraM patadA hyasthAt
RV_03.039.03.2{25}  vapUMShi jAtA mithunA sacete tamohanA tapuSho budhna etA
RV_03.039.04.1{25}  nakireShAM ninditA martyeShu ye asmAkaM pitaro goShu yodhAH
RV_03.039.04.2{25}  indra eShAM dR^iMhitA mAhinAvAnud gotrANi sasR^ije daMsanAvAn
RV_03.039.05.1{25}  sakhA ha yatra sakhibhirnavagvairabhij~nvA satvabhirgA anugman
RV_03.039.05.2{25}  satyaM tadindro dasabhirdashagbhiH sUryaM vivedatamasi kShiyantam
RV_03.039.06.1{26}  indro madhu sambhR^itamusriyAyAM padvad viveda shaphavan namegoH
RV_03.039.06.2{26}  guhA hitaM guhyaM gU hamapsu haste dadhe dakShiNe dakShiNAvAn
RV_03.039.07.1{26}  jyotirvR^iNIta tamaso vijAnannAre syAma duritAdabhIke
RV_03.039.07.2{26}  imA giraH somapAH somavR^iddha juShasvendra purutamasya kAroH
RV_03.039.08.1{26}  jyotiryaj~nAya rodasI anu ShyAdAre syAma duritasya bhUreH
RV_03.039.08.2{26}  bhUri cid dhi tujato martyasya supArAso vasavo barhaNAvat
RV_03.039.09.1{26}  shunaM huvema ... 

RV_03.040.01.1{01}  indra tvA vR^iShabhaM vayaM sute some havAmahe
RV_03.040.01.2{01}  sa pAhi madhvo andhasaH
RV_03.040.02.1{01}  indra kratuvidaM sutaM somaM harya puruShTuta
RV_03.040.02.2{01}  pibA vR^iShasva tAtR^ipim
RV_03.040.03.1{01}  indra pra No dhitAvAnaM yaj~naM vishvebhirdevebhiH
RV_03.040.03.2{01}  tira stavAna vishpate
RV_03.040.04.1{01}  indra somAH sutA ime tava pra yanti satpate
RV_03.040.04.2{01}  kShayaM candrAsa indavaH
RV_03.040.05.1{01}  dadhiShvA jaThare sutaM somamindra vareNyam
RV_03.040.05.2{01}  tava dyukShAsa indavaH
RV_03.040.06.1{02}  girvaNaH pAhi naH sutaM madhordhArAbhirajyase
RV_03.040.06.2{02}  indra tvAdAtamid yashaH
RV_03.040.07.1{02}  abhi dyumnAni vanina indraM sacante akShitA
RV_03.040.07.2{02}  pItvI somasya vAvR^idhe
RV_03.040.08.1{02}  arvAvato na A gahi parAvatashca vR^itrahan
RV_03.040.08.2{02}  imA juShasva no giraH
RV_03.040.09.1{02}  yadantarA parAvatamarvAvataM ca hUyase
RV_03.040.09.2{02}  indreha tata A gahi 

RV_03.041.01.1{03}  A tU na indra madryag ghuvAnaH somapItaye
RV_03.041.01.2{03}  haribhyAM yAhyadrivaH
RV_03.041.02.1{03}  satto hotA na R^itviyastistire barhirAnuShak
RV_03.041.02.2{03}  ayujran prAtaradrayaH
RV_03.041.03.1{03}  imA brahma brahmavAhaH kriyanta A barhiH sIda
RV_03.041.03.2{03}  vIhi shUra puro Asham
RV_03.041.04.1{03}  rArandhi savaneShu Na eShu stomeShu vR^itrahan
RV_03.041.04.2{03}  uktheShvindra girvaNaH
RV_03.041.05.1{03}  matayaH somapAmuruM rihanti shavasas patim
RV_03.041.05.2{03}  indraM vatsaM na mAtaraH
RV_03.041.06.1{04}  sa mandasvA hyandhaso rAdhase tanvA mahe
RV_03.041.06.2{04}  na stotAraM nide karaH
RV_03.041.07.1{04}  vayamindra tvAyavo haviShmanto jarAmahe
RV_03.041.07.2{04}  uta tvamasmayurvaso
RV_03.041.08.1{04}  mAre asmad vi mumuco haripriyArvAM yAhi
RV_03.041.08.2{04}  indra svadhAvomatsveha
RV_03.041.09.1{04}  arvAJNcaM tvA sukhe rathe vahatAmindra keshinA
RV_03.041.09.2{04}  ghR^itasnUbarhirAsade 

RV_03.042.01.1{05}  upa naH sutamA gahi somamindra gavAshiram
RV_03.042.01.2{05}  haribhyAM yaste asmayuH
RV_03.042.02.1{05}  tamindra madamA gahi barhiShThAM grAvabhiH sutam
RV_03.042.02.2{05}  kuvin nvasya tR^ipNavaH
RV_03.042.03.1{05}  indramitthA giro mamAchAguriShitA itaH
RV_03.042.03.2{05}  AvR^ite somapItaye
RV_03.042.04.1{05}  indraM somasya pItaye stomairiha havAmahe
RV_03.042.04.2{05}  ukthebhiH kuvidAgamat
RV_03.042.05.1{05}  indra somAH sutA ime tAn dadhiShva shatakrato
RV_03.042.05.2{05}  jaThare vAjinIvaso
RV_03.042.06.1{06}  vidmA hi tvA dhanaMjayaM vAjeShu dadhR^iShaM kave
RV_03.042.06.2{06}  adhA tesumnamImahe
RV_03.042.07.1{06}  imamindra gavAshiraM yavAshiraM ca naH piba
RV_03.042.07.2{06}  AgatyA vR^iShabhiH sutam
RV_03.042.08.1{06}  tubhyedindra sva okye somaM codAmi pItaye
RV_03.042.08.2{06}  eSha rArantu te hR^idi
RV_03.042.09.1{06}  tvAM sutasya pItaye pratnamindra havAmahe
RV_03.042.09.2{06}  kushikAso avasyavaH 

RV_03.043.01.1{07}  A yAhyarvAM upa vandhureShThAstavedanu pradivaH somapeyam
RV_03.043.01.2{07}  priyA sakhAyA vi mucopa barhistvAmime havyavAho havante
RV_03.043.02.1{07}  A yAhi pUrvIrati carShaNIrAnarya AshiSha upa no haribhyAm
RV_03.043.02.2{07}  imA hi tvA mataya stomataShTA indra havante sakhyaM juShANAH
RV_03.043.03.1{07}  A no yaj~naM namovR^idhaM sajoShA indra deva haribhiryAhi tUyam
RV_03.043.03.2{07}  ahaM hi tvA matibhirjohavImi ghR^itaprayAH sadhamAde madhUnAm
RV_03.043.04.1{07}  A ca tvAmetA vR^iShaNA vahAto harI sakhAyA sudhurA svaN^gA
RV_03.043.04.2{07}  dhAnAvadindraH savanaM juShANaH sakhA sakhyuH shR^iNavad vandanAni
RV_03.043.05.1{07}  kuvin mA gopAM karase janasya kuvid rAjAnaM maghavannR^ijIShin
RV_03.043.05.2{07}  kuvin ma R^iShiM papivAMsaM sutasya kuvin me vasvo amR^itasya shikShAH
RV_03.043.06.1{07}  A tvA bR^ihanto harayo yujAnA arvAgindra sadhamAdo vahantu
RV_03.043.06.2{07}  pra ye dvitA diva R^iJNjantyAtAH susammR^iShTAso vR^iShabhasya mUrAH
RV_03.043.07.1{07}  indra piba vR^iShadhUtasya vR^iShNa A yaM te shyena ushate jabhAra
RV_03.043.07.2{07}  yasya made cyAvayasi pra kR^iShTIryasya made apa gotrA vavartha
RV_03.043.08.1{07}  shunaM huvema ... 

RV_03.044.01.1{08}  ayaM te astu haryataH soma A haribhiH sutaH
RV_03.044.01.2{08}  juShANa indra haribhirna A gahyA tiShTha haritaM ratham
RV_03.044.02.1{08}  haryannuShasamarcayaH sUryaM haryannarocayaH
RV_03.044.02.2{08}  vidvAMShcikitvAn haryashva vardhasa indra vishvA abhi shriyaH
RV_03.044.03.1{08}  dyAmindro haridhAyasaM pR^ithivIM harivarpasam
RV_03.044.03.2{08}  adhArayad dharitorbhUri bhojanaM yayorantarharishcarat
RV_03.044.04.1{08}  jaj~nAno harito vR^iShA vishvamA bhAti rocanam
RV_03.044.04.2{08}  haryashvo haritaM dhatta AyudhamA vajraM bAhvorharim
RV_03.044.05.1{08}  indro haryantamarjunaM vajraM shukrairabhIvR^itam
RV_03.044.05.2{08}  apAvR^iNod dharibhiradribhiH sutamud gA haribhirAjata 

RV_03.045.01.1{09}  A mandrairindra haribhiryAhi mayUraromabhiH
RV_03.045.01.2{09}  mA tvA kecin ni yaman viM na pAshino.ati dhanveva tAnihi
RV_03.045.02.1{09}  vR^itrakhAdo valaMrujaH purAM darmo apAmajaH
RV_03.045.02.2{09}  sthAtA rathasya haryorabhisvara indro dR^i hA cidArujaH
RV_03.045.03.1{09}  gambhIrAnudadhInriva kratuM puShyasi gA iva
RV_03.045.03.2{09}  pra sugopAyavasaM dhenavo yathA hradaM kulyA ivAshata
RV_03.045.04.1{09}  A nastujaM rayiM bharAMshaM na pratijAnate
RV_03.045.04.2{09}  vR^ikShaM pakvaM phalamaN^kIva dhUnuhIndra sampAraNaM vasu
RV_03.045.05.1{09}  svayurindra svarA  asi smaddiShTiH svayashastaraH
RV_03.045.05.2{09}  sa vAvR^idhAna ojasA puruShTuta bhavA naH sushravastamaH 

RV_03.046.01.1{10}  yudhmasya te vR^iShabhasya svarAja ugrasya yUna sthavirasya ghR^iShveH
RV_03.046.01.2{10}  ajUryato vajriNo vIryANIndra shrutasya mahato mahAni
RV_03.046.02.1{10}  mahAnasi mahiSha vR^iShNyebhirdhanaspR^idugra sahamAno anyAn
RV_03.046.02.2{10}  eko vishvasya bhuvanasya rAjA sa yodhayA ca kShayayA ca janAn
RV_03.046.03.1{10}  pra mAtrAbhI ririce rocamAnaH pra devebhirvishvato apratItaH
RV_03.046.03.2{10}  pra majmanA diva indraH pR^ithivyAH prorormaho antarikShAd R^ijIShI
RV_03.046.04.1{10}  uruM gabhIraM januShAbhyugraM vishvavyacasamavataM matInAm
RV_03.046.04.2{10}  indraM somAsaH pradivi sutAsaH samudraM na sravataA vishanti
RV_03.046.05.1{10}  yaM somamindra pR^ithivIdyAvA garbhaM na mAtA bibhR^itastvAyA
RV_03.046.05.2{10}  taM te hinvanti tamu te mR^ijantyadhvaryavo vR^iShabha pAtavA u 

RV_03.047.01.1{11}  marutvAnindra vR^iShabho raNAya pibA somamanuShvadhaM madAya
RV_03.047.01.2{11}  A siJNcasva jaThare madhva UrmiM tvaM rAjAsi pradivaH sutAnAm
RV_03.047.02.1{11}  sajoShA indra sagaNo marudbhiH somaM piba vR^itrahA shUra vidvAn
RV_03.047.02.2{11}  jahi shatrUnrapa mR^idho nudasvAthAbhayaM kR^iNuhi vishvato naH
RV_03.047.03.1{11}  uta R^itubhirR^itupAH pAhi somamindra devebhiH sakhibhiH sutaM naH
RV_03.047.03.2{11}  yAnAbhajo maruto ye tvAnvahan vR^itramadadhustubhyamojaH
RV_03.047.04.1{11}  ye tvAhihatye maghavannavardhan ye shAmbare harivo ye gaviShTau
RV_03.047.04.2{11}  ye tvA nUnamanumadanti viprAH pibendra somaM sagaNo marudbhiH
RV_03.047.05.1{11}  marutvantaM vR^iShabhaM vAvR^idhAnamakavAriM divyaM shAsamindram
RV_03.047.05.2{11}  vishvAsAhamavase nUtanAyograM sahodAmiha taMhuvema 

RV_03.048.01.1{12}  sadyo ha jAto vR^iShabhaH kanInaH prabhartumAvadandhasaH sutasya
RV_03.048.01.2{12}  sAdhoH piba pratikAmaM yathA te rasAshiraH prathamaM somyasya
RV_03.048.02.1{12}  yajjAyathAstadaharasya kAme.aMshoH pIyUShamapibo  giriShThAm
RV_03.048.02.2{12}  taM te mAtA pari yoShA janitrI mahaH piturdama AsiJNcadagre
RV_03.048.03.1{12}  upasthAya mAtaramannamaiTTa tigmamapashyadabhi somamUdhaH
RV_03.048.03.2{12}  prayAvayannacarad gR^itso anyAn mahAni cakre purudhapratIkaH
RV_03.048.04.1{12}  ugrasturAShA  abhibhUtyojA yathAvashaM tanvaM cakra eShaH
RV_03.048.04.2{12}  tvaShTAramindro januShAbhibhUyAmuShyA  somamapibaccamUShu
RV_03.048.05.1{12}  shunaM huvema ... 

RV_03.049.01.1{13}  shaMsA mahAmindraM yasmin vishvA A kR^iShTayaH somapAH kAmamavyan
RV_03.049.01.2{13}  yaM sukratuM dhiShaNe vibhvataShTaM ghanaM vR^itrANAM janayanta devAH
RV_03.049.02.1{13}  yaM nu nakiH pR^itanAsu svarAjaM dvitA tarati nR^itamaM hariShThAm
RV_03.049.02.2{13}  inatamaH satvabhiryo ha shUShaiH pR^ithujrayA aminAdAyurdasyoH
RV_03.049.03.1{13}  sahAvA pR^itsu taraNirnArvA vyAnashI rodasI mehanAvAn
RV_03.049.03.2{13}  bhago na kAre havyo matInAM piteva cAruH suhavo vayodhAH
RV_03.049.04.1{13}  dhartA divo rajasas pR^iShTa Urdhvo ratho na vAyurvasubhirniyutvAn
RV_03.049.04.2{13}  kShapAM vastA janitA sUryasya vibhaktA bhAgaM dhiShaNeva vAjam
RV_03.049.05.1{13}  shunaM huvema ... 

RV_03.050.01.1{14}  indraH svAhA pibatu yasya soma AgatyA tumro vR^iShabho marutvAn
RV_03.050.01.2{14}  oruvyacAH pR^iNatAmebhirannairAsya havistanvaHkAmaM R^idhyAH
RV_03.050.02.1{14}  A te saparyU javase yunajmi yayoranu pradivaH shruShTimAvaH
RV_03.050.02.2{14}  iha tvA dheyurharayaH sushipra pibA tvasya suShutasya cAroH
RV_03.050.03.1{14}  gobhirmimikShuM dadhire supAramindraM jyaiShThyAya dhAyase gR^iNAnAH
RV_03.050.03.2{14}  mandAnaH somaM papivAn R^ijIShin samasmabhyaM purudhA gA iShaNya
RV_03.050.04.1{14}  imaM kAmaM ...
RV_03.050.05.1{14}  shunaM huvema ... 

RV_03.051.01.1{15}  carShaNIdhR^itaM maghavAnamukthyamindraM giro bR^ihatIrabhyanUShata
RV_03.051.01.2{15}  vAvR^idhAnaM puruhUtaM suvR^iktibhiramartyaM jaramANaM dive-dive
RV_03.051.02.1{15}  shatakratumarNavaM shAkinaM naraM giro ma indramupa yanti vishvataH
RV_03.051.02.2{15}  vAjasaniM pUrbhidaM tUrNimapturaM dhAmasAcamabhiShAcaM svarvidam
RV_03.051.03.1{15}  Akare vasorjaritA panasyate.anehasa stubha indro duvasyati
RV_03.051.03.2{15}  vivasvataH sadana A hi pipriye satrAsAhamabhimAtihanaM stuhi
RV_03.051.04.1{15}  nR^iNAmu tvA nR^itamaM gIrbhirukthairabhi pra vIramarcatA sabAdhaH
RV_03.051.04.2{15}  saM sahase purumAyo jihIte namo asya pradiva eka Ishe
RV_03.051.05.1{15}  pUrvIrasya niShShidho martyeShu purU vasUni pR^ithivI bibharti
RV_03.051.05.2{15}  indrAya dyAva oShadhIrutApo rayiM rakShanti jIrayo vanAni
RV_03.051.06.1{16}  tubhyaM brahmANi gira indra tubhyaM satrA dadhire harivo juShasva
RV_03.051.06.2{16}  bodhyApiravaso nUtanasya sakhe vaso jaritR^ibhyo vayodhAH
RV_03.051.07.1{16}  indra marutva iha pAhi somaM yathA shAryAte apibaH sutasya
RV_03.051.07.2{16}  tava praNItI tava shUra sharmannA vivAsanti kavayaHsuyaj~nAH
RV_03.051.08.1{16}  sa vAvashAna iha pAhi somaM marudbhirindra sakhibhiH sutaM naH
RV_03.051.08.2{16}  jAtaM yat tvA pari devA abhUShan mahe bharAya puruhUta vishve
RV_03.051.09.1{16}  aptUrye maruta ApireSho.amandannindramanu dAtivArAH
RV_03.051.09.2{16}  tebhiH sAkaM pibatu vR^itrakhAdaH sutaM somaM dAshuShaH sve sadhasthe
RV_03.051.10.1{16}  idaM hyanvojasA sutaM rAdhAnAM pate
RV_03.051.10.2{16}  pibA tvasya girvaNaH
RV_03.051.11.1{16}  yaste anu svadhAmasat sute ni yacha tanvam
RV_03.051.11.2{16}  sa tvA mamattu somyam
RV_03.051.12.1{16}  pra te ashnotu kukShyoH prendra brahmaNA shiraH
RV_03.051.12.2{16}  pra bAhU shUra rAdhase 

RV_03.052.01.1{17}  dhAnAvantaM karambhiNamapUpavantamukthinam
RV_03.052.01.2{17}  indra prAtarjuShasva naH
RV_03.052.02.1{17}  puro AshaM pacatyaM juShasvendrA gurasva ca
RV_03.052.02.2{17}  tubhyaM havyAni sisrate
RV_03.052.03.1{17}  puro AshaM ca no ghaso joShayAse girashca naH
RV_03.052.03.2{17}  vadhUyuriva yoShaNAm
RV_03.052.04.1{17}  puro AshaM sanashruta prAtaHsAve juShasva naH
RV_03.052.04.2{17}  indra kraturhi te bR^ihan
RV_03.052.05.1{17}  mAdhyandinasya savanasya dhAnAH puro Ashamindra kR^iShvehacArum
RV_03.052.05.2{17}  pra yat stotA jaritA tUrNyartho vR^iShAyamANa upa gIrbhirITTe
RV_03.052.06.1{18}  tR^itIye dhAnAH savane puruShTuta puro AshamAhutaM mAmahasva naH
RV_03.052.06.2{18}  R^ibhumantaM vAjavantaM tvA kave prayasvanta upa shikShema dhItibhiH
RV_03.052.07.1{18}  pUShaNvate te cakR^imA karambhaM harivate haryashvAya dhAnAH
RV_03.052.07.2{18}  apUpamaddhi sagaNo marudbhiH somaM piba vR^itrahA shUra vidvAn
RV_03.052.08.1{18}  prati dhAnA bharata tUyamasmai puro AshaM vIratamAya nR^iNAm
RV_03.052.08.2{18}  dive-dive sadR^ishIrindra tubhyaM vardhantu tvA somapeyAya dhR^iShNo 

RV_03.053.01.1{19}  indrAparvatA bR^ihatA rathena vAmIriSha A vahataM suvIrAH
RV_03.053.01.2{19}  vItaM havyAnyadhvareShu devA vardhethAM gIrbhIri ayA madantA
RV_03.053.02.1{19}  tiShThA su kaM maghavan mA parA gAH somasya nu tvA suShutasya yakShi
RV_03.053.02.2{19}  piturna putraH sicamA rabhe ta indra svAdiShThayA girA shacIvaH
RV_03.053.03.1{19}  shaMsAvAdhvaryo prati me gR^iNIhIndrAya vAhaH kR^iNavAva juShTam
RV_03.053.03.2{19}  edaM barhiryajamAnasya sIdAthA ca bhUdukthamindrAya shastam
RV_03.053.04.1{19}  jAyedastaM maghavan sedu yonistadit tvA yuktA harayo vahantu
RV_03.053.04.2{19}  yadA kadA ca sunavAma somamagniSh TvA dUto dhanvAtyacha
RV_03.053.05.1{19}  parA yAhi maghavannA ca yAhIndra bhrAtarubhayatrA te artham
RV_03.053.05.2{19}  yatrA rathasya bR^ihato nidhAnaM vimocanaM vAjino rAsabhasya
RV_03.053.06.1{20}  apAH somamastamindra pra yAhi kalyANIrjayA suraNaMgR^ihe te
RV_03.053.06.2{20}  yatrA rathasya bR^ihato nidhAnaM vimocanaM vAjinodakShiNAvat
RV_03.053.07.1{20}  ime bhojA aN^giraso virUpA divas putrAso asurasya vIrAH
RV_03.053.07.2{20}  vishvAmitrAya dadato maghAni sahasrasAve pra tiranta AyuH
RV_03.053.08.1{20}  rUpaM-rUpaM maghavA bobhavIti mAyAH kR^iNvAnastanvaM pari svAm
RV_03.053.08.2{20}  triryad divaH pari muhUrtamAgAt svairmantrairanR^itupA R^itAvA
RV_03.053.09.1{20}  mahAn R^iShirdevajA devajUto.astabhnAt sindhumarNavaM nR^icakShAH
RV_03.053.09.2{20}  vishvAmitro yadavahat sudAsamapriyAyata kushikebhirindraH
RV_03.053.10.1{20}  haMsA iva kR^iNutha shlokamadribhirmadanto gIrbhiradhvare sute sacA
RV_03.053.10.2{20}  devebhirviprA R^iShayo nR^icakShaso vi pibadhvaM kushikAH somyaM madhu
RV_03.053.11.1{21}  upa preta kushikAshcetayadhvamashvaM rAye pra muJNcatA sudAsaH
RV_03.053.11.2{21}  rAjA vR^itraM jaN^ghanat prAgapAgudagathA yajAte vara A pR^ithivyAH
RV_03.053.12.1{21}  ya ime rodasI ubhe ahamindramatuShTavam
RV_03.053.12.2{21}  vishvAmitrasyarakShati brahmedaM bhArataM janam
RV_03.053.13.1{21}  vishvAmitrA arAsata brahmendrAya vajriNe
RV_03.053.13.2{21}  karadin naH surAdhasaH
RV_03.053.14.1{21}  kiM te kR^iNvanti kIkaTeShu gAvo nAshiraM duhre na tapantigharmam
RV_03.053.14.2{21}  A no bhara pramagandasya vedo naicAshAkhaM maghavanrandhayA naH
RV_03.053.15.1{21}  sasarparIramatiM bAdhamAnA bR^ihan mimAya jamadagnidattA
RV_03.053.15.2{21}  A sUryasya duhitA tatAna shravo deveShvamR^itamajuryam
RV_03.053.16.1{22}  sasarparIrabharat tUyamebhyo.adhi shravaH pAJNcajanyAsu kR^iShTiShu
RV_03.053.16.2{22}  sA pakShyA navyamAyurdadhAnA yAM me palastijamadagnayo daduH
RV_03.053.17.1{22}  sthirau gAvau bhavatAM vI urakSho meShA vi varhi mA yugaM vi shAri
RV_03.053.17.2{22}  indraH pAtalye dadatAM sharItorariShTaneme abhi naH sacasva
RV_03.053.18.1{22}  balaM dhehi tanUShu no balamindrAna utsu naH
RV_03.053.18.2{22}  balaM tokAya tanayAya jIvase tvaM hi baladA asi
RV_03.053.19.1{22}  abhi vyayasva khadirasya sAramojo dhehi spandane shiMshapAyAm
RV_03.053.19.2{22}  akSha vI o vI ita vI ayasva mA yAmAdasmAdava jIhipo naH
RV_03.053.20.1{22}  ayamasmAn vanaspatirmA ca hA mA ca rIriShat
RV_03.053.20.2{22}  svastyAgR^ihebhya AvasA A vimocanAt
RV_03.053.21.1{23}  indrotibhirbahulAbhirno adya yAcchreShThAbhirmaghavaJNchUra jinva
RV_03.053.21.2{23}  yo no dveShTyadharaH sas padIShTa yamu dviShmastamu prANo jahAtu
RV_03.053.22.1{23}  parashuM cid vi tapati shimbalaM cid vi vR^ishcati
RV_03.053.22.2{23}  ukhA cidindra yeShantI prayastA phenamasyati
RV_03.053.23.1{23}  na sAyakasya cikite janAso lodhaM nayanti pashu manyamAnAH
RV_03.053.23.2{23}  nAvAjinaM vAjinA hAsayanti na gardabhaM puro ashvAn nayanti
RV_03.053.24.1{23}  ima indra bharatasya putrA apapitvaM cikiturna prapitvam
RV_03.053.24.2{23}  hinvantyashvamaraNaM na nityaM jyAvAjaM pari NayantyAjau 

RV_03.054.01.1{24}  imaM mahe vidathyAya shUShaM shashvat kR^itva IDyaya pra jabhruH
RV_03.054.01.2{24}  shR^iNotu no damyebhiranIkaiH shR^iNotvagnirdivyairajasraH
RV_03.054.02.1{24}  mahi mahe dive arcA pR^ithivyai kAmo ma ichaJNcarati prajAnan
RV_03.054.02.2{24}  yayorha stome vidatheShu devAH saparyavo mAdayante sacAyoH
RV_03.054.03.1{24}  yuvorR^itaM rodasI satyamastu mahe Shu NaH suvitAya pra bhUtam
RV_03.054.03.2{24}  idaM dive namo agne pR^ithivyai saparyAmi prayasA yAmi ratnam
RV_03.054.04.1{24}  uto hi vAM pUrvyA Avividra R^itAvarI rodasI satyavAcaH
RV_03.054.04.2{24}  narashcid vAM samithe shUrasAtau vavandire pR^ithivi vevidAnAH
RV_03.054.05.1{24}  ko addhA veda ka iha pra vocad devAnachA pathyA kA sameti
RV_03.054.05.2{24}  dadR^ishra eShAmavamA sadAMsi pareShu yA guhyeShu vrateShu
RV_03.054.06.1{25}  kavirnR^icakShA abhi ShImacaShTa R^itasya yonA vighR^ite madantI
RV_03.054.06.2{25}  nAnA cakrAte sadanaM yathA vaH samAnena kratunA saMvidAne
RV_03.054.07.1{25}  samAnyA viyute dUreante dhruve pade tasthaturjAgarUke
RV_03.054.07.2{25}  uta svasArA yuvatI bhavantI Adu bruvAte mithunAni nAma
RV_03.054.08.1{25}  vishvedete janimA saM vivikto maho devAn bibhratI na vyathete
RV_03.054.08.2{25}  ejad dhruvaM patyate vishvamekaM carat patatri viShuNaM vi jAtam
RV_03.054.09.1{25}  sanA purANamadhyemyArAn mahaH piturjaniturjAmi tan naH
RV_03.054.09.2{25}  devAso yatra panitAra evairurau pathi vyute tasthurantaH
RV_03.054.10.1{25}  imaM stomaM rodasI pra bravImy R^idUdarAH shR^iNavannagnijihvAH
RV_03.054.10.2{25}  mitraH samrAjo varuNo yuvAna AdityAsaH kavayaH paprathAnAH
RV_03.054.11.1{26}  hiraNyapANiH savitA sujihvastrirA divo vidathe patyamAnaH
RV_03.054.11.2{26}  deveShu ca savitaH shlokamashrerAdasmabhyamA suvasarvatAtim
RV_03.054.12.1{26}  sukR^it supANiH svavAn R^itAvA devastvaShTAvase tAni nodhAt
RV_03.054.12.2{26}  pUShaNvanta R^ibhavo mAdayadhvamUrdhvagrAvANo adhvaramataShTa
RV_03.054.13.1{26}  vidyudrathA maruta R^iShTimanto divo maryA R^itajAtA ayAsaH
RV_03.054.13.2{26}  sarasvatI shR^iNavan yaj~niyAso dhAtA rayiM sahavIraM turAsaH
RV_03.054.14.1{26}  viShNuM stomAsaH purudasmamarkA bhagasyeva kAriNo yAmani gman
RV_03.054.14.2{26}  urukramaH kakuho yasya pUrvirna mardhanti yuvatayojanitrIH
RV_03.054.15.1{26}  indro vishvairvIryaiH patyamAna ubhe A paprau rodasI mahitvA
RV_03.054.15.2{26}  purandaro vR^itrahA dhR^iShNuSheNaH saMgR^ibhyA na A bharA bhUri pashvaH
RV_03.054.16.1{27}  nAsatyA me pitarA bandhupR^ichA sajAtyamashvinoshcAru nAma
RV_03.054.16.2{27}  yuvaM hi stho rayidau no rayINAM dAtraM rakShethe akavairadabdhA
RV_03.054.17.1{27}  mahat tad vaH kavayashcAru nAma yad dha deva bhavatha vishva indre
RV_03.054.17.2{27}  sakha R^ibhubhiH puruhUta priyebhirimAM dhiyaM sAtaye takShatA naH
RV_03.054.18.1{27}  aryamA No aditiryaj~niyAso.adabdhAni varuNasya vratAni
RV_03.054.18.2{27}  yuyota no anapatyAni gantoH prajAvAn naH pashumAnastu gAtuH
RV_03.054.19.1{27}  devAnAM dUtaH purudha prasUto.anAgAn no vocatu sarvatAtA
RV_03.054.19.2{27}  shR^iNotu naH pR^ithivI dyaurutApaH sUryo nakShatrairurvantarikSham
RV_03.054.20.1{27}  shR^iNvantu no vR^iShaNaH parvatAso dhruvakShemAsa i ayA madantaH
RV_03.054.20.2{27}  Adityairno aditiH shR^iNotu yachantu no marutaH sharmabhadram
RV_03.054.21.1{27}  sadA sugaH pitumAnastu panthA madhva devA oShadhIH sampipR^ikta
RV_03.054.21.2{27}  bhago me agne sakhye na mR^idhyA ud rAyo ashyAM sadanaM purukShoH
RV_03.054.22.1{27}  svadasva havyA samiSho didIhyasmadryak saM mimIhi shravAMsi
RV_03.054.22.2{27}  vishvAnagne pR^itsu ta§ jeShi shatrUnahA vishvA sumanA dIdihI naH 

RV_03.055.01.1{28}  uShasaH pUrvA adha yad vyUShurmahad vi jaj~ne akSharaM pade goH
RV_03.055.01.2{28}  vratA devAnAmupa nu prabhUShan mahad devAnAmasuratvamekam
RV_03.055.02.1{28}  mo ShU No atra juhuranta devA mA pUrve agne pitaraH padaj~nAH
RV_03.055.02.2{28}  purANyoH sadmanoH keturantarma...
RV_03.055.03.1{28}  vi me purutrA patayanti kAmAH shamyachA dIdye pUrvyANi
RV_03.055.03.2{28}  samiddhe agnAv R^itamid vadema ma...
RV_03.055.04.1{28}  samAno rAjA vibhR^itaH purutrA shaye shayAsu prayuto vanAnu
RV_03.055.04.2{28}  anyA vatsaM bharati kSheti mAtA ma...
RV_03.055.05.1{28}  AkShit pUrvAsvaparA anUrut sadyo jAtAsu taruNIShvantaH
RV_03.055.05.2{28}  antarvatIH suvate apravItA ma...
RV_03.055.06.1{29}  shayuH parastAdadha nu dvimAtAbandhanashcarati vatsa ekaH
RV_03.055.06.2{29}  mitrasya tA varuNasya vratAni ma...
RV_03.055.07.1{29}  dvimAtA hotA vidatheShu samrA  anvagraM carati kSheti budhnaH
RV_03.055.07.2{29}  pra raNyAni raNyavAco bharante ma...
RV_03.055.08.1{29}  shUrasyeva yudhyato antamasya pratIcInaM dadR^ishe vishvamAyat
RV_03.055.08.2{29}  antarmatishcarati niShShidhaM gorma...
RV_03.055.09.1{29}  ni veveti palito dUta AsvantarmahAMshcarati rocanena
RV_03.055.09.2{29}  vapUMShi bibhradabhi no vi caShTe ma...
RV_03.055.10.1{29}  viShNurgopAH paramaM pAti pAthaH priyA dhAmAnyamR^itAdadhAnaH
RV_03.055.10.2{29}  agniSh TA vishvA bhuvanAni veda ma...
RV_03.055.11.1{30}  nAnA cakrAte yamyA vapUMShi tayoranyad rocate kR^iShNamanyat
RV_03.055.11.2{30}  shyAvI ca yadaruShI ca svasArau ma...
RV_03.055.12.1{30}  mAtA ca yatra duhitA ca dhenU sabardughe dhApayete samIcI
RV_03.055.12.2{30}  R^itasya te sadasI e antarma...
RV_03.055.13.1{30}  anyasyA vatsaM rihatI mimAya kayA bhuvA ni dadhe dhenurUdhaH
RV_03.055.13.2{30}  R^itasya sA payasApinvate A ma...
RV_03.055.14.1{30}  padyA vaste pururUpA vapUMShyUrdhvA tasthau tryaviM rerihANA
RV_03.055.14.2{30}  R^itasya sadma vi carAmi vidvAn ma...
RV_03.055.15.1{30}  pade iva nihite dasme antastayoranyad guhyamAviranyat
RV_03.055.15.2{30}  sadhrIcInA pathyA sA viShUcI ma...
RV_03.055.16.1{31}  A dhenavo dhunayantAmashishvIH sabardughAH shashayA apradugdhAH
RV_03.055.16.2{31}  navyA-navyA yuvatayo bhavantIrma...
RV_03.055.17.1{31}  yadanyAsu vR^iShabho roravIti so anyasmin yUthe ni dadhAtiretaH
RV_03.055.17.2{31}  sa hi kShapAvAn sa bhagaH sa rAjA ma...
RV_03.055.18.1{31}  vIrasya nu svashvyaM janAsaH pra nu vocAma vidurasya devAH
RV_03.055.18.2{31}  Sho hA yuktAH paJNca-paJNcA vahanti ma...
RV_03.055.19.1{31}  devastvaShTA savitA vishvarUpaH pupoSha prajAH purudhAjajAna
RV_03.055.19.2{31}  imA ca vishvA bhuvanAnyasya ma...
RV_03.055.20.1{31}  mahI samairaccamvA samIcI ubhe te asya vasunA nyR^iShTe
RV_03.055.20.2{31}  shR^iNve vIro vindamAno vasUni ma...
RV_03.055.21.1{31}  imAM ca naH pR^ithivIM vishvadhAyA upa kSheti hitamitro narAjA
RV_03.055.21.2{31}  puraHsadaH sharmasado na vIrA ma...
RV_03.055.22.1{31}  niShShidhvarIsta oShadhIrutApo rayiM ta indra pR^ithivI bibharti
RV_03.055.22.2{31}  sakhAyaste vAmabhAjaH syAma ma... 

RV_03.056.01.1{01}  na tA minanti mAyino na dhIrA vratA devAnAM prathamA dhruvANi
RV_03.056.01.2{01}  na rodasI adruhA vedyAbhirna parvatA niname tasthivAMsaH
RV_03.056.02.1{01}  ShaD bhArAneko acaran bibharty R^itaM varShiShThamupa gAva AguH tisro mahIruparAstasthuratyA guhA dve nihitedarshyekA
RV_03.056.03.1{01}  tripAjasyo vR^iShabho vishvarUpa uta tryudhA purudha prajAvAn
RV_03.056.03.2{01}  tryanIkaH patyate mAhinAvAn sa retodhA vR^iShabhaH shashvatInAm
RV_03.056.04.1{01}  abhIka AsAM padavIrabodhyAdityAnAmahve cAru nAma
RV_03.056.04.2{01}  ApashcidasmA aramanta devIH pR^ithag vrajantIH pari ShImavR^iJNjan
RV_03.056.05.1{01}  trI ShadhasthA sindhavastriH kavInAmuta trimAtA vidatheShu samrAT
RV_03.056.05.2{01}  R^itAvarIryoShaNAstisro apyAstrirA divo vidathe patyamAnAH
RV_03.056.06.1{01}  trirA divaH savitarvAryANi dive-diva A suva trirno ahnaH
RV_03.056.06.2{01}  tridhAtu rAya A suvA vasUni bhaga trAtardhiShaNe sAtaye dhAH
RV_03.056.07.1{01}  trirA divaH savitA soShavIti rAjAnA mitrAvaruNA supANI
RV_03.056.07.2{01}  Apashcidasya rodasI cidurvI ratnaM bhikShanta savituH savAya
RV_03.056.08.1{01}  triruttamA dUNashA rocanAni trayo rAjantyasurasya vIrAH
RV_03.056.08.2{01}  R^itAvAna iShirA dU abhAsastrirA divo vidathe santu devAH 

RV_03.057.01.1{02}  pra me vivikvAnavidan manIShAM dhenuM carantIM prayutAmagopAm
RV_03.057.01.2{02}  sadyashcid yA duduhe bhUri dhAserindrastadagniH panitAro asyAH
RV_03.057.02.1{02}  indraH su pUShA vR^iShaNA suhastA divo na prItAH shashayaM duduhre
RV_03.057.02.2{02}  vishve yadasyAM raNayanta devAH pra vo.atra vasavaH sumnamashyAm
RV_03.057.03.1{02}  yA jAmayo vR^iShNa ichanti shaktiM namasyantIrjAnate garbhamasmin
RV_03.057.03.2{02}  achA putraM dhenavo vAvashAnA mahashcaranti bibhrataM vapUMShi
RV_03.057.04.1{02}  achA vivakmi rodasI sumeke grAvNo yujAno adhvare manIShA
RV_03.057.04.2{02}  imA u te manave bhUrivArA UrdhvA bhavanti darshatA yajatrAH
RV_03.057.05.1{02}  yA te jihvA madhumatI sumedhA agne deveShUcyata urUcI
RV_03.057.05.2{02}  tayeha vishvAnavase yajatrAnA sAdaya pAyayA cA madhUni
RV_03.057.06.1{02}  yA te agne parvatasyeva dhArAsashcantI pIpayad deva citrA
RV_03.057.06.2{02}  tAmasmabhyaM pramatiM jAtavedo vaso rAsva sumatiM vishvajanyAm 

RV_03.058.01.1{03}  dhenuH pratnasya kAmyaM duhAnAntaH putrashcarati dakShiNAyAH
RV_03.058.01.2{03}  A dyotaniM vahati shubhrayAmoShasa stomo ashvinAvajIgaH
RV_03.058.02.1{03}  suyug vahanti prati vAM R^itenordhvA bhavanti pitareva medhAH
RV_03.058.02.2{03}  jarethAmasmad vi paNermahIShAM yuvoravashcakR^imA yAtamarvAk
RV_03.058.03.1{03}  suyugbhirashvaiH suvR^itA rathena dasrAvimaM shR^iNutaM shlokamadreH
RV_03.058.03.2{03}  kimaN^ga vAM pratyavartiM gamiShThAhurviprAso ashvinA purAjAH
RV_03.058.04.1{03}  A manyethAmA gataM kaccidevairvishve janAso ashvinA havante
RV_03.058.04.2{03}  imA hi vAM goR^ijIkA madhUni pra mitrAso na dadurusro agre
RV_03.058.05.1{03}  tiraH purU cidashvinA rajAMsyAN^gUSho vAM maghavAnA janeShu
RV_03.058.05.2{03}  eha yAtaM pathibhirdevayAnairdasrAvime vAM nidhayo madhUnAm
RV_03.058.06.1{04}  purANamokaH sakhyaM shivaM vAM yuvornarA draviNaM jahnAvyAm
RV_03.058.06.2{04}  punaH kR^iNvAnAH sakhyA shivAni madhvA mademasaha nU samAnAH
RV_03.058.07.1{04}  ashvinA vAyunA yuvaM sudakShA niyudbhiSh ca sajoShasA yuvAnA
RV_03.058.07.2{04}  nAsatyA tiroahnyaM juShANA somaM pibatamasridhA sudAnU
RV_03.058.08.1{04}  ashvinA pari vAmiShaH purUcIrIyurgIrbhiryatamAnA amR^idhrAH
RV_03.058.08.2{04}  ratho ha vAM R^itajA adrijUtaH pari dyAvApR^ithivI yAti sadyaH
RV_03.058.09.1{04}  ashvinA madhuShuttamo yuvAkuH somastaM pAtamA gataM duroNe
RV_03.058.09.2{04}  ratho ha vAM bhUri varpaH karikrat sutAvato niShkR^itamAgamiShThaH 

RV_03.059.01.1{05}  mitro janAn yAtayati bruvANo mitro dAdhAra pR^ithivImuta dyAm
RV_03.059.01.2{05}  mitraH kR^iShTIranimiShAbhi caShTe mitrAya havyaMghR^itavajjuhota
RV_03.059.02.1{05}  pra sa mitra marto astu prayasvAn yasta Aditya shikShati vratena
RV_03.059.02.2{05}  na hanyate na jIyate tvoto nainamaMho ashnotyantito na dUrAt
RV_03.059.03.1{05}  anamIvAsa i ayA madanto mitaj~navo varimannA pR^ithivyAH
RV_03.059.03.2{05}  Adityasya vratamupakShiyanto vayaM mitrasya sumatau syAma
RV_03.059.04.1{05}  ayaM mitro namasyaH sushevo rAjA sukShatro ajaniShTa vedhAH
RV_03.059.04.2{05}  tasya vayaM ...
RV_03.059.05.1{05}  mahAnAdityo namasopasadyo yAtayajjano gR^iNate sushevaH
RV_03.059.05.2{05}  tasmA etat panyatamAya juShTamagnau mitrAya havirA juhota
RV_03.059.06.1{06}  mitrasya carShaNIdhR^ito.avo devasya sAnasi
RV_03.059.06.2{06}  dyumnaM citrashravastamam
RV_03.059.07.1{06}  abhi yo mahinA divaM mitro babhUva saprathAH
RV_03.059.07.2{06}  abhi shravobhiH pR^ithivIm
RV_03.059.08.1{06}  mitrAya paJNca yemire janA abhiShTishavase
RV_03.059.08.2{06}  sa devAn vishvAn bibharti
RV_03.059.09.1{06}  mitro deveShvAyuShu janAya vR^iktabarhiShe
RV_03.059.09.2{06}  iSha iShTavratAakaH 

RV_03.060.01.1{07}  iheha vo manasA bandhutA nara ushijo jagmurabhi tAni vedasA
RV_03.060.01.2{07}  yAbhirmAyAbhiH pratijUtivarpasaH saudhanvanA yaj~niyaM bhAgamAnasha
RV_03.060.02.1{07}  yAbhiH shacIbhishcamasAnapiMshata yayA dhiyA gAmariNIta carmaNaH
RV_03.060.02.2{07}  yena harI manasA niratakShata tena devatvaM R^ibhavaH samAnasha
RV_03.060.03.1{07}  indrasya sakhyaM R^ibhavaH samAnashurmanornapAto apaso dadhanvire
RV_03.060.03.2{07}  saudhanvanAso amR^itatvamerire viShTvI shamIbhiH sukR^itaH sukR^ityayA
RV_03.060.04.1{07}  indreNa yAtha sarathaM sute sacAnatho vashAnAM bhavathAsaha shriyA
RV_03.060.04.2{07}  na vaH pratimai sukR^itAni vAghataH saudhanvanA R^ibhavo vIryANi ca
RV_03.060.05.1{07}  indra R^ibhubhirvAjavadbhiH samukShitaM sutaM somamA vR^iShasvA gabhastyoH
RV_03.060.05.2{07}  dhiyeShito maghavan dAshuSho gR^ihe saudhanvanebhiH saha matsvA nR^ibhiH
RV_03.060.06.1{07}  indra R^ibhumAn vAjavAn matsveha no.asmin savane shacyA puruShTuta
RV_03.060.06.2{07}  imAni tubhyaM svasarANi yemire vratA devAnAM manuShashca dharmabhiH
RV_03.060.07.1{07}  indra R^ibhubhirvAjibhirvAjayanniha stomaM jariturupa yAhi yaj~niyam
RV_03.060.07.2{07}  shataM ketebhiriShirebhirAyave sahasraNIthoadhvarasya homani 

RV_03.061.01.1{08}  uSho vAjena vAjini pracetA stomaM juShasva gR^iNato maghoni
RV_03.061.01.2{08}  purANI devi yuvatiH purandhiranu vrataM carasi vishvavAre
RV_03.061.02.1{08}  uSho devyamartyA vi bhAhi candrarathA sUnR^itA IrayantI
RV_03.061.02.2{08}  A tvA vahantu suyamAso ashvA hiraNyavarNAM pR^ithupAjaso ye
RV_03.061.03.1{08}  uShaH pratIcI bhuvanAni vishvordhvA tiShThasyamR^itasya ketuH
RV_03.061.03.2{08}  samAnamarthaM caraNIyamAnA cakramiva navyasyA vavR^itsva
RV_03.061.04.1{08}  ava syUmeva cinvatI maghonyuShA yAti svasarasya patnI
RV_03.061.04.2{08}  svarjanantI subhagA sudaMsA AntAd divaH papratha A pR^ithivyAH
RV_03.061.05.1{08}  achA vo devImuShasaM vibhAtIM pra vo bharadhvaM namasA suvR^iktim
RV_03.061.05.2{08}  UrdhvaM madhudhA divi pAjo ashret pra rocanA ruruce raNvasandR^ik
RV_03.061.06.1{08}  R^itAvarI divo arkairabodhyA revatI rodasI citramasthAt
RV_03.061.06.2{08}  AyatImagna uShasaM vibhAtIM vAmameShi draviNaM bhikShamANaH
RV_03.061.07.1{08}  R^itasya budhna uShasAmiShaNyan vR^iShA mahI rodasI A vivesha
RV_03.061.07.2{08}  mahI mitrasya varuNasya mAyA candreva bhAnuM vi dadhe purutrA 

RV_03.062.01.1{09}  imA u vAM bhR^imayo manyamAnA yuvAvate na tujyA abhUvan
RV_03.062.01.2{09}  kva tyadindrAvaruNA yasho vAM yena smA sinaM bharathaH sakhibhyaH
RV_03.062.02.1{09}  ayamu vAM purutamo rayIyaJNchashvattamamavase johavIti
RV_03.062.02.2{09}  sajoShAvindrAvaruNA marudbhirdivA pR^ithivyA shR^iNutaM havamme
RV_03.062.03.1{09}  asme tadindrAvaruNA vasu ShyAdasme rayirmarutaH sarvavIraH
RV_03.062.03.2{09}  asmAn varUtrIH sharaNairavantvasmAn hotrA bhAratI dakShiNAbhiH
RV_03.062.04.1{09}  bR^ihaspate juShasva no havyAni vishvadevya
RV_03.062.04.2{09}  rAsva ratnAni dAshuShe
RV_03.062.05.1{09}  shucimarkairbR^ihaspatimadhvareShu namasyata
RV_03.062.05.2{09}  anAmyoja Acake
RV_03.062.06.1{10}  vR^iShabhaM carShaNInAM vishvarUpamadAbhyam
RV_03.062.06.2{10}  bR^ihaspatiMvareNyam
RV_03.062.07.1{10}  iyaM te pUShannAghR^iNe suShTutirdeva navyasI
RV_03.062.07.2{10}  asmAbhistubhyaM shasyate
RV_03.062.08.1{10}  tAM juShasva giraM mama vAjayantImavA dhiyam
RV_03.062.08.2{10}  vadhUyuriva yoShaNAm
RV_03.062.09.1{10}  yo vishvAbhi vipashyati bhuvanA saM ca pashyati
RV_03.062.09.2{10}  sa naH pUShAvitA bhuvat
RV_03.062.10.1{10}  tat saviturvareNyaM bhargo devasya dhImahi
RV_03.062.10.2{10}  dhiyo yo naH pracodayAt
RV_03.062.11.1{11}  devasya saviturvayaM vAjayantaH purandhyA
RV_03.062.11.2{11}  bhagasya rAtimImahe
RV_03.062.12.1{11}  devaM naraH savitAraM viprA yaj~naiH suvR^iktibhiH
RV_03.062.12.2{11}  namasyanti dhiyeShitAH
RV_03.062.13.1{11}  somo jigAti gAtuvid devAnAmeti niShkR^itam
RV_03.062.13.2{11}  R^itasya yonimAsadam
RV_03.062.14.1{11}  somo asmabhyaM dvipade catuShpade ca pashave
RV_03.062.14.2{11}  anamIvA iShas karat
RV_03.062.15.1{11}  asmAkamAyurvardhayannabhimAtIH sahamAnaH
RV_03.062.15.2{11}  somaH sadhasthamAsadat
RV_03.062.16.1{11}  A no mitrAvaruNA ghR^itairgavyUtimukShatam
RV_03.062.16.2{11}  madhvA rajAMsi sukratU
RV_03.062.17.1{11}  urushaMsA namovR^idhA mahnA dakShasya rAjathaH
RV_03.062.17.2{11}  drAghiShThAbhiH shucivratA
RV_03.062.18.1{11}  gR^iNAnA jamadagninA yonAv R^itasya sIdatam
RV_03.062.18.2{11}  pAt0M somaM0R^itAvR^idhA 
