RGVEDA 1



% EXCERPTS FROM README:

% The edition used was that of Aufrecht, 1877. Apparently the edition was 
% compiled by H.S. Ananthanarayana and W. P. Lehman. 
% It is a "research-only" text. 
% Reputedly, it was verified against Grassmann, 1876-77.


THE MODIFIED VERSE NUMBERING:

two digits for Mandala.
three digits for Sukta.
two digits for verse.
one digit for line.
{two digits for varga}

e.g.: 01.001.01.1{01}


******************************************************************
NOTE: The original encoding of this e-text emulates Nagari script.
Therefore word boundaries are not always spaced.
******************************************************************


___________________________________________________________________

THIS TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.
            
Text converted to Ronald E. Emmerick's encoding for WordPerfect 5.1 DOS 
and related utility programmes BHELA, CARAKA etc. (DOS versions):
            
description             character  =ASCII
            
long a                  A             195
long A                  ˘             249
long i                  I             197
long I                  ˝             253
long u                  U             198
long U                  Ù             244
vocalic r               R^i             173
vocalic R               „             227
long vocalic r          Ã             204
vocalic l                             202
long vocalic l          À             203
velar n                 «             199
velar N                 ß             167
palatal n               §             164
palatal N               •             165
retroflex t             T             194
retroflex T             Ë             232
retroflex d             D             172
retroflex D             ÷             214
retroflex n             N             239
retroflex N             ◊             215
palatal s               sh             211
palatal S               ¡             193
retroflex s             Sh             171
retroflex S             Â             229
anusvara                M             230
capital anusvara        ı             245
visarga                 H             247
capital visarga         Í             234

Other characters of the REE encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of REE and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________



RV_01.001.01.1{01}  agnimI e purohitaM yaj~nasya devaM R^itvIjam
RV_01.001.01.2{01}  hotAraM ratnadhAtamam
RV_01.001.02.1{01}  agniH pUrvebhirR^iShibhirIDyo nUtanairuta
RV_01.001.02.2{01}  sa devAneha vakShati
RV_01.001.03.1{01}  agninA rayimashnavat poShameva dive-dive
RV_01.001.03.2{01}  yashasaM vIravattamam
RV_01.001.04.1{01}  agne yaM yaj~namadhvaraM vishvataH paribhUrasi
RV_01.001.04.2{01}  sa iddeveShu gachati
RV_01.001.05.1{01}  agnirhotA kavikratuH satyashcitrashravastamaH
RV_01.001.05.2{01}  devo devebhirA gamat
RV_01.001.06.1{02}  yadaN^ga dAshuShe tvamagne bhadraM kariShyasi
RV_01.001.06.2{02}  tavet tat satyamaN^giraH
RV_01.001.07.1{02}  upa tvAgne dive-dive doShAvastardhiyA vayam
RV_01.001.07.2{02}  namo bharanta emasi
RV_01.001.08.1{02}  rAjantamadhvarANAM gopAM R^itasya dIdivim
RV_01.001.08.2{02}  vardhamAnaMsve dame
RV_01.001.09.1{02}  sa naH piteva sUnave.agne sUpAyano bhava
RV_01.001.09.2{02}  sacasvA naH svastaye 

RV_01.002.01.1{03}  vAyavA yAhi darshateme somA araMkR^itAH
RV_01.002.01.2{03}  teShAM pAhi shrudhI havam
RV_01.002.02.1{03}  vAya ukthebhirjarante tvAmachA jaritAraH
RV_01.002.02.2{03}  sutasomA aharvidaH
RV_01.002.03.1{03}  vAyo tava prapR^iJNcatI dhenA jigAti dAshuShe
RV_01.002.03.2{03}  urUcI somapItaye
RV_01.002.04.1{03}  indravAyU ime sutA upa prayobhirA gatam
RV_01.002.04.2{03}  indavo vAmushanti hi
RV_01.002.05.1{03}  vAyavindrashca cetathaH sutAnAM vAjinIvasU
RV_01.002.05.2{03}  tAvA yAtamupa dravat
RV_01.002.06.1{04}  vAyavindrashca sunvata A yAtamupa niShkR^itam
RV_01.002.06.2{04}  makShvitthA dhiyA narA
RV_01.002.07.1{04}  mitraM huve pUtadakShaM varuNaM ca rishAdasam
RV_01.002.07.2{04}  dhiyaM ghR^itAcIM sAdhantA
RV_01.002.08.1{04}  R^itena mitrAvaruNAv R^itAvR^idhAv R^itaspR^ishA
RV_01.002.08.2{04}  kratuM bR^ihantamAshAthe
RV_01.002.09.1{04}  kavI no mitrAvaruNA tuvijAtA urukShayA
RV_01.002.09.2{04}  dakShaM dadhAte apasam 

RV_01.003.01.1{05}  ashvinA yajvarIriSho dravatpANI shubhas patI
RV_01.003.01.2{05}  purubhujAcanasyatam
RV_01.003.02.1{05}  ashvinA purudaMsasA narA shavIrayA dhiyA
RV_01.003.02.2{05}  dhiShNyA vanataM giraH
RV_01.003.03.1{05}  dasrA yuvAkavaH sutA nAsatyA vR^iktabarhiShaH
RV_01.003.03.2{05}  A yAtaMrudravartanI
RV_01.003.04.1{05}  indrA yAhi citrabhAno sutA ime tvAyavaH
RV_01.003.04.2{05}  aNvIbhistanA pUtAsaH
RV_01.003.05.1{05}  indrA yAhi dhiyeShito viprajUtaH sutAvataH
RV_01.003.05.2{05}  upa brahmANi vAghataH
RV_01.003.06.1{05}  indrA yAhi tUtujAna upa brahmANi harivaH
RV_01.003.06.2{05}  sute dadhiShvanashcanaH
RV_01.003.07.1{06}  omAsashcarShaNIdhR^ito vishve devAsa A gata
RV_01.003.07.2{06}  dAshvAMso dAshuShaH sutam
RV_01.003.08.1{06}  vishve devAso apturaH sutamA ganta tUrNayaH
RV_01.003.08.2{06}  usrA ivasvasarANi
RV_01.003.09.1{06}  vishve devAso asridha ehimAyAso adruhaH
RV_01.003.09.2{06}  medhaM juShanta vahnayaH
RV_01.003.10.1{06}  pAvakA naH sarasvatI vAjebhirvAjinIvatI
RV_01.003.10.2{06}  yaj~naM vaShTu dhiyAvasuH
RV_01.003.11.1{06}  codayitrI sUnR^itAnAM cetantI sumatInAm
RV_01.003.11.2{06}  yaj~naM dadhe sarasvatI
RV_01.003.12.1{06}  maho arNaH sarasvatI pra cetayati ketunA
RV_01.003.12.2{06}  dhiyo vishvA vi rAjati 

RV_01.004.01.1{07}  surUpakR^itnumUtaye sudughAmiva goduhe
RV_01.004.01.2{07}  juhUmasi dyavi-dyavi
RV_01.004.02.1{07}  upa naH savanA gahi somasya somapAH piba
RV_01.004.02.2{07}  godA id revatomadaH
RV_01.004.03.1{07}  athA te antamAnAM vidyAma sumatInAm
RV_01.004.03.2{07}  mA no ati khya Agahi
RV_01.004.04.1{07}  parehi vigramastR^itamindraM pR^ichA vipashcitam
RV_01.004.04.2{07}  yaste sakhibhya A varam
RV_01.004.05.1{07}  uta bruvantu no nido niranyatashcidArata
RV_01.004.05.2{07}  dadhAnA indra id duvaH
RV_01.004.06.1{08}  uta naH subhagAnarirvoceyurdasma kR^iShTayaH
RV_01.004.06.2{08}  syAmedindrasya sharmaNi
RV_01.004.07.1{08}  emAshumAshave bhara yaj~nashriyaM nR^imAdanam
RV_01.004.07.2{08}  patayan mandayatsakham
RV_01.004.08.1{08}  asya pItvA shatakrato ghano vR^itrANAmabhavaH
RV_01.004.08.2{08}  prAvo vAjeShu vAjinam
RV_01.004.09.1{08}  taM tvA vAjeShu vAjinaM vAjayAmaH shatakrato
RV_01.004.09.2{08}  dhanAnAmindra sAtaye
RV_01.004.10.1{08}  yo rAyo.avanirmahAn supAraH sunvataH sakhA
RV_01.004.10.2{08}  tasmA indrAya gAyata 

RV_01.005.01.1{09}  A tvetA ni ShIdatendramabhi pra gAyata
RV_01.005.01.2{09}  sakhAya stomavAhasaH
RV_01.005.02.1{09}  purUtamaM purUNAmIshAnaM vAryANAm
RV_01.005.02.2{09}  indraM some sacA sute
RV_01.005.03.1{09}  sa ghA no yoga A bhuvat sa rAye sa purandhyAm
RV_01.005.03.2{09}  gamad vAjebhirA sa naH
RV_01.005.04.1{09}  yasya saMsthe na vR^iNvate harI samatsu shatravaH
RV_01.005.04.2{09}  tasmA indrAya gAyata
RV_01.005.05.1{09}  sutapAvne sutA ime shucayo yanti vItaye
RV_01.005.05.2{09}  somAso dadhyAshiraH
RV_01.005.06.1{10}  tvaM sutasya pItaye sadyo vR^iddho ajAyathAH
RV_01.005.06.2{10}  indra jyaiShThyAya sukrato
RV_01.005.07.1{10}  A tvA vishantvAshavaH somAsa indra girvaNaH
RV_01.005.07.2{10}  shaM te santu pracetase
RV_01.005.08.1{10}  tvAM stomA avIvR^idhan tvAmukthA shatakrato
RV_01.005.08.2{10}  tvAM vardhantu no giraH
RV_01.005.09.1{10}  akShitotiH sanedimaM vAjamindraH sahasriNam
RV_01.005.09.2{10}  yasmin vishvAni pauMsyA
RV_01.005.10.1{10}  mA no martA abhi druhan tanUnAmindra girvaNaH
RV_01.005.10.2{10}  IshAno yavayA vadham 

RV_01.006.01.1{11}  yuJNjanti bradhnamaruShaM carantaM pari tasthuShaH
RV_01.006.01.2{11}  rocanterocanA divi
RV_01.006.02.1{11}  yuJNjantyasya kAmyA harI vipakShasA rathe
RV_01.006.02.2{11}  shoNA dhR^iShNU nR^ivAhasA
RV_01.006.03.1{11}  ketuM kR^iNvannaketave pesho maryA apeshase
RV_01.006.03.2{11}  samuShadbhirajAyathAH
RV_01.006.04.1{11}  Adaha svadhAmanu punargarbhatvamerire
RV_01.006.04.2{11}  dadhAnA nAmayaj~niyam
RV_01.006.05.1{11}  vI u cidArujatnubhirguhA cidindra vahnibhiH
RV_01.006.05.2{11}  avinda usriyA anu
RV_01.006.06.1{12}  devayanto yathA matimachA vidadvasuM giraH
RV_01.006.06.2{12}  mahAmanUShata shrutam
RV_01.006.07.1{12}  indreNa saM hi dR^ikShase saMjagmAno abibhyuShA
RV_01.006.07.2{12}  mandU samAnavarcasA
RV_01.006.08.1{12}  anavadyairabhidyubhirmakhaH sahasvadarcati
RV_01.006.08.2{12}  gaNairindrasya kAmyaiH
RV_01.006.09.1{12}  ataH parijmannA gahi divo vA rocanAdadhi
RV_01.006.09.2{12}  samasminnR^iJNjate giraH
RV_01.006.10.1{12}  ito vA sAtimImahe divo vA pArthivAdadhi
RV_01.006.10.2{12}  indraM mahovA rajasaH 

RV_01.007.01.1{13}  indramid gAthino bR^ihadindramarkebhirarkiNaH
RV_01.007.01.2{13}  indraM vANIranUShata
RV_01.007.02.1{13}  indra id dharyoH sacA sammishla A vacoyujA
RV_01.007.02.2{13}  indro vajrIhiraNyayaH
RV_01.007.03.1{13}  indro dIrghAya cakShasa A sUryaM rohayad divi
RV_01.007.03.2{13}  vi gobhiradrimairayat
RV_01.007.04.1{13}  indra vAjeShu no.ava sahasrapradhaneShu ca
RV_01.007.04.2{13}  ugra ugrAbhirUtibhiH
RV_01.007.05.1{13}  indraM vayaM mahAdhana indramarbhe havAmahe
RV_01.007.05.2{13}  yujaM vR^itreShu vajriNam
RV_01.007.06.1{14}  sa no vR^iShannamuM caruM satrAdAvannapA vR^idhi
RV_01.007.06.2{14}  asmabhyamapratiShkutaH
RV_01.007.07.1{14}  tuJNje-tuJNje ya uttare stomA indrasya vajriNaH
RV_01.007.07.2{14}  na vindheasya suShTutim
RV_01.007.08.1{14}  vR^iShA yUtheva vaMsagaH kR^iShTIriyartyojasA
RV_01.007.08.2{14}  IshAno apratiShkutaH
RV_01.007.09.1{14}  ya ekashcarShaNInAM vasUnAmirajyati
RV_01.007.09.2{14}  indraH paJNca ksitInAm
RV_01.007.10.1{14}  indraM vo vishvatas pari havAmahe janebhyaH
RV_01.007.10.2{14}  asmAkamastu kevalaH 

RV_01.008.01.1{15}  endra sAnasiM rayiM sajitvAnaM sadAsaham
RV_01.008.01.2{15}  varShiShThamUtaye bhara
RV_01.008.02.1{15}  ni yena muShTihatyayA ni vR^itrA ruNadhAmahai
RV_01.008.02.2{15}  tvotAso nyarvatA
RV_01.008.03.1{15}  indra tvotAsa A vayaM vajraM ghanA dadImahi
RV_01.008.03.2{15}  jayema saM yudhi spR^idhaH
RV_01.008.04.1{15}  vayaM shUrebhirastR^ibhirindra tvayA yujA vayam
RV_01.008.04.2{15}  sAsahyAma pR^itanyataH
RV_01.008.05.1{15}  mahAnindraH parashca nu mahitvamastu vajriNe
RV_01.008.05.2{15}  dyaurnaprathinA shavaH
RV_01.008.06.1{16}  samohe vA ya Ashata narastokasya sanitau
RV_01.008.06.2{16}  viprAso vA dhiyAyavaH
RV_01.008.07.1{16}  yaH kukShiH somapAtamaH samudra iva pinvate
RV_01.008.07.2{16}  urvIrApo na kAkudaH
RV_01.008.08.1{16}  evA hyasya sUnR^itA virapshI gomatI mahI
RV_01.008.08.2{16}  pakvA shAkhA na dAshuShe
RV_01.008.09.1{16}  evA hi te vibhUtaya Utaya indra mAvate
RV_01.008.09.2{16}  sadyashcit santidAshuShe
RV_01.008.10.1{16}  evA hyasya kAmyA stoma ukthaM ca shaMsyA
RV_01.008.10.2{16}  indrAya somapItaye 

RV_01.009.01.1{17}  indrehi matsyandhaso vishvebhiH somaparvabhiH
RV_01.009.01.2{17}  mahAnabhiShTirojasA
RV_01.009.02.1{17}  emenaM sR^ijatA sute mandimindrAya mandine
RV_01.009.02.2{17}  cakriM vishvAni cakraye
RV_01.009.03.1{17}  matsvA sushipra mandibhiH stomebhirvishvacarShaNe
RV_01.009.03.2{17}  sacaiShusavaneShvA
RV_01.009.04.1{17}  asR^igramindra te giraH prati tvAmudahAsata
RV_01.009.04.2{17}  ajoShA vR^iShabhaM patim
RV_01.009.05.1{17}  saM codaya citramarvAg rAdha indra vareNyam
RV_01.009.05.2{17}  asadit te vibhu prabhu
RV_01.009.06.1{18}  asmAn su tatra codayendra rAye rabhasvataH
RV_01.009.06.2{18}  tuvidyumna yashasvataH
RV_01.009.07.1{18}  saM gomadindra vAjavadasme pR^ithu shravo bR^ihat
RV_01.009.07.2{18}  vishvAyurdhehyakShitam
RV_01.009.08.1{18}  asme dhehi shravo bR^ihad dyumnaM sahasrasAtamam
RV_01.009.08.2{18}  indra tA rathinIriShaH
RV_01.009.09.1{18}  vasorindraM vasupatiM gIrbhirgR^iNanta R^igmiyam
RV_01.009.09.2{18}  homa gantAramUtaye
RV_01.009.10.1{18}  sute-sute nyokase bR^ihad bR^ihata edariH
RV_01.009.10.2{18}  indrAya shUShamarcati 

RV_01.010.01.1{19}  gAyanti tvA gAyatriNo.arcantyarkamarkiNaH
RV_01.010.01.2{19}  brahmANastvA shatakrata ud vaMshamiva yemire
RV_01.010.02.1{19}  yat sAnoH sAnumAruhad bhUryaspaShTa kartvam
RV_01.010.02.2{19}  tadindro arthaM cetati yUthena vR^iShNirejati
RV_01.010.03.1{19}  yukShvA hi keshinA harI vR^iShaNA kakShyaprA
RV_01.010.03.2{19}  athA na indra somapA girAmupashrutiM cara
RV_01.010.04.1{19}  ehi stomAnabhi svarAbhi gR^iNIhyA ruva
RV_01.010.04.2{19}  brahma ca no vasosacendra yaj~naM ca vardhaya
RV_01.010.05.1{19}  ukthamindrAya shaMsyaM vardhanaM puruniShShidhe
RV_01.010.05.2{19}  shakro yathA suteShu No rAraNat sakhyeShu ca
RV_01.010.06.1{19}  tamit sakhitva Imahe taM rAye taM suvIrye
RV_01.010.06.2{19}  sa shakra uta naH shakadindro vasu dayamAnaH
RV_01.010.07.1{20}  suvivR^itaM sunirajamindra tvAdAtamid yashaH
RV_01.010.07.2{20}  gavAmapavrajaM vR^idhi kR^iNuShva rAdho adrivaH
RV_01.010.08.1{20}  nahi tvA rodasI ubhe R^ighAyamANaminvataH
RV_01.010.08.2{20}  jeShaH svarvatIrapaH saM gA asmabhyaM dhUnuhi
RV_01.010.09.1{20}  AshrutkarNa shrudhI havaM nU cid dadhiShva me giraH
RV_01.010.09.2{20}  indra stomamimaM mama kR^iShvA yujashcidantaram
RV_01.010.10.1{20}  vidmA hi tvA vR^iShantamaM vAjeShu havanashrutam
RV_01.010.10.2{20}  vR^iShantamasya hUmaha UtiM sahasrasAtamAm
RV_01.010.11.1{20}  A tU na indra kaushika mandasAnaH sutaM piba
RV_01.010.11.2{20}  navyamAyuHpra sU tira kR^idhI sahasrasAM R^iShim
RV_01.010.12.1{20}  pari tvA girvaNo gira imA bhavantu vishvataH
RV_01.010.12.2{20}  vR^iddhAyumanu vR^iddhayo juShTA bhavantu juShTayaH 

RV_01.011.01.1{21}  indraM vishvA avIvR^idhan samudravyacasaM giraH
RV_01.011.01.2{21}  rathItamaMrathInAM vAjAnAM satpatiM patim
RV_01.011.02.1{21}  sakhye ta indra vAjino mA bhema shavasas pate
RV_01.011.02.2{21}  tvAmabhi praNonumo jetAramaparAjitam
RV_01.011.03.1{21}  pUrvIrindrasya rAtayo na vi dasyantyUtayaH
RV_01.011.03.2{21}  yadI vAjasya gomata stotR^ibhyo maMhate magham
RV_01.011.04.1{21}  purAM bhinduryuvA kaviramitaujA ajAyata
RV_01.011.04.2{21}  indro vishvasyakarmaNo dhartA vajrI puruShTutaH
RV_01.011.05.1{21}  tvaM valasya gomato.apAvaradrivo bilam
RV_01.011.05.2{21}  tvAM devA abibhyuShastujyamAnAsa AviShuH
RV_01.011.06.1{21}  tavAhaM shUra rAtibhiH pratyAyaM sindhumAvadan
RV_01.011.06.2{21}  upAtiShThanta girvaNo viduSh Te tasya kAravaH
RV_01.011.07.1{21}  mAyAbhirindra mAyinaM tvaM shuShNamavAtiraH
RV_01.011.07.2{21}  viduSh Te tasya medhirAsteShAM shravAMsyut tira
RV_01.011.08.1{21}  indramIshAnamojasAbhi stomA anUShata
RV_01.011.08.2{21}  sahasraM yasya rAtaya uta vA santi bhUyasIH 

RV_01.012.01.1{22}  agniM dUtaM vR^iNImahe hotAraM vishvavedasam
RV_01.012.01.2{22}  asya yaj~nasya sukratum
RV_01.012.02.1{22}  agnim-agniM havImabhiH sadA havanta vishpatim
RV_01.012.02.2{22}  havyavAhaM purupriyam
RV_01.012.03.1{22}  agne devAnihA vaha jaj~nAno vR^iktabarhiShe
RV_01.012.03.2{22}  asi hotA na IDyaH
RV_01.012.04.1{22}  tAnushato vi bodhaya yadagne yAsi dUtyam
RV_01.012.04.2{22}  devairA satsi barhiShi
RV_01.012.05.1{22}  ghR^itAhavana dIdivaH prati Shma riShato daha
RV_01.012.05.2{22}  agne tvaM rakShasvinaH
RV_01.012.06.1{22}  agninAgniH samidhyate kavirgR^ihapatiryuvA
RV_01.012.06.2{22}  havyavAD juhvAsyaH
RV_01.012.07.1{23}  kavimagnimupa stuhi satyadharmANamadhvare
RV_01.012.07.2{23}  devamamIvacAtanam
RV_01.012.08.1{23}  yastvAmagne haviShpatirdUtaM deva saparyati
RV_01.012.08.2{23}  tasya sma prAvitA bhava
RV_01.012.09.1{23}  yo agniM devavItaye haviShmAnAvivAsati
RV_01.012.09.2{23}  tasmai pAvaka mR^i aya
RV_01.012.10.1{23}  sa naH pAvaka dIdivo.agne devAnihA vaha
RV_01.012.10.2{23}  upa yaj~naM havishca naH
RV_01.012.11.1{23}  sa na stavAna A bhara gAyatreNa navIyasA
RV_01.012.11.2{23}  rayiM vIravatImiSham
RV_01.012.12.1{23}  agne shukreNa shociShA vishvAbhirdevahUtibhiH
RV_01.012.12.2{23}  imaM stomaM juShasva naH 

RV_01.013.01.1{24}  susamiddho na A vaha devAnagne haviShmate
RV_01.013.01.2{24}  hotaH pAvaka yakShi ca
RV_01.013.02.1{24}  madhumantaM tanUnapAd yaj~naM deveShu naH kave
RV_01.013.02.2{24}  adyA kR^iNuhi vItaye
RV_01.013.03.1{24}  narAshaMsamiha priyamasmin yaj~na upa hvaye
RV_01.013.03.2{24}  madhujihvaMhaviShkR^itam
RV_01.013.04.1{24}  agne sukhatame rathe devAnI ita A vaha
RV_01.013.04.2{24}  asi hotA manurhitaH
RV_01.013.05.1{24}  stR^iNIta barhirAnuShag ghR^itapR^iShThaM manIShiNaH
RV_01.013.05.2{24}  yatrAmR^itasya cakShaNam
RV_01.013.06.1{24}  vi shrayantAM R^itAvR^idho dvAro devIrasashcataH
RV_01.013.06.2{24}  adyA nUnaM ca yaShTave
RV_01.013.07.1{25}  naktoShAsA supeshasAsmin yaj~na upa hvaye
RV_01.013.07.2{25}  idaM no barhirAsade
RV_01.013.08.1{25}  tA sujihvA upa hvaye hotArA daivyA kavI
RV_01.013.08.2{25}  yaj~naM no yakShatAmimam
RV_01.013.09.1{25}  i A sarasvatI mahI tisro devIrmayobhuvaH
RV_01.013.09.2{25}  barhiH sIdantvasridhaH
RV_01.013.10.1{25}  iha tvaShTAramagriyaM vishvarUpamupa hvaye
RV_01.013.10.2{25}  asmAkamastukevalaH
RV_01.013.11.1{25}  ava sR^ijA vanaspate deva devebhyo haviH
RV_01.013.11.2{25}  pra dAturastu cetanam
RV_01.013.12.1{25}  svAhA yaj~naM kR^iNotanendrAya yajvano gR^ihe
RV_01.013.12.2{25}  tatra devAnupa hvaye 

RV_01.014.01.1{26}  aibhiragne duvo giro vishvebhiH somapItaye
RV_01.014.01.2{26}  devebhiryAhi yakShi ca
RV_01.014.02.1{26}  A tvA kaNvA ahUShata gR^iNanti vipra te dhiyaH
RV_01.014.02.2{26}  devebhiragna A gahi
RV_01.014.03.1{26}  indravAyU bR^ihaspatiM mitrAgniM pUShaNaM bhagam
RV_01.014.03.2{26}  AdityAnmArutaM gaNam
RV_01.014.04.1{26}  pra vo bhriyanta indavo matsarA mAdayiShNavaH
RV_01.014.04.2{26}  drapsA madhvashcamUShadaH
RV_01.014.05.1{26}  I ate tvAmavasyavaH kaNvAso vR^iktabarhiShaH
RV_01.014.05.2{26}  haviShmantoaraMkR^itaH
RV_01.014.06.1{26}  ghR^itapR^iShThA manoyujo ye tvA vahanti vahnayaH
RV_01.014.06.2{26}  A devAn somapItaye
RV_01.014.07.1{27}  tAn yajatrAn R^itAvR^idho.agne patnIvatas kR^idhi
RV_01.014.07.2{27}  madhvaH sujihva pAyaya
RV_01.014.08.1{27}  ye yajatrA ya IDyAste te pibantu jihvayA
RV_01.014.08.2{27}  madhoragne vaShaTkR^iti
RV_01.014.09.1{27}  AkIM sUryasya rocanAd vishvAn devAnuSharbudhaH
RV_01.014.09.2{27}  vipro hoteha vakShati
RV_01.014.10.1{27}  vishvebhiH somyaM madhvagna indreNa vAyunA
RV_01.014.10.2{27}  pibA mitrasya dhAmabhiH
RV_01.014.11.1{27}  tvaM hotA manurhito.agne yaj~neShu sIdasi
RV_01.014.11.2{27}  semaM no adhvaraM yaja
RV_01.014.12.1{27}  yukShvA hyaruShI rathe harito deva rohitaH
RV_01.014.12.2{27}  tAbhirdevAnihA vaha 

RV_01.015.01.1{28}  indra somaM piba R^itunA tvA vishantvindavaH
RV_01.015.01.2{28}  matsarAsastadokasaH
RV_01.015.02.1{28}  marutaH pibata R^itunA potrAd yaj~naM punItana
RV_01.015.02.2{28}  yUyaM hi ShThA sudAnavaH
RV_01.015.03.1{28}  abhi yaj~naM gR^iNIhi no gnAvo neShTaH piba R^itunA
RV_01.015.03.2{28}  tvaMhi ratnadhA asi
RV_01.015.04.1{28}  agne devAnihA vaha sAdayA yoniShu triShu
RV_01.015.04.2{28}  pari bhUSha piba R^itunA
RV_01.015.05.1{28}  brAhmaNAdindra rAdhasaH pibA somaM R^itUnranu
RV_01.015.05.2{28}  taved dhi sakhyamastR^itam
RV_01.015.06.1{28}  yuvaM dakShaM dhR^itavrata mitrAvaruNa dU abham
RV_01.015.06.2{28}  R^itunA yaj~namAshAthe
RV_01.015.07.1{29}  draviNodA draviNaso grAvahastAso adhvare
RV_01.015.07.2{29}  yaj~neShu devamI ate
RV_01.015.08.1{29}  draviNodA dadAtu no vasUni yAni shR^iNvire
RV_01.015.08.2{29}  deveShu tA vanAmahe
RV_01.015.09.1{29}  draviNodAH pipIShati juhota pra ca tiShThata
RV_01.015.09.2{29}  neShTrAd R^itubhiriShyata
RV_01.015.10.1{29}  yat tvA turIyaM R^itubhirdraviNodo yajAmahe
RV_01.015.10.2{29}  adha smA no dadirbhava
RV_01.015.11.1{29}  ashvinA pibataM madhu dIdyagnI shucivrata
RV_01.015.11.2{29}  R^itunA yaj~navAhasA
RV_01.015.12.1{29}  gArhapatyena santya R^itunA yaj~nanIrasi
RV_01.015.12.2{29}  devAn devayate yaja 

RV_01.016.01.1{30}  A tvA vahantu harayo vR^iShaNaM somapItaye
RV_01.016.01.2{30}  indra tvA sUracakShasaH
RV_01.016.02.1{30}  imA dhAnA ghR^itasnuvo harI ihopa vakShataH
RV_01.016.02.2{30}  indraM sukhatame rathe
RV_01.016.03.1{30}  indraM prAtarhavAmaha indraM prayatyadhvare
RV_01.016.03.2{30}  indraM somasya pItaye
RV_01.016.04.1{30}  upa naH sutamA gahi haribhirindra keshibhiH
RV_01.016.04.2{30}  sute hi tvAhavAmahe
RV_01.016.05.1{30}  semaM na stomaM A gahyupedaM savanaM sutam
RV_01.016.05.2{30}  gauro natR^iShitaH piba
RV_01.016.06.1{31}  ime somAsa indavaH sutAso adhi barhiShi
RV_01.016.06.2{31}  tAnindra sahasepiba
RV_01.016.07.1{31}  ayaM te stomo agriyo hR^idispR^igastu shantamaH
RV_01.016.07.2{31}  athA somaMsutaM piba
RV_01.016.08.1{31}  vishvamit savanaM sutamindro madAya gachati
RV_01.016.08.2{31}  vR^itrahA somapItaye
RV_01.016.09.1{31}  semaM naH kAmamA pR^iNa gobhirashvaiH shatakrato
RV_01.016.09.2{31}  stavAma tvA svAdhyaH 

RV_01.017.01.1{32}  indrAvaruNayorahaM samrAjorava A vR^iNe
RV_01.017.01.2{32}  tA no mR^i AtaIdR^ishe
RV_01.017.02.1{32}  gantArA hi stho.avase havaM viprasya mAvataH
RV_01.017.02.2{32}  dhartArAcarShaNInAm
RV_01.017.03.1{32}  anukAmaM tarpayethAmindrAvaruNa rAya A
RV_01.017.03.2{32}  tA vAM nediShThamImahe
RV_01.017.04.1{32}  yuvAku hi shacInAM yuvAku sumatInAm
RV_01.017.04.2{32}  bhUyAma vAjadAvnAm
RV_01.017.05.1{32}  indraH sahasradAvnAM varuNaH shaMsyAnAm
RV_01.017.05.2{32}  kraturbhavatyukthyaH
RV_01.017.06.1{33}  tayoridavasA vayaM sanema ni ca dhImahi
RV_01.017.06.2{33}  syAduta prarecanam
RV_01.017.07.1{33}  indrAvaruNa vAmahaM huve citrAya rAdhase
RV_01.017.07.2{33}  asmAn su jigyuShas kR^itam
RV_01.017.08.1{33}  indrAvaruNa nU nu vAM siShAsantIShu dhIShvA
RV_01.017.08.2{33}  asmabhyaM sharma yachatam
RV_01.017.09.1{33}  pra vAmashnotu suShTutirindrAvaruNa yAM huve
RV_01.017.09.2{33}  yAM R^idhAthe sadhastutim 

RV_01.018.01.1{34}  somAnaM svaraNaM kR^iNuhi brahmaNas pate
RV_01.018.01.2{34}  kakShIvantaM yaaushijaH
RV_01.018.02.1{34}  yo revAn yo amIvahA vasuvit puShTivardhanaH
RV_01.018.02.2{34}  sa naH siShaktu yasturaH
RV_01.018.03.1{34}  mA naH shaMso araruSho dhUrtiH praNaM martyasya
RV_01.018.03.2{34}  rakShA No brahmaNas pate
RV_01.018.04.1{34}  sa ghA vIro na riShyati yamindro brahmaNas patiH
RV_01.018.04.2{34}  somo hinoti martyam
RV_01.018.05.1{34}  tvaM taM brahmaNas pate soma indrashca martyam
RV_01.018.05.2{34}  dakShiNA pAtvaMhasaH
RV_01.018.06.1{35}  sadasas patimadbhutaM priyamindrasya kAmyam
RV_01.018.06.2{35}  saniM medhAmayAsiSham
RV_01.018.07.1{35}  yasmAd R^ite na sidhyati yaj~no vipashcitashcana
RV_01.018.07.2{35}  sa dhInAM yogaminvati
RV_01.018.08.1{35}  Ad R^idhnoti haviShkR^itiM prAJNcaM kR^iNotyadhvaram
RV_01.018.08.2{35}  hotrA deveShu gachati
RV_01.018.09.1{35}  narAshaMsaM sudhR^iShTamamapashyaM saprathastamam
RV_01.018.09.2{35}  divo nasadmamakhasam 

RV_01.019.01.1{36}  prati tyaM cArumadhvaraM gopIthAya pra hUyase
RV_01.019.01.2{36}  marudbhiragna A gahi
RV_01.019.02.1{36}  nahi devo na martyo mahastava kratuM paraH
RV_01.019.02.2{36}  ma...
RV_01.019.03.1{36}  ye maho rajaso vidurvishve devAso adruhaH
RV_01.019.03.2{36}  ma...
RV_01.019.04.1{36}  ya ugrA arkamAnR^icuranAdhR^iShTAsa ojasA
RV_01.019.04.2{36}  ma...
RV_01.019.05.1{36}  ye shubhrA ghoravarpasaH sukShatrAso rishAdasaH
RV_01.019.05.2{36}  ma...
RV_01.019.06.1{37}  ye nAkasyAdhi rocane divi devAsa Asate
RV_01.019.06.2{37}  ma...
RV_01.019.07.1{37}  ya IN^khayanti parvatAn tiraH samudramarNavam
RV_01.019.07.2{37}  ma...
RV_01.019.08.1{37}  A ye tanvanti rashmibhistiraH samudramojasA
RV_01.019.08.2{37}  ma...
RV_01.019.09.1{37}  abhi tvA pUrvapItaye sR^ijAmi somyaM madhu
RV_01.019.09.2{37}  ma... 

RV_01.020.01.1{01}  ayaM devAya janmane stomo viprebhirAsayA
RV_01.020.01.2{01}  akAri ratnadhAtamaH
RV_01.020.02.1{01}  ya indrAya vacoyujA tatakShurmanasA harI
RV_01.020.02.2{01}  shamIbhiryaj~namAshata
RV_01.020.03.1{01}  takShan nAsatyAbhyAM parijmAnaM sukhaM ratham
RV_01.020.03.2{01}  takShan dhenuM sabardughAm
RV_01.020.04.1{01}  yuvAnA pitarA punaH satyamantrA R^ijUyavaH
RV_01.020.04.2{01}  R^ibhavo viShTyakrata
RV_01.020.05.1{01}  saM vo madAso agmatendreNa ca marutvatA
RV_01.020.05.2{01}  Adityebhishca rAjabhiH
RV_01.020.06.1{02}  uta tyaM camasaM navaM tvaShTurdevasya niShkR^itam
RV_01.020.06.2{02}  akartacaturaH punaH
RV_01.020.07.1{02}  te no ratnAni dhattana trirA sAptAni sunvate
RV_01.020.07.2{02}  ekam-ekaMsushastibhiH
RV_01.020.08.1{02}  adhArayanta vahnayo.abhajanta sukR^ityayA
RV_01.020.08.2{02}  bhAgaM deveShu yaj~niyam 

RV_01.021.01.1{03}  ihendrAgnI upa hvaye tayorit stomamushmasi
RV_01.021.01.2{03}  tA somaM somapAtamA
RV_01.021.02.1{03}  tA yaj~neShu pra shaMsatendrAgnI shumbhatA naraH
RV_01.021.02.2{03}  tA gAyatreShu gAyata
RV_01.021.03.1{03}  tA mitrasya prashastaya indrAgnI tA havAmahe
RV_01.021.03.2{03}  somapA somapItaye
RV_01.021.04.1{03}  ugrA santA havAmaha upedaM savanaM sutam
RV_01.021.04.2{03}  indrAgnI eha gachatAm
RV_01.021.05.1{03}  tA mahAntA sadaspatI indrAgnI rakSha ubjatam
RV_01.021.05.2{03}  aprajAHsantvatriNaH
RV_01.021.06.1{03}  tena satyena jAgR^itamadhi pracetune pade
RV_01.021.06.2{03}  indrAgnI sharma yachatam 

RV_01.022.01.1{04}  prAtaryujA vi bodhayAshvinAveha gachatAm
RV_01.022.01.2{04}  asya somasya pItaye
RV_01.022.02.1{04}  yA surathA rathItamobhA devA divispR^ishA
RV_01.022.02.2{04}  ashvinA tA havAmahe
RV_01.022.03.1{04}  yA vAM kashA madhumatyashvinA sUnR^itAvatI
RV_01.022.03.2{04}  tayA yaj~naM mimikShatam
RV_01.022.04.1{04}  nahi vAmasti dUrake yatrA rathena gachathaH
RV_01.022.04.2{04}  ashvinA somino gR^iham
RV_01.022.05.1{04}  hiraNyapANimUtaye savitAramupa hvaye
RV_01.022.05.2{04}  sa cettA devatApadam
RV_01.022.06.1{05}  apAM napAtamavase savitAramupa stuhi
RV_01.022.06.2{05}  tasya vratAnyushmasi
RV_01.022.07.1{05}  vibhaktAraM havAmahe vasoshcitrasya rAdhasaH
RV_01.022.07.2{05}  savitAraMnR^icakShasam
RV_01.022.08.1{05}  sakhAya A ni ShIdata savitA stomyo nu naH
RV_01.022.08.2{05}  dAtA rAdhAMsi shumbhati
RV_01.022.09.1{05}  agne patnIrihA vaha devAnAmushatIrupa
RV_01.022.09.2{05}  tvaShTAraM somapItaye
RV_01.022.10.1{05}  A gnA agna ihAvase hotrAM yaviShTha bhAratIm
RV_01.022.10.2{05}  varUtrIM dhiShaNAM vaha
RV_01.022.11.1{06}  abhI no devIravasA mahaH sharmaNA nR^ipatnIH
RV_01.022.11.2{06}  achinnapatrAH sacantAm
RV_01.022.12.1{06}  ihendrANImupa hvaye varuNAnIM svastaye
RV_01.022.12.2{06}  agnAyIM somapItaye
RV_01.022.13.1{06}  mahI dyauH pR^ithivI ca na imaM yaj~naM mimikShatAm
RV_01.022.13.2{06}  pipR^itAM no bharImabhiH
RV_01.022.14.1{06}  tayorid ghR^itavat payo viprA rihanti dhItibhiH
RV_01.022.14.2{06}  gandharvasya dhruve pade
RV_01.022.15.1{06}  syonA pR^ithivi bhavAnR^ikSharA niveshanI
RV_01.022.15.2{06}  yachA naH sharma saprathaH
RV_01.022.16.1{07}  ato devA avantu no yato viShNurvicakrame
RV_01.022.16.2{07}  pR^ithivyAH saptadhAmabhiH
RV_01.022.17.1{07}  idaM viShNurvi cakrame tredhA ni dadhe padam
RV_01.022.17.2{07}  samU hamasya pAMsure
RV_01.022.18.1{07}  trINi padA vi cakrame viShNurgopA adAbhyaH
RV_01.022.18.2{07}  ato dharmANi dhArayan
RV_01.022.19.1{07}  viShNoH karmANi pashyata yato vratAni paspashe
RV_01.022.19.2{07}  indrasya yujyaH sakhA
RV_01.022.20.1{07}  tad viShNoH paramaM padaM sadA pashyanti sUrayaH
RV_01.022.20.2{07}  divIva cakShurAtatam
RV_01.022.21.1{07}  tad viprAso vipanyavo jAgR^ivAMsaH samindhate
RV_01.022.21.2{07}  viShNoryat paramaM padam 

RV_01.023.01.1{08}  tIvrAH somAsa A gahyAshIrvantaH sutA ime
RV_01.023.01.2{08}  vAyo tAn prasthitAn piba
RV_01.023.02.1{08}  ubhA devA divispR^ishendravAyU havAmahe
RV_01.023.02.2{08}  asya somasya pItaye
RV_01.023.03.1{08}  indravAyU manojuvA viprA havanta Utaye
RV_01.023.03.2{08}  sahasrAkShA dhiyas patI
RV_01.023.04.1{08}  mitraM vayaM havAmahe varuNaM somapItaye
RV_01.023.04.2{08}  jaj~nAnA pUtadakShasA
RV_01.023.05.1{08}  R^itena yAv R^itAvR^idhAv R^itasya jyotiShas patI
RV_01.023.05.2{08}  tA mitrAvaruNA huve
RV_01.023.06.1{09}  varuNaH prAvitA bhuvan mitro vishvAbhirUtibhiH
RV_01.023.06.2{09}  karatAM naH surAdhasaH
RV_01.023.07.1{09}  marutvantaM havAmaha indramA somapItaye
RV_01.023.07.2{09}  sajUrgaNena trimpatu
RV_01.023.08.1{09}  indrajyeShThA marudgaNA devAsaH pUSharAtayaH
RV_01.023.08.2{09}  vishve mama shrutA havam
RV_01.023.09.1{09}  hata vR^itraM sudAnava indreNa sahasA yujA
RV_01.023.09.2{09}  mA no duHshaMsa Ishata
RV_01.023.10.1{09}  vishvAn devAn havAmahe marutaH somapItaye
RV_01.023.10.2{09}  ugrA hi pR^ishnimAtaraH
RV_01.023.11.1{10}  jayatAmiva tanyaturmarutAmeti dhR^iShNuyA
RV_01.023.11.2{10}  yacchubhaM yAthanA naraH
RV_01.023.12.1{10}  haskArAd vidyutas paryato jAtA avantu naH
RV_01.023.12.2{10}  maruto mR^i ayantu naH
RV_01.023.13.1{10}  A pUShaJNcitrabarhiShamAghR^iNe dharuNaM divaH
RV_01.023.13.2{10}  AjA naShTaM yathA pashum
RV_01.023.14.1{10}  pUShA rAjAnamAghR^iNirapagU haM guhA hitam
RV_01.023.14.2{10}  avindaccitrabarhiSham
RV_01.023.15.1{10}  uto sa mahyamindubhiH ShaD yuktAnanuseShidhat
RV_01.023.15.2{10}  gobhiryavaM na carkR^iShat
RV_01.023.16.1{11}  ambayo yantyadhvabhirjAmayo adhvarIyatAm
RV_01.023.16.2{11}  pR^iJNcatIrmadhunA payaH
RV_01.023.17.1{11}  amUryA upa sUrye yAbhirvA sUryaH saha
RV_01.023.17.2{11}  tA no hinvantvadhvaram
RV_01.023.18.1{11}  apo devIrupa hvaye yatra gAvaH pibanti naH
RV_01.023.18.2{11}  sindubhyaH kartvaM haviH
RV_01.023.19.1{11}  apsvantaramR^itamapsu bheShajamapAmuta prashastaye
RV_01.023.19.2{11}  devAbhavata vAjinaH
RV_01.023.20.1{11}  apsu me somo abravIdantarvishvAni bheShajA
RV_01.023.20.2{11}  agniM ca vishvashambhuvamApashca vishvabheShajIH
RV_01.023.21.1{12}  ApaH pR^iNIta bheShajaM varUthaM tanve mama
RV_01.023.21.2{12}  jyok ca sUryaM dR^ishe
RV_01.023.22.1{12}  idamApaH pra vahata yat kiM ca duritaM mayi
RV_01.023.22.2{12}  yad vAhamabhidudroha yad vA shepa utAnR^itam
RV_01.023.23.1{12}  Apo adyAnvacAriShaM rasena samagasmahi
RV_01.023.23.2{12}  payasvAnagna Agahi taM mA saM sR^ija varcasA
RV_01.023.24.1{12}  saM mAgne varcasA sR^ija saM prajayA samAyuShA
RV_01.023.24.2{12}  vidyurmeasya devA indro vidyAt saha R^iShibhiH 

RV_01.024.01.1{13}  kasya nUnaM katamasyAmR^itAnAM manAmahe cAru devasya nAma
RV_01.024.01.2{13}  ko no mahyA aditaye punardAt pitaraM ca dR^isheyaM mAtaraM ca
RV_01.024.02.1{13}  agnervayaM prathamasyAmR^itAnAM manAmahe cAru devasya nAma
RV_01.024.02.2{13}  sa no mahyA aditaye punardAt pitaraM ca dR^isheyaM mAtaraM ca
RV_01.024.03.1{13}  abhi tvA deva savitarIshAnaM vAryANAm
RV_01.024.03.2{13}  sadAvan bhAgamImahe
RV_01.024.04.1{13}  yashcid dhi ta itthA bhagaH shashamAnaH purA nidaH
RV_01.024.04.2{13}  adveSho hastayordadhe
RV_01.024.05.1{13}  bhagabhaktasya te vayamudashema tavAvasA
RV_01.024.05.2{13}  mUrdhAnaM rAya Arabhe
RV_01.024.06.1{14}  nahi te kShatraM na saho na manyuM vayashcanAmI patayanta ApuH
RV_01.024.06.2{14}  nemA Apo animiShaM carantIrna ye vAtasya praminantyabhvam
RV_01.024.07.1{14}  abudhne rAjA varuNo vanasyordhvaM stUpaM dadate pUtadakShaH
RV_01.024.07.2{14}  nIcInA sthurupari budhna eShAmasme antarnihitAHketavaH syuH
RV_01.024.08.1{14}  uruM hi rAjA varuNashcakAra sUryAya panthAmanvetavA u
RV_01.024.08.2{14}  apade pAdA pratidhAtave.akarutApavaktA hR^idayAvidhashcit
RV_01.024.09.1{14}  shataM te rAjan bhiShajaH sahasramurvI gabhIrA sumatiSh Te astu
RV_01.024.09.2{14}  bAdhasva dUre nirR^itiM parAcaiH kR^itaM cidenaH pra mumugdhyasmat
RV_01.024.10.1{14}  amI ya R^ikShA nihitAsa uccA naktaM dadR^ishre kuha cid diveyuH
RV_01.024.10.2{14}  adabdhAni varuNasya vratAni vicAkashaccandramA naktameti
RV_01.024.11.1{15}  tat tvA yAmi brahmaNA vandamAnastadA shAste yajamAno havirbhiH
RV_01.024.11.2{15}  ahe amAno varuNeha bodhyurushaMsa mA na AyuHpra moShIH
RV_01.024.12.1{15}  tadin naktaM tad divA mahyamAhustadayaM keto hR^ida A vi caShTe
RV_01.024.12.2{15}  shunaHshepo yamahvad gR^ibhItaH so asmAn rAjA varuNo mumoktu
RV_01.024.13.1{15}  shunaHshepo hyahvad gR^ibhItastriShvAdityaM drupadeShu baddhaH
RV_01.024.13.2{15}  avainaM rAjA varuNaH sasR^ijyAd vidvAnadabdho vi mumoktu pAshAn
RV_01.024.14.1{15}  ava te he o varuNa namobhirava yaj~nebhirImahe havirbhiH
RV_01.024.14.2{15}  kShayannasmabhyamasura pracetA rAjannenAMsi shishrathaH kR^itAni
RV_01.024.15.1{15}  uduttamaM varuNa pAshamasmadavAdhamaM vi madhyamaM shrathAya
RV_01.024.15.2{15}  athA vayamAditya vrate tavAnAgaso aditaye syAma 

RV_01.025.01.1{16}  yaccid dhi te visho yathA pra deva varuNa vratam
RV_01.025.01.2{16}  minImasidyavi-dyavi
RV_01.025.02.1{16}  mA no vadhAya hatnave jihI Anasya rIradhaH
RV_01.025.02.2{16}  mA hR^iNAnasya manyave
RV_01.025.03.1{16}  vi mR^i IkAya te mano rathIrashvaM na sanditam
RV_01.025.03.2{16}  gIrbhirvaruNa sImahi
RV_01.025.04.1{16}  parA hi me vimanyavaH patanti vasyaiShTaye
RV_01.025.04.2{16}  vayo na vasatIrupa
RV_01.025.05.1{16}  kadA kShatrashriyaM naramA varuNaM karAmahe
RV_01.025.05.2{16}  mR^i IkAyorucakShasam
RV_01.025.06.1{17}  tadit samAnamAshAte venantA na pra yuchataH
RV_01.025.06.2{17}  dhR^itavratAya dAshuShe
RV_01.025.07.1{17}  vedA yo vInAM padamantarikSheNa patatAm
RV_01.025.07.2{17}  veda nAvaH samudriyaH
RV_01.025.08.1{17}  veda mAso dhR^itavrato dvAdasha prajAvataH
RV_01.025.08.2{17}  vedA ya upajAyate
RV_01.025.09.1{17}  veda vAtasya vartanimurorR^iShvasya bR^ihataH
RV_01.025.09.2{17}  vedA ye adhyAsate
RV_01.025.10.1{17}  ni ShasAda dhR^itavrato varuNaH pastyAsvA
RV_01.025.10.2{17}  sAmrAjyAya sukratuH
RV_01.025.11.1{18}  ato vishvAnyadbhutA cikitvAnabhi pashyati
RV_01.025.11.2{18}  kR^itAni yA cakartvA
RV_01.025.12.1{18}  sa no vishvAhA sukraturAdityaH supathA karat
RV_01.025.12.2{18}  pra Na AyUMShi tAriShat
RV_01.025.13.1{18}  bibhrad drApiM hiraNyayaM varuNo vasta nirNijam
RV_01.025.13.2{18}  pari spasho ni Shedire
RV_01.025.14.1{18}  na yaM dipsanti dipsavo na druhvANo janAnAm
RV_01.025.14.2{18}  na devamabhimAtayaH
RV_01.025.15.1{18}  uta yo mAnuSheShvA yashashcakre asAmyA
RV_01.025.15.2{18}  asmAkamudareShvA
RV_01.025.16.1{19}  parA me yanti dhItayo gAvo na gavyUtIranu
RV_01.025.16.2{19}  ichantIrurucakShasam
RV_01.025.17.1{19}  saM nu vocAvahai punaryato me madhvAbhR^itam
RV_01.025.17.2{19}  hoteva kShadase priyam
RV_01.025.18.1{19}  darshaM nu vishvadarShataM darshaM rathamadhi kShami
RV_01.025.18.2{19}  etA juShata me giraH
RV_01.025.19.1{19}  imaM me varuNa shrudhI havamadyA ca mR^i aya
RV_01.025.19.2{19}  tvAmavasyurA cake
RV_01.025.20.1{19}  tvaM vishvasya medhira divashca gmashca rAjasi
RV_01.025.20.2{19}  sa yAmaniprati shrudhi
RV_01.025.21.1{19}  uduttamaM mumugdhi no vi pAshaM madhyamaM cR^ita
RV_01.025.21.2{19}  avAdhamAni jIvase 

RV_01.026.01.1{20}  vasiShvA hi miyedhya vastrANyUrjAM pate
RV_01.026.01.2{20}  semaM no adhvaraM yaja
RV_01.026.02.1{20}  ni no hotA vareNyaH sadA yaviShTha manmabhiH
RV_01.026.02.2{20}  agne divitmatA vacaH
RV_01.026.03.1{20}  A ni ShmA sUnave pitApiryajatyApaye
RV_01.026.03.2{20}  sakhA sakhye vareNyaH
RV_01.026.04.1{20}  A no barhI rishAdaso varuNo mitro aryamA
RV_01.026.04.2{20}  sIdantu manuSho yathA
RV_01.026.05.1{20}  pUrvya hotarasya no mandasva sakhyasya ca
RV_01.026.05.2{20}  imA u Shu shrudhI giraH
RV_01.026.06.1{21}  yaccid dhi shashvatA tanA devaM-devaM yajAmahe
RV_01.026.06.2{21}  tve iddhUyate haviH
RV_01.026.07.1{21}  priyo no astu vishpatirhotA mandro vareNyaH
RV_01.026.07.2{21}  priyAH svagnayo vayam
RV_01.026.08.1{21}  svagnayo hi vAryaM devAso dadhire ca naH
RV_01.026.08.2{21}  svagnayo manAmahe
RV_01.026.09.1{21}  athA na ubhayeShAmamR^ita martyAnAm
RV_01.026.09.2{21}  mithaH santu prashastayaH
RV_01.026.10.1{21}  vishvebhiragne agnibhirimaM yaj~namidaM vacaH
RV_01.026.10.2{21}  cano dhAH sahaso yaho 

RV_01.027.01.1{22}  ashvaM na tvA vAravantaM vandadhyA agniM namobhiH
RV_01.027.01.2{22}  samrAjantamadhvarANAm
RV_01.027.02.1{22}  sa ghA naH sUnuH shavasA pR^ithupragAmA sushevaH
RV_01.027.02.2{22}  mIDhvAnasmAkaM babhUyAt
RV_01.027.03.1{22}  sa no dUrAccAsAcca ni martyAdaghAyoH
RV_01.027.03.2{22}  pAhi sadamid vishvAyuH
RV_01.027.04.1{22}  imamU Shu tvamasmAkaM saniM gAyatraM navyAMsam
RV_01.027.04.2{22}  agne deveShu pra vocaH
RV_01.027.05.1{22}  A no bhaja parameShvA vAjeShu madhyameShu
RV_01.027.05.2{22}  shikShA vasvoantamasya
RV_01.027.06.1{23}  vibhaktAsi citrabhAno sindhorUrmA upAka A
RV_01.027.06.2{23}  sadyo dAshuShe kSharasi
RV_01.027.07.1{23}  yamagne pR^itsu martyamavA vAjeShu yaM junAH
RV_01.027.07.2{23}  sa yantAshashvatIriShaH
RV_01.027.08.1{23}  nakirasya sahantya paryetA kayasya cit
RV_01.027.08.2{23}  vAjo asti shravAyyaH
RV_01.027.09.1{23}  sa vAjaM vishvacarShaNirarvadbhirastu tarutA
RV_01.027.09.2{23}  viprebhirastu sanitA
RV_01.027.10.1{23}  jarAbodha tad viviDDhi vishe-vishe yaj~niyAya
RV_01.027.10.2{23}  stomaM rudrAya dR^ishIkam
RV_01.027.11.1{24}  sa no mahAnanimAno dhUmaketuH purushcandraH
RV_01.027.11.2{24}  dhiye vAjAya hinvatu
RV_01.027.12.1{24}  sa revAniva vishpatirdaivyaH ketuH shR^iNotu naH
RV_01.027.12.2{24}  ukthairagnirbR^ihadbhAnuH
RV_01.027.13.1{24}  namo mahadbhyo namo arbhakebhyo namo yuvabhyo nama AshinebhyaH
RV_01.027.13.2{24}  yajAma devAn yadi shaknavAma mA jyAyasaH shaMsamA vR^ikShi devAH 

RV_01.028.01.1{25}  yatra grAvA pR^ithubudhna Urdhvo bhavati sotave
RV_01.028.01.2{25}  ulUkhalasutAnAmaved vindra jalgulaH
RV_01.028.02.1{25}  yatra dvAviva jaghanAdhiShavaNyA kR^itA
RV_01.028.02.2{25}  ulU...
RV_01.028.03.1{25}  yatra nAryapacyavamupacyavaM ca shikShate
RV_01.028.03.2{25}  ulU...
RV_01.028.04.1{25}  yatra manthAM vibadhnate rashmIn yamitavA iva
RV_01.028.04.2{25}  ulU...
RV_01.028.05.1{25}  yaccid dhi tvaM gR^ihegR^iha ulUkhalaka yujyase
RV_01.028.05.2{25}  iha dyumattamaM vada yajatAmiva dundubhiH
RV_01.028.06.1{26}  uta sma te vanaspate vAto vi vAtyagramit
RV_01.028.06.2{26}  atho indrAya pAtave sunu somamulUkhala
RV_01.028.07.1{26}  AyajI vAjasAtamA tA hyuccA vijarbhR^itaH
RV_01.028.07.2{26}  harI ivAndhAMsi bapsatA
RV_01.028.08.1{26}  tA no adya vanaspatI R^iShvAv R^iShvebhiH sotR^ibhiH
RV_01.028.08.2{26}  indrAya madhumat sutam
RV_01.028.09.1{26}  ucchiShTaM camvorbhara somaM pavitra A sR^ija
RV_01.028.09.2{26}  ni dhehi goradhi tvaci 

RV_01.029.01.1{27}  yaccid dhi satya somapA anAshastA iva smasi
RV_01.029.01.2{27}  A tU na indra shaMsaya goShvashveShu subhriShu sahasreShu tuvImagha
RV_01.029.02.1{27}  shiprin vAjAnAM pate shacIvastava daMsanA
RV_01.029.02.2{27}  A ...
RV_01.029.03.1{27}  ni ShvApayA mithUdR^ishA sastAmabudhyamAne
RV_01.029.03.2{27}  A ...
RV_01.029.04.1{27}  sasantu tyA arAtayo bodhantu shUra rAtayaH
RV_01.029.04.2{27}  A ...
RV_01.029.05.1{27}  samindra gardabhaM mR^iNa nuvantaM pApayAmuyA
RV_01.029.05.2{27}  A ...
RV_01.029.06.1{27}  patAti kuNDR^iNAcyA dUraM vAto vanAdadhi
RV_01.029.06.2{27}  A ...
RV_01.029.07.1{27}  sarvaM parikroshaM jahi jambhayA kR^ikadAshvam
RV_01.029.07.2{27}  A ... 

RV_01.030.01.1{28}  A va indraM kriviM yathA vAjayantaH shatakratum
RV_01.030.01.2{28}  maMhiShThaM siJNca indubhiH
RV_01.030.02.1{28}  shataM vA yaH shucInAM sahasraM vA samAshirAm
RV_01.030.02.2{28}  edu nimnaM na rIyate
RV_01.030.03.1{28}  saM yan madAya shuShmiNa enA hyasyodare
RV_01.030.03.2{28}  samudro na vyaco dadhe
RV_01.030.04.1{28}  ayamu te samatasi kapota iva garbhadhim
RV_01.030.04.2{28}  vacastaccin na ohase
RV_01.030.05.1{28}  stotraM rAdhAnAM pate girvAho vIra yasya te
RV_01.030.05.2{28}  vibhUtirastusUnR^itA
RV_01.030.06.1{29}  UrdhvastiShThA na Utaye.asmin vAje shatakrato
RV_01.030.06.2{29}  samanyeShu bravAvahai
RV_01.030.07.1{29}  yoge-yoge tavastaraM vAje-vAje havAmahe
RV_01.030.07.2{29}  sakhAya indramUtaye
RV_01.030.08.1{29}  A ghA gamad yadi shravat sahasriNIbhirUtibhiH
RV_01.030.08.2{29}  vAjebhirupa no havam
RV_01.030.09.1{29}  anu pratnasyaukaso huve tuvipratiM naram
RV_01.030.09.2{29}  yaM te pUrvaM pitA huve
RV_01.030.10.1{29}  taM tvA vayaM vishvavArA shAsmahe puruhUta
RV_01.030.10.2{29}  sakhe vaso jaritR^ibhyaH
RV_01.030.11.1{30}  asmAkaM shipriNInAM somapAH somapAvnAm
RV_01.030.11.2{30}  sakhe vajrin sakhInAm
RV_01.030.12.1{30}  tathA tadastu somapAH sakhe vajrin tathA kR^iNu
RV_01.030.12.2{30}  yathA ta ushmasIShTaye
RV_01.030.13.1{30}  revatIrnaH sadhamAda indre santu tuvivAjAH
RV_01.030.13.2{30}  kShumanto yAbhirmadema
RV_01.030.14.1{30}  A gha tvAvAn tmanApta stotR^ibhyo dhR^iShNaviyAnaH
RV_01.030.14.2{30}  R^iNorakShaM na cakryoh
RV_01.030.15.1{30}  A yad duvaH shatakratavA kAmaM jaritÃNAm
RV_01.030.15.2{30}  R^iNorakShaM na shacIbhiH
RV_01.030.16.1{31}  shashvadindraH popruthadbhirjigAya nAnadadbhiH shAshvasadbhirdhanAni
RV_01.030.16.2{31}  sa no hiraNyarathaM daMsanAvAn sa naH sanitA sanaye sa no.adAt
RV_01.030.17.1{31}  AshvinAvashvAvatyeShA yataM shavIrayA gomad dasrA hiraNyavat
RV_01.030.18.1{31}  samAnayojano hi vAM ratho dasrAvamartyaH
RV_01.030.18.2{31}  samudre ashvineyate
RV_01.030.19.1{31}  vyaghnyasya mUrdhani cakraM rathasya yemathuH
RV_01.030.19.2{31}  pari dyAmanyadIyate
RV_01.030.20.1{31}  kasta uShaH kadhapriye bhuje marto amartye
RV_01.030.20.2{31}  kaM nakShase vibhAvari
RV_01.030.21.1{31}  vayaM hi te amanmahyAntAdA parAkAt
RV_01.030.21.2{31}  ashve na citre aruShi
RV_01.030.22.1{31}  tvaM tyebhirA gahi vAjebhirduhitardivaH
RV_01.030.22.2{31}  asme rayiM nidhAraya 

RV_01.031.01.1{32}  tvamagne prathamo aN^girA R^iShirdevo devAnAmabhavaH shivaH sakhA
RV_01.031.01.2{32}  tava vrate kavayo vidmanApaso.ajAyanta maruto bhrAjadR^iShTayaH
RV_01.031.02.1{32}  tvamagne prathamo aN^girastamaH kavirdevAnAM pari bhUShasivratam
RV_01.031.02.2{32}  vibhurvishvasmai bhuvanAya medhiro dvimAtA shayuH katidhA cidAyave
RV_01.031.03.1{32}  tvamagne prathamo mAtarishvana Avirbhava sukratUyA vivasvate
RV_01.031.03.2{32}  arejetAM rodasI hotR^ivUrye.asaghnorbhAramayajo mahovaso
RV_01.031.04.1{32}  tvamagne manave dyAmavAshayaH purUravase sukR^ite sukR^ittaraH
RV_01.031.04.2{32}  shvAtreNa yat pitrormucyase paryA tvA pUrvamanayannAparaM punaH
RV_01.031.05.1{32}  tvamagne vR^iShabhaH puShTivardhana udyatasruce bhavasi shravAyyaH
RV_01.031.05.2{32}  ya AhutiM pari vedA vaShaTkR^itimekAyuragre visha AvivAsasi
RV_01.031.06.1{33}  tvamagne vR^ijinavartaniM naraM sakman piparShi vidathe vicarShaNe
RV_01.031.06.2{33}  yaH shUrasAtA paritakmye dhane dabhrebhishcit samR^itAhaMsi bhUyasaH
RV_01.031.07.1{33}  tvaM tamagne amR^itatva uttame martaM dadhAsi shravase dive dive
RV_01.031.07.2{33}  yastAtR^iShANa ubhayAya janmane mayaH kR^iNoShi prayaA ca sUraye
RV_01.031.08.1{33}  tvaM no agne sanaye dhanAnAM yashasaM kAruM kR^iNuhi stavAnaH
RV_01.031.08.2{33}  R^idhyAma karmApasA navena devairdyAvApR^ithivI prAvataM naH
RV_01.031.09.1{33}  tvaM no agne pitrorupastha A devo deveShvanavadya jAgR^iviH
RV_01.031.09.2{33}  tanUkR^id bodhi pramatishca kArave tvaM kalyANa vasu vishvamopiShe
RV_01.031.10.1{33}  tvamagne pramatistvaM pitAsi nastvaM vayaskR^it tava jAmayo vayam
RV_01.031.10.2{33}  saM tvA rAyaH shatinaH saM sahasriNaH suvIraM yanti vratapAmadAbhya
RV_01.031.11.1{34}  tvAmagne prathamamAyumAyave devA akR^iNvan nahuShasya vishpatim
RV_01.031.11.2{34}  i AmakR^iNvan manuShasya shAsanIM pituryat putro mamakasya jAyate
RV_01.031.12.1{34}  tvaM no agne tava deva pAyubhirmaghono rakSha tanvashca vandya
RV_01.031.12.2{34}  trAtA tokasya tanaye gavAmasyanimeShaM rakShamANastava vrate
RV_01.031.13.1{34}  tvamagne yajyave pAyurantaro.aniShaN^gAya caturakSha idhyase
RV_01.031.13.2{34}  yo rAtahavyo.avR^ikAya dhAyase kIreshcin mantraM manasAvanoShi tam
RV_01.031.14.1{34}  tvamagna urushaMsAya vAghate spArhaM yad rekNaH paramaM vanoShi tat
RV_01.031.14.2{34}  Adhrasya cit pramatirucyase pitA pra pAkaMshAssi pra disho viduShTaraH
RV_01.031.15.1{34}  tvamagne prayatadakShiNaM naraM varmeva syUtaM pari pAsi vishvataH
RV_01.031.15.2{34}  svAdukShadmA yo vasatau syonakR^ijjIvayAjaM yajate sopamA divaH
RV_01.031.16.1{35}  imAmagne sharaNiM mImR^iSho na imamadhvAnaM yamagAma dUrAt
RV_01.031.16.2{35}  ApiH pitA pramatiH somyAnAM bhR^imirasy R^iShikR^in martyAnAm
RV_01.031.17.1{35}  manuShvadagne aN^girasvadaN^giro yayAtivat sadane pUrvavacchuce
RV_01.031.17.2{35}  acha yAhyA vahA daivyaM janamA sAdaya barhiShi yakShi ca priyam
RV_01.031.18.1{35}  etenAgne brahmaNA vAvR^idhasva shaktI vA yat te cakR^imA vidA vA
RV_01.031.18.2{35}  uta pra NeShyabhi vasyo asmAn saM naH sR^ija sumatyA vAjavatyA 

RV_01.032.01.1{36}  indrasya nu vIryANi pra vocaM yAni cakAra prathamAni vajrI
RV_01.032.01.2{36}  ahannahimanvapastatarda pra vakShaNA abhinat parvatAnAm
RV_01.032.02.1{36}  ahannahiM parvate shishriyANaM tvaShTAsmai vajraM svaryaM tatakSha
RV_01.032.02.2{36}  vAshrA iva dhenavaH syandamAnA aJNjaH samudramava jagmurApaH
RV_01.032.03.1{36}  vR^iShAyamANo.avR^iNIta somaM trikadrukeShvapibat sutasya
RV_01.032.03.2{36}  AsAyakaM maghavAdatta vajramahannenaM prathamajAmahInAm
RV_01.032.04.1{36}  yadindrAhan prathamajAmahInAmAn mAyinAmaminAH prota mAyAH
RV_01.032.04.2{36}  At sUryaM janayan dyAmuShAsaM tAdItnAshatruM na kilA vivitse
RV_01.032.05.1{36}  ahan vR^itraM vR^itrataraM vyaMsamindro vajreNa mahatA vadhena
RV_01.032.05.2{36}  skandhAMsIva kulishenA vivR^ikNAhiH shayata upapR^ik pR^ithivyAH
RV_01.032.06.1{37}  ayoddheva durmada A hi juhve mahAvIraM tuvibAdhaM R^ijISham
RV_01.032.06.2{37}  nAtArIdasya samR^itiM vadhAnAM saM rujAnAH pipiShaindrashatruH
RV_01.032.07.1{37}  apAdahasto apR^itanyadindramAsya vajramadhi sAnau jaghAna
RV_01.032.07.2{37}  vR^iShNo vadhriH pratimAnaM bubhUShan purutrA vR^itro ashayad vyastaH
RV_01.032.08.1{37}  nadaM na bhinnamamuyA shayAnaM mano ruhANA ati yantyApaH
RV_01.032.08.2{37}  yAshcid vR^itro mahinA paryatiShThat tAsAmahiH patsutaHshIrbabhUva
RV_01.032.09.1{37}  nIcAvayA abhavad vR^itraputrendro asyA ava vadharjabhAra
RV_01.032.09.2{37}  uttarA sUradharaH putra AsId dAnuH shaye sahavatsA na dhenuH
RV_01.032.10.1{37}  atiShThantInAmaniveshanAnAM kAShThAnAM madhye nihitaMsharIram
RV_01.032.10.2{37}  vR^itrasya niNyaM vi carantyApo dIrghaM tama AshayadindrashatruH
RV_01.032.11.1{38}  dAsapatnIrahigopA atiShThan niruddhA ApaH paNineva gAvaH
RV_01.032.11.2{38}  apAM bilamapihitaM yadAsId vR^itraM jaghanvAnapatad vavAra
RV_01.032.12.1{38}  ashvyo vAro abhavastadindra sR^ike yat tvA pratyahan deva ekaH
RV_01.032.12.2{38}  ajayo gA ajayaH shUra somamavAsR^ijaH sartave sapta sindhUn
RV_01.032.13.1{38}  nAsmai vidyun na tanyatuH siShedha na yAM mihamakirad dhrAduniM ca
RV_01.032.13.2{38}  indrashca yad yuyudhAte ahishcotAparIbhyo maghavA vi jigye
RV_01.032.14.1{38}  aheryAtAraM kamapashya indra hR^idi yat te jaghnuSho bhIragachat
RV_01.032.14.2{38}  nava ca yan navatiM ca sravantIH shyeno na bhItoataro rajAMsi
RV_01.032.15.1{38}  indro yAto.avasitasya rAjA shamasya ca shR^iN^giNo vajrabAhuH
RV_01.032.15.2{38}  sedu rAjA kShayati carShaNInAmarAn na nemiH pari tA babhUva 

RV_01.033.01.1{01}  etAyAmopa gavyanta indramasmAkaM su pramatiM vAvR^idhAti
RV_01.033.01.2{01}  anAmR^iNaH kuvidAdasya rAyo gavAM ketaM paramAvarjate naH
RV_01.033.02.1{01}  upedahaM dhanadAmapratItaM juShTaM na shyeno vasatimpatAmi
RV_01.033.02.2{01}  indraM namasyannupamebhirarkairyaH stotR^ibhyo havyo asti yAman
RV_01.033.03.1{01}  ni sarvasena iShudhInrasakta samaryo gA ajati yasya vaShTi
RV_01.033.03.2{01}  coShkUyamANa indra bhUri vAmaM mA paNirbhUrasmadadhi pravR^iddha
RV_01.033.04.1{01}  vadhIrhi dasyuM dhaninaM ghanenanekashcarannupashAkebhirindra
RV_01.033.04.2{01}  dhanoradhi viShuNak te vyAyannayajvanaH sanakAH pretimIyuH
RV_01.033.05.1{01}  parA cicchIrShA vavR^ijusta indrAyajvAno yajvabhiH spardhamAnAH
RV_01.033.05.2{01}  pra yad divo hariva sthAtarugra niravratAnadhamorodasyoH
RV_01.033.06.1{02}  ayuyutsannanavadyasya senAmayAtayanta kShitayo navagvAH
RV_01.033.06.2{02}  vR^iShAyudho na vadhrayo niraShTAH pravadbhirindrAccitayanta Ayan
RV_01.033.07.1{02}  tvametAn rudato jakShatashcAyodhayo rajasa indra pAre
RV_01.033.07.2{02}  avAdaho diva A dasyumuccA pra sunvataH stuvataH shaMsamAvaH
RV_01.033.08.1{02}  cakrANAsaH parINahaM pR^ithivyA hiraNyena maNinA shumbhamAnAH
RV_01.033.08.2{02}  na hinvAnAsastitirusta indraM pari spasho adadhAt sUryeNa
RV_01.033.09.1{02}  pari yadindra rodasI ubhe abubhojIrmahinA vishvataH sIm
RV_01.033.09.2{02}  amanyamAnAnabhi manyamAnairnirbrahmabhiradhamo dasyumindra
RV_01.033.10.1{02}  na ye divaH pR^ithivyA antamApurna mAyAbhirdhanadAM paryabhUvan
RV_01.033.10.2{02}  yujaM vajraM vR^iShabhashcakra indro nirjyotiShA tamaso gA adukShat
RV_01.033.11.1{03}  anu svadhAmakSharannApo asyAvardhata madhya A nAvyAnAm
RV_01.033.11.2{03}  sadhrIcInena manasA tamindra ojiShThena hanmanAhannabhi dyUn
RV_01.033.12.1{03}  nyAvidhyadilIbishasya dR^ilhA vi shR^iN^giNamabhinacchuShNamindraH
RV_01.033.12.2{03}  yAvat taro maghavan yAvadojo vajreNa shatrumavadhIH pR^itanyum
RV_01.033.13.1{03}  abhi sidhmo ajigAdasya shatrUn vi tigmena vR^iShabheNa puro.abhet
RV_01.033.13.2{03}  saM vajreNAsR^ijad vR^itramindraH pra svAM matimatiracchAshadAnaH
RV_01.033.14.1{xx}  AvaH kutsam indra yasmi cAkan prAvo yudhyantaM vR^iShabhaM dashadyum | 
RV_01.033.14.2{xx}  shaphacyuto reNur nakShata dyAm uc chvaitreyo nR^iShAhyAya tasthau || 
RV_01.033.15.1{xx}  AvaH shamaM vR^iShabhaM tugryAsu kShetrajeShe maghavaJNchvitryaM gAm | 
RV_01.033.15.2{xx}  jyok cid atra tasthivAMso akraJNchatrUyatAm adharA vedanAkaH ||
RV_01.034.01.1{xx}  trish cin no adyA bhavataM navedasA vibhur vAM yAma uta rAtir ashvinA | 
RV_01.034.01.2{xx}  yuvor hi yantraM himyeva vAsaso 'bhyAyaMsenyA bhavatam manIShibhiH || 
RV_01.034.02.1{xx}  trayaH pavayo madhuvAhane rathe somasya venAm anu vishva id viduH | 
RV_01.034.02.2{xx}  traya skambhAsa skabhitAsa Arabhe trir naktaM yAthas trir v ashvinA divA || 
RV_01.034.03.1{xx}  samAne ahan trir avadyagohanA trir adya yaj~nam madhunA mimikShatam | 
RV_01.034.03.2{xx}  trir vAjavatIr iSho ashvinA yuvaM doShA asmabhyam uShasash ca pinvatam || 
RV_01.034.04.1{xx}  trir vartir yAtaM trir anuvrate jane triH suprAvyetredheva shikShatam | 
RV_01.034.04.2{xx}  trir nAndyaM vahatam ashvinA yuvaM triH pR^ikSho asme akShareva pinvatam || 
RV_01.034.05.1{xx}  trir no rayiM vahatam ashvinA yuvaM trir devatAtA trir utAvataM dhiyaH | 
RV_01.034.05.2{xx}  triH saubhagatvaM trir uta shravAMsi nas triShThaM vAM sUre duhitA ruhad ratham || 
RV_01.034.06.1{xx}  trir no ashvinA divyAni bheShajA triH pArthivAni trir u dattam adbhyaH | 
RV_01.034.06.2{xx}  omAnaM shaMyor mamakAya sUnave tridhAtu sharma vahataM shubhas patI || 
RV_01.034.07.1{xx}  trir no ashvinA yajatA dive-dive pari tridhAtu pR^ithivIm ashAyatam | 
RV_01.034.07.2{xx}  tisro nAsatyA rathyA parAvata Atmeva vAtaH svasarANi gachatam || 
RV_01.034.08.1{xx}  trir ashvinA sindhubhiH saptamAtR^ibhis traya AhAvAs tredhA haviSh kR^itam | 
RV_01.034.08.2{xx}  tisraH pR^ithivIr upari pravA divo nAkaM rakShethe dyubhir aktubhir hitam || 
RV_01.034.09.1{xx}  kva trI cakrA trivR^ito rathasya kva trayo vandhuro ye sanI AH | 
RV_01.034.09.2{xx}  kadA yogo vAjino rAsabhasya yena yaj~naM nAsatyopayAthaH || 
RV_01.034.10.1{xx}  A nAsatyA gachataM hUyate havir madhvaH pibatam madhupebhir AsabhiH | 
RV_01.034.10.2{xx}  yuvor hi pUrvaM savitoShaso ratham R^itAya citraM ghR^itavantam iShyati || 
RV_01.034.11.1{xx}  A nAsatyA tribhir ekAdashair iha devebhir yAtam madhupeyam ashvinA | 
RV_01.034.11.2{xx}  prAyus tAriShTaM nI rapAMsi mR^ikShataM sedhataM dveSho bhavataM sacAbhuvA || 
RV_01.034.12.1{xx}  A no ashvinA trivR^itA rathenArvAJNcaM rayiM vahataM suvIram | 
RV_01.034.12.2{xx}  shR^iNvantA vAm avase johavImi vR^idhe ca no bhavataM vAjasAtau ||
RV_01.035.01.1{xx}  hvayAmy agnim prathamaM svastaye hvayAmi mitrAvaruNAv ihAvase | 
RV_01.035.01.2{xx}  hvayAmi rAtrIM jagato niveshanIM hvayAmi devaM savitAram Utaye || 
RV_01.035.02.1{xx}  A kR^iShNena rajasA vartamAno niveshayann amR^itam martyaM ca | 
RV_01.035.02.2{xx}  hiraNyayena savitA rathenA devo yAti bhuvanAni pashyan || 
RV_01.035.03.1{xx}  yAti devaH pravatA yAty udvatA yAti shubhrAbhyAM yajato haribhyAm | 
RV_01.035.03.2{xx}  A devo yAti savitA parAvato 'pa vishvA duritA bAdhamAnaH || 
RV_01.035.04.1{xx}  abhIvR^itaM kR^ishanair vishvarUpaM hiraNyashamyaM yajato bR^ihantam | 
RV_01.035.04.2{xx}  AsthAd rathaM savitA citrabhAnuH kR^iShNA rajAMsi taviShIM dadhAnaH || 
RV_01.035.05.1{xx}  vi janAJNchyAvAH shitipAdo akhyan rathaM hiraNyapraraugaM vahantaH | 
RV_01.035.05.2{xx}  shashvad vishaH savitur daivyasyopasthe vishvA bhuvanAni tasthuH || 
RV_01.035.06.1{xx}  tisro dyAvaH savitur dvA upasthAM ekA yamasya bhuvane virAShAT | 
RV_01.035.06.2{xx}  ANiM na rathyam amR^itAdhi tasthur iha bravItu ya u tac ciketat || 
RV_01.035.07.1{xx}  vi suparNo antarikShANy akhyad gabhIravepA asuraH sunIthaH | 
RV_01.035.07.2{xx}  kvedAnIM sUryaH kash ciketa katamAM dyAM rashmir asyA tatAna || 
RV_01.035.08.1{xx}  aShTau vy akhyat kakubhaH pR^ithivyAs trI dhanva yojanA sapta sindhUn | 
RV_01.035.08.2{xx}  hiraNyAkShaH savitA deva AgAd dadhad ratnA dAshuShe vAryANi || 
RV_01.035.09.1{xx}  hiraNyapANiH savitA vicarShaNir ubhe dyAvApR^ithivI antar Iyate | 
RV_01.035.09.2{xx}  apAmIvAm bAdhate veti sUryam abhi kR^iShNena rajasA dyAm R^iNoti || 
RV_01.035.10.1{07}  hiraNyahasto asuraH sunIthaH sumR^i IkaH svavAn yAtvarvAM
RV_01.035.10.2{07}  apasedhan rakShaso yAtudhAnAnasthAd devaH pratidoShaM gR^iNAnaH
RV_01.035.11.1{07}  ye te panthAH savitaH pUrvyAso.areNavaH sukR^itA antarikShe
RV_01.035.11.2{07}  tebhirno adya pathibhiH sugebhI rakShA ca no adhi ca brUhi deva 

RV_01.036.01.1{08}  pra vo yahvaM purUNAM vishAM devayatInAm
RV_01.036.01.2{08}  agniM sUktebhirvacobhirImahe yaM sImidanya I ate
RV_01.036.02.1{08}  janAso agniM dadhire sahovR^idhaM haviShmanto vidhema te
RV_01.036.02.2{08}  sa tvaM no adya sumanA ihAvitA bhavA vAjeShu santya
RV_01.036.03.1{08}  pra tvA dUtaM vR^iNImahe hotAraM vishvavedasam
RV_01.036.03.2{08}  mahaste sato vi carantyarcayo divi spR^ishanti bhAnavaH
RV_01.036.04.1{08}  devAsastvA varuNo mitro aryamA saM dUtaM pratnamindhate
RV_01.036.04.2{08}  vishvaM so agne jayati tvayA dhanaM yaste dadAsha martyaH
RV_01.036.05.1{08}  mandro hotA gR^ihapatiragne dUto vishAmasi
RV_01.036.05.2{08}  tve vishvA saMgatAni vratA dhruvA yAni devA akR^iNvata
RV_01.036.06.1{09}  tve idagne subhage yaviShThya vishvamA hUyate haviH
RV_01.036.06.2{09}  satvaM no adya sumanA utAparaM yakShi devAn suvIryA
RV_01.036.07.1{09}  taM ghemitthA namasvina upa svarAjamAsate
RV_01.036.07.2{09}  hotrAbhiragniM manuShaH samindhate titirvAMso ati sridhaH
RV_01.036.08.1{09}  ghnanto vR^itramataran rodasI apa uru kShayAya cakrire
RV_01.036.08.2{09}  bhuvat kaNve vR^iShA dyumnyAhutaH krandadashvo gaviShTiShu
RV_01.036.09.1{09}  saM sIdasva mahAnasi shocasva devavItamaH
RV_01.036.09.2{09}  vi dhUmamagne aruShaM miyedhya sR^ija prashasta darshatam
RV_01.036.10.1{09}  yaM tvA devAso manave dadhuriha yajiShThaM havyavAhana
RV_01.036.10.2{09}  yaM kaNvo medhyAtithirdhanaspR^itaM yaM vR^iShA yamupastutaH
RV_01.036.11.1{10}  yamagniM medhyAtithiH kaNva Idha R^itAdadhi
RV_01.036.11.2{10}  tasya preSho dIdiyustamimA R^icastamagniM vardhayAmasi
RV_01.036.12.1{10}  rAyas pUrdhi svadhAvo.asti hi te.agne deveShvApyam
RV_01.036.12.2{10}  tvaMvAjasya shrutyasya rAjasi sa no mR^i a mahAnasi
RV_01.036.13.1{10}  Urdhva U Shu Na Utaye tiShThA devo na savitA
RV_01.036.13.2{10}  UrdhvovAjasya sanitA yadaJNjibhirvAghadbhirvihvayAmahe
RV_01.036.14.1{10}  Urdhvo naH pAhyaMhaso ni ketunA vishvaM samatriNaM daha
RV_01.036.14.2{10}  kR^idhI na UrdhvAJNcarathAya jIvase vidA deveShu no duvaH
RV_01.036.15.1{10}  pAhi no agne rakShasaH pAhi dhUrterarAvNaH
RV_01.036.15.2{10}  pAhi rIShata uta vA jighAMsato bR^ihadbhAno yaviShThya
RV_01.036.16.1{11}  ghaneva viShvag vi jahyarAvNastapurjambha yo asmadhruk
RV_01.036.16.2{11}  yo martyaH shishIte atyaktubhirmA naH sa ripurIshata
RV_01.036.17.1{11}  agnirvavne suvIryamagniH kaNvAya saubhagam
RV_01.036.17.2{11}  agniH prAvan mitrota medhyAtithimagniH sAtA upastutam
RV_01.036.18.1{11}  agninA turvashaM yaduM parAvata ugrAdevaM havAmahe
RV_01.036.18.2{11}  agnirnayan navavAstvaM bR^ihadrathaM turvItiM dasyave sahaH
RV_01.036.19.1{11}  ni tvAmagne manurdadhe jyotirjanAya shashvate
RV_01.036.19.2{11}  dIdetha kaNva R^itajAta ukShito yaM namasyanti kR^iShTayaH
RV_01.036.20.1{11}  tveShAso agneramavanto arcayo bhImAso na pratItaye
RV_01.036.20.2{11}  rakShasvinaH sadamid yAtumAvato vishvaM samatriNaM daha 

RV_01.037.01.1{12}  krI aM vaH shardho mArutamanarvANaM ratheshubham
RV_01.037.01.2{12}  kaNvA abhi pra gAyata
RV_01.037.02.1{12}  ye pR^iShatIbhirR^iShTibhiH sAkaM vAshIbhiraJNjibhiH
RV_01.037.02.2{12}  ajAyanta svabhAnavaH
RV_01.037.03.1{12}  iheva shR^iNva eShAM kashA hasteShu yad vadAn
RV_01.037.03.2{12}  ni yAmaJNcitraM R^iJNjate
RV_01.037.04.1{12}  pra vaH shardhAya ghR^iShvaye tveShadyumnAya shuShmiNe
RV_01.037.04.2{12}  devattaM brahma gAyata
RV_01.037.05.1{12}  pra shaMsA goShvaghnyaM krI aM yacchardho mArutam
RV_01.037.05.2{12}  jambhe rasasya vAvR^idhe
RV_01.037.06.1{13}  ko vo varShiShTha A naro divashca gmashca dhUtayaH
RV_01.037.06.2{xx}  yat sIm antaM na dhUnutha || 
RV_01.037.07.1{xx}  ni vo yAmAya mAnuSho dadhra ugrAya manyave | 
RV_01.037.07.2{xx}  jihIta parvato giriH || 
RV_01.037.08.1{xx}  yeShAm ajmeShu pR^ithivI jujurvAM iva vishpatiH | 
RV_01.037.08.2{xx}  bhiyA yAmeShu rejate || 
RV_01.037.09.1{xx}  sthiraM hi jAnam eShAM vayo mAtur niretave | 
RV_01.037.09.2{xx}  yat sIm anu dvitA shavaH || 
RV_01.037.10.1{xx}  ud u tye sUnavo giraH kAShThA ajmeShv atnata | 
RV_01.037.10.2{xx}  vAshrA abhij~nu yAtave || 
RV_01.037.11.1{xx}  tyaM cid ghA dIrgham pR^ithum miho napAtam amR^idhram | 
RV_01.037.11.2{xx}  pra cyAvayanti yAmabhiH || 
RV_01.037.12.1{xx}  maruto yad dha vo balaM janAM acucyavItana | 
RV_01.037.12.2{xx}  girIMr acucyavItana || 
RV_01.037.13.1{xx}  yad dha yAnti marutaH saM ha bruvate 'dhvann A | 
RV_01.037.13.2{xx}  shR^iNoti kash cid eShAm || 
RV_01.037.14.1{xx}  pra yAta shIbham AshubhiH santi kaNveShu vo duvaH | 
RV_01.037.14.2{xx}  tatro Shu mAdayAdhvai || 
RV_01.037.15.1{xx}  asti hi ShmA madAya vaH smasi ShmA vayam eShAm | 
RV_01.037.15.2{xx}  vishvaM cid Ayur jIvase ||
RV_01.038.01.1{xx}  kad dha nUnaM kadhapriyaH pitA putraM na hastayoH | 
RV_01.038.01.2{xx}  dadhidhve vR^iktabarhiShaH || 
RV_01.038.02.1{xx}  kva nUnaM kad vo arthaM gantA divo na pR^ithivyAH | 
RV_01.038.02.2{xx}  kva vo gAvo na raNyanti || 
RV_01.038.03.1{xx}  kva vaH sumnA navyAMsi marutaH kva suvitA | 
RV_01.038.03.2{xx}  kvã vishvAni saubhagA || 
RV_01.038.04.1{xx}  yad yUyam pR^ishnimAtaro martAsaH syAtana | 
RV_01.038.04.2{xx}  stotA vo amR^itaH syAt || 
RV_01.038.05.1{xx}  mA vo mR^igo na yavase jaritA bhUd ajoShyaH | 
RV_01.038.05.2{xx}  pathA yamasya gAd upa || 
RV_01.038.06.1{xx}  mo Shu NaH parA-parA nirR^itir durhaNA vadhIt | 
RV_01.038.06.2{xx}  padIShTa tR^iShNayA saha || 
RV_01.038.07.1{xx}  satyaM tveShA amavanto dhanva§ cid A rudriyAsaH | 
RV_01.038.07.2{xx}  mihaM kR^iNvanty avAtAm || 
RV_01.038.08.1{xx}  vAshreva vidyun mimAti vatsaM na mAtA siShakti | 
RV_01.038.08.2{xx}  yad eShAM vR^iShTir asarji || 
RV_01.038.09.1{xx}  divA cit tamaH kR^iNvanti parjanyenodavAhena | 
RV_01.038.09.2{xx}  yat pR^ithivIM vyundanti || 
RV_01.038.10.1{xx}  adha svanAn marutAM vishvam A sadma pArthivam | 
RV_01.038.10.2{xx}  arejanta pra mAnuShAH || 
RV_01.038.11.1{xx}  maruto vI upANibhish citrA rodhasvatIr anu | 
RV_01.038.11.2{xx}  yAtem akhidrayAmabhiH || 
RV_01.038.12.1{xx}  sthirA vaH santu nemayo rathA ashvAsa eShAm | 
RV_01.038.12.2{xx}  susaMskR^itA abhIshavaH || 
RV_01.038.13.1{xx}  achA vadA tanA girA jarAyai brahmaNas patim | 
RV_01.038.13.2{xx}  agnim mitraM na darshatam || 
RV_01.038.14.1{xx}  mimIhi shlokam Asyaparjanya iva tatanaH | 
RV_01.038.14.2{xx}  gAya gAyatram ukthyam || 
RV_01.038.15.1{xx}  vandasva mArutaM gaNaM tveSham panasyum arkiNam | 
RV_01.038.15.2{xx}  asme vR^iddhA asann iha ||
RV_01.039.01.1{xx}  pra yad itthA parAvataH shocir na mAnam asyatha | 
RV_01.039.01.2{xx}  kasya kratvA marutaH kasya varpasA kaM yAtha kaM ha dhUtayaH || 
RV_01.039.02.1{xx}  sthirA vaH santv AyudhA parANude vI U uta pratiShkabhe | 
RV_01.039.02.2{xx}  yuShmAkam astu taviShI panIyasI mA martyasya mAyinaH || 
RV_01.039.03.1{xx}  parA ha yat sthiraM hatha naro vartayathA guru | 
RV_01.039.03.2{xx}  vi yAthana vaninaH pR^ithivyA vy AshAH parvatAnAm || 
RV_01.039.04.1{xx}  nahi vaH shatrur vivide adhi dyavi na bhUmyAM rishAdasaH | 
RV_01.039.04.2{xx}  yuShmAkam astu taviShI tanA yujA rudrAso nU cid AdhR^iShe || 
RV_01.039.05.1{xx}  pra vepayanti parvatAn vi viJNcanti vanaspatIn | 
RV_01.039.05.2{xx}  pro Arata maruto durmadA iva devAsaH sarvayA vishA || 
RV_01.039.06.1{xx}  upo ratheShu pR^iShatIr ayugdhvam praShTir vahati rohitaH | 
RV_01.039.06.2{xx}  A vo yAmAya pR^ithivI cid ashrod abIbhayanta mAnuShAH || 
RV_01.039.07.1{xx}  A vo makShU tanAya kaM rudrA avo vR^iNImahe | 
RV_01.039.07.2{xx}  gantA nUnaM no 'vasA yathA puretthA kaNvAya bibhyuShe || 
RV_01.039.08.1{xx}  yuShmeShito maruto martyeShita A yo no abhva IShate | 
RV_01.039.08.2{xx}  vi taM yuyota shavasA vy ojasA vi yuShmAkAbhir UtibhiH || 
RV_01.039.09.1{19}  asAmi hi prayajyavaH kaNvaM dada pracetasaH
RV_01.039.09.2{19}  asAmibhirmaruta A na UtibhirgantA vR^iShtiM na vidyutaH
RV_01.039.10.1{19}  asAmyojo bibhR^ithA sudAnavo.asAmi dhUtayaH shavaH
RV_01.039.10.2{19}  R^iShidviShe marutaH parimanyava iShuM na sR^ijata dviSham 

RV_01.040.01.1{20}  ut tiShTha brahmaNas pate devayantastvemahe
RV_01.040.01.2{20}  upa pra yantu marutaH sudAnava indra prAshUrbhavA sacA
RV_01.040.02.1{20}  tvAmid dhi sahasas putra martya upabrUte dhane hite
RV_01.040.02.2{20}  suvIryaM maruta A svashvyaM dadhIta yo va Acake
RV_01.040.03.1{20}  praitu brahmaNas patiH pra devyetu sUnR^itA
RV_01.040.03.2{20}  achA vIraMnaryaM paN^ktirAdhasaM devA yaj~naM nayantu naH
RV_01.040.04.1{20}  yo vAghate dadAti sUnaraM vasu sa dhatte akShiti shravaH
RV_01.040.04.2{20}  tasmA i AM suvIrAmA yajAmahe supratUrtimanehasam
RV_01.040.05.1{20}  pra nUnaM brahmaNas patirmantraM vadatyukthyam
RV_01.040.05.2{20}  yasminnindro varuNo mitro aryamA devA okAMsi cakrire
RV_01.040.06.1{21}  tamid vocemA vidatheShu shambhuvaM mantraM devA anehasam
RV_01.040.06.2{21}  imAM ca vAcaM pratiharyathA naro vishved vAmA vo ashnavat
RV_01.040.07.1{21}  ko devayantamashnavajjanaM ko vR^iktabarhiSham
RV_01.040.07.2{21}  pra-pra dAshvAn pastyAbhirasthitAntarvAvat kShayaM dadhe
RV_01.040.08.1{21}  upa kShstraM pR^iJNcIta hanti rAjabhirbhaye cit sukShitiM dadhe
RV_01.040.08.2{21}  nAsya vartA na tarutA mahAdhane nArbhe asti vajriNaH 

RV_01.041.01.1{22}  yaM rakShanti pracetaso varuNo mitro aryamA
RV_01.041.01.2{22}  nU cit sa dabhyate janaH
RV_01.041.02.1{22}  yaM bAhuteva piprati pAnti martyaM riShaH
RV_01.041.02.2{22}  ariShTaH sarva edhate
RV_01.041.03.1{22}  vi durgA vi dviShaH puro ghnanti rAjAna eShAm
RV_01.041.03.2{22}  nayanti duritA tiraH
RV_01.041.04.1{22}  sugaH panthA anR^ikShara AdityAsa R^itaM yate
RV_01.041.04.2{22}  nAtrAvakhAdo asti vaH
RV_01.041.05.1{22}  yaM yaj~naM nayathA nara AdityA R^ijunA pathA
RV_01.041.05.2{22}  pra vaH sa dhItaye nashat
RV_01.041.06.1{23}  sa ratnaM martyo vasu vishvaM tokamuta tmanA
RV_01.041.06.2{23}  achA gachatyastR^itaH
RV_01.041.07.1{23}  kathA rAdhAma sakhAyaH stomaM mitrasyAryamNaH
RV_01.041.07.2{23}  mahi psaro varuNasya
RV_01.041.08.1{23}  mA vo ghnantaM mA shapantaM prati voce devayantam
RV_01.041.08.2{23}  sumnairid va A vivAse
RV_01.041.09.1{23}  caturashcid dadamAnAd bibhIyAdA nidhAtoH
RV_01.041.09.2{23}  na duruktAya spR^ihayet 

RV_01.042.01.1{24}  saM pUShannadhvanastira vyaMho vimuco napAt
RV_01.042.01.2{24}  sakShvA devapra Nas puraH
RV_01.042.02.1{24}  yo naH pUShannagho vR^iko duHsheva Adideshati
RV_01.042.02.2{24}  apa sma tampatho jahi
RV_01.042.03.1{24}  apa tyaM paripanthinaM muShIvANaM hurashcitam
RV_01.042.03.2{24}  dUramadhisruteraja
RV_01.042.04.1{24}  tvaM tasya dvayAvino.aghashaMsasya kasya cit
RV_01.042.04.2{24}  padAbhi tiShTha tapuShim
RV_01.042.05.1{24}  A tat te dasra mantumaH pUShannavo vR^iNImahe
RV_01.042.05.2{24}  yena pitÃnacodayaH
RV_01.042.06.1{25}  adhA no vishvasaubhaga hiraNyavAshImattama
RV_01.042.06.2{25}  dhanAni suShaNA kR^idhi
RV_01.042.07.1{25}  ati naH sashcato naya sugA naH supathA kR^iNu
RV_01.042.07.2{25}  pUShannihakratuM vidaH
RV_01.042.08.1{25}  abhi sUyavasaM naya na navajvAro adhvane
RV_01.042.08.2{25}  pU...
RV_01.042.09.1{25}  shagdhi pUrdhi pra yaMsi ca shishIhi prAsyudaram
RV_01.042.09.2{25}  pU...
RV_01.042.10.1{25}  na pUShaNaM methAmasi sUktairabhi gR^iNImasi
RV_01.042.10.2{25}  vasUni dasmamImahe 

RV_01.043.01.1{26}  kad rudrAya pracetase mI huShTamAya tavyase
RV_01.043.01.2{26}  vocema shantamaM hR^ide
RV_01.043.02.1{26}  yathA no aditiH karat pashve nR^ibhyo yathA gave
RV_01.043.02.2{26}  yathA tokAya rudriyam
RV_01.043.03.1{26}  yathA no mitro varuNo yathA rudrashciketati
RV_01.043.03.2{26}  yathA vishve sajoShasaH
RV_01.043.04.1{26}  gAthapatiM medhapatiM rudraM jalAShabheShajam
RV_01.043.04.2{26}  tacchaMyoH sumnamImahe
RV_01.043.05.1{26}  yaH shukra iva sUryo hiraNyamiva rocate
RV_01.043.05.2{26}  shreShTho devAnAM vasuH
RV_01.043.06.1{27}  shaM naH karatyarvate sugaM meShAya meShye
RV_01.043.06.2{27}  nR^ibhyo nAribhyo gave
RV_01.043.07.1{27}  asme soma shriyamadhi ni dhehi shatasya nR^iNAm
RV_01.043.07.2{27}  mahi shravastuvinR^imNam
RV_01.043.08.1{27}  mA naH somaparibAdho mArAtayo juhuranta
RV_01.043.08.2{27}  A na indo vAje bhaja
RV_01.043.09.1{27}  yAste prajA amR^itasya parasmin dhAmannR^itasya
RV_01.043.09.2{27}  mUrdhA nAbhA soma vena AbhUShantIH soma vedaH 

RV_01.044.01.1{28}  agne vivasvaduShasashcitraM rAdho amartya
RV_01.044.01.2{28}  A dAshuShe jAtavedo vahA tvamadyA devAnuSharbudhaH
RV_01.044.02.1{28}  juShTo hi dUto asi havyavAhano.agne rathIradhvarANAm
RV_01.044.02.2{28}  sajUrashvibhyAmuShasA suvIryamasme dhehi shravo bR^ihat
RV_01.044.03.1{28}  adyA dUtaM vR^iNImahe vasumagniM purupriyam
RV_01.044.03.2{28}  dhUmaketuM bhAR^ijIkaM vyuShTiShu yaj~nAnAmadhvarashriyam
RV_01.044.04.1{28}  shreShThaM yaviShThamatithiM svAhutaM juShTaM janAya dAshuShe
RV_01.044.04.2{28}  devAnachA yAtave jAtavedasamagnimI e vyuShTiShu
RV_01.044.05.1{28}  staviShyAmi tvAmahaM vishvasyAmR^ita bhojana
RV_01.044.05.2{28}  agne trAtAramamR^itaM miyedhya yajiShThaM havyavAhana
RV_01.044.06.1{29}  sushaMso bodhi gR^iNate yaviShThya madhujihvaH svAhutaH
RV_01.044.06.2{29}  praskaNvasya pratirannAyurjIvase namasyA daivyaM janam
RV_01.044.07.1{29}  hotAraM vishvavedasaM saM hi tvA visha indhate
RV_01.044.07.2{29}  sa A vaha puruhUta pracetaso.agne devAniha dravat
RV_01.044.08.1{29}  savitAramuShasamashvinA bhagamagniM vyuShTiShu kShapaH
RV_01.044.08.2{29}  kaNvAsastvA sutasomAsa indhate havyavAhaM svadhvara
RV_01.044.09.1{29}  patir hi adhvarANAm agne dUto vishAm asi
RV_01.044.09.2{29}  uSharbudha Avaha somapItaye devAnadya svardR^ishaH
RV_01.044.10.1{29}  agne pUrvA anUShaso vibhAvaso dIdetha vishvadarShataH
RV_01.044.10.2{29}  asi grAmeShvavitA purohito.asi yaj~neShu mAnuShaH
RV_01.044.11.1{30}  ni tvA yaj~nasya sAdhanamagne hotAraM R^itvijam
RV_01.044.11.2{30}  manuShvad deva dhImahi pracetasaM jIraM dUtamamartyam
RV_01.044.12.1{30}  yad devAnAM mitramahaH purohito.antaro yAsi dUtyam
RV_01.044.12.2{30}  sindhoriva prasvanitAsa Urmayo.agnerbhrAjante arcayaH
RV_01.044.13.1{30}  shrudhi shrutkarNa vahnibhirdevairagne sayAvabhiH
RV_01.044.13.2{30}  A sIdantu barhiShi mitro aryamA prAtaryAvANo adhvaram
RV_01.044.14.1{30}  shR^iNvantu stomaM marutaH sudAnavo.agnijihvA R^itAvR^idhaH
RV_01.044.14.2{30}  pibatu somaM varuNo dhR^itavrato.ashvibhyAmuShasA sajUH 

RV_01.045.01.1{31}  tvamagne vasUnriha rudrAnAdityAnuta
RV_01.045.01.2{31}  yajA svadhvaraM janaM manujAtaM ghR^itapruSham
RV_01.045.02.1{31}  shruShTIvAno hi dAshuShe devA agne vicetasaH
RV_01.045.02.2{31}  tAn rohidashva girvaNastrayastriMshatamA vaha
RV_01.045.03.1{31}  priyamedhavadatrivajjAtavedo virUpavat
RV_01.045.03.2{31}  aN^girasvan mahivrata praskaNvasya shrudhI havam
RV_01.045.04.1{31}  mahikerava Utaye priyamedhA ahUShata
RV_01.045.04.2{31}  rAjantamadhvarANAmagniM shukreNa shociShA
RV_01.045.05.1{31}  ghR^itAhavana santyemA u Shu shrudhI giraH
RV_01.045.05.2{31}  yAbhiH kaNvasya sUnavo havante.avase tvA
RV_01.045.06.1{32}  tvAM citrashravastama havante vikShu jantavaH
RV_01.045.06.2{32}  shociShkeshampurupriyAgne havyAya vo have
RV_01.045.07.1{32}  ni tvA hotAraM R^itvijaM dadhire vasuvittamam
RV_01.045.07.2{32}  shrutkarNaM saprathastamaM viprA agne diviShTiShu
RV_01.045.08.1{32}  A tvA viprA acucyavuH sutasomA abhi prayaH
RV_01.045.08.2{32}  bR^ihad bhA bibhrato haviragne martAya dAshuShe
RV_01.045.09.1{32}  prAtaryAvNaH sahaskR^ita somapeyAya santya
RV_01.045.09.2{32}  ihAdya daivyaMjanaM barhirA sAdayA vaso
RV_01.045.10.1{32}  arvAJNcaM daivyaM janamagne yakShva sahUtibhiH
RV_01.045.10.2{32}  ayaM somaH sudAnavastaM pAta tiroahnyam 

RV_01.046.01.1{33}  eSho uShA apUrvya vyuchati priyA divaH
RV_01.046.01.2{33}  stuShe vAmashvinA bR^ihat
RV_01.046.02.1{33}  yA dasrA sindhumAtarA manotarA rayINAm
RV_01.046.02.2{33}  dhiyA devA vasuvidA
RV_01.046.03.1{33}  vacyante vAM kakuhAso jUrNAyAmadhi viShTapi
RV_01.046.03.2{33}  yad vAMratho vibhiSh patAt
RV_01.046.04.1{33}  haviShA jAro apAM piparti papurirnarA
RV_01.046.04.2{33}  pitA kuTasya carShaNiH
RV_01.046.05.1{33}  AdAro vAM matInAM nAsatyA matavacasA
RV_01.046.05.2{33}  pAtaM somasya dhR^iShNuyA
RV_01.046.06.1{34}  yA naH pIparadashvinA jyotiShmatI tamastiraH
RV_01.046.06.2{34}  tAmasme rAsAthAmiSham
RV_01.046.07.1{34}  A no nAvA matInAM yAtaM pArAya gantave
RV_01.046.07.2{34}  yuJNjAthAmashvinA ratham
RV_01.046.08.1{34}  aritraM vAM divas pR^ithu tIrthe sindhUnAM rathaH
RV_01.046.08.2{34}  dhiyA yuyujra indavaH
RV_01.046.09.1{34}  divas kaNvAsa indavo vasu sindhUnAM pade
RV_01.046.09.2{34}  svaM vavriM kuha dhitsathaH
RV_01.046.10.1{34}  abhUdu bhA u aMshave hiraNyaM prati sUryaH
RV_01.046.10.2{34}  vyakhyajjihvayAsitaH
RV_01.046.11.1{35}  abhUdu pArametave panthA R^itaysa sAdhuyA
RV_01.046.11.2{35}  adarshi vi srutirdivaH
RV_01.046.12.1{35}  tat-tadidashvinoravo jaritA prati bhUShati
RV_01.046.12.2{35}  made somasyapipratoH
RV_01.046.13.1{35}  vAvasAnA vivasvati somasya pItyA girA
RV_01.046.13.2{35}  manuShvacchambhUA gatam
RV_01.046.14.1{35}  yuvoruShA anu shriyaM parijmanorupAcarat
RV_01.046.14.2{35}  R^itA vanatho aktubhiH
RV_01.046.15.1{35}  ubhA pibatamashvinobhA naH sharma yachatam
RV_01.046.15.2{35}  avidriyAbhirUtibhiH 

RV_01.047.01.1{01}  ayaM vAM madhumattamaH sutaH soma R^itAvR^idhA
RV_01.047.01.2{01}  tamashvinA pibataM tiroahnyaM dhattaM ratnAni dAshushe
RV_01.047.02.1{01}  trivandhureNa trivR^itA supeshasA rathenA yAtamashvinA
RV_01.047.02.2{01}  kaNvAso vAM brahma kR^iNvantyadhvare teShAM su shR^iNutaM havam
RV_01.047.03.1{01}  ashvinA madhumattamaM pAtaM somaM R^itAvR^idhA
RV_01.047.03.2{01}  athAdya dasrA vasu bibhratA rathe dAshvAMsamupa gachatam
RV_01.047.04.1{01}  triShadhasthe barhiShi vishvavedasA madhvA yaj~naM mimikShatam
RV_01.047.04.2{01}  kaNvAso vAM sutasomA abhidyavo yuvAM havante ashvinA
RV_01.047.05.1{01}  yAbhiH kaNvamabhiShTibhiH prAvataM yuvamashvinA
RV_01.047.05.2{01}  tAbhiH ShvasmAnavataM shubhas patI pAtaM somaM R^itAvR^idhA
RV_01.047.06.1{02}  sudAse dasrA vasu bibhratA rathe pR^ikSho vahatamashvinA
RV_01.047.06.2{02}  rayiM samudrAduta vA divas paryasme dhattaM puruspR^iham
RV_01.047.07.1{02}  yan nAsatyA parAvati yad vA stho adhi turvashe
RV_01.047.07.2{02}  ato rathena suvR^itA na A gataM sAkaM sUryasya rashmibhiH
RV_01.047.08.1{02}  arvAJNcA vAM saptayo.adhvarashriyo vahantu savanedupa
RV_01.047.08.2{02}  iShaM pR^iJNcantA sukR^ite sudAnava A barhiH sIdataM narA
RV_01.047.09.1{02}  tena nAsatyA gataM rathena sUryatvacA
RV_01.047.09.2{02}  yena shashvadUhathurdAshuShe vasu madhvaH somasya pItaye
RV_01.047.10.1{02}  ukthebhirarvAgavase purUvasU arkaishca ni hvayAmahe
RV_01.047.10.2{02}  shashvat kaNvAnAM sadasi priye hi kaM somaM papathurashvinA 

RV_01.048.01.1{03}  saha vAmena na uSho vyuchA duhitardivaH
RV_01.048.01.2{03}  saha dyumnena bR^ihatA vibhAvari rAyA devi dAsvatI
RV_01.048.02.1{03}  ashvAvatIrgomatIrvishvasuvido bhUri cyavanta vastave
RV_01.048.02.2{03}  udIraya prati mA sUnR^itA uShashcoda rAdho maghonAm
RV_01.048.03.1{03}  uvAsoShA uchAcca nu devI jIrA rathAnAm
RV_01.048.03.2{03}  ye asyA AcaraNeShu dadhrire samudre na shravasyavaH
RV_01.048.04.1{03}  uSho ye te pra yAmeShu yuJNjate mano dAnAya sUrayaH
RV_01.048.04.2{03}  atrAha tat kaNva eShAM kaNvatamo nAma gR^iNAti nR^iNAm
RV_01.048.05.1{03}  A ghA yoSheva sUnaryuShA yAti prabhuJNjatI
RV_01.048.05.2{03}  jarayantI vR^ijanaM padvadIyata ut pAtayati pakShiNaH
RV_01.048.06.1{04}  vi yA sR^ijati samanaM vyarthinaH padAM na vetyodatI
RV_01.048.06.2{04}  vayo nakiSh Te paptivAMsa Asate vyuShTau vAjinIvati
RV_01.048.07.1{04}  eShAyukta parAvataH sUryasyodayanAdadhi
RV_01.048.07.2{04}  shataM rathebhiH subhagoShA iyaM vi yAtyabhi mAnuShAn
RV_01.048.08.1{04}  vishvamasyA nAnAma cakShase jagajjyotiSh kR^iNoti sUnarI
RV_01.048.08.2{04}  apa dveSho maghonI duhitA diva uShA uchadapa sridhaH
RV_01.048.09.1{04}  uSha A bhAhi bhAnunA candreNa duhitardivaH
RV_01.048.09.2{04}  AvahantI bhUryasmabhyaM saubhagaM vyuchantI diviShTiShu
RV_01.048.10.1{04}  vishvasya hi prANanaM jIvanaM tve vi yaduchasi sUnari
RV_01.048.10.2{04}  sA no rathena bR^ihatA vibhAvari shrudhi citrAmaghe havam
RV_01.048.11.1{05}  uSho vAjaM hi vaMsva yashcitro mAnuShe jane
RV_01.048.11.2{05}  tenA vaha sukR^ito adhvarAnupa ye tvA gR^iNanti vahnayaH
RV_01.048.12.1{05}  vishvAn devAnA vaha somapItaye.antarikShAduShastvam
RV_01.048.12.2{05}  sAsmAsu dhA gomadashvAvadukthyamuSho vAjaM suvIryam
RV_01.048.13.1{05}  yasyA rushanto arcayaH prati bhadrA adR^ikShata
RV_01.048.13.2{05}  sA no rayiM vishvavAraM supeshasamuShA dadAtu sugmyam
RV_01.048.14.1{05}  ye cid dhi tvAM R^iShayaH pUrva Utaye juhUre.avase mahi
RV_01.048.14.2{05}  sA na stomAnabhi gR^iNIhi rAdhasoShaH shukreNa shociShA
RV_01.048.15.1{05}  uSho yadadya bhAnunA vi dvArAv R^iNavo divaH
RV_01.048.15.2{05}  pra no yachatAdavR^ikaM pR^ithu chardiH pra devi gomatIriShaH
RV_01.048.16.1{05}  saM no rAyA bR^ihatA vishvapeshasA mimikShvA sami AbhirA
RV_01.048.16.2{05}  saM dyumnena vishvaturoSho mahi saM vAjairvAjinIvati 

RV_01.049.01.1{06}  uSho bhadrebhirA gahi divashcid rocanAdadhi
RV_01.049.01.2{06}  vahantvaruNapsava upa tvA somino gR^iham
RV_01.049.02.1{06}  supeshasaM sukhaM rathaM yamadhyasthA uShastvam
RV_01.049.02.2{06}  tenA sushravasaM janaM prAvAdya duhitardivaH
RV_01.049.03.1{06}  vayashcit te patatriNo dvipaccatuShpadarjuni
RV_01.049.03.2{06}  uShaH prArannR^itUnranu divo antebhyas pari
RV_01.049.04.1{06}  vyuchantI hi rashmibhirvishvamAbhAsi rocanam
RV_01.049.04.2{06}  tAM tvAmuSharvasUyavo gIrbhiH kaNvA ahUShata 

RV_01.050.01.1{07}  udu tyaM jAtavedasaM devaM vahanti ketavaH
RV_01.050.01.2{07}  dR^ishe vishvAya sUryam
RV_01.050.02.1{07}  apa tye tAyavo yathA nakShatrA yantyaktubhiH
RV_01.050.02.2{07}  sUrAya vishvacakShase
RV_01.050.03.1{07}  adR^ishramasya ketavo vi rashmayo janAnanu
RV_01.050.03.2{07}  bhrAjanto agnayo yathA
RV_01.050.04.1{07}  taraNirvishvadarshato jyotiShkR^idasi sUrya
RV_01.050.04.2{07}  vishvamA bhAsirocanam
RV_01.050.05.1{07}  pratyaM devAnAM vishaH pratya«« udeShi mAnuShAn
RV_01.050.05.2{07}  pratyaM vishvaM svardR^ishe
RV_01.050.06.1{08}  yenA pAvaka cakShasA bhuraNyantaM janAnanu
RV_01.050.06.2{08}  tvaM varuNa pashyasi
RV_01.050.07.1{08}  vi dyAmeShi rajas pR^ithvahA mimAno aktubhiH
RV_01.050.07.2{08}  pashya§ janmAni sUrya
RV_01.050.08.1{08}  sapta tvA harito rathe vahanti deva sUrya
RV_01.050.08.2{08}  shociShkeshaM vicakShaNa
RV_01.050.09.1{08}  ayukta sapta shundhyuvaH sUro rathasya naptyaH
RV_01.050.09.2{08}  tAbhiryAti svayuktibhiH
RV_01.050.10.1{08}  ud vayaM tamasas pari jyotiSh pashyanta uttaram
RV_01.050.10.2{08}  devaM devatrA sUryamaganma jyotiruttamam
RV_01.050.11.1{08}  udyannadya mitramaha ArohannuttarAM divam
RV_01.050.11.2{08}  hR^idrogaM mamasUrya harimANaM ca nAshaya
RV_01.050.12.1{08}  shukeShu me harimANaM ropaNAkAsu dadhmasi
RV_01.050.12.2{08}  atho hAridraveShu me harimANaM ni dadhmasi
RV_01.050.13.1{08}  udagAdayamAdityo vishvena sahasA saha
RV_01.050.13.2{08}  dviShantaM mahyaM randhayan mo aham dviShate radham 

RV_01.051.01.1{09}  abhi tyaM meShaM puruhUtaM R^igmiyamindraM gIrbhirmadatA vasvo arNavam
RV_01.051.01.2{09}  yasya dyAvo na vicaranti mAnuShA bhuje maMhiShThamabhi vipramarcata
RV_01.051.02.1{09}  abhImavanvan svabhiShTimUtayo.antarikShaprAM taviShIbhirAvR^itam
RV_01.051.02.2{09}  indraM dakShAsa R^ibhavo madacyutaM shatakratuM javanI sUnR^itAruhat
RV_01.051.03.1{09}  tvaM gotramaN^girobhyo.avR^iNorapotAtraye shatadureShu gAtuvit
RV_01.051.03.2{09}  sasena cid vimadAyAvaho vasvAjAvadriM vAvasAnasyanartayan
RV_01.051.04.1{09}  tvamapAmapidhAnAvR^iNor apAdhArayaH parvate dAnumad vasu
RV_01.051.04.2{09}  vR^itraM yadindra shavasAvadhIrahimAdit sUryaM divyArohayo dR^ishe
RV_01.051.05.1{09}  tvaM mAyAbhirapa mAyino.adhamaH svadhAbhirye adhi shuptAvajuhvata
RV_01.051.05.2{09}  tvaM piprornR^imaNaH prArujaH puraH pra R^ijishvAnaM dasyuhatyeShvAvitha
RV_01.051.06.1{10}  tvaM kutsaM shuShNahatyeShvAvithArandhayo.atithigvAya shambaram
RV_01.051.06.2{10}  mahAntaM cidarbudaM ni kramIH padA sanAdeva dasyuhatyAya jaj~niShe
RV_01.051.07.1{10}  tve vishvA taviShI sadhryag ghitA tava rAdhaH somapIthAya harShate
RV_01.051.07.2{10}  tava vajrashcikite bAhvorhito vR^ishcA shatrorava vishvAni vR^iShNyA
RV_01.051.08.1{10}  vi jAnIhyAryAn ye ca dasyavo barhiShmate randhayA shAsadavratAn
RV_01.051.08.2{10}  shAkI bhava yajamAnasya coditA vishvet tA te sadhamAdeShu cAkana
RV_01.051.09.1{10}  anuvratAya randhayannapavratAnAbhUbhirindraH shnathayannanAbhuvaH
RV_01.051.09.2{10}  vR^iddhasya cid vardhato dyAminakShata stavAno vamro vi jaghAna sandihaH
RV_01.051.10.1{10}  takShad yat ta ushanA sahasA saho vi rodasI majmanA bAdhate shavaH
RV_01.051.10.2{10}  A tvA vAtasya nR^imaNo manoyuja A pUryamANamavahannabhi shravaH
RV_01.051.11.1{11}  mandiShTa yadushane kAvye sacAnindro vaN^kU vaN^kutarAdhi tiShThati
RV_01.051.11.2{11}  ugro yayiM nirapaH srotasAsR^ijad vi shuShNasya dR^iMhitA airayat puraH
RV_01.051.12.1{11}  A smA rathaM vR^iShapANeShu tiShThasi shAryAtasya prabhR^itAyeShu mandase
RV_01.051.12.2{11}  indra yathA sutasomeShu cAkano.anarvANaMshlokamA rohase divi
RV_01.051.13.1{11}  adadA arbhAM mahate vacasyave kakShIvate vR^icayAmindra sunvate
RV_01.051.13.2{11}  menAbhavo vR^iShaNashvasya sukrato vishvet tA te savaneShu pravAcyA
RV_01.051.14.1{11}  indro ashrAyi sudhyo nireke pajreShu stomo duryo na yUpaH
RV_01.051.14.2{11}  ashvayurgavyU rathayurvasUyurindra id rAyaH kShayati prayantA
RV_01.051.15.1{11}  idaM namo vR^iShabhAya svarAje satyashuShmAya tavase.avAci
RV_01.051.15.2{11}  asminnindra vR^ijane sarvavIrAH smat sUribhistava sharman syAma 

RV_01.052.01.1{12}  tyaM su meShaM mahayA svarvidaM shataM yasya subhvaH sAkamIrate
RV_01.052.01.2{12}  atyaM na vAjaM havanasyadaM rathamendraM vavR^ityAmavase suvR^iktibhiH
RV_01.052.02.1{12}  sa parvato na dharuNeShvacyutaH sahasramUtistaviShIShu vAvR^idhe
RV_01.052.02.2{12}  indro yad vR^itramavadhIn nadIvR^itamubjannarNAMsijarhR^iShANo andhasA
RV_01.052.03.1{12}  sa hi dvaro dvariShu vavra Udhani candrabudhno madavR^iddho manIShibhiH
RV_01.052.03.2{12}  indraM tamahve svapasyayA dhiyA maMhiShTharAtiM sa hi paprirandhasaH
RV_01.052.04.1{12}  A yaM pR^iNanti divi sadmabarhiShaH samudraM na subhvaH svA abhiShTayaH
RV_01.052.04.2{12}  taM vR^itrahatye anu tasthurUtayaH shuShmAindramavAtA ahrutapsavaH
RV_01.052.05.1{12}  abhi svavR^iShTiM made asya yudhyato raghvIriva pravaNe sasrurUtayaH
RV_01.052.05.2{12}  indro yad vajrI dhR^iShamANo andhasA bhinad valasya paridhInriva tritaH
RV_01.052.06.1{13}  parIM ghR^iNA carati titviShe shavo.apo vR^itvI rajaso budhnamAshayat
RV_01.052.06.2{13}  vR^itrasya yat pravaNe durgR^ibhishvano nijaghantha hanvorindra tanyatum
RV_01.052.07.1{13}  hradaM na hi tvA nyR^iShantyUrmayo brahmANIndra tava yAni vardhanA
RV_01.052.07.2{13}  tvaShTA cit te yujyaM vAvR^idhe shavastatakSha vajramabhibhUtyojasam
RV_01.052.08.1{13}  jaghanvAnu haribhiH sambhR^itakratavindra vR^itraM manuShe gAtuyannapaH
RV_01.052.08.2{13}  ayachathA bAhvorvajramAyasamadhArayo divyA sUryaM dR^ishe
RV_01.052.09.1{13}  bR^ihat svashcandramamavad yadukthyamakR^iNvata bhiyasA rohaNaM divaH
RV_01.052.09.2{13}  yan mAnuShapradhanA indramUtayaH svarnR^iShAco maruto.amadannanu
RV_01.052.10.1{13}  dyaushcidasyAmavAnaheH svanAdayoyavId bhiyasA vajra indra te
RV_01.052.10.2{13}  vR^itrasya yad badbadhAnasya rodasI made sutasya shavasAbhinacchiraH
RV_01.052.11.1{14}  yadin nvindra pR^ithivI dashabhujirahAni vishvA tatanantakR^iShTayaH
RV_01.052.11.2{14}  atrAha te maghavan vishrutaM saho dyAmanu shavasA barhaNA bhuvat
RV_01.052.12.1{14}  tvamasya pAre rajaso vyomanaH svabhUtyojA avase dhR^iShanmanaH
RV_01.052.12.2{14}  cakR^iShe bhUmiM pratimAnamojaso.apaH svaH paribhUreShyA divam
RV_01.052.13.1{14}  tvaM bhuvaH pratimAnaM pR^ithivyA R^iShvavIrasya bR^ihataH patirbhUH
RV_01.052.13.2{14}  vishvamAprA antarikShaM mahitvA satyamaddhA nakiranyastvAvAn
RV_01.052.14.1{14}  na yasya dyAvApR^ithivI anu vyaco na sindhavo rajaso antamAnashuH
RV_01.052.14.2{14}  nota svavR^iShTiM made asya yudhyata eko anyaccakR^iShe vishvamAnuShak
RV_01.052.15.1{14}  Arcannatra marutaH sasminnAjau vishve devAso amadannanutvA
RV_01.052.15.2{14}  vR^itrasya yad bhR^iShTimatA vadhena ni tvamindra pratyAnaM jaghantha 

RV_01.053.01.1{15}  nyU Shu vAcaM pra mahe bharAmahe gira indrAya sadane vivasvataH
RV_01.053.01.2{15}  nU cid dhi ratnaM sasatAmivAvidan na duShTutirdraviNodeShu shasyate
RV_01.053.02.1{15}  duro ashvasya dura indra gorasi duro yavasya vasuna inas patiH
RV_01.053.02.2{15}  shikShAnaraH pradivo akAmakarshanaH sakhA sakhibhyastamidaM gR^iNImasi
RV_01.053.03.1{15}  shacIva indra purukR^id dyumattama tavedidamabhitashcekite vasu
RV_01.053.03.2{15}  ataH saMgR^ibhyAbhibhUta A bhara mA tvAyato jarituH kAmamUnayIH
RV_01.053.04.1{15}  ebhirdyubhiH sumanA ebhirindubhirnirundhAno amatiM gobhirashvinA
RV_01.053.04.2{15}  indreNa dasyuM darayanta indubhiryutadveShasaHsamiShA rabhemahi
RV_01.053.05.1{15}  samindra rAyA samiShA rabhemahi saM vAjebhiH purushcandrairabhidyubhiH
RV_01.053.05.2{15}  saM devyA pramatyA vIrashuShmayA goagrayAshvAvatyA rabhemahi
RV_01.053.06.1{16}  te tvA madA amadan tAni vR^iShNyA te somAso vR^itrahatyeShu satpate
RV_01.053.06.2{16}  yat kArave dasha vR^itrANyaprati barhiShmate ni sahasrANi barhayaH
RV_01.053.07.1{16}  yudhA yudhamupa ghedeShi dhR^iShNuyA purA puraM samidaM haMsyojasA
RV_01.053.07.2{16}  namyA yadindra sakhyA parAvati nibarhayo namuciM nAma mAyinam
RV_01.053.08.1{16}  tvaM karaJNjamuta parNayaM vadhIstejiShThayAtithigvasyavartanI
RV_01.053.08.2{16}  tvaM shatA vaN^gR^idasyAbhinat puro.anAnudaH pariShUtA R^ijishvanA
RV_01.053.09.1{16}  tvametA§ janarAj~no dvirdashAbandhunA sushravasopajagmuShaH
RV_01.053.09.2{16}  ShaShTiM sahasrA navatiM nava shruto ni cakreNa rathyA duShpadAvR^iNak
RV_01.053.10.1{16}  tvamAvitha sushravasaM tavotibhistava trAmabhirindra tUrvayANam
RV_01.053.10.2{16}  tvamasmai kutsamatithigvamAyuM mahe rAj~ne yUne arandhanAyaH
RV_01.053.11.1{16}  ya udR^icIndra devagopAH sakhAyaste shivatamA asAma
RV_01.053.11.2{16}  tvAM stoShAma tvayA suvIrA drAghIya AyuH prataraM dadhAnAH 

RV_01.054.01.1{17}  mA no asmin maghavan pR^itsvaMhasi nahi te antaH shavasaH parINashe
RV_01.054.01.2{17}  akrandayo nadyo roruvad vanA kathA na kShoNIrbhiyasA samArata
RV_01.054.02.1{17}  arcA shakrAya shAkine shacIvate shR^iNvantamindraM mahayannabhi ShTuhi
RV_01.054.02.2{17}  yo dhR^iShNunA shavasA rodasI ubhe vR^iShA vR^iShatvA vR^iShabho nyR^iJNjate
RV_01.054.03.1{17}  arcA dive bR^ihate shUShyaM vacaH svakShatraM yasya dhR^iShato dhR^iShan manaH
RV_01.054.03.2{17}  bR^ihacchravA asuro barhaNA kR^itaH puro haribhyAM vR^iShabho ratho hi ShaH
RV_01.054.04.1{17}  tvaM divo bR^ihataH sAnu kopayo.ava tmanA dhR^iShatA shambaraM bhinat
RV_01.054.04.2{17}  yan mAyino vrandino mandinA dhR^iShacchitAM gabhastimashaniM pR^itanyasi
RV_01.054.05.1{17}  ni yad vR^iNakShi shvasanasya mUrdhani shuShNasya cid vrandinororuvad vanA
RV_01.054.05.2{17}  prAcInena manasA barhaNAvatA yadadyA cit kR^iNavaH kastvA pari
RV_01.054.06.1{18}  tvamAvitha naryaM turvashaM yaduM tvaM turvItiM vayyaMshatakrato
RV_01.054.06.2{18}  tvaM rathametashaM kR^itvye dhane tvaM puro navatiM dambhayo nava
RV_01.054.07.1{18}  sa ghA rAjA satpatiH shUshuvajjano rAtahavyaH prati yaH shAsaminvati
RV_01.054.07.2{18}  ukthA vA yo abhigR^iNAti rAdhasA dAnurasmA uparA pinvate divaH
RV_01.054.08.1{18}  asamaM kShatramasamA manIShA pra somapA apasA santu neme
RV_01.054.08.2{18}  ye ta indra daduSho vardhayanti mahi kShatraM sthaviraM vR^iShNyaM ca
RV_01.054.09.1{18}  tubhyedete bahulA adridugdhAshcamUShadashcamasA indrapAnAH
RV_01.054.09.2{18}  vyashnuhi tarpayA kAmameShAmathA mano vasudeyAya kR^iShva
RV_01.054.10.1{18}  apAmatiShThad dharuNahvaraM tamo.antarvR^itrasya jaThareShuparvataH
RV_01.054.10.2{18}  abhImindro nadyo vavriNA hitA vishvA anuShThAH pravaNeShu jighnate
RV_01.054.11.1{18}  sa shevR^idhamadhi dhA dyumnamasme mahi kShatraM janAShA indra tavyam
RV_01.054.11.2{18}  rakShA ca no maghonaH pAhi sUrIn rAye ca naH svapatyA iShe dhAH 

RV_01.055.01.1{19}  divashcidasya varimA vi papratha indraM na mahnA pR^ithivIcana prati
RV_01.055.01.2{19}  bhImastuviShmAJNcarShaNibhya AtapaH shishIte vajraM tejase na vaMsagaH
RV_01.055.02.1{19}  so arNavo na nadyaH samudriyaH prati gR^ibhNAti vishritA varImabhiH
RV_01.055.02.2{19}  indraH somasya pItaye vR^iShAyate sanAt sa yudhma ojasA panasyate
RV_01.055.03.1{19}  tvaM tamindra parvataM na bhojase maho nR^imNasya dharmaNAmirajyasi
RV_01.055.03.2{19}  pra vIryeNa devatAti cekite vishvasmA ugraH karmaNe purohitaH
RV_01.055.04.1{19}  sa id vane namasyubhirvacasyate cAru janeShu prabruvANa indriyam
RV_01.055.04.2{19}  vR^iShA chandurbhavati haryato vR^iShA kShemeNa dhenAmmaghavA yadinvati
RV_01.055.05.1{19}  sa in mahAni samithAni majmanA kR^iNoti yudhma ojasA janebhyaH
RV_01.055.05.2{19}  adhA cana shrad dadhati tviShImata indrAya vajraM nighanighnate vadham
RV_01.055.06.1{20}  sa hi shravasyuH sadanAni kR^itrimA kShmayA vR^idhAna ojasAvinAshayan
RV_01.055.06.2{20}  jyotIMShi kR^iNvannavR^ikANi yajyave.ava sukratuH sartavA apaH sR^ijat
RV_01.055.07.1{20}  dAnAya manaH somapAvannastu te.arvAJNcA harI vandanashrudA kR^idhi
RV_01.055.07.2{20}  yamiShThAsaH sArathayo ya indra te na tvA ketAA dabhnuvanti bhUrNayaH
RV_01.055.08.1{20}  aprakShitaM vasu bibharShi hastayoraShA haM sahastanvi shruto dadhe
RV_01.055.08.2{20}  AvR^itAso.avatAso na kartR^ibhistanUShu te kratavaindra bhUrayaH 

RV_01.056.01.1{21}  eSha pra pUrvIrava tasya camriSho.atyo na yoShAmudayaMsta bhurvaNiH
RV_01.056.01.2{21}  dakShaM mahe pAyayate hiraNyayaM rathamAvR^ityA hariyogaM R^ibhvasam
RV_01.056.02.1{21}  taM gUrtayo nemanniShaH parINasaH samudraM na saMcaraNe saniShyavaH
RV_01.056.02.2{21}  patiM dakShasya vidathasya nU saho giriM na venA adhi roha tejasA
RV_01.056.03.1{21}  sa turvaNirmahAnareNu pauMsye girerbhR^iShTirna bhrAjate tujA shavaH
RV_01.056.03.2{21}  yena shuShNaM mAyinamAyaso made dudhraAbhUShu rAmayan ni dAmani
RV_01.056.04.1{21}  devI yadi taviShI tvAvR^idhotaya indraM siShaktyuShasaM na sUryaH
RV_01.056.04.2{21}  yo dhR^iShNunA shavasA bAdhate tama iyarti reNuM bR^ihadarhariShvaNiH
RV_01.056.05.1{21}  vi yat tiro dharuNamacyutaM rajo.atiShThipo diva AtAsubarhaNA
RV_01.056.05.2{21}  svarmI he yan mada indra harShyAhan vR^itraM nirapAmaubjo arNavam
RV_01.056.06.1{21}  tvaM divo dharuNaM dhiSha ojasA pR^ithivyA indra sadaneShu mAhinaH
RV_01.056.06.2{21}  tvaM sutasya made ariNA apo vi vR^itrasya samayA pAShyArujaH 

RV_01.057.01.1{22}  pra maMhiShThAya bR^ihate bR^ihadraye satyashuShmAya tavase matiM bhare
RV_01.057.01.2{22}  apAmiva pravaNe yasya durdharaM rAdho vishvAyushavase apAvR^itam
RV_01.057.02.1{22}  adha te vishvamanu hAsadiShTaya Apo nimneva savanA haviShmataH
RV_01.057.02.2{22}  yat parvate na samashIta haryata indrasya vajraH shnathitA hiraNyayaH
RV_01.057.03.1{22}  asmai bhImAya namasA samadhvara uSho na shubhra A bharApanIyase
RV_01.057.03.2{22}  yasya dhAma shravase nAmendriyaM jyotirakAriharito nAyase
RV_01.057.04.1{22}  ime ta indra te vayaM puruShTuta ye tvArabhya carAmasi prabhUvaso
RV_01.057.04.2{22}  nahi tvadanyo girvaNo giraH saghat kShoNIriva prati no harya tad vacaH
RV_01.057.05.1{22}  bhUri ta indra vIryaM tava smasyasya stoturmaghavan kAmamA pR^iNa
RV_01.057.05.2{22}  anu te dyaurbR^ihatI vIryaM mama iyaM ca te pR^ithivI nema ojase
RV_01.057.06.1{22}  tvaM tamindra parvataM mahAmuruM vajreNa vajrin parvashashcakartitha
RV_01.057.06.2{22}  avAsR^ijo nivR^itAH sartavA apaH satrA vishvaM dadhiShe kevalaM sahaH 

RV_01.058.01.1{23}  nU cit sahojA amR^ito ni tundate hotA yad dUto abhavad vivasvataH
RV_01.058.01.2{23}  vi sAdhiShThebhiH pathibhI rajo mama A devatAtAhaviShA vivAsati
RV_01.058.02.1{23}  A svamadma yuvamAno ajarastR^iShvaviShyannataseShu tiShThati
RV_01.058.02.2{23}  atyo na pR^iShThaM pruShitasya rocate divo na sAnu stanayannacikradat
RV_01.058.03.1{23}  krANA rudrebhirvasubhiH purohito hotA niShatto rayiShA amartyaH
RV_01.058.03.2{23}  ratho na vikShv R^iJNjasAna AyuShu vyAnuShag vAryA deva R^iNvati
RV_01.058.04.1{23}  vi vAtajUto ataseShu tiShThate vR^ithA juhUbhiH sR^iNyA tuviShvaNiH
RV_01.058.04.2{23}  tR^iShu yadagne vanino vR^iShAyase kR^iShNaM ta ema rushadUrme ajara
RV_01.058.05.1{23}  tapurjambho vana A vAtacodito yUthe na sAhvAnava vAti vaMsagaH
RV_01.058.05.2{23}  abhivrajannakShitaM pAjasA rajaH sthAtushcarathaM bhayate patatriNaH
RV_01.058.06.1{24}  dadhuSh TvA bhR^igavo mAnuSheShvA rayiM na cAruM suhavaM janebhyaH
RV_01.058.06.2{24}  hotAramagne atithiM vareNyaM mitraM na shevaM divyAya janmane
RV_01.058.07.1{24}  hotAraM sapta juhvo yajiShThaM yaM vAghato vR^iNate adhvareShu
RV_01.058.07.2{24}  agniM vishveShAmaratiM vasUnAM saparyAmi prayasA yAmi ratnam
RV_01.058.08.1{24}  achidrA sUno sahaso no adya stotR^ibhyo mitramahaH sharma yacha
RV_01.058.08.2{24}  agne gR^iNantamaMhasa uruShyorjo napAt pUrbhirAyasIbhiH
RV_01.058.09.1{24}  bhavA varUthaM gR^iNate vibhAvo bhavA maghavan maghavadbhyaHsharma
RV_01.058.09.2{24}  uruShyAgne aMhaso gR^iNantaM prAtarmakShU dhiyAvasurjagamyAt 

RV_01.059.01.1{25}  vayA idagne agnayaste anye tve vishve amR^itA mAdayante
RV_01.059.01.2{25}  vaishvAnara nAbhirasi kShitInAM sthUNeva janAnupamid yayantha
RV_01.059.02.1{25}  mUrdhA divo nAbhiragniH pR^ithivyA athAbhavadaratI rodasyoH
RV_01.059.02.2{25}  taM tvA devAso.ajanayanta devaM vaishvAnara jyotiridAryAya
RV_01.059.03.1{25}  A sUrye na rashmayo dhruvAso vaishvAnare dadhire.agnA vasUni
RV_01.059.03.2{25}  yA parvateShvoShadhIShvapsu yA mAnuSheShvasi tasya rAjA
RV_01.059.04.1{25}  bR^ihatI iva sUnave rodasI giro hotA manuShyo na dakShaH
RV_01.059.04.2{25}  svarvate satyashuShmAya pUrvIrvaishvAnarAya nR^itamAya yahvIH
RV_01.059.05.1{25}  divashcit te bR^ihato jAtavedo vaishvAnara pra ririce mahitvam
RV_01.059.05.2{25}  rAjA kR^iShTInAmasi mAnuShINAM yudhA devebhyo varivashcakartha
RV_01.059.06.1{25}  pra nU mahitvaM vR^iShabhasya vocaM yaM pUravo vR^itrahaNaM sacante
RV_01.059.06.2{25}  vaishvAnaro dasyumagnirjaghanvAnadhUnot kAShThA ava shambaraM bhet
RV_01.059.07.1{25}  vaishvAnaro mahimnA vishvakR^iShTirbharadvAjeShu yajato vibhAvA
RV_01.059.07.2{25}  shAtavaneye shatinIbhiragniH puruNIthe jarate sUnR^itAvAn 

RV_01.060.01.1{26}  vahniM yashasaM vidathasya ketuM suprAvyaM dUtaM sadyoartham
RV_01.060.01.2{26}  dvijanmAnaM rayimiva prashastaM rAtiM bharad bhR^igavemAtarishvA
RV_01.060.02.1{26}  asya shAsurubhayAsaH sacante haviShmanta ushijo ye ca martAH
RV_01.060.02.2{26}  divashcit pUrvo nyasAdi hotApR^ichyo vishpatirvikShuvedhAH
RV_01.060.03.1{26}  taM navyasI hR^ida A jAyamAnamasmat sukIrtirmadhujihvamashyAH
RV_01.060.03.2{26}  yaM R^itvijo vR^ijane mAnuShAsaH prayasvanta Ayavo jIjananta
RV_01.060.04.1{26}  ushik pAvako vasurmAnuSheShu vareNyo hotAdhAyi vikShu
RV_01.060.04.2{26}  damUnA gR^ihapatirdama A agnirbhuvad rayipatI rayINAm
RV_01.060.05.1{26}  taM tvA vayaM patimagne rayINAM pra shaMsAmo matibhirgotamAsaH
RV_01.060.05.2{26}  AshuM na vAjambharaM marjayantaH prAtarmakShU dhiyAvasurjagamyAt 

RV_01.061.01.1{27}  asmA idu pra tavase turAya prayo na harmi stomaM mAhinAya
RV_01.061.01.2{27}  R^icIShamAyAdhrigava ohamindrAya brahmANi rAtatamA
RV_01.061.02.1{27}  asmA idu praya iva pra yaMsi bharAmyAN^gUShaM bAdhe suvR^ikti
RV_01.061.02.2{27}  indrAya hR^idA manasA manIShA pratnAya patye dhiyomarjayanta
RV_01.061.03.1{27}  asmA idu tyamupamaM svarShAM bharAmyAN^gUShamAsyena
RV_01.061.03.2{27}  maMhiShThamachoktibhirmatInAM suvR^iktibhiH sUriM vAvR^idhadhyai
RV_01.061.04.1{27}  asmA idu stomaM saM hinomi rathaM na taShTeva tatsinAya
RV_01.061.04.2{27}  girashca girvAhase suvR^iktIndrAya vishvaminvaM medhirAya
RV_01.061.05.1{27}  asmA idu saptimiva shravasyendrAyArkaM juhvA samaJNje
RV_01.061.05.2{27}  vIraM dAnaukasaM vandadhyai purAM gUrtashravasaM darmANam
RV_01.061.06.1{28}  asmA idu tvaShTA takShad vajraM svapastamaM svaryaM raNAya
RV_01.061.06.2{28}  vR^itrasya cid vidad yena marma tujannIshAnastujatA kiyedhAH
RV_01.061.07.1{28}  asyedu mAtuH savaneShu sadyo mahaH pituM papivAJNcArvannA
RV_01.061.07.2{28}  muShAyad viShNuH pacataM sahIyAn vidhyad varAhantiro adrimastA
RV_01.061.08.1{28}  asmA idu gnAshcid devapatnIrindrAyArkamahihatya UvuH
RV_01.061.08.2{28}  pari dyAvApR^ithivI jabhra urvI nAsya te mahimAnaM pariShTaH
RV_01.061.09.1{28}  asyedeva pra ririce mahitvaM divas pR^ithivyAH paryantarikShAt
RV_01.061.09.2{28}  svarA  indro dama A vishvagUrtaH svariramatro vavakShe raNAya
RV_01.061.10.1{28}  asyedeva shavasA shuShantaM vi vR^ishcad vajreNa vR^itramindraH
RV_01.061.10.2{28}  gA na vrANA avanIramuJNcadabhi shravo dAvane sacetAH
RV_01.061.11.1{29}  asyedu tveShasA ranta sindhavaH pari yad vajreNa sImayachat
RV_01.061.11.2{29}  IshAnakR^id dAshuShe dashasyan turvItaye gAdhaM turvaNiH kaH
RV_01.061.12.1{29}  asmA idu pra bharA tUtujAno vR^itrAya vajramIshAnaH kiyedhAH
RV_01.061.12.2{29}  gorna parva vi radA tirashceShyannarNAMsyapAM caradhyai
RV_01.061.13.1{29}  asyedu pra brUhi pUrvyANi turasya karmANi navya ukthaiH
RV_01.061.13.2{29}  yudhe yadiShNAna AyudhAny R^ighAyamANo niriNAti shatrUn
RV_01.061.14.1{29}  asyedu bhiyA girayashca dR^i hA dyAvA ca bhUmA januShastujete
RV_01.061.14.2{29}  upo venasya joguvAna oNiM sadyo bhuvad vIryAya nodhAH
RV_01.061.15.1{29}  asmA idu tyadanu dAyyeShAmeko yad vavne bhUrerIshAnaH
RV_01.061.15.2{29}  praitashaM sUrye paspR^idhAnaM sauvashvye suShvimAvadindraH
RV_01.061.16.1{29}  evA te hAriyojanA suvR^iktIndra brahmANi gotamAso akran
RV_01.061.16.2{29}  aiShu vishvapeshasaM dhiyaM dhAH prAtar makShU dhiyAvasur jagamyAt

RV_01.062.01.1{01}  pra manmahe shavasAnAya shUShamAN^gUShaM girvaNase aN^girasvat
RV_01.062.01.2{01}  suvR^iktibhiH stuvata R^igmiyAyArcAmArkaM nare vishrutAya
RV_01.062.02.1{01}  pra vo mahe mahi namo bharadhvamAN^gUShyaM shavasAnAya sAma
RV_01.062.02.2{01}  yenA naH pUrve pitaraH padaj~nA arcanto aN^giraso gA avindan
RV_01.062.03.1{01}  indrasyAN^girasAM ceShTau vidat saramA tanayAya dhAsim
RV_01.062.03.2{01}  bR^ihaspatirbhinadadriM vidad gAH samusriyAbhirvAvashanta naraH
RV_01.062.04.1{01}  sa suShTubhA sa stubhA sapta vipraiH svareNAdriM svaryo navagvaiH
RV_01.062.04.2{01}  saraNyubhiH phaligamindra shakra valaM raveNadarayo dashagvaiH
RV_01.062.05.1{01}  gR^iNAno aN^girobhirdasma vi varuShasA sUryeNa gobhirandhaH
RV_01.062.05.2{01}  vi bhUmyA aprathaya indra sAnu divo raja uparamastabhAyaH
RV_01.062.06.1{02}  tadu prayakShatamamasya karma dasmasya cArutamamasti daMsaH
RV_01.062.06.2{02}  upahvare yaduparA apinvan madhvarNaso nadyashcatasraH
RV_01.062.07.1{02}  dvitA vi vavre sanajA sanI e ayAsya stavamAnebhirarkaiH
RV_01.062.07.2{02}  bhago na mene parame vyomannadhArayad rodasI sudaMsAH
RV_01.062.08.1{02}  sanAd divaM pari bhUmA virUpe punarbhuvA yuvatI svebhirevaiH
RV_01.062.08.2{02}  kR^iShNebhiraktoShA rushadbhirvapurbhirA carato anyAnyA
RV_01.062.09.1{02}  sanemi sakhyaM svapasyamAnaH sUnurdAdhAra shavasA sudaMsAH
RV_01.062.09.2{02}  AmAsu cid dadhiShe pakvamantaH payaH kR^iShNAsu rushad rohiNIShu
RV_01.062.10.1{02}  sanAt sanIlA avanIravAtA vratA rakShante amR^itAH sahobhiH
RV_01.062.10.2{02}  purU sahasrA janayo na patnIrduvasyanti svasAro ahrayANam
RV_01.062.11.1{03}  sanAyuvo namasA navyo arkairvasUyavo matayo dasma dadruH
RV_01.062.11.2{03}  patiM na patnIrushatIrushantaM spR^ishanti tvA shavasAvanmanIShAH
RV_01.062.12.1{03}  sanAdeva tava rAyo gabhastau na kShIyante nopa dasyanti dasma
RV_01.062.12.2{03}  dyumAnasi kratumAnindra dhIraH shikShA shacIvastava naH shacIbhiH
RV_01.062.13.1{03}  sanAyate gotama indra navyamatakShad brahma hariyojanAya
RV_01.062.13.2{03}  sunIthAya naH shavasAna nodhAH prAtar makShU dhiyAvasur jagamyAt

RV_01.063.01.1{04}  tvaM mahAnindra yo ha shuShmairdyAvA jaj~nAnaH pR^ithivIame dhAH
RV_01.063.01.2{04}  yad dha te vishvA girayashcidabhvA bhiyA dR^i hAsaH kiraNA naijan
RV_01.063.02.1{04}  A yad dharI indra vivratA verA te vajraM jaritA bAhvordhAt
RV_01.063.02.2{04}  yenAviharyatakrato amitrAn pura iShNAsi puruhUta pUrvIH
RV_01.063.03.1{04}  tvaM satya indra dhR^iShNuretAn tvaM R^ibhukShA naryastvaMShAT
RV_01.063.03.2{04}  tvaM shuShNaM vR^ijane pR^ikSha ANau yUne kutsAyadyumate sacAhan
RV_01.063.04.1{04}  tvaM ha tyadindra codIH sakhA vR^itraM yad vajrin vR^iShakarmannubhnAH
RV_01.063.04.2{04}  yad dha shUra vR^iShamaNaH parAcairvi dasyUnryonAvakR^ito vR^ithAShAT
RV_01.063.05.1{04}  tvaM ha tyadindrAriShaNyan dR^i hasya cin martAnAmajuShTau
RV_01.063.05.2{04}  vyasmadA kAShThA arvate varghaneva vajriJNchnathihyamitrAn
RV_01.063.06.1{05}  tvAM ha tyadindrArNasAtau svarmI he nara AjA havante
RV_01.063.06.2{05}  tava svadhAva iyamA samarya UtirvAjeShvatasAyyA bhUt
RV_01.063.07.1{05}  tvaM ha tyadindra sapta yudhyan puro vajrin purukutsAya dardaH
RV_01.063.07.2{05}  barhirna yat sudAse vR^ithA vargaMho rAjan varivaH pUrave kaH
RV_01.063.08.1{05}  tvaM tyAM na indra deva citrAmiShamApo na pIpayaH parijman
RV_01.063.08.2{05}  yayA shUra pratyasmabhyaM yaMsi tmanamUrjaM na vishvadha kSharadhyai
RV_01.063.09.1{05}  akAri ta indra gotamebhirbrahmANyoktA namasA haribhyAm
RV_01.063.09.2{05}  supeshasaM vAjamA bharA naH prAtar makShU dhiyAvasur jagamyAt 

RV_01.064.01.1{06}  vR^iShNe shardhAya sumakhAya vedhase nodhaH suvR^iktiM pra bharA marudbhyaH
RV_01.064.01.2{06}  apo na dhIro manasA suhastyo giraH samaJNje vidatheShvAbhuvaH
RV_01.064.02.1{06}  te jaj~nire diva R^iShvAsa ukShaNo rudrasya maryA asurA arepasaH
RV_01.064.02.2{06}  pAvakAsaH shucayaH sUryA iva satvAno na drapsinoghoravarpasaH
RV_01.064.03.1{06}  yuvAno rudrA ajarA abhogghano vavakShuradhrigAvaH parvatA iva
RV_01.064.03.2{06}  dR^i hA cid vishvA bhuvanAni pArthivA pra cyAvayantidivyAni majmanA
RV_01.064.04.1{06}  citrairaJNjibhirvapuShe vyaJNjate vakShassu rukmAnadhi yetire shubhe
RV_01.064.04.2{06}  aMseShveShAM ni mimR^ikShur R^iShTayaH sAkaM jaj~nire svadhayA divo naraH
RV_01.064.05.1{06}  IshAnakR^ito dhunayo rishAdaso vAtAn vidyutastaviShIbhirakrata
RV_01.064.05.2{06}  duhantyUdhardivyAni dhUtayo bhUmiM pinvanti payasAparijrayaH
RV_01.064.06.1{07}  pinvantyapo marutaH sudAnavaH payo ghR^itavad vidatheShvAbhuvaH
RV_01.064.06.2{07}  atyaM na mihe vi nayanti vAjinamutsaM duhanti stanayantamakShitam
RV_01.064.07.1{07}  mahiShAso mAyinashcitrabhAnavo girayo na svatavaso raghuShyadaH
RV_01.064.07.2{07}  mR^igA iva hastinaH khAdathA vanA yadAruNIShu taviShIrayugdhvam
RV_01.064.08.1{07}  siMhA iva nAnadati pracetasaH pishA iva supisho vishvavedasaH
RV_01.064.08.2{07}  kShapo jinvantaH pR^iShatIbhir R^iShTibhiH samit sabAdhaH shavasAhimanyavaH
RV_01.064.09.1{07}  rodasI A vadatA gaNashriyo nR^iShAcaH shUrAH shavasAhimanyavaH
RV_01.064.09.2{07}  A vandhureShvamatirna darshatA vidyun na tasthau maruto ratheShu vaH
RV_01.064.10.1{07}  vishvavedaso rayibhiH samokasaH sammishlAsastaviShIbhirvirapshinaH
RV_01.064.10.2{07}  astAra iShuM dadhire gabhastyoranantashuShmA vR^iShakhAdayo naraH
RV_01.064.11.1{08}  hiraNyayebhiH pavibhiH payovR^idha ujjighnanta Apathyo na parvatAn
RV_01.064.11.2{08}  makhA ayAsaH svasR^ito dhruvacyuto dudhrakR^ito maruto bhrAjadR^iShTayaH
RV_01.064.12.1{08}  ghR^iShuM pAvakaM vaninaM vicarShaNiM rudrasya sUnuM havasA gR^iNImasi
RV_01.064.12.2{08}  rajasturaM tavasaM mArutaM gaNaM R^ijIShiNaMvR^iShaNaM sashcata shriye
RV_01.064.13.1{08}  pra nU sa martaH shavasA janAnati tasthau va UtI maruto yamAvata
RV_01.064.13.2{08}  arvadbhirvajaM bharate dhanA nR^ibhirApR^ichyaMkratumA kSheti puShyati
RV_01.064.14.1{08}  carkR^ityaM marutaH pR^itsu duShTaraM dyumantaM shuShmaM maghavatsu dhattana
RV_01.064.14.2{08}  dhanaspR^itamukthyaM vishvacarShaNiM tokaM puShyema tanayaM shataM himaH
RV_01.064.15.1{08}  nU ShThiraM maruto vIravantaM R^itIShAhaM rayimasmAsu dhatta
RV_01.064.15.2{08}  sahasriNaM shatinaM shUshuvAMsaM prAtar makShU dhiyAvasur jagamyAt 

RV_01.065.01.1{09}  pashvA na tAyuM guhA catantaM namo yujAnaM namo vahantam
RV_01.065.01.2{09}  sajoShA dhIrAH padairanu gmannupa tvA sIdan vishveyajatrAH
RV_01.065.02.1{09}  R^itasya devA anu vratA gurbhuvat pariShTirdyaurna bhUma
RV_01.065.02.2{09}  vardhantImApaH panvA sushishviM R^itasya yonA garbhe sujAtam
RV_01.065.03.1{09}  puShTirna raNvA kShitirna pR^ithivI girirna bhujma kShodo na shambhu
RV_01.065.03.2{09}  atyo nAjman sargaprataktaH sindhurna kShodaH ka IM varAte
RV_01.065.04.1{09}  jAmiH sindhUnAM bhrAteva svasrAmibhyAn na rAjA vanAnyatti
RV_01.065.04.2{09}  yad vAtajUto vanA vyasthAdagnirha dAti romA pR^ithivyAH
RV_01.065.05.1{09}  shvasityapsu haMso na sIdan kratvA cetiShTho vishAmuSharbhut
RV_01.065.05.2{09}  somo na vedhA R^itaprajAtaH pashurna shishvA vibhurdUrebhAH 

RV_01.066.01.1{10}  rayirna citrA sUro na sandR^igAyurna prANo nityo nasUnuH
RV_01.066.01.2{10}  takvA na bhUrNirvanA siShakti payo na dhenuH shucirvibhAvA
RV_01.066.02.1{10}  dAdhAra kShemamoko na raNvo yavo na pakvo jetA janAnAm
RV_01.066.02.2{10}  R^iShirna stubhvA vikShu prashasto vAjI na prIto vayodadhati
RV_01.066.03.1{10}  durokashociH kraturna nityo jAyeva yonAvaraM vishvasmai
RV_01.066.03.2{10}  citro yadabhrAT chveto na vikShu ratho na rukmI tveShaH samatsu
RV_01.066.04.1{10}  seneva sR^iShTAmaM dadhAtyasturna didyut tveShapratIkA
RV_01.066.04.2{10}  yamo ha jAto yamo janitvaM jAraH kanInAM patirjanInAm
RV_01.066.05.1{10}  taM vashcarAthA vayaM vasatyAstaM na gAvo nakShanta iddham
RV_01.066.05.2{10}  sindhurna kShodaH pra nIcIrainon navanta gAvaH svardR^ishIke 

RV_01.067.01.1{11}  vaneShu jAyurmarteShu mitro vR^iNIte shruShTiM rAjevAjuryam
RV_01.067.01.2{11}  kShemo na sAdhuH kraturna bhadro bhuvat svAdhirhotA havyavAT
RV_01.067.02.1{11}  haste dadhAno nR^imNA vishvAnyame devAn dhAd guhA niShIdan
RV_01.067.02.2{11}  vidantImatra naro dhiyandhA hR^idA yat taShTAn mantrAnashaMsan
RV_01.067.03.1{11}  ajo na kShAM dAdhAra pR^ithivIM tastambha dyAM mantrebhiH satyaiH
RV_01.067.03.2{11}  priyA padAni pashvo ni pAhi vishvAyuragne guhA guhaM gAH
RV_01.067.04.1{11}  ya IM ciketa guhA bhavantamA yaH sasAda dhArAM R^itasya
RV_01.067.04.2{11}  vi ye cR^itanty R^itA sapanta Adid vasUni pra vavAcAsmai
RV_01.067.05.1{11}  vi yo vIrutsu rodhan mahitvota prajA uta prasUShvantaH
RV_01.067.05.2{11}  cittirapAM dame vishvAyuH sadmeva dhIrAH sammAya cakruH 

RV_01.068.01.1{12}  shrINannupa sthAd divaM bhuraNyu sthAtushcarathamaktUnvyUrNot
RV_01.068.01.2{12}  pari yadeShAmeko vishveShAM bhuvad devo devAnAM mahitvA
RV_01.068.02.1{12}  Adit te vishve kratuM juShanta shuShkAd yad deva jIvo janiShThAH
RV_01.068.02.2{12}  bhajanta vishve devatvaM nAma R^itaM sapanto amR^itamevaiH
RV_01.068.03.1{12}  R^itasya preShA R^itasya dhItirvishvAyurvishve apAMsi cakruH
RV_01.068.03.2{12}  yastubhyaM dAshAd yo vA te shikShAt tasmai cikitvAnrayiM dayasva
RV_01.068.04.1{12}  hotA niShatto manorapatye sa cin nvAsAM patI rayINAm
RV_01.068.04.2{12}  ichanta reto mithastanUShu saM jAnata svairdakShairamUrAH
RV_01.068.05.1{12}  piturna putrAH kratuM juShanta shroShan ye asya shAsaM turAsaH
RV_01.068.05.2{12}  vi rAya aurNod duraH purukShuH pipesha nAkaM stR^ibhirdamUnAH 

RV_01.069.01.1{13}  shukraH shushukvAnuSho na jAraH paprA samIcI divo najyotiH
RV_01.069.01.2{13}  pari prajAtaH kratvA babhUtha bhuvo devAnAM pitA putraH san
RV_01.069.02.1{13}  vedhA adR^ipto agnirvijAnannUdharna gonAM svAdmA pitUnAm
RV_01.069.02.2{13}  jane na sheva AhUryaH san madhye niShatto raNvo duroNe
RV_01.069.03.1{13}  putro na jAto raNvo duroNe vAjI na prIto visho vi tArIt
RV_01.069.03.2{13}  visho yadahve nR^ibhiH sanI A agnirdevatvA vishvAnyashyAH
RV_01.069.04.1{13}  nakiSh Ta etA vratA minanti nR^ibhyo yadebhyaH shruShTiM cakartha
RV_01.069.04.2{13}  tat tu te daMso yadahan samAnairnR^ibhiryad yukto vive rapAMsi
RV_01.069.05.1{13}  uSho na jAro vibhAvosraH saMj~nAtarUpashciketadasmai
RV_01.069.05.2{13}  tmanA vahanto duro vy R^iNvan navanta vishve svardR^ishIke 

RV_01.070.01.1{14}  vanema pUrvIraryo manIShA agniH sushoko vishvAnyashyAH
RV_01.070.01.2{14}  A daivyAni vratA cikitvAnA mAnuShasya janasya janma
RV_01.070.02.1{14}  garbho yo apAM garbho vanAnAM garbhashca sthAtAM garbhashcarathAm
RV_01.070.02.2{14}  adrau cidasmA antarduroNe vishAM na vishvo amR^itaH svAdhIH
RV_01.070.03.1{14}  sa hi kShapAvAnagnI rayINAM dAshad yo asmA araM sUktaiH
RV_01.070.03.2{14}  etA cikitvo bhUmA ni pAhi devAnAM janma martAMshca vidvAn
RV_01.070.04.1{14}  vardhAn yaM pUrvIH kShapo virUpA sthAtushca rathaM R^itapravItam
RV_01.070.04.2{14}  arAdhi hotA svarniShattaH kR^iNvan vishvAnyapAMsi satyA
RV_01.070.05.1{14}  goShu prashastiM vaneShu dhiShe bharanta vishve baliM svarNaH
RV_01.070.05.2{14}  vi tvA naraH purutrA saparyan piturna jivrervi vedobharanta
RV_01.070.06.1{14}  sAdhurna gR^idhnurasteva shUro yAteva bhImastveShaH samatsu 
RV_01.071.01.1{15}  upa pra jinvannushatIrushantaM patiM na nityaM janayaH sanI AH
RV_01.071.01.2{15}  svasAraH shyAvImaruShImajuShraJNcitramuchantImuShasaM na gAvaH
RV_01.071.02.1{15}  vI u cid dR^i hA pitaro na ukthairadriM rujannaN^giraso raveNa
RV_01.071.02.2{15}  cakrurdivo bR^ihato gAtumasme ahaH svarvividuH ketumusrAH
RV_01.071.03.1{15}  dadhannR^itaM dhanayannasya dhItimAdidaryo didhiShvo vibhR^itrAH
RV_01.071.03.2{15}  atR^iShyantIrapaso yantyachA devA§ janma prayasA vardhayantIH
RV_01.071.04.1{15}  mathId yadIM vibhR^ito mAtarishvA gR^ihe-gR^ihe shyeto jenyo bhUt
RV_01.071.04.2{15}  AdIM rAj~ne na sahIyase sacA sannA dUtyaM bhR^igavANo vivAya
RV_01.071.05.1{15}  mahe yat pitra IM rasaM dive karava tsarat pR^ishanyashcikitvAn
RV_01.071.05.2{15}  sR^ijadastA dhR^iShatA didyumasmai svAyAM devo duhitari tviShiM dhAt
RV_01.071.06.1{16}  sva A yastubhyaM dama A vibhAti namo vA dAshAdushato anu dyUn
RV_01.071.06.2{16}  vardho agne vayo asya dvibarhA yAsad rAyA sarathaM yaM junAsi
RV_01.071.07.1{16}  agniM vishvA abhi pR^ikShaH sacante samudraM na sravataH sapta yahvIH
RV_01.071.07.2{16}  na jAmibhirvi cikite vayo no vidA deveShu pramatiM cikitvAn
RV_01.071.08.1{16}  A yadiShe nR^ipatiM teja AnaT chuci reto niShiktaM dyaurabhIke
RV_01.071.08.2{16}  agniH shardhamanavadyaM yuvAnaM svAdhyaM janayat sUdayacca
RV_01.071.09.1{16}  mano na yo.adhvanaH sadya etyekaH satrA sUro vasva Ishe
RV_01.071.09.2{16}  rAjAnA mitrAvaruNA supANI goShu priyamamR^itaM rakShamANA
RV_01.071.10.1{16}  mA no agne sakhyA pitryANi pra marShiShThA abhi viduSh kaviH san
RV_01.071.10.2{16}  nabho na rUpaM jarimA minAti purA tasyA abhishasteradhIhi 

RV_01.072.01.1{17}  ni kAvyA vedhasaH shashvatas karhaste dadhAno naryA purUNi
RV_01.072.01.2{17}  agnirbhuvad rayipatI rayINAM satrA cakrANo amR^itAni vishvA
RV_01.072.02.1{17}  asme vatsaM pari ShantaM na vindannichanto vishve amR^itA amUrAH
RV_01.072.02.2{17}  shramayuvaH padavyo dhiyandhAstasthuH pade paramecArvagneH
RV_01.072.03.1{17}  tisro yadagne sharadastvAmicchuciM ghR^itena shucayaH saparyAn
RV_01.072.03.2{17}  nAmAni cid dadhire yaj~niyAnyasUdayanta tanvaH sujAtAH
RV_01.072.04.1{17}  A rodasI bR^ihatI vevidAnAH pra rudriyA jabhrire yaj~niyAsaH
RV_01.072.04.2{17}  vidan marto nemadhitA cikitvAnagniM pade parame tasthivAMsam
RV_01.072.05.1{17}  saMjAnAnA upa sIdannabhij~nu patnIvanto namasyaM namasyan
RV_01.072.05.2{17}  ririkvAMsastanvaH kR^iNvata svAH sakhA sakhyurnimiShirakShamANAH
RV_01.072.06.1{18}  triH sapta yad guhyAni tve it padAvidan nihitA yaj~niyAsaH
RV_01.072.06.2{18}  tebhI rakShante amR^itaM sajoShAH pashUJNca sthAtÃJNcarathaM ca pAhi
RV_01.072.07.1{18}  vidvAnagne vayunAni kShitInAM vyAnuShak churudho jIvasedhAH
RV_01.072.07.2{18}  antarvidvAnadhvano devayAnAnatandro dUto abhavo havirvAT
RV_01.072.08.1{18}  svAdhyo diva A sapta yahvI rAyo duro vy R^itaj~nA ajAnan
RV_01.072.08.2{18}  vidad gavyaM saramA dR^i hamUrvaM yenA nu kaM mAnuShIbhojate viT
RV_01.072.09.1{18}  A ye vishvA svapatyAni tasthuH kR^iNvAnAso amR^itatvAya gAtum
RV_01.072.09.2{18}  mahnA mahadbhiH pR^ithivI vi tasthe mAtA putrairaditirdhAyase veH
RV_01.072.10.1{18}  adhi sriyaM ni dadhushcArumasmin divo yadakShI amR^itA akR^iNvan
RV_01.072.10.2{18}  adha kSharanti sindhavo na sR^iShTAH pra nI cIragnearuShIrajAnan 

RV_01.073.01.1{19}  rayirna yaH pitR^ivitto vayodhAH supraNItishcikituSho nashAsuH
RV_01.073.01.2{19}  syonAshIratithirna prINAno hoteva sadma vidhato vi tArIt
RV_01.073.02.1{19}  devo na yaH savitA satyamanmA kratvA nipAti vR^ijanAni vishvA
RV_01.073.02.2{19}  puruprashasto amatirna satya Atmeva shevo didhiShAyyo bhUt
RV_01.073.03.1{19}  devo na yaH pR^ithivIM vishvadhAyA upakSheti hitamitro na rAjA
RV_01.073.03.2{19}  puraHsadaH sharmasado na vIrA anavadyA patijuShTeva nArI
RV_01.073.04.1{19}  taM tvA naro dama A nityamiddhamagne sacanta kShitiShu dhruvAsu
RV_01.073.04.2{19}  adhi dyumnaM ni dadhurbhUryasmin bhavA vishvAyurdharuNo rayINAm
RV_01.073.05.1{19}  vi pR^ikSho agne maghavAno ashyurvi sUrayo dadato vishvamAyuH
RV_01.073.05.2{19}  sanema vAjaM samitheShvaryo bhAgaM deveShu shravasedadhAnAH
RV_01.073.06.1{20}  R^itasya hi dhenavo vAvashAnAH smadUdhnIH pIpayanta dyubhaktAH
RV_01.073.06.2{20}  parAvataH sumatiM bhikShamANA vi sindhavaH samayA sasruradrim
RV_01.073.07.1{20}  tve agne sumatiM bhikShamANA divi shravo dadhire yaj~niyAsaH
RV_01.073.07.2{20}  naktA ca cakruruShasA virUpe kR^iShNaM ca varNamaruNaM ca saM dhuH
RV_01.073.08.1{20}  yAn rAye martAn suShUdo agne te syAma maghavAno vayaM ca
RV_01.073.08.2{20}  chAyeva vishvaM bhuvanaM sisakShyApaprivAn rodasI antarikSham
RV_01.073.09.1{20}  arvadbhiragne arvato nR^ibhirnÃn vIrairvIrAn vanuyAmA tvotAH
RV_01.073.09.2{20}  IshAnAsaH pitR^ivittasya rAyo vi sUrayaH shatahimA no ashyuH
RV_01.073.10.1{20}  etA te agna ucathAni vedho juShTAni santu manase hR^ide ca
RV_01.073.10.2{20}  shakema rAyaH sudhuro yamaM te.adhi shravo devabhaktaM dadhAnAH 

RV_01.074.01.1{21}  upaprayanto adhvaraM mantraM vocemAgnaye
RV_01.074.01.2{21}  Are asme ca shR^iNvate
RV_01.074.02.1{21}  yaH snIhitIShu pUrvyaH saMjagmAnAsu kR^iShTiShu
RV_01.074.02.2{21}  arakShad dAshuShe gayam
RV_01.074.03.1{21}  uta bruvantu jantava udagnirvR^itrahAjani
RV_01.074.03.2{21}  dhanaMjayo raNe-raNe
RV_01.074.04.1{21}  yasya dUto asi kShaye veShi havyAni vItaye
RV_01.074.04.2{21}  dasmat kR^iNoShyadhvaram
RV_01.074.05.1{21}  tamit suhavyamaN^giraH sudevaM sahaso yaho
RV_01.074.05.2{21}  janA AhuH subarhiSham
RV_01.074.06.1{22}  A ca vahAsi tAniha devAnupa prashastaye
RV_01.074.06.2{22}  havyA sushcandra vItaye
RV_01.074.07.1{22}  na yorupabdirashvyaH shR^iNve rathasya kaccana
RV_01.074.07.2{22}  yadagneyAsi dUtyam
RV_01.074.08.1{22}  tvoto vAjyahrayo.abhi pUrvasmAdaparaH
RV_01.074.08.2{22}  pra dAshvAnagne asthAt
RV_01.074.09.1{22}  uta dyumat suvIryaM bR^ihadagne vivAsasi
RV_01.074.09.2{22}  devebhyo deva dAshuShe 

RV_01.075.01.1{23}  juShasva saprathastamaM vaco devapsarastamam
RV_01.075.01.2{23}  havyA juhvAnaAsani
RV_01.075.02.1{23}  athA te aN^girastamAgne vedhastama priyam
RV_01.075.02.2{23}  vocema brahma sAnasi
RV_01.075.03.1{23}  kaste jAmirjanAnAmagne ko dAshvadhvaraH
RV_01.075.03.2{23}  ko ha kasminnasi shritaH
RV_01.075.04.1{23}  tvaM jAmirjanAnAmagne mitro asi priyaH
RV_01.075.04.2{23}  sakhA sakhibhya IDyaH
RV_01.075.05.1{23}  yajA no mitrAvaruNA yajA devAn R^itaM bR^ihat
RV_01.075.05.2{23}  agne yakShisvaM damam 

RV_01.076.01.1{24}  kA ta upetirmanaso varAya bhuvadagne shantamA kA manIShA
RV_01.076.01.2{24}  ko vA yaj~naiH pari dakShaM ta Apa kena vA te manasAdAshema
RV_01.076.02.1{24}  ehyagna iha hotA ni ShIdAdabdhaH su puraetA bhavA naH
RV_01.076.02.2{24}  avatAM tvA rodasI vishvaminve yajA mahe saumanasAya devAn
RV_01.076.03.1{24}  pra su vishvAn rakShaso dhakShyagne bhavA yaj~nAnAmabhishastipAvA
RV_01.076.03.2{24}  athA vaha somapatiM haribhyAmAtithyamasmai cakR^imA sudAvne
RV_01.076.04.1{24}  prajAvatA vacasA vahnirAsA ca huve ni ca satsIha devaiH
RV_01.076.04.2{24}  veShi hotramuta potraM yajatra bodhi prayantarjanitarvasUnAm
RV_01.076.05.1{24}  yathA viprasya manuSho havirbhirdevAnayajaH kavibhiH kaviH san
RV_01.076.05.2{24}  evA hotaH satyatara tvamadyAgne mandrayA juhvA yajasva 

RV_01.077.01.1{25}  kathA dAshemAgnaye kAsmai devajuShTocyate bhAmine gIH
RV_01.077.01.2{25}  yo martyeShvamR^ita R^itAvA hotA yajiShTha it kR^iNoti devAn
RV_01.077.02.1{25}  yo adhvareShu shantama R^itAvA hotA tamU namobhirA kR^iNudhvam
RV_01.077.02.2{25}  agniryad vermartAya devAn sa cA bodhAti manasAyajAti
RV_01.077.03.1{25}  sa hi kratuH sa maryaH sa sAdhurmitro na bhUdadbhutasya rathIH
RV_01.077.03.2{25}  taM medheShu prathamaM devayantIrvisha upa bruvate dasmamArIH
RV_01.077.04.1{25}  sa no nR^iNAM nR^itamo rishAda agnirgiro.avasA vetu dhItim
RV_01.077.04.2{25}  tanA ca ye maghavAnaH shaviShTha vAjaprasUtA iShayantamanma
RV_01.077.05.1{25}  evAgnirgotamebhirR^itAvA viprebhirastoShTa jAtavedAH
RV_01.077.05.2{25}  sa eShu dyumnaM pIpayat sa vAjaM sa puShTiM yAti joShamA cikitvAn 

RV_01.078.01.1{26}  abhi tvA gotamA girA jAtavedo vicarShaNe
RV_01.078.01.2{26}  dyumnairabhi pra NonumaH
RV_01.078.02.1{26}  tamu tvA gotamo girA rAyaskAmo duvasyati
RV_01.078.02.2{26}  dyumnair...
RV_01.078.03.1{26}  tamu tvA vAjasAtamamaN^girasvad dhavAmahe
RV_01.078.03.2{26}  dyumnair...
RV_01.078.04.1{26}  tamu tvA vR^itrahantamaM yo dasyUnravadhUnuShe
RV_01.078.04.2{26}  dyumnair.. .
RV_01.078.05.1{26}  avocAma rahUgaNA agnaye madhumad vacaH
RV_01.078.05.2{26}  dyumnair... 

RV_01.079.01.1{27}  hiraNyakesho rajaso visAre.ahirdhunirvAta iva dhrajImAn
RV_01.079.01.2{27}  shucibhrAjA uShaso navedA yashasvatIrapasyuvo na satyAH
RV_01.079.02.1{27}  A te suparNA aminantamevaiH kR^iShNo nonAva vR^iShabho yadIdam
RV_01.079.02.2{27}  shivAbhirna smayamAnAbhirAgAt patanti mihaH stanayantyabhrA
RV_01.079.03.1{27}  yadIM R^itasya payasA piyAno nayannR^itasya pathibhI rajiShThaiH
RV_01.079.03.2{27}  aryamA mitro varunaH parijmA tvacaM pR^iJNcantyuparasya yonau
RV_01.079.04.1{27}  agne vAjasya gomata IshAnaH sahaso yaho
RV_01.079.04.2{27}  asme dhehi jAtavedo mahi shravaH
RV_01.079.05.1{27}  sa idhano vasuSh kaviragnirI enyo girA
RV_01.079.05.2{27}  revadasmabhyampurvaNIka dIdihi
RV_01.079.06.1{27}  kShapo rAjannuta tmanAgne vastorutoShasaH
RV_01.079.06.2{27}  sa tigmajambha rakShaso daha prati
RV_01.079.07.1{28}  avA no agna UtibhirgAyatrasya prabharmaNi
RV_01.079.07.2{28}  vishvAsu dhIShu vandya
RV_01.079.08.1{28}  A no agne rayiM bhara satrAsAhaM vareNyam
RV_01.079.08.2{28}  vishvAsu pR^itsuduShTaram
RV_01.079.09.1{28}  A no agne sucetunA rayiM vishvAyupoShasam
RV_01.079.09.2{28}  mArDIkaM dhehi jIvase
RV_01.079.10.1{28}  pra pUtAstigmashociShe vAco gotamAgnaye
RV_01.079.10.2{28}  bharasva sumnayurgiraH
RV_01.079.11.1{28}  yo no agne.abhidAsatyanti dUre padIShTa saH
RV_01.079.11.2{28}  asmAkamid vR^idhe bhava
RV_01.079.12.1{28}  sahasrAkSho vicarShaNiragnI rakShAMsi sedhati
RV_01.079.12.2{28}  hotA gR^iNIta ukthyaH 

RV_01.080.01.1{29}  itthA hi soma in made brahmA cakAra vardhanam
RV_01.080.01.2{29}  shaviShTha vajrinnojasA pR^ithivyA niH shashA ahimarcannanu svarAjyam
RV_01.080.02.1{29}  sa tvAmadad vR^iShA madaH somaH shyenAbhR^itaH sutaH
RV_01.080.02.2{29}  yenAvR^itraM niradbhyo jaghantha vajrinnojasArcann...
RV_01.080.03.1{29}  prehyabhIhi dhR^iShNuhi na te vajro ni yaMsate
RV_01.080.03.2{29}  indra nR^imNaM hi te shavo hano vR^itraM jayA apo.arcann...
RV_01.080.04.1{29}  nirindra bhUmyA adhi vR^itraM jaghantha nirdivaH
RV_01.080.04.2{29}  sR^ijA marutvatIrava jIvadhanyA imA apo.arcann...
RV_01.080.05.1{29}  indro vR^itrasya dodhataH sAnuM vajreNa hI itaH
RV_01.080.05.2{29}  abhikramyAva jighnate.apaH sarmAya codayannarcann...
RV_01.080.06.1{30}  adhi sAnau ni jighnate vajreNa shataparvaNA
RV_01.080.06.2{30}  mandAna indro andhasaH sakhibhyo gAtumichatyarcann...
RV_01.080.07.1{30}  indra tubhyamidadrivo.anuttaM vajrin vIryam
RV_01.080.07.2{30}  yad dha tyammAyinaM mR^igaM tamu tvaM mAyayAvadhIrarcann...
RV_01.080.08.1{30}  vi te vajrAso asthiran navatiM nAvyA anu
RV_01.080.08.2{30}  mahat ta indra vIryaM bAhvoste balaM hitamarcann...
RV_01.080.09.1{30}  sahasraM sAkamarcata pari ShTobhata viMshatiH
RV_01.080.09.2{30}  shatainamanvanonavurindrAya brahmodyatamarcann...
RV_01.080.10.1{30}  indro vR^itrasya taviShIM nirahan sahasA sahaH
RV_01.080.10.2{30}  mahat tadasya pauMsyaM vR^itraM jaghanvAnasR^ijadarcann...
RV_01.080.11.1{31}  ime cit tava manyave vepete bhiyasA mahI
RV_01.080.11.2{31}  yadindra vajrinnojasA vR^itraM marutvAnavadhIrarcann...
RV_01.080.12.1{31}  na vepasA na tanyatendraM vR^itro vi bIbhayat
RV_01.080.12.2{31}  abhyenaM vajra AyasaH sahasrabhR^iShTirAyatArcann...
RV_01.080.13.1{31}  yad vR^itraM tava cashaniM vajreNa samayodhayaH
RV_01.080.13.2{31}  ahimindrajighAMsato divi te badbadhe shavo.arcann...
RV_01.080.14.1{31}  abhiShTane te adrivo yat sthA jagacca rejate
RV_01.080.14.2{31}  tvaShTA cit tava manyava indra vevijyate bhiyArcann...
RV_01.080.15.1{31}  nahi nu yAdadhImasIndraM ko vIryA paraH
RV_01.080.15.2{31}  tasmin nR^imNamuta kratuM devA ojAMsi saM dadhurarcann...
RV_01.080.16.1{31}  yamatharva manuSh pitA dadhyaM dhiyamatnata
RV_01.080.16.2{31}  tasmin brahmANi purvathendra ukthA samagmatArcann... 

RV_01.081.01.1{01}  indro madAya vAvR^idhe shavase vR^itrahA nR^ibhiH
RV_01.081.01.2{01}  tamin mahatsvAjiShUtemarbhe havAmahe sa vAjeShu pra no.aviShat
RV_01.081.02.1{01}  asi hi vIra senyo.asi bhUri parAdadiH
RV_01.081.02.2{01}  asi dabhrasya cidvR^idho yajamAnAya shikShasi sunvate bhUri te vasu
RV_01.081.03.1{01}  yadudIrata Ajayo dhR^iShNave dhIyate dhanA
RV_01.081.03.2{01}  yukShvA madacyutA harI kaM hanaH kaM vasau dadho.asmAnindra vasau dadhaH
RV_01.081.04.1{01}  kratvAmahAnanuShvadhaM bhIma A vAvR^idhe shavaH
RV_01.081.04.2{01}  shriyaR^iShva upAkayorni shiprI harivAn dadhe hastayorvajramAyasam
RV_01.081.05.1{01}  A paprau pArthivaM rajo badbadhe rocanA divi
RV_01.081.05.2{01}  na tvAvAnindra kashcana na jAto na janiShyate.ati vishvaM vavakShitha
RV_01.081.06.1{02}  yo aryo martabhojanaM parAdadAti dAshuShe
RV_01.081.06.2{02}  indro asmabhyaMshikShatu vi bhajA bhUri te vasu bhakShIya tava rAdhasaH
RV_01.081.07.1{02}  made-made hi no dadiryUthA gavAM R^ijukratuH
RV_01.081.07.2{02}  saM gR^ibhAyapurU shatobhayAhastyA vasu shishIhi rAya A bhara
RV_01.081.08.1{02}  mAdayasva sute sacA shavase shUra rAdhase
RV_01.081.08.2{02}  vidmA hi tvApurUvasumupa kAmAn sasR^ijmahe.athA no.avitA bhava
RV_01.081.09.1{02}  ete ta indra jantavo vishvaM puShyanti vAryam
RV_01.081.09.2{02}  antarhi khyojanAnAmaryo vedo adAshuShAM teShAM no veda A bhara 

RV_01.082.01.1{03}  upo Shu shR^iNuhI giro maghavan mAtathA iva
RV_01.082.01.2{03}  yadA naH sUnR^itAvataH kara AdarthayAsa id yojA nvindra te harI
RV_01.082.02.1{03}  akShannamImadanta hyava priyA adhUShata
RV_01.082.02.2{03}  astoShata svabhAnavo viprA naviShThayA matI yojA ...
RV_01.082.03.1{03}  susandR^ishaM tvA vayaM maghavan vandiShImahi
RV_01.082.03.2{03}  pra nUnaM pUrNavandhura stuto yAhi vashAnanu yojA ...
RV_01.082.04.1{03}  sa ghA taM vR^iShaNaM rathamadhi tiShThAti govidam
RV_01.082.04.2{03}  yaHpAtraM hAriyojanaM pUrNamindra ciketati yojA ...
RV_01.082.05.1{03}  yuktaste astu dakShiNa uta savyaH shatakrato
RV_01.082.05.2{03}  tena jAyAmupa priyAM mandAno yAhyandhaso yojA ...
RV_01.082.06.1{03}  yunajmi te brahmaNA keshinA harI upa pra yAhi dadhiShe gabhastyoH
RV_01.082.06.2{03}  ut tvA sutAso rabhasA amandiShuH pUShaNvAn vajrin samu patnyAmadaH 

RV_01.083.01.1{04}  ashvAvati prathamo goShu gachati suprAvIrindra martyastavotibhiH
RV_01.083.01.2{04}  tamit pR^iNakShi vasunA bhavIyasA sindhumApo yathAbhito vicetasaH
RV_01.083.02.1{04}  Apo na devIrupa yanti hotriyamavaH pashyanti vitataM yathA rajaH
RV_01.083.02.2{04}  prAcairdevAsaH pra Nayanti devayuM brahmapriyaM joShayante varA iva
RV_01.083.03.1{04}  adhi dvayoradadhA ukthyaM vaco yatasrucA mithunA yA saparyataH
RV_01.083.03.2{04}  asaMyatto vrate te kSheti puShyati bhadrA shaktiryajamAnAya sunvate
RV_01.083.04.1{04}  AdaN^girAH prathamaM dadhire vaya iddhAgnayaH shamyA yesukR^ityayA
RV_01.083.04.2{04}  sarvaM paNeH samavindanta bhojanamashvAvantaM gomantamA pashuM naraH
RV_01.083.05.1{04}  yaj~nairatharvA prathamaH pathastate tataH sUryo vratapAvena Ajani
RV_01.083.05.2{04}  A gA AjadushanA kAvyaH sacA yamasya jAtamamR^itaM yajAmahe
RV_01.083.06.1{04}  barhirvA yat svapatyAya vR^ijyate.arko vA shlokamAghoShatedivi
RV_01.083.06.2{04}  grAvA yatra vadati kArurukthyastasyedindro abhipitveShu raNyati 

RV_01.084.01.1{05}  asAvi soma indra te shaviShTha dhR^iShNavA gahi
RV_01.084.01.2{05}  A tvA pR^iNaktvindriyaM rajaH sUryo na rashmibhiH
RV_01.084.02.1{05}  indramid dharI vahato.apratidhR^iShTashavasam
RV_01.084.02.2{05}  R^iShINAM ca stutIrupa yaj~naM ca mAnuShANAm
RV_01.084.03.1{05}  A tiShTha vR^itrahan rathaM yuktA te brahmaNA harI
RV_01.084.03.2{05}  arvAcInaM su te mano grAvA kR^iNotu vagnunA
RV_01.084.04.1{05}  imamindra sutaM piba jyeShThamamartyaM madam
RV_01.084.04.2{05}  shukrasya tvAbhyakSharan dhArA R^itasya sAdane
RV_01.084.05.1{05}  indrAya nUnamarcatokthAni ca bravItana
RV_01.084.05.2{05}  sutA amatsurindavo jyeShThaM namasyatA sahaH
RV_01.084.06.1{06}  nakiSh Tvad rathItaro harI yadindra yachase
RV_01.084.06.2{06}  nakiSh TvAnu majmanA nakiH svashva Anashe
RV_01.084.07.1{06}  ya eka id vidayate vasu martAya dAshuShe
RV_01.084.07.2{06}  IshAno apratiShkuta indro aN^ga
RV_01.084.08.1{06}  kadA martamarAdhasaM padA kShumpamiva sphurat
RV_01.084.08.2{06}  kadA naHshushravad gira indro aN^ga
RV_01.084.09.1{06}  yashcid dhi tvA bahubhya A sutAvAnAvivAsati
RV_01.084.09.2{06}  ugraM tat patyate shava indro aN^ga
RV_01.084.10.1{06}  svAdoritthA viShUvato madhvaH pibanti gauryaH
RV_01.084.10.2{06}  yA indreNa sayAvarIrvR^iShNA madanti shobhase vasvIranu svarAjyam
RV_01.084.11.1{07}  tA asya pR^ishanAyuvaH somaM shrINanti pR^ishnayaH
RV_01.084.11.2{07}  priyA indrasya dhenavo vajraM hinvanti sAyakaM vasvIr...
RV_01.084.12.1{07}  tA asya namasA sahaH saparyanti pracetasaH
RV_01.084.12.2{07}  vratAnyasya sashcire purUNi pUrvacittaye vasvIr...
RV_01.084.13.1{07}  indro dadhIco asthabhirvR^itrANyapratiShkutaH
RV_01.084.13.2{07}  jaghAna navatIrnava
RV_01.084.14.1{07}  ichannashvasya yacchiraH parvateShvapashritam
RV_01.084.14.2{07}  tad vidaccharyaNAvati
RV_01.084.15.1{07}  atrAha goramanvata nAma tvaShTurapIcyam
RV_01.084.15.2{07}  itthA candramaso gR^ihe
RV_01.084.16.1{08}  ko adya yuN^kte dhuri gA R^itasya shimIvato bhAmino durhR^iNAyUn
RV_01.084.16.2{08}  asanniShUn hR^itsvaso mayobhUn ya eShAM bhR^ityAM R^iNadhat sa jIvAt
RV_01.084.17.1{08}  ka IShate tujyate ko bibhAya ko maMsate santamindraM ko anti
RV_01.084.17.2{08}  kastokAya ka ibhAyota rAye.adhi bravat tanve ko janAya
RV_01.084.18.1{08}  ko agnimITTe haviShA ghR^itena srucA yajAtA R^itubhirdhruvebhiH
RV_01.084.18.2{08}  kasmai devA A vahAnAshu homa ko maMsate vItihotraH sudevaH
RV_01.084.19.1{08}  tvamaN^ga pra shaMsiSho devaH shaviShTha martyam
RV_01.084.19.2{08}  na tvadanyo maghavannasti marDitendra bravImi te vacaH
RV_01.084.20.1{08}  mA te rAdhAMsi mA ta Utayo vaso.asmAn kadA canA dabhan
RV_01.084.20.2{08}  vishvA ca na upamimIhi mAnuSha vasUni carShaNibhya A 

RV_01.085.01.1{09}  pra ye shumbhante janayo na saptayo yAman rudrasya sUnavaHsudaMsasaH
RV_01.085.01.2{09}  rodasI hi marutashcakrire vR^idhe madanti vIrA vidatheShu ghR^iShvayaH
RV_01.085.02.1{09}  ta ukShitAso mahimAnamAshata divi rudrAso adhi cakrire sadaH
RV_01.085.02.2{09}  arcanto arkaM janayanta indriyamadhi shriyo dadhire pR^ishnimAtaraH
RV_01.085.03.1{09}  gomAtaro yacchubhayante aJNjibhistanUShu shubhrA dadhire virukmataH
RV_01.085.03.2{09}  bAdhante vishvamabhimAtinamapa vartmAnyeShAmanu rIyate ghR^itam
RV_01.085.04.1{09}  vi ye bhrAjante sumakhAsa R^iShTibhiH pracyAvayanto acyutAcidojasA
RV_01.085.04.2{09}  manojuvo yan maruto ratheShvA vR^iShavrAtAsaH pR^iShatIrayugdhvam
RV_01.085.05.1{09}  pra yad ratheShu pR^iShatIrayugdhvaM vAje adriM maruto raMhayantaH
RV_01.085.05.2{09}  utAruShasya vi Shyanti dhArAshcarmevodabhirvyundanti bhUma
RV_01.085.06.1{09}  A vo vahantu saptayo raghuShyado raghupatvAnaH pra jigAta bAhubhiH
RV_01.085.06.2{09}  sIdatA barhiruru vaH sadas kR^itaM mAdayadhvaM maruto madhvo andhasaH
RV_01.085.07.1{10}  te.avardhanta svatavaso mahitvanA nAkaM tasthururu cakrire sadaH
RV_01.085.07.2{10}  viShNuryad dhAvad vR^iShaNaM madacyutaM vayo na sIdannadhi barhiShi priye
RV_01.085.08.1{10}  shUrA ived yuyudhayo na jagmayaH shravasyavo na pR^itanAsu yetire
RV_01.085.08.2{10}  bhayante vishvA bhuvanA marudbhyo rAjAna iva tveShasandR^isho naraH
RV_01.085.09.1{10}  tvaShTA yad vajraM sukR^itaM hiraNyayaM sahasrabhR^iShTiM svapA avartayat
RV_01.085.09.2{10}  dhatta indro naryapAMsi kartave.ahan vR^itraM nirapAmaubjadarNavam
RV_01.085.10.1{10}  UrdhvaM nunudre.avataM ta ojasA dadR^ihANaM cid bibhidurviparvatam
RV_01.085.10.2{10}  dhamanto vANaM marutaH sudAnavo made somasya raNyAni cakrire
RV_01.085.11.1{10}  jihmaM nunudre.avataM tayA dishAsiJNcannutsaM gotamAya tR^iShNaje
RV_01.085.11.2{10}  A gachantImavasA citrabhAnavaH kAmaM viprasyatarpayanta dhAmabhiH
RV_01.085.12.1{10}  yA vaH sharma shashamAnAya santi tridhAtUni dAshuShe yachatAdhi
RV_01.085.12.2{10}  asmabhyaM tAni maruto vi yanta rayiM no dhatta vR^iShaNaH suvIram 

RV_01.086.01.1{11}  maruto yasya hi kShaye pAthA divo vimahasaH
RV_01.086.01.2{11}  sa sugopAtamo janaH
RV_01.086.02.1{11}  yaj~nairvA yaj~navAhaso viprasya vA matInAm
RV_01.086.02.2{11}  marutaH shR^iNutA havam
RV_01.086.03.1{11}  uta vA yasya vAjino.anu vipramatakShata
RV_01.086.03.2{11}  sa gantA gomativraje
RV_01.086.04.1{11}  asya vIrasya barhiShi sutaH somo diviShTiShu
RV_01.086.04.2{11}  ukthaM madashca shasyate
RV_01.086.05.1{11}  asya shroShantvA bhuvo vishvA yashcarShaNIrabhi
RV_01.086.05.2{11}  sUraM cit sasruShIriShaH
RV_01.086.06.1{12}  pUrvIbhirhi dadAshima sharadbhirmaruto vayam
RV_01.086.06.2{12}  avobhishcarShaNInAm
RV_01.086.07.1{12}  subhagaH sa prayajyavo maruto astu martyaH
RV_01.086.07.2{12}  yasya prayAMsiparShatha
RV_01.086.08.1{12}  shashamAnasya vA naraH svedasya satyashavasaH
RV_01.086.08.2{12}  vidA kAmasyavenataH
RV_01.086.09.1{12}  yUyaM tat satyashavasa AviSh karta mahitvanA
RV_01.086.09.2{12}  vidhyatA vidyutA rakShaH
RV_01.086.10.1{12}  gUhatA guhyaM tamo vi yAta vishvamatriNam
RV_01.086.10.2{12}  jyotiSh kartA yadushmasi 

RV_01.087.01.1{13}  pratvakShasaH pratavaso virapshino.anAnatA avithurA R^ijIShiNaH
RV_01.087.01.2{13}  juShTatamAso nR^itamAso aJNjibhirvyAnajre ke cidusrA iva stR^ibhiH
RV_01.087.02.1{13}  upahvareShu yadacidhvaM yayiM vaya iva marutaH kena cit pathA
RV_01.087.02.2{13}  shcotanti koshA upa vo ratheShvA ghR^itamukShatA madhuvarNamarcate
RV_01.087.03.1{13}  praiShAmajmeShu vithureva rejate bhUmiryAmeShu yad dha yuJNjate shubhe
RV_01.087.03.2{13}  te krI ayo dhunayo bhrAjadR^iShTayaH svayaM mahitvaM panayanta dhUtayaH
RV_01.087.04.1{13}  sa hi svasR^it pR^iShadashvo yuvA gaNo.ayA IshAnastaviShIbhirAvR^itaH
RV_01.087.04.2{13}  asi satya R^iNayAvAnedyo.asyA dhiyaH prAvitAthA vR^iShA gaNaH
RV_01.087.05.1{13}  pituH pratnasya janmanA vadAmasi somasya jihvA pra jigAti cakShasA
RV_01.087.05.2{13}  yadImindraM shamy R^ikvANa AshatAdin nAmAni yaj~niyAni dadhire
RV_01.087.06.1{13}  shriyase kaM bhAnubhiH saM mimikShire te rashmibhista R^ikvabhiH sukhAdayaH
RV_01.087.06.2{13}  te vAshImanta iShmiNo abhIravo vidre priyasya mArutasya dhAmnaH 

RV_01.088.01.1{14}  A vidyunmadbhirmarutaH svarkai rathebhiryAta R^iShTimadbhirashvaparNaiH
RV_01.088.01.2{14}  A varShiShThayA na iShA vayo na paptatA sumAyAH
RV_01.088.02.1{14}  te.aruNebhirvaramA pishaN^gaiH shubhe kaM yAnti rathatUrbhirashvaiH
RV_01.088.02.2{14}  rukmo na citraH svadhitIvAn pavyA rathasya jaN^ghananta bhUma
RV_01.088.03.1{14}  shriye kaM vo adhi tanUShu vAshIrmedhA vanA na kR^iNavanta UrdhvA
RV_01.088.03.2{14}  yuShmabhyaM kaM marutaH sujAtAstuvidyumnAso dhanayante adrim
RV_01.088.04.1{14}  ahAni gR^idhrAH paryA va AgurimAM dhiyaM vArkAryAMca devIm
RV_01.088.04.2{14}  brahma kR^iNvanto gotamAso arkairUrdhvaM nunudrautsadhiM pibadhyai
RV_01.088.05.1{14}  etat tyan na yojanamaceti sasvarha yan maruto gotamo vaH
RV_01.088.05.2{14}  pashyan hiraNyacakrAnayodaMShTrAn vidhAvato varAhUn
RV_01.088.06.1{14}  eShA syA vo maruto.anubhartrI prati ShTobhati vAghato na vANI
RV_01.088.06.2{14}  astobhayad vR^ithAsAmanu svadhAM gabhastyoH 

RV_01.089.01.1{15}  A no bhadrAH kratavo xyantu vishvato.adabdhAso aparItAsa udbhidaH
RV_01.089.01.2{15}  devA no yathA sadamid vR^idhe asannaprAyuvo rakShitAro dive-dive
RV_01.089.02.1{15}  devAnAM bhadrA sumatirR^ijUyatAM devAnAM rAtirabhi noni vartatAm
RV_01.089.02.2{15}  devAnAM sakhyamupa sedimA vayaM devA na AyuH pra tirantu jIvase
RV_01.089.03.1{15}  tAn pUrvayA nividA hUmahe vayaM bhagaM mitramaditiM dakShamasridham
RV_01.089.03.2{15}  aryamaNaM varuNaM somamashvinA sarasvatInaH subhagA mayas karat
RV_01.089.04.1{15}  tan no vAto mayobhu vAtu bheShajaM tan mAtA pR^ithivI tatpitA dyauH
RV_01.089.04.2{15}  tad grAvANaH somasuto mayobhuvastadashvinA shR^iNutaM dhiShNyA yuvam
RV_01.089.05.1{15}  tamIshAnaM jagatastasthuShas patiM dhiyaMjinvamavase hUmahe vayam
RV_01.089.05.2{15}  pUShA no yathA vedasAmasad vR^idhe rakShitA pAyuradabdhaH svastaye
RV_01.089.06.1{16}  svasti na indro vR^iddhashravAH svasti naH puShA vishvavedAH
RV_01.089.06.2{16}  svasti nastArkShyo ariShTanemiH svasti no bR^ihaspatirdadhAtu
RV_01.089.07.1{16}  pR^iShadashvA marutaH pR^ishnimAtaraH shubhaMyAvAno vidatheShujagmayaH
RV_01.089.07.2{16}  agnijihvA manavaH sUracakShaso vishve no devA avasA gamanniha
RV_01.089.08.1{16}  bhadraM karNebhiH shR^iNuyAma devA bhadraM pashyemAkShabhiryajatrAH
RV_01.089.08.2{16}  sthirairaN^gaistuShTuvAMsastanUbhirvyashemadevahitaM yadAyuH
RV_01.089.09.1{16}  shatamin nu sharado anti devA yatrA nashcakrA jarasaM tanUnAm
RV_01.089.09.2{16}  putrAso yatra pitaro bhavanti mA no madhyA rIriShatAyurgantoH
RV_01.089.10.1{16}  aditirdyauraditirantarikShamaditirmAtA sa pitA sa putraH
RV_01.089.10.2{16}  vishve devA aditiH paJNca janA aditirjAtamaditirjanitvam 

RV_01.090.01.1{17}  R^ijunItI no varuNo mitro nayatu vidvAn
RV_01.090.01.2{17}  aryamA devaiH sajoShAH
RV_01.090.02.1{17}  te hi vasvo vasavAnAste apramUrA mahobhiH
RV_01.090.02.2{17}  vratA rakShante vishvAhA
RV_01.090.03.1{17}  te asmabhyaM sharma yaMsannamR^itA martyebhyaH
RV_01.090.03.2{17}  bAdhamAnAapa dviShaH
RV_01.090.04.1{17}  vi naH pathaH suvitAya ciyantvindro marutaH
RV_01.090.04.2{17}  pUShA bhago vandyAsaH
RV_01.090.05.1{17}  uta no dhiyo goagrAH pUShan viShNavevayAvaH
RV_01.090.05.2{17}  kartA naH svastimataH
RV_01.090.06.1{18}  madhu vAtA R^itAyate madhu kSharanti sindhavaH
RV_01.090.06.2{18}  mAdhvIrnaH santvoShadhIH
RV_01.090.07.1{18}  madhu naktamutoShaso madhumat pArthivaM rajaH
RV_01.090.07.2{18}  madhu dyaurastu naH pitA
RV_01.090.08.1{18}  madhumAn no vanaspatirmadhumAnastu sUryaH
RV_01.090.08.2{18}  mAdhvIrgAvo bhavantu naH
RV_01.090.09.1{18}  shaM no mitraH shaM varuNaH shaM no bhavatvaryamA
RV_01.090.09.2{18}  shaM na indro bR^ihaspatiH shaM no viShNururukramaH 

RV_01.091.01.1{19}  tvaM soma pra cikito manIShA tvaM rajiShThamanu neShi panthAm
RV_01.091.01.2{19}  tava praNItI pitaro na indo deveShu ratnamabhajanta dhIrAH
RV_01.091.02.1{19}  tvaM soma kratubhiH subhUstvaM dakShaiH sudakSho vishvavedAH
RV_01.091.02.2{19}  tvaM vR^iShA vR^iShatvebhirmahitvA dyumnebhirdyumnyabhavo nR^icakShAH
RV_01.091.03.1{19}  rAj~no nu te varuNasya vratAni bR^ihad gabhIraM tava soma dhAma
RV_01.091.03.2{19}  shuciSh Tvamasi priyo na mitro dakShAyyo aryamevAsisoma
RV_01.091.04.1{19}  yA te dhAmAni divi yA pR^ithivyAM yA parvateShvoShadhIShvapsu
RV_01.091.04.2{19}  tebhirno vishvaiH sumanA ahe an rAjan soma pratihavyA gR^ibhAya
RV_01.091.05.1{19}  tvaM somAsi satpatistvaM rAjota vR^itrahA
RV_01.091.05.2{19}  tvaM bhadro asi kratuH
RV_01.091.06.1{20}  tvaM ca soma no vasho jIvAtuM na marAmahe
RV_01.091.06.2{20}  priyastotro vanaspatiH
RV_01.091.07.1{20}  tvaM soma mahe bhagaM tvaM yUna R^itAyate
RV_01.091.07.2{20}  dakShaM dadhAsi jIvase
RV_01.091.08.1{20}  tvaM naH soma vishvato rakShA rAjannaghAyataH
RV_01.091.08.2{20}  na riShyettvAvataH sakhA
RV_01.091.09.1{20}  soma yAste mayobhuva UtayaH santi dAshuShe
RV_01.091.09.2{20}  tAbhirno.avitA bhava
RV_01.091.10.1{20}  imaM yaj~namidaM vaco jujuShANa upAgahi
RV_01.091.10.2{20}  soma tvaM novR^idhe bhava
RV_01.091.11.1{21}  soma gIrbhiSh TvA vayaM vardhayAmo vacovidaH
RV_01.091.11.2{21}  sumR^i Ikona A visha
RV_01.091.12.1{21}  gayasphAno amIvahA vasuvit puShTivardhanaH
RV_01.091.12.2{21}  sumitraH somano bhava
RV_01.091.13.1{21}  soma rArandhi no hR^idi gAvo na yavaseShvA
RV_01.091.13.2{21}  marya iva svaokye
RV_01.091.14.1{21}  yaH soma sakhye tava rAraNad deva martyaH
RV_01.091.14.2{21}  taM dakShaH sacate kaviH
RV_01.091.15.1{21}  uruShyA No abhishasteH soma ni pAhyaMhasaH
RV_01.091.15.2{21}  sakhA susheva edhi naH
RV_01.091.16.1{22}  A pyAyasva sametu te vishvataH soma vR^iShNyam
RV_01.091.16.2{22}  bhavA vAjasya saMgathe
RV_01.091.17.1{22}  A pyAyasva madintama soma vishvebhiraMshubhiH
RV_01.091.17.2{22}  bhavA naHsushravastamaH sakhA vR^idhe
RV_01.091.18.1{22}  saM te payAMsi samu yantu vAjAH saM vR^iShNyAnyabhimAtiShAhaH
RV_01.091.18.2{22}  ApyAyamAno amR^itAya soma divi shravAMsyuttamAni dhiShva
RV_01.091.19.1{22}  yA te dhAmAni haviShA yajanti tA te vishvA paribhUrastuyaj~nam
RV_01.091.19.2{22}  gayasphAnaH prataraNaH suvIro.avIrahA pra carA soma duryAn
RV_01.091.20.1{22}  somo dhenuM somo arvantamAshuM somo vIraM karmaNyaM dadAti
RV_01.091.20.2{22}  sAdanyaM vidathyaM sabheyaM pitR^ishravaNaM yo dadAshadasmai
RV_01.091.21.1{23}  aShA haM yutsu pR^itanAsu papriM svarShAmapsAM vR^ijanasyagopAm
RV_01.091.21.2{23}  bhareShujAM sukShitiM sushravasaM jayantaM tvAmanu madema soma
RV_01.091.22.1{23}  tvamimA oShadhIH soma vishvAstvamapo ajanayastvaM gAH
RV_01.091.22.2{23}  tvamA tatanthorvantarikShaM tvaM jyotiShA vi tamo vavartha
RV_01.091.23.1{23}  devena no manasA deva soma rAyo bhAgaM sahasAvannabhi yudhya
RV_01.091.23.2{23}  mA tvA tanadIshiShe vIryasyobhayebhyaH pra cikitsA gaviShTau 

RV_01.092.01.1{24}  etA u tyA uShasaH ketumakrata pUrve ardhe rajaso bhAnumaJNjate
RV_01.092.01.2{24}  niShkR^iNvAnA AyudhAnIva dhR^iShNavaH prati gAvo'ruShIryanti mAtaraH
RV_01.092.02.1{24}  udapaptannaruNA bhAnavo vR^ithA svAyujo aruShIrgA ayuksata
RV_01.092.02.2{24}  akrannuShAso vayunAni pUrvathA rushantaM bhAnumaruShIrashishrayuH
RV_01.092.03.1{24}  arcanti nArIrapaso na viShTibhiH samAnena yojanenA parAvataH
RV_01.092.03.2{24}  iShaM vahantIH sukR^ite sudAnave vishvedaha yajamAnAya sunvate
RV_01.092.04.1{24}  adhi peshAMsi vapate nR^itUrivAporNute vakSha usreva barjaham
RV_01.092.04.2{24}  jyotirvishvasmai bhuvanAya kR^iNvatI gAvo na vrajaM vyuShA AvartamaH
RV_01.092.05.1{24}  pratyarcI rushadasyA adarshi vi tiShThate bAdhate kR^iShNamabhvam
RV_01.092.05.2{24}  svaruM na pesho vidatheShvaJNjaJNcitraM divo duhitA bhAnumashret
RV_01.092.06.1{25}  atAriShma tamasas pAramasyoShA uchantI vayunA kR^iNoti
RV_01.092.06.2{25}  shriye chando na smayate vibhAtI supratIkA saumanasAyAjIgaH
RV_01.092.07.1{25}  bhAsvatI netrI sUnR^itAnAM diva stave duhitA gotamebhiH
RV_01.092.07.2{25}  prajAvato nR^ivato ashvabudhyAnuSho goagrAnupa mAsi vAjAn
RV_01.092.08.1{25}  uShastamashyAM yashasaM suvIraM dAsapravargaM rayimashvabudhyam
RV_01.092.08.2{25}  sudaMsasA shravasA yA vibhAsi vAjaprasUtA subhage bR^ihantam
RV_01.092.09.1{25}  vishvAni devI bhuvanAbhicakShyA pratIcI cakShururviyA vi bhAti
RV_01.092.09.2{25}  vishvaM jIvaM carase bodhayantI vishvasya vAcamavidan manAyoH
RV_01.092.10.1{25}  punaH-punarjAyamAnA purANI samAnaM varNamabhi shumbhamAnA
RV_01.092.10.2{25}  shvaghnIva kR^itnurvija AminAnA martasya devI jarayantyAyuH
RV_01.092.11.1{26}  vyUrNvatI divo antAnabodhyapa svasAraM sanutaryuyoti
RV_01.092.11.2{26}  praminatI manuShyA yugAni yoShA jArasya cakShasA vi bhAti
RV_01.092.12.1{26}  pashUn na citrA subhagA prathAnA sindhurna kShoda urviyA vyashvait
RV_01.092.12.2{26}  aminatI daivyAni vratAni sUryasya ceti rashmibhirdR^ishAnA
RV_01.092.13.1{26}  uShastaccitramA bharAsmabhyaM vAjinIvati
RV_01.092.13.2{26}  yena tokaMca tanayaM ca dhAmahe
RV_01.092.14.1{26}  uSho adyeha gomatyashvAvati vibhAvari
RV_01.092.14.2{26}  revadasme vyucha sUnR^itAvati
RV_01.092.15.1{26}  yukShvA hi vAjinIvatyashvAnadyAruNAnuShaH
RV_01.092.15.2{26}  athA novishvA saubhagAnyA vaha
RV_01.092.16.1{27}  ashvinA vartirasmadA gomad dasrA hiraNyavat
RV_01.092.16.2{27}  arvAg rathaM samanasA ni yachatam
RV_01.092.17.1{27}  yAvitthA shlokamA divo jyotirjanAya cakrathuH
RV_01.092.17.2{27}  A naUrjaM vahatamashvinA yuvam
RV_01.092.18.1{27}  eha devA mayobhuvA dasrA hiraNyavartanI
RV_01.092.18.2{27}  uSharbudho vahantu somapItaye 

RV_01.093.01.1{28}  agnIShomAvimaM su me shR^iNutaM vR^iShaNA havam
RV_01.093.01.2{28}  prati sUktAni haryataM bhavataM dAshuShe mayaH
RV_01.093.02.1{28}  agnIShomA yo adya vAmidaM vacaH saparyati
RV_01.093.02.2{28}  tasmai dhattaM suvIryaM gavAM poShaM svashvyam
RV_01.093.03.1{28}  agnIShomA ya AhutiM yo vAM dAshAd dhaviShkR^itim
RV_01.093.03.2{28}  sa prajayA suvIryaM vishvamAyurvyashnavat
RV_01.093.04.1{28}  agnIShomA ceti tad vIryaM vAM yadamuShNItamavasaM paNiM gAH
RV_01.093.04.2{28}  avAtirataM bR^isayasya sheSho.avindataM jyotirekaM bahubhyaH
RV_01.093.05.1{28}  yuvametAni divi rocanAnyagnishca soma sakratU adhattam
RV_01.093.05.2{28}  yuvaM sindhUnrabhishasteravadyAdagnIShomAvamuJNcataM gR^ibhItAn
RV_01.093.06.1{28}  AnyaM divo mAtarishvA jabhArAmathnAdanyaM pari shyenoadreH
RV_01.093.06.2{28}  agnIShomA brahmaNA vAvR^idhAnoruM yaj~nAya cakrathuru lokam
RV_01.093.07.1{29}  agnIShomA haviShaH prasthitasya vItaM haryataM vR^iShaNA juShethAm
RV_01.093.07.2{29}  susharmANA svavasA hi bhUtamathA dhattaM yajamAnAya shaM yoH
RV_01.093.08.1{29}  yo agnIShomA haviShA saparyAd devadrIcA manasA yo ghR^itena
RV_01.093.08.2{29}  tasya vrataM rakShataM pAtamaMhaso vishe janAya mahisharma yachatam
RV_01.093.09.1{29}  agnIShomA savedasA sahUtI vanataM giraH
RV_01.093.09.2{29}  saM devatrA babhUvathuH
RV_01.093.10.1{29}  agnIShomAvanena vAM yo vAM ghR^itena dAshati
RV_01.093.10.2{29}  tasmai dIdayataM bR^ihat
RV_01.093.11.1{29}  agnIShomAvimAni no yuvaM havyA jujoShatam
RV_01.093.11.2{29}  A yAtamupanaH sacA
RV_01.093.12.1{29}  agnIShomA pipR^itamarvato na A pyAyantAmusriyA havyasUdaH
RV_01.093.12.2{29}  asme balAni maghavatsu dhattaM kR^iNutaM no adhvaraM shruShTimantam 

RV_01.094.01.1{30}  imaM stomamarhate jAtavedase rathamiva saM mahemA manIShayA
RV_01.094.01.2{30}  bhadrA hi naH pramatirasya saMsadyagne sakhye mA riShAmA vayaM tava
RV_01.094.02.1{30}  yasmai tvamAyajase sa sAdhatyanarvA kSheti dadhate suvIryam
RV_01.094.02.2{30}  sa tUtAva nainamashnotyaMhatiragne ...
RV_01.094.03.1{30}  shakema tvA samidhaM sAdhayA dhiyastve devA haviradantyAhutam
RV_01.094.03.2{30}  tvamAdityAnA vaha tAn hyushmasyagne ...
RV_01.094.04.1{30}  bharAmedhmaM kR^iNavAmA havIMShi te citayantaH parvaNA-parvaNA vayam
RV_01.094.04.2{30}  jIvAtave prataraM sAdhayA dhiyo.agne ...
RV_01.094.05.1{30}  vishAM gopA asya caranti jantavo dvipacca yaduta catuShpadaktubhiH
RV_01.094.05.2{30}  citraH praketa uShaso mahAnasya agne ...
RV_01.094.06.1{31}  tvamadhvaryuruta hotAsi pUrvyaH prashAstA potA januShA purohitaH
RV_01.094.06.2{31}  vishvA vidvAnArtvijyA dhIra puShyasyagne .. .
RV_01.094.07.1{31}  yo vishvataH supratIkaH sadR^iMM asi dUre cit san ta idivAti rocase
RV_01.094.07.2{31}  rAtryAshcidandho ati deva pashyasyagne ...
RV_01.094.08.1{31}  pUrvo devA bhavatu sunvato ratho.asmAkaM shaMso abhyastu dUDhyaH
RV_01.094.08.2{31}  tadA jAnItota puShyatA vaco.agne ...
RV_01.094.09.1{31}  vadhairduHshaMsAnapa dUDhyo jahi dUre vA ye anti vA ke cidatriNaH
RV_01.094.09.2{31}  athA yaj~nAya gR^iNate sugaM kR^idhyagne ...
RV_01.094.10.1{31}  yadayukthA aruShA rohitA rathe vAtajUtA vR^iShabhasyeva teravaH
RV_01.094.10.2{31}  Adinvasi vanino dhUmaketunAgne ...
RV_01.094.11.1{32}  adha svanAduta bibhyuH patatriNo drapsA yat te yavasAdo vyasthiran
RV_01.094.11.2{32}  sugaM tat te tAvakebhyo rathebhyo.agne ...
RV_01.094.12.1{32}  ayaM mitrasya varuNasya dhAyase.avayAtAM marutAM he o adbhutaH
RV_01.094.12.2{32}  mR^i A su no bhUtveShAM manaH punaragne ...
RV_01.094.13.1{32}  devo devAnAmasi mitro adbhuto vasurvasUnAmasi cAruradhvare
RV_01.094.13.2{32}  sharman syAma tava saprathastame.agne ...
RV_01.094.14.1{32}  tat te bhadraM yat samiddhaH sve dame somAhuto jarase mR^i ayattamaH
RV_01.094.14.2{32}  dadhAsi ratnaM draviNaM ca dAshuShe.agne ...
RV_01.094.15.1{32}  yasmai tvaM sudraviNo dadAsho.anAgAstvamadite sarvatAtA
RV_01.094.15.2{32}  yaM bhadreNa shavasA codayAsi prajAvatA rAdhasA te syAma
RV_01.094.16.1{32}  sa tvamagne saubhagatvasya vidvAnasmAkamAyuH pra tirehadeva
RV_01.094.16.2{32}  tan no mitro varuNo mAmahantAmaditiH sindhuH pR^ithivI uta dyauH 

RV_01.095.01.1{01}  dve vIrUpe carataH svarthe anyAnyA vatsamupa dhApayete
RV_01.095.01.2{01}  hariranyasyAM bhavati svadhAvAJNchukro anyasyAM dadR^ishe suvarcAH
RV_01.095.02.1{01}  dashemaM tvaShTurjanayanta garbhamatandrAso yuvatayo vibhR^itram
RV_01.095.02.2{01}  tigmAnIkaM svayashasaM janeShu virocamAnaM pari ShIM nayanti
RV_01.095.03.1{01}  trINi jAnA pari bhUShantyasya samudra ekaM divyekamapsu
RV_01.095.03.2{01}  pUrvAmanu pra dishaM pArthivAnAM R^itUn prashAsad vidadhAvanuShThu
RV_01.095.04.1{01}  ka imaM vo niNyamA ciketa vatso mAtÃrjanayata svadhAbhiH
RV_01.095.04.2{01}  bahvInAM garbho apasAmupasthAn mahAn kavirnishcarati svadhAvAn
RV_01.095.05.1{01}  AviShTyo vardhate cArurAsu jihmAnAmUrdhvaH svayashA upasthe
RV_01.095.05.2{01}  ubhe tvaShTurbibhyaturjAyamAnAt pratIcI siMhamprati joShayete
RV_01.095.06.1{02}  ubhe bhadre joShayete na mene gAvo na vAshrA upa tasthurevaiH
RV_01.095.06.2{02}  sa dakShANAM dakShapatirbabhUvAJNjanti yaM dakShiNato havirbhiH
RV_01.095.07.1{02}  ud yaMyamIti saviteva bAhU ubhe sicau yatate bhIma R^iJNjan
RV_01.095.07.2{02}  ucchukramatkamajate simasmAn navA mAtR^ibhyo vasanA jahAti
RV_01.095.08.1{02}  tveShaM rUpaM kR^iNuta uttaraM yat sampR^iJNcAnaH sadane gobhiradbhiH
RV_01.095.08.2{02}  kavirbudhnaM pari marmR^ijyate dhIH sA devatAtA samitirbabhUva
RV_01.095.09.1{02}  uru te jrayaH paryeti budhnaM virocamAnaM mahiShasya dhAma
RV_01.095.09.2{02}  vishvebhiragne svayashobhiriddho.adabdhebhiH pAyubhiH pAhyasmAn
RV_01.095.10.1{02}  dhanvan srotaH kR^iNute gAtumUrmiM shukrairUrmibhirabhinakShati kShAm
RV_01.095.10.2{02}  vishvA sanAni jaThareShu dhatte.antarnavAsu carati prasUShu
RV_01.095.11.1{02}  evA no agne samidhA vR^idhAno revat pAvaka shravase vi bhAhi
RV_01.095.11.2{02}  tan no mitro varuNo mAmahantAm aditiH sindhuH pR^ithvivI uto dyauH 

RV_01.096.01.1{03}  sa pratnathA sahasA jAyamAnaH sadyaH kAvyAni ba  adhatta vishvA
RV_01.096.01.2{03}  apashca mitraM dhiShaNA ca sAdhan devA agnindhArayan draviNodAm
RV_01.096.02.1{03}  sa pUrvayA nividA kavyatAyorimAH prajA ajanayan manUnAm
RV_01.096.02.2{03}  vivasvatA cakShasA dyAmapashca devA a. dh. d.
RV_01.096.03.1{03}  tamI ata prathamaM yaj~nasAdhaM visha ArIrAhutaM R^iJNjasAnam
RV_01.096.03.2{03}  UrjaH putraM bharataM sR^ipradAnuM devA ...
RV_01.096.04.1{03}  sa mAtarishvA puruvArapuShTirvidad gAtuM tanayAya svarvit
RV_01.096.04.2{03}  vishAM gopA janitA rodasyordevA ...
RV_01.096.05.1{03}  naktoShAsA varNamAmemyAne dhApayete shishumekaM samIcI
RV_01.096.05.2{03}  dyAvAkShAmA rukmo antarvi bhAti devA ...
RV_01.096.06.1{04}  rAyo budhnaH saMgamano vasUnAM yaj~nasya keturmanmasAdhano veH
RV_01.096.06.2{04}  amR^itatvaM rakShamANAsa enaM devA ...
RV_01.096.07.1{04}  nU ca purA ca sadanaM rayINAM jAtasya ca jAyamAnasya ca kShAm
RV_01.096.07.2{04}  satashca gopAM bhavatashca bhUrerdevA ...
RV_01.096.08.1{04}  draviNodA draviNasasturasya draviNodAH sanarasya pra yaMsat
RV_01.096.08.2{04}  draviNodA vIravatImiShaM no draviNodA rasate dIrghamAyuH
RV_01.096.09.1{04}  evA no agne samidhA vR^idhAno revat pAvaka shravase vi bhAhi
RV_01.096.09.2{04}  tan no mitro varuNo mAmahantAm aditiH sindhuH pR^ithvivI uto dyauH 

RV_01.097.01.1{05}  apa naH shoshucadaghamagne shushugdhyA rayim
RV_01.097.01.2{05}  apa naH shoshucadagham
RV_01.097.02.1{05}  sukShetriyA sugAtuyA vasUyA ca yajAmahe
RV_01.097.02.2{05}  apa ...
RV_01.097.03.1{05}  pra yad bhandiShTha eShAM prAsmAkAsashca sUrayaH
RV_01.097.03.2{05}  apa...
RV_01.097.04.1{05}  pra yat te agne sUrayo jAyemahi pra te vayam
RV_01.097.04.2{05}  apa ...
RV_01.097.05.1{05}  pra yadagneH sahasvato vishvato yanti bhAnavaH
RV_01.097.05.2{05}  apa ...
RV_01.097.06.1{05}  tvaM hi vishvatomukha vishvataH paribhUrasi
RV_01.097.06.2{05}  apa ...
RV_01.097.07.1{05}  dviSho no vishvatomukhAti nAveva pAraya
RV_01.097.07.2{05}  apa ...
RV_01.097.08.1{05}  sa naH sindhumiva nAvayAti parShA svastaye
RV_01.097.08.2{05}  apa ... 

RV_01.098.01.1{06}  vaishvAnarasya sumatau syAma rAjA hi kaM bhuvanAnAmabhishrIH
RV_01.098.01.2{06}  ito jAto vishvamidaM vi caShTe vaishvAnaro yatate sUryeNa
RV_01.098.02.1{06}  pR^iShTo divi pR^iShTo agniH pR^ithivyAM pR^iShTo vishvA oShadhIrA vivesha
RV_01.098.02.2{06}  vaishvAnaraH sahasA pR^iShTo agniH sa no divA sa riShaH pAtu naktam
RV_01.098.03.1{06}  vaishvAnara tava tat satyamastvasmAn rAyo maghavAnaH sacantAm
RV_01.098.03.2{06}  tan no ... 

RV_01.099.01.1{07}  jAtavedase sunavAma somamarAtIyato ni dahAti vedaH
RV_01.099.01.2{07}  sa naH parShadati durgANi vishvA nAveva sindhuM duritAtyagniH 

RV_01.100.01.1{08}  sa yo vR^iShA vR^iShNyebhiH samokA maho divaH pR^ithivyAshcasamrAT
RV_01.100.01.2{08}  satInasatvA havyo bhareShu marutvAn no bhavatvindra UtI
RV_01.100.02.1{08}  yasyAnAptaH sUryasyeva yAmo bhare-bhare vR^itrahA shuShmo asti
RV_01.100.02.2{08}  vR^iShantamaH sakhibhiH svebhirevairma...
RV_01.100.03.1{08}  divo na yasya retaso dughAnAH panthAso yanti shavasAparItAH
RV_01.100.03.2{08}  taraddveShAH sAsahiH pauMsyebhirma...
RV_01.100.04.1{08}  so aN^girobhiraN^girastamo bhUd vR^iShA vR^iShabhiH sakhibhiH sakhA san
RV_01.100.04.2{08}  R^igmibhirR^igmI gAtubhirjyeShTho ma...
RV_01.100.05.1{08}  sa sUnubhirna rudrebhirR^ibhvA nR^iShAhye sAsahvAnamitrAn
RV_01.100.05.2{08}  sanI ebhiH shravasyAni tUrvan ma...
RV_01.100.06.1{09}  sa manyumIH samadanasya kartAsmAkebhirnR^ibhiH sUryaM sanat
RV_01.100.06.2{09}  asminnahan satpatiH puruhUto ma...
RV_01.100.07.1{09}  tamUtayo raNayaJNchUrasAtau taM kShemasya kShitayaH kR^iNvata trAm
RV_01.100.07.2{09}  sa vishvasya karuNasyesha eko ma...
RV_01.100.08.1{09}  tamapsanta shavasa utsaveShu naro naramavase taM dhanAya
RV_01.100.08.2{09}  so andhe cit tamasi jyotirvidan ma...
RV_01.100.09.1{09}  sa savyena yamati vrAdhatashcit sa dakShiNe saMgR^ibhItA kR^itAni
RV_01.100.09.2{09}  sa kIriNA cit sanitA dhanAni ma...
RV_01.100.10.1{09}  sa grAmebhiH sanitA sa rathebhirvide vishvAbhiH kR^iShTibhirnvadya
RV_01.100.10.2{09}  sa pauMsyebhirabhibhUrashastIrma...
RV_01.100.11.1{10}  sa jAmibhiryat samajAti mI he.ajAmibhirvA puruhUta evaiH
RV_01.100.11.2{10}  apAM tokasya tanayasya jeShe ma...
RV_01.100.12.1{10}  sa vajrabhR^id dasyuhA bhIma ugraH sahasracetAH shatanIthaR^ibhvA
RV_01.100.12.2{10}  camrISho na shavasA pAJNcajanyo ma...
RV_01.100.13.1{10}  tasya vajraH krandati smat svarShA divo na tveSho ravathaHshimIvAn
RV_01.100.13.2{10}  taM sacante sanayastaM dhanAni ma...
RV_01.100.14.1{10}  yasyAjasraM shavasA mAnamukthaM paribhujad rodasI vishvataH sIm
RV_01.100.14.2{10}  sa pAriShat kratubhirmandasAno ma...
RV_01.100.15.1{10}  na yasya devA devatA na martA Apashcana shavaso antamApuH
RV_01.100.15.2{10}  sa prarikvA tvakShasA kShmo divashca ma...
RV_01.100.16.1{11}  rohicchyAvA sumadaMshurlalAmIrdyukShA rAya R^ijrAshvasya
RV_01.100.16.2{11}  vR^iShaNvantaM bibhratI dhUrShu rathaM mandrA ciketa nAhuShIShu vikShu
RV_01.100.17.1{11}  etat tyat ta indra vR^iShNa ukthaM vArShAgirA abhi gR^iNanti rAdhaH
RV_01.100.17.2{11}  R^ijrAshvaH praShTibhirambarIShaH sahadevo bhayamAnaH surAdhAH
RV_01.100.18.1{11}  dasyUJNchimyUMshca puruhUta evairhatvA pR^ithivyAM sharvA ni barhIt
RV_01.100.18.2{11}  sanat kShetraM sakhibhiH shvitnyebhiH sanatsUryaM sanadapaH suvajraH
RV_01.100.19.1{11}  vishvAhendro adhivaktA no astvaparihvR^itAH sanuyAma vAjam
RV_01.100.19.2{11}  tan no ... 

RV_01.101.01.1{12}  pra mandine pitumadarcatA vaco yaH kR^iShNagarbhA nirahannR^ijishvanA
RV_01.101.01.2{12}  avasyavo vR^iShaNaM vajradakShiNaM marutvantaM sakhyAya havAmahe
RV_01.101.02.1{12}  yo vyaMsaM jAhR^iShANena manyunA yaH shambaraM yo ahan piprumavratam
RV_01.101.02.2{12}  indro yaH shuShNamashuShaM nyAvR^iNaM ma. ..
RV_01.101.03.1{12}  yasya dyAvApR^ithivI pauMsyaM mahad yasya vrate varuNo yasya sUryaH
RV_01.101.03.2{12}  yasyendrasya sindhavaH sashcati vrataM ma...
RV_01.101.04.1{12}  yo ashvAnAM yo gavAM gopatirvashI ya AritaH karmaNi karmaNi sthiraH
RV_01.101.04.2{12}  vI oshcidindro yo asunvato vadho ma...
RV_01.101.05.1{12}  yo vishvasya jagataH prANatas patiryo brahmaNe prathamo gA avindat
RV_01.101.05.2{12}  indro yo dasyUnradharAnavAtiran ma...
RV_01.101.06.1{12}  yaH shUrebhirhavyo yashca bhIrubhiryo dhAvadbhirhUyate yashca jigyubhiH
RV_01.101.06.2{12}  indraM yaM vishvA bhuvanAbhi sandadhurma...
RV_01.101.07.1{13}  rudrANAmeti pradishA vicakShaNo rudrebhiryoShA tanute pR^ithu jrayaH
RV_01.101.07.2{13}  indraM manIShA abhyarcati shrutaM ma...
RV_01.101.08.1{13}  yad vA marutvaH parame sadhasthe yad vAvame vR^ijane mAdayAse
RV_01.101.08.2{13}  ata A yAhyadhvaraM no achA tvAyA havishcakR^imA satyarAdhaH
RV_01.101.09.1{13}  tvAyendra somaM suShumA sudakSha tvAyA havishcakR^imA brahmavAhaH
RV_01.101.09.2{13}  adhA niyutvaH sagaNo marudbhirasmin yaj~ne barhiShimAdayasva
RV_01.101.10.1{13}  mAdayasva haribhirye ta indra vi Shyasva shipre vi sR^ijasva dhene
RV_01.101.10.2{13}  A tvA sushipra harayo vahantUshan havyAni prati no juShasva
RV_01.101.11.1{13}  marutstotrasya vR^ijanasya gopA vayamindreNa sanuyAma vAjam
RV_01.101.11.2{13}  tan no ... 

RV_01.102.01.1{14}  imAM te dhiyaM pra bhare maho mahImasya stotre dhiShaNAyat ta Anaje
RV_01.102.01.2{14}  tamutsave ca prasave ca sAsahimindraM devAsaH shavasAmadannanu
RV_01.102.02.1{14}  asya shravo nadyaH sapta bibhrati dyAvAkShAmA pR^ithivI darshataM vapuH
RV_01.102.02.2{14}  asme sUryAcandramasAbhicakShe shraddhe kamindra carato vitarturam
RV_01.102.03.1{14}  taM smA rathaM maghavannprAva sAtaye jaitraM yaM te anumadAma saMgame
RV_01.102.03.2{14}  AjA na indra manasA puruShTuta tvAyadbhyo maghavaJNcharma yacha naH
RV_01.102.04.1{14}  vayaM jayema tvayA yujA vR^itamasmAkamaMshamudavA bhare-bhare
RV_01.102.04.2{14}  asmabhyamindra varivaH sugaM kR^idhi pra shatrUNAMmaghavan vR^iShNyA ruja
RV_01.102.05.1{14}  nAnA hi tvA havamAnA janA ime dhanAnAM dhartaravasAvipanyavaH
RV_01.102.05.2{14}  asmAkaM smA rathamA tiShTha sAtaye jaitraMhIndra nibhR^itaM manastava
RV_01.102.06.1{15}  gojitA bAhU amitakratuH simaH karman karmaJNchatamUtiH khajaMkaraH
RV_01.102.06.2{15}  akalpa indraH pratimAnamojasAthA janA vihvayante siShAsavaH
RV_01.102.07.1{15}  ut te shatAn maghavannucca bhUyasa ut sahasrAd ririce kR^iShTiShu shravaH
RV_01.102.07.2{15}  amAtraM tvA dhiShaNA titviShe mahyadhA vR^itrANi jighnase purandara
RV_01.102.08.1{15}  triviShTidhAtu pratimAnamojasastisro bhUmIrnR^ipate trINi rocanA
RV_01.102.08.2{15}  atIdaM vishvaM bhuvanaM vavakShithAshatrurindrajanuShA sanAdasi
RV_01.102.09.1{15}  tvAM deveShu prathamaM havAmahe tvaM babhUtha pR^itanAsu sAsahiH
RV_01.102.09.2{15}  semaM naH kArumupamanyumudbhidamindraH kR^iNotu prasave rathaM puraH
RV_01.102.10.1{15}  tvaM jigetha na dhanA rurodhithArbheShvAjA maghavan mahatsu ca
RV_01.102.10.2{15}  tvAmugramavase saM shishImasyathA na indra havaneShu codaya
RV_01.102.11.1{15}  vishvAhendro ... 

RV_01.103.01.1{16}  tat ta indriyaM paramaM parAcairadhArayanta kavayaH puredam
RV_01.103.01.2{16}  kShamedamanyad divyanyadasya samI pR^icyate samaneva ketuH
RV_01.103.02.1{16}  sa dhArayat pR^ithivIM paprathacca vajreNa hatvA nirapaH sasarja
RV_01.103.02.2{16}  ahannahimabhinad rauhiNaM vyahan vyaMsaM maghavA shacIbhiH
RV_01.103.03.1{16}  sa jAtUbharmA shraddadhAna ojaH puro vibhindannacarad vidAsIH
RV_01.103.03.2{16}  vidvAn vajrin dasyave hetimasyAryaM saho vardhayA dyumnamindra
RV_01.103.04.1{16}  tadUcuShe mAnuShemA yugAni kIrtenyaM maghavA nAma bibhrat
RV_01.103.04.2{16}  upaprayan dasyuhatyAya vajrI yad dha sUnuH shravase nAma dadhe
RV_01.103.05.1{16}  tadasyedaM pashyatA bhUri puShTaM shradindrasya dhattana vIryAya
RV_01.103.05.2{16}  sa gA avindat so avindadashvAn sa oShadhIH soapaH sa vanAni
RV_01.103.06.1{17}  bhurikarmaNe vR^iShabhAya vR^iShNe satyashuShmAya sunavAma somam
RV_01.103.06.2{17}  ya AdR^ityA paripanthIva shUro.ayajvano vibhajanneti vedaH
RV_01.103.07.1{17}  tadindra preva vIryaM cakartha yat sasantaM vajreNAbodhayo.ahim
RV_01.103.07.2{17}  anu tvA patnIrhR^iShitaM vayashca vishve devAso amadannanu tvA
RV_01.103.08.1{17}  shuShNaM pipruM kuyavaM vR^itramindra yadAvadhIrvi puraHshambarasya
RV_01.103.08.2{17}  tan no ... 

RV_01.104.01.1{18}  yoniSh Ta indra niShade akAri tamA ni ShIda svAno nArvA
RV_01.104.01.2{18}  vimucya vayo.avasAyAshvAn doShA vastorvahIyasaH prapitve
RV_01.104.02.1{18}  o tye nara indramUtaye gurnU cit tAn sadyo adhvano jagamyAt
RV_01.104.02.2{18}  devAso manyuM dAsasya shcamnan te na A vakShan suvitAya varNam
RV_01.104.03.1{18}  ava tmana bharate ketavedA ava tmanA bharate phenamudan
RV_01.104.03.2{18}  kShIreNa snAtaH kuyavasya yoShe hate te syAtAM pravaNe shiphAyAH
RV_01.104.04.1{18}  yuyopa nAbhiruparasyAyoH pra pUrvAbhistirate rAShTi shUraH
RV_01.104.04.2{18}  aJNjasI kulishI vIrapatnI payo hinvAnA udabhirbharante
RV_01.104.05.1{18}  prati yat syA nIthAdarshi dasyoroko nAchA sadanaM jAnatI gAt
RV_01.104.05.2{18}  adha smA no maghavaJNcarkR^itAdin mA no magheva niShShapI parA dAH
RV_01.104.06.1{19}  sa tvaM na indra sUrye so apsvanAgAstva A bhaja jIvashaMse
RV_01.104.06.2{19}  mAntarAM bhujamA rIriSho naH shraddhitaM te mahata indriyAya
RV_01.104.07.1{19}  adhA manye shrat te asmA adhAyi vR^iShA codasva mahate dhanAya
RV_01.104.07.2{19}  mA no akR^ite puruhUta yonAvindra kShudhyadbhyo vaya AsutiM dAH
RV_01.104.08.1{19}  mA no vadhIrindra mA parA dA mA naH priyA bhojanAni pra moShIH
RV_01.104.08.2{19}  ANDA mA no maghavaJNchakra nirbhen mA naH pAtrA bhet sahajAnuShANi
RV_01.104.09.1{19}  arvAM ehi somakAmaM tvAhurayaM sutastasya pibA madAya
RV_01.104.09.2{19}  uruvyacA jathara A vR^iShasva piteva naH shR^iNuhi hUyamAnaH 

RV_01.105.01.1{20}  candramA apsvantarA suparNo dhAvate divi
RV_01.105.01.2{20}  na vo hiraNyanemayaH padaM vindanti vidyuto vittaM me asya rodasI
RV_01.105.02.1{20}  arthamid vA u arthina A jAyA yuvate patim
RV_01.105.02.2{20}  tuJNjAte vR^iShNyaM payaH paridAya rasaM duhe vittam...
RV_01.105.03.1{20}  mo Shu deva adaH svarava pAdi divas pari
RV_01.105.03.2{20}  mA somyasya shambhuvaH shUne bhUma kadA cana vittam...
RV_01.105.04.1{20}  yaj~naM pR^ichAmyavamaM sa tad dUto vi vocati
RV_01.105.04.2{20}  kva R^itaM pUrvyaM gataM kastad bibharti nUtano vi...
RV_01.105.05.1{20}  amI ye devA sthana triShvA rocane divaH
RV_01.105.05.2{20}  kad va R^itaM kadanR^itaM kva pratnA va Ahutirvi...
RV_01.105.06.1{21}  kad va R^itasya dharNasi kad varuNasya cakShaNam
RV_01.105.06.2{21}  kadaryamNo mahas pathAti krAmema dUDhyo vi...
RV_01.105.07.1{21}  aham so asmi yaH purA sute vadAmi kAni cit
RV_01.105.07.2{21}  taM mA vyantyAdhyo vR^iko na tR^iShNajaM mR^igaM vi...
RV_01.105.08.1{21}  saM mA tapantyabhitaH sapatnIriva parshavaH
RV_01.105.08.2{21}  mUSho na shishnA vyadanti mAdhya stotAraM te shatakrato vi...
RV_01.105.09.1{21}  amI ye sapta rashmayastatrA me nAbhirAtatA
RV_01.105.09.2{21}  tritastad vedAptyaH sa jAmitvAya rebhati vi...
RV_01.105.10.1{21}  amI ye paJNcokShaNo madhye tasthurmaho divaH
RV_01.105.10.2{21}  devatrA nu pravAcyaM sadhrIcInA ni vAvR^iturvi...
RV_01.105.11.1{22}  suparNA eta Asate madhya Arodhane divaH
RV_01.105.11.2{22}  te sedhanti patho vR^ikaM tarantaM yahvatIrapo vi...
RV_01.105.12.1{22}  navyaM tadukthyaM hitaM devAsaH supravAcanam
RV_01.105.12.2{22}  R^itamarShanti sindhavaH satyaM tAtAna sUryo vi...
RV_01.105.13.1{22}  agne tava tyadukthyaM deveShvastyApyam
RV_01.105.13.2{22}  sa naH satto manuShvadA devAn yakShi viduShTaro vi...
RV_01.105.14.1{22}  satto hotA manuShvadA devAnachA viduShTaraH
RV_01.105.14.2{22}  agnirhavyA suShUdati devo deveShu medhiro vi...
RV_01.105.15.1{22}  brahmA kR^iNoti varuNo gAtuvidaM tamImahe
RV_01.105.15.2{22}  vyUrNoti hR^idA matiM navyo jAyatAM R^itaM vi...
RV_01.105.16.1{23}  asau yaH panthA Adityo divi pravAcyaM kR^itaH
RV_01.105.16.2{23}  na sa devA atikrame taM martAso na pashyatha vi...
RV_01.105.17.1{23}  tritaH kUpe.avahito devAn havata Utaye
RV_01.105.17.2{23}  tacchushrAva bR^ihaspatiH kR^iNvannaMhUraNAduru vi...
RV_01.105.18.1{23}  aruNo mA sakR^id vR^ikaH pathA yantaM dadarsha hi
RV_01.105.18.2{23}  ujjihIte nicAyyA taShTeva pR^iShTyAmayI vi...
RV_01.105.19.1{23}  enAN^gUSheNa vayamindravanto.abhi ShyAma vR^ijane sarvavIrAH
RV_01.105.19.2{23}  tan no ... 

RV_01.106.01.1{24}  indraM mitraM varuNamagnimUtaye mArutaM shardho aditiMhavAmahe
RV_01.106.01.2{24}  rathaM na durgAd vasavaH sudAnavo vishvasmAn noaMhaso niSh pipartana
RV_01.106.02.1{24}  ta AdityA A gatA sarvatAtaye bhUta devA vR^itratUryeShu shambhuvaH
RV_01.106.02.2{24}  rathaM ...
RV_01.106.03.1{24}  avantu naH pitaraH supravAcanA uta devI devaputre R^itAvR^idhA
RV_01.106.03.2{24}  rathaM ...
RV_01.106.04.1{24}  narAshaMsaM vAjinaM vAjayanniha kShayadvIraM pUShaNaM sumnairImahe
RV_01.106.04.2{24}  rathaM ...
RV_01.106.05.1{24}  bR^ihaspate sadamin naH sugaM kR^idhi shaM yoryat te manurhitaM tadImahe
RV_01.106.05.2{24}  rathaM ...
RV_01.106.06.1{24}  indraM kutso vR^itrahaNaM shacIpatiM kATe nibA ha R^iShirahvadUtaye
RV_01.106.06.2{24}  rathaM ...
RV_01.106.07.1{24}  devairno devyaditirni pAtu devastrAtA trAyatAmaprayuchan
RV_01.106.07.2{24}  tan no ... 

RV_01.107.01.1{25}  yaj~no devAnAM pratyeti sumnamAdityAso bhavatA mR^i ayantaH
RV_01.107.01.2{25}  A vo.arvAcI sumatirvavR^ityAdaMhoshcid yA varivovittarAsat
RV_01.107.02.1{25}  upa no devA avasA gamantvaN^girasAM sAmabhiH stUyamAnAH
RV_01.107.02.2{25}  indra indriyairmaruto marudbhirAdityairno aditiH sharma yaMsat
RV_01.107.03.1{25}  tan na indrastad varuNastadagnistadaryamA tat savitAcano dhAt
RV_01.107.03.2{25}  tan no ... 

RV_01.108.01.1{26}  ya indrAgnI citratamo ratho vAmabhi vishvAni bhuvanAni caShTe
RV_01.108.01.2{26}  tenA yAtaM sarathaM tasthivAMsAthA somasya pibataM sutasya
RV_01.108.02.1{26}  yAvadidaM bhuvanaM vishvamastyuruvyacA varimatA gabhIram
RV_01.108.02.2{26}  tAvAnayaM pAtave somo astvaramindrAgnI manase yuvabhyAm
RV_01.108.03.1{26}  cakrAthe hi sadhryaM nAma bhadraM sadhrIcInA vR^itrahaNAuta sthaH
RV_01.108.03.2{26}  tAvindrAgnI sadhryaJNcA niShadyA vR^iShNaH somasya vR^iShaNA vR^iShethAm
RV_01.108.04.1{26}  samiddheShvagniShvAnajAnA yatasrucA barhiru tistirANA
RV_01.108.04.2{26}  tIvraiH somaiH pariShiktebhirarvAgendrAgnI saumanasAya yAtam
RV_01.108.05.1{26}  yAnIndrAgnI cakrathurvIryANi yAni rUpANyuta vR^iShNyAni
RV_01.108.05.2{26}  yA vAM pratnAni sakhyA shivAni tebhiH somasya pibataM sutasya
RV_01.108.06.1{27}  yadabravaM prathamaM vAM vR^iNAno.ayaM somo asurairno vihavyaH
RV_01.108.06.2{27}  tAM satyAM shraddhAmabhyA hi yAtamathA somasya pibataM sutasya
RV_01.108.07.1{27}  yadindrAgnI madathaH sve duroNe yad brahmaNi rAjani vAyajatrA
RV_01.108.07.2{27}  ataH pari vR^iShaNAvA hi yAtamathA somasya pibataM sutasya
RV_01.108.08.1{27}  yadindrAgnI yaduShu turvasheShu yad druhyuShvanuShu pUruShu sthaH
RV_01.108.08.2{27}  ataH ...
RV_01.108.09.1{27}  yadindrAgnI avamasyAM pR^ithivyAM madhyamasyAM paramasyAmuta sthaH
RV_01.108.09.2{27}  ataH ...
RV_01.108.10.1{27}  yadindrAgnI paramasyAM pR^ithivyAM madhyamasyAmavamasyAmuta sthaH
RV_01.108.10.2{27}  ataH ...
RV_01.108.11.1{27}  yadindrAgnI divi ShTho yat pR^ithivyAM yat parvateShvoShadhIShvapsu
RV_01.108.11.2{27}  ataH ...
RV_01.108.12.1{27}  yadindrAgnI uditA sUryasya madhye divaH svadhayA mAdayethe
RV_01.108.12.2{27}  ataH ...
RV_01.108.13.1{27}  evendrAgnI papivAMsA sutasya vishvAsmabhyaM saM jayatandhanAni
RV_01.108.13.2{27}  tan no ... 

RV_01.109.01.1{28}  vi hyakhyaM manasA vasya ichannindrAgnI j~nAsa uta vA sajAtAn
RV_01.109.01.2{28}  nAnyA yuvat pramatirasti mahyaM sa vAM dhiyaM vAjayantImatakSham
RV_01.109.02.1{28}  ashravaM hi bhUridAvattarA vAM vijAmAturuta vA ghA syAlAt
RV_01.109.02.2{28}  athA somasya prayatI yuvabhyAmindrAgnI stomaM janayAmi navyam
RV_01.109.03.1{28}  mA chedma rashmInriti nAdhamAnAH pitÃNAM shaktIranuyachamAnAH
RV_01.109.03.2{28}  indrAgnibhyAM kaM vR^iShaNo madanti tA hyadrI dhiShaNAyA upasthe
RV_01.109.04.1{28}  yuvAbhyAM devI dhiShaNA madAyendrAgnI somamushatI sunoti
RV_01.109.04.2{28}  tAvashvinA bhadrahastA supANI A dhAvataM madhunA pR^iN^ktamapsu
RV_01.109.05.1{28}  yuvAmindrAgnI vasuno vibhAge tavastamA shushrava vR^itrahatye
RV_01.109.05.2{28}  tAvAsadyA barhiShi yaj~ne asmin pra carShaNI mAdayethAM sutasya
RV_01.109.06.1{29}  pra carShaNibhyaH pR^itanAhaveShu pra pR^ithivyA riricAthe divashca
RV_01.109.06.2{29}  pra sindhubhyaH pra giribhyo mahitvA prendrAgnI vishvA bhuvanAtyanyA
RV_01.109.07.1{29}  A bharataM shikShataM vajrabAhU asmAnindrAgnI avataM shacIbhiH
RV_01.109.07.2{29}  ime nu te rashmayaH sUryasya yebhiH sapitvaM pitaro na Asan
RV_01.109.08.1{29}  purandarA shikShataM vajrahastAsmAnindrAgnI avataM bhareShu
RV_01.109.08.2{29}  tan no ... 

RV_01.110.01.1{30}  tataM me apastadu tAyate punaH svAdiShThA dhItirucathAya shasyate
RV_01.110.01.2{30}  ayaM samudra iha vishvadevyaH svAhAkR^itasya samu tR^ipNuta R^ibhavaH
RV_01.110.02.1{30}  AbhogayaM pra yadichanta aitanApAkAH prAJNco mama ke cidApayaH
RV_01.110.02.2{30}  saudhanvanAsashcaritasya bhUmanAgachata saviturdAshuSho gR^iham
RV_01.110.03.1{30}  tat savitA vo.amR^itatvAmAsuvadagohyaM yacchravayanta aitana
RV_01.110.03.2{30}  tyaM ciccamasamasurasya bhakShaNamekaM santamakR^iNutA caturvayam
RV_01.110.04.1{30}  viShTvI shamI taraNitvena vAghato martAsaH santo amR^itatvamAnashuH
RV_01.110.04.2{30}  saudhanvanA R^ibhavaH sUracakShasaH saMvatsare samapR^icyanta dhItibhiH
RV_01.110.05.1{30}  kShetramiva vi mamustejanenamekaM pAtraM R^ibhavo jehamAnam
RV_01.110.05.2{30}  upastutA upamaM nAdhamAnA amartyeShu shrava ichamAnAH
RV_01.110.06.1{31}  A manIShAmantarikShasya nR^ibhyaH sruceva ghR^itaM juhavAma vidmanA
RV_01.110.06.2{31}  taraNitvA ye piturasya sashcira R^ibhavo vAjamaruhan divo rajaH
RV_01.110.07.1{31}  R^ibhurna indraH shavasA navIyAn R^ibhurvAjebhirvasubhirvasurdadiH
RV_01.110.07.2{31}  yuShmAkaM devA avasAhani priye.abhi tiShThemapR^itsutIrasunvatAm 
RV_01.110.08.1{31}  nishcarmaNa R^ibhavo gAmapiMshata saM vatsenAsR^ijatA mAtaraM punaH
RV_01.110.08.2{31}  saudhanvanAsaH svapasyayA naro jivrI yuvAnA pitarAkR^iNotana
RV_01.110.09.1{31}  vAjebhirno vAjasAtAvaviDDhy R^ibhumAnindra citramA darShi rAdhaH
RV_01.110.09.2{31}  tan no ... 

RV_01.111.01.1{32}  takShan rathaM suvR^itaM vidamnApasastakShan harI indravAhA vR^iShaNvasU
RV_01.111.01.2{32}  takShan pitR^ibhyAM R^ibhavo yuvad vayastakShanvatsAya mAtaraM sacAbhuvam
RV_01.111.02.1{32}  A no yaj~nAya takShata R^ibhumad vayaH kratve dakShAya suprajAvatImiSham
RV_01.111.02.2{32}  yathA kShayAma sarvavIrayA vishA tan naHshardhAya dhAsathA svindriyam
RV_01.111.03.1{32}  A takShata sAtimasmabhyaM R^ibhavaH sAtiM rathAya sAtimarvate naraH
RV_01.111.03.2{32}  sAtiM no jaitrIM saM maheta vishvahA jAmimajAmiM pR^itanAsu sakShaNim
RV_01.111.04.1{32}  R^ibhukShaNamindramA huva Utaya R^ibhUn vAjAn marutaH somapItaye
RV_01.111.04.2{32}  ubhA mitrAvaruNA nUnamashvinA te no hinvantu sAtaye dhiye jiShe
RV_01.111.05.1{32}  R^ibhurbharAya saM shishAtu sAtiM samaryajid vAjo asmAnaviShTu
RV_01.111.05.2{32}  tan no ... 

RV_01.112.01.1{33}  I e dyAvApR^ithivI pUrvacittaye.agniM gharmaM surucaM yAmanniShTaye
RV_01.112.01.2{33}  yAbhirbhare kAramaMshAya jinvathastAbhirU Shu UtibhirashvinA gatam
RV_01.112.02.1{33}  yuvordAnAya subharA asashcato rathamA tasthurvacasaM na mantave
RV_01.112.02.2{33}  yAbhirdhiyo.avathaHkarmanniShTaye tAbhir...
RV_01.112.03.1{33}  yuvaM tAsAM divyasya prashAsane vishAM kShayatho amR^itasyamajmanA
RV_01.112.03.2{33}  yAbhirdhenumasvaM pinvatho narA tAbhir...
RV_01.112.04.1{33}  yAbhiH parijmA tanayasya majmanA dvimAtA tUrShu taraNirvibhUShati
RV_01.112.04.2{33}  yAbhistrimanturabhavad vicakShaNastAbhir.. .
RV_01.112.05.1{33}  yAbhI rebhaM nivR^itaM sitamadbhya ud vandanamairayataM svardR^ishe
RV_01.112.05.2{33}  yAbhiH kaNvaM pra siShAsantamAvataM tAbhir...
RV_01.112.06.1{34}  yAbhirantakaM jasamAnamAraNe bhujyaM yAbhiravyathibhirjijinvathuH
RV_01.112.06.2{34}  yAbhiH karkandhuM vayyaM ca jinvathastAbhir...
RV_01.112.07.1{34}  yAbhiH shucantiM dhanasAM suShaMsadaM taptaM gharmamomyAvantamatraye
RV_01.112.07.2{34}  yAbhiH pR^iShniguM purukutsamAvataM tAbhir...
RV_01.112.08.1{34}  yAbhiH shacIbhirvR^iShaNA parAvR^ijaM prAndhaM shroNaM cakShasa etave kR^ithaH
RV_01.112.08.2{34}  yAbhirvartikAM grasitAmamuJNcatantAbhir...
RV_01.112.09.1{34}  yAbhiH sindhuM madhumantamasashcataM vasiShThaM yAbhirajarAvajinvatam
RV_01.112.09.2{34}  yAbhiH kutsaM shrutaryaM naryamAvataM tAbhir...
RV_01.112.10.1{34}  yAbhirvishpalAM dhanasAmatharvyaM sahasramI ha AjAvajinvatam
RV_01.112.10.2{34}  yAbhirvashamashvyaM preNimAvataM tAbhir...
RV_01.112.11.1{35}  yAbhiH sudAnU aushijAya vaNije dIrghashravase madhu koshoakSharat
RV_01.112.11.2{35}  kakShIvantaM stotAraM yAbhirAvataM tAbhir. ..
RV_01.112.12.1{35}  yAbhI rasAM kShodasodnaH pipinvathuranashvaM yAbhI rathamAvataM jiShe
RV_01.112.12.2{35}  yAbhistrishoka usriyA udAjata tAbhir...
RV_01.112.13.1{35}  yAbhiH sUryaM pariyAthaH parAvati mandhAtAraM kShaitrapatyeShvAvatam
RV_01.112.13.2{35}  yAbhirvipraM pra bharadvAjamAvataM tAbhir...
RV_01.112.14.1{35}  yAbhirmahAmatithigvaM kashojuvaM divodAsaM shambarahatyaAvatam
RV_01.112.14.2{35}  yAbhiH pUrbhidye trasadasyumAvataM tAbhir...
RV_01.112.15.1{35}  yAbhirvamraM vipipAnamupastutaM kaliM yAbhirvittajAniM duvasyathaH
RV_01.112.15.2{35}  yAbhirvyashvamuta pR^ithimAvataM tAbhir...
RV_01.112.16.1{36}  yAbhirnarA shayave yAbhiratraye yAbhiH purA manave gAtumIShathuH
RV_01.112.16.2{36}  yAbhiH shArIrAjataM syUmarashmaye tAbhir...
RV_01.112.17.1{36}  yAbhiH paTharvA jaTharasya majmanAgnirnAdIdeccita iddho ajmannA
RV_01.112.17.2{36}  yAbhiH sharyAtamavatho mahAdhane tAbhir.. .
RV_01.112.18.1{36}  yAbhiraN^giro manasA niraNyatho.agraM gachatho vivare goarNasaH
RV_01.112.18.2{36}  yAbhirmanuM shUramiShA samAvataM tAbhir...
RV_01.112.19.1{36}  yAbhiH patnIrvimadAya nyUhathurA gha vA yAbhiraruNIrashikShatam
RV_01.112.19.2{36}  yAbhiH sudAsa UhathuH sudevyaM tAbhir...
RV_01.112.20.1{36}  yAbhiH shantAtI bhavatho dadAshuShe bhujyuM yAbhiravatho yAbhiradhrigum
RV_01.112.20.2{36}  omyAvatIM subharAM R^itastubhaM tAbhir...
RV_01.112.21.1{37}  yAbhiH kR^ishAnumasane duvasyatho jave yAbhiryUno arvantamAvatam
RV_01.112.21.2{37}  madhu priyaM bharatho yat saraDbhyastAbhir...
RV_01.112.22.1{37}  yAbhirnaraM goShuyudhaM nR^iShAhye kShetrasya sAtA tanayasya jinvathaH
RV_01.112.22.2{37}  yAbhI rathAnavatho yAbhirarvatastAbhir...
RV_01.112.23.1{37}  yAbhiH kutsamArjuneyaM shatakratU pra turvItiM pra ca dabhItimAvatam
RV_01.112.23.2{37}  yAbhirdhvasantiM puruShantimAvataM tAbhir...
RV_01.112.24.1{37}  apnasvatImashvinA vAcamasme kR^itaM no dasrA vR^iShaNA manIShAm
RV_01.112.24.2{37}  adyUtye.avase ni hvaye vAM vR^idhe ca no bhavataM vAjasAtau
RV_01.112.25.1{37}  dyubhiraktubhiH pari pAtamasmAnariShTebhirashvinA saubhagebhiH
RV_01.112.25.2{37}  tan no ...
RV_01.113.01.1{01}  idaM shreShThaM jyotiShAM jyotirAgAccitraH praketo ajaniShTa vibhvA
RV_01.113.01.2{01}  yathA prasUtA savituH savayamevA rAtryuShase yonimAraik
RV_01.113.02.1{01}  rushadvatsA rushatI shvetyAgAdAraigu kR^iShNA sadanAnyasyAH
RV_01.113.02.2{01}  samAnabandhU amR^ite anucI dyAvA varNaM carata AminAne
RV_01.113.03.1{01}  samAno adhvA svasroranantastamanyAnyA carato devashiShTe
RV_01.113.03.2{01}  na methete na tasthatuH sumeke naktoShAsA samanasA virUpe
RV_01.113.04.1{01}  bhAsvatI netrI sUnR^itAnAmaceti citrA vi duro na AvaH
RV_01.113.04.2{01}  prArpyA jagad vyu no rAyo akhyaduShA ajIgarbhuvanAni vishvA
RV_01.113.05.1{01}  jihmashye caritave maghonyAbhogaya iShTaye rAya u tvam
RV_01.113.05.2{01}  dabhraM pashyadbhya urviyA vicakSha uShA
RV_01.113.06.1{02}  kShatrAya tvaM shravase tvaM mahIyA iShTaye tvamarthamivatvamityai
RV_01.113.06.2{02}  visadR^ishA jIvitAbhipracakSha uShA ...
RV_01.113.07.1{02}  eShA divo duhitA pratyadarshi vyuchantI yuvatiH shukravAsAH
RV_01.113.07.2{02}  vishvasyeshAnA pArthivasya vasva uSho adyeha subhagevyucha
RV_01.113.08.1{02}  parAyatInAmanveti pAtha AyatInAM prathamA shashvatInAm
RV_01.113.08.2{02}  vyuchantI jIvamudIrayantyuShA mR^itaM kaM cana bodhayantI
RV_01.113.09.1{02}  uSho yadagniM samidhe cakartha vi yadAvashcakShasA sUryasya
RV_01.113.09.2{02}  yan mAnuShAn yakShyamANAnajIgastad deveShu cakR^iShe bhadramapnaH
RV_01.113.10.1{02}  kiyAtyA yat samayA bhavAti yA vyUShuryAshca nUnaMvyuchAn
RV_01.113.10.2{02}  anu pUrvAH kR^ipate vAvashAnA pradIdhyAnA joShamanyAbhireti
RV_01.113.11.1{03}  IyuSh Te ye pUrvatarAmapashyan vyuchantImuShasaM martyAsaH
RV_01.113.11.2{03}  asmAbhirU nu praticakShyAbhUdo te yanti ye aparIShu pashyAn
RV_01.113.12.1{03}  yAvayaddveShA R^itapA R^itejAH sumnAvarI sUnR^itA IrayantI
RV_01.113.12.2{03}  sumaN^galIrbibhratI devavItimihAdyoShaH shreShThatamAvyucha
RV_01.113.13.1{03}  shashvat puroShA vyuvAsa devyatho adyedaM vyAvo maghonI
RV_01.113.13.2{03}  atho vyuchAduttarAnanu dyUnajarAmR^itA carati svadhAbhiH
RV_01.113.14.1{03}  vyaJNjibhirdiva AtAsvadyaudapa kR^iShNAM nirNijaM devyAvaH
RV_01.113.14.2{03}  prabodhayantyaruNebhirashvairoShA yAti suyujA rathena
RV_01.113.15.1{03}  AvahantI poShyA vAryANi citraM ketuM kR^iNute cekitAnA
RV_01.113.15.2{03}  IyuShINAmupamA shashvatInAM vibhAtInAM prathamoShA vyashvait
RV_01.113.16.1{04}  udIrdhvaM jIvo asurna AgAdapa prAgAt tama A jyotireti
RV_01.113.16.2{04}  Araik panthAM yAtave sUryAyAganma yatra pratiranta AyuH
RV_01.113.17.1{04}  syUmanA vAca udiyarti vahni stavAno rebha uShaso vibhAtIH
RV_01.113.17.2{04}  adyA taducha gR^iNate maghonyasme Ayurni didIhi prajAvat
RV_01.113.18.1{04}  yA gomatIruShasaH sarvavIrA vyuchanti dAshuShe martyAya
RV_01.113.18.2{04}  vAyoriva sUnR^itAnAmudarke tA ashvadA ashnavat somasutvA
RV_01.113.19.1{04}  mAtA devAnAmaditeranIkaM yaj~nasya keturbR^ihatI vi bhAhi
RV_01.113.19.2{04}  prashastikR^id brahmaNe no vyuchA no jane janaya vishvavAre
RV_01.113.20.1{04}  yaccitramapna uShaso vahantIjAnAya shashamAnAya bhadram
RV_01.113.20.2{04}  tan no ... 

RV_01.114.01.1{05}  imA rudrAya tavase kapardine kShayadvIrAya pra bharAmahe matIH
RV_01.114.01.2{05}  yathA shamasad dvipade catuShpade vishvaM puShTaMgrAme asminnanAturam
RV_01.114.02.1{05}  mR^i A no rudrota no mayas kR^idhi kShayadvIrAya namasA vidhemate
RV_01.114.02.2{05}  yacchaM ca yoshca manurAyeje pitA tadashyAma tavarudra praNItiShu
RV_01.114.03.1{05}  ashyAma te sumatiM devayajyayA kShayadvIrasya tava rudra mIDhvaH
RV_01.114.03.2{05}  sumnAyannid visho asmAkamA carAriShTavIrA juhavAma te haviH
RV_01.114.04.1{05}  tveShaM vayaM rudraM yaj~nasAdhaM vaN^kuM kavimavase nihvayAmahe
RV_01.114.04.2{05}  Are asmad daivyaM he o asyatu sumatimid vayamasyA vR^iNImahe
RV_01.114.05.1{05}  divo varAhamaruShaM kapardinaM tveShaM rUpaM namasA nihvayAmahe
RV_01.114.05.2{05}  haste bibhrad bheShajA vAryANi sharma varma chardirasmabhyaM yaMsat
RV_01.114.06.1{06}  idaM pitre marutAmucyate vacaH svAdoH svAdIyo rudrAya vardhanam
RV_01.114.06.2{06}  rAsvA ca no amR^ita martabhojanaM tmane tokA<ya tanayAya mR^i a
RV_01.114.07.1{06}  mA no mahAntamuta mA no arbhakaM mA na ukShantamuta mAna ukShitam
RV_01.114.07.2{06}  mA no vadhIH pitaraM mota mAtaraM mA naH priyAstanvo rudra rIriShaH
RV_01.114.08.1{06}  mA nastoke tanaye mA na Ayau mA no goShu mA no ashveShurIriShaH
RV_01.114.08.2{06}  vIrAn mA no rudra bhAmito vadhIrhaviShmantaHsadamit tvA havAmahe
RV_01.114.09.1{06}  upa te stomAn pashupA ivAkaraM rAsvA pitarmarutAM sumnamasme
RV_01.114.09.2{06}  bhadrA hi te sumatirmR^i ayattamAthA vayamava itte vR^iNImahe
RV_01.114.10.1{06}  Are te goghnamuta pUruShaghnaM kShayadvIra sumnamasme teastu
RV_01.114.10.2{06}  mR^i A ca no adhi ca brUhi devAdhA ca naH sharma yachadvibarhAH
RV_01.114.11.1{06}  avocAma namo asmA avasyavaH shR^iNotu no havaM rudro marutvAn
RV_01.114.11.2{06}  tan no ... 

RV_01.115.01.1{07}  citraM devAnAmudagAdanIkaM cakShurmitrasya varuNasyAgneH
RV_01.115.01.2{07}  AprA dyAvApR^ithivI antarikShaM sUrya AtmA jagatastasthuShashca
RV_01.115.02.1{07}  sUryo devImuShasaM rocamAnAM maryo na yoShAmabhyeti pashcAt
RV_01.115.02.2{07}  yatrA naro devayanto yugAni vitanvate prati bhadrAya bhadram
RV_01.115.03.1{07}  bhadrA ashvA haritaH sUryasya citrA etagvA anumAdyAsaH
RV_01.115.03.2{07}  namasyanto diva A pR^iShThamasthuH pari dyAvApR^ithivI yanti sadyaH
RV_01.115.04.1{07}  tat sUryasya devatvaM tan mahitvaM madhyA kartorvitataM saM jabhAra
RV_01.115.04.2{07}  yadedayukta haritaH sadhasthAdAd rAtrI vAsastanute simasmai
RV_01.115.05.1{07}  tan mitrasya varuNasyAbhicakShe sUryo rUpaM kR^iNute dyorupasthe
RV_01.115.05.2{07}  anantamanyad rushadasya pAjaH kR^iShNamanyad dharitaH saM bharanti
RV_01.115.06.1{07}  adyA devA uditA sUryasya niraMhasaH pipR^itA naravadyAt
RV_01.115.06.2{07}  tan no ... 

RV_01.116.01.1{08}  nAsatyAbhyAM barhiriva pra vR^iJNje stomAniyarmyabhriyeva vAtaH
RV_01.116.01.2{08}  yAvarbhagAya vimadAya jAyAM senAjuvA nyUhatUrathena
RV_01.116.02.1{08}  vI upatmabhirAshuhemabhirvA devAnAM vA jUtibhiH shAshadAnA
RV_01.116.02.2{08}  tad rAsabho nAsatyA sahasramAjA yamasya pradhane jigAya
RV_01.116.03.1{08}  tugro ha bhujyumashvinodameghe rayiM na kashcin mamR^ivAnavAhAH
RV_01.116.03.2{08}  tamUhathurnaubhirAtmanvatIbhirantarikShaprudbhirapodakAbhiH
RV_01.116.04.1{08}  tisraH kShapastrirahAtivrajadbhirnAsatyA bhujyumUhathuH pataMgaiH
RV_01.116.04.2{08}  samudrasya dhanvannArdrasya pAre tribhI rathaiH shatapadbhiH Sha ashvaiH
RV_01.116.05.1{08}  anArambhaNe tadavIrayethAmanAsthAne agrabhaNe samudre
RV_01.116.05.2{08}  yadashvinA UhathurbhujyumastaM shatAritrAM nAvamAtasthivAMsam
RV_01.116.06.1{09}  yamashvinA dadathuH shvetamashvamaghAshvAya shashvaditsvasti
RV_01.116.06.2{09}  tad vAM dAtraM mahi kIrtenyaM bhUt paidvo vAjIsadamid dhavyo aryaH
RV_01.116.07.1{09}  yuvaM narA stuvate pajriyAya kakShIvate aradataM purandhim
RV_01.116.07.2{09}  kArotarAcchaphAdashvasya vR^iShNaH shataM kumbhAnasiJNcataM surAyAH
RV_01.116.08.1{09}  himenAgniM ghraMsamavArayethAM pitumatImUrjamasmA adhattam
RV_01.116.08.2{09}  R^ibIse atrimashvinAvanItamun ninyathuH sarvagaNaM svasti
RV_01.116.09.1{09}  parAvataM nAsatyAnudethAmuccAbudhnaM cakrathurjihmabAram
RV_01.116.09.2{09}  kSharannApo na pAyanAya rAye sahasrAya tR^iShyate gotamasya
RV_01.116.10.1{09}  jujuruSho nAsatyota vavriM prAmuJNcataM drApimiva cyavAnAt
RV_01.116.10.2{09}  prAtirataM jahitasyAyurdasrAdit patimakR^iNutaM kanInAm
RV_01.116.11.1{10}  tad vAM narA shaMsyaM rAdhyaM cAbhiShTiman nAsatyA varUtham
RV_01.116.11.2{10}  yad vidvAMsA nidhimivApagU hamud darshatAdUpathurvandanAya
RV_01.116.12.1{10}  tad vAM narA sanaye daMsa ugramAviSh kR^iNomi tanyaturnavR^iShTim
RV_01.116.12.2{10}  dadhyaM ha yan madhvAtharvaNo vAmashvasya shIrShNA pra yadImuvAca
RV_01.116.13.1{10}  ajohavIn nAsatyA karA vAM mahe yAman purubhujA purandhiH
RV_01.116.13.2{10}  shrutaM tacchAsuriva vadhrimatyA hiraNyahastamashvinAvadattam
RV_01.116.14.1{10}  Asno vR^ikasya vartikAmabhIke yuvaM narA nAsatyAmumuktam
RV_01.116.14.2{10}  uto kaviM purubhujA yuvaM ha kR^ipamANamakR^iNutaM vicakShe
RV_01.116.15.1{10}  caritraM hi verivAchedi parNamAjA khelasya paritakmyAyAm
RV_01.116.15.2{10}  sadyo jaN^ghAmAyasIM vishpalAyai dhane hite sartavepratyadhattam
RV_01.116.16.1{11}  shataM meShAn vR^ikye cakShadAnaM R^ijrAshvaM taM pitAndhaMcakAra
RV_01.116.16.2{11}  tasmA akShI nAsatyA vicakSha AdhattaM dasrA bhiShajAvanarvan
RV_01.116.17.1{11}  A vAM rathaM duhitA sUryasya kArShmevAtiShThadarvatAjayantI
RV_01.116.17.2{11}  vishve devA anvamanyata hR^idbhiH samu shriyA nAsatyA sacethe
RV_01.116.18.1{11}  yadayAtaM divodAsAya vartirbharadvAjAyAshvinA hayantA
RV_01.116.18.2{11}  revaduvAha sacano ratho vAM vR^iShabhashca shiMshumArashca yuktA
RV_01.116.19.1{11}  rayiM sukShatraM svapatyamAyuH suvIryaM nAsatyA vahantA
RV_01.116.19.2{11}  A jahnAvIM samanasopa vAjaistrirahno bhAgaM dadhatImayAtam
RV_01.116.20.1{11}  pariviShTaM jAhuShaM vishvataH sIM sugebhirnaktamUhathU rajobhiH
RV_01.116.20.2{11}  vibhindunA nAsatyA rathena vi parvatAnajarayU ayAtam
RV_01.116.21.1{12}  ekasyA vastorAvataM raNAya vashamashvinA sanaye sahasrA
RV_01.116.21.2{12}  nirahataM duchunA indravantA pR^ithushravaso vR^iShaNAvarAtIH
RV_01.116.22.1{12}  sharasya cidArcatkasyAvatAdA nIcAduccA cakrathuH pAtave vAH
RV_01.116.22.2{12}  shayave cin nAsatyA shacIbhirjasuraye staryaM pipyathurgAm
RV_01.116.23.1{12}  avasyate stuvate kR^iShNiyAya R^ijUyate nAsatyA shacIbhiH
RV_01.116.23.2{12}  pashuM na naShTamiva darshanAya viShNApvaM dadathurvishvakAya
RV_01.116.24.1{12}  dasha rAtrIrashivenA nava dyUnavanaddhaM shnathitamapsvantaH
RV_01.116.24.2{12}  viprutaM rebhamudani pravR^iktamun ninyathuH somamiva sruveNa
RV_01.116.25.1{12}  pra vAM daMsAMsyashvinAvavocamasya patiH syAM sugavaH suvIraH
RV_01.116.25.2{12}  uta pashyannashnuvan dIrghamAyurastamivejjarimANaM jagamyAm 

RV_01.117.01.1{13}  madhvaH somasyAshvinA madAya pratno hotA vivAsate vAm
RV_01.117.01.2{13}  barhiShmatI rAtirvishritA gIriShA yAtaM nAsatyopa vAjaiH
RV_01.117.02.1{13}  yo vAmashvinA manaso javIyAn rathaH svashvo visha AjigAti
RV_01.117.02.2{13}  yena gachathaH sukR^ito duroNaM tena narA vartirasmabhyaM yAtam
RV_01.117.03.1{13}  R^iShiM narAvaMhasaH pAJNcajanyaM R^ibIsAdatriM muJNcatho gaNena
RV_01.117.03.2{13}  minantA dasyorashivasya mAyA anupUrvaM vR^iShaNA codayantA
RV_01.117.04.1{13}  ashvaM na gU hamashvinA durevairR^iShiM narA vR^iShaNA rebhamapsu
RV_01.117.04.2{13}  saM taM riNItho viprutaM daMsobhirna vAM jUryanti pUrvyA kR^itAni
RV_01.117.05.1{13}  suShupvAMsaM na nirR^iterupasthe sUryaM na dasrA tamasi kShiyantam
RV_01.117.05.2{13}  shubhe rukmaM na darshataM nikhAtamudUpathurashvinA vandanAya
RV_01.117.06.1{14}  tad vAM narA shaMsyaM pajriyeNa kakShIvatA nAsatyA parijman
RV_01.117.06.2{14}  shaphAdashvasya vAjino janAya shataM kumbhAnasiJNcataM madhUnAm
RV_01.117.07.1{14}  yuvaM narA stuvate kR^iShNiyAya viShNApvaM dadathurvishvakAya
RV_01.117.07.2{14}  ghoShAyai cit pitR^iShade durone patiM jUryantyA ashvinAvadattam
RV_01.117.08.1{14}  yuvaM shyAvAya rushatImadattaM mahaH kShoNasyAshvinA kaNvAya
RV_01.117.08.2{14}  pravAcyaM tad vR^iShaNA kR^itaM vAM yan nArShadAyashravo adhyadhattam
RV_01.117.09.1{14}  purU varpAMsyashvinA dadhAnA ni pedava UhathurAshumashvam
RV_01.117.09.2{14}  sahasrasAM vAjinamapratItamahihanaM shravasyaM tarutram
RV_01.117.10.1{14}  etAni vAM shravasyA sudAnU brahmAN^gUShaM sadanaM rodasyoH
RV_01.117.10.2{14}  yad vAM pajrAso ashvinA havante yAtamiShA ca viduShe ca vAjam
RV_01.117.11.1{15}  sUnormAnenAshvinA gR^iNAnA vAjaM viprAya bhuraNA radantA
RV_01.117.11.2{15}  agastye brahmaNA vAvR^idhAnA saM vishpalAM nAsatyAriNItam
RV_01.117.12.1{15}  kuha yAntA suShTutiM kAvyasya divo napAtA vR^iShaNA shayutrA
RV_01.117.12.2{15}  hiraNyasyeva kalashaM nikhAtamudUpathurdashame ashvinAhan
RV_01.117.13.1{15}  yuvaM cyavAnamashvinA jarantaM punaryuvAnaM cakrathuH shacIbhiH
RV_01.117.13.2{15}  yuvo rathaM duhitA sUryasya saha shriyA nAsatyAvR^iNIta
RV_01.117.14.1{15}  yuvaM tugrAya pUrvyebhirevaiH punarmanyAvabhavataM yuvAnA
RV_01.117.14.2{15}  yuvaM bhujyumarNaso niH samudrAd vibhirUhathurR^ijrebhirashvaiH
RV_01.117.15.1{15}  ajohavIdashvinA taugryo vAM pro haH samudramavyathirjaganvAn
RV_01.117.15.2{15}  niSh TamUhathuH suyujA rathena manojavasA vR^iShaNAsvasti
RV_01.117.16.1{16}  ajohavIdashvinA vartikA vAmAsno yat sImamuJNcataM vR^ikasya
RV_01.117.16.2{16}  vi jayuShA yayathuH sAnvadrerjAtaM viShvAco ahataM viSheNa
RV_01.117.17.1{16}  shataM meShAn vR^ikye mAmahAnaM tamaH praNItamashivena pitrA
RV_01.117.17.2{16}  AkShI R^ijrAshve ashvinAvadhattaM jyotirandhAya cakrathurvicakShe
RV_01.117.18.1{16}  shunamandhAya bharamahvayat sA vR^ikIrashvinA vR^iShaNA nareti
RV_01.117.18.2{16}  jAraH kanIna iva cakShadAna R^ijrAshvaH shatamekaMca meShAn
RV_01.117.19.1{16}  mahI vAmUtirashvinA mayobhUruta srAmaM dhiShNyA saMriNIthaH
RV_01.117.19.2{16}  athA yuvAmidahvayat purandhirAgachataM sIM vR^iShaNAvavobhiH
RV_01.117.20.1{16}  adhenuM dasrA staryaM viShakTAmapinvataM shayave ashvinAgAm
RV_01.117.20.2{16}  yuvaM shacIbhirvimadAya jAyAM nyUhathuH purumitrasya yoShAm
RV_01.117.21.1{17}  yavaM vR^ikeNAshvinA vapanteShaM duhantA manuShAya dasrA
RV_01.117.21.2{17}  abhi dasyuM bakureNA dhamantoru jyotishcakrathurAryAya
RV_01.117.22.1{17}  AtharvaNAyAshvinA dadhIce.ashvyaM shiraH pratyairayatam
RV_01.117.22.2{17}  sa vAM madhu pra vocad R^itAyan tvAShTraM yad dasrAvapikakShyaM vAm
RV_01.117.23.1{17}  sadA kavI sumatimA cake vAM vishvA dhiyo ashvinA prAvataM me
RV_01.117.23.2{17}  asme rayiM nAsatyA bR^ihantamapatyasAcaM shrutyaM rarAthAm
RV_01.117.24.1{17}  hiraNyahastamashvinA rarANA putraM narA vadhrimatyA adattam
RV_01.117.24.2{17}  tridhA ha shyAvamashvinA vikastamujjIvasa airayataMsudAnU
RV_01.117.25.1{17}  etAni vAmashvinA vIryANi pra pUrvyANyAyavo.avocan
RV_01.117.25.2{17}  brahmakR^iNvanto vR^iShaNA yuvabhyAM suvIrAso vidathamA vadema 

RV_01.118.01.1{18}  A vAM ratho ashvinA shyenapatvA sumR^i IkaH svavAn yAtvarvAM
RV_01.118.01.2{18}  yo martyasya manaso javIyAn trivandhuro vR^iShaNA vAtaraMhAH
RV_01.118.02.1{18}  trivandhureNa trivR^itA rathena tricakreNa suvR^itA yAtamarvAk
RV_01.118.02.2{18}  pinvataM gA jinvatamarvato no vardhayatamashvinA vIramasme
RV_01.118.03.1{18}  pravadyAmanA suvR^itA rathena dasrAvimaM shR^iNutaM shlokamadreH
RV_01.118.03.2{18}  kimaN^ga vAM pratyavartiM gamiShThAhurviprAsoashvinA purAjAH
RV_01.118.04.1{18}  A vAM shyenAso ashvinA vahantu rathe yuktAsa AshavaH pataMgAH
RV_01.118.04.2{18}  ye apturo divyAso na gR^idhrA abhi prayo nAsatyA vahanti
RV_01.118.05.1{18}  A vAM rathaM yuvatistiShThadatra juShTvI narA duhitAsUryasya
RV_01.118.05.2{18}  pari vAmashvA vapuShaH pataMgA vayo vahantvaruShA abhIke
RV_01.118.06.1{19}  ud vandanamairataM daMsanAbhirud rebhaM dasrA vR^iShaNA shacIbhiH
RV_01.118.06.2{19}  niSh TaugryaM pArayathaH samudrAt punashcyavAnaM cakrathuryuvAnam
RV_01.118.07.1{19}  yuvamatraye.avanItAya taptamUrjamomAnamashvinAvadhattam
RV_01.118.07.2{19}  yuvaM kaNvAyApiriptAya cakShuH pratyadhattaM suShTutiM jujuShANA
RV_01.118.08.1{19}  yuvaM dhenuM shayave nAdhitAyApinvatamashvinA pUrvyAya
RV_01.118.08.2{19}  amuJNcataM vartikAmaMhaso niH prati jaN^ghAM vishpalAyA adhattam
RV_01.118.09.1{19}  yuvaM shvetaM pedava indrajUtamahihanamashvinAdattamashvam
RV_01.118.09.2{19}  johUtramaryo abhibhUtimugraM sahasrasAM vR^iShaNaM vIDvaN^gam
RV_01.118.10.1{19}  tA vAM narA svavase sujAtA havAmahe ashvinA nAdhamAnAH
RV_01.118.10.2{19}  A na upa vasumatA rathena giro jusAnA suvitAya yAtam
RV_01.118.11.1{19}  A shyenasya javasA nUtanenAsme yAtaM nAsatyA sajoShAH
RV_01.118.11.2{19}  have hi vAmashvinA rAtahavyaH shashvattamAyA uShaso vyuShTau 

RV_01.119.01.1{20}  A vAM rathaM purumAyaM manojuvaM jIrAshvaM yaj~niyaM jIvase huve
RV_01.119.01.2{20}  sahasraketuM vaninaM shatadvasuM shruShTIvAnaM varivodhAmabhi prayaH
RV_01.119.02.1{20}  UrdhvA dhItiH pratyasya prayAmanyadhAyi shasman samayanta A dishaH
RV_01.119.02.2{20}  svadAmi gharmaM prati yantyUtaya A vAmUrjAnI rathamashvinAruhat
RV_01.119.03.1{20}  saM yan mithaH paspR^idhAnAso agmata shubhe makhA amitA jAyavo raNe
RV_01.119.03.2{20}  yuvoraha pravaNe cekite ratho yadashvinA vahathaH sUrimA varam
RV_01.119.04.1{20}  yuvaM bhujyuM bhuramANaM vibhirgataM svayuktibhirnivahantA pitR^ibhya A
RV_01.119.04.2{20}  yAsiShTaM vartirvR^iShaNA vijenyaM divodAsAya mahi ceti vAmavaH
RV_01.119.05.1{20}  yuvorashvinA vapuShe yuvAyujaM rathaM vANI yematurasya shardhyam
RV_01.119.05.2{20}  A vAM patitvaM sakhyAya jagmuShI yoShAvR^iNItajenyA yuvAM patI
RV_01.119.06.1{21}  yuvaM rebhaM pariShUteruruShyatho himena gharmaM paritaptamatraye
RV_01.119.06.2{21}  yuvaM shayoravasaM pipyathurgavi pra dIrgheNa vandanastAryAyuShA
RV_01.119.07.1{21}  yuvaM vandanaM nirR^itaM jaraNyayA rathaM na dasrA karaNA saminvathaH
RV_01.119.07.2{21}  kShetrAdA vipraM janatho vipanyayA pra vAmatra vidhate daMsanA bhuvat
RV_01.119.08.1{21}  agachataM kR^ipamANaM parAvati pituH svasya tyajasA nibAdhitam
RV_01.119.08.2{21}  svarvatIrita UtIryuvoraha citrA abhIke abhavannabhiShTayaH
RV_01.119.09.1{21}  uta syA vAM madhuman makShikArapan made somasyaushijo huvanyati
RV_01.119.09.2{21}  yuvaM dadhIco mana A vivAsatho.athA shiraH prati vAmashvyaM vadat
RV_01.119.10.1{21}  yuvaM pedave puruvAramashvinA spR^idhAM shvetaM tarutAranduvasyathaH
RV_01.119.10.2{21}  sharyairabhidyuM pR^itanAsu duShTaraM carkR^ityamindramiva carShaNIsaham 

RV_01.120.01.1{22}  kA rAdhad dhotrAshvinA vAM ko vAM joSha ubhayoH
RV_01.120.01.2{22}  kathA vidhAtyapracetAH
RV_01.120.02.1{22}  vidvAMsAvid duraH pR^ichedavidvAnitthAparo acetAH
RV_01.120.02.2{22}  nU cin nu marte akrau
RV_01.120.03.1{22}  tA vidvAMsA havAmahe vAM tA no vidvAMsA manma vocetamadya
RV_01.120.03.2{22}  prArcad dayamAno yuvAkuH
RV_01.120.04.1{22}  vi pR^ichAmi pAkyA na devAn vaShaTkR^itasyAdbhutasya dasrA
RV_01.120.04.2{22}  pAtaM ca sahyaso yuvaM ca rabhyaso naH
RV_01.120.05.1{22}  pra yA ghoShe bhR^igavANe na shobhe yayA vAcA yajati pajriyo vAm
RV_01.120.05.2{22}  praiShayurna vidvAn
RV_01.120.06.1{23}  shrutaM gAyatraM takavAnasyAhaM cid dhi rirebhAshvinA vAm
RV_01.120.06.2{23}  AkShI shubhas patI dan
RV_01.120.07.1{23}  yuvaM hyAstaM maho ran yuvaM vA yan niratataMsatam
RV_01.120.07.2{23}  tAno vasU sugopA syAtaM pAtaM no vR^ikAdaghAyoH
RV_01.120.08.1{23}  mA kasmai dhAtamabhyamitriNe no mAkutrA no gR^ihebhyo dhenavo guH
RV_01.120.08.2{23}  stanAbhujo ashishvIH
RV_01.120.09.1{23}  duhIyan mitradhitaye yuvAku rAye ca no mimItaM vAjavatyai
RV_01.120.09.2{23}  iShe ca no mimItaM dhenumatyai
RV_01.120.10.1{23}  ashvinorasanaM rathamanashvaM vAjinAvatoH
RV_01.120.10.2{23}  tenAhaM bhUri cAkana
RV_01.120.11.1{23}  ayaM samaha mA tanUhyAte janAnanu
RV_01.120.11.2{23}  somapeyaM sukho rathaH
RV_01.120.12.1{23}  adha svapnasya nirvide.abhuJNjatashca revataH
RV_01.120.12.2{23}  ubhA tA basri nashyataH 

RV_01.121.01.1{24}  kaditthA nÃnH pAtraM devayatAM shravad giro aN^girasAM turaNyan
RV_01.121.01.2{24}  pra yadAnaD visha A harmyasyoru kraMsate adhvare yajatraH
RV_01.121.02.1{24}  stambhId dha dyAM sa dharuNaM pruShAyad R^ibhurvAjAya draviNaM naro goH
RV_01.121.02.2{24}  anu svAjAM mahiShashcakShata vrAM menAmashvasya pari mAtaraM goH
RV_01.121.03.1{24}  nakShad dhavamaruNIH pUrvyaM rAT turo vishAmaN^girasAmanu dyUn
RV_01.121.03.2{24}  takShad vajraM niyutaM tastambhad dyAM catuShpade naryAya dvipAde
RV_01.121.04.1{24}  asya made svaryaM dA R^itAyApIvR^itamusriyANAmanIkam
RV_01.121.04.2{24}  yad dha prasarge trikakuM nivartadapa druho mAnuShasya duro vaH
RV_01.121.05.1{24}  tubhyaM payo yat pitarAvanItAM rAdhaH suretasturaNe bhuraNyU
RV_01.121.05.2{24}  shuci yat te rekNa Ayajanta sabardughAyAH payausriyAyAH
RV_01.121.06.1{25}  adha pra jaj~ne taraNirmamattu pra rocyasyA uShaso na sUraH
RV_01.121.06.2{25}  induryebhirAShTa sveduhavyaiH sruveNa siJNca§ jaraNAbhi dhAma
RV_01.121.07.1{25}  svidhmA yad vanadhitirapasyAt sUro adhvare pari rodhanA goH
RV_01.121.07.2{25}  yad dha prabhAsi kR^itvyAnanu dyUnanarvishe pashviSheturAya
RV_01.121.08.1{25}  aShTA maho diva Ado harI iha dyumnAsAhamabhi yodhAnautsam
RV_01.121.08.2{25}  hariM yat te mandinaM dukShan vR^idhe gorabhasamadribhirvAtApyam
RV_01.121.09.1{25}  tvamAyasaM prati vartayo gordivo ashmAnamupanItaM R^ibhvA
RV_01.121.09.2{25}  kutsAya yatra puruhUta vanvaJNchuShNamanantaiH pariyAsi vadhaiH
RV_01.121.10.1{25}  purA yat sUrastamaso apItestamadrivaH phaligaM hetimasya
RV_01.121.10.2{25}  shuShNasya cit parihitaM yadojo divas pari sugrathitaM tadAdaH
RV_01.121.11.1{26}  anu tvA mahI pAjasI acakre dyAvAkShAmA madatAmindra karman
RV_01.121.11.2{26}  tvaM vR^itramAshayAnaM sirAsu maho vajreNa siShvapovarAhum
RV_01.121.12.1{26}  tvamindra naryo yAnavo nÃn tiShThA vAtasya suyujo vahiShThAn
RV_01.121.12.2{26}  yaM te kAvya ushanA mandinaM dAd vR^itrahaNaM pAryaM tatakSha vajram
RV_01.121.13.1{26}  tvaM sUro harito rAmayo nÃn bharaccakrametasho nAyamindra
RV_01.121.13.2{26}  prAsya pAraM navatiM nAvyAnAmapi kartamavartayo'yajyUn
RV_01.121.14.1{26}  tvaM no asyA indra durhaNAyAH pAhi vajrivo duritAdabhIke
RV_01.121.14.2{26}  pra no vAjAn rathyo ashvabudhyAniShe yandhi shravase sUnR^itAyai
RV_01.121.15.1{26}  mA sA te asmat sumatirvi dasad vAjapramahaH samiSho varanta
RV_01.121.15.2{26}  A no bhaja maghavan goShvaryo maMhiShThAste sadhamAdaH syAma 

RV_01.122.01.1{01}  pra vaH pAntaM raghumanyavo.andho yaj~naM rudrAya mI huShe bharadvam
RV_01.122.01.2{01}  divo astoShyasurasya vIrairiShudhye=va maruto rodasyoH
RV_01.122.02.1{01}  patnIva pUrvahUtiM vAvR^idhadhyA uShAsAnaktA purudhA vidAne
RV_01.122.02.2{01}  starIr nAtkaM vyutaM vasAnA sUryasya shriyA sudR^ishI hiraNyaiH
RV_01.122.03.1{01}  mamattu naH parijmA vasarhA mamattu vAto apAM vR^iShaNvAn
RV_01.122.03.2{01}  shishItamindrAparvatA yuvaM nastan no vishve varivasyantudevAH
RV_01.122.04.1{01}  uta tyA me yashasA shvetanAyai vyantA pAntaushijo huvadhyai
RV_01.122.04.2{01}  pra vo napAtamapA%M kR^iNudhvaM pra mAtarA rAspinasyAyoH
RV_01.122.05.1{01}  A vo ruvaNyumaushijo huvadhyai ghoSheva shaMsamarjunasya naMshe
RV_01.122.05.2{01}  pra vaH pUShNe dAvana AnachA voceya vasutAtimagneH
RV_01.122.06.1{02}  shrutaM me mitrAvaruNA havemota shrutaM sadane vishvataH sIm
RV_01.122.06.2{02}  shrotu naH shroturAtiH sushrotuH sukShetrA sindhuradbhiH
RV_01.122.07.1{02}  stuShe sA vAM varuNa mitra rAtirgavAM shatA pR^ikShayAmeShu pajre
RV_01.122.07.2{02}  shrutarathe priyarathe dadhAnAH sadyaH puShTiMnirundhAnAso agman
RV_01.122.08.1{02}  asya stuShe mahimaghasya rAdhaH sacA sanema nahuShaH suvIrAH
RV_01.122.08.2{02}  jano yaH pajrebhyo vAjinIvAnashvAvato rathino mahyaM sUriH
RV_01.122.09.1{02}  jano yo mitrAvaruNAvabhidhrugapo na vAM sunotyakShNayAdhruk
RV_01.122.09.2{02}  svayaM sa yakShmaM hR^idaye ni dhatta Apa yadIM hotrAbhirR^itAvA
RV_01.122.10.1{02}  sa vrAdhato nahuSho daMsujUtaH shardhastaro narAM gUrtashravAH
RV_01.122.10.2{02}  visR^iShTarAtiryAti bA hasR^itvA vishvAsu pR^itsu sadamicchUraH
RV_01.122.11.1{03}  adha gmantA nahuSho havaM sUreH shrotA rAjAno amR^itasya mandrAH
RV_01.122.11.2{03}  nabhojuvo yan niravasya rAdhaH prashastaye mahinArathavate
RV_01.122.12.1{03}  etaM shardhaM dhAma yasya sUrerityavocan dashatayasya naMshe
RV_01.122.12.2{03}  dyumnAni yeShu vasutAtI rAran vishve sanvantu prabhR^itheShu vAjam
RV_01.122.13.1{03}  mandAmahe dashatayasya dhAserdviryat paJNca bibhrato yantyannA
RV_01.122.13.2{03}  kimiShTAshva iShTarashmireta IshAnAsastaruShaR^iJNjate nÃn
RV_01.122.14.1{03}  hiraNyakarNaM maNigrIvamarNastan no vishve varivasyantu devAH
RV_01.122.14.2{03}  aryo giraH sadya A jagmuShIrosrAshcAkantUbhayeShvasme
RV_01.122.15.1{03}  catvAro mA masharshArasya shishvastrayo rAj~na AyavasasyajiShNoH
RV_01.122.15.2{03}  ratho vAM mitrAvaruNA dIrghA]psAH syUmagabhastiH sUro nAdyaut 

RV_01.123.01.1{04}  pR^ithU ratho dakShiNAyA ayojyainaM devAso amR^itAso asthuH
RV_01.123.01.2{04}  kR^iShNAdudasthAdaryA vihAyAshcikitsantI mAnuShAyakShayAya
RV_01.123.02.1{04}  pUrvA vishvasmAd bhuvanAdabodhi jayantI vAjaM bR^ihatI sanutrI
RV_01.123.02.2{04}  uccA vyakhyad yuvatiH punarbhUroShA agan prathamA pUrvahUtau
RV_01.123.03.1{04}  yadadya bhAgaM vibhajAsi nR^ibhya uSho devi martyatrA sujAte
RV_01.123.03.2{04}  devo no atra savitA damUnA anAgaso vocati sUryAya
RV_01.123.04.1{04}  gR^ihaM-gR^ihamahanA yAtyachA dive-dive adhi nAmA dadhAnA
RV_01.123.04.2{04}  siShAsantI dyotanA shashvadAgAdagram-agramid bhajatevasUnAm
RV_01.123.05.1{04}  bhagasya svasA varuNasya jAmiruShaH sUnR^ite prathamA jarasva
RV_01.123.05.2{04}  pashcA sa daghyA yo aghasya dhAtA jayema taM dakShiNayA rathena
RV_01.123.06.1{05}  udIratAM sUnR^itA ut purandhIrudagnayaH shushucAnAsoasthuH
RV_01.123.06.2{05}  spArhA vasUni tamasApagU hAviSh kR^iNvantyuShaso vibhAtIH
RV_01.123.07.1{05}  apAnyadetyabhyanyadeti viShurUpe ahanI saM carete
RV_01.123.07.2{05}  parikShitostamo anyA guhAkaradyauduShAH shoshucatA rathena
RV_01.123.08.1{05}  sadR^ishIradya sadR^ishIridu shvo dIrghaM sacante varuNasyadhAma
RV_01.123.08.2{05}  anavadyAstriMshataM yojanAnyekaikA kratuM pariyanti sadyaH
RV_01.123.09.1{05}  jAnatyahnaH prathamasya nAma shukrA kR^iShNAdajaniShTa shvitIcI
RV_01.123.09.2{05}  R^itasya yoShA na minAti dhAmAhar aharniShkR^itamAcarantI
RV_01.123.10.1{05}  kanyeva tanvA shAshadAnAneShi devi devamiyakShamANam
RV_01.123.10.2{05}  saMsmayamAnA yuvatiH purastAdAvirvakShAMsi kR^iNuShe vibhAtI
RV_01.123.11.1{06}  susaMkAshA mAtR^imR^iShTeva yoShAvistanvaM kR^iNuShe dR^ishe kam
RV_01.123.11.2{06}  bhadrA tvamuSho vitaraM vyucha na tat te anyA uShasonashanta
RV_01.123.12.1{06}  ashvAvatIrgomatIrvishvavArA yatamAnA rashmibhiH sUryasya
RV_01.123.12.2{06}  parA ca yanti punarA ca yanti bhadrA nAma vahamAnAuShAsaH
RV_01.123.13.1{06}  R^itasya rashmimanuyachamAnA bhadram-bhadraM kratumasmAsu dhehi
RV_01.123.13.2{06}  uSho no adya suhavA vyuchAsmAsu rAyo maghavatsu ca syuH 

RV_01.124.01.1{07}  uShA uchantI samidhAne agnA udyan sUrya urviyA jyotirashret
RV_01.124.01.2{07}  devo no atra savitA nvarthaM prAsAvId dvipat pra catuShpadityai
RV_01.124.02.1{07}  aminatI daivyAni vratAni praminatI manuShyA yugAni
RV_01.124.02.2{07}  IyuShINAmupamA shashvatInAmAyatInAM prathamoShA vyadyaut
RV_01.124.03.1{07}  eShA divo duhitA pratyadarshi jyotirvasAnA samanA purastAt
RV_01.124.03.2{07}  R^itasya panthAmanveti sAdhu prajAnatIva na disho minAti
RV_01.124.04.1{07}  upo adarshi shundhyuvo na vakSho nodhA ivAvirakR^ita priyANi
RV_01.124.04.2{07}  admasan na sasato bodhayantI shashvattamAgAt punareyuShINAm
RV_01.124.05.1{07}  pUrve ardhe rajaso aptyasya gavAM janitryakR^ita pra ketum
RV_01.124.05.2{07}  vyu prathate vitaraM varIya obhA pR^iNantI pitrorupasthA
RV_01.124.06.1{08}  evedeShA purutamA dR^ishe kaM nAjAmiM na pari vR^iNakti jAmim
RV_01.124.06.2{08}  arepasA tanvA shAshadAnA nArbhAdIShate na mahovibhAtI
RV_01.124.07.1{08}  abhrAteva puMsa eti pratIcI gartArugiva sanaye dhanAnAm
RV_01.124.07.2{08}  jAyeya patya ushatI suvAsA uShA hasreva ni riNIte apsaH
RV_01.124.08.1{08}  svasA svasre jyAyasyai yonimAraigapaityasyAH praticakShyeva
RV_01.124.08.2{08}  vyuchantI rashmibhiH sUryasyAJNjyaN^kte samanagA ivavrAH
RV_01.124.09.1{08}  AsAM pUrvAsAmahasu svasÃNAmaparA pUrvAmabhyeti pashcAt
RV_01.124.09.2{08}  tAH pratnavan navyasIrnUnamasme revaduchantu sudinA uShAsaH
RV_01.124.10.1{08}  pra bodhayoShaH pR^iNato maghonyabudhyamAnAH paNayaH sasantu
RV_01.124.10.2{08}  revaducha maghavadbhyo maghoni revat stotre sUnR^ite jArayantI
RV_01.124.11.1{09}  aveyamashvaid yuvatiH purastAd yuN^kte gavAmaruNAnAmanIkam
RV_01.124.11.2{09}  vi nUnamuchAdasati pra keturgR^ihaM-gR^ihamupa tiShThAte agniH
RV_01.124.12.1{09}  ut te vayashcid vasaterapaptan narashca ye pitubhAjo vyuShTau
RV_01.124.12.2{09}  amA sate vahasi bhUri vAmamuSho devi dAshuShe martyAya
RV_01.124.13.1{09}  astoDhvaM stomyA brahmaNA me.avIvR^idhadhvamushatIruShAsaH
RV_01.124.13.2{09}  yuShmAkaM devIravasA sanema sahasriNaM ca shatinaM cavAjam 

RV_01.125.01.1{10}  prAtA ratnaM prAtaritvA dadhAti taM cikitvAn pratigR^ihyAni dhatte
RV_01.125.01.2{10}  tena prajAM vardhayamAna AyU rAyas poSheNa sacate suvIraH
RV_01.125.02.1{10}  sugurasat suhiraNyaH svashvo bR^ihadasmai vaya indro dadhAti
RV_01.125.02.2{10}  yastvAyantaM vasunA prAtaritvo mukShIjayeva padimutsinAti
RV_01.125.03.1{10}  Ayamadya sukR^itaM prAtarichanniShTeH putraM vasumatA rathena
RV_01.125.03.2{10}  aMshoH sutaM pAyaya matsarasya kShayadvIraM vardhaya sUnR^itAbhiH
RV_01.125.04.1{10}  upa kSharanti sindhavo mayobhuva IjAnaM ca yakShyamANaM cadhenavaH
RV_01.125.04.2{10}  pR^iNantaM ca papuriM ca shravasyavo ghR^itasya dhArA upa yanti vishvataH
RV_01.125.05.1{10}  nAkasya pR^iShThe adhi tiShThati shrito yaH pR^iNAti sa ha deveShu gachati
RV_01.125.05.2{10}  tasmA Apo ghR^itamarShanti sindhavastasmA iyaM dakShiNA pinvate sadA
RV_01.125.06.1{10}  dakShiNAvatAmidimAni citrA dakShiNAvatAM divi sUryAsaH
RV_01.125.06.2{10}  dakShiNAvanto amR^itaM bhajante dakShiNAvantaH pra tiranta AyuH
RV_01.125.07.1{10}  mA pR^iNanto duritamena Aran mA jAriShuH sUrayaH suvratAsaH
RV_01.125.07.2{10}  anyasteShAM paridhirastu kashcidapR^iNantamabhi saM yantu shokAH 

RV_01.126.01.1{11}  amandAn stomAn pra bhare manIShA sindhAvadhi kShiyato bhAvyasya
RV_01.126.01.2{11}  yo me sahasramamimIta savAnatUrto rAjA shravaichamAnaH
RV_01.126.02.1{11}  shataM rAj~no nAdhamAnasya niShkAJNchatamashvAn prayatAn sadya Adam
RV_01.126.02.2{11}  shataM kakShIvAnasurasya gonAM divi shravo.ajaramA tatAna
RV_01.126.03.1{11}  upa mA shyAvAH svanayena dattA vadhUmanto dasha rathAsoasthuH
RV_01.126.03.2{11}  ShaShTiH sahasramanu gavyamAgAt sanat kakShIvAnabhipitve ahnAm
RV_01.126.04.1{11}  catvAriMshad dasharathasya shoNAH sahasrasyAgre shreNiMnayanti
RV_01.126.04.2{11}  madacyutaH kR^ishanAvato atyAn kakShIvanta udamR^ikShanta pajrAH
RV_01.126.05.1{11}  pUrvAmanu prayatimA dade vastrIn yuktAnaShTAvaridhAyaso gAH
RV_01.126.05.2{11}  subandhavo ye vishyA iva vrA anasvantaH shrava aiShanta pajrAH
RV_01.126.06.1{11}  AgadhitA parigadhitA yA kashIkeva jaN^gahe
RV_01.126.06.2{11}  dadAti mahyaM yAduri yAshUnAM bhojyA shatA
RV_01.126.07.1{11}  upopa me parA mR^isha mA me dabhrANi manyathAH
RV_01.126.07.2{11}  sarvAhamasmi romashA gandhArINAmivAvikA 

RV_01.127.01.1{12}  agniM hotAraM manye dAsvantaM vasuM sUnuM sahaso jAtavedasaM vipraM na jAtavedasam | ya UrdhvayA svadhvaro devo devAcyA kR^ipA
RV_01.127.01.2{12}  ghR^itasya vibhrAShTimanu vaShTi shociShAjuhvAnasya sarpiShaH
RV_01.127.02.1{12}  yajiShThaM tvA yajamAnA huvema jyeShThamaN^girasAM vipramanmabhirviprebhiH shukra manmabhiH | parijmAnamiva dyAM hotAraM carShaNInAm
RV_01.127.02.2{12}  shociShkeshaM vR^iShaNaM yamimA vishaH prAvantu jUtaye vishaH
RV_01.127.03.1{12}  sa hi purU cidojasA virukmatA dIdyAno bhavati druhantaraH parashurna druhantaraH | vI u cid yasya samR^itau shruvad vaneva yat sthiram
RV_01.127.03.2{12}  niHShahamANo yamate nAyate dhanvAsahA nAyate
RV_01.127.04.1{12}  dR^ilHA cidasmA anu duryathA vide tejiShThAbhiraraNibhirdAShTyavase.agnaye dAShTyavase | pra yaH purUNi gAhate takShad vaneva shociShA
RV_01.127.04.2{12}  sthirA cidannA ni riNAtyojasA ni sthirANi cidojasA
RV_01.127.05.1{12}  tamasya pR^ikShamuparAsu dhImahi naktaM yaH sudarshataro divAtarAdaprAyuShe divAtarAt | AdasyAyurgrabhaNavad vI u sharma na sUnave
RV_01.127.05.2{12}  bhaktamabhaktamavo vyanto ajarA agnayo vyanto ajarAH
RV_01.127.06.1{13}  sa hi shardho na mArutaM tuviShvaNirapnasvatIShUrvarAsviShTanirArtanAsviShTaniH | Adad dhavyAnyAdadiryaj~nasya keturarhaNA
RV_01.127.06.2{13}  adha smAsya harShato hR^iShIvato vishve juShanta panthAM naraH shubhe na panthAm
RV_01.127.07.1{13}  dvitA yadIM kIstAso abhidyavo namasyanta upavocanta bhR^igavo mathnanto dAsA bhR^igavaH | agnirIshe vasUnAM shuciryo dharNireShAm
RV_01.127.07.2{13}  priyAnapidhInrvaniShIShTa medhira A vaniShIShTa medhirah
RV_01.127.08.1{13}  vishvAsAM tvA vishAM patiM havAmahe sarvAsAM samAnandampatiM bhuje satyagirvAhasaM bhuje | atithiM mAnuShANAM piturna yasyAsayA
RV_01.127.08.2{13}  amI ca vishve amR^itAsa A vayo havyAdeveShvA vayaH
RV_01.127.09.1{13}  tvamagne sahasA sahantamaH shuShmintamo jAyase devatAtaye rayirna devatAtaye | shuShmintamo hi te mado dyumnintama uta kratuH
RV_01.127.09.2{13}  adha smA te pari carantyajara shruShTIvAno nAjara
RV_01.127.10.1{13}  pra vo mahe sahasA sahasvata uSharbudhe pashuShe nAgnaye stomo babhUtvagnaye | prati yadIM haviShmAn vishvAsu kShAsu joguve
RV_01.127.10.2{13}  agre rebho na jarata R^iShUNAM jUrNirhota R^iShUNAm
RV_01.127.11.1{13}  sa no nediShThaM dadR^ishAna A bharAgne devebhiH sacanAHsucetunA maho rAyAH sucetunA | mahi shaviShTha nas kR^idhi saMcakShe bhuje asyai
RV_01.127.11.2{13}  mahi stotR^ibhyo maghavan suvIryaM mathIrugro na shavasA 

RV_01.128.01.1{14}  ayaM jAyata manuSho dharImaNi hotA yajiShTha ushijAmanuvratamagniH svamanu vratam | vishvashruShTiH sakhIyate rayiriva shravasyate
RV_01.128.01.2{14}  adabdho hotA ni Shadadi as pade parivIta i as pade
RV_01.128.02.1{14}  taM yaj~nasAdhamapi vAtayAmasy R^itasya pathA namasA haviShmatA devatAtA haviShmatA | sa na UrjAmupAbhR^ityayA kR^ipA na jUryati
RV_01.128.02.2{14}  yaM mAtarishvA manave parAvato devaM bhAH parAvataH
RV_01.128.03.1{14}  evena sadyaH paryeti pArthivaM muhurgI reto vR^iShabhaH kanikradad dadhad retah kanikradat | shataM cakShANo akShabhirdevo vaneShu turvaNiH
RV_01.128.03.2{14}  sado dadhAna upareShu sAnuShvagniH pareShu sAnuShu
RV_01.128.04.1{14}  sa sukratuH purohito dame dame.agniryaj~nasyAdhvarasya cetati kratvA yaj~nasya cetati | kratvA vedhA iShUyate vishvA jAtAni paspashe
RV_01.128.04.2{14}  yato ghR^itashrIratithirajAyata vahnirvedhA ajAyata
RV_01.128.05.1{14}  kratvA yadasya taviShIShu pR^iJNcate.agneraveNa marutAM na bhojyeShirAya na bhojyA | sa hi ShmA dAnaminvati vasUnAM ca majmanA
RV_01.128.05.2{14}  sa nastrAsate duritAdabhihrutaH shaMsAdaghAdabhihrutaH
RV_01.128.06.1{15}  vishvo vihAyA aratirvasurdadhe haste dakShiNe taraNirnashishrathacchravasyayA na shishrathat | vishvasmA idiShudhyate devatrA havyamohiShe
RV_01.128.06.2{15}  vishvasmA it sukR^ite vAraM R^iNvatyagnirdvArA vy R^iNvati
RV_01.128.07.1{15}  sa mAnuShe vR^ijane shantamo hito.agniryaj~neShu jenyo na vishpatiH priyo yaj~neShu vishpatiH | sa havyA mAnuShANAmi A kR^itAni patyate
RV_01.128.07.2{15}  sa nastrAsate varuNasya dhUrtermahodevasya dhUrteH
RV_01.128.08.1{15}  agniM hotAramI ate vasudhitiM priyaM cetiShThamaratiM nyerire havyavAhaM nyerire | vishvAyuM vishvavedasaM hotAraM yajataM kavim
RV_01.128.08.2{15}  devAso raNvamavase vasUyavo gIrbhIraNvaM vasUyavaH 

RV_01.129.01.1{16}  yaM tvaM rathamindra medhasAtaye.apAkA santamiShira praNayasi prAnavadya nayasi | sadyashcit tamabhiShTaye karo vashashca vAjinam
RV_01.129.01.2{16}  sAsmAkamanavadya tUtujAna vedhasAmimAM vAcaM na vedhasAm
RV_01.129.02.1{16}  sa shrudhi yaH smA pR^itanAsu kAsu cid dakShAyya indra bharahUtaye nR^ibhirasi pratUrtaye nR^ibhiH | yaH shUraiH svaH sanitA yo viprairvAjaM tarutA
RV_01.129.02.2{16}  tamIshAnAsa iradhanta vAjinaM pR^ikShamatyaM na vAjinam
RV_01.129.03.1{16}  dasmo hi ShmA vR^iShaNaM pinvasi tvacaM kaM cid yAvIrararuM shUra martyaM parivR^iNakShi martyam | indrota tubhyaM taddive tad rudrAya svayashase
RV_01.129.03.2{16}  mitrAya vocaM varuNAya saprathaH sumR^i IkAya saprathaH
RV_01.129.04.1{16}  asmAkaM va indramushmasIShTaye sakhAyaM vishvAyuM prAsahaM yujaM vAjeShu prAsahaM yujam | asmAkaMbrahmotye.avA pR^itsuShu kAsu cit
RV_01.129.04.2{16}  nahi tvA shatru starate stR^iNoShi yaMvishvaM shatruM stR^iNoShi yam
RV_01.129.05.1{16}  ni ShU namAtimatiM kayasya cit tejiShThAbhiraraNibhirnotibhirugrAbhirugrotibhiH | neShi No yathA purAnenAH shUra manyase
RV_01.129.05.2{16}  vishvAni pUrorapa parShi vahnirAsA vahnirno acha
RV_01.129.06.1{17}  pra tad voceyaM bhavyAyendave havyo na ya iShavAn manma rejati rakShohA manma rejati | svayaM so asmadA nido vadhairajeta durmatim
RV_01.129.06.2{17}  ava sravedaghashaMso.avataramava kShudramiva sravet
RV_01.129.07.1{17}  vanema tad dhotrayA citantyA vanema rayiM rayivaH suvIryaM raNvaM santaM suvIryam | durmanmAnaM sumantubhiremiShA pR^icImahi
RV_01.129.07.2{17}  A satyAbhirindraM dyumnahUtibhiryajatraM dyumnahUtibhiH
RV_01.129.08.1{17}  pra-prA vo asme svayashobhirUtI parivarga indro durmatInAM darIman durmatInAm | svayaM sA riShayadhyai yA na upeShe atraiH
RV_01.129.08.2{17}  hatemasan na vakShati kShiptA jUrNirna vakShati
RV_01.129.09.1{17}  tvaM na indra rAyA parINasA yAhi patha"nanehasA puro yAhyarakShasA | sacasva naH parAka A sacasvAstamIka A
RV_01.129.09.2{17}  pAhi no dUrAdArAdabhiShTibhiH sadA pAhyabhiShTibhiH
RV_01.129.10.1{17}  tvaM na indra rAyA tarUShasograM cit tvA mahimA sakShadavase mahe mitraM nAvase | ojiShTha trAtaravitA rathaM kaM cidamartya
RV_01.129.10.2{17}  anyamasmad ririSheH kaM cidadrivo ririkShantaM cidadrivaH
RV_01.129.11.1{17}  pAhi na indra suShTuta sridho.avayAtA sadamid durmatInAndevaH san durmatInAm | hantA pApasya rakShasastrAtA viprasya mAvataH
RV_01.129.11.2{17}  adhA hi tvA janitA jIjanad vaso rakShohaNaM tvA jIjanad vaso 

RV_01.130.01.1{18}  endra yAhyupa naH parAvato nAyamachA vidathAnIva satpatirastaM rAjeva satpatiH | havAmahe tvA vayaM prayasvantaH sute sacA
RV_01.130.01.2{18}  putrAso na pitaraM vAjasAtaye maMhiShThaM vAjasAtaye
RV_01.130.02.1{18}  pibA somamindra suvAnamadribhiH koshena siktamavataM navaMsagastAtR^iShANo na vaMsagaH | madAya haryataya te tuviShTamAya dhAyase
RV_01.130.02.2{18}  A tvA yachantu harito na sUryamahAvishveva sUryam
RV_01.130.03.1{18}  avindad divo nihitaM guhA nidhiM verna garbhaM parivItamashmanyanante antarashmani | vrajaM vajri": gavAmiva siShAsannaN^girastamaH
RV_01.130.03.2{18}  apAvR^iNodiSha indraH parIvR^itA dvAra iShaH parIvR^itAH
RV_01.130.04.1{18}  dAdR^ihANo vajramindro gabhastyoH kShadmeva tigmamasanAyasaM shyadahihatyAya saM shyat | saMvivyAna ojasA shavobhirindra majmanA
RV_01.130.04.2{18}  taShTeva vR^ikShaM vanino ni vR^ishcasi parashveva ni vR^ishcasi
RV_01.130.05.1{18}  tvaM vR^ithA nadya indra sartave.achA samudramasR^ijo rathAniva vAjayato rathAniva | ita UtIrayuJNjata samAnamarthamakShitam
RV_01.130.05.2{18}  dhenUriva manave vishvadohaso janAya vishvadohasaH
RV_01.130.06.1{19}  imAM te vAcaM vasUyanta Ayavo rathaM na dhIraH svapAatakShiShuH sumnAya tvAmatakShiShuH | shumbhanto jenyaM yathA vAjeShu vipra vAjinam
RV_01.130.06.2{19}  atyamiva shavase sAtaye dhanA vishvA dhanAni sAtaye
RV_01.130.07.1{19}  bhinat puro navatimindra pUrave divodAsAya mahi dAshuShe nR^ito vajreNa dAshuShe nR^ito | atithigvAya shambaraM girerugroavAbharat
RV_01.130.07.2{19}  maho dhanAni dayamAna ojasA vishvA dhanAnyojasA
RV_01.130.08.1{19}  indraH samatsu yajamAnamAryaM prAvad vishveShu shatamUtirAjiShu svarmI heShvAjiShu | manave shAsadavratAn tvacaM kR^iShNAmarandhayat
RV_01.130.08.2{19}  dakShan na vishvaM tatR^iShANamoShatinyarshasAnamoShati
RV_01.130.09.1{19}  sUrashcakraM pra vR^ihajjAta ojasA prapitve vAcamaruNo muShAyatIshAna A muShAyati | ushanA yat parAvato.ajagannUtaye kave
RV_01.130.09.2{19}  sumnAni vishvA manuSheva turvaNirahA vishvevaturvaNiH
RV_01.130.10.1{19}  sa no navyebhirvR^iShakarmannukthaiH purAM dartaH pAyubhiHpAhi shagmaiH
RV_01.130.10.2{19}  divodAsebhirindra stavAno vAvR^idhIthA ahobhiriva dyauH 

RV_01.131.01.1{20}  indrAya hi dyaurasuro anamnatendrAya mahI pR^ithivI varImabhirdyumnasAtA varImabhiH | indraM vishve sajoShaso devAso dadhire puraH
RV_01.131.01.2{20}  indrAya vishvA savanAni mAnuShA rAtAni santu mAnuShA
RV_01.131.02.1{20}  vishveShu hi tvA savaneShu tuJNjate samAnamekaM vR^iShamaNyavaH pR^ithak svaH saniShyavaH pR^ithak | taM tvA nAvaM na parShaNiM shUShasya dhuri dhImahi
RV_01.131.02.2{20}  indraM na yaj~naishcitayanta Ayava stomebhirindramAyavaH
RV_01.131.03.1{20}  vi tvA tatasre mithunA avasyavo vrajasya sAtA gavyasya niHsR^ijaH sakShanta indra niHsR^ijaH | yad gavyantA dvA janA svaryantA samUhasi
RV_01.131.03.2{20}  AviSh karikrad vR^iShaNaM sacAbhuvaM vajramindra sacAbhuvam
RV_01.131.04.1{20}  viduSh Te asya vIryasya pUravaH puro yadindra shAradIravAtiraH sAsahAno avAtiraH | shAsastamindra martyamayajyuM shavasas pate
RV_01.131.04.2{20}  mahImamuShNAH pR^ithivImimA apo mandasAna imA apaH
RV_01.131.05.1{20}  Adit te asya vIryasya carkiran madeShu vR^iShannushijo yadAvitha sakhIyato yadAvitha | cakartha kAramebhyaH pR^itanAsu pravantava
RV_01.131.05.2{20}  te anyAm-anyAM nadyaM saniShNata shravasyantaH saniShNata
RV_01.131.06.1{20}  uto no asyA uShaso juSheta hyarkasya bodhi haviSho havImabhiH svarShAtA havImabhiH | yadindra hantave mR^idho vR^iShA vajriJNciketasi
RV_01.131.06.2{20}  A me asya vedhaso navIyaso manma shrudhi navIyasaH
RV_01.131.07.1{20}  tvaM tamindra vAvR^idhAno asmayuramitrayantaM tuvijAta martyaM vajreNa shUra martyam | jahi yo no aghAyati shR^iNuShva sushravastamaH
RV_01.131.07.2{20}  riShTaM na yAmannapa bhUtu durmatirvishvApa bhUtu durmatiH 

RV_01.132.01.1{21}  tvayA vayaM maghavan pUrvye dhana indratvotAH sAsahyAma pR^itanyato vanuyAma vanuShyataH | nediShThe asminnahanyadhi vocA nu sunvate
RV_01.132.01.2{21}  asmin yaj~ne vi cayemA bhare kR^itaM vAjayanto bhare kR^itam
RV_01.132.02.1{21}  svarjeShe bhara Aprasya vakmanyuSharbudhaH svasminnaJNjasikrANasya svasminnaJNjasi | ahannindro yathA vide shIrShNA-shIrShNopavAcyaH
RV_01.132.02.2{21}  asmatrA te sadhryak santu rAtayo bhadrA bhadrasya rAtayaH
RV_01.132.03.1{21}  tat tu prayaH pratnathA te shushukvanaM yasmin yaj~ne vAramakR^iNvata kShayaM R^itasya vArasi kShayam | vi tad voceradha dvitAntaH pashyanti rashmibhiH
RV_01.132.03.2{21}  sa ghA vide anvindro gaveShaNo bandhukShidbhyo gaveShaNaH
RV_01.132.04.1{21}  nU itthA te pUrvathA ca pravAcyaM yadaN^girobhyo.avR^iNorapa vrajamindra shikShannapa vrajam | aibhyaH samAnyA dishAsmabhyaM jeShi yotsi ca
RV_01.132.04.2{21}  sunvadbhyo randhayA kaM cidavrataM hR^iNAyantaM cidavratam
RV_01.132.05.1{21}  saM yajjanAn kratubhiH shUra IkShayad dhane hite taruShanta shravasyavaH pra yakShanta shravasyavaH | tasmA AyuH prajAvadid bAdhe arcantyojasA
RV_01.132.05.2{21}  indra okyaM didhiShanta dhItayo devAnachA na dhItayaH
RV_01.132.06.1{21}  yuvaM tamindrAparvatA puroyudhA yo naH pR^itanyAdapa taM-tamid dhataM vajre?a taM-tamid dhatam | dUre cattAya chantsad gahanaM yadinakShat
RV_01.132.06.2{21}  asmAkaM shatrUn pari shUra vishvato darmA darShIShTa vishvataH 

RV_01.133.01.1{22}  ubhe punAmi rodasI R^itena druho dahAmi saM mahIranindrAH
RV_01.133.01.2{22}  abhivlagya yatra hatA amitrA vailasthAnaM pari tR^i hA asheran
RV_01.133.02.1{22}  abhivlagyA cidadrivaH shIrShA yAtumatInAm
RV_01.133.02.2{22}  chindhi vaTUriNA padA mahAvaTUriNA padA
RV_01.133.03.1{22}  avAsAM maghava§ jahi shardho yAtumatInAm
RV_01.133.03.2{22}  vailasthAnake armake mahAvailasthe armake
RV_01.133.04.1{22}  yAsAM tisraH paJNcAshato.abhivlaN^gairapAvapaH
RV_01.133.04.2{22}  tat sute manAyati takat su te manAyati
RV_01.133.05.1{22}  pishaN^gabhR^iShTimambhR^iNaM pishAcimindra saM mR^iNa
RV_01.133.05.2{22}  sarvaMrakSho ni barhaya
RV_01.133.06.1{22}  avarmaha indra dAdR^ihi shrudhI naH shushoca hi dyauH kShAna bhIShAnadrivo ghR^iNAn na bhIShAnadrivaH | shuShmintamo hi shuShmibhirvadhairugrebhirIyase
RV_01.133.06.2{22}  apUruShaghno apratIta shUra satvabhistrisaptaiH shUra satvabhiH
RV_01.133.07.1{22}  vanoti hi sunvan kShayaM parINasaH sunvAno hi ShmA yajatyava dviSho devAnAmava dviShaH | sunvAna it siShAsati sahasrA vAjyavR^itaH
RV_01.133.07.2{22}  sunvAnAyendro dadAtyAbhuvaM rayiM dadAtyAbhuvam 

RV_01.134.01.1{23}  A tvA juvo rArahANA abhi prayo vAyo vahantviha pUrvapItaye somasya pUrvapItaye | UrdhvA te anu sUnR^itA manastiShThatu jAnatI
RV_01.134.01.2{23}  niyutvatA rathenA yAhi dAvane vAyo makhasya dAvane
RV_01.134.02.1{23}  mandantu tvA mandino vAyavindavo.asmat krANAsaH sukR^itA abhidyavo gobhiH krANA abhidyavaH | yad dha krANA] iradhyai dakShaM sacanta UtayaH
RV_01.134.02.2{23}  sadhrIcInA niyuto dAvane dhiya upa bruvata IM dhiyaH
RV_01.134.03.1{23}  vAyuryuN^kte rohitA vAyuraruNA vAyU rathe ajirA dhuri vo have vahiShThA dhuri vo have | pra bodhayA purandhiMjAra A sasatImiva
RV_01.134.03.2{23}  pra cakShaya rodasI vAsayoShasaH shravase vAsayoShasaH
RV_01.134.04.1{23}  tubhyamuShAsaH shucayaH parAvati bhadrA vastrA tanvate daMsu rashmiShu citrA navyeShu rashmiShu | tubhyaM dhenuH sabardughA vishvA vasUni dohate
RV_01.134.04.2{23}  ajanayo maruto vakShaNAbhyodiva A vakShaNAbhyaH
RV_01.134.05.1{23}  tubhyaM shukrAsaH shucayasturaNyavo madeShUgrA iShaNantabhurvaNyapAmiShanta bhurvaNi | tvAM tsArI dasamAno bhagamITTe takvavIye
RV_01.134.05.2{23}  tvAM vishvasmAd bhuvanAt pAsi dharmaNAsuryAt pAsi dharmaNa
RV_01.134.06.1{23}  tvaM no vAyaveShAmapUrvyaH somAnAM prathamaH pItimarhasi sutAnAM pItimarhasi | uto vihutmatInAM vishAM vavarjuShINAm
RV_01.134.06.2{23}  vishvA it te dhenavo duhra AshiraM ghR^itaM duhrata Ashiram 

RV_01.135.01.1{24}  stIrNaM barhirupa no yAhi vItaye sahasreNa niyu=tA niyutvate shatinIbhirniyutvate | tubhyaM hi pUrvapItaye devA devAya yemire
RV_01.135.01.2{24}  pra te sutAso madhumanto asthiran madAya kratve asthiran
RV_01.135.02.1{24}  tubhyAyaM somaH paripUto adribhi spArhA vasAnaH pari koshamarShati shukrA vasAno arShati | tavAyaM bhAga AyuShusomo deveShu hUyate
RV_01.135.02.2{24}  vaha vAyo niyuto yAhyasmayurjuShANo yAhyasmayuH
RV_01.135.03.1{24}  A no niyudbhiH shatinIbhiradhvaraM sahasriNIbhirupa yAhi vItaye vAyo havyAni vItaye | tavAyaM bhAga R^itviyaH sarashmiH sUrye sacA
RV_01.135.03.2{24}  adhvaryubhirbharamANA ayaMsata vAyo shukrA ayaMsata
RV_01.135.04.1{24}  A vAM ratho niyutvAn vakShadavase.abhi prayAMsi sudhitAni vItaye vAyo havyAni vItaye | pibataM madhvo andhasaH pUrvapeyaM hi vAM hitam
RV_01.135.04.2{24}  vAyavA candreNa rAdhasA gatamindrashca rAdhasA gatam
RV_01.135.05.1{24}  A vAM dhiyo vavR^ityuradhvarAnupemaminduM marmR^ijanta vAjinamAshumatyaM na vAjinam | teShAM pibatamasmayU A no gantamihotyA
RV_01.135.05.2{24}  indravAyU sutAnAmadribhiryuvaM madAya vAjadA yuvam
RV_01.135.06.1{25}  ime vAM somA apsvA sutA ihAdhvaryubhirbharamANA ayaMsata vAyo shukrA ayaMsata | ete vAmabhyasR^ikShata tiraH pavitramAshavaH
RV_01.135.06.2{25}  yuvAyavo.ati romANyavyayA somAso atyavyayA
RV_01.135.07.1{25}  ati vAyo sasato yAhi shashvato yatra grAvA vadati tatra gachataM gR^ihamindrashca gachatam
RV_01.135.07.2{25}  vi sUnR^itA dadR^ishe rIyate ghR^itamA pUrNayA niyutA yAtho adhvaramindrashca yAtho adhvaram
RV_01.135.08.1{25}  atrAha tad vahethe madhva AhutiM yamashvatthamupatiShThanta jAyavo.asme te santu jAyavaH
RV_01.135.08.2{25}  sAkaM gAvaH suvate pacyate yavo na te vAya upa dasyanti dhenavo nApa dasyanti dhenavaH
RV_01.135.09.1{25}  ime ye te su vAyo bAhvojaso.antarnadI te patayantyukShaNo mahi vrAdhanta ukShaNaH | dhanvaJNcid ye anAshavo jIrAshcidagiraukasaH
RV_01.135.09.2{25}  sUryasyeva rashmayo durniyantavo hastayordurniyantavaH 

RV_01.136.01.1{26}  pra su jyeShThaM nicirAbhyAM bR^ihan namo havyaM matiM bharatA mR^i ayadbhyAM svAdiShThaM mR^i ayadbhyAm | tA samrAjAghR^itAsutI yaj~ne-yaj~na upastutA
RV_01.136.01.2{26}  athainoH kShatraM na kutashcanAdhR^iShe devatvaM nU cidAdhR^iShe
RV_01.136.02.1{26}  adrashi gAtururave varIyasI panthA R^itasya samayaMsta rashmibhishcakShurbhagasya rashmibhiH | dyukShaM mitrasya sAdanamaryamNo varuNasya ca
RV_01.136.02.2{26}  athA dadhAte bR^ihaduktyhaM vayaupastutyaM bR^ihad vayaH
RV_01.136.03.1{26}  jyotiShmatImaditiM dhArayatkShitiM svarvatImA sacete dive-dive jAgR^ivAMsA dive-dive | jyotiShmat kShatramAshAte AdityA dAnunas patI
RV_01.136.03.2{26}  mitrastayorvaruNo yAtayajjano.aryamA yAtayajjanaH
RV_01.136.04.1{26}  ayaM mitrAya varuNAya shantamaH somo bhUtvavapAneShvAbhago devo deveShvAbhagaH | taM devAso juSherata vishve adya sajoShasaH
RV_01.136.04.2{26}  tathA rAjAnA karatho yadimaha R^itAvAnA yadImahe
RV_01.136.05.1{26}  yo mitrAya varuNAyAvidhajjano.anarvANaM taM pari pAtoaMhaso dAshvAMsaM martamaMhasaH | tamaryamAbhi rakShaty R^ijUyantamanu vratam
RV_01.136.05.2{26}  ukthairya enoH paribhUShati vrataM stomairAbhUShati vratam
RV_01.136.06.1{26}  namo dive bR^ihate rodasIbhyAM mitrAya vocaM varuNAya mI huShe sumR^i IkAya mI huShe | indramagnimupa stuhi dyukShamaryamaNaM bhagam
RV_01.136.06.2{26}  jyog jIvantaH prajayA sacemahi somasyotI sacemahi
RV_01.136.07.1{26}  UtI devAnAM vayamindravanto maMsImahi svayashaso marudbhiH
RV_01.136.07.2{26}  agnirmitro varuNaH sharma yaMsan tadashyAma maghavAno vayaM ca 

RV_01.137.01.1{01}  suShumA yAtamadribhirgoshrItA matsarA ime somAso matsarA ime | A rAjAnA divispR^ishAsmatrA gantamupa naH
RV_01.137.01.2{01}  ime vAM mitrAvaruNA gavAshiraH somAH shukrA gavAshiraH
RV_01.137.02.1{xx}  ima A yAtam indavaH somAso dadhyAshiraH sutAso dadhyAshiraH | 
RV_01.137.02.2{xx}  uta vAm uShaso budhi sAkaM sUryasya rashmibhiH | 
RV_01.137.02.3{xx}  suto mitrAya varuNAya pItaye cArur R^itAya pItaye || 
RV_01.137.03.1{xx}  tAM vAM dhenuM na vAsarIm aMshuM duhanty adribhiH somaM duhanty adribhiH | 
RV_01.137.03.2{xx}  asmatrA gantam upa no 'rvAJNcA somapItaye | 
RV_01.137.03.3{xx}  ayaM vAm mitrAvaruNA nR^ibhiH sutaH soma A pItaye sutaH ||
RV_01.138.01.1{xx}  pra-pra pUShNas tuvijAtasya shasyate mahitvam asya tavaso na tandate stotram asya na tandate | 
RV_01.138.01.2{xx}  arcAmi sumnayann aham antyUtim mayobhuvam | 
RV_01.138.01.3{xx}  vishvasya yo mana Ayuyuve makho deva Ayuyuve makhaH || 
RV_01.138.02.1{xx}  pra hi tvA pUShann ajiraM na yAmani stomebhiH kR^iNva R^iNavo yathA mR^idha uShTro na pIparo mR^idhaH | 
RV_01.138.02.2{xx}  huve yat tvA mayobhuvaM devaM sakhyAya martyaH | 
RV_01.138.02.3{xx}  asmAkam AN^gUShAn dyumninas kR^idhi vAjeShu dyumninas kR^idhi || 
RV_01.138.03.1{xx}  yasya te pUShan sakhye vipanyavaH kratvA cit santo 'vasA bubhujrira iti kratvA bubhujrire | 
RV_01.138.03.2{xx}  tAm anu tvA navIyasIM niyutaM rAya Imahe | 
RV_01.138.03.3{xx}  ahe amAna urushaMsa sarI bhava vAje-vAje sarI bhava || 
RV_01.138.04.1{xx}  asyA U Shu Na upa sAtaye bhuvo 'he amAno rarivAM ajAshva shravasyatAm ajAshva | 
RV_01.138.04.2{xx}  o Shu tvA vavR^itImahi stomebhir dasma sAdhubhiH | 
RV_01.138.04.3{xx}  nahi tvA pUShann atimanya AghR^iNe na te sakhyam apahnuve ||
RV_01.139.01.1{xx}  astu shrauShaT puro agnIM dhiyA dadha A nu tac chardho divyaM vR^iNImaha indravAyU vR^iNImahe | 
RV_01.139.01.2{xx}  yad dha krANA vivasvati nAbhA saMdAyi navyasI | 
RV_01.139.01.3{xx}  adha pra sU na upa yantu dhItayo devAM achA na dhItayaH || 
RV_01.139.02.1{xx}  yad dha tyan mitrAvaruNAv R^itAd adhy AdadAthe anR^itaM svena manyunA dakShasya svena manyunA | 
RV_01.139.02.2{xx}  yuvor itthAdhi sadmasv apashyAma hiraNyayam || 
RV_01.139.02.3{xx}  dhIbhish cana manasA svebhir akShabhiH somasya svebhir akShabhiH || 
RV_01.139.03.1{xx}  yuvAM stomebhir devayanto ashvinAshrAvayanta iva shlokam Ayavo yuvAM havyAbhy AyavaH | 
RV_01.139.03.2{xx}  yuvor vishvA adhi shriyaH pR^ikShash ca vishvavedasA | 
RV_01.139.03.3{xx}  pruShAyante vAm pavayo hiraNyaye rathe dasrA hiraNyaye || 
RV_01.139.04.1{xx}  aceti dasrA vy ¢ nAkam R^iNvatho yuJNjate vAM rathayujo diviShTiShv adhvasmAno diviShTiShu | 
RV_01.139.04.2{xx}  adhi vAM sthAma vandhure rathe dasrA hiraNyaye | 
RV_01.139.04.3{xx}  patheva yantAv anushAsatA rajo 'JNjasA shAsatA rajaH || 
RV_01.139.05.1{xx}  shacIbhir naH shacIvasU divA naktaM dashasyatam | 
RV_01.139.05.2{xx}  mA vAM rAtir upa dasat kadA canAsmad rAtiH kadA cana || 
RV_01.139.06.1{xx}  vR^iShann indra vR^iShapANAsa indava ime sutA adriShutAsa udbhidas tubhyaM sutAsa udbhidaH | 
RV_01.139.06.2{xx}  te tvA mandantu dAvane mahe citrAya rAdhase | 
RV_01.139.06.3{xx}  gIrbhir girvAha stavamAna A gahi sumR^i Iko na A gahi || 
RV_01.139.07.1{xx}  o ShU No agne shR^iNuhi tvam I ito devebhyo bravasi yaj~niyebhyo rAjabhyo yaj~niyebhyaH | 
RV_01.139.07.2{xx}  yad dha tyAm aN^girobhyo dhenuM devA adattana | 
RV_01.139.07.3{xx}  vi tAM duhre aryamA kartarI sacAM eSha tAM veda me sacA || 
RV_01.139.08.1{xx}  mo Shu vo asmad abhi tAni pauMsyA sanA bhUvan dyumnAni mota jAriShur asmat purota jAriShuH | 
RV_01.139.08.2{xx}  yad vash citraM yuge-yuge navyaM ghoShAd amartyam | 
RV_01.139.08.3{xx}  asmAsu tan maruto yac ca duShTaraM didhR^itA yac ca duShTaram || 
RV_01.139.09.1{xx}  dadhya« ha me januSham pUrvo aN^girAH priyamedhaH kaNvo atrir manur vidus te me pUrve manur viduH | 
RV_01.139.09.2{xx}  teShAM deveShv Ayatir asmAkaM teShu nAbhayaH | 
RV_01.139.09.3{xx}  teShAm padena mahy A name girendrAgnI A name girA || 
RV_01.139.10.1{xx}  hotA yakShad vanino vanta vAryam bR^ihaspatir yajati vena ukShabhiH puruvArebhir ukShabhiH | 
RV_01.139.10.2{xx}  jagR^ibhmA dUraAdishaM shlokam adrer adha tmanA | 
RV_01.139.10.3{xx}  adhArayad ararindAni sukratuH purU sadmAni sukratuH || 
RV_01.139.11.1{xx}  ye devAso divy ekAdasha stha pR^ithivyAm adhy ekAdasha stha | 
RV_01.139.11.2{xx}  apsukShito mahinaikAdasha stha te devAso yaj~nam imaM juShadhvam ||
RV_01.140.01.1{xx}  vediShade priyadhAmAya sudyute dhAsim iva pra bharA yonim agnaye | 
RV_01.140.01.2{xx}  vastreNeva vAsayA manmanA shuciM jyotIrathaM shukravarNaM tamohanam || 
RV_01.140.02.1{05}  abhi dvijanmA trivR^idannaM R^ijyate saMvatsare vAvR^idhe jagdhamI punaH
RV_01.140.02.2{05}  anyasyAsA jihvaya jenyo vR^iShA nyanyena vaninomR^iShTa varaNaH
RV_01.140.03.1{05}  kR^iShNaprutau vevije asya sakShitA ubhA tarete abhi matarA shishum
RV_01.140.03.2{05}  prAcajihvaM dhvasayantaM tR^iShucyutamA sAcyaM kupayaM vardhanaM pituH
RV_01.140.04.1{05}  mumukShvo manave manavasyate raghudruvaH kR^iShNasItAsa U juvaH
RV_01.140.04.2{05}  asamanA ajirAso raghuShyado vAtajUtA upa yujyanta AshavaH
RV_01.140.05.1{05}  Adasya te dhvasayanto vR^itherate kR^iShNamabhvaM mahi varpaHkarikrataH
RV_01.140.05.2{05}  yat sIM mahImavaniM prAbhi marmR^ishadabhishvasan stanayanneti nAnadat
RV_01.140.06.1{06}  bhUShan na yo.adhi babhrUShu namnate vR^iSheva patnIrabhyeti roruvat
RV_01.140.06.2{06}  ojAyamAnastanvashca shumbhate bhImo na shR^ingAdavidhava durgR^ibhiH
RV_01.140.07.1{06}  sa saMstiro viShTiraH saM gR^ibhayati jananneva jAnatIrnitya A shaye
RV_01.140.07.2{06}  punarvardhante api yanti devyamanyad varpaH pitroH kR^iNvate sacA
RV_01.140.08.1{06}  tamagruvaH keshinIH saM hi rebhira UrdhvAstasthurmamruShIH prAyave punaH
RV_01.140.08.2{06}  tAsAM jarAM pramuJNcanneti nAnadadasuM paraM janaya§ jIvamastR^itam
RV_01.140.09.1{06}  adhIvasaM pari matu rihannaha tuvigrebhiH satvabhiryAti vi jrayaH
RV_01.140.09.2{06}  vayo dadhat padvate rerihat sadAnu shyenI sacatevartanIraha
RV_01.140.10.1{06}  asmAkamagne maghavatsu dIdihyadha shvasIvAn vR^iShabho damUnAH
RV_01.140.10.2{06}  avAsyA shishumatIradIdervarmeva yutsu parijarbhurANaH
RV_01.140.11.1{07}  idamagne sudhitaM durdhitAdadhi priyAdu cin manmanaH preyo astu te
RV_01.140.11.2{07}  yat te shukraM tanvo rocate shuci tenAsmabhyaMvanase ratnamA tvam
RV_01.140.12.1{07}  rathAya nAvamuta no gR^ihAya nityAritrAM padvatIM rAsyagne
RV_01.140.12.2{07}  asmAkaM vIrAnuta no maghono janAMshca yA] pArayAccharma yA ca
RV_01.140.13.1{07}  abhI no agna ukthamijjuguryA dyAvAkShAmA sindhavashca svagUrtAH
RV_01.140.13.2{07}  gavyaM yavyaM yanto dIrghAheShaM varamaruNyo varanta 

RV_01.141.01.1{08}  ba  itthA tad vapuShe dhAyi darshataM devasya bhargaH sahaso yato jani
RV_01.141.01.2{08}  yadImupa hvarate sAdhate matirR^itasya dhena anayanta sasrutaH
RV_01.141.02.1{08}  pR^ikSho vapuH pitumAn nitya A shaye dvitIyamA saptashivAsu mAtR^iShu
RV_01.141.02.2{08}  tR^itIyamasya vR^iShabhasya dohase dashapramatiM janayanta yoShaNaH
RV_01.141.03.1{08}  niryadIM budhnAn mahiShasya varpasa IshAnAsaH shavasAkranta sUrayaH
RV_01.141.03.2{08}  yadImanu pradivo madhva Adhave guhA santaM mAtarishvA mathAyati
RV_01.141.04.1{08}  pra yat pituH paramAn nIyate paryA pR^ikShudho vIrudho daMsu rohati
RV_01.141.04.2{08}  ubhA yadasya januShaM yadinvata Adid yaviShTho abhavad ghR^iNA shuciH
RV_01.141.05.1{08}  Adin mAtÃrAvishad yAsvA shucirahiMsyamAna urviyAvi vAvR^idhe
RV_01.141.05.2{08}  anu yat pUrvA aruhat sanAjuvo ni navyasIShvavarAsu dhAvate
RV_01.141.06.1{09}  Adid dhotAraM vR^iNate diviShTiShu bhagamiva papR^icAnAsa R^iJNjate
RV_01.141.06.2{09}  devAn yat kratvA majmanA puruShTuto martaM saMsaM vishvadhA veti dhAyase
RV_01.141.07.1{09}  vi yadasthAd yajato vAtacodito hvAro na vakvA jaraNA anAkR^itaH
RV_01.141.07.2{09}  tasya patman dakShuShaH kR^iShNajaMhasaH shucijanmano raja A vyadhvanaH
RV_01.141.08.1{09}  ratho na yAtaH shikvabhiH kR^ito dyAmaN^gebhiraruShebhirIyate
RV_01.141.08.2{09}  Adasya te kR^iShNAso dakShi sUrayaH shUrasyeva tveShathAdIShate vayaH
RV_01.141.09.1{09}  tvayA hyagne varuNo dhR^itavrato mitraH shAshadre aryamA sudAnavaH
RV_01.141.09.2{09}  yat sImanu kratunA vishvathA vibhurarAn na nemiH paribhUrajAyathAH
RV_01.141.10.1{09}  tvamagne shashamAnAya sunvate ratnaM yaviShTha devatAtiminvasi
RV_01.141.10.2{09}  taM tvA nu navyaM sahaso yuvan vayaM bhagaM na kAremahiratna dhImahi
RV_01.141.11.1{09}  asme rayiM na svarthaM damUnasaM bhagaM dakShaM na papR^icAsi dharNasim
RV_01.141.11.2{09}  rashmInriva yo yamati janmanI ubhe devAnAM shaMsaM R^ita A ca sukratuH
RV_01.141.12.1{09}  uta naH sudyotmA jIrAshvo hotA mandraH shR^iNavaccandrarathaH
RV_01.141.12.2{09}  sa no neShan neShatamairamUro.agnirvAmaM suvitaM vasyo acha
RV_01.141.13.1{09}  astAvyagniH shimIvadbhirarkaiH sAmrAjyAya prataraM dadhAnaH
RV_01.141.13.2{09}  amI ca ye maghavAno vayaM ca mihaM na sUro atiniSh TatanyuH 

RV_01.142.01.1{10}  samiddho agna A vaha devAnadya yatasruce
RV_01.142.01.2{10}  tantuM tanuShva pUrvyaM sutasomAya dAshuShe
RV_01.142.02.1{10}  ghR^itavantamupa mAsi madhumantaM tanUnapAt
RV_01.142.02.2{10}  yaj~naM viprasya mAvataH shashamAnasya dAshuShaH
RV_01.142.03.1{10}  shuciH pAvako adbhuto madhvA yaj~naM mimikShati
RV_01.142.03.2{10}  narAshaMsaH trirA divo devo deveShu yaj~niyaH
RV_01.142.04.1{10}  I ito agna A vahendraM citramiha priyam
RV_01.142.04.2{10}  iyaM hi tvA matirmamAchA sujihva vacyate
RV_01.142.05.1{10}  stR^iNAnAso yatasruco barhiryaj~ne svadhvare
RV_01.142.05.2{10}  vR^iJNje devavyacastamamindrAya sharma saprathaH
RV_01.142.06.1{10}  vi shrayantAM R^itAvR^idhaH prayai devebhyo mahIH
RV_01.142.06.2{10}  pAvakAsaH puruspR^iho dvAro devIrasashcataH
RV_01.142.07.1{11}  A bhandamAne upAke naktoShAsA supeshasA
RV_01.142.07.2{11}  yahvI R^itashyamAtarA sIdatAM barhirA sumat
RV_01.142.08.1{11}  mandrajihvA jugurvaNI hotArA daivyA kavI
RV_01.142.08.2{11}  yaj~naM no yakShatAmimaM sidhramadya divispR^isham
RV_01.142.09.1{11}  shucirdeveShvarpitA hotrA marutsu bhAratI
RV_01.142.09.2{11}  i A sarasvatI mahI barhiH sIdantu yaj~niyAH
RV_01.142.10.1{11}  tan nasturIpamadbhutaM puru vAraM puru tmanA
RV_01.142.10.2{11}  tvaShTApoShAya vi Shyatu rAye nAbhA no asmayuH
RV_01.142.11.1{11}  avasR^ijannupa tmanA devAn yakShi vanaspate
RV_01.142.11.2{11}  agnirhavyA suShUdati devo deveShu medhiraH
RV_01.142.12.1{11}  pUShaNvate marutvate vishvadevAya vAyave
RV_01.142.12.2{11}  svAhA gAyatravepase havyamindrAya kartana
RV_01.142.13.1{11}  svAhAkR^itAnyA gahyupa havyAni vItaye
RV_01.142.13.2{11}  indrA gahi shrudhI havaM tvAM havante adhvare 

RV_01.143.01.1{12}  pra tavyasIM navyasIM dhItimagnaye vAco matiM sahasaHsUnave bhare
RV_01.143.01.2{12}  apAM napAd yo vasubhiH saha priyo hotA pR^ithivyAM nyasIdad R^itviyaH
RV_01.143.02.1{12}  sa jAyamAnaH parame vyomanyAviragnirabhavan mAtarishvane
RV_01.143.02.2{12}  asya kratvA samidhAnasya majmanA pra dyAvA shociH pR^ithivI arocayat
RV_01.143.03.1{12}  asya tveShA ajarA asya bhAnavaH susandR^ishaH supratIkasyasudyutaH
RV_01.143.03.2{12}  bhAtvakShaso atyakturna sindhavo.agne rejante asasanto ajarAH
RV_01.143.04.1{12}  yamerire bhR^igavo vishvavedasaM nAbhA pR^ithivyA bhuvanasya majmanA
RV_01.143.04.2{12}  agniM taM gIrbhirhinuhi sva A dame ya eko vasvo varuNo na rAjati
RV_01.143.05.1{12}  na yo varAya marutAmiva svanaH seneva sR^iShTA divyA yathAshaniH
RV_01.143.05.2{12}  agnirjambhaistigitairatti bharvati yodho na shatrUn sa vanA ny R^iJNjate
RV_01.143.06.1{12}  kuvin no agnirucathasya vIrasad vasuSh kuvid vasubhiH kAmamAvarat
RV_01.143.06.2{12}  codaH kuvit tutujyAt sAtaye dhiyaH shucipratIkaM tamayA dhiyA gR^iNe
RV_01.143.07.1{12}  ghR^itapratIkaM va R^itasya dhUrShadamagniM mitraM na samidhAna R^iJNjate
RV_01.143.07.2{12}  indhAno akro vidatheShu dIdyacchukravarNAmudu no yaMsate dhiyam
RV_01.143.08.1{12}  aprayuchannaprayuchadbhiragne shivebhirnaH pAyubhiH pAhi shagmaiH
RV_01.143.08.2{12}  adabdhebhiradR^ipitebhiriShTe.animiShadbhiH pari pAhi no jAH 

RV_01.144.01.1{13}  eti pra hotA vratamasya mAyayordhvAM dadhAnaH shucipeshasaM dhiyam
RV_01.144.01.2{13}  abhi srucaH kramate dakShiNAvR^ito yA asya dhAma prathamaM ha niMsate
RV_01.144.02.1{13}  abhIM R^itasya dohanA anUShata yonau devasya sadane parIvR^itAH
RV_01.144.02.2{13}  apAmupasthe vibhR^ito yadAvasadadha svadhA adhayad yAbhirIyate
RV_01.144.03.1{13}  yuyUShataH savayasA tadid vapuH samAnamarthaM vitaritratA mithaH
RV_01.144.03.2{13}  AdIM bhago na havyaH samasmadA vo hurna rashmIn samayaMsta sArathiH
RV_01.144.04.1{13}  yamIM dvA savayasA saparyataH samAne yonA mithunA samokasA
RV_01.144.04.2{13}  divA na naktaM palito yuvAjani purU carannajaro mAnuShA yugA
RV_01.144.05.1{13}  tamIM hinvanti dhItayo dasha vrisho devaM martAsa Utaye havAmahe
RV_01.144.05.2{13}  dhanoradhi pravata A sa R^iNvatyabhivrajadbhirvayunA navAdhita
RV_01.144.06.1{13}  tvaM hyagne divyasya rAjasi tvaM pArthivasya pashupA iva tmanA
RV_01.144.06.2{13}  enI ta ete bR^ihatI abhishriyA hiraNyayI vakvarI barhirAshAte
RV_01.144.07.1{13}  agne juShasva prati harya tad vaco mandra svadhAva R^itajAta sukrato
RV_01.144.07.2{13}  yo vishvataH partyaMM asi darshato raNvaH sandR^iShTau pitumAniva kShayaH 

RV_01.145.01.1{14}  taM pR^ichatA sa jagAmA sa veda sa cikitvAnIyate sA nvIyate
RV_01.145.01.2{14}  tasmin santi prashiShastasminniShTayaH sa vAjasya shavasaH shuShmiNas patiH
RV_01.145.02.1{14}  tamit pR^ichanti na simo vi pR^ichati sveneva dhIro manasA yadagrabhIt
RV_01.145.02.2{14}  na mR^iShyate prathamaM nAparaM vaco.asya kratvasacate apradR^ipitaH
RV_01.145.03.1{14}  tamid gachanti juhvastamarvatIrvishvAnyekaH shR^iNavad vacAMsi me
RV_01.145.03.2{14}  purupraiShastaturiryaj~nasAdhano.achidrotiH shishurAdatta saM rabhaH
RV_01.145.04.1{14}  upasthAyaM carati yat samArata sadyo jAtastatsAra yujyebhiH
RV_01.145.04.2{14}  abhi shvAntaM mR^ishate nAndye mude yadIM gachantyushatIrapiShThitam
RV_01.145.05.1{14}  sa IM mR^igo apyo vanargurupa tvacyupamasyAM ni dhAyi
RV_01.145.05.2{14}  vyabravId vayunA martyebhyo.agnirvidvAn R^itacid dhi satyaH 

RV_01.146.01.1{15}  trimUrdhAnaM saptarashmiM gR^iNIShe.anUnamagniM pitrorupasthe
RV_01.146.01.2{15}  niShattamasya carato dhruvasya vishvA divo rocanApaprivAMsam
RV_01.146.02.1{15}  ukShA mahAnabhi vavakSha ene ajarastasthAvitaUtirR^iShvaH
RV_01.146.02.2{15}  urvyAH pado ni dadhAti sAnau rihantyUdho aruShAso asya
RV_01.146.03.1{15}  samAnaM vatsamabhi saMcarantI viShvag dhenU vi carataH sumeke
RV_01.146.03.2{15}  anapavR^ijyAnadhvano mimAne vishvAn ketAnadhi mahodadhAne
RV_01.146.04.1{15}  dhIrAsaH padaM kavayo nayanti nAnA hR^idA rakShamANA ajuryam
RV_01.146.04.2{15}  siShAsantaH paryapashyanta sindhumAvirebhyo abhavatsUryo nÃn
RV_01.146.05.1{15}  didR^ikSheNyaH pari kAShThAsu jenya I enyo maho arbhAya jIvase
RV_01.146.05.2{15}  purutrA yadabhavat sUrahaibhyo garbhebhyo maghavA vishvadarshataH 

RV_01.147.01.1{16}  kathA te agne shucayanta AyordadAshurvAjebhirAshuShANAH
RV_01.147.01.2{16}  ubhe yat toke tanaye dadhAnA R^itasya sAman raNayantadevAH
RV_01.147.02.1{16}  bodhA me asya vacaso yaviShTha maMhiShThasya prabhR^itasya svadhAvaH
RV_01.147.02.2{16}  pIyati tvo anu tvo gR^iNAti vandAruste tanvaM vandeagne
RV_01.147.03.1{16}  ye pAyavo mAmateyaM te agne pashyanto andhaM duritAdarakShan
RV_01.147.03.2{16}  rarakSha tAn sukR^ito vishvavedA dipsanta id ripavo nAha debhuH
RV_01.147.04.1{16}  yo no agne ararivAnaghAyurarAtIvA marcayati dvayena
RV_01.147.04.2{16}  mantro guruH punarastu so asmA anu mR^ikShIShTa tanvaM duruktaiH
RV_01.147.05.1{16}  uta vA yaH sahasya pravidvAn marto martaM marcayati dvayena
RV_01.147.05.2{16}  ataH pAhi stavamAna stuvantamagne mAkirno duritAya dhAyIH 

RV_01.148.01.1{17}  mathId yadIM viShTo mAtarishvA hotAraM vishvApsuM vishvadevyam
RV_01.148.01.2{17}  ni yaM dadhurmanuShyAsu vikShu svarNa citraM vapuShe vibhAvam
RV_01.148.02.1{17}  dadAnamin na dadabhanta manmAgnirvarUthaM mama tasya cAkan
RV_01.148.02.2{17}  juShanta vishvanyasya karmopastutiM bharamANasya kAroH
RV_01.148.03.1{17}  nitye cin nu yaM sadane jagR^ibhre prashastibhirdadhire yaj~niyasaH
RV_01.148.03.2{17}  pra sU nayanta gR^ibhayanta iShTAvashvAso na rathyorarahaNAH
RV_01.148.04.1{17}  purUNi dasmo ni riNAti jambhairAd rocate vana A vibhAvA
RV_01.148.04.2{17}  Adasya vAto anu vAti shocirasturna sharyAmasanAmanu dyUn
RV_01.148.05.1{17}  na yaM ripavo na riShaNyavo garbhe santaM reShaNA reShayanti
RV_01.148.05.2{17}  andhA apashyA na dabhannabhikhyA nityAsa IM pretAro arakShan 

RV_01.149.01.1{18}  mahaH sa rAya eShate patirdannina inasya vasunaH pada A
RV_01.149.01.2{18}  upa dhrajantamadrayo vidhannit
RV_01.149.02.1{18}  sa yo vR^iShA narAM na rodasyoH shravobhirasti jIvapItasargaH
RV_01.149.02.2{18}  pra yaH sasrANaH shishrIta yonau
RV_01.149.03.1{18}  A yaH puraM nArmiNImadIdedatyaH kavirnabhanyo nArva
RV_01.149.03.2{18}  sUro na rurukvAJNchatAtmA
RV_01.149.04.1{18}  abhi dvijanmA trI rocanAni vishva rajAMsi shushucano asthAt
RV_01.149.04.2{18}  hotA yajiShTho apAM sadhasthe
RV_01.149.05.1{18}  ayaM sa hota yo dvijanmA vishvA dadhe vAryANi shravasyA
RV_01.149.05.2{18}  marto yo asmai sutuko dadAsha 
RV_01.150.01.1{19}  puru tva dAshvAn voce.ariragne tava svidA
RV_01.150.01.2{19}  todasyeva sharaNa A mahasya
RV_01.150.02.1{19}  vyaninasya dhaninaH prahoShe cidararuShaH
RV_01.150.02.2{19}  kadA cana prajigato adevayoH
RV_01.150.03.1{19}  sa candro vipra martyo maho vrAdhantamo divi
RV_01.150.03.2{19}  pra-pret te agne vanuShaH syAma 

RV_01.151.01.1{20}  mitraM na yaM shimyA goShu gavyavaH svAdhyo vidathe apsujIjanan
RV_01.151.01.2{20}  arejetAM rodasI pAjasA girA prati priyaM yajataM januShamavaH
RV_01.151.02.1{20}  yad dha tyad vAM purumI hasya sominaH pra mitrAso na dadhire svAbhuvaH
RV_01.151.02.2{20}  adha kratuM vidataM gatumarcata uta shrutaM vR^iShaNA pastyAvataH
RV_01.151.03.1{20}  A vAM bhUShan kShitayo janma rodasyoH pravAcyaM vR^iShaNA dakShase mahe
RV_01.151.03.2{20}  yadIM R^itAya bharatho yadarvate pra hotrayA shimya vItho adhvaram
RV_01.151.04.1{20}  pra sA kShitirasura yA mahi priya R^itAvAnAv R^itamA ghoShatho bR^ihat
RV_01.151.04.2{20}  yuvaM divo bR^ihato dakShamabhuvaM gAM na dhuryupa yuJNjAthe apaH
RV_01.151.05.1{20}  mahI atra mahinA vAraM R^iNvatho.areNavastuja A sadman dhenavaH
RV_01.151.05.2{20}  svaranti tA uparatAti sUryamA nimruca uShasastakvavIriva
RV_01.151.06.1{21}  A vaM R^itAya keshinIranuShata mitra yatra varuNa gAtumarcathaH
RV_01.151.06.2{21}  ava tmana sR^ijataM pinvataM dhiyo yuvaM viprasya manmanamirajyathaH
RV_01.151.07.1{21}  yo vAM yaj~naiH shashamAno ha dAshati kavirhotA yajati manmasAdhanaH
RV_01.151.07.2{21}  upAha taM gachatho vItho adhvaramachA giraH sumatiM gantamasmayu
RV_01.151.08.1{21}  yuvAM yaj~naiH prathamA gobhiraJNjata R^itAvanA manaso naprayuktiShu
RV_01.151.08.2{21}  bharanti vAM manmanA saMyatA giro.adR^ipyatA manasa revadashAthe
RV_01.151.09.1{21}  revad vayo dadhAthe revadAshathe narA mayAbhiritauti mahinam
RV_01.151.09.2{21}  na vaM dyAvo.ahabhirnota sindhavo na devatvaM paNayo nAnashurmagham 

RV_01.152.01.1{22}  yuvaM vastraNi puvasA vasAthe yuvorachidrA mantavo ha sargAH
RV_01.152.01.2{22}  avAtiratamanR^itAni vishva R^itena mitrAvaruNA sacethe
RV_01.152.02.1{22}  etaccana tvo vi ciketadeShAM satyo mantraH kavishasta R^ighAvAn
RV_01.152.02.2{22}  trirashriM hanti caturashrirugro devanido ha prathamAajUryan
RV_01.152.03.1{22}  apAdeti prathamA padvatInAM kastad vAM mitrAvaruNA ciketa
RV_01.152.03.2{22}  garbho bhAraM bharatyA cidasya R^itaM pipartyanR^itaM ni tArIt
RV_01.152.04.1{22}  prayantamit pari jAraM kanInAM pashyAmasi nopanipadyamAnam
RV_01.152.04.2{22}  anavapR^igNA vitatA vasAnaM priyaM mitrasya varuNasya dhAma
RV_01.152.05.1{22}  anashvo jAto anabhIshurarvA kanikradat patayadUrdhvasAnuH
RV_01.152.05.2{22}  acittaM brahma jujuShuryuvAnaH pra mitre dhAma varuNegR^iNantaH
RV_01.152.06.1{22}  A dhenavo mAmateyamavantIrbrahmapriyaM pIpayan sasminnUdhan
RV_01.152.06.2{22}  pitvo bhikSheta vayunAni vidvAnAsAvivAsannaditimuruShyet
RV_01.152.07.1{22}  A vAM mitrAvaruNA havyajuShTiM namasA devAvavasA vavR^ityAm
RV_01.152.07.2{22}  asmAkaM brahma pR^itanAsu sahyA asmAkaM vR^iShTirdivyAsupArA 

RV_01.153.01.1{23}  yajAmahe vAM mahaH sajoShA havyebhirmitrAvaruNA namobhiH
RV_01.153.01.2{23}  ghR^itairghR^itasnU adha yad vAmasme adhvaryavo na dhItibhirbharanti
RV_01.153.02.1{23}  prastutirvAM dhAma na prayuktirayAmi mitrAvaruNA suvR^iktiH
RV_01.153.02.2{23}  anakti yad vAM vidatheShu hotA sumnaM vAM sUrirvR^iShaNAviyakShan
RV_01.153.03.1{23}  pIpAya dhenuraditirR^itAya janAya mitrAvaruNA havirde
RV_01.153.03.2{23}  hinoti yad vAM vidathe saparyan sa rAtahavyo mAnuSho na hotA
RV_01.153.04.1{23}  uta vAM vikShu madyAsvandho gAva Apashca pIpayanta devIH
RV_01.153.04.2{23}  uto no asya pUrvyaH patirdan vItaM pAtaM payasa usriyAyAH 

RV_01.154.01.1{24}  viShNornu kaM vIryANi pra vocaM yaH pArthivAni vimamerajAMsi
RV_01.154.01.2{24}  yo askabhAyaduttaraM sadhasthaM vicakramANastredhorugAyaH
RV_01.154.02.1{24}  pra tad viShNu stavate vIryeNa mR^igo na bhImaH kucaro giriShThAH
RV_01.154.02.2{24}  yasyoruShu triShu vikramaNeShvadhikShiyanti bhuvanAni vishvA
RV_01.154.03.1{24}  pra viShNave shUShametu manma girikShita urugAyAya vR^iShNe
RV_01.154.03.2{24}  ya idaM dIrghaM prayataM sadhasthameko vimame tribhirit padebhiH
RV_01.154.04.1{24}  yasya trI pUrNA madhunA padAnyakShIyamANA svadhayAmadanti
RV_01.154.04.2{24}  ya u tridhAtu pR^itivImuta dyAmeko dAdhAra bhuvanAni vishvA
RV_01.154.05.1{24}  tadasya priyamabhi pAtho ashyAM naro yatra devayavo madanti
RV_01.154.05.2{24}  urukramasya sa hi bandhuritthA viShNoH pade parame madhva utsaH
RV_01.154.06.1{24}  tA vaM vAstUnyushmasi gamadhyai yatra gAvo bhUrishR^iN^gAayAsaH
RV_01.154.06.2{24}  atrAha tadurugAyasya vR^iShNaH paramaM padamava bhAti bhUri 

RV_01.155.01.1{25}  pra vaH pAntamandhaso dhiyAyate mahe shUrAya viShNave cArcata
RV_01.155.01.2{25}  yA sAnuni parvatAnAmadAbhyA mahastasthaturarvateva sAdhunA
RV_01.155.02.1{25}  tveShamitthA samaraNaM shimIvatorindrAviShNU sutapA vAmuruShyati
RV_01.155.02.2{25}  yA martyAya pratidhIyamAnamit kR^ishAnorasturasanAmuruShyathaH
RV_01.155.03.1{25}  tA IM vardhanti mahyasya pauMsyaM ni mAtarA nayati retase bhuje
RV_01.155.03.2{25}  dadhAti putro.avaraM paraM piturnAma tR^itIyamadhi rocane divaH
RV_01.155.04.1{25}  tat-tadidasya pauMsyaM gR^iNImasInasya traturavR^ikasya mI huShaH
RV_01.155.04.2{25}  yaH pArthivAni tribhirid vigAmabhiruru kramiShTorugAyAya jIvase
RV_01.155.05.1{25}  dve idasya kramaNe svardR^isho.abhikhyAya martyo bhuraNyati
RV_01.155.05.2{25}  tR^itIyamasya nakirA dadharShati vayashcana patayantaH patatriNaH
RV_01.155.06.1{25}  caturbhiH sAkaM navatiM ca nAmabhishcakraM na vR^ittaM vyatInravIvipat
RV_01.155.06.2{25}  bR^ihaccharIro vimimAna R^ikvabhiryuvAkumAraH pratyetyAhavam 

RV_01.156.01.1{26}  bhavA mitro na shevyo ghR^itAsutirvibhUtadyumna evayA u saprathAH
RV_01.156.01.2{26}  adhA te viShNo viduShA cidardhya stomo yaj~nashcarAdhyo haviShmatA
RV_01.156.02.1{26}  yaH pUrvyAya vedhase navIyase sumajjAnaye viShNave dadAshati
RV_01.156.02.2{26}  yo jAtamasya mahato mahi bravat sedu shravobhiryujyaM cidabhyasat
RV_01.156.03.1{26}  tamu stotAraH pUrvyaM yathA vida R^itasya garbhaM januShApipartana
RV_01.156.03.2{26}  Asya jAnanto nAma cid vivaktana mahaste viShNo sumatiM bhajAmahe
RV_01.156.04.1{26}  tamasya rAjA varuNastamashvinA kratuM sacanta mArutasya vedhasaH
RV_01.156.04.2{26}  dAdhAra dakShamuttamamaharvidaM vrajaM ca viShNuH sakhivAnaporNute
RV_01.156.05.1{26}  A yo vivAya sacathAya daivya indrAya viShNuH sukR^ite sukR^ittaraH
RV_01.156.05.2{26}  vedhA ajinvat triShadhastha AryaM R^itasya bhAge yajamAnamAbhajat 

RV_01.157.01.1{27}  abodhyagnirjma udeti sUryo vyuShAshcandrA mahyAvo arciShA
RV_01.157.01.2{27}  AyukShAtAmashvinA yAtave rathaM prAsAvId devaH savitA jagat pR^ithak
RV_01.157.02.1{27}  yad yuJNjAthe vR^iShaNamashvinA rathaM ghR^itena no madhunA kShatramukShatam
RV_01.157.02.2{27}  asmAkaM brahma pR^itanAsu jinvataM vayaM dhanA shUrasAtA bhajemahi
RV_01.157.03.1{27}  arvAM tricakro madhuvAhano ratho jIrAshvo ashvinoryAtu suShTutaH
RV_01.157.03.2{27}  trivandhuro maghavA vishvasaubhagaH shaM na A vakShad dvipade catuShpade
RV_01.157.04.1{27}  A na UrjaM vahatamashvinA yuvaM madhumatyA naH kashayA mimikShatam
RV_01.157.04.2{27}  prAyustAriShTaM nI rapAMsi mR^ikShataM sedhataM dveSho bhavataM sacAbhuvA
RV_01.157.05.1{27}  yuvaM ha garbhaM jagatIShu dhattho yuvaM vishveShu bhuvaneShvantaH
RV_01.157.05.2{27}  yuvamagniM ca vR^iShaNAvapashca vanaspatInrashvinAvairayethAm
RV_01.157.06.1{27}  yuvaM ha stho bhiShajA bheShajebhiratho ha stho rathyA rAthyebhiH
RV_01.157.06.2{27}  atho ha kShatramadhi dhattha ugrA yo vAM haviShmAnmanasA dadAsha 

RV_01.158.01.1{01}  vasU rudrA purumantU vR^idhantA dashasyataM no vR^iShaNAvabhiShTau
RV_01.158.01.2{01}  dasrA ha yad rekNa aucathyo vAM pra yat sasrAtheakavAbhirUtI
RV_01.158.02.1{01}  ko vAM dAshat sumataye cidasyai vasU yad dhethe namasA pade goH
RV_01.158.02.2{01}  jigR^itamasme revatIH purandhIH kAmapreNeva manasA carantA
RV_01.158.03.1{01}  yukto ha yad vAM taugryAya perurvi madhye arNaso dhAyi pajraH
RV_01.158.03.2{01}  upa vAmavaH sharaNaM gameyaM shUro nAjma patayadbhirevaiH
RV_01.158.04.1{01}  upastutiraucathyamuruShyen mA mAmime patatriNI vi dugdhAm
RV_01.158.04.2{01}  mA mAmedho dashatayashcito dhAk pra yad vAM baddhastmani khAdati kShAm
RV_01.158.05.1{01}  na mA garan nadyo mAtR^itamA dAsA yadIM susamubdhamavAdhuH
RV_01.158.05.2{01}  shiro yadasya traitano vitakShat svayaM dAsa uro aMsAvapi gdha
RV_01.158.06.1{01}  dIrghatamA mAmateyo jujurvAn dashame yuge
RV_01.158.06.2{01}  apAmarthaM yatInAM brahmA bhavati sArathiH 

RV_01.159.01.1{02}  pra dyAvA yaj~naiH pR^ithivI R^itAvR^idhA mahI stuShe vidatheShu pracetasA
RV_01.159.01.2{02}  devebhirye devaputre sudaMsasetthA dhiyA vAryANi prabhUShataH
RV_01.159.02.1{02}  uta manye pituradruho mano mAturmahi svatavastad dhavImabhiH
RV_01.159.02.2{02}  suretasA pitarA bhUma cakratururu prajAyA amR^itaMvarImabhiH
RV_01.159.03.1{02}  te sUnavaH svapasaH sudaMsaso mahI jaj~nurmAtarA pUrvacittaye
RV_01.159.03.2{02}  sthAtushca satyaM jagatashca dharmaNi putrasya pAthaH padamadvayAvinaH
RV_01.159.04.1{02}  te mAyino mamire supracetaso jAmI sayonI mithunA samokasA
RV_01.159.04.2{02}  navyaM-navyaM tantumA tanvate divi samudre antaH kavayaH sudItayaH
RV_01.159.05.1{02}  tad rAdho adya saviturvareNyaM vayaM devasya prasave manAmahe
RV_01.159.05.2{02}  asmabhyaM dyAvApR^ithivI sucetunA rayiM dhattaM vasumantaM shatagvinam 

RV_01.160.01.1{03}  te hi dyAvApR^ithivI vishvashambhuva R^itAvarI rajaso dhArayatkavI
RV_01.160.01.2{03}  sujanmanI dhiShaNe antarIyate devo devI dharmaNA sUryaH shuciH
RV_01.160.02.1{03}  uruvyacasA mahinI asashcatA pitA mAtA ca bhuvanAni rakShataH
RV_01.160.02.2{03}  sudhR^iShTame vapuShye na rodasI pitA yat sImabhi rUpairavAsayat
RV_01.160.03.1{03}  sa vahniH putraH pitroH pavitravAn punAti dhIro bhuvanAni mAyayA
RV_01.160.03.2{03}  dhenuM ca pR^ishniM vR^iShabhaM suretasaM vishvAhA shukraM payo asya dukShata
RV_01.160.04.1{03}  ayaM devAnAmapasAmapastamo yo jajAna rodasI vishvashambhuvA
RV_01.160.04.2{03}  vi yo mame rajasI sukratUyayAjarebhi skambhanebhiHsamAnR^ice
RV_01.160.05.1{03}  te no gR^iNAne mahinI mahi shravaH kShatraM dyAvApR^ithivI dhAsatho bR^ihat
RV_01.160.05.2{03}  yenAbhi kR^iShTIstatanAma vishvahA panAyyamojo asme saminvatam 

RV_01.161.01.1{04}  kimu shreShThaH kiM yaviShTho na Ajagan kimIyate dUtyaM kad yadUcima
RV_01.161.01.2{04}  na nindima camasaM yo mahAkulo.agne bhrAtardruNa id bhUtimUdima
RV_01.161.02.1{04}  ekaM camasaM caturaH kR^iNotana tad vo devA abruvan tad va Agamam
RV_01.161.02.2{04}  saudhanvanA yadyevA kariShyatha sAkaM devairyaj~niyAso bhaviShyatha
RV_01.161.03.1{04}  agniM dUtaM prati yadabravItanAshvaH kartvo ratha uteha kartvaH
RV_01.161.03.2{04}  dhenuH kartvA yuvashA kartvA dvA tAni bhrAtaranu vaH kR^itvyemasi
RV_01.161.04.1{04}  cakR^ivAMsa R^ibhavastadapR^ichata kvedabhUd yaH sya dUto na Ajagan
RV_01.161.04.2{04}  yadAvAkhyaccamasAJNcaturaH kR^itAnAdit tvaShTA gnAsvantarnyAnaje
RV_01.161.05.1{04}  hanAmainAniti tvaShTA yadabravIccamasaM ye devapAnamanindiShuH
RV_01.161.05.2{04}  anyA nAmAni kR^iNvate sute sacAnanyairenAnkanyA nAmabhi sparat
RV_01.161.06.1{05}  indro harI yuyuje ashvinA rathaM bR^ihaspatirvishvarUpAmupAjata
RV_01.161.06.2{05}  R^ibhurvibhvA vAjo devAnagachata svapaso yaj~niyambhAgamaitana
RV_01.161.07.1{05}  nishcarmaNo gAmariNIta dhItibhiryA jarantA yuvashA tAkR^iNotana
RV_01.161.07.2{05}  saudhanvanA ashvAdashvamatakShata yuktvA rathamupa devAnayAtana
RV_01.161.08.1{05}  idamudakaM pibatetyabravItanedaM vA ghA pibatA muJNjanejanam
RV_01.161.08.2{05}  saudhanvanA yadi tan neva haryatha tR^itIye gha savane mAdayAdhvai
RV_01.161.09.1{05}  Apo bhUyiShThA ityeko abravIdagnirbhUyiShTha ityanyo abravIt
RV_01.161.09.2{05}  vadharyantIM bahubhyaH praiko abravId R^itA vadantashcamasAnapiMshata
RV_01.161.10.1{05}  shroNAmeka udakaM gAmavajati mA.nsamekaH piMshati sUnayAbhR^itam
RV_01.161.10.2{05}  A nimrucaH shakR^ideko apabharat kiM svit putrebhyaH pitarA upAvatuH
RV_01.161.11.1{06}  udvatsvasmA akR^iNotana tR^iNaM nivatsvapaH svapasyaya naraH
RV_01.161.11.2{06}  agohyasya yadasastanA gR^ihe tadadyedaM R^ibhavo nAnu gachatha
RV_01.161.12.1{06}  sammIlya yad bhuvanA paryasarpata kva svit tAtyA pitara vaasatuH
RV_01.161.12.2{06}  ashapata yaH karasnaM va adade yaH prAbravIt protasma abravItana
RV_01.161.13.1{06}  suShupvAMsa R^ibhavastadapR^ichatAgohya ka idaM no abUbudhat
RV_01.161.13.2{06}  shvAnaM basto bodhayitAramabravIt samvatsara idamadyA vyakhyata
RV_01.161.14.1{06}  divA yanti maruto bhUmyAgnirayaM vAto antarikSheNa yati
RV_01.161.14.2{06}  adbhiryati varuNaH samudrairyuShmAnichantaH shavaso napAtaH 

RV_01.162.01.1{07}  mA no mitro varuNo aryamAyurindra R^ibhukShA marutaH parikhyan
RV_01.162.01.2{07}  yad vAjino devajatasya sapteH pravakShyAmo vidathe vIryANi
RV_01.162.02.1{07}  yan nirNijA rekNasA prAvR^itasya ratiM gR^ibhItAM mukhato nayanti
RV_01.162.02.2{07}  supranajo memyad vishvarUpa indrApUShNoH priyamapyeti pAthaH
RV_01.162.03.1{07}  eSha chAgaH puro ashvena vAjinA pUShNo bhAgo nIyate vishvadevyaH
RV_01.162.03.2{07}  abhipriyaM yat puro AshamarvatA tvaShTedenaM saushravasAya jinvati
RV_01.162.04.1{07}  yad dhaviShyaM R^itusho devayAnaM trirmAnuShAH paryashvaM nayanti
RV_01.162.04.2{07}  atrA pUShNaH prathamo bhAga eti yaj~naM devebhyaH prativedayannajaH
RV_01.162.05.1{07}  hotAdhvaryurAvayA agnimindho grAvagrAbha uta shaMstA suvipraH
RV_01.162.05.2{07}  tena yaj~nena svaraMkR^itena sviShTena vakShaNA ApR^iNadhvam
RV_01.162.06.1{08}  yUpavraskA uta ye yUpavAhAshcaShAlaM ye ashvayUpAya takShati
RV_01.162.06.2{08}  ye cArvate pacanaM sambharantyuto teShAmabhigUrtirna invatu
RV_01.162.07.1{08}  upa prAgAt suman me.adhAyi manma devAnAmAshA upa vItapR^iShThaH
RV_01.162.07.2{08}  anvenaM viprA R^iShayo madanti devAnAM puShTe cakR^imA subandhum
RV_01.162.08.1{08}  yad vAjino dAma sundAnamarvato yA shIrShaNyA rashanArajjurasya
RV_01.162.08.2{08}  yad vA ghAsya prabhR^itamAsye tR^iNaM sarvA tA te api deveShvastu
RV_01.162.09.1{08}  yadashvasya kraviSho makShikAsha yad vA svarau svadhitau riptamasti
RV_01.162.09.2{08}  yad dhastayoH shamituryan nakheShu sarvA tA te api deveShvastu
RV_01.162.10.1{08}  yadUvadhyamudarasyApavAti ya Amasya kraviSho gandho asti
RV_01.162.10.2{08}  sukR^itA tacchamitAraH kR^iNvantUta medhaM shR^itapAkaM pacantu
RV_01.162.11.1{09}  yat te gAtrAdagninA pacyamAnAdabhi shUlaM nihatasyAvadhAvati
RV_01.162.11.2{09}  mA tad bhUmyAmA shriShan mA tR^iNeShu devebhyastadushadbhyo rAtamastu
RV_01.162.12.1{09}  ye vAjinaM paripashyanti pakvaM ya ImAhuH surabhirnirhareti
RV_01.162.12.2{09}  ye cArvato mAMsabhikShAmupAsata uto teShAmabhigUrtirna invatu
RV_01.162.13.1{09}  yan nIkShaNaM mAMspacanyA ukhAyA yA pAtrANi yUShNaAsecanAni
RV_01.162.13.2{09}  UShmaNyApidhAnA carUNAmaN^kAH sUnAHpari bhUShantyashvam
RV_01.162.14.1{09}  nikramaNaM niShadanaM vivartanaM yacca paDbIshamarvataH
RV_01.162.14.2{09}  yacca papau yacca ghAsiM jaghAsa sarvA tA te api deveShvastu
RV_01.162.15.1{09}  mA tvAgnirdhvanayId dhUmagandhirmokhA bhrAjantyabhi vikta jaghriH
RV_01.162.15.2{09}  iShTaM vItamabhigUrtaM vaShaTkR^itaM taM devAsaH prati gR^ibhNantyashvam
RV_01.162.16.1{10}  yadashvAya vAsa upastR^iNantyadhIvAsaM yA hiraNyAnyasmai
RV_01.162.16.2{10}  sandAnamarvantaM paDbIshaM priyA deveShvA yAmayanti
RV_01.162.17.1{10}  yat te sAde mahasA shUkR^itasya pArShNyA vA kashayA vA tutoda
RV_01.162.17.2{10}  sruceva tA haviSho adhvareShu sarvA tA te brahmaNAsUdayAmi
RV_01.162.18.1{10}  catustriMshad vAjino devabandhorvaN^krIrashvasya svadhitiHsameti
RV_01.162.18.2{10}  achidrA gAtrA vayunA kR^iNota paruSh-paruranughuShya vi shasta
RV_01.162.19.1{10}  ekastvaShturashvasyA vishastA dvA yantArA bhavatastathaR^ituH
RV_01.162.19.2{10}  yA te gAtrANAM R^ituthA kR^iNomi tA-tA piNDanAM pra juhomyagnau
RV_01.162.20.1{10}  mA tvA tapat priya AtmApiyantaM mA svadhitistanva A tiShThipat te
RV_01.162.20.2{10}  mA te gR^idhnuravishastAtihAya chidrA gAtraNyasinA mithU kaH
RV_01.162.21.1{10}  na vA u etan mriyase na riShyasi devAnideShi pathibhiH sugebhiH
RV_01.162.21.2{10}  harI te yuJNjA pR^iShatI abhUtAmupAsthAd vAjI dhuri rAsabhasya
RV_01.162.22.1{10}  sugavyaM no vAjI svashvyaM puMsaH putrAnuta vishvApuShaM rayim
RV_01.162.22.2{10}  anAgAstvaM no aditiH kR^iNotu kShatraM no ashvo vanatAM haviShmAn 

RV_01.163.01.1{11}  yadakrandaH prathamaM jAyamAna udyan samudrAduta vA purIShAt
RV_01.163.01.2{11}  shyenasya pakShA hariNasya bAhU upastutyaM mahi jAtaM te arvan
RV_01.163.02.1{11}  yamena dattaM trita enamAyunagindra eNaM prathamo adhyatiShThat
RV_01.163.02.2{11}  gandharvo asya rashanAmagR^ibhNAt sUrAdashvaM vasavo nirataShTa
RV_01.163.03.1{11}  asi yamo asyAdityo arvannasi trito guhyena vratena
RV_01.163.03.2{11}  asi somena samayA vipR^ikta Ahuste trINi divi bandhanAni
RV_01.163.04.1{11}  trINi ta Ahurdivi bandhanAni trINyapsu trINyantaH samudre
RV_01.163.04.2{11}  uteva me varuNashcantsyarvan yatrA ta AhuH paramaM janitram
RV_01.163.05.1{11}  imA te vAjinnavamArjanAnImA shaphAnAM saniturnidhAnA
RV_01.163.05.2{11}  atrA te bhadrA rashanA apashyaM R^itasya yA abhirakShantigopAH
RV_01.163.06.1{12}  AtmAnaM te manasArAdajAnAmavo divA patayantaM pataMgam
RV_01.163.06.2{12}  shiro apashyaM pathibhiH sugebhirareNubhirjehamAnaM patatri
RV_01.163.07.1{12}  atrA te rUpamuttamamapashyaM jigIShamANamiSha A padegoH
RV_01.163.07.2{12}  yadA te marto anu bhogamAna  Adid grasiShTha oShadhIrajIgaH
RV_01.163.08.1{12}  anu tvA ratho anu maryo arvannanu gAvo.anu bhagaH kanInAm
RV_01.163.08.2{12}  anu vrAtAsastava sakhyamIyuranu devA mamire vIryaM te
RV_01.163.09.1{12}  hiraNyashR^iN^go.ayo asya pAdA manojavA avara indra AsIt
RV_01.163.09.2{12}  devA idasya haviradyamAyan yo arvantaM prathamo adhyatiShThat
RV_01.163.10.1{12}  IrmAntAsaH silikamadhyamAsaH saM shUraNAso divyAso atyAH
RV_01.163.10.2{12}  haMsA iva shreNisho yatante yadAkShiShurdivyamajmamashvAH
RV_01.163.11.1{13}  tava sharIraM patayiShNvarvan tava cittaM vAta iva dhrajImAn
RV_01.163.11.2{13}  tava shR^iN^gANi viShThitA purutrAraNyeShu jarbhurANA caranti
RV_01.163.12.1{13}  upa prAgAcchasanaM vAjyarvA devadrIcA manasA dIdhyAnaH
RV_01.163.12.2{13}  ajaH puro nIyate nAbhirasyAnu pashcAt kavayo yantirebhAH
RV_01.163.13.1{13}  upa prAgAt paramaM yat sadhasthamarvAnachA pitaraM mAtaraM ca
RV_01.163.13.2{13}  adyA devA§ juShTatamo hi gamyA athA shAste dAshuShe vAryANi 

RV_01.164.01.1{14}  asya vAmasya palitasya hotustasya bhrAtA madhyamo astyashnaH
RV_01.164.01.2{14}  tR^itIyo bhrAtA ghR^itapR^iShTho asyAtrApashyaM vishpatiM saptaputram
RV_01.164.02.1{14}  sapta yuJNjanti rathamekacakrameko ashvo vahati saptanAmA
RV_01.164.02.2{14}  trinAbhi cakramajaramanarvaM yatremA vishvA bhuvanAdhitasthuH
RV_01.164.03.1{14}  imaM rathamadhi ye sapta tasthuH saptacakraM sapta vahantyashvAH
RV_01.164.03.2{14}  sapta svasAro abhi saM navante yatra gavAM nihitA sapta nAma
RV_01.164.04.1{14}  ko dadarsha prathamaM jAyamAnamasthanvantaM yadanasthA bibharti
RV_01.164.04.2{14}  bhUmyA asurasR^igAtmA kva svit ko vidvAMsamupa gAt praShTumetat
RV_01.164.05.1{14}  pAkaH pR^ichAmi manasAvijAnan devAnAmenA nihitA padAni
RV_01.164.05.2{14}  vatse baShkaye.adhi sapta tantUn vi tatnire kavaya otavAu
RV_01.164.06.1{15}  acikitvAJNcikituShashcidatra kavIn pR^ichAmi vidmane na vidvAn
RV_01.164.06.2{15}  vi yastastambha Sha  imA rajAMsyajasya rUpe kimapi svidekam
RV_01.164.07.1{15}  iha bravItu ya ImaN^ga vedAsya vAmasya nihitaM padaM veH
RV_01.164.07.2{15}  shIrShNaH kShIraM duhrate gAvo asya vavriM vasAnA udakaM padApuH
RV_01.164.08.1{15}  mAtA pitaraM R^ita A babhAja dhItyagre manasA saM hi jagme
RV_01.164.08.2{15}  sA bIbhatsurgarbharasA nividdhA namasvanta idupavAkamIyuH
RV_01.164.09.1{15}  yuktA mAtAsId dhuri dakShiNAyA atiShThad garbho vR^ijanIShvantaH
RV_01.164.09.2{15}  amImed vatso anu gAmapashyad vishvarUpyaM triShu yojaneShu
RV_01.164.10.1{15}  tisro mAtÃstrIn pitÃn bibhradeka Urdhvastasthau nemava glApayanti
RV_01.164.10.2{15}  mantrayante divo amuShya pR^iShThe vishvavidaM vAcamavishvaminvAm
RV_01.164.11.1{16}  dvAdashAraM nahi tajjarAya varvarti cakraM pari dyAM R^itasya
RV_01.164.11.2{16}  A putrA agne mithunAso atra sapta shatAni viMshatishca tasthuH
RV_01.164.12.1{16}  paJNcapAdaM pitaraM dvAdashAkR^itiM diva AhuH pare ardhe purIShiNam
RV_01.164.12.2{16}  atheme anya upare vicakShaNaM saptacakre Sha ara Ahurarpitam
RV_01.164.13.1{16}  paJNcAre cakre parivartamAne tasminnA tasthurbhuvanAni vishvA
RV_01.164.13.2{16}  tasya nAkShastapyate bhUribhAraH sanAdeva na shIryate sanAbhiH
RV_01.164.14.1{16}  sanemi cakramajaraM vi vAvR^ita uttAnAyAM dasha yuktA vahanti
RV_01.164.14.2{16}  sUryasya cakShU rajasaityAvR^itaM tasminnArpitA bhuvanAni vishvA
RV_01.164.15.1{16}  sAkaMjAnAM saptathamahurekajaM Sha  id yamA R^iShayo devajA iti
RV_01.164.15.2{16}  teShAmiShTAni vihitAni dhAmasha sthAtre rejante vikR^itAni rUpashaH
RV_01.164.16.1{17}  striyaH satIstAnu me puMsa AhuH pashyadakShaNvAn navi cetadandhaH
RV_01.164.16.2{17}  kaviryaH putraH sa ImA ciketa yastA vijAnAt sa pituSh pitAsat
RV_01.164.17.1{17}  avaH pareNa para enAvareNa padA vatsaM bibhratI gaurudasthAt
RV_01.164.17.2{17}  sA kadrIcI kaM svidardhaM parAgAt kva svit sUte nahi yUthe antaH
RV_01.164.18.1{17}  avaH pareNa pitaraM yo asyAnuveda para enAvareNa
RV_01.164.18.2{17}  kavIyamAnaH ka iha pra vocad devaM manaH kuto adhi prAjAtam
RV_01.164.19.1{17}  ye arvAJNcastAnu parAca Ahurye parAJNcastAnu arvAca AhuH
RV_01.164.19.2{17}  indrashca yA cakrathuH soma tAni dhurA na yuktA rajaso vahanti
RV_01.164.20.1{17}  dvA suparNA sayujA sakhAyA samAnaM vR^ikShaM pari ShasvajAte
RV_01.164.20.2{17}  tayoranyaH pippalaM svAdvattyanashnannanyo abhi cAkashIti
RV_01.164.21.1{18}  yatrA suparNA amR^itasya bhAgamanimeShaM vidathAbhisvaranti
RV_01.164.21.2{18}  ino vishvasya bhuvanasya gopAH sa mA dhIraH pAkamatrA vivesha
RV_01.164.22.1{18}  yasmin vR^ikShe madhvadaH suparNA nivishante suvate cAdhi vishve
RV_01.164.22.2{18}  tasyedAhuH pippalaM svAdvagre tan non nashad yaHpitaraM na veda
RV_01.164.23.1{18}  yad gAyatre adhi gAyatramAhitaM traiShTubhAd vA traiShTubhaM niratakShata
RV_01.164.23.2{18}  yad vA jagajjagatyAhitaM padaM ya it tad viduste amR^itatvamAnashuH
RV_01.164.24.1{18}  gAyatreNa prati mimIte arkamarkeNa sAma traiShTubhena vAkam
RV_01.164.24.2{18}  vAkena vAkaM dvipadA catuShpadAkShareNa mimate sapta vANIH
RV_01.164.25.1{18}  jagatA sindhuM divyasthabhAyad rathantare sUryaM paryapashyat
RV_01.164.25.2{18}  gAyatrasya samidhastisra Ahustato mahnA pra ririce mahitvA
RV_01.164.26.1{19}  upa hvaye sudughAM dhenumetAM suhasto godhuguta dohadenAm
RV_01.164.26.2{19}  shreShThaM savaM savitA sAviShan no.abhIddho gharmastadu Shu pra vocam
RV_01.164.27.1{19}  hiN^kR^iNvatI vasupatnI vasUnAM vatsamichantI manasAbhyAgAt
RV_01.164.27.2{19}  duhAmashvibhyAM payo aghnyeyaM sa vardhatAM mahate saubhagAya
RV_01.164.28.1{19}  gauramImedanu vatsaM miShantaM mUrdhAnaM hiMM akR^iNon mAtavA u
RV_01.164.28.2{19}  sR^ikvANaM gharmamabhi vAvashAnA mimAti mAyuM payate payobhiH
RV_01.164.29.1{19}  ayaM sa shiN^kte yena gaurabhIvR^itA mimAti mAyuM dhvasanAvadhi shritA
RV_01.164.29.2{19}  sA cittibhirni hi cakAra martyaM vidyud bhavantI prati vavrimauhata
RV_01.164.30.1{19}  anacchaye turagAtu jIvamejad dhruvaM madhya A pastyAnAm
RV_01.164.30.2{19}  jIvo mR^itasya carati svadhAbhiramartyo martyenA sayoniH
RV_01.164.31.1{20}  apashyaM gopAmanipadyamAnamA ca parA ca pathibhishcarantam
RV_01.164.31.2{20}  sa sadhrIcIH sa vishUcIrvasAna A varIvarti bhuvaneShvantaH
RV_01.164.32.1{20}  ya IM cakAra na so asya veda ya IM dadarsha hirugin nutasmAt
RV_01.164.32.2{20}  sa mAturyonA parivIto antarbahuprajA nirR^itimA vivesha
RV_01.164.33.1{20}  dyaurme pitA janitA nAbhiratra bandhurme mAtA pR^ithivImahIyam
RV_01.164.33.2{20}  uttAnayoshcamvoryonirantaratrA pitA duhiturgarbhamAdhAt
RV_01.164.34.1{20}  pR^ichAmi tvA paramantaM pR^ithivyAH pR^ichAmi yatra bhuvanasyanAbhiH
RV_01.164.34.2{20}  pR^ichAmi tvA vR^iShNo ashvasya retaH pR^ichAmi vAcaH paramaM vyoma
RV_01.164.35.1{20}  iyaM vediH paro antaH pR^ithivyA ayaM yaj~no bhuvanasya nAbhiH
RV_01.164.35.2{20}  ayaM somo vR^iShNo ashvasya reto brahmAyaM vAcaHparamaM vyoma
RV_01.164.36.1{21}  saptArdhagarbhA bhuvanasya reto viShNostiShThanti pradishAvidharmaNi
RV_01.164.36.2{21}  te dhItibhirmanasA te vipashcitaH paribhuvaH pari bhavanti vishvataH
RV_01.164.37.1{21}  an vi jAnAmi yadivedamasmi niNyaH saMnaddho manasA carAmi
RV_01.164.37.2{21}  yadA mAgan prathamajA R^itasyAdid va[co ashnuve bhAgamasyAH
RV_01.164.38.1{21}  apAM prAM eti svadhayA gR^ibhIto.amartyo martyenA sayoniH
RV_01.164.38.2{21}  tA shashvantA viShUcInA viyantA nyanyaM cikyurna nicikyuranyam
RV_01.164.39.1{21}  R^ico akShare parame vyoman yasmin devA adhi vishve niSheduH
RV_01.164.39.2{21}  yastan na veda kiM R^icA kariShyati ya it tad vidusta ime samAsate
RV_01.164.40.1{21}  sUyavasAd bhagavatI hi bhUyA atho vayaM bhagavantaH syAma
RV_01.164.40.2{21}  addhi tR^iNamaghnye vishvadAnIM piba shuddhamudakamAcarantI
RV_01.164.41.1{22}  gaurIrmimAya salilAni takShatyekapadI dvipadI sA catuShpadI
RV_01.164.41.2{22}  aShTApadI navapadI babhUvuShI sahasrAkSharA parame vyoman
RV_01.164.42.1{22}  tasyAH samudrA adhi vi kSharanti tena jIvanti pradishashcatasraH
RV_01.164.42.2{22}  tataH kSharatyakSharaM tad vishvamupa jIvati
RV_01.164.43.1{22}  shakamayaM dhUmamArAdapashyaM viShUvatA para enAvareNa
RV_01.164.43.2{22}  ukShANaM pR^ishnimapacanta vIrAstAni dharmANi prathamAnyAsan
RV_01.164.44.1{22}  trayaH keshina R^ituthA vi cakShate saMvatsare vapata eka eShAm
RV_01.164.44.2{22}  vishvameko abhi caShTe shacIbhirdhrAjirekasya dadR^ishena rUpam
RV_01.164.45.1{22}  catvAri vAk parimitA padAni tAni vidurbrAhmaNA ye manIShiNaH
RV_01.164.45.2{22}  guhA trINi nihitA neN^gayanti turIyaM vAco manuShyA vadanti
RV_01.164.46.1{22}  indraM mitraM varuNamagnimAhuratho divyaH sa suparNo garutmAn
RV_01.164.46.2{22}  ekaM sad viprA bahudhA vadantyagniM yamaM mAtarishvAnamAhuH
RV_01.164.47.1{23}  kR^iShNaM niyAnaM harayaH suparNA apo vasAnA divamut patanti
RV_01.164.47.2{23}  ta AvavR^itran sadanAd R^itasyAdid ghR^itena pR^ithivI vyudyate
RV_01.164.48.1{23}  dvAdasha pradhayashcakramekaM trINi nabhyAni ka u tacciketa
RV_01.164.48.2{23}  tasmin sAkaM trishatA na shaN^kavo.arpitAH ShaShTirna calAcalAsaH
RV_01.164.49.1{23}  yaste stanaH shashayo yo mayobhUryena vishvA puShyasi vAryANi
RV_01.164.49.2{23}  yo ratnadhA vasuvid yaH sudatraH sarasvati tamiha dhAtave kaH
RV_01.164.50.1{23}  yaj~nena yaj~namayajanta devAstani dharmANi prathamAnyAsan
RV_01.164.50.2{23}  te ha nAkaM mahimAnaH sacanta yatra pUrve sAdhyAH santi devAH
RV_01.164.51.1{23}  samAnametadudakamuccaityava cAhabhiH
RV_01.164.51.2{23}  bhUmiM parjanyA jinvanti divaM jinvantyagnayaH
RV_01.164.52.1{23}  divyaM suparNaM vAyasaM bR^ihantamapAM garbhaM darshatamoShadhInAm
RV_01.164.52.2{23}  abhIpato vR^iShTibhistarpayantaM sarasvantamavase johavImi 

RV_01.165.01.1{24}  kayA shubhA savayasaH sanI AH samAnyA marutaH saM mimikShuH
RV_01.165.01.2{24}  kayA matI kuta etAsa ete.arcanti shuShmaM vR^iShaNo vasUyA
RV_01.165.02.1{24}  kasya brahmANi jujuShuryuvAnaH ko adhvare maruta A vavarta
RV_01.165.02.2{24}  shyenAniva dhrajato antarikShe kena mahA manasA rIramAma
RV_01.165.03.1{24}  kutastvamindra mAhinaH sanneko yAsi satpate kiM ta itthA
RV_01.165.03.2{24}  saM pR^ichase samarANaH shubhAnairvocestan no harivo yatte asme
RV_01.165.04.1{24}  brahmANi me matayaH shaM sutAsaH shuShma iyarti prabhR^ito me adriH
RV_01.165.04.2{24}  A shAsate prati haryantyukthemA harI vahatastA no acha
RV_01.165.05.1{24}  ato vayamantamebhiryujAnAH svakShatrebhistanvaH shumbhamAnAH
RV_01.165.05.2{24}  mahobhiretAnupa yujmahe nvindra svadhAmanu hi no babhUtha
RV_01.165.06.1{25}  kva syA vo marutaH svadhAsId yan mAmekaM samadhattAhihatye
RV_01.165.06.2{25}  ahaM hyUgrastaviShastuviShmAn vishvasya shatroranamaM vadhasnaiH
RV_01.165.07.1{25}  bhUri cakartha yujyebhirasme samAnebhirvR^iShabha pauMsyebhiH
RV_01.165.07.2{25}  bhUrINi hi kR^iNavAmA shaviShThendra kratvA maruto yadvashAma
RV_01.165.08.1{25}  vadhIM vR^itraM maruta indriyeNa svena bhAmena taviSho babhUvAn
RV_01.165.08.2{25}  ahametA manave vishvashcandrAH sugA apashcakara vajrabAhuH
RV_01.165.09.1{25}  anuttamA te maghavan nakirnu na tvAvAnasti devatA vidAnaH
RV_01.165.09.2{25}  na jAyamAno nashate na jAto yAni kariShyA kR^iNuhipravR^iddha
RV_01.165.10.1{25}  ekasya cin me vibhvastvojo yA nu dadhR^iShvAn kR^iNavai manIShA
RV_01.165.10.2{25}  ahaM hyUgro maruto vidAno yAni cyavamindra idIsha eShAm
RV_01.165.11.1{26}  amandan mA maruta stomo atra yan me naraH shrutyaM brahma cakra
RV_01.165.11.2{26}  indrAya vR^iShNe sumakhAya mahyaM sakhye sakhAyastanvetanUbhiH
RV_01.165.12.1{26}  evedete prati mA rocamAnA anedyaH shrava eSho dadhAnAH
RV_01.165.12.2{26}  saMcakShyA marutashcandravarNA achAnta me chadayAthA canUnam
RV_01.165.13.1{26}  ko nvatra maruto mAmahe vaH pra yAtana sakhInrachA sakhAyaH
RV_01.165.13.2{26}  manmAni citrA apivAtayanta eShAM bhUta navedA ma R^itAnAm
RV_01.165.14.1{26}  A yad duvasyAd duvase na kArurasmAJNcakre mAnyasya medhA
RV_01.165.14.2{26}  o Shu vartta maruto vipramachemA brahmANi jaritA voarcat
RV_01.165.15.1{26}  eSha va stomo maruta iyaM gIrmAndAryasya mAnyasya karoH
RV_01.165.15.2{26}  eShA yAsIShTa tanve vayAM vidyAmeShaM vR^ijanaM jIradAnum 

RV_01.166.01.1{01}  tan nu vocAma rabhasAya janmane pUrvaM mahitvaM vR^iShabhasyaketave
RV_01.166.01.2{01}  aidheva yAman marutastuviShvaNo yudheva shakrAstaviShANi kartana
RV_01.166.02.1{01}  nityaM na sUnuM madhu bibhrata upa krI anti krI A vidatheShu ghR^iShvayaH
RV_01.166.02.2{01}  nakShanti rudrA avasA namasvinaM na mardhanti svatavaso haviShkR^itam
RV_01.166.03.1{01}  yasmA UmAso amR^itA arAsata rAyas poShaM ca haviShA dadAshuShe
RV_01.166.03.2{01}  ukShantyasmai maruto hitA iva purU rajAMsi payasA mayobhuvaH
RV_01.166.04.1{01}  A ye rajAMsi taviShIbhiravyata pra va evAsaH svayatAsoadhrajan
RV_01.166.04.2{01}  bhayante vishvA bhuvanAni harmyA citro vo yAmaHprayatAsv R^iShTiShu
RV_01.166.05.1{01}  yat tveShayAmA nadayanta parvatAn divo vA pR^iShThaM naryAacucyavuH
RV_01.166.05.2{01}  vishvo vo ajman bhayate vanaspatI rathIyantIvapra jihIta oShadhiH
RV_01.166.06.1{02}  yUyaM na ugrA marutaH sucetunAriShTagrAmAH sumatiM pipartana
RV_01.166.06.2{02}  yatrA vo didyud radati krivirdatI riNAti pashvaH sudhiteva barhaNA
RV_01.166.07.1{02}  pra skambhadeShNA anavabhrarAdhaso.alAtR^iNAso vidatheShu suShTutAH
RV_01.166.07.2{02}  arcantyarkaM madirasya pItaye vidurvIrasya prathamAni pauMsyA
RV_01.166.08.1{02}  shatabhujibhistamabhihruteraghAt pUrbhI rakShatA maruto yamAvata
RV_01.166.08.2{02}  janaM yamugrAstavaso virapshinaH pAthanA shaMsAt tanayasya puShTiShu
RV_01.166.09.1{02}  vishvAni bhadrA maruto ratheShu vo mithaspR^idhyeva taviShANyAhitA
RV_01.166.09.2{02}  aMseShvA vaH prapatheShu khAdayo.akSho vashcakrA samayA vi vAvR^ite
RV_01.166.10.1{02}  bhUrINi bhadrA naryeShu bAhuShu vakShassu rukmA rabhasAso aJNjayaH
RV_01.166.10.2{02}  aMseShvetAH paviShu kShurA adhi vayo na pakShAn vyanu shriyo dhire
RV_01.166.11.1{03}  mahAnto mahnA vibhvo vibhUtayo dUredR^isho ye divyA iva stR^ibhiH
RV_01.166.11.2{03}  mandrAH sujihvAH svaritAra AsabhiH sammishlA indre marutaH pariShTubhaH
RV_01.166.12.1{03}  tad vaH sujAtA maruto mahitvanaM dIrghaM vo dAtramaditeriva vratam
RV_01.166.12.2{03}  indrashcana tyajasA vi hruNAti tajjanAya yasmai sukR^ite arAdhvam
RV_01.166.13.1{03}  tad vo jAmitvaM marutaH pare yuge purU yacchaMsamamR^itAsaAvata
RV_01.166.13.2{03}  ayA dhiyA manave shruShTimAvyA sAkaM naro daMsanairA cikitrire
RV_01.166.14.1{03}  yena dIrghaM marutaH shUshavAma yuShmAkena parINasA turAsaH
RV_01.166.14.2{03}  A yat tatanan vR^ijane janAsa ebhiryaj~nebhistadabhIShTimashyAm
RV_01.166.15.1{03}  eSha va stomo ... 

RV_01.167.01.1{04}  sahasraM ta indrotayo naH sahasramiSho harivo gUrtatamAH
RV_01.167.01.2{04}  sahasraM rAyo mAdayadhyai sahasriNa upa no yantu vAjAH
RV_01.167.02.1{04}  A no.avobhirmaruto yAntvachA jyeShThebhirvA bR^ihaddivaiHsumAyAH
RV_01.167.02.2{04}  adha yadeShAM niyutaH paramAH samudrasya ciddhanayanta pAre
RV_01.167.03.1{04}  mimyakSha yeShu sudhitA ghR^itAcI hiraNyanirNiguparA na R^iShTiH
RV_01.167.03.2{04}  guhA carantI manuSho na yoShA sabhAvatI vidathyeva saM vAk
RV_01.167.04.1{04}  parA shubhrA ayAso yavyA sAdhAraNyeva maruto mimikShuH
RV_01.167.04.2{04}  na rodasI apa nudanta ghorA juShanta vR^idhaM sakhyAya devAH
RV_01.167.05.1{04}  joShad yadImasuryA sacadhyai viShitastukA rodasI nR^imaNAH
RV_01.167.05.2{04}  A sUryeva vidhato rathaM gAt tveShapratIkA nabhaso netyA
RV_01.167.06.1{05}  AsthApayanta yuvatiM yuvAnaH shubhe nimiShlAM vidatheShupajrAm
RV_01.167.06.2{05}  arko yad vo maruto haviShmAn gAyad gAthaM sutasomo duvasyan
RV_01.167.07.1{05}  prataM vivakmi vakmyo ya eShAM marutAM mahimA satyo asti
RV_01.167.07.2{05}  sacA yadIM vR^iShamaNA ahaMyu sthirA cijjanIrvahate subhAgAH
RV_01.167.08.1{05}  pAnti mitrAvaruNAvavadyAccayata Imaryamo aprashastAn
RV_01.167.08.2{05}  uta cyavante acyutA dhruvANi vAvR^idha IM maruto dAtivAraH
RV_01.167.09.1{05}  nahI nu vo maruto antyasme ArAttAccicchavaso antamApuH
RV_01.167.09.2{05}  te dhR^iShNunA shavasA shUshuvAMso.arNo na dveSho dhR^iShatA pari ShThuH
RV_01.167.10.1{05}  vayamadyendrasya preShThA vayaM shvo vocemahi samarye
RV_01.167.10.2{05}  vayaM purA mahi ca no anu dyUn tan na R^ibhukShA narAmanu ShyAt
RV_01.167.11.1{05}  eSha va stomo ... 

RV_01.168.01.1{06}  yaj~nA-yaj~nA vaH samanA tuturvaNirdhiyaM-dhiyaM vo devayA u dadhidhve
RV_01.168.01.2{06}  A vo.arvAcaH suvitAya rodasyormahe vavR^ityAmavase suvR^iktibhiH
RV_01.168.02.1{06}  vavrAso na ye svajAH svatavasa iShaM svarabhijAyanta dhUtayaH
RV_01.168.02.2{06}  sahasriyAso apAM normaya AsA gAvo vandyAso nokShaNaH
RV_01.168.03.1{06}  somAso na ye sutAstR^iptAMshavo hR^itsu pItAso duvaso nAsate
RV_01.168.03.2{06}  aiShAmaMseShu rambhiNIva rArabhe hasteShu khAdishcakR^itishca saM dadhe
RV_01.168.04.1{06}  ava svayuktA diva A vR^ithA yayuramartyAH kashayA codata tmanA
RV_01.168.04.2{06}  areNavastuvijAtA acucyavurdR^i hAni cin maruto bhrAjadR^iShTayaH
RV_01.168.05.1{06}  ko vo.antarmaruta R^iShTividyuto rejati tmanA hanveva jihvayA
RV_01.168.05.2{06}  dhanvacyuta iShAM na yAmani purupraiShA ahanyo naitashaH
RV_01.168.06.1{07}  kva svidasya rajaso mahas paraM kvAvaraM maruto yasminnAyaya
RV_01.168.06.2{07}  yaccyAvayatha vithureva saMhitaM vyadriNA patatha tveShamarNavam
RV_01.168.07.1{07}  sAtirna vo.amavatI svarvatI tveShA vipAkA marutaH pipiShvatI
RV_01.168.07.2{07}  bhadrA vo rAtiH pR^iNato na dakShiNA pR^ithujrayI asuryeva jaJNjatI
RV_01.168.08.1{07}  prati ShTobhanti sindhavaH pavibhyo yadabhriyAM vAcamudIrayanti
RV_01.168.08.2{07}  ava smayanta vidyutaH pR^ithivyAM yadI ghR^itaM marutaH pruShNuvanti
RV_01.168.09.1{07}  asUta pR^ishnirmahate raNAya tveShamayAsAM marutAmanIkam
RV_01.168.09.2{07}  te sapsarAso.ajanayantAbhvamAdit svadhAmiShirAM paryapashyan
RV_01.168.10.1{07}  eSha va stomo ... 

RV_01.169.01.1{08}  mahashcit tvamindra yata etAn mahashcidasi tyajaso varUtA
RV_01.169.01.2{08}  sa no vedho marutAM cikitvAn sumnA vanuShva tava hi preShThA
RV_01.169.02.1{08}  ayujran ta indra vishvakR^iShTIrvidAnAso niShShidho martyatrA
RV_01.169.02.2{08}  marutAM pR^itsutirhAsamAnA svarmI hasya pradhanasya sAtau
RV_01.169.03.1{08}  amyak sA ta indra R^iShTirasme sanemyabhvaM maruto junanti
RV_01.169.03.2{08}  agnishcid dhi ShmAtase shushukvAnApo na dvIpaM dadhatiprayAMsi
RV_01.169.04.1{08}  tvaM tU na indra taM rayiM dA ojiShThayA dakShiNayeva rAtim
RV_01.169.04.2{08}  stutashca yAste cakananta vAyo stanaM na madhvaHpIpayanta vAjaiH
RV_01.169.05.1{08}  tve rAya indra toshatamAH praNetAraH kasya cid R^itAyoH
RV_01.169.05.2{08}  te Shu No maruto mR^i ayantu ye smA purA gAtUyantIva devAH
RV_01.169.06.1{09}  prati pra yAhIndra mI huSho nÃn mahaH pArthive sadane yatasva
RV_01.169.06.2{09}  adha yadeShAM pR^ithubudhnAsa etAstIrthe nAryaH pauMsyAni tasthuH
RV_01.169.07.1{09}  prati ghorANAmetAnAmayAsAM marutAM shR^iNva AyatAmupabdiH
RV_01.169.07.2{09}  ye martyaM pR^itanAyantamUmairR^iNAvAnaM na patayanta sargaiH
RV_01.169.08.1{09}  tvaM mAnebhya indra vishvajanyA radA marudbhiH shurudho goagrAH
RV_01.169.08.2{09}  stavAnebhi stavase deva devairvidyAmeShaM vR^ijanaM jIradAnum 

RV_01.170.01.1{10}  na nUnamasti no shvaH kastad veda yadadbhutam
RV_01.170.01.2{10}  anyasyacittamabhi saMcareNyamutAdhItaM vi nashyati
RV_01.170.02.1{10}  kiM na indra jighAMsasi bhrAtaro marutastava
RV_01.170.02.2{10}  tebhiH kalpasva sAdhuyA mA naH samaraNe vadhIH
RV_01.170.03.1{10}  kiM no bhrAtaragastya sakhA sannati manyase
RV_01.170.03.2{10}  vidmA hi teyathA mano.asmabhyamin na ditsasi
RV_01.170.04.1{10}  araM kR^iNvantu vediM samagnimindhatAM puraH
RV_01.170.04.2{10}  tatrAmR^itasya cetanaM yaj~naM te tanavAvahai
RV_01.170.05.1{10}  tvamIshiShe vasupate vasUnAM tvaM mitrANAM mitrapate dheShThaH
RV_01.170.05.2{10}  indra tvaM marudbhiH saM vadasvAdha prAshAna R^ituthA havIMShi 

RV_01.171.01.1{11}  prati va enA namasAhamemi sUktena bhikShe sumatiM turANAm
RV_01.171.01.2{11}  rarANatA maruto vedyAbhirni he o dhatta vi mucadhvamashvAn
RV_01.171.02.1{11}  eSha va stomo maruto namasvAn hR^idA taShTo manasA dhAyi devAH
RV_01.171.02.2{11}  upemA yAta manasA juShANA yUyaM hi ShThA namasa id vR^idhAsaH
RV_01.171.03.1{11}  stutAso no maruto mR^i ayantUta stuto maghavA sha=mbhaviShThaH
RV_01.171.03.2{11}  UrdhvA naH santu komyA vanAnyahAni vishvA maruto jigIShA
RV_01.171.04.1{11}  asmAdahaM taviShAdIShamANa indrAd bhiyA maruto rejamAnaH
RV_01.171.04.2{11}  yuShmabhyaM havyA nishitAnyAsan tAnyAre cakR^imA mR^i ata naH
RV_01.171.05.1{11}  yena mAnAsashcitayanta usrA vyuShTiShu shavasA shashvatInAm
RV_01.171.05.2{11}  sa no marudbhirvR^iShabha shravo dhA ugra ugrebhi sthaviraH sahodAH
RV_01.171.06.1{11}  tvaM pAhIndra sahIyaso nÃn bhavA marudbhiravayAtahe AH
RV_01.171.06.2{11}  supraketebhiH sAsahirdadhAno vidyAmeShaM v. j. 

RV_01.172.01.1{12}  citro vo.astu yAmashcitra UtI sudAnavaH
RV_01.172.01.2{12}  maruto ahibhAnavaH
RV_01.172.02.1{12}  Are sA vaH sudAnavo maruta R^iJNjatI sharuH
RV_01.172.02.2{12}  Are ashmA yamasyatha
RV_01.172.03.1{12}  tR^iNaskandasya nu vishaH pari vR^iN^kta sudAnavaH
RV_01.172.03.2{12}  UrdhvAn naH karta jIvase 

RV_01.173.01.1{13}  gAyat sAma nabhanyaM yathA verarcAma tad vAvR^idhAnaM svarvat
RV_01.173.01.2{13}  gAvo dhenavo barhiShyadabdhA A yat sadmAnaM divyaM vivAsAn
RV_01.173.02.1{13}  arcad vR^iShA vR^iShabhiH sveduhavyairmR^igo nAshno ati yajjuguryAt
RV_01.173.02.2{13}  pra mandayurmanAM gUrta hotA bharate maryo mithunA yajatraH
RV_01.173.03.1{13}  nakShad dhotA pari sadma mitA yan bharad garbhamA sharadaH pR^ithivyAH
RV_01.173.03.2{13}  krandadashvo nayamAno ruvad gaurantardUto na rodasI carad vAk
RV_01.173.04.1{13}  tA karmAShatarAsmai pra cyautnAni devayanto bharante
RV_01.173.04.2{13}  jujoShadindro dasmavarcA nAsatyeva sugmyo ratheShThAH
RV_01.173.05.1{13}  tamu ShTuhIndraM yo ha satvA yaH shUro maghavA yo ratheShThAH
RV_01.173.05.2{13}  pratIcashcid yodhIyAn vR^iShaNvAn vavavruShashcit tamaso vihantA
RV_01.173.06.1{14}  pra yaditthA mahinA nR^ibhyo astyaraM rodasI kakShye nAsmai
RV_01.173.06.2{14}  saM vivya indro vR^ijanaM na bhUmA bharti svadhAvAnopashamiva dyAm
RV_01.173.07.1{14}  samatsu tvA shUra satAmurANaM prapathintamaM paritaMsayadhyai
RV_01.173.07.2{14}  sajoShasa indraM made kShoNIH sUriM cid ye anumadanti vAjaiH
RV_01.173.08.1{14}  evA hi te shaM savanA samudra Apo yat ta Asu madanti devIH
RV_01.173.08.2{14}  vishvA te anu joShyA bhUd gauH sUrIMshcid yadi dhiShA veShi janAn
RV_01.173.09.1{14}  asAma yathA suShakhAya ena svabhiShTayo narAM na shaMsaiH
RV_01.173.09.2{14}  asad yathA na indro vandaneShThAsturo na karma nayamAna ukthA
RV_01.173.10.1{14}  viShpardhaso narAM na shaMsairasmAkAsadindro vajrahastaH
RV_01.173.10.2{14}  mitrAyuvo na pUrpatiM sushiShTau madhyAyuva upa shikShanti yaj~naiH
RV_01.173.11.1{15}  yaj~no hi ShmendraM kashcid R^indha§ juhurANashcin manasApariyan
RV_01.173.11.2{15}  tIrthe nAchA tAtR^iShANamoko dIrgho na sidhramA kR^iNotyadhvA
RV_01.173.12.1{15}  mo ShU Na indrAtra pR^itsu devairasti hi ShmA te shuShminnavayAH
RV_01.173.12.2{15}  mahashcid yasya mI huSho yavyA haviShmato marutovandate gIH
RV_01.173.13.1{15}  eSha stoma indra tubhyamasme etena gAtuM harivo vido naH
RV_01.173.13.2{15}  A no vavR^ityAH suvitAya deva vidyAmeShaM v. j. 

RV_01.174.01.1{16}  tvaM rAjendra ye ca devA rakShA nÃn pAhyasura tvamasmAn
RV_01.174.01.2{16}  tvaM satpatirmaghavA nastarutrastvaM satyo vasavAnaH sahodAH
RV_01.174.02.1{16}  dano visha indra mR^idhravAcaH sapta yat puraH sharma shAradIrdart
RV_01.174.02.2{16}  R^iNorapo anavadyArNA yUne vR^itraM purukutsAya randhIH
RV_01.174.03.1{16}  ajA vR^ita indra shUrapatnIrdyAM ca yebhiH puruhUta nUnam
RV_01.174.03.2{16}  rakSho agnimashuShaM tUrvayANaM siMho na dame apAMsi vastoH
RV_01.174.04.1{16}  sheShan nu ta indra sasmin yonau prashastaye pavIravasya mahnA
RV_01.174.04.2{16}  sR^ijadarNAMsyava yad yudhA gAstiShThad dharI dhR^iShatA mR^iShTa vAjAn
RV_01.174.05.1{16}  vaha kutsamindra yasmiJNcAkan syUmanyU R^ijrA vAtasyAshvA
RV_01.174.05.2{16}  pra sUrashcakraM vR^ihatAdabhIke.abhi spR^idho yAsiShadvajrabAhuH
RV_01.174.06.1{17}  jaghanvAnindra mitrerUJNcodapravR^iddho harivo adAshUn
RV_01.174.06.2{17}  praye pashyannaryamaNaM sacAyostvayA shUrtA vahamAnA apatyam
RV_01.174.07.1{17}  rapat kavirindrArkasAtau kShAM dAsAyopabarhaNIM kaH
RV_01.174.07.2{17}  karat tisro maghavA dAnucitrA ni duryoNe kuyavAcaM mR^idhishret
RV_01.174.08.1{17}  sanA tA ta indra navyA AguH saho nabho.aviraNAya pUrvIH
RV_01.174.08.2{17}  bhinat puro na bhido adevIrnanamo vadharadevasya pIyoH
RV_01.174.09.1{17}  tvaM dhunirindra dhunimatIrR^iNorapaH sIrA na sravantIH
RV_01.174.09.2{17}  pra yat samudramati shUra parShi pArayA turvashaM yaduM svasti
RV_01.174.10.1{17}  tvamasmAkamindra vishvadha sya avR^ikatamo narAM nR^ipAtA
RV_01.174.10.2{17}  sa no vishvAsAM spR^idhAM sahodA vi... 

RV_01.175.01.1{18}  matsyapAyi te mahaH pAtrasyeva harivo matsaro madaH
RV_01.175.01.2{18}  vR^iShA te vR^iShNa indurvAjI sahasrasAtamaH
RV_01.175.02.1{18}  A naste gantu matsaro vR^iShA mado vareNyaH
RV_01.175.02.2{18}  sahAvAnindrasAnasiH pR^itanAShA  amartyaH
RV_01.175.03.1{18}  tvaM hi shUraH sanitA codayo manuSho ratham
RV_01.175.03.2{18}  sahAvAn dasyumavratamoShaH pAtraM na shociShA
RV_01.175.04.1{18}  muShAya suryaM kave cakramIshAna ojasA
RV_01.175.04.2{18}  vaha shuShNAyavadhaM kutsaM vAtasyAshvaiH
RV_01.175.05.1{18}  shuShmintamo hi te mado dyumnintama uta kratuH
RV_01.175.05.2{18}  vR^itraghnA varivovidA maMsIShThA ashvasAtamaH
RV_01.175.06.1{18}  yathA purvebhyo jaritR^ibhya indra maya ivApo na tR^iShyate babhUtha
RV_01.175.06.2{18}  tAmanu tvA nividaM johavImi vi... 

RV_01.176.01.1{19}  matsi no vasyaiShTaya indramindo vR^iShA visha
RV_01.176.01.2{19}  R^ighAyamANainvasi shatrumanti na vindasi
RV_01.176.02.1{19}  tasminnA veshayA giro ya ekashcarShaNInAm
RV_01.176.02.2{19}  anu svadhAyamupyate yavaM na carkR^iShad vR^iShA
RV_01.176.03.1{19}  yasya vishvAni hastayoH paJNca kShitInAM vasu
RV_01.176.03.2{19}  spAshayasva yo asmadhrug divyevAshanirjahi
RV_01.176.04.1{19}  asunvantaM samaM jahi dUNAshaM yo na te mayaH
RV_01.176.04.2{19}  asmabhyamasya vedanaM daddhi sUrishcidohate
RV_01.176.05.1{19}  Avo yasya dvibarhaso.arkeShu sAnuShagasat
RV_01.176.05.2{19}  AjAvindrasyendo prAvo vAjeShu vAjinam
RV_01.176.06.1{19}  yathA pUrvebhyo ... 

RV_01.177.01.1{20}  A carShaNiprA vR^iShabho janAnAM rAjA kR^iShTInAM puruhUta indraH
RV_01.177.01.2{20}  stutaH shravasyannavasopa madrig yuktvA harIvR^iShaNA yAhyarvAM
RV_01.177.02.1{20}  ye te vR^iShaNo vR^iShabhAsa indra brahmayujo vR^iSharathAso atyAH
RV_01.177.02.2{20}  tAnA tiShTha tebhirA yAhyarvAM havAmahe tvA suta indra some
RV_01.177.03.1{20}  A tiShTha rathaM vR^iShaNaM vR^iShA te sutaH somaH pariShiktA madhUni
RV_01.177.03.2{20}  yuktvA vR^iShabhyAM vR^iShabha kShitInAM haribhyAM yAhi pravatopa madrik
RV_01.177.04.1{20}  ayaM yaj~no devayA ayaM miyedha imA brahmaNyayamindra somaH
RV_01.177.04.2{20}  stIrNaM barhirA tu shakra pra yAhi pibA niShadyavi mucA harI iha
RV_01.177.05.1{20}  o suShTuta indra yAhyarvAM upa brahmANi mAnyasya kAroH
RV_01.177.05.2{20}  vidyAma vastoravasA gR^iNanto vi... 

RV_01.178.01.1{21}  yad dha syA ta indra shruShTirasti yayA babhUtha jaritR^ibhya UtI
RV_01.178.01.2{21}  mA naH kAmaM mahayantamA dhag vishvA te ashyAmparyApa AyoH
RV_01.178.02.1{21}  na ghA rAjendra A dabhan no yA nu svasArA kR^iNavanta yonau
RV_01.178.02.2{21}  Apashcidasmai sutukA aveShan gaman na indraH sakhyA vayashca
RV_01.178.03.1{21}  jetA nR^ibhirindraH pR^itsu shUraH shrotA havaM nAdhamAnasya kAroH
RV_01.178.03.2{21}  prabhartA rathaM dAshuSha upaka udyanta giro yadi ca tmanA bhUt
RV_01.178.04.1{21}  evA nR^ibhirindraH sushravasyA prakhAdaH pR^ikSho abhi mitriNo bhUt
RV_01.178.04.2{21}  samarya iSha stavate vivAci satrAkaro yajamAnasyashaMsaH
RV_01.178.05.1{21}  tvayA vayaM maghavannindra shatrunabhi Shyama mahato manyamanAn
RV_01.178.05.2{21}  tvaM trAtA tvamu no vR^idhe bhurvi... 

RV_01.179.01.1{22}  pruvIrahaM sharadaH shashramaNA doShA vastoruShaso jarayantIH
RV_01.179.01.2{22}  minAti shriyaM jarimA tanUnamapyu nu patnIrvR^iShaNo jagamyuH
RV_01.179.02.1{22}  ye cid dhi pUrva R^itasApa Asan sAkaM devebhiravadannR^itAni
RV_01.179.02.2{22}  te cidavasurnahyantamApuH samU nu patnIrvR^iShabhirjagamyuH
RV_01.179.03.1{22}  na mR^iShA shrAntaM yadavanti devA vishvA it spR^idho abhyashnavAva
RV_01.179.03.2{22}  jayAvedatra shatanIthamajiM yat samyaJNcA mithunAvabhyajAva
RV_01.179.04.1{22}  nadasya mA rudhataH kAma Agannita AjAto amutaH kutashcit
RV_01.179.04.2{22}  lopAmudra vR^iShaNaM nI riNati dhIramadhIra dhayati shvasantam
RV_01.179.05.1{22}  imaM n1 somamantito hR^itsu pItamupa bruve
RV_01.179.05.2{22}  yat sImAgashcakR^imA tat su mR^i atu pulukAmo hi martyaH
RV_01.179.06.1{22}  agastyaH khanamanaH khanitraiH prajamapatyaM balamichamAnaH
RV_01.179.06.2{22}  ubhau varNAv R^iShirugraH pupoSha satyA deveShvashiSho jagAma 

RV_01.180.01.1{23}  yuvo rajAMsi suyamAso ashvA ratho yad vAM paryarNAMsidiyat
RV_01.180.01.2{23}  hiraNyayA vAM pavayah pruShAyan madhvaH pibantA uShasaH sacethe
RV_01.180.02.1{23}  yuvamatyasyAva nakShatho yad vipatmano naryasya prayajyoH
RV_01.180.02.2{23}  svasA yad vAM vishvagUrtI bharAti vAjAyeTTe madhupAviShe ca
RV_01.180.03.1{23}  yuvaM paya usriyAyAmadhattaM pakvamAmAyAmava pUrvyaMgoH
RV_01.180.03.2{23}  antaryad vanino vAM R^itapsU hvAro na shuciryajate haviShmAn
RV_01.180.04.1{23}  yuvaM ha gharmaM madhumantamatraye.apo na kShodo.avR^iNItameShe
RV_01.180.04.2{23}  tad vAM narAvashvinA pashvaiShTI rathyeva cakrA prati yanti madhvaH
RV_01.180.05.1{23}  A vAM dAnAya vavR^itIya dasrA goroheNa taugryo na jivriH
RV_01.180.05.2{23}  apaH kShoNI sacate mAhinA vAM jUrNo vAmakShuraMhaso yajatrA
RV_01.180.06.1{24}  ni yad yuvethe niyutaH sudAnU upa svadhAbhiH sR^ijathaH purandhim
RV_01.180.06.2{24}  preShad veShad vAto na sUrirA mahe dade suvratona vAjam
RV_01.180.07.1{24}  vayaM cid dhi vAM jaritAraH satyA vipanyAmahe vi paNirhitAvAn
RV_01.180.07.2{24}  adhA cid dhi ShmAshvinAvanindyA pAtho hi ShmAvR^iShaNAvantidevam
RV_01.180.08.1{24}  yuvaM cid dhi ShmAshvinAvanu dyUn virudrasya prasravaNasyasAtau
RV_01.180.08.2{24}  agastyo narAM nR^iShu prashastaH kArAdhunIva citayat sahasraiH
RV_01.180.09.1{24}  pra yad vahethe mahinA rathasya pra syandrA yAtho manuSho na hotA
RV_01.180.09.2{24}  dhattaM sUribhya uta va svashvyaM nAsatya rayiShAcaH syAma
RV_01.180.10.1{24}  taM vAM rathaM vayamadyA huvema stomairashvinA suvitAyanavyam
RV_01.180.10.2{24}  ariShTanemiM pari dyAmiyAnaM vi... 

RV_01.181.01.1{25}  kadu preShTAviShAM rayINAmadhvaryantA yadunninIthoapAm
RV_01.181.01.2{25}  ayaM vAM yaj~no akR^ita prashastiM vasudhitI avitArA janAnAm
RV_01.181.02.1{25}  A vAmashvAsaH shucayaH payaspA vAtaraMhaso divyAso atyAH
RV_01.181.02.2{25}  manojuvo vR^iShaNo vItapR^iShThA eha svarAjo ashvinAvahantu
RV_01.181.03.1{25}  A vAM ratho.avanirna pravatvAn sR^ipravandhuraH suvitAya gamyAH
RV_01.181.03.2{25}  vR^iShNa sthAtArA manaso javIyAnahampUrvo yajatodhiShNyA yaH
RV_01.181.04.1{25}  iheha jAtA samavAvashItAmarepasA tanvA nAmabhiH svaiH
RV_01.181.04.2{25}  jiShNurvAmanyaH sumakhasya sUrirdivo anyaH subhagaH putra Uhe
RV_01.181.05.1{25}  pra vAM niceruH kakuho vashAnanu pishaN^garUpaH sadanAni gamyAH
RV_01.181.05.2{25}  harI anyasya pIpayanta vAjairmathrA rajAMsyashvinA vi ghoShaiH
RV_01.181.06.1{26}  pra vAM sharadvAn vR^iShabho na niShShAT pUrvIriShashcarati madhva iShNan
RV_01.181.06.2{26}  evairanyasya pIpayanta vAjairveShantIrUrdhvA nadyo na AguH
RV_01.181.07.1{26}  asarji vAM sthavirA vedhasA gIrbA he ashvinA tredhA kSharantI
RV_01.181.07.2{26}  upastutAvavataM nAdhamAnaM yAmannayAmaJNchR^iNutaM havaM me
RV_01.181.08.1{26}  uta syA vAM rushato vapsaso gIstribarhiShi sadasi pinvatenÃn
RV_01.181.08.2{26}  vR^iShA vAM megho vR^iShaNA pIpAya gorna seke manuShodashasyan
RV_01.181.09.1{26}  yuvAM pUShevAshvinA purandhiragnimuShAM na jarate haviShmAn
RV_01.181.09.2{26}  huve yad vAM varivasyA gR^iNAno vi... 

RV_01.182.01.1{27}  abhUdidaM vayunamo Shu bhUShatA ratho vR^iShaNvAn madatA manIShiNaH
RV_01.182.01.2{27}  dhiyaMjinvA dhiShNyA vishpalAvasU divo napAta sukR^ite shucivratA
RV_01.182.02.1{27}  indratamA hi dhiShNyA maruttamA dasrA daMsiShThA rathyA rathItamA
RV_01.182.02.2{27}  pUrNaM rathaM vahethe madhva AcitaM tena dAshvAMsamupa yAtho ashvinA
RV_01.182.03.1{27}  kimatra dasrA kR^iNuthaH kimAsAthe jano yaH kashcidahavirmahIyate
RV_01.182.03.2{27}  ati kramiShTaM jurataM paNerasuM jyotirviprAya kR^iNutaM vacasyave
RV_01.182.04.1{27}  jambhayatamabhito rAyataH shuno hataM mR^idho vidathustAnyashvinA
RV_01.182.04.2{27}  vAcaM-vAcaM jaritU ratninIM kR^itamubhA shaMsaM nAsatyAvataM mama
RV_01.182.05.1{27}  yuvametaM cakrathuH sindhuShu plavamAtmanvantaM pakShiNantaugryAya kam
RV_01.182.05.2{27}  yena devatrA manasA nirUhathuH supaptanIpetathuH kShodaso mahaH
RV_01.182.06.1{28}  avaviddhaM taugryamapsvantaranArambhaNe tamasi praviddham
RV_01.182.06.2{28}  catasro nAvo jaThalasya juShTA udashvibhyAmiShitAH pArayanti
RV_01.182.07.1{28}  kaH svid vR^ikSho niShThito madhye arNaso yaM taugryo nAdhitaH paryaShasvajat
RV_01.182.07.2{28}  parNA mR^igasya patarorivArabha udashvinA UhathuH shromatAya kam
RV_01.182.08.1{28}  tad vAM narA nAsatyAvanu ShyAd yad vAM mAnAsa ucathamavocan
RV_01.182.08.2{28}  asmAdadya sadasaH somyAdA] vi... 

RV_01.183.01.1{29}  taM yuJNjAthAM manaso yo javIyAn trivandhuro vR^iShaNa yastricakraH
RV_01.183.01.2{29}  yenopayAthaH sukR^ito duroNaM tridhAtuna patathovirna parNaiH
RV_01.183.02.1{29}  suvR^id ratho vartate yannabhi kShAM yat tiShThathaH kratumantAnu pR^ikShe
RV_01.183.02.2{29}  vapurvapuShyA sacatAmiyaM gIrdivo duhitroShasA sacethe
RV_01.183.03.1{29}  A tiShThataM suvR^itaM yo ratho vAmanu vratAni vartate haviShmAn
RV_01.183.03.2{29}  yena narA nAsatyeShayadhyai vartiryAthastanayAyatmane ca
RV_01.183.04.1{29}  mA vAM vR^iko mA vR^ikIrA dadharShIn mA pari varktamutamAti dhaktam
RV_01.183.04.2{29}  ayaM vAM bhAgo nihita iyaM gIrdasrAvime vAM nidhayo madhUnAm
RV_01.183.05.1{29}  yuvAM gotamaH purumI ho atrirdasrA havate.avase haviShmAn
RV_01.183.05.2{29}  dishaM na diShTAM R^ijUyeva yantA me havaM nAsatyopa yAtam
RV_01.183.06.1{29}  atAriShma tamasas pAramasya prati vAM stomo ashvinAvadhAyi
RV_01.183.06.2{29}  eha yAtaM pathibhirdevayAnairvi... 

RV_01.184.01.1{01}  tA vAmadya tAvaparaM huvemochantyAmuShasi vahnirukthaiH
RV_01.184.01.2{01}  nAsatyA kuha cit santAvaryo divo napAtA sudAstarAya
RV_01.184.02.1{01}  asme U Shu vR^iShaNA mAdayethAmut paNInrhatamUrmyA madantA
RV_01.184.02.2{01}  shrutaM me achoktibhirmatInAmeShTA narA nicetAraca karNaiH
RV_01.184.03.1{01}  shriye pUShanniShukR^iteva devA nAsatyA vahatuM sUryAyAH
RV_01.184.03.2{01}  vacyante vAM kakuhA apsu jAtA yugA jUrNeva varuNasya bhUreH
RV_01.184.04.1{01}  asme sA vAM mAdhvI rAtirastu stomaM hinotaM mAnyasya kAroH
RV_01.184.04.2{01}  anu yad vAM shravasyA sudAnU suvIryAya carShaNayomadanti
RV_01.184.05.1{01}  eSha vAM stomo ashvinAvakAri mAnebhirmaghavAnA suvR^ikti
RV_01.184.05.2{01}  yAtaM vartistanayAya tmane cAgastye nAsatyA madantA
RV_01.184.06.1{01}  atAriShma ... 

RV_01.185.01.1{02}  katarA pUrvA katarAparAyoH kathA jAte kavayaH ko vi veda
RV_01.185.01.2{02}  vishvaM tmanA bibhR^ito yad dha nAma vi vartete ahanI cakriyeva
RV_01.185.02.1{02}  bhUriM dve acarantI carantaM padvantaM garbhamapadI dadhAte
RV_01.185.02.2{02}  nityaM na sUnuM pitrorupasthe dyAvA rakShataM pR^ithivI no abhvAt
RV_01.185.03.1{02}  aneho dAtramaditeranarvaM huve svarvadavadhaM namasvat
RV_01.185.03.2{02}  tad rodasI janayataM jaritre dyAvA ...
RV_01.185.04.1{02}  atapyamAne avasAvantI anu ShyAma rodasI devaputre
RV_01.185.04.2{02}  ubhe devAnAmubhayebhirahnAM dyAvA ...
RV_01.185.05.1{02}  saMgachamAne yuvatI samante svasArA jAmI pitrorupasthe
RV_01.185.05.2{02}  abhijighrantI bhuvanasya nAbhiM dyAvA ...
RV_01.185.06.1{03}  urvI sadmanI bR^ihatI R^itena huve devAnAmavasA janitrI
RV_01.185.06.2{03}  dadhAte ye amR^itaM supratIke dyAvA ...
RV_01.185.07.1{03}  urvI pR^ithvI bahule dUreante upa bruve namasA yaj~ne asmin
RV_01.185.07.2{03}  dadhAte ye subhage supratUrtI dyAvA ...
RV_01.185.08.1{03}  devAn vA yaccakR^imA kaccidAgaH sakhAyaM vA sadamijjAspatiM vA
RV_01.185.08.2{03}  iyaM dhIrbhUyA avayAnameShAM dyAvA .. .
RV_01.185.09.1{03}  ubhA shaMsA naryA mAmaviShTAmubhe mAmUtI avasA sacetAm
RV_01.185.09.2{03}  bhUri cidaryaH sudAstarAyeShA madanta iShayema devAH
RV_01.185.10.1{03}  R^itaM dive tadavocaM pR^ithivyA abhishrAvAya prathamaM sumedhAH
RV_01.185.10.2{03}  pAtAmavadyAd duritAdabhIke pitA mAtA ca rakShatAmavobhiH
RV_01.185.11.1{03}  idaM dyAvApR^ithivI satyamastu pitarmAtaryadihopabruve vAm
RV_01.185.11.2{03}  bhUtaM devAnAmavame avobhirvidyA... 

RV_01.186.01.1{04}  A na i abhirvidathe sushasti vishvAnaraH savitA deva etu
RV_01.186.01.2{04}  api yathA yuvAno matsathA no vishvaM jagadabhipitve manIShA
RV_01.186.02.1{04}  A no vishva AskrA gamantu devA mitro aryamA varuNaH sajoShAH
RV_01.186.02.2{04}  bhuvan yathA no vishve vR^idhAsaH karan suShAhA vithuraM na shavaH
RV_01.186.03.1{04}  preShThaM vo atithiM gR^iNIShe.agniM shastibhisturvaNiH sajoShAH
RV_01.186.03.2{04}  asad yathA no varuNaH sukIrtiriShashca parShadarigUrtaH sUriH
RV_01.186.04.1{04}  upa va eShe namasA jigIShoShAsAnaktA sudugheva dhenuH
RV_01.186.04.2{04}  samAne ahan vimimAno arkaM viShurUpe payasi sasminnUdhan
RV_01.186.05.1{04}  uta no.ahirbudhnyo mayas kaH shishuM na pipyuShIva veti sindhuH
RV_01.186.05.2{04}  yena napAtamapAM junAma manojuvo vR^iShaNo yaM vahanti
RV_01.186.06.1{05}  uta na IM tvaShTA gantvachA smat sUribhirabhipitve sajoShAH
RV_01.186.06.2{05}  A vR^itrahendrashcarShaNiprAstuviShTamo narAM naiha gamyAH
RV_01.186.07.1{05}  uta na IM matayo.ashvayogaH shishuM na gAvastaruNaM rihanti
RV_01.186.07.2{05}  tamIM giro janayo na patnIH surabhiShTamaM narAMnasanta
RV_01.186.08.1{05}  uta na IM maruto vR^iddhasenAH smad rodasI samanasaH sadantu
RV_01.186.08.2{05}  pR^iShadashvAso.avanayaH na rathA rishAdaso mitrayujo na devAH
RV_01.186.09.1{05}  pra nu yadeShAM mahinA cikitre pra yuJNjate prayujaste suvR^ikti
RV_01.186.09.2{05}  adha yadeShAM sudine na sharurvishvameriNaM pruShAyanta senaH
RV_01.186.10.1{05}  pro ashvinAvavase kR^iNudhvaM pra pUShaNaM svatavaso hi santi
RV_01.186.10.2{05}  adveSho viShNurvAta R^ibhukShA achA sumnAya vavR^itIyadevAn
RV_01.186.11.1{05}  iyaM sA vo asme dIdhitiryajatrA apiprANI ca sadanI ca bhUyaH
RV_01.186.11.2{05}  ni yA deveShu yatate vasUyurvi... 

RV_01.187.01.1{06}  pituM nu stoShaM maho dharmANaM taviShIm
RV_01.187.01.2{06}  yasya trito vyojasA vR^itraM viparvamardayat
RV_01.187.02.1{06}  svAdo pito madho pito vayaM tvA vavR^imahe
RV_01.187.02.2{06}  asmAkamavitA bhava
RV_01.187.03.1{06}  upa naH pitavA cara shivaH shivAbhirUtibhiH
RV_01.187.03.2{06}  mayobhuradviSheNyaH sakhA sushevo advayAH
RV_01.187.04.1{06}  tava tye pito rasa rajAMsyanu viShThitAH
RV_01.187.04.2{06}  divi vAtA iva shritAH
RV_01.187.05.1{06}  tava tye pito dadatastava svAdiShTha te pito
RV_01.187.05.2{06}  pra svAdmAno rasAnAM tuvigrIvA iverate
RV_01.187.06.1{07}  tve pito mahAnAM devAnAM mano hitAm
RV_01.187.06.2{07}  akAri cAru ketunA tavAhimavasAvadhIt
RV_01.187.07.1{07}  yadado pito ajagan vivasva parvatAnAm
RV_01.187.07.2{07}  atrA cin no madho pito.araM bhakShAya gamyAH
RV_01.187.08.1{07}  yadapAmoShadhInAM pariMshamArishAmahe
RV_01.187.08.2{07}  vAtape pIvaid bhava
RV_01.187.09.1{07}  yat te soma gavAshiro yavAshiro bhajAmahe
RV_01.187.09.2{07}  vAtApe ...
RV_01.187.10.1{07}  karambha oShadhe bhava pIvo vR^ikka udArathiH
RV_01.187.10.2{07}  vAtApe ...
RV_01.187.11.1{07}  taM tvA vayaM pito vacobhirgAvo na havyA suShUdima
RV_01.187.11.2{07}  devebhyastvA sadhamAdamasmabhyaM tvA sadhamAdam 

RV_01.188.01.1{08}  samiddho adya rAjasi devo devaiH sahasrajit
RV_01.188.01.2{08}  dUto havyA kavirvaha
RV_01.188.02.1{08}  tanunapAd R^itaM yate madhvA yaj~naH samajyate
RV_01.188.02.2{08}  dadhat sahasriNIriShaH
RV_01.188.03.1{08}  AjuhvAno na IDyo devAnA vakShi yaj~niyAn
RV_01.188.03.2{08}  agne sahasrasA asi
RV_01.188.04.1{08}  prAcInaM barhirojasA sahasravIramastR^iNan
RV_01.188.04.2{08}  yatrAdityA virAjatha
RV_01.188.05.1{08}  virAT samrAD vibhvIH prabhvIrbahvIshca bhUyasIshcayAH
RV_01.188.05.2{08}  duro ghR^itAnyakSharan
RV_01.188.06.1{09}  surukme hi supeshasAdhi shriyA virAjataH
RV_01.188.06.2{09}  uShAsAvehasIdatAm
RV_01.188.07.1{09}  prathamA hi suvAcasA hotArA daivyA kavI
RV_01.188.07.2{09}  yaj~naM no yakShatAmimam
RV_01.188.08.1{09}  bhAratI e sarasvati yA vaH sarvA upabruve
RV_01.188.08.2{09}  tA nashcodayata shriye
RV_01.188.09.1{09}  tvaShTA rUpANi hi prabhuH pashun vishvAn samAnaje
RV_01.188.09.2{09}  teShAM naH sphAtimA yaja
RV_01.188.10.1{09}  upa tmanyA vanaspate pAtho devebhyaH sR^ija
RV_01.188.10.2{09}  agnirhavyAni siShvadat
RV_01.188.11.1{09}  purogA agnirdevAnAM gAyatreNa samajyate
RV_01.188.11.2{09}  svAhAkR^itIShu rocate 

RV_01.189.01.1{10}  agne naya supathA rAye asmAn vishvAni deva vayunAni vidvAn
RV_01.189.01.2{10}  yuyodhyasmajjuhurANameno bhUyiShThAM te namauktiMvidhema
RV_01.189.02.1{10}  agne tvaM pArayA navyo asmAn svastibhirati durgANi vishvA
RV_01.189.02.2{10}  pushca pR^ithvI bahulA na urvi bhavA tokAya tanayAya shaM yoH
RV_01.189.03.1{10}  agne tvamasmad yuyodhyamIvA anagnitrA abhyamanta kR^iShTIH
RV_01.189.03.2{10}  punarasmabhyaM suvitAya deva kShAM vishvebhiramR^itebhiryajatra
RV_01.189.04.1{10}  pAhi no agne pAyubhirajasrairuta priye sadana A shushukvAn
RV_01.189.04.2{10}  mA te bhayaM jaritAraM yaviShTha nUnaM vidan mAparaM sahasvaH
RV_01.189.05.1{10}  mA no agne.ava sR^ijo aghAyAviShyave ripave duchunAyai
RV_01.189.05.2{10}  mAdatvate dashate mAdate no mA rIShate sahasAvan parA dAH
RV_01.189.06.1{11}  vi gha tvAvAn R^itajAta yaMsad gR^iNAno agne tanve varUtham
RV_01.189.06.2{11}  vishvAd ririkShoruta vA ninitsorabhihrutAmasi hi deva viShpaT
RV_01.189.07.1{11}  tvaM tAnagna ubhayAniv vidvAn veShi prapitve manuSho yajatra
RV_01.189.07.2{11}  abhipitve manave shAsyo bhUrmarmR^ijenya ushigbhirnAkraH
RV_01.189.08.1{11}  avocAma nivacanAnyasmin mAnasya sUnuH sahasAne agnau
RV_01.189.08.2{11}  vayaM sahasraM R^iShibhiH sanema vi... 

RV_01.190.01.1{12}  anarvANaM vR^iShabhaM mandrajihvaM bR^ihaspatiM vardhayA navyamarkaiH
RV_01.190.01.2{12}  gAthAnyaH suruco yasya devA AshR^iNvanti navamAnasya martAH
RV_01.190.02.1{12}  taM R^itviyA upa vAcaH sacante sargo na yo devayatAmasarji
RV_01.190.02.2{12}  bR^ihaspatiH sa hyaJNjo varAMsi vibhvAbhavat saM R^ite mAtarishvA
RV_01.190.03.1{12}  upastutiM namasa udyatiM ca shlokaM yaMsat saviteva pra bAhU
RV_01.190.03.2{12}  asya kratvAhanyo yo asti mR^igo na bhImo arakShasastuviShmAn
RV_01.190.04.1{12}  asya shloko divIyate pR^ithivyAmatyo na yaMsad yakShabhR^id vicetAH
RV_01.190.04.2{12}  mR^igANAM na hetayo yanti cemA bR^ihaspaterahimAyAnabhi dyUn
RV_01.190.05.1{12}  ye tvA devosrikaM manyamAnAH pApA bhadramupajIvanti pajrAH
RV_01.190.05.2{12}  na dUDhye anu dadAsi vAmaM bR^ihaspate cayasa it piyArum
RV_01.190.06.1{13}  supraituH sUyavaso na panthA durniyantuH pariprIto na mitraH
RV_01.190.06.2{13}  anarvANo abhi ye cakShate no.apIvR^itA aporNuvanto asthuH
RV_01.190.07.1{13}  saM yaM stubho.avanayo na yanti samudraM na sravato rodhacakrAH
RV_01.190.07.2{13}  sa vidvAnubhayaM caShTe antarbR^ihaspatistara Apashca gR^idhraH
RV_01.190.08.1{13}  evA mahastuvijAtastuviShmAn bR^ihaspatirvR^iShabho dhAyi devaH
RV_01.190.08.2{13}  sa na stuto vIravad dhAtu gomad vi... 

RV_01.191.01.1{14}  kaN^kato na kaN^kato.atho satInakaN^kataH
RV_01.191.01.2{14}  dvAviti pluShI iti nyadR^iShTa alipsata
RV_01.191.02.1{14}  adR^iShTAn hantyAyatyatho hanti parAyatI
RV_01.191.02.2{14}  atho avaghnatI hantyatho pinaShTi piMShatI
RV_01.191.03.1{14}  sharAsaH kusharAso darbhAsaH sairyA uta
RV_01.191.03.2{14}  mauJNjA adR^iShTA vairiNAH sarve sAkaM nyalipsata
RV_01.191.04.1{14}  ni gAvo goShThe asadan ni mR^igAso avikShata
RV_01.191.04.2{14}  ni ketavo janAnAM nyadR^iShTA alipsata
RV_01.191.05.1{14}  eta u tye pratyadR^ishran pradoShaM taskarA iva
RV_01.191.05.2{14}  adR^iShTA vishvadR^iShTAH pratibuddhA abhUtana
RV_01.191.06.1{15}  dyaurvaH pitA pR^ithivI mAtA somo bhrAtAditiH svasA
RV_01.191.06.2{15}  adR^iShTA vishvadR^iShTAstiShThatelayatA su kam
RV_01.191.07.1{15}  ye aMsyA ye aN^gyAH sUcIkA ye prakaN^katAH
RV_01.191.07.2{15}  adR^iShTAH kiM caneha vaH sarve sAkaM ni jasyata
RV_01.191.08.1{15}  ut purastAt sUrya eti vishvadR^iShTo adR^iShTahA
RV_01.191.08.2{15}  adR^iShTAn sarvA§ jambhayan sarvAshca yAtudhAnyaH
RV_01.191.09.1{15}  udapaptadasau sUryaH puru vishvAni jUrvan
RV_01.191.09.2{15}  AdityaH parvatebhyo vishvadR^iShTo adR^iShTahA
RV_01.191.10.1{15}  sUrye viShamA sajAmi dR^itiM surAvato gR^ihe
RV_01.191.10.2{15}  so cin nu namarAti no vayaM marAmAre asya yojanaM hariShThA madhu tvAmadhulA cakAra
RV_01.191.11.1{16}  iyattikA shakuntikA sakA jaghAsa te viSham
RV_01.191.11.2{16}  so cin nu ...
RV_01.191.12.1{16}  triH sapta viShpuliN^gakA viShasya puShyamakShan
RV_01.191.12.2{16}  tAshcinnu na maranti no vayaM ma...
RV_01.191.13.1{16}  navAnAM navatInAM viShasya ropuShINAm
RV_01.191.13.2{16}  sarvAsAmagrabhaM nAmAre asya yo...
RV_01.191.14.1{16}  triH sapta mayUryaH sapta svasAro agruvaH
RV_01.191.14.2{16}  tAste viShaM vi jabhrira udakaM kumbhinIriva
RV_01.191.15.1{16}  iyattakaH kuShumbhakastakaM bhinadmyashmanA
RV_01.191.15.2{16}  tato viShaM pra vAvR^ite parAcIranu saMvataH
RV_01.191.16.1{16}  kuShumbhakastadabravId gireH pravartamAnakaH
RV_01.191.16.2{16}  vR^ishcikasyArasaM viShamarasaM vR^ishcika te viSham
