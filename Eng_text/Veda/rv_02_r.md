RGVEDA 2


% EXCERPTS FROM README:

% The edition used was that of Aufrecht, 1877. Apparently the edition was 
% compiled by H.S. Ananthanarayana and W. P. Lehman. 
% It is a "research-only" text. 
% Reputedly, it was verified against Grassmann, 1876-77.


THE MODIFIED VERSE NUMBERING:

two digits for Mandala.
three digits for Sukta.
two digits for verse.
one digit for line.
{two digits for varga}

e.g.: 01.001.01.1{01}


⁄ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒø
≥ THIS TEXT FILE IS FOR REFERENCE PURPOSES ONLY!	≥
≥ COPYRIGHT AND TERMS OF USAGE AS FOR SOURCE FILE.	≥
≥							≥
≥ Text converted to Ronald E. Emmerick's encoding for   ≥
≥ WordPerfect 5.1 DOS and related utility programmes 	≥
≥ BHELA, CARAKA etc. (DOS versions): 			≥
≥ 							≥
≥ description             character  =	ASCII		≥
≥  							≥
≥ long a                  A             195		≥
≥ long A                  ˘             249		≥
≥ long i                  I             197		≥
≥ long I                  ˝             253		≥
≥ long u                  U             198		≥
≥ long U                  Ù             244		≥
≥ vocalic r               R^i             173		≥
≥ vocalic R               „             227		≥
≥ long vocalic r          Ã             204		≥
≥ vocalic l                             202		≥
≥ long vocalic l          À             203		≥
≥ velar n                 «             199		≥
≥ velar N                 ß             167		≥
≥ palatal n               §             164		≥
≥ palatal N               •             165		≥
≥ retroflex t             T             194		≥
≥ retroflex T             Ë             232		≥
≥ retroflex d             D             172		≥
≥ retroflex D             ÷             214		≥
≥ retroflex n             N             239		≥
≥ retroflex N             ◊             215		≥
≥ palatal s               sh             211		≥
≥ palatal S               ¡             193		≥
≥ retroflex s             Sh             171		≥
≥ retroflex S             Â             229		≥
≥ anusvara                M             230		≥
≥ capital anusvara        ı             245		≥
≥ visarga                 H             247		≥
≥ capital visarga         Í             234		≥
¿ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒŸ

RV_02.001.01.1{17}  tvamagne dyubhistvamAshushukShaNistvamadbhyastvamashmanas pari
RV_02.001.01.2{17}  tvaM vanebhyastvamoShadhIbhyastvaM nR^iNAM nR^ipate jAyase shuciH
RV_02.001.02.1{17}  tavAgne hotraM tava potraM R^itviyaM tava neShTraM tvamagnid R^itAyataH
RV_02.001.02.2{17}  tava prashAstraM tvamadhvarIyasi brahmA cAsi gR^ihapatishca no dame
RV_02.001.03.1{17}  tvamagna indro vR^iShabhaH satAmasi tvaM viShNururugAyo namasyaH
RV_02.001.03.2{17}  tvaM brahmA rayivid brahmaNas pate tvaM vidhartaHsacase purandhyA
RV_02.001.04.1{17}  tvamagne rAjA varuNo dhR^itavratastvaM mitro bhavasi dasma IDyaH
RV_02.001.04.2{17}  tvamaryamA satpatiryasya sambhujaM tvamaMsho vidathe deva bhAjayuH
RV_02.001.05.1{17}  tvamagne tvaShTA vidhate suvIryaM tava gnAvo mitramahaH sajAtyam
RV_02.001.05.2{17}  tvamAshuhemA rariShe svashvyaM tvaM narAM shardho asi purUvasuH
RV_02.001.06.1{18}  tvamagne rudro asuro maho divastvaM shardho mArutaM pR^ikSha IshiShe
RV_02.001.06.2{18}  tvaM vAtairaruNairyAsi shaMgayastvaM pUShA vidhataH pAsi nu tmanA
RV_02.001.07.1{18}  tvamagne draviNodA araMkR^ite tvaM devaH savitA ratnadhAasi
RV_02.001.07.2{18}  tvaM bhago nR^ipate vasva IshiShe tvaM pAyurdame yaste'vidhat
RV_02.001.08.1{18}  tvamagne dama A vishpatiM vishastvAM rAjAnaM suvidatraM R^iJNjate
RV_02.001.08.2{18}  tvaM vishvAni svanIka patyase tvaM sahasrANi shatA dasha prati
RV_02.001.09.1{18}  tvAmagne pitaramiShTibhirnarastvAM bhrAtrAya shamyA tanUrucam
RV_02.001.09.2{18}  tvaM putro bhavasi yaste.avidhat tvaM sakhA sushevaH pAsyAdhR^iShaH
RV_02.001.10.1{18}  tvamagna R^ibhurAke namasyastvaM vAjasya kShumato rAya IshiShe
RV_02.001.10.2{18}  tvaM vi bhAsyanu dakShi dAvane tvaM vishikShurasiyaj~namAtaniH
RV_02.001.11.1{19}  tvamagne aditirdeva dAshuShe tvaM hotrA bhAratI vardhasegirA
RV_02.001.11.2{19}  tvami A ShatahimAsi dakShase tvaM vR^itrahA vasupate sarasvatI
RV_02.001.12.1{19}  tvamagne subhR^ita uttamaM vayastava spArhe varNa A sandR^ishi shriyaH
RV_02.001.12.2{19}  tvaM vAjaH prataraNo bR^ihannasi tvaM rayirbahulo vishvatas pR^ithuH
RV_02.001.13.1{19}  tvAmagna AdityAsa AsyaM tvAM jihvAM shucayashcakrirekave
RV_02.001.13.2{19}  tvAM rAtiShAco adhvareShu sashcire tve devA haviradantyAhutam
RV_02.001.14.1{19}  tve agne vishve anR^itAso adruha AsA devA haviradantyAhutam
RV_02.001.14.2{19}  tvayA martAsaH svadanta AsutiM tvaM garbho vIrudhAM jaj~niShe shuciH
RV_02.001.15.1{19}  tvaM tAn saM ca prati cAsi majmanAgne sujAta pra ca devaricyase
RV_02.001.15.2{19}  pR^ikSho yadatra mahinA vi te bhuvadanu dyAvApR^ithivI rodasI ubhe
RV_02.001.16.1{19}  ye stotR^ibhyo goagrAmashvapeshasamagne rAtimupasR^ijanti sUrayaH
RV_02.001.16.2{19}  asmAJNca tAMshca pra hi neShi vasya A bR^ihad vadema vidathe suvIrAH 

RV_02.002.01.1{20}  yaj~nena vardhata jAtavedasamagniM yajadhvaM haviShA tanA girA
RV_02.002.01.2{20}  samidhAnaM suprayasaM svarNaraM dyukShaM hotAraMvR^ijaneShu dhUrShadam
RV_02.002.02.1{20}  abhi tvA naktIruShaso vavAshire.agne vatsaM na svasareShudhenavaH
RV_02.002.02.2{20}  diva ivedaratirmAnuShA yugA kShapo bhAsi puruvAra saMyataH
RV_02.002.03.1{20}  taM devA budhne rajasaH sudaMsasaM divaspR^ithivyoraratiMnyerire
RV_02.002.03.2{20}  rathamiva vedyaM shukrashociShamagniM mitraM nakShitiShu prashaMsyam
RV_02.002.04.1{20}  tamukShamANaM rajasi sva A dame candramiva surucaM hvAra A dadhuH
RV_02.002.04.2{20}  pR^ishnyAH pataraM citayantamakShabhiH pAtho na pAyuM janasI ubhe anu
RV_02.002.05.1{20}  sa hotA vishvaM pari bhUtvadhvaraM tamu havyairmanuSha R^iJNjate girA
RV_02.002.05.2{20}  hirishipro vR^idhasAnAsu jarbhurad dyaurna stR^ibhishcitayad rodasI anu
RV_02.002.06.1{21}  sa no revat samidhAnaH svastaye sandadasvAn rayimasmAsu dIdihi
RV_02.002.06.2{21}  A naH kR^iNuShva suvitAya rodasI agne havyA manuShodeva vItaye
RV_02.002.07.1{21}  dA no agne bR^ihato dAH sahasriNo duro na vAjaM shrutyA apA vR^idhi
RV_02.002.07.2{21}  prAcI dyAvApR^ithivI brahmaNA kR^idhi svarNa shukramuShaso vi didyutaH
RV_02.002.08.1{21}  sa idhAna uShaso rAmyA anu svarNa dIdedaruSheNa bhAnunA
RV_02.002.08.2{21}  hotrAbhiragnirmanuShaH svadhvaro rAjA vishAmatithishcArurAyave
RV_02.002.09.1{21}  evA no agne amR^iteShu pUrvya dhISh pIpAya bR^ihaddiveShu mAnuShA
RV_02.002.09.2{21}  duhAnA dhenurvR^ijaneShu kArave tmanA shatinaM pururUpamiShaNi
RV_02.002.10.1{21}  vayamagne arvatA vA suvIryaM brahmaNA vA citayemA janAnati
RV_02.002.10.2{21}  asmAkaM dyumnamadhi paJNca kR^iShTiShUccA svarNashushucIta duShTaram
RV_02.002.11.1{21}  sa no bodhi sahasya prashaMsyo yasmin sujAtA iShayanta sUrayaH
RV_02.002.11.2{21}  yamagne yaj~namupayanti vAjino nitye toke dIdivAMsaM sve dame
RV_02.002.12.1{21}  ubhayAso jAtavedaH syAma te stotAro agne sUrayashca sharmaNi
RV_02.002.12.2{21}  vasvo rAyaH purushcandrasya bhUyasaH prajAvataH svapatyasya shagdhi naH
RV_02.002.13.1{21}  ye stotR^ibhyo ... 

RV_02.003.01.1{22}  samiddho agnirnihitaH pR^ithivyAM pratyaM vishvAni bhuvanAnyasthAt
RV_02.003.01.2{22}  hotA pAvakaH pradivaH sumedhA devo devAn yajatvagnirarhan
RV_02.003.02.1{22}  narAshaMsaH prati dhAmAnyaJNjan tisro divaH prati mahnA svarciH
RV_02.003.02.2{22}  ghR^itapruShA manasA havyamundan mUrdhan yaj~nasya samanaktu devAn
RV_02.003.03.1{22}  I ito agne manasA no arhan devAn yakShi mAnuShAt pUrvo adya
RV_02.003.03.2{22}  sa A vaha marutAM shardho acyutamindraM naro barhiShadaM yajadhvam
RV_02.003.04.1{22}  deva barhirvardhamAnaM suvIraM stIrNaM rAye subharaM vedyasyAm
RV_02.003.04.2{22}  ghR^itenAktaM vasavaH sIdatedaM vishve devA AdityA yaj~niyAsaH
RV_02.003.05.1{22}  vi shrayantAmurviyA hUyamAnA dvAro devIH suprAyaNA namobhiH
RV_02.003.05.2{22}  vyacasvatIrvi prathantAmajuryA varNaM punAnAyashasaM suvIram
RV_02.003.06.1{23}  sAdhvapAMsi sanatA na ukShite uShAsAnaktA vayyeva raNvite
RV_02.003.06.2{23}  tantuM tataM saMvayantI samIcI yaj~nasya peshaH sudughe payasvatI
RV_02.003.07.1{23}  daivyA hotArA prathamA viduShTara R^iju yakShataH saM R^icAvapuShTarA
RV_02.003.07.2{23}  devAn yajantAv R^ituthA samaJNjato nAbhA pR^ithivyA adhi sAnuShu triShu
RV_02.003.08.1{23}  sarasvatI sAdhayantI dhiyaM na i A devI bhAratI vishvatUrtiH
RV_02.003.08.2{23}  tisro devIH svadhayA barhiredamachidraM pAntusharaNaM niShadya
RV_02.003.09.1{23}  pishaN^garUpaH subharo vayodhAH shruShTI vIro jAyate devakAmaH
RV_02.003.09.2{23}  prajAM tvaShTA vi Shyatu nAbhimasme athA devAnAmapyetu pAthaH
RV_02.003.10.1{23}  vanaspatiravasR^ijannupa sthAdagnirhaviH sUdayAti pra dhIbhiH
RV_02.003.10.2{23}  tridhA samaktaM nayatu prajAnan devebhyo daivyaH shamitopa havyam
RV_02.003.11.1{23}  ghR^itaM mimikShe ghR^itamasya yonirghR^ite shrito ghR^itaM vasya dhAma
RV_02.003.11.2{23}  anuShvadhamA vaha mAdayasva svAhAkR^itaM vR^iShabha vakShi havyam 

RV_02.004.01.1{24}  huve vaH sudyotmAnaM suvR^iktiM vishAmagnimatithiM suprayasam
RV_02.004.01.2{24}  mitra iva yo didhiShAyyo bhUd deva Adeve jane jAtavedAH
RV_02.004.02.1{24}  imaM vidhanto apAM sadhasthe dvitAdadhurbhR^igavo vikShvAyoH
RV_02.004.02.2{24}  eSha vishvAnyabhyastu bhUmA devAnAmagniraratirjIrAshvaH
RV_02.004.03.1{24}  agniM devAso mAnuShIShu vikShu priyaM dhuH kSheShyanto namitram
RV_02.004.03.2{24}  sa dIdayadushatIrUrmyA A dakShAyyo yo dAsvate dama A
RV_02.004.04.1{24}  asya raNvA svasyeva puShTiH sandR^iShTirasya hiyAnasya dakShoH
RV_02.004.04.2{24}  vi yo bharibhradoShadhIShu jihvAmatyo na rathyo dodhavIti vArAn
RV_02.004.05.1{24}  A yan me abhvaM vanadaH panantoshigbhyo nAmimIta varNam
RV_02.004.05.2{24}  sa citreNa cikite raMsu bhAsA jujurvAn yo muhurA yuvA bhUt
RV_02.004.06.1{25}  A yo vanA tAtR^iShANo na bhAti vArNa pathA rathyevasvAnIt
RV_02.004.06.2{25}  kR^iShNAdhvA tapU raNvashciketa dyauriva smayamAno nabhobhiH
RV_02.004.07.1{25}  sa yo vyasthAdabhi dakShadurvIM pashurnaiti svayuragopAH
RV_02.004.07.2{25}  agniH shociShmAnatasAnyuShNan kR^iShNavyathirasvadayan na bhUma
RV_02.004.08.1{25}  nU te pUrvasyAvaso adhItau tR^itIye vidathe manma shaMsi
RV_02.004.08.2{25}  asme agne saMyadvIraM bR^ihantaM kShumantaM vAjaM svapatyaMrayiM dAH
RV_02.004.09.1{25}  tvayA yathA gR^itsamadAso agne guhA vanvanta uparAnabhi ShyuH
RV_02.004.09.2{25}  suvIrAso abhimAtiShAhaH smat sUribhyo gR^iNate tad vayo dhAH 

RV_02.005.01.1{26}  hotAjaniShTa cetanaH pitA pitR^ibhya Utaye
RV_02.005.01.2{26}  prayakSha§ jenyaM vasu shakema vAjino yamam
RV_02.005.02.1{26}  A yasmin sapta rashmayastatA yaj~nasya netari
RV_02.005.02.2{26}  manuShvad daivyamaShTamaM potA vishvaM tadinvati
RV_02.005.03.1{26}  dadhanve vA yadImanu vocad brahmANi veru tat
RV_02.005.03.2{26}  pari vishvAni kAvyA nemishcakramivAbhavat
RV_02.005.04.1{26}  sAkaM hi shucinA shuciH prashAstA kratunAjani
RV_02.005.04.2{26}  vidvAnasya vratA dhruvA vayA ivAnu rohate
RV_02.005.05.1{26}  tA asya varNamAyuvo neShTuH sacanta dhenavaH
RV_02.005.05.2{26}  kuvit tisR^ibhya A varaM svasAro yA idaM yayuH
RV_02.005.06.1{26}  yadI mAturupa svasA ghR^itaM bharantyasthita
RV_02.005.06.2{26}  tAsAmadhvaryurAgatau yavo vR^iShTIva modate
RV_02.005.07.1{26}  svaH svAya dhAyase kR^iNutAM R^itvig R^itvijam
RV_02.005.07.2{26}  stomaM yaj~naM cAdaraM vanemA rarimA vayam
RV_02.005.08.1{26}  yatha vidvAnaraM karad vishvebhyo yajatebhyaH ayamagne tve api yaM yaj~naM cakR^imA vayam 

RV_02.006.01.1{27}  imAM me agne samidhamimAmupasadaM vaneH
RV_02.006.01.2{27}  imA u Shu shrudhI giraH
RV_02.006.02.1{27}  ayA te agne vidhemorjo napAdashvamiShTe
RV_02.006.02.2{27}  enA sUktena sujAta
RV_02.006.03.1{27}  taM tvA gIrbhirgirvaNasaM draviNasyuM draviNodaH
RV_02.006.03.2{27}  saparyema saparyavaH
RV_02.006.04.1{27}  sa bodhi sUrirmaghavA vasupate vasudAvan
RV_02.006.04.2{27}  yuyodhyasmad dveShAMsi
RV_02.006.05.1{27}  sa no vR^iShtiM divas pari sa no vAjamanarvANam
RV_02.006.05.2{27}  sa naH sahasriNIriShaH
RV_02.006.06.1{27}  I AnAyAvasyave yaviShTha dUta no girA
RV_02.006.06.2{27}  yajiShTha hotarA gahi
RV_02.006.07.1{27}  antarhyagna Iyase vidvAn janmobhayA kave
RV_02.006.07.2{27}  dUto janyevamitryaH
RV_02.006.08.1{27}  sa vidvAnA ca piprayo yakShi cikitva AnuShak
RV_02.006.08.2{27}  A cAsmin satsi barhiShi 

RV_02.007.01.1{28}  shreShThaM yaviShTha bhAratAgne dyumantamA bhara
RV_02.007.01.2{28}  vaso puruspR^ihaM rayim
RV_02.007.02.1{28}  mA no arAtirIshata devasya martyasya ca
RV_02.007.02.2{28}  parShi tasyA utadviShaH
RV_02.007.03.1{28}  vishvA uta tvayA vayaM dhArA udanyA iva
RV_02.007.03.2{28}  ati gAhemahi dviShaH
RV_02.007.04.1{28}  shuciH pAvaka vandyo.agne bR^ihad vi rocase
RV_02.007.04.2{28}  tvaM ghR^itebhirAhutaH
RV_02.007.05.1{28}  tvaM no asi bhAratAgne vashAbhirukShabhiH
RV_02.007.05.2{28}  aShTApadIbhirAhutaH
RV_02.007.06.1{28}  drvannaH sarpirAsutiH pratno hotA vareNyaH
RV_02.007.06.2{28}  sahasas putro adbhutaH 

RV_02.008.01.1{29}  vAjayanniva nU rathAn yogAnagnerupa stuhi
RV_02.008.01.2{29}  yashastamasya mI huShaH
RV_02.008.02.1{29}  yaH sunItho dadAshuShe.ajuryo jarayannarim
RV_02.008.02.2{29}  cArupratIkaAhutaH
RV_02.008.03.1{29}  ya u shriyA dameShvA doShoShasi prashasyate
RV_02.008.03.2{29}  yasya vrataM na mIyate
RV_02.008.04.1{29}  A yaH svarNa bhAnunA citro vibhAtyarciShA
RV_02.008.04.2{29}  aJNjAnoajarairabhi
RV_02.008.05.1{29}  atrimanu svarAjyamagnimukthAni vAvR^idhuH
RV_02.008.05.2{29}  vishvA adhi shriyo dadhe
RV_02.008.06.1{29}  agnerindrasya somasya devAnAmUtibhirvayam
RV_02.008.06.2{29}  ariShyantaHsacemahyabhi ShyAma pR^itanyataH 

RV_02.009.01.1{01}  ni hotA hotR^iShadane vidAnastveSho dIdivAnasadat sudakShaH
RV_02.009.01.2{01}  adabdhavratapramatirvasiShThaH sahasrambharaH shucijihvo agniH
RV_02.009.02.1{01}  tvaM dUtastvamu naH paraspAstvaM vasya A vR^iShabha praNetA
RV_02.009.02.2{01}  agne tokasya nastane tanUnAmaprayuchan dIdyad bodhi gopAH
RV_02.009.03.1{01}  vidhema te parame janmannagne vidhema stomairavare sadhasthe
RV_02.009.03.2{01}  yasmAd yonerudArithA yaje taM pra tve havIMShi juhuresamiddhe
RV_02.009.04.1{01}  agne yajasva haviShA yajIyAJNchruShTI deShNamabhi gR^iNIhi rAdhaH
RV_02.009.04.2{01}  tvaM hyasi rayipatI rayINAM tvaM shukrasya vacaso manotA
RV_02.009.05.1{01}  ubhayaM te na kShIyate vasavyaM dive-dive jAyamAnasya dasma
RV_02.009.05.2{01}  kR^idhi kShumantaM jaritAramagne kR^idhi patiM svapatyasya rAyaH
RV_02.009.06.1{01}  sainAnIkena suvidatro asme yaShTA devAnAyajiShThaH svasti
RV_02.009.06.2{01}  adabdho gopA uta naH paraspA agne dyumaduta revad didIhi 

RV_02.010.01.1{02}  johUtro agniH prathamaH piteve as pade manuShA yat samiddhaH
RV_02.010.01.2{02}  shriyaM vasAno amR^ito vicetA marmR^ijenyaH shravasyaHsa vAjI
RV_02.010.02.1{02}  shrUyA agnishcitrabhAnurhavaM me vishvAbhirgIrbhiramR^ito vicetAH
RV_02.010.02.2{02}  shyAvA rathaM vahato rohitA votAruShAha cakre vibhR^itraH
RV_02.010.03.1{02}  uttAnAyAmajanayan suShUtaM bhuvadagniH purupeshAsu garbhaH
RV_02.010.03.2{02}  shiriNAyAM cidaktunA mahobhiraparIvR^ito vasati pracetAH
RV_02.010.04.1{02}  jigharmyagniM haviShA ghR^itena pratikShiyantaM bhuvanAni vishvA
RV_02.010.04.2{02}  pR^ithuM tirashcA vayasA bR^ihantaM vyaciShThamannai rabhasaM dR^ishAnam
RV_02.010.05.1{02}  A vishvataH pratyaJNcaM jigharmyarakShasA manasA tajjuSheta
RV_02.010.05.2{02}  maryashrIH spR^ihayadvarNo agnirnAbhimR^ishe tanvA jarbhurANaH
RV_02.010.06.1{02}  j~neyA bhAgaM sahasAno vareNa tvAdUtAso manuvad vadema
RV_02.010.06.2{02}  anUnamagniM juhvA vacasyA madhupR^icaM dhanasAjohavImi 

RV_02.011.01.1{03}  shrudhI havamindra mA rishaNyaH syAma te dAvane vasUnAm
RV_02.011.01.2{03}  imA hi tvAmUrjo vardhayanti vasUyavaH sindhavo na kSharantaH
RV_02.011.02.1{03}  sR^ijo mahIrindra yA apinvaH pariShThitA ahinA shUra pUrvIH
RV_02.011.02.2{03}  amartyaM cid dAsaM manyamAnamavAbhinadukthairvAvR^idhAnaH
RV_02.011.03.1{03}  uktheShvin nu shUra yeShu cAkan stomeShvindra rudriyeShu ca
RV_02.011.03.2{03}  tubhyedetA yAsu mandasAnaH pra vAyave sisrate na shubhrAH
RV_02.011.04.1{03}  shubhraM nu te shuShmaM vardhayantaH shubhraM vajraM bAhvordadhAnAH
RV_02.011.04.2{03}  shubhrastvamindra vAvR^idhAno asme dAsIrvishaH sUryeNa sahyAH
RV_02.011.05.1{03}  guhA hitaM guhyaM gU hamapsvapIvR^itaM mAyinaM kShiyantam
RV_02.011.05.2{03}  uto apo dyAM tastabhvAMsamahannahiM shUra vIryeNa
RV_02.011.06.1{04}  stavA nu ta indra pUrvyA mahAnyuta stavAma nUtanA kR^itAni
RV_02.011.06.2{04}  stavA vajraM bAhvorushantaM stavA harI sUryasya ketU
RV_02.011.07.1{04}  harI nu ta indra vAjayantA ghR^itashcutaM svAramasvArShTAm
RV_02.011.07.2{04}  vi samanA bhUmiraprathiShTAraMsta parvatashcit sariShyan
RV_02.011.08.1{04}  ni parvataH sAdyaprayuchan saM mAtR^ibhirvAvashAno akrAn
RV_02.011.08.2{04}  dUre pAre vANIM vardhayanta indreShitAM dhamaniM paprathan ni
RV_02.011.09.1{04}  indro mahAM sindhumAshayAnaM mAyAvinaM vR^itramasphuran niH
RV_02.011.09.2{04}  arejetAM rodasI bhiyAne kanikradato vR^iShNo asya vajrAt
RV_02.011.10.1{04}  aroravId vR^iShNo asya vajro.amAnuShaM yan mAnuSho nijUrvAt
RV_02.011.10.2{04}  ni mAyino dAnavasya mAyA apAdayat papivAn sutasya
RV_02.011.11.1{05}  pibA-pibedindra shUra somaM mandantu tvA mandinaH sutAsaH
RV_02.011.11.2{05}  pR^iNantaste kukShI vardhayantvitthA sutaH paura indramAva
RV_02.011.12.1{05}  tve indrApyabhUma viprA dhiyaM vanema R^itayA sapantaH
RV_02.011.12.2{05}  avasyavo dhImahi prashastiM sadyaste rAyo dAvane syAma
RV_02.011.13.1{05}  syAma te ta indra ye ta UtI avasyava UrjaM vardhayantaH
RV_02.011.13.2{05}  shuShmintamaM yaM cAkanAma devAsme rayiM rAsi vIravantam
RV_02.011.14.1{05}  rAsi kShayaM rAsi mitramasme rAsi shardha indra mArutaMnaH
RV_02.011.14.2{05}  sajoShaso ye ca mandasAnAH pra vAyavaH pAntyagraNItim
RV_02.011.15.1{05}  vyantvin nu yeShu mandasAnastR^ipat somaM pAhi drahyadindra
RV_02.011.15.2{05}  asmAn su pR^itsvA tarutrAvardhayo dyAM bR^ihadbhirarkaiH
RV_02.011.16.1{06}  bR^ihanta in nu ye te tarutrokthebhirvA sumnamAvivAsAn
RV_02.011.16.2{06}  stR^iNAnAso barhiH pastyAvat tvotA idindra vAjamagman
RV_02.011.17.1{06}  ugreShvin nu shUra mandasAnastrikadrukeShu pAhi somamindra
RV_02.011.17.2{06}  pradodhuvacchmashruShu prINAno yAhi haribhyAM sutasyapItim
RV_02.011.18.1{06}  dhiShvA shavaH shUra yena vR^itramavAbhinad dAnumaurNavAbham
RV_02.011.18.2{06}  apAvR^iNorjyotirAryAya ni savyataH sAdi dasyurindra
RV_02.011.19.1{06}  sanema ye ta Utibhistaranto vishvA spR^idha AryeNa dasyUn
RV_02.011.19.2{06}  asmabhyaM tat tvAShTraM vishvarUpamarandhayaH sAkhyasya tritAya
RV_02.011.20.1{06}  asya suvAnasya mandinastritasya nyarbudaM vAvR^idhAno astaH
RV_02.011.20.2{06}  avartayat sUryo na cakraM bhinad valamindro aN^girasvAn
RV_02.011.21.1{06}  nUnaM sA te prati varaM jaritre duhIyadindra dakShiNA maghonI
RV_02.011.21.2{06}  shikShA stotR^ibhyo mAti dhag bhago no bR^ihad vadema v. s. 

RV_02.012.01.1{07}  yo jAta eva prathamo manasvAn devo devAn kratunA paryabhUShat
RV_02.012.01.2{07}  yasya shuShmAd rodasI abhyasetAM nR^imNasya mahnA sa janAsa indraH
RV_02.012.02.1{07}  yaH pR^ithivIM vyathamAnAmadR^iMhad yaH parvatAn prakupitAnaramNAt
RV_02.012.02.2{07}  yo antarikShaM vimame varIyo yo dyAmastabhnAt sa janAsa indraH
RV_02.012.03.1{07}  yo hatvAhimariNAt sapta sindhUn yo gA udAjadapadhA valasya
RV_02.012.03.2{07}  yo ashmanorantaragniM jajAna saMvR^ik samatsu s. j. i.
RV_02.012.04.1{07}  yenemA vishvA cyavanA kR^itAni yo dAsaM varNamadharaMguhAkaH
RV_02.012.04.2{07}  shvaghnIva yo jigIvAn lakShamAdadaryaH puShTAni s. j. i.
RV_02.012.05.1{07}  yaM smA pR^ichanti kuha seti ghoramutemAhurnaiSho astItyenam
RV_02.012.05.2{07}  so aryaH puShtIrvija ivA minAti shradasmai dhattas. j. i.
RV_02.012.06.1{08}  yo radhrasya coditA yaH kR^ishasya yo brahmaNo nAdhamAnasyakIreH
RV_02.012.06.2{08}  yuktagrAvNo yo.avitA sushipraH sutasomasya s. j. i.
RV_02.012.07.1{08}  yasyAshvAsaH pradishi yasya gAvo yasya grAmA yasya vishve rathAsaH
RV_02.012.07.2{08}  yaH sUryaM ya uShasaM jajAna yo apAM netA s. j. i.
RV_02.012.08.1{08}  yaM krandasI saMyatI vihvayete pare.avara ubhayA amitrAH
RV_02.012.08.2{08}  samAnaM cid rathamAtasthivAMsA nAnA havete s. j. i.
RV_02.012.09.1{08}  yasmAn na R^ite vijayante janAso yaM yudhyamAnA avase havante
RV_02.012.09.2{08}  yo vishvasya pratimAnaM babhUva yo acyutacyut s. j. i.
RV_02.012.10.1{08}  yaH shashvato mahyeno dadhAnAnamanyamAnAJNcharvA jaghAna
RV_02.012.10.2{08}  yaH shardhate nAnudadAti shR^idhyAM yo dasyorhantAs. j. i.
RV_02.012.11.1{09}  yaH shambaraM parvateShu kShiyantaM catvAriMshyAM sharadyanvavindat
RV_02.012.11.2{09}  ojAyamAnaM yo ahiM jaghAna dAnuM shayAnaMs. j. i.
RV_02.012.12.1{09}  yaH saptarashmirvR^iShabhastuviShmAnavAsR^ijat sartave saptasindhUn
RV_02.012.12.2{09}  yo rauhiNamasphurad vajrabAhurdyAmArohantaMs. j. i.
RV_02.012.13.1{09}  dyAvA cidasmai pR^ithivI namete shuShmAccidasya parvatA bhayante
RV_02.012.13.2{09}  yaH somapA nicito vajrabAhuryo vajrahastaH s. j. i.
RV_02.012.14.1{09}  yaH sunvantamavati yaH pacantaM yaH shaMsantaM yaH shashamAnamUtI
RV_02.012.14.2{09}  yasya brahma vardhanaM yasya somo yasyedaM rAdhaH s. j. i.
RV_02.012.15.1{09}  yaH sunvate pacate dudhra A cid vAjaM dardarShi sa kilAsi satyaH
RV_02.012.15.2{09}  vayaM ta indra vishvaha priyAsaH suvIrAso vidathamA vadema 

RV_02.013.01.1{10}  R^iturjanitrI tasyA apas pari makShU jAta Avishad yAsu vardhate
RV_02.013.01.2{10}  tadAhanA abhavat pipyuShI payo.aMshoH pIyUShaM prathamaM tadukthyam
RV_02.013.02.1{10}  sadhrImA yanti pari bibhratIH payo vishvapsnyAya pra bharanta bhojanam
RV_02.013.02.2{10}  samAno adhvA pravatAmanuShyade yastAkR^iNoH prathamaM sAsyukthyaH
RV_02.013.03.1{10}  anveko vadati yad dadAti tad rUpA minan tadapA eka Iyate
RV_02.013.03.2{10}  vishvA ekasya vinudastitikShate yastAkR^i...
RV_02.013.04.1{10}  prajAbhyaH puShTiM vibhajanta Asate rayimiva pR^iShThaM prabhavantamAyate
RV_02.013.04.2{10}  asinvan daMShTraiH pituratti bhojanaM yastAkR^i...
RV_02.013.05.1{10}  adhAkR^iNoH pR^ithivIM sandR^ishe dive yo dhautInAmahihannAriNak pathaH
RV_02.013.05.2{10}  taM tvA stomebhirudabhirna vAjinaM devaM devA ajanan sAsyukthyaH
RV_02.013.06.1{11}  yo bhojanaM ca dayase ca vardhanamArdrAdA shuShkaM madhumad dudohitha
RV_02.013.06.2{11}  sa shevadhiM ni dadhiShe vivasvati vishvasyaika IshiShe sAsyu.
RV_02.013.07.1{11}  yaH puShpiNIshca prasvashca dharmaNAdhi dAne vyavanIradhArayaH
RV_02.013.07.2{11}  yashcAsamA ajano didyuto diva ururUrvAnabhitaH s. u.
RV_02.013.08.1{11}  yo nArmaraM sahavasuM nihantave pR^ikShAya ca dAsaveshAya cAvahaH
RV_02.013.08.2{11}  UrjayantyA apariviShTamAsyamutaivAdya purukR^its. u.
RV_02.013.09.1{11}  shataM vA yasya dasha sAkamAdya ekasya shruShTau yad dhacodamAvitha
RV_02.013.09.2{11}  arajjau dasyUn samunab dabhItaye suprAvyoabhavaH s. u.
RV_02.013.10.1{11}  vishvedanu rodhanA asya pauMsyaM dadurasmai dadhire kR^itnave dhanam
RV_02.013.10.2{11}  Sha  astabhnA viShTiraH paJNca sandR^ishaH pariparo abhavaH s. u.
RV_02.013.11.1{12}  supravAcanaM tava vIra vIryaM yadekena kratunA vindase vasu
RV_02.013.11.2{12}  jAtUShThirasya pra vayaH sahasvato yA cakartha sendra vishvAsyukthyaH
RV_02.013.12.1{12}  aramayaH sarapasastarAya kaM turvItaye ca vayyAya ca srutim
RV_02.013.12.2{12}  nIcA santamudanayaH parAvR^ijaM prAndhaM shroNaM shravayan s. u.
RV_02.013.13.1{12}  asmabhyaM tad vaso dAnAya rAdhaH samarthayasva bahu te vasavyam
RV_02.013.13.2{12}  indra yaccitraM shravasyA anu dyUn bR^ihad vadema v. s. 

RV_02.014.01.1{13}  adhvaryavo bharatendrAya somamAmatrebhiH siJNcatA madyamandhaH
RV_02.014.01.2{13}  kAmI hi vIraH sadamasya pItiM juhota vR^iShNe tadidesha vaShTi
RV_02.014.02.1{13}  adhvaryavo yo apo vavrivAMsaM vR^itraM jaghAnAshanyeva vR^ikSham
RV_02.014.02.2{13}  tasmA etaM bharata tadvashAyaneSha indro arhati pItimasya
RV_02.014.03.1{13}  adhvaryavo yo dR^ibhIkaM jaghAna yo gA udAjadapa hi valaM vaH
RV_02.014.03.2{13}  tasmA etamantarikShe na vAtamindraM somairorNuta jUrna vastraiH
RV_02.014.04.1{13}  adhvaryavo ya uraNaM jaghAna nava cakhvAMsaM navatiM cabAhUn
RV_02.014.04.2{13}  yo arbudamava nIcA babAdhe tamindraM somasyabhR^ithe hinota
RV_02.014.05.1{13}  adhvaryavo yaH svashnaM jaghAna yaH shuShNamashuShaM yo vyaMsam
RV_02.014.05.2{13}  yaH pipruM namuciM yo rudhikrAM tasmA indrAyAndhaso juhota
RV_02.014.06.1{13}  adhvaryavo yaH shataM shambarasya puro bibhedAshmaneva pUrvIH
RV_02.014.06.2{13}  yo varcinaH shatamindraH sahasramapAvapad bharatAsomamasmai
RV_02.014.07.1{14}  adhvaryavo yaH shatamA sahasraM bhUmyA upasthe.avapajjaghanvAn
RV_02.014.07.2{14}  kutsasyAyoratithigvasya vIrAn nyAvR^iNag bharatA somamasmai
RV_02.014.08.1{14}  adhvaryavo yan naraH kAmayAdhve shruShTI vahanto nashathA tadindre
RV_02.014.08.2{14}  gabhastipUtaM bharata shrutAyendrAya somaM yajyavo juhota
RV_02.014.09.1{14}  adhvaryavaH kartanA shruShTimasmai vane nipUtaM vana un nayadhvam
RV_02.014.09.2{14}  juShANo hastyamabhi vAvashe va indrAya somaM madiraM juhota
RV_02.014.10.1{14}  adhvaryavaH payasodharyathA goH somebhirIM pR^iNatA bhojamindram
RV_02.014.10.2{14}  vedAhamasya nibhR^itaM ma etad ditsantaM bhUyo yajatashciketa
RV_02.014.11.1{14}  adhvaryavo yo divyasya vasvo yaH pArthivasya kShamyasya rAjA
RV_02.014.11.2{14}  tamUrdaraM na priNatA yavenendraM somebhistadapovo astu
RV_02.014.12.1{14}  asmabhyaM tad ... 

RV_02.015.01.1{15}  pra ghA nvasya mahato mahAni satyA satyasya karaNAni vocam
RV_02.015.01.2{15}  trikadrukeshvapibat sutasyAsya made ahimindro jaghAna
RV_02.015.02.1{15}  avaMshe dyAmastabhAyad bR^ihantamA rodasI apR^iNadantarikSham
RV_02.015.02.2{15}  sa dhArayad pR^ithivIM paprathacca somasya tA mada indrashcakAra
RV_02.015.03.1{15}  sadmeva prAco vi mimAya mAnairvajreNa khAnyatR^iNan nadInAm
RV_02.015.03.2{15}  vR^ithAsR^ijat pathibhirdIrghayAthaiH somasya tA ...
RV_02.015.04.1{15}  sa pravo hÃn parigatyA dabhItervishvamadhAgAyudhamiddhe agnau
RV_02.015.04.2{15}  saM gobhirashvairasR^ijad rathebhiH so...
RV_02.015.05.1{15}  sa IM mahIM dhunimetoraramNAt so asnAtÃnapArayat svasti
RV_02.015.05.2{15}  ta utsnAya rayimabhi pra tasthuH so...
RV_02.015.06.1{16}  sodaJNcaM sindhumariNAn mahitvA vajreNAna uShasaH saM pipeSha
RV_02.015.06.2{16}  ajavaso javinIbhirvivR^ishcan so...
RV_02.015.07.1{16}  sa vidvAnapagohaM kanInAmAvirbhavannudatiShThat parAvR^ik
RV_02.015.07.2{16}  prati shroNa sthAd vyanagacaShTa so...
RV_02.015.08.1{16}  bhinad valamaN^girobhirgR^iNAno vi parvatasya dR^iMhitAnyairat
RV_02.015.08.2{16}  riNag rodhAMsi kR^itrimANyeShAM so...
RV_02.015.09.1{16}  svapnenAbhyupyA cumuriM dhuniM ca jaghantha dasyaM pra dabhItimAvaH
RV_02.015.09.2{16}  rambhI cidatra vivide hiraNyaM so...
RV_02.015.10.1{16}  nUnaM sA te prati ... 

RV_02.016.01.1{17}  pra vaH satAM jyeShThatamAya suShTutimagnAviva samidhAne havirbhare
RV_02.016.01.2{17}  indramajuryaM jarayantamukShitaM sanAd yuvAnamavase havAmahe
RV_02.016.02.1{17}  yasmAdindrAd bR^ihataH kiM caneM R^ite vishvAnyasmin sambhR^itAdhi vIryA
RV_02.016.02.2{17}  jaThare somaM tanvI saho maho haste vajraM bharati shIrShaNi kratum
RV_02.016.03.1{17}  na kShoNIbhyAM paribhve ta indriyaM na samudraiH parvatairindra te rathaH
RV_02.016.03.2{17}  na te vajramanvashnoti kashcana yadAshubhiH patasi yojanA puru
RV_02.016.04.1{17}  vishve hyasmai yajatAya dhR^iShNave kratuM bharanti vR^iShabhAya sashcate
RV_02.016.04.2{17}  vR^iShA yajasva haviShA viduShTaraH pibendra somaM vR^iShabheNa bhAnunA
RV_02.016.05.1{17}  vR^iShNaH koshaH pavate madhva UrmirvR^iShabhAnnAya vR^iShabhAya pAtave
RV_02.016.05.2{17}  vR^iShaNAdhvaryU vR^iShabhAso adrayo vR^iShaNaM somaM vR^iShabhAya suShvati
RV_02.016.06.1{18}  vR^iShA te vajra uta te vR^iShA ratho vR^iShaNA harI vR^iShabhANyAyudhA
RV_02.016.06.2{18}  vR^iShNo madasya vR^iShabha tvamIshiSha indra somasya vR^iShabhasya tR^ipNuhi
RV_02.016.07.1{18}  pra te nAvaM na samane vacasyuvaM brahmaNA yAmi savaneShudAdhR^iShiH
RV_02.016.07.2{18}  kuvin no asya vacaso nibodhiShadindramutsaM na vasunaH sicAmahe
RV_02.016.08.1{18}  purA sambAdhAdabhyA vavR^itsva no dhenurna vatsaM yavasasya pipyuShI
RV_02.016.08.2{18}  sakR^it su te sumatibhiH shatakrato saM patnIbhirna vR^iShaNo nasImahi
RV_02.016.09.1{18}  nUnaM sA ... 

RV_02.017.01.1{19}  tadasmai navyamaN^girasvadarcata shuShmA yadasya pratnathodIrate
RV_02.017.01.2{19}  vishvA yad gotrA sahasA parIvR^itA made somasya dR^iMhitAnyairayat
RV_02.017.02.1{19}  sa bhutu yo ha prathamAya dhAyasa ojo mimAno mahimAnamAtirat
RV_02.017.02.2{19}  shUro yo yutsu tanvaM parivyata shIrShaNi dyAM mahinA pratyamuJNcata
RV_02.017.03.1{19}  adhAkR^iNoH prathamaM vIryaM mahad yadasyAgre brahmaNA shuShmamairayaH
RV_02.017.03.2{19}  ratheShThena haryashvena vicyutAH pra jIrayaH sisrate sadhryak pR^ithak
RV_02.017.04.1{19}  adhA yo vishvA bhuvanAbhi majmaneshAnakR^it pravayA abhyavardhata
RV_02.017.04.2{19}  Ad rodasI jyotiShA vahnirAtanot sIvyan tamAMsi dudhitA samavyayat
RV_02.017.05.1{19}  sa prAcInAn parvatAn dR^iMhadojasAdharAcInamakR^iNodapAmapaH
RV_02.017.05.2{19}  adhArayat pR^ithivIM vishvadhAyasamastabhnAn mAyayA dyAmavasrasaH
RV_02.017.06.1{20}  sAsmA araM bAhubhyAM yaM pitAkR^iNod vishvasmAdA januSho vedasas pari
RV_02.017.06.2{20}  yenA pR^ithivyAM ni kriviM shayadhyai vajreNa hatvyavR^iNak tuviShvaNiH
RV_02.017.07.1{20}  amAjUriva pitroH sacA satI samAnAdA sadasastvAmiye bhagam
RV_02.017.07.2{20}  kR^idhi praketamupa mAsyA bhara daddhi bhAgaM tanvo yena mAmahaH
RV_02.017.08.1{20}  bhojaM tvAmindra vayaM huvema dadiSh TvamindrApAMsi vAjAn
RV_02.017.08.2{20}  aviDDhIndra citrayA na Uti kR^idhi vR^ishannindra vasyaso naH
RV_02.017.09.1{20}  nUnaM sA ... 

RV_02.018.01.1{21}  prAtA ratho navo yoji sasnishcaturyugastrikashaH saptarashmiH
RV_02.018.01.2{21}  dashAritro manuShyaH svarShAH sa iShTibhirmatibhIraMhyo bhUt
RV_02.018.02.1{21}  sAsmA araM prathamaM sa dvitIyamuto tR^itIyaM manuShaH sa hotA
RV_02.018.02.2{21}  anyasyA garbhamanya U jananta so anyebhiH sacate jenyo vR^iShA
RV_02.018.03.1{21}  harI nu kaM ratha indrasya yojamAyai sUktena vacasA navena
RV_02.018.03.2{21}  mo Shu tvAmatra bahavo hi viprA ni rIraman yajamAnAso anye
RV_02.018.04.1{21}  A dvAbhyAM haribhyAmindra yAhyA caturbhirA ShaDbhirhUyamAnaH
RV_02.018.04.2{21}  AShTAbhirdashabhiH somapeyamayaM sutaHsumakha mA mR^idhas kaH
RV_02.018.05.1{21}  A viMshatyA triMshatA yAhyarvAM A catvAriMshatA haribhiryajAnaH
RV_02.018.05.2{21}  A paJNcAshatA surathebhirindrA ShaShTyA saptatyA somapeyam
RV_02.018.06.1{22}  AshItyA navatyA yAhyarvAM A shatena haribhiruhyamAnaH
RV_02.018.06.2{22}  ayaM hi te shunahotreShu soma indra tvAyA pariShikto madAya
RV_02.018.07.1{22}  mama brahmendra yAhyachA vishvA harI dhuri dhiShvA rathasya
RV_02.018.07.2{22}  purutrA hi vihavyo babhUthAsmiJNchUra savane mAdayasva
RV_02.018.08.1{22}  na ma indreNa sakhyaM vi yoShadasmabhyamasya dakShiNA duhIta
RV_02.018.08.2{22}  upa jyeShThe varUthe gabhastau prAye-prAye jigIvAMsaH syAma
RV_02.018.09.1{22}  nUnaM sA ... 

RV_02.019.01.1{23}  apAyyasyAndhaso madAya manIShiNaH suvAnasya prayasaH
RV_02.019.01.2{23}  yasminnindraH pradivi vAvR^idhAna oko dadhe brahmaNyantashca naraH
RV_02.019.02.1{23}  asya mandAno madhvo vajrahasto.ahimindro arNovR^itaM vi vR^ishcat
RV_02.019.02.2{23}  pra yad vayo sa svasarANyachA prayAMsi ca nadInAM cakramanta
RV_02.019.03.1{23}  sa mAhina indro arNo apAM prairayadahihAchA samudram
RV_02.019.03.2{23}  ajanayat sUryaM vidad gA aktunAhnAM vayunAni sAdhat
RV_02.019.04.1{23}  so apratIni manave purUNIndro dAshad dAshuShe hanti vR^itram
RV_02.019.04.2{23}  sadyo yo nR^ibhyo atasAyyo bhUt paspR^idhAnebhyaH sUryasya sAtau
RV_02.019.05.1{23}  sa sunvata indraH sUryamA devo riNaM martyAya stavAn
RV_02.019.05.2{23}  A yad rayiM guhadavadyamasmai bharadaMshaM naitasho dashasyan
RV_02.019.06.1{24}  sa randhayat sadivaH sArathaye shuShNamashuShaM kuyavaM kutsAya
RV_02.019.06.2{24}  divodAsAya navatiM ca navendraH puro vyairacchambarasya
RV_02.019.07.1{24}  evA ta indrocathamahema shravasyA na tmanA vAjayantaH
RV_02.019.07.2{24}  ashyAma tat sAptamAshuShANA nanamo vadharadevasya pIyoH
RV_02.019.08.1{24}  evA te gR^itsamadAH shUra mamnAvasyavo na vayunAni takShuH
RV_02.019.08.2{24}  brahmaNyanta indra te navIya iShamUrjaM sukShitiM sumnamashyuH
RV_02.019.09.1{24}  nUnaM sA ... 

RV_02.020.01.1{25}  vayaM te vaya indra viddhi Shu NaH pra bharAmahe vAjayurna ratham
RV_02.020.01.2{25}  vipanyavo dIdhyato manIShA sumnamiyakShantastvAvato nÃn
RV_02.020.02.1{25}  tvaM na indra tvAbhirUtI tvAyato abhiShTipAsi janAn
RV_02.020.02.2{25}  tvamino dAshuSho varUtetthAdhIrabhi yo nakShati tvA
RV_02.020.03.1{25}  sa no yuvendro johUtraH sakhA shivo narAmastu pAtA
RV_02.020.03.2{25}  yaH shaMsantaM yaH shashamAnamUtI pacantaM ca stuvantaMca praNeShat
RV_02.020.04.1{25}  tamu stuSha indraM taM gR^iNIShe yasmin purA vAvR^idhuH shAshadushca
RV_02.020.04.2{25}  sa vasvaH kAmaM pIparadiyAno brahmaNyato nUtanasyAyoH
RV_02.020.05.1{25}  so aN^girasAmucathA jujuShvAn brahmA tUtodindro gAtumiShNan
RV_02.020.05.2{25}  muShNannuShasaH sUryeNa stavAnashnasya cicchishnathat pUrvyANi
RV_02.020.06.1{26}  sa ha shruta indro nAma deva Urdhvo bhuvan manuShe dasmatamaH
RV_02.020.06.2{26}  ava priyamarshasAnasya sAhvAJNchiro bharad dAsasya svadhAvAn
RV_02.020.07.1{26}  sa vR^itrahendraH kR^iShNayonIH purandaro dAsIrairayad vi
RV_02.020.07.2{26}  ajanayan manave kShAmapashca satrA shaMsaM yajamAnasya tUtot
RV_02.020.08.1{26}  tasmai tavasyamanu dAyi satrendrAya devebhirarNasAtau
RV_02.020.08.2{26}  prati yadasya vajraM bAhvordhurhatvI dasyUn pura AyasIrni tArIt
RV_02.020.09.1{26}  nUnaM sA ... 

RV_02.021.01.1{27}  vishvajite dhanajite svarjite satrAjite nR^ijita urvarAjite
RV_02.021.01.2{27}  ashvajite gojite abjite bharendrAya somaM yajatAya haryatam
RV_02.021.02.1{27}  abhibhuve.abhibhaN^gAya vanvate.aShA hAya sahamAnAya vedhase
RV_02.021.02.2{27}  tuvigraye vahnaye duShTarItave satrAsAhe nama indrAya vocata
RV_02.021.03.1{27}  satrAsAho janabhakSho janaMsahashcyavano yudhmo anu joShamukShitaH
RV_02.021.03.2{27}  vR^itaMcayaH sahurirvikShvArita indrasya vocaM pra kR^itAni vIryA
RV_02.021.04.1{27}  anAnudo vR^iShabho dodhato vadho gambhIra R^iShvo asamaShTakAvyaH
RV_02.021.04.2{27}  radhracodaH shnathano vI itas pR^ithurindraH suyaj~na uShasaH svarjanat
RV_02.021.05.1{27}  yajNena gAtumapturo vividrire dhiyo hinvAnA ushijo manIShiNaH
RV_02.021.05.2{27}  abhisvarA niShadA gA avasyava indre hinvAnA draviNAnyAshata
RV_02.021.06.1{27}  indra shreShThAni draviNAni dhehi cittiM dakShasya subhagatvaM asme
RV_02.021.06.2{27}  poShaM rayINAmariShTiM tanUnAM svAdmAnaM vAcaH sudinatvamahnAm 

RV_02.022.01.1{28}  trikadrukeShu mahiSho yavAshiraM tuvishuShmastR^ipat somamapibad viShNunA sutaM yathAvashat
RV_02.022.01.2{28}  sa IM mamAda mahi karma kartave mahAmuruM sainaM sashcad devo devaM satyamindraMsatya induH
RV_02.022.02.1{28}  adha tviShImAnabhyojasA kriviM yudhAbhavadA rodasI apR^iNadasya majmanA pra vAvR^idhe
RV_02.022.02.2{28}  adhattAnyaM jaThare premaricyata sainaM ...
RV_02.022.03.1{28}  sAkaM jAtaH kratunA sAkamojasA vavakShitha sAkaM vR^iddho vIryaiH sAsahirmR^idho vicarShaNiH
RV_02.022.03.2{28}  dAtA rAdhaH stuvate kAmyaM vasu sainaM ...
RV_02.022.04.1{28}  tava tyan naryaM nR^ito.apa indra prathamaM pUrvyaM divi pravAcyaM kR^itam | yad devasya shavasA prAriNA asuM riNannapaH
RV_02.022.04.2{28}  bhuvad vishvamabhyAdevamojasA vidAdUrjaM shatakraturvidAdiSham 

RV_02.023.01.1{29}  gaNAnAM tvA gaNapatiM havAmahe kaviM kavInAmupamashravastamam
RV_02.023.01.2{29}  jyeShTharAjaM brahmaNAM brahmaNas pata A naH ShR^iNvannUtibhiH sIda sAdanam
RV_02.023.02.1{29}  devAshcit te asurya pracetaso bR^ihaspate yaj~niyaM bhAgamAnashuH
RV_02.023.02.2{29}  usrA iva sUryo jyotiShA maho vishveShAmijjanitA brahmaNAmasi
RV_02.023.03.1{29}  A vibAdhyA parirApastamAMsi ca jyotiShmantaM rathaM R^itasya tiShThasi
RV_02.023.03.2{29}  bR^ihaspate bhImamamitradambhanaM rakShohaNaMgotrabhidaM svarvidam
RV_02.023.04.1{29}  sunItibhirnayasi trAyase janaM yastubhyaM dAshAn na tamaMho ashnavat
RV_02.023.04.2{29}  brahmadviShastapano manyumIrasi bR^ihaspate mahi tat te mahitvanam
RV_02.023.05.1{29}  na tamaMho na duritaM kutashcana nArAtayastitirurna dvayAvinaH
RV_02.023.05.2{29}  vishvA idasmAd dhvaraso vi bAdhase yaM sugopA rakShasi brahmaNas pate
RV_02.023.06.1{30}  tvaM no gopAH pathikR^id vicakShaNastava vratAya matibhirjarAmahe
RV_02.023.06.2{30}  bR^ihaspate yo no abhi hvaro dadhe svA taM marmartu duchunA harasvatI
RV_02.023.07.1{30}  uta vA yo no marcayAdanAgaso.arAtIvA martaH sAnuko vR^ikaH
RV_02.023.07.2{30}  bR^ihaspate apa taM vartayA pathaH sugaM no asyai devavItaye kR^idhi
RV_02.023.08.1{30}  trAtAraM tvA tanUnAM havAmahe.avaspartaradhivaktAramasmayum
RV_02.023.08.2{30}  bR^ihaspate devanido ni barhaya mA durevA uttaraM sumnamun nashan
RV_02.023.09.1{30}  tvayA vayaM suvR^idhA brahmaNas pate spArhA vasu manuShyA dadImahi
RV_02.023.09.2{30}  yA no dUre ta ito yA arAtayo.abhi santi jambhayA tA anapnasaH
RV_02.023.10.1{30}  tvayA vayamuttamaM dhImahe vayo bR^ihaspate papriNA sasninA yujA
RV_02.023.10.2{30}  mA no duHshaMso abhidipsurIshata pra sushaMsA matibhistAriShImahi
RV_02.023.11.1{31}  anAnudo vR^iShabho jagmirAhavaM niShTaptA shatruM pR^itanAsusAsahiH
RV_02.023.11.2{31}  asi satya R^iNayA brahmaNas pata ugrasya cid damitA vI uharShiNaH
RV_02.023.12.1{31}  adevena manasA yo rishaNyati shAsAmugro manyamAno jighAMsati
RV_02.023.12.2{31}  bR^ihaspate ma praNak tasya no vadho ni karma manyuM durevasya shardhataH
RV_02.023.13.1{31}  bhareShu havyo namasopasadyo gantA vAjeShu sanitA dhanaM dhanam
RV_02.023.13.2{31}  vishvA idaryo abhidipsvo mR^idho bR^ihaspatirvi vavarhA rathAM iva
RV_02.023.14.1{31}  tejiShthayA tapani rakShasastapa ye tvA nide dadhire dR^iShTavIryam
RV_02.023.14.2{31}  Avistat kR^iShva yadasat ta ukthyaM bR^ihaspate vi parirApo ardaya
RV_02.023.15.1{31}  bR^ihaspate ati yadaryo arhAd dyumad vibhAti kratumajjaneShu
RV_02.023.15.2{31}  yad dIdayacchavasa R^itaprajAta tadasmasu draviNaM dhehicitram
RV_02.023.16.1{32}  mA na stenebhyo ye abhi druhas pade nirAmiNo ripavo.anneShu jAgR^idhuH
RV_02.023.16.2{32}  A devAnAmohate vi vrayo hR^idi bR^ihaspate naparaH sAmno viduH
RV_02.023.17.1{32}  vishvebhyo hi tvA bhuvanebhyas pari tvaShTAjanat sAmnaH sAmnaH kaviH
RV_02.023.17.2{32}  sa R^iNacid R^iNayA brahmaNas patirdruho hantA maha R^itasya dhartari
RV_02.023.18.1{32}  tava shriye vyajihIta parvato gavAM gotramudasR^ijo yadaN^giraH
RV_02.023.18.2{32}  indreNa yujA tamasA parIvR^itaM bR^ihaspate nirapAmaubjo arNavam
RV_02.023.19.1{32}  brahmaNas pate tvamasya yantA sUktasya bodhi tanayaM ca jinva
RV_02.023.19.2{32}  vishvaM tad bhadraM yadavanti devA bR^ihad vadema ... 

RV_02.024.01.1{01}  semAmaviDDhi prabhR^itiM ya IshiShe.ayA vidhema navayA mahA girA
RV_02.024.01.2{01}  yathA no mIDhvAn stavate sakhA tava bR^ihaspatesIShadhaH sota no matim
RV_02.024.02.1{01}  yo nantvAnyanaman nyojasotAdardarmanyunA shambarANi vi
RV_02.024.02.2{01}  prAcyAvayadacyutA brahmaNas patirA cAvishad vasumantaM vi parvatam
RV_02.024.03.1{01}  tad devAnAM devatamAya kartvamashrathnan dR^i hAvradanta vI itA
RV_02.024.03.2{01}  ud gA Ajadabhinad brahmaNA valamagUhat tamo vyacakShayat svaH
RV_02.024.04.1{01}  ashmAsyamavataM brahmaNas patirmadhudhAramabhi yamojasAtR^iNat
RV_02.024.04.2{01}  tameva vishve papire svardR^isho bahu sAkaM sisicurutsamudriNam
RV_02.024.05.1{01}  sanA tA kA cid bhuvanA bhavItvA mAdbhiH sharadbhirduro varanta vaH
RV_02.024.05.2{01}  ayatantA carato anyad-anyadid ya cakAra vayunA brahmaNas patiH
RV_02.024.06.1{02}  abhinakShanto abhi ye tamAnashurnidhiM paNInAM paramaMguhA hitam
RV_02.024.06.2{02}  te vidvAMsaH praticakShyAnR^itA punaryata uAyan tadudIyurAvisham
RV_02.024.07.1{02}  R^itAvAnaH praticakShyAnR^itA punarAta A tasthuH kavayo mahas pathaH
RV_02.024.07.2{02}  te bAhubhyAM dhamitamagnimashmani nakiH Sho astyaraNo jahurhi tam
RV_02.024.08.1{02}  R^itajyena kShipreNa brahmaNas patiryatra vaShTi pra tadashnoti dhanvanA
RV_02.024.08.2{02}  tasya sAdhvIriShavo yAbhirasyati nR^icakShaso dR^ishaye karNayonayaH
RV_02.024.09.1{02}  sa saMnayaH sa vinayaH purohitaH sa suShTutaH sa yudhibrahmaNas patiH
RV_02.024.09.2{02}  cAkShmo yad vAjaM bharate matI dhanAdit sUryastapati tapyaturvR^ithA
RV_02.024.10.1{02}  vibhu prabhu prathamaM mehanAvato bR^ihaspateH suvidatrANi rAdhyA
RV_02.024.10.2{02}  imA sAtAni venyasya vAjino yena janA ubhaye bhuJNjate vishaH
RV_02.024.11.1{03}  yo.avare vR^ijane vishvathA vibhurmahAmu raNvaH shavasA vavakShitha
RV_02.024.11.2{03}  sa devo devAn prati paprathe pR^ithu vishvedu tAparibhUrbrahmaNas patiH
RV_02.024.12.1{03}  vishvaM satyaM maghavAnA yuvoridApashcana pra minanti vrataM vAm
RV_02.024.12.2{03}  achendrAbrahmaNaspatI havirno.annaM yujeva vAjinA jigAtam
RV_02.024.13.1{03}  utAshiShThA anu shR^iNvanti vahnayaH sabheyo vipro bharate matI dhanA
RV_02.024.13.2{03}  vI udveShA anu vasha R^iNamAdadiH sa ha vAjI samithe brahmaNas patiH
RV_02.024.14.1{03}  brahmaNas paterabhavad yathAvashaM satyo manyurmahi karmAkariShyataH
RV_02.024.14.2{03}  yo gA udAjat sa dive vi cAbhajan mahIva rItiH shavasAsarat pR^ithak
RV_02.024.15.1{03}  brahmaNas pate suyamasya vishvahA rAyaH syAma rathyo vayasvataH
RV_02.024.15.2{03}  vIreShu vIrAnupa pR^iMdhi nastvaM yadIshAno brahmaNA veShi me havam
RV_02.024.16.1{03}  brahmaNas pate tvamasya ... 
RV_02.025.01.1{04}  indhAno agniM vanavad vanuShyataH kR^itabrahmA shUshuvad rAtahavya it
RV_02.025.01.2{04}  jAtena jAtamati sa pra sarsR^ite yaM-yaM yujaMkR^iNute brahmaNas patiH
RV_02.025.02.1{04}  vIrebhirvIrAn vanavad vanuShyato gobhI rayiM paprathad bodhati tmanA
RV_02.025.02.2{04}  tokaM ca tasya tanayaM ca vardhate yaM-yaM ...
RV_02.025.03.1{04}  sindhurna kShodaH shimIvAn R^ighAyato vR^iSheva vadhrInrabhi vaShTyojasA
RV_02.025.03.2{04}  agneriva prasitirnAha vartave yaM-yaM ..
RV_02.025.04.1{04}  tasmA arShanti divyA asashcataH sa satvabhiH prathamo goShugachati
RV_02.025.04.2{04}  anibhR^iShTataviShirhantyojasA yaM-yaM ...
RV_02.025.05.1{04}  tasmA id vishve dhunayanta sindhavo.achidrA sharma dadhire purUNi
RV_02.025.05.2{04}  devAnAM sumne subhagaH sa edhate yaM-yaM ... 

RV_02.026.01.1{05}  R^ijuricchaMso vanavad vanuShyato devayannidadevayantamabhyasat
RV_02.026.01.2{05}  suprAvIrid vanavat pR^itsu duShTaraM yajvedayajyorvi bhajAti bhojanam
RV_02.026.02.1{05}  yajasva vIra pra vihi manAyato bhadraM manaH kR^iNuShva vR^itratUrye
RV_02.026.02.2{05}  haviSh kR^iNuShva subhago yathAsasi brahmaNas paterava A vR^iNImahe
RV_02.026.03.1{05}  sa ijjanena sa vishA sa janmanA sa putrairvAjaM bharatedhanA nR^ibhiH
RV_02.026.03.2{05}  devAnAM yaH pitaramAvivAsati shraddhAmanA haviShA brahmaNas patim
RV_02.026.04.1{05}  yo asmai havyairghR^itavadbhiravidhat pra taM prAcA nayati brahmaNas patiH
RV_02.026.04.2{05}  uruShyatImaMhaso rakShatI riSho.aMhoshcidasmA urucakriradbhutaH 

RV_02.027.01.1{06}  imA gira Adityebhyo ghR^itasnUH sanAd rAjabhyo juhvA juhomi
RV_02.027.01.2{06}  shR^iNotu mitro aryamA bhago nastuvijAto varuNo dakSho aMshaH
RV_02.027.02.1{06}  imaM stomaM sakratavo me adya mitro aryamA varuNo juShanta
RV_02.027.02.2{06}  AdityAsaH shucayo dhArapUtA avR^ijinA anavadyA ariShTAH
RV_02.027.03.1{06}  ta AdityAsa uravo gabhIrA adabdhAso dipsanto bhUryakShAH
RV_02.027.03.2{06}  antaH pashyanti vR^ijinota sAdhu sarvaM rAjabhyaH paramA cidanti
RV_02.027.04.1{06}  dhArayanta AdityAso jagat sthA devA vishvasya bhuvanasya gopAH
RV_02.027.04.2{06}  dIrghAdhiyo rakShamANA asuryaM R^itAvAnashcayamAnA R^iNAni
RV_02.027.05.1{06}  vidyAmAdityA avaso vo asya yadaryaman bhaya A cin mayobhu
RV_02.027.05.2{06}  yuShmAkaM mitrAvaruNA praNItau pari shvabhreva duritAnivR^ijyAm
RV_02.027.06.1{07}  sugo hi vo aryaman mitra panthA anR^ikSharo varuNa sAdhurasti
RV_02.027.06.2{07}  tenAdityA adhi vocatA no yachatA no duShparihantu sharma
RV_02.027.07.1{07}  pipartu no aditI rAjaputrAti dveShAMsyaryamA sugebhiH
RV_02.027.07.2{07}  bR^ihan mitrasya varuNasya sharmopa syAma puruvIrA ariShTAH
RV_02.027.08.1{07}  tisro bhUmIrdhArayan trInruta dyUn trINi vratA vidathe antareShAm
RV_02.027.08.2{07}  R^itenAdityA mahi vo mahitvaM tadaryaman varuNa mitra cAru
RV_02.027.09.1{07}  trI rocanA divyA dhArayanta hiraNyayAH shucayo dhArapUtAH
RV_02.027.09.2{07}  asvapnajo animiShA adabdhA urushaMsA R^ijave martyAya
RV_02.027.10.1{07}  tvaM vishveShAM varuNAsi rAjA ye ca devA asura ye ca martAH
RV_02.027.10.2{07}  shataM no rAsva sharado vicakShe.acyAmAyUMShi sudhitAni pUrvA
RV_02.027.11.1{08}  na dakShiNA vi cikite na savyA na prAcInamAdityA notapashcA
RV_02.027.11.2{08}  pAkyA cid vasavo dhIryA cid yuShmAnIto abhayaMjyotirashyAm
RV_02.027.12.1{08}  yo rAjabhya R^itanibhyo dadAsha yaM vardhayanti puShTayashcanityAH
RV_02.027.12.2{08}  sa revAn yAti prathamo rathena vasudAvA vidatheShu prashastaH
RV_02.027.13.1{08}  shucirapaH sUyavasA adabdha upa kSheti vR^iddhavayAH suvIraH
RV_02.027.13.2{08}  nakiSh TaM ghnantyantito na dUrAd ya AdityAnAM bhavati praNItau
RV_02.027.14.1{08}  adite mitra varuNota mR^i a yad vo vayaM cakR^imA kaccidAgaH
RV_02.027.14.2{08}  urvashyAmabhayaM jyotirindra mA no dIrghA abhi nashan tamisrAH
RV_02.027.15.1{08}  ubhe asmai pIpayataH samIcI divo vR^iShTiM subhago nAma puShyan
RV_02.027.15.2{08}  ubhA kShayAvAjayan yAti pR^itsUbhAvardhau bhavataH sAdhU asmai
RV_02.027.16.1{08}  yA vo mAyA abhidruhe yajatrAH pAshA AdityA ripave vicR^ittAH
RV_02.027.16.2{08}  ashvIva tAnati yeShaM rathenAriShTA urAvA sharman syAma
RV_02.027.17.1{08}  mAhaM maghono varuNa priyasya bhUridAvna A vidaM shUnamApeH
RV_02.027.17.2{08}  mA rAyo rAjan suyamAdava sthAM bR^ihad vadema ... 

RV_02.028.01.1{09}  idaM kaverAdityasya svarAjo vishvAni sAntyabhyastu mahnA
RV_02.028.01.2{09}  ati yo mandro yajathAya devaH sukIrtiM bhikShe varuNasya bhUreH
RV_02.028.02.1{09}  tava vrate subhagAsaH syAma svAdhyo varuNa tuShTuvAMsaH
RV_02.028.02.2{09}  upAyana uShasAM gomatInAmagnayo na jaramANA anu dyUn
RV_02.028.03.1{09}  tava syAma puruvIrasya sharmannurushaMsasya varuNa praNetaH
RV_02.028.03.2{09}  yUyaM naH putrA aditeradabdhA abhi kShamadhvaM yujyAya devAH
RV_02.028.04.1{09}  pra sImAdityo asR^ijad vidhartAn R^itaM sindhavo varuNasya yanti
RV_02.028.04.2{09}  na shrAmyanti na vi mucantyete vayo na paptU raghuyAparijman
RV_02.028.05.1{09}  vi macchrathAya rashanAmivAga R^idhyAma te varuNa khAM R^itasya
RV_02.028.05.2{09}  mA tantushchedi vayato dhiyaM me mA mAtrA shAryapasaH pura R^itoH
RV_02.028.06.1{10}  apo su myakSha varuNa bhiyasaM mat samrA  R^itAvo.anu mA gR^ibhAya
RV_02.028.06.2{10}  dAmeva vatsAd vi mumugdhyaMho nahi tvadAre nimiShashcaneshe
RV_02.028.07.1{10}  mA no vadhairvaruNa ye ta iShTAvenaH kR^iNvantamasura bhrINanti
RV_02.028.07.2{10}  mA jyotiShaH pravasathAni ganma vi ShU mR^idhaH shishratho jIvase naH
RV_02.028.08.1{10}  namaH purA te varuNota nUnamutAparaM tuvijAta bravAma
RV_02.028.08.2{10}  tve hi kaM parvate na shritAnyapracyutAni dU abha vratAni
RV_02.028.09.1{10}  para R^iNA sAvIradha matkR^itAni mAhaM rAjannanyakR^itena bhojam
RV_02.028.09.2{10}  avyuShTA in nu bhUyasIruShAsa A no jIvAn varuNa tAsu shAdhi
RV_02.028.10.1{10}  yo me rAjan yujyo vA sakhA vA svapne bhayaM bhIrave mahyamAha
RV_02.028.10.2{10}  steno vA yo dipsati no vR^iko vA tvaM tasmAd varuNapAhyasmAn
RV_02.028.11.1{10}  mAhaM maghono ... 

RV_02.029.01.1{11}  dhR^itavratA AdityA iShirA Are mat karta rahasUrivAgaH
RV_02.029.01.2{11}  shR^iNvato vo varuNa mitra devA bhadrasya vidvAnavase huvevaH
RV_02.029.02.1{11}  yUyaM devAH pramatiryUyamojo yUyaM dveShAMsi sanutaryuyota
RV_02.029.02.2{11}  abhikShattAro abhi ca kShamadhvamadyA ca no mR^i ayatAparaM ca
RV_02.029.03.1{11}  kimU nu vaH kR^iNavAmApareNa kiM sanena vasava Apyena
RV_02.029.03.2{11}  yUyaM no mitrAvaruNAdite ca svastimindrAmaruto dadhAta
RV_02.029.04.1{11}  haye devA yUyamidApaya stha te mR^i ata nAdhamAnAya mahyam
RV_02.029.04.2{11}  mA vo ratho madhyamavA  R^ite bhUn mA yuShmAvastvApiShu shramiShma
RV_02.029.05.1{11}  pra va eko mimaya bhUryAgo yan mA piteva kitavaM shashAsa
RV_02.029.05.2{11}  Are pAShA Are aghAni devA mA mAdhi putre vimiva grabhIShTa
RV_02.029.06.1{11}  arvAJNco adyA bhavatA yajatrA A vo hArdi bhayamAno vyayeyam
RV_02.029.06.2{11}  trAdhvaM no devA nijuro vR^ikasya trAdhvaM kartAdavapado yajatrAH
RV_02.029.07.1{11}  mAhaM maghono ... 

RV_02.030.01.1{12}  R^itaM devAya kR^iNvate savitra indrAyAhighne na ramanta ApaH
RV_02.030.01.2{12}  ahar-aharyAtyakturapAM kiyAtyA prathamaH sarga AsAm
RV_02.030.02.1{12}  yo vR^itrAya sinamatrAbhariShyat pra taM janitrI viduSha uvAca
RV_02.030.02.2{12}  patho radantIranu joShamasmai dive-dive dhunayo yantyartham
RV_02.030.03.1{12}  Urdhvo hyasthAdadhyantarikShe.adhA vR^itrAya pra vadhaMjabhAra
RV_02.030.03.2{12}  mihaM vasAna upa hImadudrot tigmAyudho ajayacchatrumindraH
RV_02.030.04.1{12}  bR^ihaspate tapuShAshneva vidhya vR^ikadvaraso asurasya vIrAn
RV_02.030.04.2{12}  yathA jaghantha dhR^iShatA purA cidevA jahi shatrumasmAkamindra
RV_02.030.05.1{12}  ava kShipa divo ashmAnamuccA yena shatruM mandasAno nijUrvAH
RV_02.030.05.2{12}  tokasya sAtau tanayasya bhUrerasmAnardhaM kR^iNutAdindra gonAm
RV_02.030.06.1{13}  pra hi kratuM vR^ihatho yaM vanutho radhrasya stho yajamAnasya codau
RV_02.030.06.2{13}  indrAsomA yuvamasmAnaviShTamasmin bhayasthe kR^iNutamu lokam
RV_02.030.07.1{13}  na mA taman na shraman nota tandran na vocAma mA sunoteti somam
RV_02.030.07.2{13}  yo me pR^iNAd yo dadad yo nibodhAd yo mA sunvantamupa gobhirAyat
RV_02.030.08.1{13}  sarasvati tvamasmAnaviDDhi marutvatI dhR^iShatI jeShi shatrUn
RV_02.030.08.2{13}  tyaM cicchardhantaM taviShIyamANamindro hanti vR^iShabhaM shaNDikAnAm
RV_02.030.09.1{13}  yo naH sanutya uta vA jighatnurabhikhyAya taM tigitena vidhya
RV_02.030.09.2{13}  bR^ihaspata AyudhairjeShi shatrUn druhe rIShantaM pari dhehi rAjan
RV_02.030.10.1{13}  asmAkebhiH satvabhiH shUra shUrairvIrya kR^idhi yAni te kartvAni
RV_02.030.10.2{13}  jyogabhUvannanudhUpitAso hatvI teshAmA bharAno vasUni
RV_02.030.11.1{13}  taM vaH shardhaM mArutaM sumnayurgiropa bruve namasA daivyaM janam
RV_02.030.11.2{13}  yathA rayiM sarvavIraM nashAmahA apatyasAcaM shrutyaM dive-dive 

RV_02.031.01.1{14}  asmAkaM mitrAvaruNAvataM rathamAdityai rudrairvasubhiH sacAbhuvA
RV_02.031.01.2{14}  pra yad vayo na paptan vasmanas pari shravasyavohR^iShIvanto vanarShadaH
RV_02.031.02.1{14}  adha smA na udavatA sajoShaso rathaM devAso abhi vikShu vAjayum
RV_02.031.02.2{14}  yadAshavaH padyAbhistitrato rajaH pR^ithivyAH sAnau jaN^ghananta pANibhiH
RV_02.031.03.1{14}  uta sya na indro vishvacarShaNirdivaH shardhena mArutena sukratuH
RV_02.031.03.2{14}  anu nu sthAtyavR^ikAbhirUtibhI rathaM mahe sanaye vAjasAtaye
RV_02.031.04.1{14}  uta sya devo bhuvanasya sakShaNistvaShTA gnAbhiH sajoShA jUjuvad ratham
RV_02.031.04.2{14}  i A bhago bR^ihaddivota rodasI pUShA purandhirashvinAvadhA patI
RV_02.031.05.1{14}  uta tye devI subhage mithUdR^ishoShAsAnaktA jagatAmapIjuvA
RV_02.031.05.2{14}  stuShe yad vAM pR^ithivi navyasA vaca sthAtushca vayastrivayA upastire
RV_02.031.06.1{14}  uta vaH shaMsamushijAmiva shmasyahirbudhnyo.aja ekapAduta
RV_02.031.06.2{14}  trita R^ibhukShAH savitA cano dadhe.apAM napAdAshuhemA dhiyA shami
RV_02.031.07.1{14}  etA vo vashmyudyatA yajatrA atakShannAyavo navyase sam
RV_02.031.07.2{14}  shravasyavo vAjaM cakAnAH saptirna rathyo aha dhItimashyAH 

RV_02.032.01.1{15}  asya me dyAvApR^ithivI R^itAyato bhUtamavitrI vacasaH siShAsataH
RV_02.032.01.2{15}  yayorAyaH prataraM te idaM pura upastute vasUyurvAM maho dadhe
RV_02.032.02.1{15}  mA no guhyA ripa Ayorahan dabhan mA na Abhyo rIradho duchunAbhyaH
RV_02.032.02.2{15}  mA no vi yauH sakhyA viddhi tasya naH sumnAyatA manasA tat tvemahe
RV_02.032.03.1{15}  ahe atA manasA shruShTimA vaha duhAnAM dhenuM pipyuShImasashcatam
RV_02.032.03.2{15}  padyAbhirAshuM vacasA ca vAjinaM tvAM hinomi puruhUta vishvahA
RV_02.032.04.1{15}  rAkAmahaM suhavAM suShTutI huve shR^iNotu naH subhagA bodhatu tmanA
RV_02.032.04.2{15}  sIvyatvapaH sUcyAchidyamAnayA dadAtu vIraM sa=tadAyamukthyam
RV_02.032.05.1{15}  yAste rAke sumatayaH supeshaso yAbhirdadAsi dAshuShe vasUni
RV_02.032.05.2{15}  tAbhirno adya sumanA upAgahi sahasrapoShaM subhage rarANA
RV_02.032.06.1{15}  sinIvAli pR^ithuShTuke yA devAnAmasi svasA
RV_02.032.06.2{15}  juShasva havyamAhutaM prajAM devi didiDDhi naH
RV_02.032.07.1{15}  yA subAhuH svaN^guriH suShUmA bahusUvarI
RV_02.032.07.2{15}  tasyai vishpatnyai haviH sinIvAlyai juhotana
RV_02.032.08.1{15}  yA guN^gUryA sinIvAlI yA rAkA yA sarasvatI
RV_02.032.08.2{15}  indrANImahva Utaye varuNAnIM svastaye 

RV_02.033.01.1{16}  A te pitarmarutAM sumnametu mA naH sUryasya sandR^iSho yuyothAH
RV_02.033.01.2{16}  abhi no vIro arvati kShameta pra jAyemahi rudra prajAbhiH
RV_02.033.02.1{16}  tvAdattebhI rudra shantamebhiH shataM himA ashIya bheShajebhiH
RV_02.033.02.2{16}  vyasmad dveSho vitaraM vyaMho vyamIvAshcAtayasvA viShUcIH
RV_02.033.03.1{16}  shreShTho jAtasya rudra shriyAsi tavastamastavasAM vajrabAho
RV_02.033.03.2{16}  parShi NaH pAramaMhasaH svasti vishvA abhItI rapaso yuyodhi
RV_02.033.04.1{16}  mA tvA rudra cukrudhAmA namobhirmA duShTutI vR^iShabha mAsahUtI
RV_02.033.04.2{16}  un no vIrAnarpaya bheShajebhirbhiShaktamaM tvA bhiShajAM shR^iNomi
RV_02.033.05.1{16}  havImabhirhavate yo havirbhirava stomebhI rudraM diShIya
RV_02.033.05.2{16}  R^idUdaraH suhavo mA no asyai babhruH sushipro rIradhan manAyai
RV_02.033.06.1{17}  un mA mamanda vR^iShabho marutvAn tvakShIyasA vayasA nAdhamAnam
RV_02.033.06.2{17}  ghR^iNIva chAyAmarapA ashIyA vivAseyaM rudrasya sumnam
RV_02.033.07.1{17}  kva sya te rudra mR^i ayAkurhasto yo asti bheShajo jalAShaH
RV_02.033.07.2{17}  apabhartA rapaso daivyasyAbhI nu mA vR^iShabha cakShamIthAH
RV_02.033.08.1{17}  pra babhrave vR^iShabhAya shvitIce maho mahIM suShTutimIrayAmi
RV_02.033.08.2{17}  namasyA kalmalIkinaM namobhirgR^iNImasi tveShaM rudrasya nAma
RV_02.033.09.1{17}  sthirebhiraN^gaiH pururUpa ugro babhruH shukrebhiH pipishehiraNyaiH
RV_02.033.09.2{17}  IshAnAdasya bhuvanasya bhUrerna vA u yoShad rudrAdasuryam
RV_02.033.10.1{17}  arhan bibharShi sAyakAni dhanvArhan niShkaM yajataM vishvarUpam
RV_02.033.10.2{17}  arhannidaM dayase vishvamabhvaM na vA ojIyo rudra tvadasti
RV_02.033.11.1{18}  stuhi shrutaM gartasadaM yuvAnaM mR^igaM na bhImamupahatnumugram
RV_02.033.11.2{18}  mR^ilA jaritre rudra stavAno.anyaM te asman ni vapantu senAH
RV_02.033.12.1{18}  kumArashcit pitaraM vandamAnaM prati nAnAma rudropayantam
RV_02.033.12.2{18}  bhUrerdAtAraM satpatiM gR^iNIShe stutastvaM bheShajA rAsyasme
RV_02.033.13.1{18}  yA vo bheShajA marutaH shucIni yA shantamA vR^iShaNo yA mayobhu
RV_02.033.13.2{18}  yAni manuravR^iNItA pitA nastA shaM ca yoshcarudrasya vashmi
RV_02.033.14.1{18}  pari No hetI rudrasya vR^ijyAH pari tveShasya durmatirmahIgAt
RV_02.033.14.2{18}  ava sthirA maghavadbhyastanuShva mIDhvastokAya tanayAya mR^i a
RV_02.033.15.1{18}  evA babhro vR^iShabha cekitAna yathA deva na hR^iNIShe na haMsi
RV_02.033.15.2{18}  havanashrun no rudreha bodhi bR^ihad v. v. s. 

RV_02.034.01.1{19}  dhArAvarA maruto dhR^iShNvojaso mR^igA na bhImAstaviShIbhirarcinaH
RV_02.034.01.2{19}  agnayo na shushucAnA R^ijIShiNo bhR^imiM dhamantoapa gA avR^iNvata
RV_02.034.02.1{19}  dyAvo na stR^ibhishcitayanta khAdino vyabhriyA na dyutayantavR^iShTayaH
RV_02.034.02.2{19}  rudro yad vo maruto rukmavakShaso vR^iShAjani pR^ishnyAH shukra Udhani
RV_02.034.03.1{19}  ukShante ashvAnatyAnivAjiShu nadasya karNaisturayanta AshubhiH
RV_02.034.03.2{19}  hiraNyashiprA maruto davidhvataH pR^ikShaM yAtha pR^iShatIbhiH samanyavaH
RV_02.034.04.1{19}  pR^ikShe tA vishvA bhuvanA vavakShire mitrAya vA sadamA jIradAnavaH
RV_02.034.04.2{19}  pR^iShadashvAso anavabhrarAdhasa R^ijipyAso na vayuneShu dhUrShadaH
RV_02.034.05.1{19}  indhanvabhirdhenubhI rapshadUdhabhiradhvasmabhiH pathibhirbhrAjadR^iShTayaH
RV_02.034.05.2{19}  A haMsAso na svasarANi gantana madhormadAya marutaH samanyavaH
RV_02.034.06.1{20}  A no brahmANi marutaH samanyavo narAM na shaMsaH savanAni gantana
RV_02.034.06.2{20}  ashvAmiva pipyata dhenumUdhani kartA dhiyaM jaritre vAjapeshasam
RV_02.034.07.1{20}  taM no dAta maruto vAjinaM ratha ApAnaM brahma citayad dive-dive
RV_02.034.07.2{20}  iShaM stotR^ibhyo vR^ijaneShu kArave saniM medhAmariShTaM duShTaraM sahaH
RV_02.034.08.1{20}  yad yuJNjate maruto rukmavakShaso.ashvAn ratheShu bhaga A sudAnavaH
RV_02.034.08.2{20}  dhenurna shishve svasareShu pinvate janAya rAtahaviShe mahImiSham
RV_02.034.09.1{20}  yo no maruto vR^ikatAti martyo ripurdadhe vasavo rakShatA riShaH
RV_02.034.09.2{20}  vartayata tapuShA cakriyAbhi tamava rudrA ashaso hantanA vadhaH
RV_02.034.10.1{20}  citraM tad vo maruto yAma cekite pR^ishnyA yadUdharapyApayo duhuH
RV_02.034.10.2{20}  yad vA nide navamAnasya rudriyAstritaM jarAyajuratAmadAbhyAH
RV_02.034.11.1{21}  tAn vo maho maruta evayAvno viShNoreShasya prabhR^ithe havAmahe
RV_02.034.11.2{21}  hiraNyavarNAn kakuhAn yatasruco brahmaNyantaH shaMsyaM rAdha Imahe
RV_02.034.12.1{21}  te dashagvAH prathamA yaj~namUhire te no hinvantUShaso vyuShTiShu
RV_02.034.12.2{21}  uShA na rAmIraruNairaporNute maho jyotiShAshucatA goarNasA
RV_02.034.13.1{21}  te kShoNIbhiraruNebhirnAJNjibhI rudrA R^itasya sadaneShuvAvR^idhuH
RV_02.034.13.2{21}  nimeghamAnA atyena pAjasA sushcandraM varNandadhire supeshasam
RV_02.034.14.1{21}  tAniyAno mahi varUthamUtaya upa ghedenA namasA gR^iNImasi
RV_02.034.14.2{21}  trito na yAn paJNca hotÃnabhiShTaya AvavartadavarAJNcakriyAvase
RV_02.034.15.1{21}  yayA radhraM pArayathAtyaMho yayA nido muJNcatha vanditAram
RV_02.034.15.2{21}  arvAcI sA maruto yA va Utiro Shu vAshreva sumatirjigAtu 

RV_02.035.01.1{22}  upemasR^ikShi vAjayurvacasyAM cano dadhIta nAdyo giro me
RV_02.035.01.2{22}  apAM napAdAshuhemA kuvit sa supeshasas karati joShiShad dhi
RV_02.035.02.1{22}  imaM svasmai hR^ida A sutaShTaM mantraM vocema kuvidasya vedat
RV_02.035.02.2{22}  apAM napAdasuryasya mahnA vishvAnyaryo bhuvanA jajAna
RV_02.035.03.1{22}  samanyA yantyupa yantyanyAH samAnamUrvaM nadyaH pR^iNanti
RV_02.035.03.2{22}  tamU shuciM shucayo dIdivAMsamapAM napAtaM pari tasthurApaH
RV_02.035.04.1{22}  tamasmerA yuvatayo yuvAnaM marmR^ijyamAnAH pari yantyApaH
RV_02.035.04.2{22}  sa shukrebhiH shikvabhI revadasme dIdAyAnidhmo ghR^itanirNigapsu
RV_02.035.05.1{22}  asmai tisro avyathyAya nArIrdevAya devIrdidhiShantyannam
RV_02.035.05.2{22}  kR^itA ivopa hi prasarsre apsu sa pIyUShaM dhayati pUrvasUnAm
RV_02.035.06.1{23}  ashvasyAtra janimAsya ca svardruho riShaH sampR^icaH pAhisUrIn
RV_02.035.06.2{23}  AmAsu pUrShu paro apramR^iShyaM nArAtayo vi nashan nAnR^itAni
RV_02.035.07.1{23}  sva A dame sudughA yasya dhenuH svadhAM pIpAya subhvannamatti
RV_02.035.07.2{23}  so apAM napAdUrjayannapsvantarvasudeyAya vidhate vi bhAti
RV_02.035.08.1{23}  yo apsvA sucinA daivyena R^itAvAjasra urviyA vibhAti
RV_02.035.08.2{23}  vayA idanyA bhuvanAnyasya pra jAyante vIrudhashca prajAbhiH
RV_02.035.09.1{23}  apAM napAdA hyasthAdupasthaM jihmAnAmUrdhvo vidyutaM vasAnaH
RV_02.035.09.2{23}  tasya jyeShThaM mahimAnaM vahantIrhiraNyavarNAH pari yanti yahvIH
RV_02.035.10.1{23}  hiraNyarUpaH sa hiraNyasandR^igapAM napAt sedu hiraNyavarNaH
RV_02.035.10.2{23}  hiraNyayAt pari yonerniShadyA hiraNyadA dadatyannamasmai
RV_02.035.11.1{24}  tadasyAnIkamuta cAru nAmApIcyaM vardhate napturapAm
RV_02.035.11.2{24}  yamindhate yuvatayaH samitthA hiraNyavarNaM ghR^itamannamasya
RV_02.035.12.1{24}  asmai bahUnAmavamAya sakhye yaj~nairvidhema namasA havirbhiH
RV_02.035.12.2{24}  saM sAnu mArjmi didhiShAmi bilmairdadhAmyannaiHpari vanda R^igbhiH
RV_02.035.13.1{24}  sa IM vR^iShAjanayat tAsu garbhaM sa IM sishurdhayati taM rihanti
RV_02.035.13.2{24}  so apAM napAdanabhimlAtavarNo.anyasyeveha tanvA viveSha
RV_02.035.14.1{24}  asmin pade parame tasthivAMsamadhvasmabhirvishvahA dIdivAMsAm
RV_02.035.14.2{24}  Apo naptre ghR^itamannaM vahantIH svayamatkaiH pari dIyanti yahvIH
RV_02.035.15.1{24}  ayAMsamagne sukShitiM janAyAyAMsamu maghavadbhyaH suvR^iktim
RV_02.035.15.2{24}  vishvaM tad ... 

RV_02.036.01.1{25}  tubhyaM hinvAno vasiShTa gA apo.adhukShan sImavibhiradribhirnaraH
RV_02.036.01.2{25}  pibendra svAhA prahutaM vaShatkR^itaM hotrAdAsomaM prathamo ya IshiShe
RV_02.036.02.1{25}  yaj~naiH sammishlAH pR^iShatIbhirR^iShTibhiryAmaJNchubhrAso aJNjiShu priyA uta
RV_02.036.02.2{25}  AsadyA barhirbharatasya sUnavaH potrAdA somaM pibatA divo naraH
RV_02.036.03.1{25}  ameva naH suhavA A hi gantana ni barhiShi sadatanA raNiShTana
RV_02.036.03.2{25}  athA mandasva jujuShANo andhasastvaShTardevebhirjanibhiH sumadgaNaH
RV_02.036.04.1{25}  A vakShi devAniha vipra yakShi coshan hotarni ShadA yoniShu triShu
RV_02.036.04.2{25}  prati vIhi prasthitaM somyaM madhu pibAgnIdhrAttava bhAgasya tR^ipNuhi
RV_02.036.05.1{25}  eSha sya te tanvo nR^imNavardhanaH saha ojaH pradivi bAhvorhitaH
RV_02.036.05.2{25}  tubhyaM suto maghavan tubhyamAbhR^itastvamasya brAhmanAdA tR^ipat piba
RV_02.036.06.1{25}  juShethAM yaj~naM bodhataM havasya me satto hotA nividaH pUrvyA anu
RV_02.036.06.2{25}  achA rAjAnA nama etyAvR^itaM prashAstrAdA pibataM somyaM madhu 

RV_02.037.01.1{01}  mandasva hotrAdanu joShamandhaso.adhvaryavaH sa pUrNAMvaShTyAsicam
RV_02.037.01.2{01}  tasmA etaM bharata tadvasho dadirhotrAd somaM draviNodaH piba R^itubhiH
RV_02.037.02.1{01}  yamu pUrvamahuve tamidaM huve sedu havyo dadiryo nAma patyate
RV_02.037.02.2{01}  adhvaryubhiH prasthitaM somyaM madhu potrAt somaM d. p. R^i.
RV_02.037.03.1{01}  medyantu te vahnayo yebhirIyase.ariShaNyan vI ayasvA vanaspate
RV_02.037.03.2{01}  AyUyA dhR^iShNo abhigUryA tvaM neShTrAt somaM ...
RV_02.037.04.1{01}  apAd dhotrAduta potrAdamattota neShTrAdajuShata prayo hitam
RV_02.037.04.2{01}  turIyaM pAtramamR^iktamamartyaM draviNodAH pibatu drAviNodasaH
RV_02.037.05.1{01}  arvAJNcamadya yayyaM nR^ivAhaNaM rathaM yuJNjAthAmiha vAM vimocanam
RV_02.037.05.2{01}  pR^iN^ktaM havIMShi madhunA hi kaM gatamathA somaM pibataM vAjinIvasU
RV_02.037.06.1{01}  joShyagne samidhaM joShyAhutiM joShi brahma janyaM joShisuShTutim
RV_02.037.06.2{01}  vishvebhirvishvAn R^itunA vaso maha ushan devAnushataH pAyayA haviH 

RV_02.038.01.1{02}  udu Shya devaH savitA savAya shashvattamaM tadapA vahnirasthAt
RV_02.038.01.2{02}  nUnaM devebhyo vi hi dhAti ratnamathAbhajad vItihotraM svastau
RV_02.038.02.1{02}  vishvasya hi shruShTaye deva UrdhvaH pra bAhavA pR^ithupANiH sisarti
RV_02.038.02.2{02}  Apashcidasya vrata A nimR^igrA ayaM cid vAto ramate parijman
RV_02.038.03.1{02}  Ashubhishcid yAn vi mucAti nUnamarIramadatamAnaM cidetoH
RV_02.038.03.2{02}  ahyarShUNAM cin nyayAnaviShyAmanu vrataM saviturmokyAgAt
RV_02.038.04.1{02}  punaH samavyad vitataM vayantI madhyA kartornyadhAcchakma dhIraH
RV_02.038.04.2{02}  ut saMhAyAsthAd vy R^itUM adardhararamatiHsavitA deva AgAt
RV_02.038.05.1{02}  nAnaukAMsi duryo vishvamAyurvi tiShThate prabhavaH shoko agneH
RV_02.038.05.2{02}  jyeShThaM mAtA sUnave bhAgamAdhAdanvasyaketamiShitaM savitrA
RV_02.038.06.1{03}  samAvavarti viShThito jigIShurvishveShAM kAmashcaratAmamAbhUt
RV_02.038.06.2{03}  shashvAnapo vikR^itaM hitvyAgAdanu vrataM saviturdaivyasya
RV_02.038.07.1{03}  tvayA hitamapyamapsu bhAgaM dhanvAnvA mR^igayaso vi tasthuH
RV_02.038.07.2{03}  vanAni vibhyo nakirasya tAni vratA devasya saviturminanti
RV_02.038.08.1{03}  yAdrAdhyaM varuNo yonimapyamanishitaM nimiShi jarbhurANaH
RV_02.038.08.2{03}  vishvo mArtANDo vrajamA pashurgAt sthasho janmAni savitA vyAkaH
RV_02.038.09.1{03}  na yasyendro varuNo na mitro vratamaryamA na minanti rudraH
RV_02.038.09.2{03}  nArAtayastamidaM svasti huve devaM savitAraM namobhiH
RV_02.038.10.1{03}  bhagaM dhiyaM vAjayantaH purandhiM narAshaMso gnAspatirno avyAH
RV_02.038.10.2{03}  Aye vAmasya saMgathe rayINAM priyA devasya savituH syAma
RV_02.038.11.1{03}  asmabhyaM tad divo adbhyaH pR^ithivyAstvayA dattaM kAmyaM rAdha A gAt
RV_02.038.11.2{03}  shaM yat stotR^ibhya Apaye bhavAtyurushaMsAya savitarjaritre
RV_02.039.01.1{04}  grAvANeva tadidathaM jarethe gR^idhreva vR^ikShaM nidhimantamacha
RV_02.039.01.2{04}  brahmANeva vidatha ukthashAsA dUteva havyA janyA purutrA
RV_02.039.02.1{04}  prAtaryAvANA rathyeva vIrAjeva yamA varamA sacethe
RV_02.039.02.2{04}  mene iva tanvA shumbhamAne dampatIva kratuvidA janeShu
RV_02.039.03.1{04}  shR^iN^geva naH prathamA gantamarvAk chaphAviva jarbhurANAtarobhiH
RV_02.039.03.2{04}  cakravAkeva prati vastorusrArvAJNcA yAtaM rathyeva shakrA
RV_02.039.04.1{04}  nAveva naH pArayataM yugeva nabhyeva na upadhIva pradhIva
RV_02.039.04.2{04}  shvAneva no ariShaNyA tanUnAM khR^igaleva visrasaH pAtamasmAn
RV_02.039.05.1{04}  vAtevAjuryA nadyeva rItirakShI iva cakShuShA yAtamarvAk
RV_02.039.05.2{04}  hastAviva tanve shambhaviShThA pAdeva no nayataM vasyo acha
RV_02.039.06.1{05}  oShThAviva madhvAsne vadantA stanAviva pipyataM jIvasenaH
RV_02.039.06.2{05}  nAseva nastanvo rakShitArA karNAviva sushrutA bhUtamasme
RV_02.039.07.1{05}  hasteva shaktimabhi sandadI naH kShAmeva naH samajataM rajAMsi
RV_02.039.07.2{05}  imA giro ashvinA yuShmayantIH kShNotreNeva svadhitiM saM shishItam
RV_02.039.08.1{05}  etAni vAmashvinA vardhanAni brahma stomaM gR^itsamadAso akran
RV_02.039.08.2{05}  tAni narA jujuShANopa yAtaM bR^ihad ... 

RV_02.040.01.1{06}  somApUShaNA jananA rayINAM jananA divo jananA pR^ithivyAH
RV_02.040.01.2{06}  jAtau vishvasya bhuvanasya gopau devA akR^iNvannamR^itasya nAbhim
RV_02.040.02.1{06}  imau devau jAyamAnau juShantemau tamAMsi gUhatAmajuShTA
RV_02.040.02.2{06}  AbhyAmindraH pakvamAmAsvantaH somApUShabhyAM janadusriyAsu
RV_02.040.03.1{06}  somApUShaNA rajaso vimAnaM saptacakraM rathamavishvaminvam
RV_02.040.03.2{06}  viShUvR^itaM manasA yujyamAnaM taM jinvatho vR^iShaNA paJNcarashmim
RV_02.040.04.1{06}  divyanyaH sadanaM cakra uccA pR^ithivyAmanyo adhyantarikShe
RV_02.040.04.2{06}  tAvasmabhyaM puruvAraM purukShuM rAyas poShaM vi ShyatAM nAbhimasme
RV_02.040.05.1{06}  vishvAnyanyo bhuvanA jajAna vishvamanyo abhicakShANa eti
RV_02.040.05.2{06}  somApUShaNAvavataM dhiyaM me yuvAbhyAM vishvAH pR^itanA jayema
RV_02.040.06.1{06}  dhiyaM pUShA jinvatu vishvaminvo rayiM somo rayipatirdadhAtu
RV_02.040.06.2{06}  avatu devyaditiranarvA bR^i... 

RV_02.041.01.1{07}  vAyo ye te sahasriNo rathAsastebhirA gahi
RV_02.041.01.2{07}  niyutvAn somapItaye
RV_02.041.02.1{07}  niyutvAn vAyavA gahyayaM shukro ayAmi te
RV_02.041.02.2{07}  gantAsi sunvato gR^iham
RV_02.041.03.1{07}  shukrasyAdya gavAshira indravAyU niyutvataH
RV_02.041.03.2{07}  A yAtaM pibataM narA
RV_02.041.04.1{07}  ayaM vAM mitrAvaruNA sutaH soma R^itAvR^idhA
RV_02.041.04.2{07}  mamediha shrutaM havam
RV_02.041.05.1{07}  rAjAnAvanabhidruhA dhruve sadasyuttame
RV_02.041.05.2{07}  sahasrasthUNa AsAte
RV_02.041.06.1{08}  tA samrAjA ghR^itAsutI AdityA dAnunas patI
RV_02.041.06.2{08}  sacete anavahvaram
RV_02.041.07.1{08}  gomadU Shu nAsatyAshvAvad yAtamashvinA
RV_02.041.07.2{08}  vartI rudrA nR^ipAyyam
RV_02.041.08.1{08}  na yat paro nAntara AdadharShad vR^iShaNvasU
RV_02.041.08.2{08}  duHshaMso martyo ripuH
RV_02.041.09.1{08}  tA na A vo hamashvinA rayiM pishaN^gasandR^isham
RV_02.041.09.2{08}  dhiShnyAvarivovidam
RV_02.041.10.1{08}  indro aN^ga mahad bhayamabhI Shadapa cucyavat
RV_02.041.10.2{08}  sa hi sthiro vicarShaNiH
RV_02.041.11.1{09}  indrashca mR^i ayAti no na naH pashcAdaghaM nashat
RV_02.041.11.2{09}  bhadraM bhavAti naH puraH
RV_02.041.12.1{09}  indra AshAbhyas pari sarvAbhyo abhayaM karat
RV_02.041.12.2{09}  jetA shatrUn vicarshaNiH
RV_02.041.13.1{09}  vishve devAsa A gata shR^iNutA ma imaM havam
RV_02.041.13.2{09}  edaM barhirni ShIdata
RV_02.041.14.1{09}  tIvro vo madhumAnayaM shunahotreShu matsaraH
RV_02.041.14.2{09}  etaM pibatakAmyam
RV_02.041.15.1{09}  indrajyeShThA ...
RV_02.041.16.1{10}  ambitame nadItame devitame sarasvati
RV_02.041.16.2{10}  aprashastA iva smasi prashastimamba nas kR^idhi
RV_02.041.17.1{10}  tve vishvA sarasvati shritAyUMShi devyAm
RV_02.041.17.2{10}  shunahotreShu matsva prajAM devi didiDDhi naH
RV_02.041.18.1{10}  imA brahma sarasvati juShasva vAjinIvati
RV_02.041.18.2{10}  yA te manma gR^itsamadA R^itAvari priyA deveShu juhvati
RV_02.041.19.1{10}  pretAM yaj~nasya shambhuvA yuvAmidA vR^iNImahe
RV_02.041.19.2{10}  agniMca havyavAhanam
RV_02.041.20.1{10}  dyAvA naH pR^ithivI imaM sidhramadya divispR^isham
RV_02.041.20.2{10}  yajNandeveShu yachatAm
RV_02.041.21.1{10}  A vAmupasthamadruhA devAH sIdantu yaj~niyAH
RV_02.041.21.2{10}  ihAdyasomapItaye 

RV_02.042.01.1{11}  kanikradajjanuShaM prabruvANa iyarti vAcamariteva nAvam
RV_02.042.01.2{11}  sumaN^galashca shakune bhavAsi mA tvA kA cidabhibhA vishvyA vidat
RV_02.042.02.1{11}  mA tvA shyena ud vadhIn mA suparNo mA tvA vidadiShumAnvIro astA
RV_02.042.02.2{11}  pitryAmanu pradishaM kanikradat sumaN^galo bhadravAdI vadeha
RV_02.042.03.1{11}  ava kranda dakShiNato gR^ihANAM sumaN^galo bhadravAdI shakunte
RV_02.042.03.2{11}  mA na stena Ishata mAghashaMso bR^ihad ... 

RV_02.043.01.1{12}  pradakShinidabhi gR^iNanti kAravo vayo vadanta R^ituthA shakuntayaH
RV_02.043.01.2{12}  ubhe vAcau vadati sAmagA iva gAyatraM ca traiShTubhaM cAnu rAjati
RV_02.043.02.1{12}  udgAteva shakune sAma gAyasi brahmaputra iva savaneShu shaMsasi
RV_02.043.02.2{12}  vR^iSheva vAjI shishumatIrapItyA sarvato naH shakune bhadramA vada vishvato naH shakune puNyamA vada
RV_02.043.03.1{12}  AvadaMstvaM shakune bhadramA vada tUShNImAsInaH sumatiM cikiddhi naH
RV_02.043.03.2{12}  yadutpatan vadasi karkariryathA bR^ihad . . 
