SATAPATHA-BRAHMANA 9

Data input by H.S. Ananthanarayana and W. P. Lehman.

Bracketted numbering added mechanically.

⁄ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒø
≥ THIS TEXT FILE IS FOR REFERENCE PURPOSES ONLY!	≥
≥ COPYRIGHT AND TERMS OF USAGE AS FOR SOURCE FILE.	≥
≥							≥
≥ Text converted to Ronald E. Emmerick's encoding for   ≥
≥ WordPerfect 5.1 DOS and related utility programmes 	≥
≥ BHELA, CARAKA etc. (DOS versions): 			≥
≥ 							≥
≥ description             character  =	ASCII		≥
≥  							≥
≥ long a                  A             195		≥
≥ long A                  A             249		≥
≥ long i                  I             197		≥
≥ long I                  I             253		≥
≥ long u                  U             198		≥
≥ long U                  U             244		≥
≥ vocalic r               R^i             173		≥
≥ vocalic R               „             227		≥
≥ long vocalic r          Ã             204		≥
≥ vocalic l                             202		≥
≥ long vocalic l          À             203		≥
≥ velar n                 «             199		≥
≥ velar N                 ß             167		≥
≥ palatal n               §             164		≥
≥ palatal N               •             165		≥
≥ retroflex t             T             194		≥
≥ retroflex T             Ë             232		≥
≥ retroflex d             D             172		≥
≥ retroflex D             ÷             214		≥
≥ retroflex n             N             239		≥
≥ retroflex N             ◊             215		≥
≥ palatal s               sh             211		≥
≥ palatal S               ¡             193		≥
≥ retroflex s             Sh             171		≥
≥ retroflex S             Â             229		≥
≥ anusvara                M             230		≥
≥ capital anusvara        ı             245		≥
≥ visarga                 H             247		≥
≥ capital visarga         Í             234		≥
¿ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒŸ


9.1.1.[1]

athAtaH shatarudriyaM juhoti | atraiSha sarvo 'gniH saMskR^itaH sa eSho 'tra rudro devatA
tasmindevA etadamR^itaM rUpamuttamamadadhuH sa eSho 'tra dIpyamAno
'tiShThadannamicamAnastasmAddevA abibhayuryadvai no 'yaM na hiMsyAditi



9.1.1.[2]

te 'bruvan | annamasmai sambharAma tenainaM shamayAmeti tasmA etadannaM
samabhara§cAntadevatyaM tenainamashamayaMstadyadetam
devametenAshamayaMstasmAcAntadevatyaM shAntadevatyaM ha vai
tacatarudriyamityAcakShate paro 'kSham paro 'kShakAmA hi
devAstathaivAsminnayametadamR^itaM rUpamuttamaM dadhAti sa eSho 'tra
dIpyamAnastiShThatyannamicamAnastasmA etadannaM sambharati shAntadevatyaM
tenainaM shamayati



9.1.1.[3]

jartilairjuhoti | jAyata eSha etadyaccIyate sa eSha sarvasmA annAya jAyata
ubhayamvetadannaM yajjartilA yacca grAmyaM yaccAraNyaM yadaha tilAstena grAmyaM
yadakR^iShTe pacyante tenAraNyamubhayenaivainametadannena prINAti grAmyeNa
cAraNyena ca 



9.1.1.[4]

arkaparNena juhoti | annamarko 'nnenaivainametatprINAti



9.1.1.[5]

parishritsu juhoti | agnaya ete yatparishritastatho hAsyaitA agnimatyevAhutayo hutA
bhavanti 



9.1.1.[6]

yadvevaitacatarudriyaM juhoti | prajApatervisrastAddevatA udakrAmaMstameka eva
devo nAjahAnmanyureva so 'tinnantarvitato 'tiShThatso 'rodIttasya yAnyashrUNi
prAskandaMstAnyasminmanyau pratyatiShThantsa eva shatashIrShA rudraH
samabhavatsahasrAkShaH shateShudhiratha yA anyA vipruSho 'pataMstA asaMkhyAtA
sahasrANImAMlokAnanuprAvishaMstadyadruditAtsamadrudrAH so 'yaM shatashIrShA rudraH
sahasrAkShaH shateShudhiradhijyadhanvA pratihitAyI bhIShayamANo
'tiShThadannamicamAnastasmAddevA abibhayuH 



9.1.1.[7]

te prjApatimabruvan | asmAdvai bibhImo yadvai no 'yaM na hiMsyAditi so
'bravIdannamasmai sambharata tenainaM shamayateti tasmA etadannaM
samabhara§catarudriyaM tenainamashamayaMstadyadetaM shatashIrShANAM
rudrametenAshamayaMstasmAcatadyadetaM shatashIrShANAM
rudrametenAshamayaMstasmAcatashIrSharudrashamanIyaM shatashIrSharudrashamanIyaM ha
vai tacatarudriyamityAcakShate paro 'kSham paro 'kShakAmA hi devAstathaivAsmA
ayametadannaM sambharati shatarudriyaM tenainaM shamayati



9.1.1.[8]

gavedhukAsaktubhirjuhoti | yatra vai sA devatA visrastAshayattato gavedhukAH
samabhavantsvenaivainametadbhAgena svena rasena prINAti



9.1.1.[9]

arkaparNena juhoti | etasya vai devasyAshayAdarkaH
samabhavatsvenaivainametadbhAgena svena rasena prINAti 



9.1.1.[10]

parishritsu juhoti | lomAni vai parishrito na vai lomasu viShaM na kiM cana
hinastyuttarArdhe 'gneruda« tiShThanjuhotyetasyAM ha dishyetasya devasya gR^ihAH
svAyAmevainametaddishi prINAti svAyAM dishyavayajate 



9.1.1.[11]

sa vai jAnudaghne prathamaM svAhAkaroti | adha-iva vai tadyajjAnudaghnamadha iva
tadyadayaM lokastadya imaM lokaM rudrAH prAvishaMstAMstatprINAti



9.1.1.[12]

atha nAbhidaghne | madhyamiva vai tadyannAbhidaghnam
madhyamivAntarikShalokastadye 'ntarikShalokaM rudrAH prAvishaMstAMstatprINAti 



9.1.1.[13]

atha mukhadaghna | uparIva vai tadyanmukhadaghnamuparIva tadyadasau
lokastadye 'muM lokaM rudrAH prAvishaMstAMstatprINAti svAhAkAreNAnnaM vai svAhAkAro
'nnenaivainAnetatprINAti



9.1.1.[14]

namaste rudra manyava iti | ya evAsmintso 'ntarmanyurvitato 'tiShThattasmA
etannamaskarotyuto ta iShave namo bAhubhyAmuta te nama itIShvA ca hi bAhubhyAM
ca bhIShayamANo 'tiShThat 



9.1.1.[15]

sa eSha kShatraM devaH | yaH sa shatashIrShA samabhavadvisha ima itare ye vipru«bhyaH
samabhavaMstasmA etasmai kShatrAyaitA visha etam purastAduddhAramudaharanya eSha
prathamo 'nuvAkastenainamaprINaMstathaivAsmA ayametam
purastAduddhAramuddharati tenainam prINAti tasmAdeSha ekadevatyo bhavati raudra
etaM hyetena prINAti 



9.1.1.[16]

caturdashaitAni yajUMShi bhavanti | trayodasha mAsAH saMvatsaraH prajApatishcaturdashaH
prajApatiragniryAvAnagniryAvatyasya mAtrA tAvataivainametadannena prINAti namo
nama iti yaj~no vai namo yaj~nenaivainametannamaskAreNa namasyati tasmAdu ha
nAyaj~niyam brUyAnnamasta iti yathA hainam brUyAdyaj~nasta iti tAdR^iktat



9.1.1.[17]

atha dvandvibhyo juhoti | namo 'muShmai cAmuShmai ceti tadyathA vai brUyAdasau
tvaM ca na eSha ca mA hiMsiShTamityevametadAha natarAM hi vidita Amantrito hinasti 



9.1.1.[18]

namo hiraNyabAhave | senAnye dishAM ca pataye nama ityeSha eva hiraNyabAhuH
senAnIreSha dishAm patistadyatkiM cAtraikadevatyametameva tena prINAti kShatrameva
tadvishyapibhAgaM karoti tasmAdyadvishastasminkShatriyo 'pibhAgo 'tha yA asaMkhyAtA
sahasrANImAMlokAnanuprAvishannetAstA devatA yAbhya etajjuhoti 



9.1.1.[19]

atha jAtebhyo juhoti | etAni ha jAtAnyete rudrA anupravivishuryatra yatraite
tadevainAnetatprINAtyatho evaM haitAni rudrANAM jAtAni devAnAM vai vidhAmanu
manuShyAstasmAdu hemAni manuShyANAM jAtAni yathAjAtamevainAnetatprINAti



9.1.1.[20]

teShAM vA ubhayatonamaskArA anye | 'nyataratonamaskArA anye te ha te ghoratarA
ashAntatarA ya ubhayatonamaskArA ubhayata evainAnetadyaj~nena namaskAreNa
shamayati 



9.1.1.[21]

sa vA ashItyAM ca svAhAkaroti | prathame cAnuvAke 'thAshItyAmathAshItyAM ca yAni
cordhvAni yajUMShyAvatAnebhyo 'nnamashItayo 'nnenaivainAnetatprINAti



9.1.1.[22]

athaitAni yajUMShi japati | namo vaH kirikebhya ityetaddhAsya pratij~nAtatamaM dhAma
yathA priyo vA putro hR^idayaM vA tasmAdyatraitasmAddevAcaN^keta
tadetAbhirvyAhR^itibhirjuhuyAdupa haivaitasya devasya priyaM dhAma gacati tatho
hainameSha devo na hinasti 



9.1.1.[23]

namo vaH kirikebhya iti | ete hIdaM sarvaM kurvanti devAnAM hR^idayebhya
ityagnirvAyurAditya etAni ha tAni devAnAM hR^idayAni namo vicinvatkebhya ityete hIdaM
sarvaM vicinvanti namo vikShiNatkebhya ityete vai taM vikShiNanti yaM vicikShIShanti
nama Anirhatebhya ityete hyebhyo lokebhyo 'nirhatAH



9.1.1.[24]

athottArANi japati | drApe andhasaspata ityeSha vai drApireSha vai taM drA payati yaM
didrApayiShatyandhasaspata iti somasya pata ityetaddaridra nIlalohiteti nAmAni
cAsyaitAni rUpANi ca nAmagrAhamevainametatprINAtyAsAm prajAnAmeShAm pashUnAm
mA
bhermA ro«no ca naH kiM canAmamaditi yathaiva yajustathA bandhuH 



9.1.1.[25]

sa eSha kShatraM devaH | tasmA etasmai kShatrAyaitA visho 'mum
purastAduddhAramudaharanyo 'sau prathamo 'nuvAko 'thAsmA
etamupariShTAduddhAramudaharaMstenainamaprINaMstathaivAsmA
ayametamupariShTAduddhAramuddharati tenainam prINAti tasmAdapyeSha ekadevatyo
bhavati raudra evaitaM hyevaitenaprINAti



9.1.1.[26]

saptaitAni yajUMShi bhavanti | saptacitiko 'gniH sapta 'rtavaH saMvatsaraH saMvatsaro
'gniryAvAnagniryAvatyasya mAtrA tAvataivainametadannena prINAti
tAnyubhayAnyekaviMshatiH sampadyante dvAdasha mAsAH pa§ca 'rtavastraya ime lokA
asAvAditya ekaviMsha etAmabhisampadam 



9.1.1.[27]

athAvatAnAnjuhoti | etadvA enAndevA etenAnnena
prItvAthaiShAmetairavatAnairdhanUMShyavAtanvaMstathaivainAnayametadetenAnnena
prItvAthaiShAmetairavatAnairdhanUMShyavatanoti na hyavatatena dhanuShA kaM cana
hinasti



9.1.1.[28]

tadvai sahasrayojana iti | etaddha paramaM dUraM yatsahasrayojanaM tadyadeva
paramaM dUraM tadevaiShAmetaddhanUMShyavatanoti



9.1.1.[29]

yadvevAha sahasrayojana iti | ayamagniH sahasrayojanaM na hyetasmAditi
netyanyatparamasti tadyadagnau juhoti tadevaiShAM sahasrayojane dhanUMShyavatanoti 



9.1.1.[30]

asaMkhyAtA sahasrANi | asmiMnmahatyarNava iti yatra-yatra te
tadevaiShAmetaddhanUMShyavatanoti



9.1.1.[31]

dashaitAnavatAnAnjuhoti | dashAkSharA virADvirADagnirdasha disho disho 'gnirdasha prANAH
prANA agniryAvAnagniryAvatyasya mAtrA tAvataivaiShAmetaddhanUMShyavatanoti 



9.1.1.[32]

atha pratyavarohAnjuhoti | etadvA etadimAMlokAnita Urdhvo rohati sa sa parA«iva roha
iyamu vai pratiShThA te devA imAm pratiShThAmabhipratyAyaMstathaivaitadyajamAva
imAm pratiShThAmabhipratyaiti 



9.1.1.[33]

yadveva pratyavarohati | etadvA enAnetatprINannanvavaiti tata
evaitadAtmAnamapoddharate jAvAtvai tathA hAnenAtmanA sarvamAyureti 



9.1.1.[34]

yadveva pratyavarohati | etadvA etadetAnrudrAnita UrdhvAnprINAti tAnpunaramuto
'rvAcaH 



9.1.1.[35]

nano 'stu rudrebhyo ye divIti | tadye 'muShmiMloke rudrAstebhya etannamaskaroti
yeShAM varShamiShava iti varShaM ha teShAmiShavA varSheNa ha te hiMsanti yaM
jihiMsiShanti



9.1.1.[36]

namo 'stu rudrebhyo ye 'ntarikSha iti | tadye 'ntarikShaloke rudrAstebhya
etannamaskaroti yeShAM vAta iShava iti vAto ha teShAmiShavo vAtena ha te hiMsanti yaM
jihiMsiShanti



9.1.1.[37]

namo 'stu rudrebhyo ye pR^ithivyAmiti | tadye 'smiMloke rudrAstebhya etannamaskaroti
yeShAmannamiShava ityannaM ha teShAmiShavo 'nnena ha te hiMsanti yaM jihiMsiShanti



9.1.1.[38]

tebhyo dasha prAcIH | dasha dakShiNA dasha pratIcIrdashodIcIrdashordhvA iti dashAkSharA
virADvirADagnirdasha disho disho 'gnirdasha prANAH prANA agniryAvAnagniryAvatyasya
mAtrA tAvataivainAnetadannena prINAti



9.1.1.[39]

yadvevAha dasha-dasheti | dasha vA a§jaleraN^gulayo dishi-dishyevaibhya etada§jaliM karoti
tasmAdu haitadbhIto '§jaliM karoti tebhyo namo astviti tebhya eva namaskaroti te no
mR^iDayantviti ta evAsmai mR^iDayanti te yaM dviShmo yashca no dveShTi tameShAM jambhe
dadhma iti yameva dveShTi yashcainaM dveShTi tameShAM jambhe dadhAtyamumeShAM
jambhe dadhAmIti ha brUyAdyaM dviShyAttato 'ha tasminna punarastyapi tannAdriyeta
svayaMnirdiShTo hyeva sa yamevaMviddveShTi 



9.1.1.[40]

triShkR^itvaH pratyavarohati | trivR^idagniryAvAnagniryAvatyasya mAtrA
tAvataivainAnetadannena prINAti svAhAkAreNAnnaM vai svAhAkAro
'nnenaivainAnetatprINAti tririti Urdhvo rohati tatShaT tasyokto bandhuH 



9.1.1.[41]

yadveva triShkR^itvaH pratyavarohati | trirhi kR^itva Urdhvo rohati tadyAvatkR^itva Urdhvo
rohati tAvatkR^itvaH pratyavarohati



9.1.1.[42]

atha tadarkaparNaM cAtvAle prAsyati | etadvA enenaitadraudraM karma karoti
tadetadashAntaM tadetattiraH karoti nedidamashAntaM
kashcidabhitiShThAttannenddhinasaditi tasmAccAtvAle yadveva cAtvAle 'gnireSha
yaccAtvAlastatho hainadeSho 'gniH saMdahatyathAtaH sampadeva 



9.1.1.[43]

tadAhuH | kathamasyaitacatarudriyaM saMvatsaramagnimApnoti kathaM
saMvatsareNAgninA sampadyata iti ShaShTishca ha vai trINi ca shatAnyetacatarudriyamatha
triMshadatha pa§catriMshattato yAni ShaShTishca trINi ca shatAni tAvanti saMvatsarasyAhAni
tatsaMvatsarasyAhAnyApnotyatha yAni triMshattraMshanmAsasya rAtrayastanmAsasya
rAtrIrApnoti tadubhayAni saMvatsarasyAhorAtrANyApnotyatha yAni pa§catriMshatsa
trayodasho mAsaH sa AtmA triMshadAtmA pratiShThA dve prANA dve shira eva
pa§catriMshametAvAnvai saMvatsara evamu hAsyaitacatarudriyaM
saMvatsaramagnimApnotyevaM saMvatsareNAgninA sampadyata etAvatsa u vai shANDile
'gnau madhyato yajuShmatya iShTakA upadhIyante 'gnayo haite pR^ithagyadetA iShTakA
evamu hAsyaite 'gnayaH pR^ithakshatarudriyeNAbhihutA bhavanti



9.1.1.[44]

tadAhuH | kathamasyaitacatarudriyam mahadukthamApnoti katham mahatokthena
sampadyata iti yAnyamUni pa§caviMshatiryajUMShyabhito 'shItIH sa pa§caviMsha AtmA yatra
vA AtmA tadeva shirastatpakShapucAnyatha yA ashItayaH saivAshItInAmAptirashItibhirhi
mahadukthamAkhyAyate 'tha yadUrdhvamashItibhyo yadevAdo mahata
ukthasyordhvamashItibhya etadasya tadevamu hAsyaitacatarudriyam
mahadukthamApnotyevam mahatokthena sampadyate



9.1.2.[1]

athainamataH pariShishcati | etadvA enaM devAH shatarudriyeNa
shamayitvAthainametadbhUya evAshamayaMstathaivainamevametacatarudriyeNa
shamayitvAthainametadbhUya eva shamayati 



9.1.2.[2]

adbhiH pariShi§cati | shAntirvA ApaH shamayatyevainametatsarvataH pariShi§cati sarvata
evainametacamayati triShkR^itvaH pariShi§cati trivR^idagniryAvAnagniryAvatyasya mAtrA
tAvataivainametacamayati 



9.1.2.[3]

yadvevainam pariShi§cati | ime vai lokA eSho 'gnirimAMstallokAnadbhiH paritanoti
samudreNa hainAMstatparitanoti sarvatastasmAdimAMlokAntsarvataH samudraH paryeti
dakShiNAvR^ittasmAdimAMlokAndakShiNAvR^itsamudraH paryeti



9.1.2.[4]

agnItpariShi§cati | agnireSha yadAgnIdhro no vA AtmAtmAnaM hinastyahiMsAyA ashmano
'dhyashmano hyApaH prabhavanti nikakShAnnikakShAddhyApaH prabhavanti
dakShiNAnnikakShAddakShiNAddhi nikakShAdApaH prabhavanti 



9.1.2.[5]

ashmannUrjam parvate shishriyANAmiti | ashmani vA eShorkparvateShu shritA yadApo 'dbhya
oShadhIbhyo vanaspatibhyo adhi sambhR^itam paya ityetasmAddhyetatsarvasmAdadhi
sambhR^itam payastAM na iShamUrjaM dhatta marutaH saMrarANA iti maruto vai
varShasyeshate 'shmaMste kShuditi nidadhAti tadashmani kShudhaM dadhAti
tasmAdashmAnAdyo 'tho sthiro vA ashmA sthirA kShutsthira eva tatsthiraM dadhAti mayi
ta UrgityapAdatte tadAtmannUrjaM dhatte tathA dvitIyaM tathA tR^itIyam



9.1.2.[6]

nidhAyodaharaNaM trirvipalyayate | etadvA enametallaghUyatIva yadenaM samantam
paryeti tasmA evaitannihnute 'hiMsAyai 



9.1.2.[7]

yadveva vipalyayate | etadvA enametadanvavaiti tata evaitadAtmAnamapoddharate
jIvAtvai tatho hAnenAtmanA sarvamAyureti



9.1.2.[8]

trirvipalyayate | trirhi kR^itvaH paryeti tadyAvatkR^itvaH paryeti tAvatkR^itvo vipalyayate 



9.1.2.[9]

atha tamashmAnamudaharaNe 'vadhAya | etAM dishaM harantyeShA vai nairR^itI
di«nairR^ityAmeva taddishi shucaM dadhAti



9.1.2.[10]

etadvA enaM devAH | shatarudriyeNa cAdbhishca shamayitvAthAsyaitena shucam
pApmAnamapAghnaMstathaivainamayametacatarudriyeNa cAdbhishca
shamayitvAthAsyaitena shucam pApmAnamapahanti



9.1.2.[11]

bAhyenAgniM harati | ime vai lokA eSho 'gnirebhyastallokebhyo bahirdhA shucaM dadhAti
bahirvedIyaM vai vedirasyai tadbahirdhA shucaM dadhAti 



9.1.2.[12]

sa vederdakShiNAyAM shroNau | prA« tiShThandakShiNA nirasyati yaM dviShmastaM te
shugR^icatviti yameva dveShTi tamasya shugR^icatyamuM te shugR^icatviti ha brUyAdyaM
dviShyAttato ha tasminna punarastyapi tannAdriyeta svayaMnirdiShTo hyeva sa
yamevaMviddveShTi yadi na bhidyeta bhittavai brUyAdyadA hyeva sa bhidyate 'tha taM
shugR^icati yaM dveShTyapratIkShamAyantyapratIkShameva tacucam pApmAnaM jahati



9.1.2.[13]

pratyetyeShTakA dhenUH kurute | etadvA enaM devAH shatarudriyeNa cAdbhishca shamayitvA
shucamasya pApmAnamapahatya pratyetyeShTakA dhenUrakurvata
tathaivainamayametacatarudriyeNa cAdbhishca shamayitvA shucamasya
pApmAnamapahatya pratyetyeShTakA dhenUH kurute



9.1.2.[14]

AsInaH kurvItetyu haika AhuH | AsIno vai dhenuM dogdhIti tiShThaMstveva kurvIteme
vai lokA eSho 'gnistiShThantIva vA ime lokA atho tiShThanvai vIryavattaraH



9.1.2.[15]

uda« prA« tiShThan | purastAdvA eShA pratIcI yajamAnaM dhenurupatiShThate dakShiNato
vai pratIcIM dhenuM tiShThantIsupasIdanti



9.1.2.[16]

sa yatrAbhyApnoti | tadabhimR^ishyaitadyajurjapatImA me agna iShTakA dhenavaH
santvityagnirhaitAsAM dhenukaraNasyeShTe tasmAdetAvatInAM
devatAnAmagnimevAmantrayata ekA ca dasha cAntashca parArdhashcetyeSha hAvarArdhyo
bhUmA yadekA ca dasha cAtha haiSha parArdhyo bhUmA yadantashca
parArdhashcAvarArdhatashcaivainA etatparArdhatashca parigR^ihya devA dhenUrukurvata
tathaivainA ayametadavarArdhatashcaiva parArdhatashca parigR^ihya dhenUH kurute
tasmAdapi nAdriyeta bahvIH kartumamutra vA eSha etA brahmaNA yajuShA bahvIH
kurute 'tha yatsaMtanoti kAmAneva tatsaMtanoti 



9.1.2.[17]

yadveveShTakA dhenUH kurute | vAgvA ayamagnirvAcA hi citaH sa yadAhaikA ca dasha
cAntashca parArdhashceti vAgvA ekA vAgdasha vAganto vAkparArdho vAcameva taddevA
dhenumakurvata tathaivaitadyajamAno vAcameva dhenuM kurute 'tha yatsaMtanoti
vAcameva tatsaMtanotyetA me agna iShTakA dhenavaH santvamutrAmuShmiMloka
ityetadvA enA asmiMloke dhenUH kurute 'thainA etadamuShmiMloke dhenUH kurute
tatho hainametA ubhayorlokayorbhu§jantyasmiMshcAmuShmiMshca 



9.1.2.[18]

R^itava stheti | R^itavo hyetA R^itAvR^idha iti satyavR^idha ityetadR^ituShvA stha R^itAvR^idha
ityahorAtrANi vA iShTakA R^ituShu vA ahorAtrANi tiShThanti ghR^itashcuto madhushcuta iti
tadenA ghR^itashcutashca madhushcutashca kurute



9.1.2.[19]

virAjo nAmeti | etadvai devA etA iShTakA nAmabhirupAhvayanti yathA-yathainA
etadAcakShate tA enAnabhyupAvartantAtha lokampR^iNA eva parAcyastasthurahitanAmnyo
nimemihatyastA virAjo nAmAkurvata tA enAnabhyupAvartanta tasmAddasha-dasheShTakA
upadhAya lokampR^iNayAbhimantrayate tadenA virAvaH kurute dashAkSharA hi virAT
kAmadudhA akShIyamANA iti tadenAH kAmadudhA akShIyamANAH kurute



9.1.2.[20]

athainaM vikarShati | maNDUkenAvakayA vetasashAkhayaitadvA enaM devAH shatarudriyeNa
cAdbhishca shamayitvA shucamasya pApmAnamapahatyAthainametadbhUya
evAshamayaMstathaivainamayametacatarudriyeNa cAdbhishca shamayitvA shucamasya
pApmAnamahatyAthainametadbhUya eva shamayati sarvato vikarShati sarvata
evainametacamayati 



9.1.2.[21]

yadvevainaM vikarShati | etadvai yatraitam prANA R^iShayo 'gre 'gniM
samaskurvaMstamadbhiravokShaMstA ApaH samaskandaMste maNDUkA abhavan 



9.1.2.[22]

tAH prajApatimabruvan | yadvai naH kamabhUdavAktadagAditi so 'bravIdeSha va etasya
vanaspatirvettviti vettu saMvettu so 'ha vai taM vetasa ityAcakShate paro 'kSham paro
'kShakAmA hi devA atha yadabruvannavA«taH kamagAditi tA avAkkA abhavannavAkkA
ha vai tA avakA ityAcakShate paro 'kSham paro 'kShakAmA hi devAstA haitAstrayya Apo
yanmaNDUko 'vakA vetasashAkhaitAbhirevainametattrayIbhiradbhiH shamayati 



9.1.2.[23]

yadvevainaM vikarShati | jAyata eSha etadyaccIyate sa eSha sarvasmA annAya jAyate
sarvamvetadannaM yanmaNDUko 'vakA vetasashAkhA pashavashca hyetA Apashca
vanaspatayashca sarveNai vainametadannena prINAti



9.1.2.[24]

maNDUkena pashUnAm | tasmAnmaNDUkaH pashUnAmanupajIvanIyatamo yAtayAmA hi
so
'vakAbhirapAM tasmAdavakA apAmanupajIvanIyatamA yAtayAmnyo hi tA vetasena
vanaspatInAM tasmAdvetaso vanaspatInAmanupajIvanIyatamo yAtayAmA hi saH 



9.1.2.[25]

tAni vaMshe prabadhya | dakShiNArdhenAgnerantareNa parishritaH prAgagre vikarShati
samudrasya tvAvakayAgne parivyayAmasi pAvako asmabhyaM shivo bhaveti
samudriyAbhistvAdbhiH shamayAma ityetat



9.1.2.[26]

atha jaghanArdhenodak | himasya tvA jarAyuNAgne parivyayAmasi pAvako asmabhyaM
shivo bhaveti yadvai shItasya prashItaM taddhimasya jarAyu shItasya tvA prashItena
shamayAma ityetat 



9.1.2.[27]

athottarArdhena prAk | upa jmannupa vetase 'vatara nadIShvA agne pittamapAmasi
maNDUki tAbhirAgahi semaM no yaj~nam pAvakavarNaM shivaM kR^idhIti yathaiva
yajustathA bandhuH



9.1.2.[28]

atha pUrvArdhena dakShiNA | apAmidaM nyayanaM samudrasya niveshanam anyAMste
asmattapantu hetayaH pAvako asmabhyaM shivo bhaveti yathaiva yajustathA
bandhurityagre vikarShatyatheti athetyatheti taddakShiNAvR^ittaddhi devatrA 



9.1.2.[29]

AtmAnamagre vikarShati | AtmA hyevAgre sambhavataH sambhavatyatha dakShiNam
pakShamatha pucamathottaraM taddakShiNAvR^ittaddhi devatrA 



9.1.2.[30]

abhyAtmam pakShapucAni vikarShati | abhyAtmameva tacAntiM dhatte
purastAdarvAkparastAdeva tadarvAcIM shAntiM dhatte 'gne pAvaka rociSheti dakShiNam
pakShaM sa naH pAvaka dIdiva iti pucam pAvakayA yashcitayantyA kR^ipetyuttaram
pAvakam pAvakamiti yadvai shivaM shAntaM tatpAvakaM shamayatyevainametat 



9.1.2.[31]

saptabhirvikarShati | saptacitiko 'gniH sapta 'rtavaH saMvatsaraH saMvatsaro
'gniryAvAnagniryAvatyasya mAtrA tAvataivainametadvikarShati taM vaMshamutkarenyasya



9.1.2.[32]

athainaM sAmabhiH parigAyati | atraiSha sarvo 'gniH saMskR^itastasmindevA etadamR^itaM
rUpamuttamamadadhustathaivAsminnayametadamR^itaM rUpamuttamaM dadhAti sAmAni
bhavanti prANA vai sAmAnyamR^itamu vai prANA amR^itamevAsminnetadrUpamuttamaM
dadhAti sarvataH parigAyati sarvata evAsminnetadamR^itaM rUpamuttamaM dadhAti 



9.1.2.[33]

yadvevainaM sAmabhiH parigAyati | etadvai devA
akAmayantAnasthikamimamamR^itamAtmAnaM kurvImahIti te 'bruvannupa tajjAnIta
yathemamAtmAnamanasthikamamR^itaM karavAmahA iti te 'bruvaMshcetayadhvamiti
citimicateti vAva tadabruvaMstadicata yathemamAtmAnamanasthikamamR^itaM
karavAmahA iti 



9.1.2.[34]

te cetayamAnAH | etAni sAmAnyapashyaMstairenam
paryagAyaMstairetamAtmAnamanasthikamamR^itamakurvata tathaivaitadyajamAno
yadenaM sAmabhiH parigAyatyetamevaitadAtmAnamanasthikamamR^itaM kurute sarvataH
parigAyati sarvata evaitadetamAtmAnamanasthikamamR^itaM kurute tiShThangAyati
tiShThantIva vA ime lokA atho tiShThanvai vIryavattaro hiN^kR^itya gAyati tatra hi sarvaM
kR^itsnaM sAma bhavati



9.1.2.[35]

gAyatram purastAdgAyati | agnirvai gAyatramagnimevAsyaitaciraH karotyatho shira
evAsyaitadanasthikamamR^itaM karoti



9.1.2.[36]

rathantaraM dakShiNe pakShe | iyaM vai rathantaramiyamu vA eShAM lokAnAM rasatamo
'syAM hIme sarve rasA rasaMtamaM ha vai tadrathantaramityAcakShate paro 'kSham
paro 'kShakAmA hi devA imAmevAsyaitaddakShiNam pakShaM karotyatho
dakShiNamevAsyaitatpakShamanasthikamamR^itaM karoti



9.1.2.[37]

bR^ihaduttare pakShe | dyaurvai bR^ihaddyaurhi barhiShThA divamevAsyaitaduttaram
pakShaM karotyatho uttaramevAsyaitatpakShamanasthikamamR^itaM karoti



9.1.2.[38]

vAmadevyamAtman | prANo vai vAmadevyaM vAyuru prANaH sarveShAmu haiSha
devAnAmAtmA yadvAyurvAyumevAsyaitadAtmAnaM karotyatho
AtmAnamevAsyaitadanasthikamamR^itaM karoti



9.1.2.[39]

yaj~nAyaj~niyam pucam | candramA vai yaj~nAyaj~niyaM yo hi kashca yaj~naH saMtiShThata
etameva tasyAhutInAM raso 'pyeti tadyadetaM yaj~no-yaj~no 'pyeti tasmAccandramA
yaj~nAyaj~niyaM candramasamevAsyaitatpucaM karotyatho
pucamevAsyaitadanasthikamamR^itaM karoti



9.1.2.[40]

atha prajApaterhR^idayaM gAyati | asau vA Adityo hR^idayaM shlakShNa eSha shlakShNaM
hR^idayam parimaNDala eSha parimaNDalaM hR^idayamAtmangAyatyAtmanhi hR^idayaM
nikakShe nikakShe hi hR^idayaM dakShiNe nikakShe 'to hi hR^idayaM nedIya
AdityamevAsyaitaddhR^idayaM karotyatho hR^idayamevAsyaitadanasthikamamR^itaM karoti



9.1.2.[41]

prajAsu ca prajApatau ca gAyati | tadyatprajAsu gAyati tatprajAsu hR^idayaM dadhAtyatha
yatprajApatau gAyati tadagnau hR^idayaM dadhAti 



9.1.2.[42]

yadveva prajAsu ca prajApatau ca gAyati | ayaM vA agniH prajAshca prajApatishca
tadyadagnau gAyati tadeva prajAsu ca prajApatau ca hR^idayaM dadhAti



9.1.2.[43]

tA haitA amR^iteShTakAH | tAuttamA upadadhAtyamR^itaM tadasya sarvasyottamaM dadhAti
tasmAdasya sarvasyAmR^itamuttamaM nAnyo 'dhvaryorgAyediShTakA vA etA vicito ha
syAdyadanyo 'dhvaryorgAyet 



9.2.1.[1]

upavasathIye 'hanprAtarudita Aditye | vAcaM visR^ijate vAcaM visR^ijya pa§cagR^ihItamAjyaM
gR^ihNIte tatra pa§ca hiraNyashakalAnprAsyatyathaitattrayaM samAsiktam bhavati dadhi
madhu ghR^itam pAtryAM vA sthAlyAM vorubilyAM tadupariShTAddarbhamuShTiM nidadhAti



9.2.1.[2]

athAgnimArohati | namaste harase shociShe namaste astvarciSha ityatraiSha sarvo 'gniH
saMskR^itaH sa eSho 'tra tasmA alaM yaddhiMsyAdyaM jihiMsiShedyamu vA eSha hinasti
harasA vainaM shociShA vArciShA vA hinasti tatho hainameSha etairna hinastyanyAMste
asmattapantu hetayaH pAvako asmabhyaM shivo bhaveti yathaiva yajustathA bandhuH



9.2.1.[3]

AruhyAgniM svayamAtR^iNAM vyAghArayati | Ajyena pa§cagR^ihItena tasyokto bandhuH



9.2.1.[4]

svayamAtR^iNAM vyAghArayati | prANaH svayamAtR^iNA prANe tadannaM dadhAti 



9.2.1.[5]

yadveva svayamAtR^iNAM vyAghArayati | uttaravedirhaiShAgneratha yAmamUm pUrvAM
vyAghArayatyadhvarasya sAtha haiShAgnestAmetadvyAghArayati



9.2.1.[6]

pashyaMstatra hiraNyaM vyAghArayati | pratyakShaM vai tadyatpashyati pratyakShaM
sottaravediH prAstA eveha bhavanti paro 'kShaM vai tadyatprAstAH paro
'kShamiyamuttaravediH



9.2.1.[7]

svAhAkAreNa tAM vyAghArayati | pratyakShaM vai tadyatsvAhAkAraH pratyakShaM
sottaravedirveTkAreNemAm paro 'kShaM vai tadyadveTkAraH paro
'kShamiyamuttaravedirAjyenAjyena hyuttaravediM vyAghArayanti pa§cagR^ihItena
pa§cagR^ihItena hyuttaravediM vyAghArayanti vyatihAraM vyatihAraM hyuttaravediM
vyAghArayanti 



9.2.1.[8]

nR^iShade veDiti | prANo vai nR^iShanmanuShyA narastadyo 'yam manuShyeShu prANo
'gnistametatprINAtyapsuShade veDiti yo 'psvagnistametatprINAti bahirShade veDiti ya
oShadhiShvagnistametatprINAti vanasade veDiti yo vanaspatiShvagnistametatprINAti
svarvide veDityayamagniH svarvidimamevaitadagnim prINAti



9.2.1.[9]

yadvevAha | nR^iShade veDapsuShade veDityasyaivaitAnyagnernAmAni tAnyetatprINAti tAni
haviShA devatAM karoti yasyai vai devatAyai havirgR^ihyate sA devatA na sA yasyai na
gR^ihyate 'tho etAnevaitadagnInasminnagnau nAmagrAhaM dadhAti 



9.2.1.[10]

pa§caitA AhutIrjuhoti | pa§cacitiko 'gniH pa§ca 'rtava saMvatsaraH saMvatsaro
'gniryAvAnagniryAvatyasya mAtrA tAvataivainametadannena prANAti 



9.2.1.[11]

athainaM samukShati | dadhnA madhunA ghR^itena jAyata eSha etadyaccIyate sa eSha
sarvasmA annAya jAyate sarvamvetadannaM yaddadhi madhu gR^itaM
sarveNaivainametadannena prINAti sarvataH samukShati sarvata
evainametatsarveNAnnena prINAti 



9.2.1.[12]

yadvevainaM samukShati | atraiSha sarvo 'gniH saMskR^itastasmindevA
etadrUpamuttamamadadhustathaivAsminnayametadrUpamuttamaM dadhAtyannaM vai
rUpametadu paramamannaM yaddadhi madhu gR^itaM tadyadeva paramaM rUpaM
tadasminnetaduttamaM dadhAti sarvataH samukShatyapi bAhyena pariShritaH sarvata
evAsminnetadrUpamuttamaM dadhAti darbhaiste hi shuddhA medhyA agrairagraM hi
devAnAm



9.2.1.[13]

yadvevainaM samukShati | etadvai yatraitam prANA R^iShayo 'gre 'gniM
samaskurvaMstadasminnado 'mum purastAdbhAgamakurvatAdaH
sajUrabdIyamathAsminnetaM saMcita upariShTAdbhAgamakurvata tadyatsamukShati ya
evAsmiMste prANA R^iShayaH sacita upariShTAdbhAgamakurvata tAnevaitatprINAti dadhnA
madhunA ghR^itena tasyokto bandhuH



9.2.1.[14]

ye devA devAnAm | yaj~niyA yaj~niyAnAmiti devA hyete devAnAM yaj~niyA u yaj~niyAnAM
saMvatsarINamupa bhAgamAsata iti saMvatsarINaM hyeta etam bhAgamupAsate 'hutAdo
haviSho yaj~ne asminnityahutAdo hi prANAH svayam pibantu madhuno ghR^itasyeti
svayamasya pibantu madhunashca ghR^itasya cetyetat



9.2.1.[15]

ye devA deveShu | adhi devatvamAyanniti devA hyete deveShadhi devatvamAyanye
brahmaNaH puraetAro asyetyayamagnirbrahma tasyaite puraetAro yebhyo na R^ite pavate
dhAma kiM caneti na hi prANebhya R^ite pavate dhAma kiM cana na te divo na pR^ithivyA
adhi snuShviti naiva te divi na pR^ithivyAM yadeva prANabhR^ittasmiMsta ityetat 



9.2.1.[16]

dvAbhyAM samukShati | dvipAdyajamAno yajamAno 'gniryAvAnagniryAvatyasya mAtrA
tAvataivainametatsamukShati 



9.2.1.[17]

atha pratyavarohati | prANadA apAnadA iti sarve haite prANA yo 'yamagnishcitaH sa
yadetAmatrAtmanaH paridAM na vadetAtra haivAsyaiSha prANAnvR^i§jItAtha
yadetAmatrAtmanaH paridAM vadate tatho hAsyaiSha prANAnna vR^iN^kte prANadA apAnadA
vyAnadA varcodA varivodA ityetaddA me 'sItyevaitadAhAnyAMste asmattapantu hetayaH
pAvako asmabhyaM shivo bhaveti yathaiva yajustathA bandhuH 



9.2.1.[18]

pratyetya pravargyopasadbhyAm pracarati | pravargyopasadbhyAm pracaryAthAsmai
vrataM vArdhavrataM vA prayacatyatha pravargyopasadbhyAmatha
pravargyamutsAdayatyAptvA taM kAmaM yasmai kAmAyainam pravR^iNakti 



9.2.1.[19]

taM vai pariShyanda utsAdayet | tapto vA eSha shushucAno bhavati taM
yadasyAmutsAdayedimAmasya shugR^icedyadapsUtsAdayedapo 'sya shugR^icedatha
yatpariShyanda utsAdayati tatho ha naivApo hinasti nemAM yadahApsu na prAsyati
tenApo na hinastyatha yatsamantamApaH pariyanti shAntirvA Apasteno imAM na hinasti
tasmAtpariShyanda utsAdayet



9.2.1.[20]

agnau tvevotsAdayet | ime vai lokA eSho 'gnirApaH parishritastaM yadagnA utsAdayati
tadevainam pariShyanda utsAdayati



9.2.1.[21]

yadvevAgnA utsAdayati | ime vai lokA eSho 'gniragnirvAyurAdityastadete pravargyAH sa
yadanyatrAgnerutsAdayedetAMstaddevAnbahirdhaibhyo lokebhyo dadhyAdatha yadagnA
utsAdayatyetAnevaitaddevAneShu lokeShu dadhAti 



9.2.1.[22]

yadvevAgnA utsAdayati | shira etadyaj~nasya yatpravargya AtmAyamagnishcitaH sa
yadanyatrAgnerutsAdayedbahirdhAsmAciro dadhyAdatha yadagnA
utsAdayatyAtmAnamevAsyaitatsaMskR^itya shiraH pratidadhAti



9.2.1.[23]

svayamAtR^iNayA saMspR^iShTam prathamam pravargyamutsAdayati | prANaH svayamAtR^iNA
shiraH pravargya AtmAyamagnishcitaH shirashca tadAtmAnaM ca prANena saMtanoti
saMdadhAtyutsAdya pravargyaM yathA tasyotsAdanam



9.2.2.[1]

pratyetyAgnim prahariShyan | AhutIshca juhoti samidhashcAdadhAtyetadvA enaM devA
eShyantam purastAdannenAprINannAhutibhishca samidbhishca
tathaivainamayametadeShyantam purastAdannena prINAtyAhutibhishca samidbhishca sa
vai pa§cagR^ihItaM gR^ihNIte tasyokto bandhuH 



9.2.2.[2]

atha ShoDashagR^ihItaM gR^ihNIte | ShoDashakalaH prajApatiH
prajApatiragnirAtmasammitenaivainametadannena prINAti yadu vA
AtmasammitamannaM tadavati tanna hinasti yadbhUyo hinasti tadyatkanIyo na
tadavati samAnyAM sruci gR^ihNIte samAno hi sa yametatprINAti vaishvakarmaNAbhyAM
juhoti vishvakarmAyamagnistamevaitatprINAti tisra AhutIrjuhoti
trivR^idagniryAvAnagniryAvatyasya mAtrA tAvataivainametadannena prINAti 



9.2.2.[3]

atha samidha AdadhAti | yathA tarpayitvA pariveviShyAttAdR^iktadaudumbaryo
bhavantyUrgvai rasa udumbara Urjaivainametadrasena prINAtyArdrA bhavantyetadvai
vanaspatInAmanArtaM jIvaM yadArdraM tadyadeva vanaspatInAmanArtaM jIvaM
tenainametatprINAti ghR^ite nyuttA bhavantyAgneyaM vai ghR^itaM
svenaivainametadbhAgena svena rasena prINAti sarvAM rAtriM vasanti tatra hi tA rasena
sampadyante tisraH samidha AdadhAti trivR^idagniryAvAnagniryAvatyasya mAtrA
tAvataivainametadannena prINAti 



9.2.2.[4]

yadvevaitA AhutIrjuhoti | etadvA enaM devA eShyanta purastAdannena
samaskurvannetAbhirAhutibhistathaivainamayametadeShyantam purastAdannena
saMskarotyetAbhirAhutibhiH 



9.2.2.[5]

sa vai pa§cagR^ihItaM gR^ihNIte | pa§cadhAvihito vA ayaM shIrShanprANo mano vAk
prANashcakShuH shrotrametamevAsminnetatpa§cadhAvihitaM shIrShanprANaM
dadhAtyagnistigmena shociSheti tigmavatyA shira evAsyaitayA saMshyati tigmatAyai



9.2.2.[6]

atha ShoDashagR^ihItaM gR^ihNIte | aShTau prANA aShTAvaN^gAnyetAmabhisampadaM samAnyAM
sruci gR^ihNIte samAne hyevAtmannaN^gAni ca prANAshca bhavanti nAnA
juhotyaN^gebhyashca
tatprANebhyashca vidhR^itiM karoti vaishvakarmaNAbhyAM juhoti
vishvakarmAyamagnistamevaitatsaMskaroti tisra AhutIrjuhoti
trivR^idagniryAvAnagniryAvatyasya mAtrA tAvataivainametadannena saMskaroti
saptadashabhirR^igbhiH saptadashaH prajApatiH prajApatiragniryAvAnAgniryAvatyasya mAtrA
tAvataivainametatsaMskarotyekaviMshatigR^ihItena dvAdasha mAsAH pa§ca 'rtavastraya ime
lokA asAvAditya ekaviMsha etAmabhisampadam



9.2.2.[7]

yadvevaitAH samidha AdadhAti | etadvA enaM devAH sarvaM kR^itsnaM
saMskR^ityAthainametenAnnenAprINannetAbhiH samidbhistathaivainamayametatsarvaM
kR^itsnaM saMskR^ityAthainametenAnnena prINAtyetAbhiH samidbhiraudumbaryo
bhavantyArdrA ghR^ite nyuttA sarvAM rAtriM vasanti tasyokto bandhurudenamuttarAM
nayendremam pratarAM naya yasya kurmo gR^ihe haviriti yathA yajustathA
bandhustisraH samidha AdadhAti trivR^idagniryAvAnagniryAvatyasya mAtrA
tAvataivainametadannena prINAti tisa AhutIrjuhoti tatShaT tasyokto bandhuH



9.2.3.[1]

athAtaH sampreShyati | udyacedhmamupayacopayamanIragnaye
prahriyamANAyAnubrUhyagnIdekasphyayAnUdehi brahmannapratirathaM japeti 



9.2.3.[2]

etadvai devAnupapraiShyataH | etaM yaj~naM taMsyamAnAndakShiNato 'surA rakShAMsi
nAShTrA ajighAMsanna yakShyadhve na yaj~naM taMsyadhva iti



9.2.3.[3]

te devA indramabruvan | tvaM vai naH shreShTho baliShTho vIryavattamo 'si tvamimAni
rakShAMsi pratiyatasveti tasya vai me brahma dvitIyamastviti tatheti tasmai vai
bR^ihaspatiM dvitIyamakurvanbrahma vai bR^ihaspatista indreNa caiva bR^ihaspatinA ca
dakShiNato 'surAnrakShAMsi nAShTrA apahatyAbhaye nAShTra etaM yaj~namatanvata



9.2.3.[4]

tadvA etatkriyate | yaddevA akurvannidaM nu tAni rakShAMsi devairevApahatAni
yattvetatkaroti yaddevA akurvaMstatkaravANItyatho indreNa caivaitadbR^ihaspatinA ca
dakShiNato surAnrakShAMsi nAShTrA apahatyAbhaye 'nAShTra etaM yaj~naM tanute



9.2.3.[5]

sa yaH sa indraH | eSha so 'pratiratho 'tha yaH sa bR^ihaspatireSha sa brahmA
tadyadbrahmApratirathaM japatIndreNa caivaitadbR^ihaspatinA ca dakShiNato
'surAnrakShAMsi nAShTrA apahatyAbhaye 'nAShTra etaM yaj~naM tanute
tasmAdbrahmApratirathaM japati 



9.2.3.[6]

AshuH shishAno vR^iShabho na bhIma iti | aindryo 'bhirUpA dvAdasha bhavanti dvAdasha mAsAH
saMvatsaraH saMvatsaro 'gniryAvAnagniryAvatyasya mAtrA tAvataivaitaddakShiNato
'surAnrakShAMsi nAShTrA apahanti triShTubbhirvajro vai triShTubvajreNaivaitaddakShiNato
'surAnrakShAMsi nAShTrA apahanti tA dvAviMshatirgAyatryaH sampadyante tadAgneyyo
bhavantyagnikarma hi 



9.2.3.[7]

athainamudyacati | udu tvA vishve devA agne bharantu cittibhiriti tasyokto bandhuH



9.2.3.[8]

athAbhiprayanti | pa§ca disho daivoryaj~namavantu devIriti devAshcAsurAshcobhaye
prAjApatyA dikShvaspardhanta te devA asurANAM disho vR^i§jata tathaivaitadyajamAno
dviShato bhrAtR^ivyasya disho vR^iN^kte daivIriti tadenA daivIH kurute yaj~namavantu
devAriti yaj~namimavantu devIrityetadapAmatiM durmatim bAdhamAnA ityashanAyA vA
amatirashanAyAmapabAdhamAnA ityetadrAyaspoShe yaj~napatimAbhajantIriti rayyAM ca
pos\e ca yaj~napatimAbhajantIrityetadrAyaspoShe adhi yaj~no asthAditi rayyAM ca poShe
cAdhi yaj~no 'sthAdityetat 



9.2.3.[9]

samiddhe agnAvadhi mAmahAna iti | yajamAno vai mAmahAna ukthapatra ityukthAni
hyetasya patrANIDya iti yaj~niyaM ityetadgR^ibhIta iti dhArita ityetattaptaM gharmam
parigR^ihyAyajanteti taptaM hyetaM gharmam parigR^ihyAyajantorjA yadyaj~namayajanta
devA ityUrjA hyetaM yaj~namayajanta devAH 



9.2.3.[10]

daivyAya dhartre joShTra iti | daivo hyeSha dhartA joShayitR^itamo devashrIH shrImanAH
shatapayA iti devashrIrhyeSha shrImanAH shatapayAH parigR^ihya devA yaj~namAyanniti
parigR^ihy a hyetaM devA yaj~namAyandevA devebhyo adhvaryanto asthurityadhvaro vai
yaj~no devA devebhyo yaj~niyanto 'thurityetat 



9.2.3.[11]

vItaM haviH shamitaM shamitA yajadhyA iti | iShTaM sviShTamityetatturIyo yaj~no yatra
havyametItyadhvaryuH purastAdyajUMShi japati hotA pashcAdR^ico 'nvAha brahmA
dakShiNato 'pratirathaM japatyeSha eva turIyo yaj~nastato vAkA AshiSho no juShantAmiti
tato no vAkAshcAshiShashca juShantAmityetat 



9.2.3.[12]

sUryarashmirharikeshaH purastAt | savitA jyotirudriyAM ajasramityasau vA Aditya eSho
'gniH sa eSha sUryarashmirharikeshaH purastAtsavitaitajjyotirudyacatyajasraM tasya pUShA
prasave yAti vidvAniti pashavo vai pUShA ta etasya prasave prerate sampashyanvishvA
bhuvanAni gopA ityeSha vA idaM sarvaM sampashyatyeSha u evAsya sarvasya bhuvanasya
goptAH 



9.2.3.[13]

tadyA amuShmAdAdityAdarvAjyaH pa§ca dishaH | tA etaddevA asurANAmavR^i§jatAtho tA
evaitatsamArohaMstA u evaitadyajamAno dviShato bhrAtR^ivyasya vR^iN^kte 'tho tA
evaitatsamArohatyatho etadvA etAbhirdevA AtaH
samprApnuvaMstathaivAbhirayametadAtaH samprApnoti



9.2.3.[14]

athAshmAnam pR^ishnimupadadhAti | asau vA Adityo 'shmA
pR^ishniramumevaitadAdityamupadadhAti pR^ishnirbhavati rashmibhirhi maNDalam pR^ishni
tamantareNAhavanIyaM ca gArhapatyaM copadadhAtyayaM vai loko gArhapatyo
dyaurAhavanIya etaM tadimau lokAvantareNa dadhAti tasmAdeSha imau lokAvantareNa
tapati



9.2.3.[15]

AgnIdhravelAyAm | antarikShaM vA AgnIdhrametaM tadantarikShe dadhAti tasmAdeSho
'ntarikShAyatano vyadhve vyadhve hyeSha itaH 



9.2.3.[16]

sa eSha prANaH | prANamevaitadAtmandhatte tadetadAyurAyurevaitadAtmandhatte
tadetadannamAyurhyetadannamu vA AyurashmA bhavati sthiro vA ashmA sthiraM tadAyuH
kurute pR^ishnirbhavati pR^ishnIva hyannam 



9.2.3.[17]

sa upadadhAti | vimAna eSha divo madhya Asta iti vimAno hyeSha divo madhya Asta
ApaprivAnrodasI antarikShamityudyanvA eSha imAMlokAnApUrayati sa vishvAcIrabhicaShTe
ghR^itAcIriti srucashcaitadvedIshcAhAntarA pUrvamaparaM ca ketumityantaremaM ca
lokamamuM cetyetadatho yaccedametarhi cIyate yaccAdaH pUrvamacIyateti



9.2.3.[18]

ukShA samudro aruNaH suparNa iti | ukShA hyeSha samudro 'ruNaH suparNaH pUrvasya
yonim piturAvivesheti pUrvasya hyeSha etaM yonim piturAvishati madhye divo nihitaH
pR^ishnirashmeti madhye hyeSha divo nihitaH pR^ishnirashmA vicakrame rajasaspAtyantAviti
vikramamANo vA eSha eShAM lokAnAmantAnyAti 



9.2.3.[19]

dvAbhyAmupadadhAti | dvipAdyajamAno yajamAno 'gniryAvAnagniryAvatyasya mAtrA
tAvataivainametadupadadhAti triShTubbhyAM traiShTubho hyeSha na sAdayatyasannoy
hyeSha na sUdadohasAdhivadati prANo vai sUdadohAH prANa eSha kim prANe prANaM
dadhyAmiti taM nidhAya yathA na nashyet



9.2.3.[20]

athopAyanti | indraM vishvA avIvR^idhanniti tasyokto bandhurdevahUryaj~na A ca
vakShatsumnahUryaj~na A ca vakShaditi devahUshcaiva yaj~naH sumnahUshca
yakShadagnirdevo devAM A ca vakShaditi yakShaccaivAgnirdevo devAnA ca vahatvityetat 



9.2.3.[21]

vAjasya mA prasavaH | udgrAbheNodagrabhIt adhA sapatnAnindro me nigrAbheNAdharA
akariti yathaiva yajustathA bandhuH 



9.2.3.[22]

udgrAbhaM ca nigrAbhaM ca | brahma devA avIvR^idhan adhA sapatnAnindrAgnI me
viShUcInAnvyasyatAmiti yathaiva yajustathA bandhuH 



9.2.3.[23]

tadyA amuShmAdAdityAdUrdhvAshcatasro dishaH | tA etaddevA asurANAmavR^i§jatAtho tA
evaitatsamArohaMstA u evaitadyajamAno dviShato bhrAtR^ivyasya vR^iN^kte 'tho tA
evaitatsamArohatyatho etadvA etAbhirdevA AtaH
samprApnuvaMstathaivAbhirayametadAtaH samprApnoti 



9.2.3.[24]

athAgnimArohanti | kramadhvamagninA nAkamiti svargo vai loko nAkaH
kramadhvamanenAgninaitaM svargaM lokamityetadukhyaM hasteShu bibhrata
ityukhyaM hyeta etaM hasteShu bibhrati divaspR^iShThaM svargatvA mishrA
devebhirAdhvamiti divaspR^iShThaM svargaM lokaM gatvA mishrA devebhirAdhvamityetat 



9.2.3.[25]

prAcImanu pradisham prehi vidvAniti | prAcI vai digagneH svAmanu pradisham prehi
vidvAnityetadagneragne puro agnirbhavehetyasya tvamagneragne puro
'gnirbhavehetyetadvishvA AshA dIdyAno vibhAhIti sarvA AshA dIpyamAno
vibhAhItyetadUrjaM no dhehi dvipade catuShpada ityAshiShamAshAste 



9.2.3.[26]

pR^ithivyA aham | udantarikShamAruhamantarikShAddivamAruhamiti
gArhapatyAddhyAgnIdhrIyamAgacantyAgnIdhrIyAdAhavanIyaM divo nAkasya
pR^iShThAtsvarjyotiragAmahamiti divo nAkasya pR^iShThAtsvargaM lokamagAmahamityetat



9.2.3.[27]

svaryanto nApekShante | A dyAM rohanti rodasI iti na haiva te 'pekShante ye svargaM
lokaM yanti yaj~naM ye vishvatodhAraM suvidvAMso vitenira ityeSha eva yaj~no
vishvatodhAra eta u eva suvidvAMso ya etaM vitanvate



9.2.3.[28]

agne prehi prathamo devayatAmiti | imametadagnimAha tvameShAm prehi prathamo
devayatAmiti cakShurdevAnAmuta martyAnAmityubhayeShAM haitaddevamanuShyANAM
cakShuriyakShamANA bhR^igubhiH sajoShA iti yajamAnA bhR^igubhiH sajoShA ityetatsvaryantu
yajamAnAH svastIti svargaM lokaM yantu yajamAnAH svastItyetat 



9.2.3.[29]

tadyA amuShmiMloke pa§ca dishaH | tA etaddevA asurANAmavR^i§jatAtho tA
evaitatsamArohaMstA u evaitadyajamAno dviShato bhrAtR^ivyasya vR^iN^kte 'tho tA
evaitatsamArohatyatho etadvA etAbhirdevA AtaH
samprApnuvaMstathaivAbhirayametadAtaH samprApnoti 



9.2.3.[30]

athainamabhijuhoti | etadvA enaM devA IyivAMsamupariShTAdannenAprINannetayAhutyA
tathaivainamayametadIyivAMsamupariShTAdannena prINAtyetayAhutyA kR^iShNAyai
shuklavatsAyai payasA rAtrirvai kR^iShNA shuklavatsA tasyA asAvAdityo vatsaH
svenaivainametadbhAgena svena rasena prINAtyupari dhAryamANa upari hi sa
yametatprINAti dohanena dohanena hi payaH pradIyate



9.2.3.[31]

yadvevainamabhijuhoti | shira etadyaj~nasya yadagniH prANaH payaH shIrShaMstatprANaM
dadhAti yathA svayamAtR^iNAmabhiprakSharedevamabhijuhuyAtprANaH svayamAtR^iNA rasa
eSha shirashca tatprANaM ca rasena saMtanoti saMdadhAti naktoShAsA samanasA virUpe iti
tasyokto bandhuH 



9.2.3.[32]

agne sahasrAkSheti | hiraNyashakalairvA eSha sahasrAkShaH shatamUrdhanniti yadadaH
shatashIrShA rudro 'sR^ijyata shataM te prANAH sahasraM vyAnA iti shataM haiva tasya prANAH
sahasraM vyAnA yaH shatashIrShA tvaM sAhasrasya rAya IshiSha iti tvaM sarvasyai rayyA IshiSha
ityetattasmai te vidhema vAjAya svAhetyeSha vai vAjastametatprINAti 



9.2.3.[33]

dvAbhyAmabhijuhoti | dvipAdyajamAno yajamAno 'gniryAvAnagniryAvatyasya mAtrA
tAvataivainametadabhijuhoti



9.2.3.[34]

athainaM nidadhAti | suparNo 'si garutmAnityetadvA enamado vikR^itya suparNaM
garutmantaM vikaroti taM suparNaM garutmantaM cinoti taM suparNaM garutmantaM
kR^itvAntato nidadhAti pR^iShThe pR^ithivyAH sIda bhAsAntarikShamApR^iNa jyotiShA
divamuttabhAna tejasA disha uddUMhetyevaM hyeSha etatsarvaM karoti



9.2.3.[35]

AjuhvAnaH supratIkaH purastAditi | AjuhvAno naH supratIkaH purastAdityetadagne tvaM
yonimAsIda sAdhuyetyeSha vA asya svo yonistaM sAdhvAsIdetyetadasmintsadhasthe
adhyuttarasminniti dyaurvA uttaraM sadhasthaM vishve devA yajamAnashca sIdateti
tadvishvairdevaiH saha yajamAnaM sAdayati dvAbhyAM nidadhAti tasyokto
bandhurvaShaTkAreNa tasyopari bandhuH



9.2.3.[36]

athAsmintsamidha AdadhAti | etadvA enaM devA
IyivAMsamupariShTAdannenAprINantsamidbhishcAhutibhishca
tathaivainamayametadIyivAMsamupariShTAdannena prINAti samidbhishcAhutibhishca 



9.2.3.[37]

sa vai shamImayIm prathamAmAdadhAti | etadvA eSha etasyAmAhutyAM hutAyAm
prAdIpyatodajvalattasmAddevA abibhayuryadvai no 'yaM na hiMsyAditi ta etAM
shamImapashyastayainamashamayaMstadyadetaM shamyAshamayaMstasmAcamI
tathaivainamayametacamyA shamayati shAntyA eva na jagdhyai 



9.2.3.[38]

tAM saviturvareNyasya | citrAmAhaM vR^iNe sumatiM vishvajanyAM yAmasya kaNvo
aduhatprapInAM sahasradhArAm payasA mahIM gAmiti kaNvo hainAM dadarsha sA hAsmai
sahasradhArA sarvAnkAmAnduduhe tathaivaitadyajamAnAya sahasradhArA
sarvAnkAmAnduhe



9.2.3.[39]

atha vaikaN^katImAdadhAti | tasyA ukto bandhurvidhema te parame janmannagna iti
dyaurvA asya paramaM janma vidhema stomairavare sadhastha ityantarikShaM vA
avaraM sadhasthaM yasmAdyonerudArithA yaje tamityeSha vA asya svo yonistaM yaja
ityetatpra tve havIMShi juhure samiddha iti yadA vA eSha samidhyate
'thaitasminhavIMShi prajuhvati



9.2.3.[40]

athaudumbarImAdadhAti | Urgvai rasa udumbara Urjaivainamedrasena prINAti
karNakavatI bhavati pashavo vai karNakAH pashubhirevainametadannena prINAti yadi
karNakavatIM na vindeddadhidrapsamupahatyAdadhyAttadyaddadhidrapsa
upatiShThate tadeva pashurUpam preddho agne dIdihi puro na iti virAjAdadhAnyannaM
virADannevainametatprINAti tisraH samidha AdadhAti trivR^idagniryAvAnagniryAvatyasya
mAtrA tAvataivainametadannena prINAti



9.2.3.[41]

athAhutIrjuhoti | yathA pariviShyAnupAyayettAdR^iktatsruveNa pUrve srucottarAmagne
tamadyAshvaM na stomaiH kratuM na bhadraM hR^idispR^ishaM R^idhyAmA ta ohairiti yaste
hR^idispR^ikShtomastaM ta R^idhyAsamityetatpaN^ktyA juhoti pa§capadA paN^ktiH pa§cacitiko
'gniH pa§ca 'rtavaH saMvatsaraH saMvatsaro 'gniryAvAnagniryAvatyasya mAtrA
tAvataivainametadannena prINAti 



9.2.3.[42]

atha vaishvakarmaNIM juhoti | vishvakarmAyamagnistamevaitatprINAti cittiM juhomi
manasA ghR^iteneti cittameShAM juhomi manasA ca ghR^itena cetyetadyathA devA
ihAgamanniti yathA devA ihAgacAnityetadvItihotrA R^itAvR^idha iti satyavR^idha ityetatpatye
vishvasya bhUmano juhomi vishvakarmaNa iti yo 'sya sarvasya bhUtasya patistasmai
juhomi vishvakarmaNa ityetadvishvAhAhAbhyaM haviriti sarvadaivAkShitaM havirityetat 



9.2.3.[43]

atha pUrNAhutiM juhoti sarvametadyatpUrNaM sarveNaivainametatprINAti



9.2.3.[44]

sapta te agne samidha iti prANA vai samidhaH prANA hyetaM samindhate sapta jihvA iti
yAnamUntsapta puruShAnekam puruShamakurvaMsteShAmetadAha sapta R^iShaya iti sapta
hi ta R^iShaya Asantsapta dhAma priyANIti candAMsyetadAha candAMsi vA asya sapta
dhAma priyANi sapta hotrAH saptadhA tvA yajantIti sapta hyetaM hotrAH saptadhA
yajanti sapta yoniriti citIretadAhApR^iNasvetyA prajAyasvetyetadghrR^iteneti reto vai ghR^itaM
reta evaitadeShu lokeShu dadhAti svAheti yaj~no vai svAhAkAro yaj~niyamevaitadidaM
sakR^itsarvaM karoti 



9.2.3.[45]

sapta sapteti | saptacitiko 'gniH sapta 'rtavaH saMvatsaraH saMvatsaro
'gniryAvAnagniryAvatyasya mAtrA tAvataivainametatprINAti tisra AhutIrjuhoti
trivR^idagniryAvAnagniryAvatyasya mAtrA tAvataivainametadannena prINAti tisraH
samidha AdadhAti tatShaT tasyokto bandhuH 



9.2.3.[46]

tiShThantsamidha AdadhAti | asthIni vai samidhastiShThantIva vA asthInyAsIna
AhutIrjuhoti mAMsAni vA Ahutaya Asata iva vai mAMsAnyantarAH samidho bhavanti
bAhyA Ahutayo 'ntarANi hyasthIni bAhyAni mAMsAni 



9.2.3.[47]

athAtaH sampadeva | ShaT purastAjjuhoti ShaDupariShTAtShadbhirAshmanaH pR^ishneryanti
dvAbhyAmashmAnam pR^ishnimupadadhAti caturbhirAgneryanti pa§cabhiragnimArohanti
tadekAM na triMshadAhutireva triMshattamI dvAbhyAmagnim nidadhAti
taddvAtriMshaddvAtriMshadakSharAnuShTupsaiShAnuShTup 



9.2.3.[48]

tadyA amUstisro 'nuShTubhaH | gArhapatye sampAdayanti tAsAmetAmatrikAmAharanti
tadyadetAmatrAharantyatraiSha sarvo 'gniH saMskR^itaH sa eSho 'tra tasmai
nAlamAsIdyadannamAtsyat



9.2.3.[49]

so 'gnimabravIt | tvayAnnamadAnIti tatheti tasmAdyadaivaitamatrAharantyathaiSho
'lamannAyAlamAhutibhyo bhavati 



9.2.3.[50]

atho AhuH | prajApatirevaitam priyam putramurasyAdhatta iti sa yo haitadevaM vedA
haivam priyam putramurasi dhatte 



9.2.3.[51]

yadevaitamatrAharanti | yAnvai tAntsapta puruShAnekam puruShamakurvannayameva
sa yo 'yamagnishcIyate 'tha yAmeShAM tAmUrdhvAM shriyaM rasaM samudauhanneSha sa
yametamatrAgnimAharanti tadyadetamatrAharanti yaivaiteShA saptAnAm puruShANAM
shrIryo rasastametadUrdhvaM samudUhanti tadasyaitacira AtmAyamagnishcata
AtmAnamevAsyaitatsaMskR^itya shiraH pratidadhAti 



9.3.1.[1]

athAto vaishvAnaraM juhoti | atraiSha sarvo 'gniH saMskR^itaH sa eSho 'tra vaishvAnaro devatA
tasmA etaddhavirjuhoti tadenaM haviShA devatAM karoti yasyai vai devatAyai
havirgR^ihyate sA devatA na sA yasyai na gR^ihyate dvAdashakapAlo dvAdasha mAsAH
saMvatsaraH saMvatsaro vaishvAnaraH 



9.3.1.[2]

yadvevaitaM vaishvAnaraM juhoti | vaishvAnaraM vA etamagniM janayiShyanbhavati
tamadaH purastAddIkShaNIyAyAM reto bhUtaM si§cati yAdR^igvai yonau retaH sicyate
tAdR^igjAyate tadyattatra vaishvAnaraM reto bhUtaM si§cati tasmAdayamiha vaishvAnaro
jAyata upAMshu tatra bhavati reto vai tatra yaj~na upAMshu vai retaH sicyate nirukta iha
niruktaM hi reto jAtam bhavati 



9.3.1.[3]

sa yaH sa vaishvAnaraH | ime sa lokA iyameva pR^ithivI vishvamagnirnaro 'ntarikShameva
vishvaM vAyurnaro dyaureva vishvamAdityo naraH



9.3.1.[4]

te ye ta ime lokAH | idaM tacira idameva pR^ithivyoShadhayaH shmashrUNi tadetadvishvaM
vAgevAgniH sa naraH sopariShTAdasya bhavatyupariShTAddhyasyA agniH 



9.3.1.[5]

idamevAntarikSham | tasmAdetadalomakamalomakamiva hyantarikShaM tadetadvishvam
prANa eva vAyuH sa naraH sa madhyenAsya bhavati madhyena hyantarikShasya vAyuH



9.3.1.[6]

shira eva dyauH | nakShatrANi keshAstadetadvishvaM cakShurevAdityaH sa
narastadavastAcorShNo bhavatyavastAddhi diva Adityastadasyaitaciro vaishvAnara
AtmAyamagnishcita AtmAyamagnishcita AtmAnamevAsyaitatsaMskR^itya shiraH pratidadhAti 



9.3.1.[7]

atha mArutAnjuhoti | prANA vai mArutAH prANAnevAsminnetaddadhAti vaishvAnaraM
hutvA
shiro vai vaishvAnaraH shIrShaMstatprANAndadhAti



9.3.1.[8]

eka eSha bhavati | ekamiva hi shiraH saptetare saptakapAlA yadu vA api bahu kR^itvaH
sapta-sapta saptaiva tacIrShaNyeva tatsapta prANAndadhAti



9.3.1.[9]

nirukta eSha bhavati | niruktamiva hi shiro 'niruktA itare 'niruktA iva hi
prANAstiShThannetaM juhoti tiShThatIva hi shira AsIna itarAnAsata iva hi prANAH



9.3.1.[10]

tadyau prathamau mArutau juhoti | imau tau prANau tau madhye vaishvAnarasya
juhoti madhye hImau shIrShNaH prANau



9.3.1.[11]

atha yau dvitIyau | imau tau tau samantikataraM juhoti samantikataramiva hImau
prANau



9.3.1.[12]

atha yau tR^itIyau | imau tau tau samantikataraM juhoti samantikataramiva hImau
prANau vAgevAraNye 'nUcyaH so 'raNye 'nUcyo bhavati bahu hi vAcA ghoraM nigacati



9.3.1.[13]

yadveva vaishvAnaramArutAnjuhoti | kShatraM vai vaishvAnaro viNmArutAH kShatraM ca
tadvishaM ca karoti vaishvAnaram pUrvaM juhoti kShatraM tatkR^itvA vishaM karoti



9.3.1.[14]

eka eSha bhavati | ekasthaM tatkShatramekasthAM shriyaM karoti bahava itare vishi
tadbhUmAnaM dadhAti



9.3.1.[15]

nirukta eSha bhavati | niruktamiva hi kShatramaniruktA itare 'nirukteva hi viT
tiShThannetaM juhoti tiShThatIva hi kShatramAsIna itarAnAsta iva hi viT



9.3.1.[16]

taM vA etam | puro 'nuvAkyavantaM yAjyavantaM vaShaTkR^ite srucA juhoti
hastenaivetarAnAsInaH svAhAkAreNa kShatrAyaiva tadvishaM kR^itAnukarAmanuvartmAnaM
karoti



9.3.1.[17]

tadAhuH | kathamasyaite puro 'nuvAkyavanto yAjyavanto vaShaTkR^ite srucA hutA
bhavantItyeteShAM vai saptapadAnAm mArutAnAM yAni trINi prathamAni padAni sA
tripadA gAyatrI puro 'nuvAkyAtha yAni catvAryuttamAni sA catuShpadA
triShTubyAjyedameva kapucalamayaM daNDaH svAhAkAro vaShaTkAra evamu hAsyaite
puro 'nuvAkyavanto yAjyavanto vaShaTkR^ite srucA hutA bhavanti



9.3.1.[18]

tadyam prathamaM dakShiNato mArutaM juhoti | yAH sapta prAcyaH sravanti tAH sa sa
saptakapAlo bhavati sapta hi tA yAH prAcyaH sravanti



9.3.1.[19]

atha yam prathamamuttarato juhoti | R^itavaH sa sa saptakapAlo bhavati sapta hyR^itavaH



9.3.1.[20]

atha yaM dvitIyaM dakShiNato juhoti | pashavaH sa sa saptakapAlo bhavati sapta hi
grAmyAH pashavastamanantarhitam pUrvasmAjjuhotyapsu tatpashUnpratiShThApayati



9.3.1.[21]

atha yaM dvitIyamuttararo juhoti | sapta R^iShayaH sa sa saptakapAlo bhavati sapta hi
sapta 'rShayastamanantarhitam pUrvasmAjjuhotyR^ituShu tadR^iShInpratiShThApayati



9.3.1.[22]

atha yaM tR^itIya dakShiNato juhoti | prANAH sa sa saptakapAlo bhavati sapta hi
shIrShanprANAstamanantarhitam pUrvasmAjjuhotyanantarhitAMstacIrShNaH
prANAndadhAti 



9.3.1.[23]

atha yaM tR^itIyamuttarato juhoti | candAMsi sa sa saptakapAlo bhavati sapta hi
caturuttarANi candAMsi tamanantarhitam pUrvasmAjjuhotyanantarhitAni
tadR^iShibhyashcandAMsi dadhAti 



9.3.1.[24]

atha yAH sapta pratIcyaH sravanti | so 'raNye 'nUcyaH sa saptakapAlo bhavati sapta hi tA
yAH pratIcyaH sravanti so 'syaiSho 'vA« prANa etasya prajApateH so 'raNye 'nUcyo bhavanti
tira iva tadyadaraNyaM tira ivaM tadyadavA« prANastasmAdya etAsAM nadInAm pibanti
ripratarAH shapanatarA AhanasyavAditarA bhavanti tadyadyadetadAhedam mArutA iti
tadasmA annaM kR^itvApidadhAti tenainam prINAti 



9.3.1.[25]

sa yaH sa vaishvAnaro | 'sau sa Adityo 'tha ye te mArutA rashmayaste te sapta saptakapAlA
bhavanti sapta-sapta hi mArutA gaNAH



9.3.1.[26]

sa juhoti | shukrajyotishca citrajyotishca satyajyotishca jyotiShmAMshceti nAmAnyeShAmetAni
maNDalamevaitatsaMskR^ityAthAsminnetAnrashmInnAmagrAham pratidadhAti



9.3.2.[1]

athAto vasordhArAM juhoti | atraiSha sarvo 'gniH saMskR^itaH sa eSho 'tra vasustasmai devA
etAM dhArAm prAgR^ihNaMstayainamaprINaMstadyadetasmai vasava etAM dhArAm
prAgR^ihNaMstasmAdenAM vasordhAretyAcakShate tathaivAsmA ayametAM dhArAm
pragR^ihNAti tayainam prINAti 



9.3.2.[2]

yadvevaitAM vasordhArAM juhoti | abhiSheka evAsyaiSha etadvA enaM devAH sarvaM
kR^itsnaM saMskR^ityAthainametaiH kAmairabhyaShi§cannetayA vasordhArayA
tathaivainamayametatsarvaM kR^itsnaM saMskR^ityAthainametaiH kAmairabhiShi§catyetayA
vasordhArayAjyena pa§cagR^ihItenaudumbaryA srucA tasyokto bandhuH



9.3.2.[3]

vaishvAnaraM hutvA | shiro vai vaishvAnaraH shIrShNo vA annamadyate 'tho shIrShato vA
abhiShicyamAno 'bhiShicyate mArutAnhutvA prANA vai mArutAH prANairu vA annamadyate
'tho prANeShu vA abhiShicyamAno 'bhiShicyate



9.3.2.[4]

tadvA araNye 'nUcye | vAgvA araNye 'nUcyo vAco vA annamadyate 'tho vAcA vA
abhiShicyamAno 'bhiShicyate tadetatsarvaM vasu sarve hyete kAmAH saiShA vasumayo
dhArA yathA kShorasya vA sarpiSho vaivamArabhyAyaiveyamAjyAhutirhUyate tadyadeShA
vasumayI dhArA tasmAdenAM vasodhAretyAcakShate 



9.3.2.[5]

sa Aha | idaM ca ma idaM ca ma ityanena ca tvA prINAmyanena cAnena ca
tvAbhiShi§cAmyanena cetyetadatho idaM ca me dehIdaM ca ma iti sA yadaivaiShA
dhArAgnim prApnuyAdathaitadyajuH pratipadyeta



9.3.2.[6]

etadvA enaM devAH | etenAnnena prItvaitaiH kAmairabhiShicyaitayA
vasordhArayAthainametAnkAmAnayAcanta tebhya iShTaH prIto 'bhiShikta
etAnkAmAnprAyacattathaivainamayadetenAnnena prItvaitaiH kAmairabhiShicyaitayA
vasordhArayAthainametAnkAmAnyAcate tasmA iShTaH prIto 'bhiShikta
etAnkAmAnprayacati dvau-dvau kAmau saMyunaktyavyavacedAya yathA vyokasau
saMyu§jyAdevaM yaj~nena kalpantAmiti 



9.3.2.[7]

etadvai devA abruvan | kenemAnkAmAnpratigrahIShyAma ityAtmanaivetyabruvanyaj~no
vai devAnAmAtmA yaj~na u eva yajamAnasya sa yadAha yaj~nena kalpantamityAtmanA
me kalpantAmityevaitadAha 



9.3.2.[8]

dvAdashasu kalpayati | dvAdasha mAsAH saMvatsaraH saMvatsaro
'gniryAvAnagniryAvatyasya mAtrA tAvataivainametadannena prINAtyatho
tAvataivainametadannenAbhiShi§cati caturdashasu kalpayatyaShTAsu kalpayati dashasu
kalpayati trayodashasu kalpayati



9.3.2.[9]

athArdhendrANi juhoti | sarvametadyadardhendrANi sarveNaivainametatprINAtyatho
sarveNaivainametadabhiShi§cati



9.3.2.[10]

atha grahAnjuhoti | yaj~no vai grahA yaj~nenaivainametadannena prINAtyatho
yaj~nenaivainametadannenAbhiShi§cati 



9.3.3.[1]

athaitAnyaj~nakratUnjuhoti | agnishca me gharmashca ma
ityetairevainametadyaj~nakratubhiH prINAtyatho
etairevainametadyaj~nakratubhirabhiShi§cati



9.3.3.[2]

athAyuja stomAnjuhoti | etadvai devAH sarvAnkAmAnAptvAyugbhi stomaiH svargaM
lokamAyaMstathaivaitadyajamAnaH sarvAnkAmAnAptvAyugbhi stomaiH svargaM lokameti 



9.3.3.[3]

tadvai trayastriMshAditi | anto vai trayastriMsho 'yujAM stomAnAmantata eva taddevAH
svargaM lokamAyaMstathaivaitadyajamAno 'ntata eva svargaM lokameti



9.3.3.[4]

atha yugmato juhoti | etadvai candAMsyabruvanyAtayAmA vA ayuja stomA
yugmabhirvayaM stomaiH svargaM lokayayAmeti tAni yugmabhi stomaiH svargaM
lokamAyaMstathaivaitadyajamAno yugmabhi stomaiH svargaM lokameti 



9.3.3.[5]

tadvA aShTAcatvariMshAditi | anto vA aShTAcatvAriMsho yugmatAM stomAnAmantata eva
taccandAMsi svargaM lokamAyaMstathaivaitadyajamAno 'ntata eva svargaM lokameti 



9.3.3.[6]

sa Aha | ekA ca me tisrashca me catasrashca me 'ShTau ca ma iti yathA vR^ikShaM
rohannuttarAmuttarAM shAkhAM samAlambhaM rohettAdR^iktadyadveva
stomAnjuhotyannaM vai stomA annenaivainametadabhiShi§cati 



9.3.3.[7]

atha vayAMsi juhoti | pashavo vai vayAMsi pashubhirevainametadannena prINAtyatho
pashubhirevainametadannenAbhiShi§cati 



9.3.3.[8]

atha nAmagrAhaM juhoti | etadvai devAH sarvAnkAmAnAptvAthaitameva
pratyakShamaprINaMstathaivaitadyajamAnaH sarvAnkAmAnAptvAthaitameva pratyakSham
prINAti vAjAya svAhA prasavAya svAheti nAmAnyasyaitAni
nAmagrAhamevainametatprINAti 



9.3.3.[9]

trayodashaitAni nAmAni bhavanti | trayodasha mAsAH
saMvatsarastrayodashAgneshcitipurIShANi yAvAnagniryAvatyasya mAtrA
tAvataivainametatprINAti yadveva nAmagrAhaM juhoti
nAmagrAhamevainametadabhiShi§cati



9.3.3.[10]

athAha | iyaM te rANmitrAya yantAsi yamana Urje tvA vR^iShTyai tvA prajAnAM
tvAdhipatyAyetyannaM vA UrgannaM vR^iShThirannenaivainametatprINAti



9.3.3.[11]

yadvevAha | iyaM te rANmitrAya yantAsi yamana Urje tvA vR^iShTyai tvA prajAnAM
tvAdhipatyAyetIdaM te rAjyamabhiShikto 'sItyetanmitrasya tvaM yantAsi yamana Urje ca
no 'si vR^iShTyai ca no 'si prajAnAM ca na AdhipatyAyAsItyupabruvata evainametadetasmai
naH sarvasmA asyetasmai tvA sarvasmA abhyaShicAmahIti tasmAdu hedam mAnuShaM
rAjAnamabhiShiktamupabruvate



9.3.3.[12]

atha kalpAnjuhoti | prANA vai kalpAH prANAnevAsminnetaddadhAtyAyuryaj~nena
kalpatAm prANo yaj~nena kalpatAmityetAnevAsminnetatkLptAnprANAndadhAti



9.3.3.[13]

dvAdasha kalpAnjuhoti | dvAdasha mAsAH saMvatsaraH saMvatsaro
'gniryAvAnagniryAvatyasya mAtrA tAvataivAsminnetatkLptAnprANAndadhAti yadveva
kalpAnjuhoti prANA vai kalpA amR^itamu vai prANA amR^itenaivainametadabhiShi§cati



9.3.3.[14]

athAha stomashca yajushca R^ikca sAma sa bR^ihacca rathantaraM ceti trayI haiShA vidyAnnaM
vai trayI vidyAnnenaivainametatprINAtyatho annenaivainametadabhiShi§cati svardevA
agnamAmR^itA abhUmeti svarhi gacatyamR^ito hi bhavati prajApateH prajA abhUmeti
prajApaterhi prajA bhavati veT svAheti vaShaTkAro haiSha paro 'kShaM yadveTkAro
vaShaTkAreNa vA vai svAhAkAreNa vA devebhyo 'nnam pradIyate
tadenametAbhyAmubhAbhyAm prINAti vaShaTkAreNa ca svAhAkAreNa cAtho
etAbhyAmevainametadubhAbhyAmabhiSha§catyatra tAM srucamanupprAsyati
yadatrAjyaliptaM tannedbahirdhAgnerasaditi 



9.3.3.[15]

tasyai vA etasyai vasordhArAyai | dyaurevAtmAbhramUdho vidyutstano dhAraiva dhArA
divo 'dhi gAmAgacati



9.3.3.[16]

tasyai gaurevAtmA | Udha evodha stana stano dhAraiva dhArA goradhi yajamAnam 



9.3.3.[17]

tasyai yajAmAna evAtmAm | bAhurUdhaH srukShtano dhAraiva dhArA yajamAnAdadhi
devAndevebhyo 'dhi gAM goradhi yajamAnaM tadetadanantamakShayyaM
devAnAmannam pariplavate sa yo haitadevaM vedaivaM
haivAsyaitadanantamakShayyamannam bhavatyathAtaH sampadevaH 



9.3.3.[18]

tadAhuH | kathamamasyaiShA vamordhArA saMvatsaramagnimApnoti kathaM
saMvatsareNAgninA sampadyata iti ShaShTishca ha vai trANi ca shatAnyeShA vasordhArAtha
ShaDatha pa§catriMshattato yAni ShaShTishca trINi ca shatAni tAvanti saMvatsarasyAhAni
tatsaMvatsarasyAhAnyApnotyatha yAni ShT ShaDvA R^itavastadR^itUnAM rAtrIrApnoti
tadubhayAni saMvatsarasyAhorAtrANyApnotyatha yAni pa§catriMshatsa trayodasho mAsaH sa
AtmA triMshadAtmA pratiShThA dve prANA dve shira eva pa§catriMshametAvAnvai saMvatsara
evamu hAsyaiShA vasordhArA saMvatsaramagnimApnotyevaM saMvatsareNAgninA
sampadyata etAvatya u vai shANDile 'gnau madhyato yajuShmatya iShTakA upadhIyante
'gnayo haite pR^ithagyadetA iShTakA evamu hAsyaite 'gnayaH pR^ithagvasordhArayAbhihutA
bhavanti



9.3.3.[19]

tadAhuH | kathamasyaiShA vasordhArA mahadukthamApnoti katham mahatokthena
sampadyata ityetasyA eva vasordhArAyai yAni nava prathamAni yajUMShi tattrivR^iciro 'tha
yAnyaShTAcatvAriMshattau caturviMshau pakShAvatha yAni pa§caviMshatiH sa pa§caviMsha
AtmAtha yAnyekaviMshatistadekaviMsham pucamatha yAni trayastriMshatsa vasho 'tha yA
ashItayaH saivAshItInAmAptirashItibhirhi mahadukthamAkhyAyate 'tha
yadUrdhvamashItibhyo yadevAdo mahata ukthasyordhvamashItibhya etadasya tadevamu
hAsyaiShA vasordhArA mahadukthamApnotyevam mahatokthena sampadyate



9.3.4.[1]

athAto vAjaprasavIyaM juhoti | annaM vai vAjo 'nnaprasavIyaM hAsyaitadannamevAsmA
etena prasauti



9.3.4.[2]

etadvA enaM devAH | etenAnnena prItvaitaiH kAmairabhiShicyaitayA
vasordhArayAthainametadbhUya evAprINaMstathaivainamayametadetenAnnena
prItvaitaiH kAmairabhiShicyaitayA vasordhArayAthainametadbhUya eva prINAti



9.3.4.[3]

yadvevaitadvAjaprasavIyaM juhoti | abhiSheka evAsyaiSha etadvA etaM devA etenAnnena
prItvaitaiH kAmairabhiShicyaitayA vasordhArayAthainametadbhUya
evAbhyaShi§caMstathaivainamayametadetenAnnena prItvaitaiH kAmairabhiShicyaitayA
vasordhArayAthainametadbhUya evAbhiShi§cati



9.3.4.[4]

sarvauShadham bhavati | sarvametadannaM yatsarvauShadhaM
sarveNaivainametadannena prINAtyatho sarveNaivainametadannenAbhiShi§cati
teShAmekamannamuddharettasya nAshnIyAdyAvajjIvamaudumbareNa
camasenaudumbareNa sruveNa tayorukto bandhushcatuHsrakto bhavatashcatasro vai
dishaH sarvAbhya evainametaddigbhyo 'nnena prINAtyatho sarvAbhya
evainametaddigbhyo 'nnenAbhiShi§cati 



9.3.4.[5]

yadvevaitadvAjaprasavIyaM juhoti | etA ha devatAH sutA etena savena
yenaitatsoShyamANo bhavati tA evaitatprINAti tA asmA iShTAH prItA etaM
savamanumanyante tAbhiranumataH sUyate yasmai vai rAjAno rAjyamanumanyante sa
rAjA bhavati na sa yasmai na tadyadagnau juhoti tadagnimabhiShi§catyatha
yadetAbhyo devatAbhyo juhoti tadu tAndevAnprINAti ya etasya savasyeshate 



9.3.4.[6]

atha vA etatpArthAnyapi juhoti | etadvai devA akAmayantAtraiva sarvaiH savaiH
sUyemahIti te 'traiva sarvaiH savairasUyanta tathaivaitadyajamAno 'traiva sarvaiH savaiH
sUyate



9.3.4.[7]

tadyAni pArthAni | tAni rAjasUyasya vAjaprasavIyaM tadyattAni juhoti tadrAjusUyena
sUyate 'tha yAni caturdashottarANi tato yAni sapta pUrvANi tAni vAjapeyasya
vAjaprasavIyaM tadyattAni juhoti tadvAjapeyena sUyate 'tha yAni saptottarANi
tAnyagnestadyattAni juhoti tadagnisavena sUyate



9.3.4.[8]

sa vai rAjasUyasya pUrvANi juhoti | atha vAjapeyasya rAjA vai rAjusUyeneShTvA bhavati
samrADvAjapeyena rAjyamu vA agre 'tha sAmrAjyaM tasmAdvAjapeyeneShTvA na
rAjasUyena yajeta pratyavarohaH sa yathA samrAT sanrAjA syAttAdR^iktat 



9.3.4.[9]

agneruttamAni juhoti | sarve haite savA yadagnisavaH sarvaM haitadagnisavena suto
bhavati rAjA ca samrATca tasmAdagneruttamAni juhoti 



9.3.4.[10]

athainaM kR^iShNAjine 'bhiShi§cati | yaj~no vai kR^iShNAjinaM yaj~na evainametadabhiShi§cati
lomatashcandAMsi vai lomAni candaHsvevainametadabhiShi§catyuttaratastasyopari
bandhuH prAcInagrIve taddhi devatrA



9.3.4.[11]

taM haike dakShiNato 'gnerabhiShi§canti | dakShiNato vA
annasyopacArastadenamannasyArdhAdabhiShi§cAma iti na tathA kuryAdeShA vai
dikpitÃNAM kShipre haitAM disham praiti yaM tathAbhiShi§canti 



9.3.4.[12]

AhavanIya u haike 'bhiShi§cati | svargo vai loka AhavanIyastadenaM svarge loke
'bhiShi§cAma iti na tathA kuryAddaivo vA asyaiSha AtmA mAnuSho 'yamanena hAsya te
martyenAtmanaitaM daivamAtmanaitaM daivamAnamanuprasajanti yaM
tathAbhiShi§canti



9.3.4.[13]

uttarata evainabhiShi§cet | eShA hobhayeShAM devamanuShyANAM digyadudIcI prAcI
svAyAmevainametaddishyAyattam pratiShThitamabhiShi§cati na vai sva Ayatane
pratiShThito riShyati 



9.3.4.[14]

AsInam bhUtamabhiShi§cet | Asta iva vai bhUtastiShThntam bubhUShantaM tiShThatIva vai
bubhUShanbastAjine puShTikAmamabhiShi§cetkR^iShNAjine
brahmavarcasakAmamubhayorubhayakAmaM taduttarataH pucasyottaraloma
prAcInagrIvamupastR^iNAti



9.3.4.[15]

AspR^iShTam parishritaH | tadyatkR^iShNAjinamAspR^iShTam parishrito bhavati tatho hAsyaiSha
daiva AtmA kR^iShNAjine 'bhiShikto bhavatyatha yadenamanvArabdhamagniM
tiShThantamabhiShi§cati tathA haitasmAddaivAdabhiShekAnna vyavacidyate 



9.3.4.[16]

agnau hutvAthainamabhiShi§cati | daivo vA asyaiSha AtmA mAnuSho 'yaM devA u vA agre
'tha manuShyAstasmAdagnau hutvAthainaM tasyaiva pariShiShTenAbhiShi§catyatra taM
sruvamanuprAsyati



9.3.4.[17]

athainaM dakShiNam bAhumanuparyAvR^ityAbhiShi§cati | devasya tvA savituH prasave
'shvinorbAhubhyAm pUShNo hastAbhyAM sarasvatyai vAco yanturyantreNAgneH
sAmrAjyenAbhiShi§cAmIti vAgvai sarasvatI tasyA idaM sarvaM yantraM savitR^iprasUta
evainametadanena sarveNa sarasvatyai vAco yanturyantreNAgneH
sAmrAjyenAbhiShi§catyatra taM camasamanuprAsyati yadatra viliptaM
tannedbahirdhAgnerasaditi



9.3.4.[18]

taM vai madhye pArthAnAmabhiShi§cati | saMvatsaro vai pArthAni
saMvatsarasyaivainametanmadhyata AdadhAti ShaT purastAjjuhoti ShaDupariShTAtShaDvA
R^itava R^itubhirevainametatatsuShuvANamubhayataH parigR^ihNAti bR^ihaspatiH
pUrveShAmuttamo bhavatIndra uttareShAm prathamo brahma vai bR^ihaspatiH
kShatramindro brahmaNA caivainametatkShatreNa ca suShuvANamubhayataH parigR^ihNAti



9.4.1.[1]

athAto rAShTrabhR^ito juhoti | rAjAno vai rAShTrabhR^itaste hi rAShTrANi bibhratyetA ha
devatAH sutA etena savena yenaitatsoShyamANo bhavati tA evaitatprINAti tA asmA iShTAH
prItA etaM savamanumanyante tAbhiranumataH sUyate yasmai vai rAjAno
rAjyamanumanyante sa rAjA bhavati na sa yasmai na tadyadrAjAno rAShTrANi bibhrati
rAjAna u ete devAstasmAdetA rAShTrabhR^itaH



9.4.1.[2]

yadvevaitA rAShTrabhR^ito juhoti |
prajApatervisrastAnmithunAnyudakrAmangandharvApsaraso bhUtvA tAni ratho bhUtvA
paryagacattAni parigatyAtmannadhattAtmannakuruta
tathaivainAnyayametatparigatyAtmandhatta Atmankurute



9.4.1.[3]

sa yaH sa prajApatirvyasraMsata | ayameva sa yo 'yamagnishcIyate 'tha yAnyasmAttAni
mithunAnyudakrAmannetAstA devatA yAbhya etajjuhoti



9.4.1.[4]

gandharvApsarobhyo juhoti | gandharvApsaraso hi bhUtvodakrAmannnatho gandhena
ca vai rUpeNa ca gandharvApsarasashcaranti tasmAdyaH kashca mithunamupapraiti
gandhaM caiva sa rUpaM ca kAmayate 



9.4.1.[5]

mithunAni juhoti | mithunAdvA adhi prajAtiryo vai prajAyate sa rAShTram
bhavatyarAShTraM vai sa bhavati yo na prajAyate tadyanmithunAni rAShTram bibhrati
mithunA u ete devAstasmAdetA rAShTrabhR^ita Ajyena dvAdashagR^ihItena tA u
dvAdashaivAhutayo bhavanti tasyotro bandhuH 



9.4.1.[6]

puMse pUrvasmai juhoti | atha srIbhyaH pumAMsaM tadvIryeNAtyAdadhAtyekasmA iva
puMse juhoti bahvIbhya iva srIbhyastasmAdapyekasya puMso bahvyo jAyA
bhavantyubhAbhyAM vaShaTkAreNa ca svAhAkAreNa ca puMse juhoti svAnAkAreNaiva
strIbhyaH pumAMsameva tadvIryeNAtyAdadhAti 



9.4.1.[7]

R^itAShADR^itadhAmeti | satyasAT satyadhAmetyetadagnirgandharvastasyauShadhayo 'psarasa
ityagnirha gandharva oShadhibhirapsarobhirmithunena sahoccakrAma mudo
nAmetyoShadhayo vai muda oShadhibhirhIdaM sarvam modate sa na idam brahma
kShatram pAtu tasmai svAhA vAT tAbhyaH svAheti tasyokto bandhuH 



9.4.1.[8]

saMhita iti | asau vA AdityaH saMhita eSha hyahorAtre saMdadhAti vishvasAmetyeSha hyeva
sarvaM sAma sUryo gandharvastasya marIcayo 'psarasa iti sUryo ha gandharvo
marIcibhirapsarobhirmithunena sahoccakrAmAyuvo nAmetyAyuvAnA iva hi marIcayaH
plavante sa na idam brahma kShatram pAtviti tasyokto bandhuH 



9.4.1.[9]

suShumNa iti | suyaj~niya ityetatsUryarashmiriti sUryasyeva hi candramaso
rashmayashcandramA gandharvastasya nakShatrANyapsarasa iti candramA ha gandharvo
nakShatrairapsarobhirmithunena sahoccakrAma bhekurayo nAmeti bhAkurayo ha
nAmaite bhAM hi nakShatrANi kurvanti sa na idam brahma kShatram pAtviti tasyokto
bandhuH



9.4.1.[10]

iShira iti | kShipra ityetadvishvavyacA ityeSha hIdaM sarvaM vyacaH karoti vAto
gandharvastasyApo apsarasa iti vAto ha gandharvo 'dbhirapsarobhirmithunena
sahoccakrAmorjo nAmetyApo vA Urjo 'dbhyo hyUrgjAyate sa na idam brahma kShatram
pAtviti tasyokto bandhuH 



9.4.1.[11]

bhujyuH suparNa iti | yaj~no vai bhujyuryaj~no hi sarvANi bhUtAni bhunakti yaj~no
gandharvastasya dakShiNA apsarasa iti yaj~no ha gandharvo
dakShiNAbhirapsarobhirmithunena sahoccakrAma stAvA nAmeti dakShiNA vai stAvA
dakShiNAbhirhi yaj~na stUyate 'tho yo vai kashca dakShiNAM dadAti stUyata eva sa sa na
idam brahma kShatram pAtviti tasyokto bandhuH 



9.4.1.[12]

prajApatirvishvakarmeti | prajApatirvai vishvakamA sa hIdaM sarvamakaronmano
gandharvastasya R^ikShAmAnyapsarasa iti mano ha gandharva
R^ikShAmairapsarobhirmithunena sahoccakrAmeShTayo nAmetyR^ikShAmAni vA eShTaya
R^ikShAmairhyAshAsata iti no 'stvitthaM no 'stviti sa na idam brahma kShatram pAtviti
tasyokto bandhuH



9.4.1.[13]

atha rathashIrShe juhoti | eSha vai sa sava etadvai tatsUyate yamasmai tametA devatAH
savamanumanyante yAbhiranumataH sUyate yasmai vai rAjAno rAjyamanumanyante sa
rAjA bhavati na sa yasmai nAjyena pa§cagR^ihItena tA u pa§caivAhutayo hutA bhavanti
tasyokto bandhuH 



9.4.1.[14]

shIrShataH | shIrShato vA abhiShicyamAno 'bhiShicyata upari dhAryamANa upari hi sa
yametadabhiShi§cati samAnena mantreNa samAto hi sa yametadabhiShi§cati sarvataH
parihAraM sarvata evainametadabhiShi§cati



9.4.1.[15]

yadveva rathashIrShe juhoti | asau vA Aditya eSha ratha etadvai tadrUpaM kR^itvA
prajApatiretAni mithunAni parigatyAtmannadhattAtmannakuruta
tathaivainAnyayametatparigatyAtmandhatta Atmankuruta upari dhAryamANa upari hi
sa ya etAni mithunAni parigatyAtmannadhattAtmannakuruta samAnena mantreNa
samAno hi sa ya etAni mithunAni parigatyAtmannadhattAtmannakuruta sarvataH
parihAraM sarvato hi sa ya etAni mithunAni parigatyAtmannadhattAtmannakuruta



9.4.1.[16]

sa no bhuvanasya pate prajApata iti | bhuvanasya hyeSha patiH prajApatiryasya ta upari
gR^ihA yasya vehetyupari ca hyetasya gR^ihA iha cAsmai brahmaNe 'smai kShatrAyetyayaM
vA Agnirbrahma ca kShatraM ca mahi sharma yaca svAheti mahacarma yaca svAhetyetat



9.4.2.[1]

atha vAtahomAnjuhoti | ime vai lokA eSho 'gnirvAyurvAtahomA eShu tallokeShu vAyuM
dadhAti tasmAdayameShu lokeShu vAyuH



9.4.2.[2]

bAhyenAgnimAharati | Apto vA asya sa vAyurya eShu lokeShvatha ya imAMlokAnpareNa
vAyustamasminnetaddadhAti



9.4.2.[3]

bahirvederiyaM vai vediH | Apto vA asya sa vAyuryo 'syAmatha ya imAm pareNa
vAyustamasminnetaddadhAti 



9.4.2.[4]

a§jalinA | na hyetasyetIvAbhipattirasti svAhAkAreNa juhoti hyadho 'dho dhuramasau vA
Aditya eSha ratho 'rvAcInaM tadAdityAdvAyuM dadhAti tasmAdeSho 'rvAcInamevAtaH
pavate



9.4.2.[5]

samudro 'si nabhasvAniti | asau vai lokaH samudro nabhasvAnArdradAnurityeSha
hyArdraM dadAti tadyo 'muShmiMloke vAyustamasminnetaddadhAti
shambhUrmayobhUrabhi mA vAhi svAheti shivaH syono 'bhi mA vAhItyetat



9.4.2.[6]

mAruto 'si marutAM gaNa iti | antarikShaloko vai mAruto marutAM gaNastadyo
'ntarikShaloke vAyustamasminnetaddadhAti shambhUrmayobhUrabhi mA vAhi svAheti
shivaH syono 'bhi mA vAhItyetat 



9.4.2.[7]

avasyUrasi duvasvAniti | ayaM vai loko 'vasyUrduvasvAMstadyo 'smiMloke
vAyustamasminnetaddadhAti shambhUrmayobhUrabhi mA vAhi svAheti shivaH syono 'bhi
mA vAhItyetat



9.4.2.[8]

tribhirjuhoti | traya ime lokA atho trivR^idagniryAvAnagniryAvatyasya mAtrA tAvataiva
tadeShu vAyuM dadhAti



9.4.2.[9]

yadveva vAtahomAnjuhoti | etamevaitadrathaM yunaktyedadvai devA etaM rathaM
sarvebhyaH kAmebhyo 'yu§jata yuktena samashnavAmahA iti tena yuktena
sarvAnkAmAntsamAshnuvata tathaivaitadyajamAna etaM rathaM sarvebhyaH kAmebhyo
yuN^kte yuktena samashnavA iti tena yuktena sarvAnkAmAntsamashnute 



9.4.2.[10]

vAtahomairyunakti | prANA vai vAtahomAH prANairevainametadyunakti tribhiryunakti
trayo vai prANAH prANa udAno vyAnastairevainametadyunktyadho 'dho dhuramadho
'dho hi dhuraM yogyaM yu§janti hastAbhyAM hastAbhyAM hi yogyaM yu§janti
viparikrAmaM viparikrAmaM hi yogyaM yu§janti



9.4.2.[11]

sa dakShiNAyugyamevAgre yunakti | atha savyAyugyamatha dakShiNApraShTimevaM
devatretarathA mAnuShe taM nAbhiyu§jyAnnedyuktamabhiyunajAnIti vAhanaM tu
dadyAdyuktena bhunajA iti tamuparyeva harantyAdhvaryorAvasathAdupari hyeSha
tamadhvaryave dadAti sa hi tena karoti taM tu dakShiNAnAM kAle 'nudishet 



9.4.2.[12]

atha ru«natIrjuhoti | atraiSha sarvo 'gniH saMskR^itaH sa eSho 'tra rucamaicattasmindevA
etAbhi ru«natIbhI rucamadadhustathaivAsminnayametaddadhAti 



9.4.2.[13]

yadveva ru«natIrjuhoti | prajApatervisrastAdrugudakrAmattaM yatra devAH
samaskurvaMstadasminnetAbhI ru«natIbhI
rucamadadhustathaivAsminnayametaddadhAti 



9.4.2.[14]

yAste agne sUrye rucaH | yA vo devAH sUrye ruco rucaM no dhehi brAhmaNeShviti rucaM
rucamityamR^itatvaM vai rugamR^itatvamevAsminnetaddadhAti tisra AhutIrjuhoti
trivR^idagniryAvAnagniryAvatyasya mAtrA tAvataivAsminnetadrucaM dadhAti



9.4.2.[15]

atha vAruNIM juhoti | atraiSha sarvo 'gniH saMskR^itaH sa eSho 'tra varuNo devatA tasmA
etaddhavirjuhoti tadenaM haviShA devatAM karoti yasyai vai devatAyai havirgR^ihyate sA
devatA na sA yasyai na gR^ihyate vAruNya 'rcA svenaivainametadAtmanA svayA devatayA
prINAti



9.4.2.[16]

yadveva vAruNIM juhoti | prajApatervisrastAdvIryamudakrAmattaM yatra devAH
samaskurvaMstadasminnetayA vIryamadadhustathaivAsminnayametaddadhAti vAruNya
'rcA kShatraM vai varuNo vIryaM vai kShatraM vIryeNaivAsminnetadvIryaM dadhAti



9.4.2.[17]

taptvA yAmi brahmaNA vandamAna iti | tattvA yAce brahmaNA vandamAna
ityetattadAshAste yajamAno havirbhiriti tadayamAshAste yajamAno
havirbhirityetadaheDamAno varuNeha bodhItyakrudhyanno varuNeha
bodhItyetadurushaMsa mA na AyuH pramoShIrityAtmanaH paridAM vadate 



9.4.2.[18]

athArkAshvamedhayoH saMtatIrjuhoti | ayaM vA agnirarko 'sAvAdityo 'shvamedhastau
sR^iShTau nAnaivAstAM tau devA etAbhirAhutibhiH
samatanvantsamadudhustathaivainAvayametAbhirAhutibhiH saMtanoti saMdadhAti



9.4.2.[19]

svarNa gharmaH svAheti | asau vA Adityo gharmo 'muM tadAdityamasminnagnau
pratiShThApayti



9.4.2.[20]

svarNArkaH svAheti | ayamagnirarka imaM tadagnimamuShminnAditye pratiShThApayati



9.4.2.[21]

svarNa shukraH svAheti | asau vA AdityaH shukrastam punaramutra dadhAti



9.4.2.[22]

svarNa jyotiH svAheti | ayamagnirjyotistam punariha dadhAti 



9.4.2.[23]

svarNa sUryaH svAheti | asau vA AdityaH sUryo 'muM tadAdityamasya sarvasyottamaM
dadhAti tasmAdeSho 'sya sarvasyottamaH



9.4.2.[24]

pa§caitA AhutIrjuhoti | pa§cacitiko 'gniH pa§ca 'rtavaH saMvatsaraH saMvatsaro
'gniryAvAnagniryAvatyasya mAtrA tAvataivainAvetatsaMtanoti saMdadhAti 



9.4.2.[25]

yadvevAha | svarNa gharmaH svAhA svarNArkaH svAhetyasyaivaitAnyagnernAmAni
tAnyetatprINAti tAni haviShA devatAM karoti yasyai vai devatAyai havirgR^ihyate sA devatA
na sA yasyai na gR^ihyate 'tho etAnevaitadagnInasminnagnau nAmagrAhaM dadhAti 



9.4.2.[26]

pa§caitA AhutIrjuhoti | pa§cacitiko 'gniH pa§ca pa§ca 'rtavaH saMvatsaraH saMvatsaro
'gniryAvAnagniryAvatyasya mAtrA tAvataivainametadannena prINAti 



9.4.2.[27]

athAta AhutInAmevAvapanasya | yAM kAM ca brAhmaNavatImAhutiM
vidyAttametasminkAle juhuyAtkAmebhyo vA etaM rathaM yuN^kte tadyAM kAM cAtrAhutiM
juhotyAptAM tAM satIM juhoti 



9.4.2.[28]

tadAhuH | na juhuyAnnedatirecayAnIti sa vai juhuyAdeva kAmebhyo vA etA Ahutayo
hUyante na vai kAmAnAmatiriktamasti 



9.4.3.[1]

atha pratyetya dhiShNyAnAM kAle dhiShNyAnnivapati | agnaya ete yaddhiShNyA
agnInevaitaccinoti tA etA vishaH kShatramayamagnishcitaH kShatraM ca tadvishaM ca
karotyamum pUrvaM cinotyathemAnkShatraM tatkR^itvA vishaM karoti



9.4.3.[2]

eka eSha bhavati | ekasthaM tatkShatramekasthAM shriyaM karoti bahava itare vishi
tadbhamAnaM dadhAti 



9.4.3.[3]

pa§cacitika eSha bhavati | ekacitikA itare kShatraM tadvIryeNAtyAdadhAti kShatraM visho
vIryavattaraM karotyUrdhvametaM cinoti kShatraM tadUrdhvaM citi bhishcinoti tirashca
itarAnkShatrAya tadvishamadhastAdupaniShAdinIM karoti



9.4.3.[4]

ubhAbhyAM yajuShmatyA ca lokampR^iNayA caitaM cinoti |
lokampR^iNayaivemAnkShatrameva tadvIryeNAtyAdadhAti kShatraM visho vIryavattaraM
karoti vishaM kShatrAdavIryatarAm



9.4.3.[5]

sa yadimAMlokampR^iNayaiva cinoti kShatraM vai lokampR^iNA kShatraM tadvishyattAraM
dadhAtyubhayAMshcinotyadhvarasya cAgneshcAdhvarasya pUrvAnathAgnestasyokto
bandhuryaM-yamevAdhvaradhiShNyaM nivapati taM-taM cinotyAgnIdhrIyam prathamaM
cinoti taM hi prathamaM nivapati dakShiNata uda««AsInastasyokto bandhuH



9.4.3.[6]

tasminnaShTAviShTakA upadadhAti | aShTAkSharA gAyatrI gAyatro
'gniryAvAnagniryAvatyasya mAtrA tAvantamevainametaccinoti tAsAmashmA pR^ishnirnavamo
nava vai prANAH sapta shIrShannavA§cau dvau tAnevAsminnetaddadhAti yashcite
'gnirnidhIyate sa dashamo dasha vai prANA madhyamAgnIdhram
madhyatastatprANAndadhAti madhye ha vA etatprANAH santa iti ceti
cAtmAnamanuvyuccaranti 



9.4.3.[7]

ekaviMshatiM hotrIya upadadhAti | ekaviMshatirveva parishritastasyokto bandhurekAdasha
brAhmaNAcaMsya ekAdashAkSharA vai triShTuptraiShTubha indra aindro
brAhmaNAcaMsyaShTAvaShTAvitareShu tasyokto bandhuH 



9.4.3.[8]

ShaNmArjAlIye | ShaDvA R^itavaH pitarastaM haitamR^itavaH pitaro dakShiNataH paryUhire sa
eShAmeSha dakShiNataH sa vA itImamupadadhAtItImAnityamuM vishaM
tatkShatramabhisammukhAM karoti 



9.4.3.[9]

athainAnparishridbhiH parishrayati | Apo vai parishrito 'dbhirevainAMstatparitanoti sa vai
paryeva nidadhAti kShatraM haitA apAM yAH khAtena yantyatha haitA visho yAnImAni
vR^ithodakAni sa yadamuM khAtena parishrayati kShatre tatkShatraM dadhAti kShatraM
kShatreNa parishrayatyatha yadimAnparyeva nidadhAti vishi tadvishaM dadhAti vishA visham
parishrayati teShAM vai yAvatya eva yajuShmatyastAvatyaH parishrito yAvatyo hyevAmuShya
yajuShmatyastAvatyaH parishritaH kShatrAyaiva tadvishaM kR^itAnukarAmanuvartmAnaM
karoti 



9.4.3.[10]

athaiShu purIShaM nivapati | tasyokto bandhustUShNImaniruktA hi
viDathAgnIShomIyasya pashupuroDAshamanu dishAmaveShTIrnirvapati disha eSho
'gnistAbhya etAni havIMShi nirvapati tadenA haviShA devatAM karoti yasyai vai devatAyai
havirgR^ihyate sA devatA na sA yasyai na gR^ihyate pa§ca bhavanti pa§ca hi dishaH



9.4.3.[11]

dadAhuH | dashahaviShamevaitAmiShTiM nirvapetsA sarvastomA sarvapR^iShThA sarvANi
candAMsi sarvA dishaH sarva R^itavaH sarvamvetadayamagnistadenaM haviShA devatAM
karoti yasyai vai devatAyai havirgR^ihyate sA devatA na sA yasyai na gR^ihyate dasha
bhavanti dashAkSharA virADvirADagnirdasha disho disho 'gnirdasha prANAH prANA
AgneryAvAnagniryAvatyasya mAtrA tAvataivainametadannena prINAti



9.4.3.[12]

tattvai devasvAmeva | etAni havIMShi nirvapedetA ha devatAH sutA etena savena
yenaitatsoShyamANo bhavati tA evaitatprINAti tA asmA iShTAH prItA etaM
savamanumanyante tAbhiranumataH sUyate yasmai vai rAjAno rAjyamanumanyante sa
rAjA bhavati na sa yasmai na tadyadetA devatAH sutA etena savena yadvainametA devatA
etasmai savAya suvate tasmAdetA devasvaH



9.4.3.[13]

tA vai dvinAmnyo bhavanti | dvinAmA vai savenA suto bhavati yasmai vai savAya sUyate
yena vA savena sUyate tadasya dvitIyam nAma



9.4.3.[14]

aShTau bhavanti | aShTAkSharA gAyatrI gAyatro 'gniryAvAnagniryAvatyasya mAtrA
tAvataivainametadannena prINAti 



9.4.3.[15]

tadAhuH | naitAni havIMShi nirvapennedatirecayAnIti tAni vai nirvapedeva kAmebhyo vA
etAni havIMShi nirupyante na vai kAmAnAmatiriktamasti yadvai kiM ca
pashupuroDAshamanu havirnirupyate pashAveva sa madhyato medho dhIyata ubhayAni
nirvapatyadhvarasya cAgneshcAdhvarasya pUrvamathAgnestasyokto bandhuruccaiH
pashupuroDAsho bhavatyupAMshvetAnIShTirhyanubrUhi preShyeti
pashupuroDAshasyAhAnubrUhi yajetyeteShAmiShTirhi samAnaH sviShTakR^itsamAnIDeShTA
devatA bhavantyasamavahitaM sviShTakR^ite 



9.4.3.[16]

athaina pUrvAbhiShekeNAbhimR^ishati | savitA tvA savAnAM suvatAmeSha vo 'mI rAjA somo
'smAkam brAhmaNAnAM rAjeti brAhmaNAnevApoddharatyanAdyAnkaroti 



9.4.4.[1]

atha prAtaH prAtaranuvAkamupAkariShyan | agniM yunakti yuktena samashnavA iti tena
yuktena sarvAnkAmAntsamashnute taM vai purastAtsarvasya karmaNo yunakti tadyatkiM
cAtra UrdhvaM kriyate yukte tatsarvaM samAdhIyate



9.4.4.[2]

paridhiShu yunakti | agnaya ete yatparidhayo 'gnibhireva tadagniM yunakti 



9.4.4.[3]

sa madhyamam paridhimupaspR^ishya | etadyajurjapatyagniM yunajmi shavasA ghR^iteneti
balaM vai shavo 'gniM yunajmi balena ca ghR^itena cetyetaddivyaM suparNaM vayasA
bR^ihantamiti divyo vA eSha suparNo vayaso bR^ihandhUmena tena vayaM gamema
bradhnasya viShTapaM svargaM lokaM rohanto 'dhi nAkamuttamamityetat



9.4.4.[4]

atha dakShiNe | imau te pakShAvajarau patatriNau yAbhyAM rakShAMsyapahaMsyagne
tAbhyAm patema sukR^itAmu lokaM yatra R^iShayo jagmuH prathamajAH purANA
ityamUnetadR^iShInAha 



9.4.4.[5]

athottare | indurdakShaH shyena R^itAvA hiraNyapakShaH shakuno bhuraNyurityamR^itaM vai
hiraNyamamR^itapakShaH shakuno bhartetyetanmahAntsadhasthe dhruva A niShatto
namaste astu mA mA hiMsIrityAtmanaH paridAM vadate



9.4.4.[6]

tadyanmadhyamaM yajuH | sa AtmAtha ye abhitastau pakShau tasmAttepakShavatI
bhavataH pakShau hi tau 



9.4.4.[7]

tribhiryunakti | trivR^idagniryAvAnagniryAvatyasya mAtrA tAvataivainametadyunakti 



9.4.4.[8]

atha rAjAnamabhiShutyAgnau juhoti | eSha vai sa sava etadvai tatsUyate yamasmai
tametA devatAH savamanumanyante yAbhiranumataH sUyate yasmai vai rAjAno
rAjyamanumanyante sa rAjA bhavati na sa yasmai na tadyadagnau juhoti
tadagnimabhiShi§cati so 'syaiSha daiva AtmA somAbhiShikto bhavatyamR^itAbhiShikto 'tha
bhakShayati tadAtmAnamabhiShi§cati so 'syAyamAtmA somAbhiShikto
bhavatyamR^itAbhiShiktaH



9.4.4.[9]

agnau hutvAtha bhakShayati | daivo vA asyaiSha AtmA mAnuSho 'yaM devA u vA agre 'tha
manuShyAstasmAdagnau hutvAtha bhakShayati



9.4.4.[10]

athainaM vimu§cati | AptvA taM kAmaM yasmai kAmAyainaM yuN^kte yaj~nAyaj~niyaM
stotramupAkariShyantsvargo vai loko yaj~nAyaj~niyametasya vai gatyA enaM yuN^kte
tadAptvA taM kAmaM yasmai kAmAyainaM yuN^kte



9.4.4.[11]

taM vai purastAtstotrasya vimu§cati | sa yadupariShTAtstotrasya vimu§cetparA« haitaM
svargaM lokamatipraNashyedatha yatpurastAtstotrasya vimu§cati tatsamprati svargaM
lokamAptvA vimu§cati



9.4.4.[12]

paridhiShu vimu§cati | paridhiShu hyenaM yunakti yatra vAva yogyaM yu§janti tadeva
tadvimu§canti



9.4.4.[13]

sa saMdhyorupaspR^ishya | ene yajuShI japati tathA dve yajuShI trInparidhInanuvibhavato
divo mUrdhAsi pR^ithivyA nAbhiriti dakShiNe vishvasya mUrdhannadhi tiShThasi shrita
ityuttare mUrdhavatIbhyAm mUrdhA hyasyaiSho
'psumatIbhyAmagneretadvaishvAnarasya stotraM yadyaj~nAyaj~niyaM shAntirvA
ApastasmAdapsumatIbhyAm 



9.4.4.[14]

dvAbhyAM vimu§cati | dvipAdyajamAno yajamAno 'gniryAvAnagniryAvatyasya mAtrA
tAvataivainametadvimu§cati tribhiryunakti tatpa§ca pa§cacitiko 'gniH pa§ca 'rtavaH
saMvatsaraH saMvatsaro 'gniryAvAnagniryAvatyasya mAtrA tAvattadbhavati



9.4.4.[15]

taM haike | prAyaNIya evAtirAtre yu§jantyudayanIye vimu§canti saMsthArUpaM vA
etadyadvimocanaM kim purA saMsthAyai saMsthArUpaM kuryAmeti na tathA
kuryAdaharaharaharvA eSha yaj~nastAyate 'harahaH saMtiShThate 'haraharenaM svargasya
lokasya gatyai yuN^kte 'haraharenena svargaM lokaM gacati tasmAdaharahareva
yu§jyAdaharaharvimu§cet



9.4.4.[16]

atho yathA prAyaNIye 'tirAtre | sAmidhenIranUcya brUyAdudayanIya evAto
'nuvaktAsmIti tAdR^iktattasmAdaharahareva yu§jyadaharaharvimu§cet 



9.4.4.[17]

taddhaitacANDilyaH | kaN^katIyebhyo 'harahaHkarma pradishya pravavrAjAharahareva vo
yunajAnaharaharvimu§cAniti tasmAdaharahareva yu§jyAdaharaharvimu§cet 



9.5.1.[1]

athAtaH payovratatAyai | payovrato dIkShitaH syAddevebhyo ha vA amR^itamapacakrAma



9.5.1.[2]

te hocuH | shrameNa tapasedamanvicAmeti tacrameNa tapasAnvaicaMste dIkShitvA
payovratA abhavannetadvai tapo yo dIkShitvA payovrato 'sattasya ghoShamAshushruvuH 



9.5.1.[3]

te hocuH | nedIyo vai bhavati bhUyastapa upAyAmeti te
trIntstanAnupeyustatparAdadR^ishuH



9.5.1.[4]

te hocuH | nedIyo vai bhavati bhUyastapa upAyAmeti te dvau stanA upeyustannedIyasaH
parAdadR^ishuH



9.5.1.[5]

te hocuH | nedIyo vai bhavati bhUyastapa upAyAmeti ta ekaM
stanamupeyustadadhijagAma na tvabhipattuM shekuH



9.5.1.[6]

te hocuH adhi vA aganna tvabhipattuM shaknumaH sarvaM tapa upAyAmeti ta upavasathe
'nAshakamupeyuretadvai sarvaM tapo yadanAshakastasmAdupavasathe nAshnIyAt



9.5.1.[7]

tatprAtarabhipadya | abhiShutyAgnAvajuhavustadagnAvamR^itamadadhuH sarveShAmu
haiSha devAnAmAtmA yadagnistadyadagnAvamR^itamadadhustadAtmannamR^itamadadhata
tato devA amR^itA abhavan



9.5.1.[8]

tadyattadamR^itaM somaH saH | tadadyApi yajamAnaH shrameNa tapasAnvicati sa dIkShitvA
payovrato bhavatyetadvai tapo yo dIkShitvA payovrato 'sattasya ghoShamAshR^iNotItyahe
kraya iti 



9.5.1.[9]

sa trIntstanAnupaiti | tatparApashyati sa dvau stanA upaiti tannedIyasaH parApashyati sa
ekaM stanamupaiti tadadhigacati na tvabhipattuM shaknoti sa upavasathe
'nAshakamupaityetadvai sarvaM tapo yadanAshakastasmAdupavasathe nAshnIyAt 



9.5.1.[10]

tatprAtarabhipadya | abhiShutyAgnau juhoti tadagnAvamR^itaM dadhAtyatha bhakShayati
tadAtmannamR^itaM dhatte so 'mR^ito bhavatyetadvai manuShyasyAmR^itatvaM
yatsarvamAyureti tatho hAnenAtmanA sarvamAyureti



9.5.1.[11]

agnau hutvAtha bhakShayati | daivo vA asyaiSha AtmA mAnuSho 'yaM devA u vA agre 'tha
manuShyAstasmAdagnau hutvAtha bhakShayati 



9.5.1.[12]

athAtaH samiShTayajuShAmeva mImAMsA | devAshcAsurAshcobhaye prAjApatyAH prajApateH
piturdAyamupeyurvAcameva satyAnR^ite satyaM caivAnR^itaM ca ta ubhaya eva
satyamavadannubhaye 'nR^itaM te ha sadR^ishaM vadantaH sadR^ishA evAsuH



9.5.1.[13]

te devA utsR^ijyAnR^itam | satyamanvAlebhire 'surA u hotsR^ijya satyamanR^itamanvAlebhire 



9.5.1.[14]

taddhedaM satyamIkShAM cakre | yadasureShvAsa devA vA utsR^ijyAnR^itaM
satyamanvAlapsata hanta tadayAnIti taddevAnAjagAma 



9.5.1.[15]

anR^itamu hekShAM cakre | yaddeveShvAsAsurA vA utsR^ijya satyamanR^itamanvAlapsata hanta
tadayAnIti tadasurAnAjagAma 



9.5.1.[16]

te devAH | sarvaM satyamavadantsarvamasurA anR^itaM te devA Asakti satyaM vadanta
aiShAvIratarA ivAsuranADhyatarA iva tasmAdu haitadya Asakti satyaM
vadatyaiShAvIratara ivaiva bhavatyanADhyatara iva sa ha tvevAntato bhavati devA
hyevAntato 'bhavan 



9.5.1.[17]

atha hAsurAH | AsaktyanR^itaM vadanta USha iva pipisurADhyA ivAsustasmAdu haitadya
AsaktyanR^itaM vadatyUSha ivaiva pisyatyADhya iva bhavati parA ha tvevAntato bhavati
parA hyasurA abhavan 



9.5.1.[18]

tadyattatsatyam | trayI sA vidyA te devA abruvanyaj~naM kR^itvedaM satyaM tanavAmahA
iti 



9.5.1.[19]

te dIkShaNIyAM niravapan | tadu hAsurA anububudhire yaj~naM vai kR^itvA taddevAH
satyaM tanvate preta tadAhariShyAmo yadasmAkaM tatreti tasya
samiShTayajurahutamAsAthAjagmustasmAttasya yaj~nasya samiShTayajurna juhvati te
devA asurAnpratidR^ishya samullupya yaj~namanyatkartuM dadhrire 'nyadvai kurvantIti
punaH preyuH



9.5.1.[20]

teShu preteShu | prAyaNIyam niravapaMstadu hAsurA anveva bubudhire tasya
shamyoruktamAsAthAjagmustasmAtsa yaj~naH shamyvantaste devA asurAnpratidR^ishya
mamullupya yaj~namanyadeva kartuM dadhrire 'nyadvai kurvantIti punareva preyuH



9.5.1.[21]

teShu preteShu | rAjAnaM krItvA paryuhyAthAsmA AtithyaM havirniravapaMstadu hAsurA
anveva bubudhire tasyeDopahUtAsAthAjagmustasmAtsa yaj~na iDAntaste devA
asurAnpratidR^ishya samullupya yaj~namanyadeva kartuM dadhrire 'nyadvai kurvantIti
punareva preyuH 



9.5.1.[22]

teShu preteShu | upasado 'tanvata te tisra eva sAmidhenIranUcya devatA evAyajanna
prayAjAnnAnuyAjAnubhayato yaj~nasyodasAdayanbhUyiShThaM hi tatrAtvaranta
tasmAdupasatsu tisra eva sAmidhenIranUcya devatA eva yajati na
prayAjAnnAnuyAjAnubhayato yaj~nasyotsAdayati



9.5.1.[23]

ta upavasathe 'gnIShomIyam pashumAlebhire | tadu hAsurA anveva bubudhire tasya
samiShTayajUMShyahutAnyAsurathAjagmustasmAttasya pashoH samiShTayajUMShi na juhvati
te devA asurAnpra



9.5.1.[24]

teShu preteShu | prAtaH prAtaHsavanamatanvata tadu hAsurA anveva bubudhire
tasyaitAvatkR^itamAsa yAvatprAtaHsavanamathAjagmuste devA asurAnpra 



9.5.1.[25]

teShu preteShu | mAdhyandinaM savanamatanvata tadu hAsurA anveva bubudhire
tasyaitAvatkR^itamAsa yAvanmAdhyandinamathAjagmuste devA asurAnpra



9.5.1.[26]

teShu pretaShu | savanIyena pashunAcaraMstadu hAsurA anveva bubudhire
tasyaitAvatkR^itamAsa yAvadetasya pashoH kriyate 'thAjagmuste devA asurAnpra 



9.5.1.[27]

teShu preteShu | tR^itIyasavanamatanvata tatsamasthApayanyatsamasthApayaMstatsarvaM
satyamApnuvaMstato 'surA apapupruvire tato devA abhavanparAsurA bhavatyAtmanA
parAsya dviShanbhrAtR^ivyo bhavati ya evaM veda



9.5.1.[28]

te devA abruvan | ye na ime yaj~nAH sAmisaMsthitA yAnimAnvijahato 'gAmopa tajjAnIta
yathemAntsaMsthApayAmeti te 'bruvaMshcetayadhvamiti citimicateti vAva
tadabruvaMstadicata yathemAnyaj~nAntsaMsthApayAmeti



9.5.1.[29]

te cetayamAnAH | etAni
samiShTayajUMShyapashyaMstAnyajuhavustairetAnyaj~nAntsamasthApayanyatsamasthApayaM
stasmAtsaMsthitayajUMShyatha yatsamayajaMstasmAtsamiShTayajUMShi



9.5.1.[30]

te vA ete nava yaj~nAH | navaitAni samiShTayajUMShi tadyadetAni
juhotyetAnevaitadyaj~nAntsaMsthApayatyubhayAni juhotyadhvarasya cAgneshcAdhvarasya
pUrvANyathAgnestasyokto bandhuH 



9.5.1.[31]

dve agnerjuhoti | dvipAdyajamAno yajamAno 'gniryAvAnagniryAvatyasya mAtrA
tAvataivaitadyaj~naM saMsthApayatIShTo yaj~no bhR^igubhiriShTo agnirAhutaH pipartu na iti



9.5.1.[32]

tAnyubhayAnyekAdasha sampadyante | ekAdashAkSharA triShTubvIryaM
triShTubvIryamevaitadyaj~namabhisampAdayati 



9.5.1.[33]

yadvevaikAdasha | ekAdashAkSharA vai triShTuptraiShThubha indra indro yaj~nasyAtmendro
devatA tadya eva yaj~nasyAtmA yA devatA tasminnevaitadyaj~namantataH pratiShThApayati 



9.5.1.[34]

samiShTayajUMShi hutvAvabhR^ithaM yanti | avabhR^ithAdudetyodayanIyena
caritvAnUbandhyasya pashupuroDAshamanu devikAnAM havIMShi nirvapati



9.5.1.[35]

etadvai prajApatiH | prApya rAddhvevAmanyata sa dikShu pratiShThAyedaM sarvaM
dadhadvidadhadatiShThadyaddadhadvidadhadatiShThattasmAddhAtA
tathaivaitadyajamAno dikShu pratiShThAyedaM sarvaM dadhadvidadhattiShThati 



9.5.1.[36]

yadvevaitAni havIMShi nirvapati | disha eSho 'gnistA u evAmUH purastAddarbhastambaM
ca logeShTakAshcopadadhAti tAH prANabhR^itaH prathamAyAM citau sarvaiva dvitIyA sarvA
tR^itIyA sarvA caturthyatha pa§camyai citerasapatnA nAkasadaH pa§cacUDAstA UrdhvA
utkrAmantya AyaMstAbhyaH prajApatirabibhetsarvaM vA idamimAH parAcyo 'tyeShyantIti
tA dhAtA bhUtvA paryagacattAsu pratyatiShThat 



9.5.1.[37]

sa yaH sa dhAtAsau sa AdityaH | atha yattaddishAm paramaM krAntametattadyasminneSha
etatpratiShThitastapati 



9.5.1.[38]

sa yaH sa dhAtAyameva sa dhAtraH | dvAdashakapAlaH puroDAsho dvAdashakapAlo dvAdasha
mAsAH saMvatsaraH saMvatsaraH prajApatiH prajApatirdhAtAtha yattaddishAm paramaM
krAntametAni tAni pUrvANi havIMShyanumatyai carUrAkAyai caruH sinIvAlyai caruH
kuhvyai carustadyadetAni nirvapati yadeva taddishAm paramaM krAntaM
tasminnevainametatpratiShThApayati taM sarvaM juhotyetasyaiva kR^itsnatAyai 



9.5.1.[39]

tA vA etA devyaH | disho hyetAshcandAMsi vai dishashcandAMsi devyo 'thaiSha kaH
prajApatistadyaddevyashca kashca tasmAddevikAH pa§ca bhavanti pa§ca hi dishaH 



9.5.1.[40]

tadAhuH | naitAni havIMShi nirvapennedatirecayAnIti tAni vai nirvapedeva kAmebhyo vA
etAni havIMShi nirupyante na vai kAmAnAmatiriktamasti yadvai kiM ca
pashupuroDAshamanu havirnirupyate pashAveva sa madhyato medho dhIyata ubhayAni
nirvapatyadhvarasya cAgneshcAdhvarasya pUrvamathAgnestasyokto bandhuruccaiH
pashupuroDAsho bhavatyupAMshvetAnIShTirhyanubrUhi preShyeti
pashupuroDAshasyAhAnubrUhi yajetyeteShAmiShTirhi samAnaH sviShTakR^itsamAnIDA



9.5.1.[41]

tasya vA etasya pashoH | juhvati samiShTayajUMShyabhyavayanti hR^idayashUlenAvabhR^ithaM
saMsthA hyeSha pashurhR^idayashUlena caritvA 



9.5.1.[42]

pratyetya vaishvakarmaNAni juhoti | vishvAni karmaNyayamagnistAnyasyAtra sarvANi
karmANi kR^itAni bhavanti tAnyetatprINAti tAni haviShA devatAM karoti yasyai vai
devatAyai havirgR^ihyate sA devatA na sA yasyai na gR^ihyate 'tho
vishvakarmAyamagnistamevaitatprINAti



9.5.1.[43]

yadveva vaishvakarmaNAni juhoti | prAyaNaM ca hAgnerudayanaM ca sAvitrANi prAyaNaM
vaishvakarmaNAnyudayanaM sa yatsAvitrANyeva juhuyAnna vaishvakarmaNAni yathA
prAyaNameva kuryAnnodayanaM tAdR^iktadatha yadvaishvakarmaNAnyeva juhuyAnna
sAvitrANi yathodayanameva kuryAnna prAyaNaM tAdR^iktadubhayAni juhoti prAyaNaM ca
tadudayanaMcakaroti



9.5.1.[44]

aShTAvasUni bhavanti | evamimAni tadyathA prAyaNaMtathodayanam karotisvAhAkAro
'mIShAM navamo bhavatyevameShAM tadyathA prAyaNaM tathodayanaM
karotyAhutiramIShAM dashamI bhavatyevameShAM tadyathA prAyaNaM tathodayanaM
karoti saMtatAM tatrAhutiM juhoti reto vai tatra yaj~no retaso 'vicedAya sruveNeha
svAhAkAram niruktaM hi reto jAta bhavati



9.5.1.[45]

yadAkUtAt | samasusroddhR^ido vA manaso vA sambhR^itaM cakShuSho
vetyetasmAddhyetatsarvasmAdagre karma samabhavattadanu preta sukR^itAmu lokaM
yatra R^iShayo jagmuH prathamajAH purANA ityamUnetadR^iShInAha



9.5.1.[46]

etaM sadhastha | pari te dadAmIti svargo vai lokaH sadhasthastadenaM svargAya lokAya
paridadAti yamAvahAcevadhiM jAtavedAH anvAgantA yaj~napatirvo atra taM sma jAnIta
parame vyomanniti yathaiva yajustathA bandhuH



9.5.1.[47]

etaM jAnAtha | parame vyomandevAH sadhasthA vida rUpamasya
yadAgacAtpathibhirdevayAnairiShTApUrte kR^iNavathAvirasmA iti yathaiva yajustathA
bandhurudbudhyasvAgne yena vahasIti tayorakto bandhuH



9.5.1.[48]

prastareNa paridhinA | srucA vedyA ca barhiShA R^icemaM yaj~naM no naya svardeveShu
gantava ityetairno yaj~nasya rUpaiH svargaM lokaM gamayetyetat



9.5.1.[49]

yaddattaM yatparAdAnam | yatpUrtaM yAshca dakShiNAH tadagnirvaishvakarmaNaH
svardeveShu no dadhaditi yaccaiva samprati dadno yaccAsamprati tanno
'yamagnirvaishvakarmaNaH svarge loke dadhAtvityetat 



9.5.1.[50]

yatra dhArA anapetAH | madhorghR^itasya ca yAH tadagnirvaishvakarmaNaH svardeveShu No
dadhaditi yathaiva yajustathA bandhuH 



9.5.1.[51]

aShTau vaishvakarmaNAni juhoti | aShTAkSharA gAyatrI gAyatro 'gniryAvAnagniryAvatyasya
mAtrA tAvataivainametadannena prINAti 



9.5.1.[52]

vaishvakarmaNAni hutvA nAma karoti | yadA vai sarvaH kR^itsno jAto bhavatyatha nAma
kurvantyatra vA eSha sarvaH kR^itsno jAto bhavati



9.5.1.[53]

nAma kR^itvAthainamupatiShThate | sarveNa vA eSha etamAtmanA cinoti sa
yadetAmatrAtmanaH paridAM na vadetAtra haivAsyaiSha AtmAnaM vR^i§cItAtha
yadetAmatrAtmanaH paridAm vadate tayo hAsyaiSha AtmAnaM na vR^iN^kte ye agnayaH
pA§cajanyA asyAm pR^ithivyAmadhi teShAmasi tvamuttamaH pra no jIvAtave suveti ye ke
cAgnayaH pa§cacitikA asyAm pR^ithivyAmadhi teShAmasi tvaM sattamaH pro
asmAnjIvanAya suvetyetadanuShTubhA vAgvA anuShTubvAgu sarvANi candAMsi
sarvairevAsmA etaccandobhirnihnuta upasthAyAgniM samArohya
nirmathyodavasAnIyayA yajate



9.5.1.[54]

atha maitrAvaruNyA payasyayA yajate | devatrA vA eSha bhavati ya etatkarma karoti
daivamvetanmithunaM yanmitrAvaruNau sa yadetayAniShTvA mAnuShyAM
caretpratyavarohaH sa yathA daivaH sanmAnuShaH syAttAdR^iktadatha yadetayA
maitrAvaruNyA payasyayA yajate daivamevaitanmithunamupaityetayeShTvA kAmaM
yathApratirUpaM caret



9.5.1.[55]

yadvevaitayA maitrAvaruNyA payasyayA yajate | prajApatervisrastAdretaH parApatattaM
yatra devAH samaskurvaMstadasminnetayA maitrAvaruNyA payasyayA reto
'dadhustathaivAsminnayametaddadhAti 



9.5.1.[56]

sa yaH sa prajApatirvyasraMsata | ayameva sa yo 'yamagnishcIyate 'tha yadasmAttadretaH
parApatadeShA sA payasyA maitrAvaruNI bhavati prANodAnau vai mitrAvaruNau
prANodAnA u vai retaH siktaM vikurutaH payasyA bhavati payo hi reto yaj~no bhavati
yaj~no hyeva yaj~nasya reta upAMshu bhavatyupAMshu hi retaH sicyate 'ntato bhavatyantato
hi reto dhIyate 



9.5.1.[57]

tasyai vAjinena caranti | tasmindakShiNAM dadhAti tUparau mithunau
dadyAdityabhyAj~nAyenaiva manya iti ha smAha mAhitthiH sravatyu haiShAgnicita AhutiH
somAhutiryAmaniShTake juhoti



9.5.1.[58]

sa svayamAtR^iNA evopadadhIta | ime vai lokAH svayamAtR^iNA ima u lokA eSho 'gnishcitaH



9.5.1.[59]

R^itavyA evopadadhIta | saMvatsaro vA R^itavyAH saMvatsara eSho 'gnishcitaH



9.5.1.[60]

vishvajyotiSha evopadadhIta | etA vai devatA vishvajyotiSha etA u devatA eSho 'gnishcitaH 



9.5.1.[61]

punashcitimevopadadhIta | punaryaj~no haiSha uttarA haiShA devayajyA
punaryaj~namevaitadupadhatta uttarAmeva devayajyAmupa hainam punaryaj~no na
tathA kuryAdyo vAva cite 'gnirnidhIyate tAmeveShTakAmeSha sarvo
'gnirabhisampadyate tadyadagnau juhoti tadevAsya yathA sarvasmi§cANDile 'gnau
saMcite pakShapucavatyAhutayo hutAH syurevamasyaitA Ahutayo hutA bhavanti 



9.5.1.[62]

sarvANi vA eSha bhUtAni | sarvAndevAngarbho bhavati yo 'gniM bhibharti sa yo
'saMvatsarabhR^itaM cinuta etAni ha sa sarvANi bhUtAni garbham bhUtaM nirhate yo nveva
mAnuShaM garbhaM nirhanti tannveva paricakShate 'tha kiM ya etaM devo hyeSha
nAsaMvatsarabhR^itasya 'rtvijA bhavitavyamiti ha smAha vAtsyo nedasya devaretasasya
nirhaNyamAnasya medyasAnIti 



9.5.1.[63]

ShaNmAsyamantamaM cinvItetyAhuH | ShaNmAsyA vA antamA garbhA jAtA jIvantIti sa
yadyasaMvatsarabhR^ite mahadukthaM shaMsedR^igashItIH shaMsedasarvaM vai
tadyadasaMvatsarabhR^ito 'sarvaM tadyadR^igashItayo vikR^iShTaM tvenaM sa bhUyo
vikarShedyadi caiva saMvatsarabhR^itaH syAdyadi cAsaMvatsarabhR^itaH sarvameva
mahadukthaM shaMset 



9.5.1.[64]

atha ha shANDilyAyanaH prAcyAM jagAma | taM ha daiyAmpAtiruvAca shANDilyAyana
kathamagnishcetavyo glAyAmo 'ha saMvatsarabhR^itAyAgnimu cikIShAmaha iti



9.5.1.[65]

sa hovAca | kAmaM nvA enaM sa cinvIta yena purA saMvatsaram bhR^itaH syAttaM hyeva
tam bhR^itaM santaM cinuta iti



9.5.1.[66]

kAmamvevainaM sa cinvIta | yaH saMvatsaramabhiShaviShyantsyAdeSha vA enaM
pratyakShamannena bibhartyetAbhirAhutibhiH



9.5.1.[67]

kAmamvevainaM sa cinvIta | yaH saMvatsaramagnihotraM juhuyAadbibharti vA
enameSha yo 'gnihotraM juhoti



9.5.1.[68]

kAmamvevainaM sa cinvIta | yaH saMvatsaraM jAtaH syAtprANo vA
agnistametadbibhartyatha ha vai retaH siktam prANo 'nvavarohati tadvindate
tadyajjAtaM-jAtaM vindate tasmAjjAtavedAstasmAdapyevaMvitkAmaM sadyobhR^itaM cinvIta
yadu ha vA evaMvitpibati vA pAyayati vA tadevAsya yathA sarvasmi§cANDile 'gnau
saMcite pakShapucavatyAhutayo hutAH syurevamasyaitA Ahutayo hutA bhavanti 



9.5.2.[1]

indra etattsarptaccamapaShyat nyUnasyAptyA atiriktyai vyR^iddhasya samR^iddhyA atha ha
vA Ishvaro 'gniM citvA kiMciddauritamApattorvi vA hvalitoryadvA yadA ha vA
etacyAparNaH sAyakAyanaH shushrAvAtha haitatkarmopadadharSha



9.5.2.[2]

saiShA trayasya samR^iddhiH | agneH samR^iddhiryo 'gniM cinute tasya samR^iddhiryo 'gniM
cinoti tasya samR^iddhiH



9.5.2.[3]

tadyadetenopatiShThate | yadevAsyAtra vidvAnvAvidvAti vA recayati na vAbhyApayati
tadevAsyaitena sarvamAptam bhavati yadasya kiM cAnAptaM ya u tasyAmanuShTubhyR^ici
kAmo 'traiva tamApnotyathA etasmAdevaitatkarmaNo rakShAMsi nAShTrA apahanti no
hainamanuvyAhAriNa stR^iNvate tasmAdapyevaMvitkAmam parasmA agniM cinuyAdIshvaro
ha shreyAnbhavitoH



9.5.2.[4]

vArtrahatyAya shavase | sahadAnum puruhUta kShiyantamiti vArtraghnIbhyAm
prathamAbhyAmupatiShTata etadvai devA vR^itram pApmAnaM hatvApahatapApmAna
etatkarmAkurvata tathaivaitadyajamAno vR^itram pApmAnaM
hatvApahatapApmaitatkarma kurute 



9.5.2.[5]

vi na indra mR^idho jahi | mR^igo na bhImaH kucaro giriShThA iti vaimR^idhIbhyAM
dvitIyAbhyAmetadvai devA mR^idhaH pApmAnaM hatvApahatapApmAna etatkarmAkurvata
tathaivaitadyajamAno mR^idhaH pApmAnaM hatvApahatapApmaitatkarma kurute



9.5.2.[6]

vaishvAnaro na Utaye | pR^iShTo divi pR^iShTo agniH pR^ithivyAmiti vaishvAnarIbhyAM
tR^itIyAbhyAmetadvai devA vaishvAnareNa pApmAnaM dagdhvApahatapApmAna
etatkarmAkurvata tathaivaitadyajamAno vaishvAnareNa pApmAnaM
dagdhvApahatapApmaitatkarma kurute



9.5.2.[7]

ashyAma ta kAmamagne tavotIti | ekayA kAmavatyaitadvai devAH
pApmAnamapahatyaikayA kAmavatyaikadhAntataH sarvAnkAmAnAtmannakurvata
tathaivaitadyajamAnaH ShaDR^icena pApmAnamapahatyaikayA kAmavatyekadhAntataH
sarvAnkAmAnAtmankurute



9.5.2.[8]

saptarcam bhavati | saptacitiko 'gniH sapta 'rtavaH sapta dishaH sapta devalokAH sapta
stomAH sapta pR^iShThAni sapta candAMsi sapta grAbhyAH pashavaH saptAraNyAH sapta
shorShanprANA yatkiM ca saptavidhamadhidevatamadhyAtmaM tadenena sarvamApnoti tA
anuShTubhamabhisampadyante vAgvA anuShTubvAcaivAsya tadApnoti yadasya kiM
cAnAptam 



9.5.2.[9]

aShTarcenopatiShThetetyu haika AhuH | vayaM te adya rarimA hi kAmamiti dvitIyayA
kAmavatyA sapta pUrvAstadaShTAvaShTAkSharo gAyatrI gAyatro 'gniryAvAnagniryAvatyasya
mAtrA tAvataivAsya tadApnoti yadasya kiM cAnAptamatho evaM samaM devate bhajete iti
na tathA kuryAdetA vAva saptAShTAvanuShTubho bhavanti sa yo 'ShTarce kAmo 'traiva
tamApnoti



9.5.2.[10]

aindrAgnIbhirupatiShThate | aindrAgno 'gniryAvAnagniryAvatyasya mAtrA tAvatraivAsya
tadApnoti yadasya kiM cAnAptamindrAgnI vai sarve devAH sarvadevatyo
'gniryAvAnagniryAvatyasya mAtrA tAvataivAsya tadApnoti yadasya kiM cAnAptam



9.5.2.[11]

taddhaike | karmaNaH karmaNa evaitAm pratipadaM kurvate 'pahatapApmAna
etatkarma karavAmahA iti purIShavatIM citiM kR^itvopatiShThetetyu haika Ahustatra hi sA
sarvA kR^itsnA bhavatIti sa yathA kAmayeta tathA kuryAditi nu cayanasyAthAto 'cayanasya 



9.5.2.[12]

trayo ha vai samudrAH | agniryajuShAm mahAvrataM sAmnAm mahadukthamR^icAM sa ya
etAni parasmai karotyetAnha sa samudrA§coShayate tA§cuShyato 'nvasya candAMsi
shuShyanti candAMsyanu loko lokamanvAtmAtmAnamanu prajA pashavaH sa ha shvaH shva
eva pApIyAnbhavati ya etAni parasmai karoti 



9.5.2.[13]

atha ya etAnyakR^itvA | pasmA api sarvairanyairyaj~nakratubhiryAjayedetebhyo haivAsya
samudrebhyashcandAMsi punarApyAyante candAMsyanu loko lokamanvAtmAtmAnamanu
prajA pashavaH sa ha shvaH shva eva shreyAnbhavati ya etAni parasmai na karotyathaiSha ha
vA asya daivo 'mR^ita AtmA sa ya etAni parasmai karotyetaM ha sa daivamAtmAnam
parasmai prayacatyatha shuShka eva sthANuH parishiShyate



9.5.2.[14]

taddhaike | kR^itvA kurvate vA prati vA kArayanta eShA prAyashcittiriti na tathA
kuryAdyathA shuShkaM sthANumudakenAbhiShi§cetAdR^iktatpUyedvA vai sa vi vA
mrityennaitasya prAyashcittirastItyeva vidyAt



9.5.2.[15]

atha ha smAha shANDilyaH | turo ha kAvaSheyaH kArotyAM devebhyo 'gniM cikAya taM ha
devAH papracurmune yadalokyAmagnicityAmAhuratha kasmAdacaiShIriti 



9.5.2.[16]

sa hovAca | kiM nu lokyaM kimalokyamAtmA vai yaj~nasya yajamAno 'N^gAnyR^itvijo yatra
vA AtmA tadaN^gAni yatro aN^gAni tadAtmA yadi vA R^itvijo 'lokA bhavantyaloka u tarhi
yajamAna ubhaye hi samAnalokA bhavanti dakShiNAsu tveva na saMvaditavyaM
saMvAdenaiva 'rtvijo 'lokA iti

