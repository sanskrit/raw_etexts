\EN{700123011} agniM naro dIdhitibhiraraNyorhastacyutI janayanta prashastam |\\ 
\EN{700123012} dUredRshaM gRhapatimatharyum ||\\ 
\EN{700123021} tamagnimaste vasavo ny RNvan supraticakSamavase kutashcit |\\ 
\EN{700123022} dakSAyyo yo dama Asa nityaH ||\\ 
\EN{700123031} preddho agne dIdihi puro no.ajasrayA sUrmyA yaviSTha |\\ 
\EN{700123032} tvAM shashvanta upa yanti vAjAH ||\\ 
\EN{700123041} pra te agnayo.agnibhyo varaM niH suvIrAsaH shoshucanta dyumantaH |\\ 
\EN{700123042} yatrA naraH samAsate sujAtAH ||\\ 
\EN{700123051} dA no agne dhiyA rayiM suvIraM svapatyaM sahasya prashastam |\\ 
\EN{700123052} na yaM yAvA tarati yAtumAvAn ||\\ 
\EN{700124061} upa yameti yuvatiH sudakSaM doSA vastorhaviSmatI ghRtAcI |\\ 
\EN{700124062} upa svainamaramatirvasUyuH ||\\ 
\EN{700124071} vishvA agne.apa dahArAtIryebhistapobhiradaho jarUtham |\\ 
\EN{700124072} pra nisvaraM cAtayasvAmIvAm ||\\ 
\EN{700124081} A yaste agna idhate anIkaM vasiSTha shukra dIdivaH pAvaka |\\ 
\EN{700124082} uto na ebhi stavathairiha syAH ||\\ 
\EN{700124091} vi ye te agne bhejire anIkaM martA naraH pitryAsaH purutrA |\\ 
\EN{700124092} uto na ebhiH sumanA iha syAH ||\\ 
\EN{700124101} ime naro vRtrahatyeSu shUrA vishvA adevIrabhi santu mAyAH |\\ 
\EN{700124102} ye me dhiyaM panayanta prashastAm ||\\ 
\EN{700125111} mA shUne agne ni SadAma nRNAM mAsheSaso.avIratA paritvA |\\ 
\EN{700125112} prajAvatISu duryAsu durya ||\\ 
\EN{700125121} yamashvI nityamupayAti yaj~naM prajAvantaM svapatyaM kSayaM naH |\\ 
\EN{700125122} svajanmanA sheSasA vAvRdhAnam ||\\ 
\EN{700125131} pAhi no agne rakSaso ajuSTAt pAhi dhUrterararuSo aghAyoH |\\ 
\EN{700125132} tvA yujA pRtanAyUnrabhi SyAm ||\\ 
\EN{700125141} sedagniragnInratyastvanyAn yatra vAjI tanayo vILupANiH |\\ 
\EN{700125142} sahasrapAthA akSarA sameti ||\\ 
\EN{700125151} sedagniryo vanuSyato nipAti sameddhAramaMhasa uruSyAt |\\ 
\EN{700125152} sujAtAsaH pari caranti vIrAH ||\\ 
\EN{700126161} ayaM so agnirAhutaH purutrA yamIshAnaH samidindhehaviSmAn |\\ 
\EN{700126162} pari yametyadhvareSu hotA ||\\ 
\EN{700126171} tve agna AhavanAni bhUrIshAnAsa A juhuyAma nityA |\\ 
\EN{700126172} ubhA kRNvanto vahatU miyedhe ||\\ 
\EN{700126181} imo agne vItatamAni havyAjasro vakSi devatAtimacha |\\ 
\EN{700126182} pratina IM surabhINi vyantu ||\\ 
\EN{700126191} mA no agne.avIrate parA dA durvAsase.amataye mA no asyai |\\ 
\EN{700126192} mA naH kSudhe mA rakSasa RtAvo mA no dame mA vana A juhUrthAH ||\\ 
\EN{700126201} nU me brahmANyagna ucchashAdhi tvaM deva maghavadbhyaH suSUdaH |\\ 
\EN{700126202} rAtau syAmobhayAsa A te yUyaM pAta svastibhiH sadA naH ||\\ 
\EN{700127211} tvamagne suhavo raNvasandRk sudItI sUno sahaso didIhi |\\ 
\EN{700127212} mA tve sacA tanaye nitya A dhaM mA vIro asman naryo vi dAsIt ||\\ 
\EN{700127221} mA no agne durbhRtaye sacaiSu deveddheSvagniSu pra vocaH |\\ 
\EN{700127222} mA te asmAn durmatayo bhRmAccid devasya sUno sahaso nashanta ||\\ 
\EN{700127231} sa marto agne svanIka revAnamartye ya Ajuhoti havyam |\\ 
\EN{700127232} sadevatA vasuvaniM dadhAti yaM sUrirarthI pRchamAna eti ||\\ 
\EN{700127241} maho no agne suvitasya vidvAn rayiM sUribhya A vahA bRhantam |\\ 
\EN{700127242} yena vayaM sahasAvan mademAvikSitAsa AyuSA suvIrAH ||\\ 
\EN{700127251} nU me brahmANyagna ... ||\\ 
\EN{700201011} juSasva naH samidhamagne adya shocA bRhad yajataM dhUmamRNvan |\\ 
\EN{700201012} upa spRsha divyaM sAnu stUpaiH saM rashmibhistatanaH sUryasya ||\\ 
\EN{700201021} narAshaMsasya mahimAnameSAmupa stoSAma yajatasya yaj~naiH |\\ 
\EN{700201022} ye sukratavaH shucayo dhiyandhAH svadanti devA ubhayAni havyA ||\\ 
\EN{700201031} ILenyaM vo asuraM sudakSamantardUtaM rodasI satyavAcam |\\ 
\EN{700201032} manuSvadagniM manunA samiddhaM samadhvarAya sadamin mahema ||\\ 
\EN{700201041} saparyavo bharamANA abhij~nu pra vR~njate namasA barhiragnau |\\ 
\EN{700201042} AjuhvAnA ghRtapRSThaM pRSadvadadhvaryavo haviSA marjayadhvam ||\\ 
\EN{700201051} svAdhyo vi duro devayanto.ashishrayU rathayurdevatAtA |\\ 
\EN{700201052} pUrvI shishuM na mAtarA rihANe samagruvo na samaneSva~njan ||\\ 
\EN{700202061} uta yoSaNe divye mahI na uSAsAnaktA sudugheva dhenuH |\\ 
\EN{700202062} barhiSadA puruhUte maghonI A yaj~niye suvitAya shrayetAm ||\\ 
\EN{700202071} viprA yaj~neSu mAnuSeSu kArU manye vAM jAtavedasA yajadhyai |\\ 
\EN{700202072} UrdhvaM no adhvaraM kRtaM haveSu tA deveSu vanatho vAryANi ||\\ 
\EN{700202081} A bhAratI bhAratIbhiH ... ||\\ 
\EN{700202091} tan nasturIpaM ... ||\\ 
\EN{700202101} vanaspate.ava ... ||\\ 
\EN{700202111} A yAhyagne ... ||\\ 
\EN{700303011} agniM vo devamagnibhiH sajoSA yajiSThaM dUtamadhvarekRNudhvam |\\ 
\EN{700303012} yo martyeSu nidhruvir{R}tAvA tapurmUrdhA ghRtAnnaH pAvakaH ||\\ 
\EN{700303021} prothadashvo na yavase.aviSyan yadA mahaH saMvaraNAd vyasthAt |\\ 
\EN{700303022} Adasya vAto anu vAti shociradha sma te vrajanaM kRSNamasti ||\\ 
\EN{700303031} ud yasya te navajAtasya vRSNo.agne carantyajarA idhAnAH |\\ 
\EN{700303032} achA dyAmaruSo dhUma eti saM dUto agna Iyase hi devAn ||\\ 
\EN{700303041} vi yasya te pRthivyAM pAjo ashret tRSu yadannA samavRktajambhaiH |\\ 
\EN{700303042} seneva sRSTA prasitiS Ta eti yavaM na dasma juhvA vivekSi ||\\ 
\EN{700303051} tamid doSA tamuSasi yaviSThamagnimatyaM na marjayanta naraH |\\ 
\EN{700303052} nishishAnA atithimasya yonau dIdAya shocirAhutasya vRSNaH ||\\ 
\EN{700304061} susandRk te svanIka pratIkaM vi yad rukmo na rocasa upAke |\\ 
\EN{700304062} divo na te tanyatureti shuSmashcitro na sUraH prati cakSi bhAnum ||\\ 
\EN{700304071} yathA vaH svAhAgnaye dAshema parILAbhirghRtavadbhishca havyaiH |\\ 
\EN{700304072} tebhirno agne amitairmahobhiH shataM pUrbhirAyasIbhirni pAhi ||\\ 
\EN{700304081} yA vA te santi dAshuSe adhRSTA giro vA yAbhirnRvatIruruSyAH |\\ 
\EN{700304082} tAbhirnaH sUno sahaso ni pAhi smat sUrI~n jaritR^I~n jAtavedaH ||\\ 
\EN{700304091} niryat pUteva svadhitiH shucirgAt svayA kRpA tanvA rocamAnaH |\\ 
\EN{700304092} A yo mAtrorushenyo janiSTa devayajyAya sukratuH pAvakaH ||\\ 
\EN{700304101} etA no agne saubhagA didIhyapi kratuM sucetasaM vatema |\\ 
\EN{700304102} vishvA stotRbhyo gRNate ca santu yUyaM pAta ... ||\\ 
\EN{700405011} pra vaH shukrAya bhAnave bharadhvaM havyaM matiM cAgnaye supUtam |\\ 
\EN{700405012} yo daivyAni mAnuSA janUMSyantarvishvAni vidmanA jigAti ||\\ 
\EN{700405021} sa gRtso agnistaruNashcidastu yato yaviSTho ajaniSTa mAtuH |\\ 
\EN{700405022} saM yo vanA yuvate shucidan bhUri cidannA samidatti sadyaH ||\\ 
\EN{700405031} asya devasya saMsadyanIke yaM martAsaH shyetaM jagRbhre |\\ 
\EN{700405032} ni yo gRbhaM pauruSeyImuvoca durokamagnirAyave shushoca ||\\ 
\EN{700405041} ayaM kavirakaviSu pracetA marteSvagniramRto ni dhAyi |\\ 
\EN{700405042} sa mA no atra juhuraH sahasvaH sadA tve sumanasaH syAma ||\\ 
\EN{700405051} A yo yoniM devakRtaM sasAda kratvA hyagniramRtAnatArIt |\\ 
\EN{700405052} tamoSadhIshca vaninashca garbhaM bhUmishca vishvadhAyasaM bibharti ||\\ 
\EN{700406061} Ishe hyagniramRtasya bhUrerIshe rAyaH suvIryasya dAtoH |\\ 
\EN{700406062} mA tvA vayaM sahasAvannavIrA mApsavaH pari SadAma mAduvaH ||\\ 
\EN{700406071} pariSadyaM hyaraNasya rekNo nityasya rAyaH patayaH syAma |\\ 
\EN{700406072} na sheSo agne anyajAtamastyacetAnasya mA patho vi dukSaH ||\\ 
\EN{700406081} nahi grabhAyAraNaH sushevo.anyodaryo manasA mantavA u |\\ 
\EN{700406082} adhA cidokaH punarit sa etyA no vAjyabhISAL etu navyaH ||\\ 
\EN{700406091} tvamagne vanuSyato ... ||\\ 
\EN{700406101} etA no agne saubhagA ... ||\\ 
\EN{700507011} prAgnaye tavase bharadhvaM giraM divo arataye pRthivyAH |\\ 
\EN{700507012} yo vishveSAmamRtAnAmupasthe vaishvAnaro vAvRdhe jAgRvadbhiH ||\\ 
\EN{700507021} pRSTo divi dhAyyagniH pRthivyAM netA sindhUnAM vRSabha stiyAnAm |\\ 
\EN{700507022} sa mAnuSIrabhi visho vi bhAti vaishvAnaro vAvRdhAno vareNa ||\\ 
\EN{700507031} tvad bhiyA visha AyannasiknIrasamanA jahatIrbhojanAni |\\ 
\EN{700507032} vaishvAnara pUrave shoshucAnaH puro yadagne darayannadIdeH ||\\ 
\EN{700507041} tava tridhAtu pRthivI uta dyaurvaishvAnara vratamagne sacanta |\\ 
\EN{700507042} tvaM bhAsA rodasI A tatanthAjasreNa shociSA shoshucAnaH ||\\ 
\EN{700507051} tvAmagne harito vAvashAnA giraH sacante dhunayo ghRtAcIH |\\ 
\EN{700507052} patiM kRSTInAM rathyaM rayINAM vaishvAnaramuSasAM ketumahnAm ||\\ 
\EN{700508061} tve asuryaM vasavo ny RNvan kratuM hi te mitramaho juSanta |\\ 
\EN{700508062} tvaM dasyUnrokaso agna Aja uru jyotirjanayannAryAya ||\\ 
\EN{700508071} sa jAyamAnaH parame vyoman vAyurna pAthaH pari pAsi sadyaH |\\ 
\EN{700508072} tvaM bhuvanA janayannabhi krannapatyAya jAtavedo dashasyan ||\\ 
\EN{700508081} tAmagne asme iSamerayasva vaishvAnara dyumatIM jAtavedaH |\\ 
\EN{700508082} yayA rAdhaH pinvasi vishvavAra pRthu shravo dAshuSe martyAya ||\\ 
\EN{700508091} taM no agne maghavadbhyaH purukSuM rayiM ni vAjaM shrutyaM yuvasva |\\ 
\EN{700508092} vaishvAnara mahi naH sharma yacha rudrebhiragne vasubhiH sajoSAH ||\\ 
\EN{700609011} pra samrAjo asurasya prashastiM puMsaH kRSTInAmanumAdyasya |\\ 
\EN{700609012} indrasyeva pra tavasas kRtAni vande dAruM vandamAnovivakmi ||\\ 
\EN{700609021} kaviM ketuM dhAsiM bhAnumadrerhinvanti shaM rAjyaM rodasyoH |\\ 
\EN{700609022} purandarasya gIrbhirA vivAse.agnervratAni pUrvyA mahAni ||\\ 
\EN{700609031} nyakratUn grathino mRdhravAcaH paNInrashraddhAnavRdhAnayaj~nAn |\\ 
\EN{700609032} pra\-pra tAn dasyUnragnirvivAya pUrvashcakArAparAnayajyUn ||\\ 
\EN{700609041} yo apAcIne tamasi madantIH prAcIshcakAra nRtamaH shacIbhiH |\\ 
\EN{700609042} tamIshAnaM vasvo agniM gRNISe.anAnataM damayantaM pRtanyUn ||\\ 
\EN{700609051} yo dehyo anamayad vadhasnairyo aryapatnIruSasashcakAra |\\ 
\EN{700609052} sa nirudhyA nahuSo yajvo agnirvishashcakre balihRtaH sahobhiH ||\\ 
\EN{700609061} yasya sharmannupa vishve janAsa evaistasthuH sumatiM bhikSamANAH |\\ 
\EN{700609062} vaishvAnaro varamA rodasyorAgniH sasAda pitrorupastham ||\\ 
\EN{700609071} A devo dade budhnyA vasUni vaishvAnara uditA sUryasya |\\ 
\EN{700609072} A samudrAdavarAdA parasmAdAgnirdade diva A pRthivyAH ||\\ 
\EN{700710011} pra vo devaM cit sahasAnamagnimashvaM na vAjinaM hiSe namobhiH |\\ 
\EN{700710012} bhavA no dUto adhvarasya vidvAn tmanA deveSu vivide mitadruH ||\\ 
\EN{700710021} A yAhyagne pathyA anu svA mandro devAnAM sakhyaM juSANaH |\\ 
\EN{700710022} A sAnu shuSmairnadayan pRthivyA jambhebhirvishvamushadhag vanAni ||\\ 
\EN{700710031} prAcIno yaj~naH sudhitaM hi barhiH prINIte agnirILito na hotA |\\ 
\EN{700710032} A mAtarA vishvavAre huvAno yato yaviSTha jaj~niSe sushevaH ||\\ 
\EN{700710041} sadyo adhvare rathiraM jananta mAnuSAso vicetaso ya eSAm |\\ 
\EN{700710042} vishAmadhAyi vishpatirduroNe.agnirmandro madhuvacA RtAvA ||\\ 
\EN{700710051} asAdi vRto vahnirAjaganvAnagnirbrahmA nRSadane vidhartA |\\ 
\EN{700710052} dyaushca yaM pRthivI vAvRdhAte A yaM hotA yajati vishvavAram ||\\ 
\EN{700710061} ete dyumnebhirvishvamAtiranta mantraM ye vAraM naryA atakSan |\\ 
\EN{700710062} pra ye vishastiranta shroSamANA A ye me asya dIdhayannRtasya ||\\ 
\EN{700710071} nU tvAmagna Imahe vasiSThA IshAnaM sUno sahaso vasUnAm |\\ 
\EN{700710072} iSaM stotRbhyo maghavadbhya AnaD yUyaM pAta svastibhiH sadA naH ||\\ 
\EN{700811011} indhe rAjA samaryo namobhiryasya pratIkamAhutaM ghRtena |\\ 
\EN{700811012} naro havyebhirILate sabAdha Agniragra uSasAmashoci ||\\ 
\EN{700811021} ayamu Sya sumahAnavedi hotA mandro manuSo yajvo agniH |\\ 
\EN{700811022} vi bhA akaH sasRjAnaH pRthivyAM kRSNapaviroSadhIbhirvavakSe ||\\ 
\EN{700811031} kayA no agne vi vasaH suvRktiM kAmu svadhAM RNavaH shasyamAnaH |\\ 
\EN{700811032} kadA bhavema patayah sudatra rAyo vantAro duSTarasya sAdhoH ||\\ 
\EN{700811041} pra\-prAyamagnirbharatasya shRNve vi yat sUryo na rocatebRhad bhAH |\\ 
\EN{700811042} abhi yaH pUruM pRtanAsu tasthau dyutAno daivyo atithiH shushoca ||\\ 
\EN{700811051} asannit tve AhavanAni bhUri bhuvo vishvebhiH sumanA anIkaiH |\\ 
\EN{700811052} stutashcidagne shRNviSe gRNAnaH svayaM vardhasva tanvaM sujAta ||\\ 
\EN{700811061} idaM vacaH shatasAH saMsahasramudagnaye janiSISTa dvibarhAH |\\ 
\EN{700811062} shaM yat stotRbhya Apaye bhavAti dyumadamIvacAtanaM rakSohA ||\\ 
\EN{700811071} nU tvAmagna Imahe ... ||\\ 
\EN{700912011} abodhi jAra uSasAmupasthAd dhotA mandraH kavitamaH pAvakaH |\\ 
\EN{700912012} dadhAti ketumubhayasya jantorhavyA deveSu draviNaM sukRtsu ||\\ 
\EN{700912021} sa sukraturyo vi duraH paNInAM punAno arkaM purubhojasaM naH |\\ 
\EN{700912022} hotA mandro vishAM damUnAstirastamo dadRshe rAmyANAm ||\\ 
\EN{700912031} amUraH kaviraditirvivasvAn susaMsan mitro atithiH shivonaH |\\ 
\EN{700912032} citrabhAnuruSasAM bhAtyagre.apAM garbhaH prasvaA vivesha ||\\ 
\EN{700912041} ILenyo vo manuSo yugeSu samanagA ashucajjAtavedAH |\\ 
\EN{700912042} susandRshA bhAnunA yo vibhAti prati gAvaH samidhAnaM budhanta ||\\ 
\EN{700912051} agne yAhi dUtyaM mA riSaNyo devAnachA brahmakRtA gaNena |\\ 
\EN{700912052} sarasvatIM maruto ashvinApo yakSi devAn ratnadheyAyavishvAn ||\\ 
\EN{700912061} tvAmagne samidhAno vasiSTho jarUthaM han yakSi rAye purandhim |\\ 
\EN{700912062} puruNIthA jAtavedo jarasva yUyaM pAta ... ||\\ 
\EN{701013011} uSo na jAraH pRthu pAjo ashred davidyutad dIdyacchoshucAnaH |\\ 
\EN{701013012} vRSA hariH shucirA bhAti bhAsA dhiyo hinvAna ushatIrajIgaH ||\\ 
\EN{701013021} svarNa vastoruSasAmaroci yaj~naM tanvAnA ushijo na manma |\\ 
\EN{701013022} agnirjanmAni deva A vi vidvAn dravad dUto devayAvA vaniSThaH ||\\ 
\EN{701013031} achA giro matayo devayantIragniM yanti draviNaM bhikSamANAH |\\ 
\EN{701013032} susandRshaM supratIkaM sva~ncaM havyavAhamaratimmAnuSANAm ||\\ 
\EN{701013041} indraM no agne vasubhiH sajoSA rudraM rudrebhirA vahA bRhantam |\\ 
\EN{701013042} AdityebhiraditiM vishvajanyAM bRhaspatiM RkvabhirvishvavAram ||\\ 
\EN{701013051} mandraM hotAramushijo yaviSThamagniM visha ILate adhvareSu |\\ 
\EN{701013052} sa hi kSapAvAnabhavad rayINAmatandro dUto yajathAya devAn ||\\ 
\EN{701114011} mahAnasyadhvarasya praketo na Rte tvadamRtA mAdayante |\\ 
\EN{701114012} A vishvebhiH sarathaM yAhi devairnyagne hotA prathamaH sadeha ||\\ 
\EN{701114021} tvAmILate ajiraM dUtyAya haviSmantaH sadamin mAnuSAsaH |\\ 
\EN{701114022} yasya devairAsado barhiragne.ahAnyasmai sudinA bhavanti ||\\ 
\EN{701114031} trishcidaktoH pra cikiturvasUni tve antardAshuSe martyAya |\\ 
\EN{701114032} manuSvadagna iha yakSi devAn bhavA no dUto adhishastipAvA ||\\ 
\EN{701114041} agnirIshe bRhato adhvarasyAgnirvishvasya haviSaH kRtasya |\\ 
\EN{701114042} kratuM hyasya vasavo juSantAthA devA dadhire havyavAham ||\\ 
\EN{701114051} Agne vaha haviradyAya devAnindrajyeSThAsa iha mAdayantAm |\\ 
\EN{701114052} imaM yaj~naM divi deveSu dhehi yUyaM pAta ... ||\\ 
\EN{701215011} aganma mahA namasA yaviSThaM yo dIdAya samiddhaH sve duroNe |\\ 
\EN{701215012} citrabhAnuM rodasI antarurvI svAhutaM vishvataH pratya~ncam ||\\ 
\EN{701215021} sa mahnA vishvA duritAni sAhvAnagniH STave dama A jAtavedAH |\\ 
\EN{701215022} sa no rakSiSad duritAdavadyAdasmAn gRNata uta no maghonaH ||\\ 
\EN{701215031} tvaM varuNa uta mitro agne tvAM vardhanti matibhirvasiSThAH |\\ 
\EN{701215032} tve vasu suSaNanAni santu yUyaM pAta ... ||\\ 
\EN{701316011} prAgnaye vishvashuce dhiyandhe.asuraghne manma dhItiM bharadhvam |\\ 
\EN{701316012} bhare havirna barhiSi prINAno vaishvAnarAya yataye matInAm ||\\ 
\EN{701316021} tvamagne shociSA shoshucAna A rodasI apRNA jAyamAnaH |\\ 
\EN{701316022} tvaM devAnabhishasteramu~nco vaisvAnara jAtavedo mahitvA ||\\ 
\EN{701316031} jAto yadagne bhuvanA vyakhyaH pashUn na gopA iryaH parijmA |\\ 
\EN{701316032} vaishvAnara brahmaNe vinda gAtuM yUyaM pAta ... ||\\ 
\EN{701417011} samidhA jAtavedase devAya devahUtibhiH |\\ 
\EN{701417012} havirbhiH shukrashociSe namasvino vayaM dAshemAgnaye ||\\ 
\EN{701417021} vayaM te agne samidhA vidhema vayaM dAshema suSTutI yajatra |\\ 
\EN{701417022} vayaM ghRtenAdhvarasya hotarvayaM deva haviSA bhadrashoce ||\\ 
\EN{701417031} A no devebhirupa devahUtimagne yAhi vaSaTkRtiM juSANaH |\\ 
\EN{701417032} tubhyaM devAya dAshataH syAma yUyaM pAta ... ||\\ 
\EN{701518011} upasadyAya mILhuSa Asye juhutA haviH |\\ 
\EN{701518012} yo no nediSThamApyam ||\\ 
\EN{701518021} yaH pa~nca carSaNIrabhi niSasAda dame\-dame |\\ 
\EN{701518022} kavirgRhapatiryuvA ||\\ 
\EN{701518031} sa no vedo amAtyamagnI rakSatu vishvataH |\\ 
\EN{701518032} utAsmAn pAtvaMhasaH ||\\ 
\EN{701518041} navaM nu stomamagnaye divaH shyenAya jIjanam |\\ 
\EN{701518042} vasvaH kuvid vanAti naH ||\\ 
\EN{701518051} spArhA yasya shriyo dRshe rayirvIravato yathA |\\ 
\EN{701518052} agre yaj~nasya shocataH ||\\ 
\EN{701519061} semAM vetu vaSaTkRtimagnirjuSata no giraH |\\ 
\EN{701519062} yajiSTho havyavAhanaH ||\\ 
\EN{701519071} ni tvA nakSya vishpate dyumantaM deva dhImahi |\\ 
\EN{701519072} suvIramagna Ahuta ||\\ 
\EN{701519081} kSapa usrashca dIdihi svagnayastvayA vayam |\\ 
\EN{701519082} suvIrastvamasmayuH ||\\  
\EN{701519091} upa tvA sAtaye naro viprAso yanti dhItibhiH |\\ 
\EN{701519092} upAkSarAsahasriNI ||\\ 
\EN{701519101} agnI rakSAMsi sedhati shukrashociramartyaH |\\ 
\EN{701519102} shuciH pAvaka IDyaH ||\\ 
\EN{701520111} sa no rAdhAMsyA bhareshAnaH sahaso yaho |\\ 
\EN{701520112} bhagashca dAtuvAryam ||\\ 
\EN{701520121} tvamagne vIravad yasho devashca savitA bhagaH |\\ 
\EN{701520122} ditishcadAti vAryam ||\\ 
\EN{701520131} agne rakSA No aMhasaH prati Sma deva rISataH |\\ 
\EN{701520132} tapiSThairajaro daha ||\\ 
\EN{701520141} adhA mahI na AyasyanAdhRSTo nRpItaye |\\ 
\EN{701520142} pUrbhavA shatabhujiH ||\\ 
\EN{701520151} tvaM naH pAhyaMhaso doSAvastaraghAyataH |\\ 
\EN{701520152} divA naktamadAbhya ||\\ 
\EN{701621011} enA vo agniM namasorjo napAtamA huve |\\ 
\EN{701621012} priyaM cetiSThamaratiM svadhvaraM vishvasya dUtamamRtam ||\\ 
\EN{701621021} sa yojate aruSA vishvabhojasA sa dudravat svAhutaH |\\ 
\EN{701621022} subrahmA yaj~naH sushamI vasUnAM devaM rAdho janAnAm ||\\ 
\EN{701621031} udasya shocirasthAdAjuhvAnasya mILhuSaH |\\ 
\EN{701621032} ud dhUmAsoaruSAso divispRshaH samagnimindhate naraH ||\\ 
\EN{701621041} taM tvA dUtaM kRNmahe yashastamaM devAnA vItaye vaha |\\ 
\EN{701621042} vishvA sUno sahaso martabhojanA rAsva tad yat tvemahe ||\\ 
\EN{701621051} tvamagne gRhapatistvaM hotA no adhvare |\\ 
\EN{701621052} tvaM potA vishvavAra pracetA yakSi veSi ca vAryam ||\\ 
\EN{701621061} kRdhi ratnaM yajamAnAya sukrato tvaM hi ratnadhA asi |\\ 
\EN{701621062} Ana Rte shishIhi vishvaM RtvijaM sushaMso yashca dakSate ||\\ 
\EN{701622071} tve agne svAhuta priyAsaH santu sUrayaH |\\ 
\EN{701622072} yantAro ye maghavAno janAnAmUrvAn dayanta gonAm ||\\ 
\EN{701622081} yeSAmiLA ghRtahastA duroNa Anapi prAtA niSIdati |\\ 
\EN{701622082} tAMstrAyasva sahasya druho nido yachA naH sharma dIrghashrut ||\\ 
\EN{701622091} sa mandrayA ca jihvayA vahnirAsA viduSTaraH |\\ 
\EN{701622092} agne rayiM maghavadbhyo na A vaha havyadAtiM ca sUdaya ||\\ 
\EN{701622101} ye rAdhAMsi dadatyashvyA maghA kAmena shravaso mahaH |\\ 
\EN{701622102} tAnaMhasaH pipRhi partRbhiS TvaM shataM pUrbhiryaviSThya ||\\ 
\EN{701622111} devo vo draviNodAH pUrNAM vivaSTyAsicam |\\ 
\EN{701622112} ud vA si~ncadhvamupa vA pRNadhvamAdid vo deva ohate ||\\ 
\EN{701622121} taM hotAramadhvarasya pracetasaM vahniM devA akRNvata |\\ 
\EN{701622122} dadhAti ratnaM vidhate suvIryamagnirjanAya dAshuSe ||\\ 
\EN{701723011} agne bhava suSamidhA samiddha uta barhirurviyA vi stRNItAm ||\\ 
\EN{701723021} uta dvAra ushatIrvi shrayantAmuta devAnushata A vaheha ||\\ 
\EN{701723031} agne vIhi haviSA vakSi devAn svadhvarA kRNuhi jAtavedaH ||\\ 
\EN{701723041} svadhvarA karati jAtavedA yakSad devAnamRtAn piprayacca ||\\ 
\EN{701723051} vaMsva vishvA vAryANi pracetaH satyA bhavantvAshiSo noadya ||\\ 
\EN{701723061} tvAmu te dadhire havyavAhaM devAso agna Urja A napAtam ||\\ 
\EN{701723071} te te devAya dAshataH syAma maho no ratnA vi dadha iyAnaH ||\\ 
\EN{701824011} tve ha yat pitarashcin na indra vishvA vAmA jaritAro asanvan |\\ 
\EN{701824012} tve gAvaH sudughAstve hyashvAstvaM vasu devayatevaniSThaH ||\\ 
\EN{701824021} rAjeva hi janibhiH kSeSyevAva dyubhirabhi viduS kaviH san |\\ 
\EN{701824022} pishA giro maghavan gobhirashvaistvAyataH shishIhirAye asmAn ||\\ 
\EN{701824031} imA u tvA paspRdhAnAso atra mandrA giro devayantIrupa sthuH |\\ 
\EN{701824032} arvAcI te pathyA rAya etu syAma te sumatAvindra sharman ||\\ 
\EN{701824041} dhenuM na tvA sUyavase dudukSannupa brahmANi sasRje vasiSThaH |\\ 
\EN{701824042} tvAmin me gopatiM vishva AhA na indraH sumatiM gantvacha ||\\ 
\EN{701824051} arNAMsi cit paprathAnA sudAsa indro gAdhAnyakRNot supArA |\\ 
\EN{701824052} shardhantaM shimyumucathasya navyaH shApaM sindhUnAmakRNodashastIH ||\\ 
\EN{701825061} puroLA it turvasho yakSurAsId rAye matsyAso nishitA apIva |\\ 
\EN{701825062} shruSTiM cakrurbhRgavo druhyavashca sakhA sakhAyamatarad viSUcoH ||\\ 
\EN{701825071} A pakthAso bhalAnaso bhanantAlinAso viSANinaH shivAsaH |\\ 
\EN{701825072} A yo.anayat sadhamA Aryasya gavyA tRtsubhyo ajagan yudhA nRn ||\\ 
\EN{701825081} durAdhyo aditiM srevayanto.acetaso vi jagRbhre paruSNIm |\\ 
\EN{701825082} mahnAvivyak pRthivIM patyamAnaH pashuS kavirashayaccAyamAnaH ||\\ 
\EN{701825091} IyurarthaM na nyarthaM paruSNImAshushcanedabhipitvaM jagAma |\\ 
\EN{701825092} sudAsa indraH sutukAnamitrAnarandhayan mAnuSe vadhrivAcaH ||\\ 
\EN{701825101} IyurgAvo na yavasAdagopA yathAkRtamabhi mitraM citAsaH |\\ 
\EN{701825102} pRshnigAvaH pRshninipreSitAsaH shruSTiM cakrurniyuto rantayashca ||\\ 
\EN{701826111} ekaM ca yo viMshatiM ca shravasyA vaikarNayorjanAn rAjA nyastaH |\\ 
\EN{701826112} dasmo na sadman ni shishAti barhiH shUraH sargamakRNodindra eSAm ||\\ 
\EN{701826121} adha shrutaM kavaSaM vRddhamapsvanu druhyuM ni vRNag vajrabAhuH |\\ 
\EN{701826122} vRNAnA atra sakhyAya sakhyaM tvAyanto ye amadannanu tvA ||\\ 
\EN{701826131} vi sadyo vishvA dRMhitAnyeSAmindraH puraH sahasA sapta dardaH |\\ 
\EN{701826132} vyAnavasya tRtsave gayaM bhAg jeSma pUruM vidathe mRdhravAcam ||\\ 
\EN{701826141} ni gavyavo.anavo druhyavashca SaSTiH shatA suSupuH SaT sahasrA |\\ 
\EN{701826142} SaSTirvIrAso adhi SaD duvoyu vishvedindrasya vIryA kRtAni ||\\ 
\EN{701826151} indreNaite tRtsavo veviSANA Apo na sRSTA adhavanta nIcIH |\\ 
\EN{701826152} durmitrAsaH prakalavin mimAnA jahurvishvAni bhojanA sudAse ||\\ 
\EN{701827161} ardhaM vIrasya shRtapAmanindraM parA shardhantaM nunude abhi kSAm |\\ 
\EN{701827162} indro manyuM manyumyo mimAya bheje patho vartanimpatyamAnaH ||\\ 
\EN{701827171} AdhreNa cit tad vekaM cakAra siMhyaM cit petvenA jaghAna |\\ 
\EN{701827172} ava sraktIrveshyAvRshcadindraH prAyachad vishvA bhojanA sudAse ||\\ 
\EN{701827181} shashvanto hi shatravo rAradhuS Te bhedasya cicchardhato vinda randhim |\\ 
\EN{701827182} martAnena stuvato yaH kRNoti tigmaM tasmin ni jahi vajramindra ||\\ 
\EN{701827191} AvadindraM yamunA tRtsavashca prAtra bhedaM sarvatAtAmuSAyat |\\ 
\EN{701827192} ajAsashca shigravo yakSavashca baliM shIrSANi jabhrurashvyAni ||\\ 
\EN{701827201} na ta indra sumatayo na rAyaH saMcakSe pUrvA uSaso na nUtnAH |\\ 
\EN{701827202} devakaM cin mAnyamAnaM jaghanthAva tmanA bRhataH shambaraM bhet ||\\ 
\EN{701828211} pra ye gRhAdamamadustvAyA parAsharaH shatayAturvasiSThaH |\\ 
\EN{701828212} na te bhojasya sakhyaM mRSantAdhA sUribhyaH sudinA vyuchAn ||\\ 
\EN{701828221} dve napturdevavataH shate gordvA rathA vadhUmantA sudAsaH |\\ 
\EN{701828222} arhannagne paijavanasya dAnaM hoteva sadma paryemi rebhan ||\\ 
\EN{701828231} catvAro mA paijavanasya dAnAH smaddiSTayaH kRshanino nireke |\\ 
\EN{701828232} RjrAso mA pRthiviSThAH sudAsastokaM tokAya shravase vahanti ||\\ 
\EN{701828241} yasya shravo rodasI antarurvI shIrSNe\-shIrSNe vibabhAjA vibhaktA |\\ 
\EN{701828242} saptedindraM na sravato gRNanti ni yudhyAmadhimashishAdabhIke ||\\ 
\EN{701828251} imaM naro marutaH sashcatAnu divodAsaM na pitaraM sudAsaH |\\ 
\EN{701828252} aviSTanA paijavanasya ketaM dUNAshaM kSatramajaraM duvoyu ||\\ 
\EN{701929011} yastigmashRN^go vRSabho na bhIma ekaH kRSTIshcyAvayati pra vishvAH |\\ 
\EN{701929012} yaH shashvato adAshuSo gayasya prayantAsisuSvitarAya vedaH ||\\ 
\EN{701929021} tvaM ha tyadindra kutsamAvaH shushrUSamANastanvA samarye |\\ 
\EN{701929022} dAsaM yacchuSNaM kuyavaM nyasmA arandhaya ArjuneyAya shikSan ||\\ 
\EN{701929031} tvaM dhRSNo dhRSatA vItahavyaM prAvo vishvAbhirUtibhiH sudAsam |\\ 
\EN{701929032} pra paurukutsiM trasadasyumAvaH kSetrasAtA vRtrahatyeSu pUrum ||\\ 
\EN{701929041} tvaM nRbhirnRmaNo devavItau bhUrINi vRtrA haryashva haMsi |\\ 
\EN{701929042} tvaM ni dasyuM cumuriM dhuniM cAsvApayo dabhItaye suhantu ||\\ 
\EN{701929051} tava cyautnAni vajrahasta tAni nava yat puro navatiM ca sadyaH |\\ 
\EN{701929052} niveshane shatatamAviveSIraha~nca vRtraM namucimutAhan ||\\ 
\EN{701930061} sanA tA ta indra bhojanAni rAtahavyAya dAshuSe sudAse |\\ 
\EN{701930062} vRSNe te harI vRSaNA yunajmi vyantu brahmANi purushAka vAjam ||\\ 
\EN{701930071} mA te asyAM sahasAvan pariSTAvaghAya bhUma harivaH parAdai |\\ 
\EN{701930072} trAyasva no.avRkebhirvarUthaistava priyAsaH sUriSu syAma ||\\ 
\EN{701930081} priyAsa it te maghavannabhiSTau naro madema sharaNe sakhAyaH |\\ 
\EN{701930082} ni turvashaM ni yAdvaM shishIhyatithigvAya shaMsyaM kariSyan ||\\ 
\EN{701930091} sadyashcin nu te maghavannabhiSTau naraH shaMsantyukthashAsa ukthA |\\ 
\EN{701930092} ye te havebhirvi paNInradAshannasmAn vRNISva yujyAya tasmai ||\\ 
\EN{701930101} ete stomA narAM nRtama tubhyamasmadrya~nco dadato maghAni |\\ 
\EN{701930102} teSAmindra vRtrahatye shivo bhUH sakhA ca shUro.avitAca nRNAm ||\\ 
\EN{701930111} nU indra shUra stavamAna UtI brahmajUtastanvA vAvRdhasva |\\ 
\EN{701930112} upa no vAjAn mimIhyupa stIn yUyaM pAta ... ||\\ 
\EN{702001011} ugro jaj~ne vIryAya svadhAvA~ncakrirapo naryo yat kariSyan |\\ 
\EN{702001012} jagmiryuvA nRSadanamavobhistrAtA na indra enaso mahashcit ||\\ 
\EN{702001021} hanta vRtramindraH shUshuvAnaH prAvIn nu vIro jaritAramUtI |\\ 
\EN{702001022} kartA sudAse aha vA u lokaM dAtA vasu muhurA dAshuSe bhUt ||\\ 
\EN{702001031} yudhmo anarvA khajakRt samadvA shUraH satrASAD januSemaSALhaH |\\ 
\EN{702001032} vyAsa indraH pRtanAH svojA adhA vishvaMshatrUyantaM jaghAna ||\\ 
\EN{702001041} ubhe cidindra rodasI mahitvA paprAtha taviSIbhistuviSmaH |\\ 
\EN{702001042} ni vajramindro harivAn mimikSan samandhasA madeSu vAuvoca ||\\ 
\EN{702001051} vRSA jajAna vRSaNaM raNAya tamu cin nArI naryaM sasUva |\\ 
\EN{702001052} pra yaH senAnIradha nRbhyo astInaH satvA gaveSaNaH sa dhRSNuH ||\\ 
\EN{702002061} nU cit sa bhreSate jano na reSan mano yo asya ghoramAvivAsAt |\\ 
\EN{702002062} yaj~nairya indre dadhate duvAMsi kSayat sa rAya RtapA RtejAH ||\\ 
\EN{702002071} yadindra pUrvo aparAya shikSannayajjyAyAn kanIyaso deSNam |\\ 
\EN{702002072} amRta it paryAsIta dUramA citra citryaM bharA rayiM naH ||\\ 
\EN{702002081} yasta indra priyo jano dadAshadasan nireke adrivaH sakhA te |\\ 
\EN{702002082} vayaM te asyAM sumatau caniSThAH syAma varUthe aghnato nRpItau ||\\ 
\EN{702002091} eSa stomo acikradad vRSA ta uta stAmurmaghavannakrapiSTa |\\ 
\EN{702002092} rAyas kAmo jaritAraM ta Agan tvamaN^ga shakra vasva Ashako naH ||\\ 
\EN{702002101} sa na indra tvayatAyA iSe dhAstmanA ca ye maghavAno junanti |\\ 
\EN{702002102} vasvI Su te jaritre astu shaktiryUyaM pAta ... ||\\ 
\EN{702103011} asAvi devaM goRjIkamandho nyasminnindro januSemuvoca |\\ 
\EN{702103012} bodhAmasi tvA haryashva yaj~nairbodhA na stomamandhaso madeSu ||\\ 
\EN{702103021} pra yanti yaj~naM vipayanti barhiH somamAdo vidathe dudhravAcaH |\\ 
\EN{702103022} nyu bhriyante yashaso gRbhAdA dUra upabdo vRSaNonRSAcaH ||\\ 
\EN{702103031} tvamindra sravitavA apas kaH pariSThitA ahinA shUra pUrvIH |\\ 
\EN{702103032} tvad vAvakre rathyo na dhenA rejante vishvA kRtrimANi bhISA ||\\ 
\EN{702103041} bhImo viveSAyudhebhireSAmapAMsi vishvA naryANi vidvAn |\\ 
\EN{702103042} indraH puro jarhRSANo vi dUdhod vi vajrahasto mahinAjaghAna ||\\ 
\EN{702103051} na yAtava indra jUjuvurno na vandanA shaviSTha vedyAbhiH |\\ 
\EN{702103052} sa shardhadaryo viSuNasya jantormA shishnadevA api gur{R}taM naH ||\\ 
\EN{702104061} abhi kratvendra bhUradha jman na te vivyaM mahimAnaM rajAMsi |\\ 
\EN{702104062} svenA hi vRtraM shavasA jaghantha na shatrurantaMvividad yudhA te ||\\ 
\EN{702104071} devAshcit te asuryAya pUrve.anu kSatrAya mamire sahAMsi |\\ 
\EN{702104072} indro maghAni dayate viSahyendraM vAjasya johuvanta sAtau ||\\ 
\EN{702104081} kIrishcid dhi tvAmavase juhAveshAnamindra saubhagasya bhUreH |\\ 
\EN{702104082} avo babhUtha shatamUte asme abhikSattustvAvato varUtA ||\\ 
\EN{702104091} sakhAyasta indra vishvaha syAma namovRdhAso mahinA tarutra |\\ 
\EN{702104092} vanvantu smA te.avasA samIke.abhItimaryo vanuSAM shavAMsi ||\\ 
\EN{702104101} sa na indra tvayatAyA ... ||\\ 
\EN{702205011} pibA somamindra mandatu tvA yaM te suSAva haryashvAdriH |\\ 
\EN{702205012} soturbAhubhyAM suyato nArvA ||\\ 
\EN{702205021} yaste mado yujyashcArurasti yena vRtrANi haryashva haMsi |\\ 
\EN{702205022} sa tvAmindra prabhUvaso mamattu ||\\ 
\EN{702205031} bodhA su me maghavan vAcamemAM yAM te vasiSTho arcatiprashastim |\\ 
\EN{702205032} imA brahma sadhamAde juSasva ||\\ 
\EN{702205041} shrudhI havaM vipipAnasyAdrerbodhA viprasyArcato manISAm |\\ 
\EN{702205042} kRSvA duvAMsyantamA sacemA ||\\ 
\EN{702205051} na te giro api mRSye turasya na suSTutimasuryasya vidvAn |\\ 
\EN{702205052} sadA te nAma svayasho vivakmi ||\\ 
\EN{702206061} bhUri hi te savanA mAnuSeSu bhUri manISI havate tvAmit |\\ 
\EN{702206062} mAre asman maghava~n jyok kaH ||\\ 
\EN{702206071} tubhyedimA savanA shUra vishvA tubhyaM brahmANi vardhanA kRNomi |\\ 
\EN{702206072} tvaM nRbhirhavyo vishvadhAsi ||\\ 
\EN{702206081} nU cin nu te manyamAnasya dasmodashnuvanti mahimAnamugra |\\ 
\EN{702206082} na vIryamindra te na rAdhaH ||\\ 
\EN{702206091} ye ca pUrva RSayo ye ca nUtnA indra brahmANi janayanta viprAH |\\ 
\EN{702206092} asme te santu sakhyA shivAni yUyaM pAta ... ||\\ 
\EN{702307011} udu brahmANyairata shravasyendraM samarye mahayA vasiSTha |\\ 
\EN{702307012} A yo vishvAni shavasA tatAnopashrotA ma Ivato vacAMsi ||\\ 
\EN{702307021} ayAmi ghoSa indra devajAmirirajyanta yacchurudho vivAci |\\ 
\EN{702307022} nahi svamAyushcikite janeSu tAnIdaMhAMsyati parSyasmAn ||\\ 
\EN{702307031} yuje rathaM gaveSaNaM haribhyAmupa brahmANi jujuSANamasthuH |\\ 
\EN{702307032} vi bAdhiSTa sya rodasI mahitvendro vRtrANyapratI jaghanvAn ||\\ 
\EN{702307041} Apashcit pipyu staryo na gAvo nakSannRtaM jaritArasta indra |\\ 
\EN{702307042} yAhi vAyurna niyuto na achA tvaM hi dhIbhirdayase vi vAjAn ||\\ 
\EN{702307051} te tvA madA indra mAdayantu shuSmiNaM tuvirAdhasaM jaritre |\\ 
\EN{702307052} eko devatrA dayase hi martAnasmi~nchUra savane mAdayasva ||\\ 
\EN{702307061} evedindraM vRSaNaM vajrabAhuM vasiSThAso abhyarcantyarkaiH |\\ 
\EN{702307062} sa na stuto vIravat pAtu gomad yUyaM pAta ... ||\\ 
\EN{702408011} yoniS Ta indra sadane akAri tamA nRbhiH puruhUta pra yAhi |\\ 
\EN{702408012} aso yathA no.avitA vRdhe ca dado vasUni mamadashca somaiH ||\\ 
\EN{702408021} gRbhItaM te mana indra dvibarhAH sutaH somaH pariSiktA madhUni |\\ 
\EN{702408022} visRSTadhenA bharate suvRktiriyamindraM johuvatI manISA ||\\ 
\EN{702408031} A no diva A pRthivyA RjISinnidaM barhiH somapeyAya yAhi |\\ 
\EN{702408032} vahantu tvA harayo madrya~ncamAN^gUSamachA tavasaM madAya ||\\ 
\EN{702408041} A no vishvAbhirUtibhiH sajoSA brahma juSANo haryashvayAhi |\\ 
\EN{702408042} varIvRjat sthavirebhiH sushiprAsme dadhad vRSaNaM shuSmamindra ||\\ 
\EN{702408051} eSa stomo maha ugrAya vAhe dhurIvAtyo na vAjayannadhAyi |\\ 
\EN{702408052} indra tvAyamarka ITTe vasUnAM divIva dyAmadhi naH shromataM dhAH ||\\ 
\EN{702408061} evA na indra vAryasya pUrdhi pra te mahIM sumatiM vevidAma |\\ 
\EN{702408062} iSaM pinva maghavadbhyaH suvIrAM yUyaM pAta ... ||\\ 
\EN{702509011} A te maha indro:tyugra samanyavo yat samaranta senAH |\\ 
\EN{702509012} patAti didyun naryasya bAhvormA te mano viSvadryag vi cArIt ||\\ 
\EN{702509021} ni durga indra shnathihyamitrAnabhi ye no martAso amanti |\\ 
\EN{702509022} Are taM shaMsaM kRNuhi ninitsorA no bhara sambharaNaM vasUnAm ||\\ 
\EN{702509031} shataM te shiprinnUtayaH sudAse sahasraM shaMsA uta rAtirastu |\\ 
\EN{702509032} jahi vadharvanuSo martyasyAsme dyumnamadhi ratnaM ca dhehi ||\\ 
\EN{702509041} tvAvato hIndra kratve asmi tvAvato.avituH shUra rAtau |\\ 
\EN{702509042} vishvedahAni taviSIva ugranokaH kRNuSva harivo na mardhIH ||\\ 
\EN{702509051} kutsA ete haryashvAya shUSamindre saho devajUtamiyAnAH |\\ 
\EN{702509052} satrA kRdhi suhanA shUra vRtrA vayaM tarutrAH sanuyAma vAjam ||\\ 
\EN{702509061} evA na indra vAryasya ... ||\\ 
\EN{702610011} na soma indramasuto mamAda nAbrahmANo maghavAnaM sutAsaH |\\ 
\EN{702610012} tasmA ukthaM janaye yajjujoSan nRvan navIyaH shRNavad yathA naH ||\\ 
\EN{702610021} uktha\-ukthe soma indraM mamAda nIthe\-nIthe maghavAnaM sutAsaH |\\ 
\EN{702610022} yadIM sabAdhaH pitaraM na putrAH samAnadakSA avase havante ||\\ 
\EN{702610031} cakAra tA kRNavan nUnamanyA yAni bruvanti vedhasaH suteSu |\\ 
\EN{702610032} janIriva patirekaH samAno ni mAmRje pura indraHsu sarvAH ||\\ 
\EN{702610041} evA tamAhuruta shRNva indra eko vibhaktA taraNirmaghAnAm |\\ 
\EN{702610042} mithastura Utayo yasya pUrvIrasme bhadrANi sashcatapriyANi ||\\ 
\EN{702610051} evA vasiSTha indramUtaye nR^In kRSTInAM vRSabhaM sute gRNAti |\\ 
\EN{702610052} sahasriNa upa no mAhi vAjAn yUyaM pAta ... ||\\ 
\EN{702711011} indraM naro nemadhitA havante yat pAryA yunajate dhiyastAH |\\ 
\EN{702711012} shUro nRSAtA shavasashcakAna A gomati vraje bhajAtvaM naH ||\\ 
\EN{702711021} ya indra shuSmo maghavan te asti shikSA sakhibhyaH puruhUtanRbhyaH |\\ 
\EN{702711022} tvaM hi dRLhA maghavan vicetA apA vRdhi parivRtaM na rAdhaH ||\\ 
\EN{702711031} indro rAjA jagatashcarSaNInAmadhi kSami viSurUpaM yadasti |\\ 
\EN{702711032} tato dadAti dAshuSe vasUni codad rAdha upastutashcidarvAk ||\\ 
\EN{702711041} nU cin na indro maghavA sahUtI dAno vAjaM ni yamate na UtI |\\ 
\EN{702711042} anUnA yasya dakSiNA pIpAya vAmaM nRbhyo abhivItA sakhibhyaH ||\\ 
\EN{702711051} nU indra rAye varivas kRdhI na A te mano vavRtyAma maghAya |\\ 
\EN{702711052} gomadashvAvad rathavad vyanto yUyaM pAta ... ||\\ 
\EN{702812011} brahmA Na indropa yAhi vidvAnarvA~ncaste harayaH santu yuktAH |\\ 
\EN{702812012} vishve cid dhi tvA vihavanta martA asmAkamicchRNuhi vishvaminva ||\\ 
\EN{702812021} havaM ta indra mahimA vyAnaD brahma yat pAsi shavasinnRSINAm |\\ 
\EN{702812022} A yad vajraM dadhiSe hasta ugra ghoraH san kratvA janiSThA aSALaH ||\\ 
\EN{702812031} tava praNItIndra johuvAnAn saM yan nR^In na rodasI ninetha |\\ 
\EN{702812032} mahe kSatrAya shavase hi jaj~ne.atUtujiM cit tUtujirashishnat ||\\ 
\EN{702812041} ebhirna indrAhabhirdashasya durmitrAso hi kSitayaH pavante |\\ 
\EN{702812042} prati yaccaSTe anRtamanenA ava dvitA varuNo mAyInaH sAt ||\\ 
\EN{702812051} vocemedindraM maghavAnamenaM maho rAyo rAdhaso yad dadannaH |\\ 
\EN{702812052} yo arcato brahmakRtimaviSTho yUyaM pAta ... ||\\ 
\EN{702913011} ayaM soma indra tubhyaM sunva A tu pra yAhi harivastadokAH |\\ 
\EN{702913012} pibA tvasya suSutasya cArordado maghAni maghavanniyAnaH ||\\ 
\EN{702913021} brahman vIra brahmakRtiM juSANo.arvAcIno haribhiryAhi tUyam |\\ 
\EN{702913022} asminnU Su savane mAdayasvopa brahmANi shRNava imA naH ||\\ 
\EN{702913031} kA te astyaraMkRtiH sUktaiH kadA nUnaM te maghavan dAshema |\\ 
\EN{702913032} vishvA matIrA tatane tvAyAdhA ma indra shRNavo havemA ||\\ 
\EN{702913041} uto ghA te puruSyA idAsan yeSAM pUrveSAmashRNor{R}SINAm |\\ 
\EN{702913042} adhAhaM tvA maghava~n johavImi tvaM na indrAsi pramatiH piteva ||\\ 
\EN{702913051} vocemedindraM ... ||\\ 
\EN{703014011} A no deva shavasA yAhi shuSmin bhavA vRdha indra rAyo asya |\\ 
\EN{703014012} mahe nRmNAya nRpate suvajra mahi kSatrAya pauMsyAya shUra ||\\ 
\EN{703014021} havanta u tvA havyaM vivAci tanUSu shUrAH sUryasya sAtau |\\ 
\EN{703014022} tvaM vishveSu senyo janeSu tvaM vRtrANi randhayA suhantu ||\\ 
\EN{703014031} ahA yadindra sudinA vyuchAn dadho yat ketumupamaM samatsu |\\ 
\EN{703014032} nyagniH sIdadasuro na hotA huvAno atra subhagAya devAn ||\\ 
\EN{703014041} vayaM te ta indra ye ca deva stavanta shUra dadato maghAni |\\ 
\EN{703014042} yachA sUribhya upamaM varUthaM svAbhuvo jaraNAmashnavanta ||\\ 
\EN{703014051} vocemedindraM ... ||\\ 
\EN{703115011} pra va indrAya mAdanaM haryashvAya gAyata |\\ 
\EN{703115012} sakhAyaH somapAvne ||\\ 
\EN{703115021} shaMsedukthaM sudAnava uta dyukSaM yathA naraH |\\ 
\EN{703115022} cakRmA satyarAdhase ||\\ 
\EN{703115031} tvaM na indra vAjayustvaM gavyuH shatakrato |\\ 
\EN{703115032} tvaM hiraNyayurvaso ||\\ 
\EN{703115041} vayamindra tvAyavo.abhi pra Nonumo vRSan |\\ 
\EN{703115042} viddhI tvasya no vaso ||\\ 
\EN{703115051} mA no nide ca vaktave.aryo randhIrarAvNe |\\ 
\EN{703115052} tve api kraturmama ||\\ 
\EN{703115061} tvaM varmAsi saprathaH puroyodhashca vRtrahan |\\ 
\EN{703115062} tvayA pratibruve yujA ||\\ 
\EN{703116071} mahAnutAsi yasya te.anu svadhAvarI sahaH |\\ 
\EN{703116072} mamnAte indrarodasI ||\\ 
\EN{703116081} taM tvA marutvatI pari bhuvad vANI sayAvarI |\\ 
\EN{703116082} nakSamANA saha dyubhiH ||\\ 
\EN{703116091} UrdhvAsastvAnvindavo bhuvan dasmamupa dyavi |\\ 
\EN{703116092} saM te namanta kRSTayaH ||\\ 
\EN{703116101} pra vo mahe mahivRdhe bharadhvaM pracetase pra sumatiM kRNudhvam |\\ 
\EN{703116102} vishaH pUrvIH pra carA carSaNiprAH ||\\ 
\EN{703116111} uruvyacase mahine suvRktimindrAya brahma janayanta viprAH |\\ 
\EN{703116112} tasya vratAni na minanti dhIrAH ||\\ 
\EN{703116121} indraM vANIranuttamanyumeva satrA rAjAnaM dadhire sahadhyai |\\ 
\EN{703116122} haryashvAya barhayA samApIn ||\\ 
\EN{703217011} mo Su tvA vAghatashcanAre asman ni rIraman |\\ 
\EN{703217012} ArAttAccit sadhamAdaM na A gahIha vA sannupa shrudhi ||\\ 
\EN{703217021} ime hi te brahmakRtaH sute sacA madhau na makSa Asate |\\ 
\EN{703217022} indre kAmaM jaritAro vasUyavo rathe na pAdamA dadhuH ||\\ 
\EN{703217031} rAyaskAmo vajrahastaM sudakSiNaM putro na pitaraM huve ||\\ 
\EN{703217041} ima indrAya sunvire somAso dadhyAshiraH |\\ 
\EN{703217042} tAnA madAya vajrahasta pItaye haribhyAM yAhyoka A ||\\ 
\EN{703217051} shravacchrutkarNa Iyate vasUnAM nU cin no mardhiSad giraH |\\ 
\EN{703217052} sadyashcid yaH sahasrANi shatA dadan nakirditsantamA minat ||\\ 
\EN{703218061} sa vIro apratiSkuta indreNa shUshuve nRbhiH |\\ 
\EN{703218062} yaste gabhIrA savanAni vRtrahan sunotyA ca dhAvati ||\\ 
\EN{703218071} bhavA varUthaM maghavan maghonAM yat samajAsi shardhataH |\\ 
\EN{703218072} vi tvAhatasya vedanaM bhajemahyA dUNAsho bharA gayam ||\\ 
\EN{703218081} sunotA somapAvne somamindrAya vajriNe |\\ 
\EN{703218082} pacatA paktIravase kRNudhvamit pRNannit pRNate mayaH ||\\ 
\EN{703218091} mA sredhata somino dakSatA mahe kRNudhvaM rAya Atuje |\\ 
\EN{703218092} taraNirijjayati kSeti puSyati na devAsaH kavatnave ||\\ 
\EN{703218101} nakiH sudAso rathaM paryAsa na rIramat |\\ 
\EN{703218102} indro yasyAvitA yasya maruto gamat sa gomati vraje ||\\ 
\EN{703219111} gamad vAjaM vAjayannindra martyo yasya tvamavitA bhuvaH |\\ 
\EN{703219112} asmAkaM bodhyavitA rathAnAmasmAkaM shUra nRNAm ||\\ 
\EN{703219121} udin nyasya ricyate.aMsho dhanaM na jigyuSaH |\\ 
\EN{703219122} ya indroharivAn na dabhanti taM ripo dakSaM dadhAti somini ||\\ 
\EN{703219131} mantramakharvaM sudhitaM supeshasaM dadhAta yaj~niyeSvA |\\ 
\EN{703219132} pUrvIshcana prasitayastaranti taM ya indre karmaNA bhuvat ||\\ 
\EN{703219141} kastamindra tvAvasumA martyo dadharSati |\\ 
\EN{703219142} shraddhA it temaghavan pArye divi vAjI vAjaM siSAsati ||\\ 
\EN{703219151} maghonaH sma vRtrahatyeSu codaya ye dadati priyA vasu |\\ 
\EN{703219152} tavapraNItI haryashva sUribhirvishvA tarema duritA ||\\ 
\EN{703220161} tavedindrAvamaM vasu tvaM puSyasi madhyamam |\\ 
\EN{703220162} satrA vishvasya paramasya rAjasi nakiS TvA goSu vRNvate ||\\ 
\EN{703220171} tvaM vishvasya dhanadA asi shruto ya IM bhavantyAjayaH |\\ 
\EN{703220172} tavAyaM vishvaH puruhUta pArthivo.avasyurnAma bhikSate ||\\ 
\EN{703220181} yadindra yAvatastvametAvadahamIshIya |\\ 
\EN{703220182} stotAramid didhiSeya radAvaso na pApatvAya rAsIya ||\\ 
\EN{703220191} shikSeyamin mahayate dive\-dive rAya A kuhacidvide |\\ 
\EN{703220192} nahi tvadanyan maghavan na ApyaM vasyo asti pitA cana ||\\ 
\EN{703220201} taraNirit siSAsati vAjaM purandhyA yujA |\\ 
\EN{703220202} A va indrampuruhUtaM name girA nemiM taSTeva sudrvam ||\\ 
\EN{703221211} na duSTutI martyo vindate vasu na sredhantaM rayirnashat |\\ 
\EN{703221212} sushaktirin maghavan tubhyaM mAvate deSNaM yat pArye divi ||\\ 
\EN{703221221} abhi tvA shUra nonumo.adugdhA iva dhenavaH |\\ 
\EN{703221222} IshAnamasya jagataH svardRshamIshAnamindra tasthuSaH ||\\ 
\EN{703221231} na tvAvAnanyo divyo na pArthivo na jAto na janiSyate |\\ 
\EN{703221232} ashvAyanto maghavannindra vAjino gavyantastvA havAmahe ||\\ 
\EN{703221241} abhI SatastadA bharendra jyAyaH kanIyasaH |\\ 
\EN{703221242} purUvasurhi maghavan sanAdasi bhare\-bhare ca havyaH ||\\ 
\EN{703221251} parA Nudasva maghavannamitrAn suvedA no vasU kRdhi |\\ 
\EN{703221252} asmAkaM bodhyavitA mahAdhane bhavA vRdhaH sakhInAm ||\\ 
\EN{703221261} indra kratuM na A bhara pitA putrebhyo yathA |\\ 
\EN{703221262} shikSA Noasmin puruhUta yAmani jIvA jyotirashImahi ||\\ 
\EN{703221271} mA no aj~nAtA vRjanA durAdhyo mAshivAso ava kramuH |\\ 
\EN{703221272} tvayA vayaM pravataH shashvatIrapo.ati shUra tarAmasi ||\\ 
\EN{703322011} shvitya~nco mA dakSiNataskapardA dhiyaMjinvAso abhi hi pramanduH |\\ 
\EN{703322012} uttiSThan voce pari barhiSo nR^In na me dUrAdavitave vasiSThAH ||\\ 
\EN{703322021} dUrAdindramanayannA sutena tiro vaishantamati pAntamugram |\\ 
\EN{703322022} pAshadyumnasya vAyatasya somAt sutAdindro.avRNItAvasiSThAn ||\\ 
\EN{703322031} even nu kaM sindhumebhistatAreven nu kaM bhedamebhirjaghAna |\\ 
\EN{703322032} even nu kaM dAsharAj~ne sudAsaM prAvadindro brahmaNA vo vasiSThAH ||\\ 
\EN{703322041} juSTI naro brahmaNA vaH pitR^INAmakSamavyayaM na kilA riSAtha |\\ 
\EN{703322042} yacchakvarISu bRhatA raveNendre shuSmamadadhAtA vasiSThAH ||\\ 
\EN{703322051} ud dyAmivet tRSNajo nAthitAso.adIdhayurdAsharAj~ne vRtAsaH |\\ 
\EN{703322052} vasiSThasya stuvata indro ashroduruM tRtsubhyo akRNodu lokam ||\\ 
\EN{703323061} daNDA ived goajanAsa Asan parichinnA bharatA arbhakAsaH |\\ 
\EN{703323062} abhavacca puraetA vasiSTha Adit tRtsUnAM visho aprathanta ||\\ 
\EN{703323071} trayaH kRNvanti bhuvaneSu retastisraH prajA AryA jyotiragrAH |\\ 
\EN{703323072} trayo gharmAsa uSasaM sacante sarvAnit tAnanuvidurvasiSThAH ||\\ 
\EN{703323081} sUryasyeva vakSatho jyotireSAM samudrasyeva mahimA gabhIraH |\\ 
\EN{703323082} vAtasyeva prajavo nAnyena stomo vasiSThA anvetave vaH ||\\ 
\EN{703323091} ta in niNyaM hRdayasya praketaiH sahasravalshamabhi saMcaranti |\\ 
\EN{703323092} yamena tataM paridhiM vayanto.apsarasa upa sedurvasiSThAH ||\\ 
\EN{703323101} vidyuto jyotiH pari saMjihAnaM mitrAvaruNA yadapashyatAM tvA |\\ 
\EN{703323102} tat te janmotaikaM vasiSThAgastyo yat tvA vishaAjabhAra ||\\ 
\EN{703324111} utAsi maitrAvaruNo vasiSThorvashyA brahman manaso.adhi jAtaH |\\ 
\EN{703324112} drapsaM skannaM brahmaNA daivyena vishve devAH puSkare tvAdadanta ||\\ 
\EN{703324121} sa praketa ubhayasya pravidvAn sahasradAna uta vA sadAnaH |\\ 
\EN{703324122} yamena tataM paridhiM vayiSyannapsarasaH pari jaj~ne vasiSThaH ||\\ 
\EN{703324131} satre ha jAtAviSitA namobhiH kumbhe retaH siSicatuH samAnam |\\ 
\EN{703324132} tato ha mAna udiyAya madhyAt tato jAtaM RSimAhurvasiSTham ||\\ 
\EN{703324141} ukthabhRtaM sAmabhRtaM bibharti grAvANaM bibhrat pra vadAtyagre |\\ 
\EN{703324142} upainamAdhvaM sumanasyamAnA A vo gachAti pratRdo vasiSThaH ||\\ 
\EN{703425011} pra shukraitu devI manISA asmat sutaSTo ratho na vAjI ||\\ 
\EN{703425021} viduH pRthivyA divo janitraM shRNvantyApo adha kSarantIH ||\\ 
\EN{703425031} Apashcidasmai pinvanta pRthvIrvRtreSu shUrA maMsanta ugrAH ||\\ 
\EN{703425041} A dhUrSvasmai dadhAtAshvAnindro na vajrI hiraNyabAhuH ||\\ 
\EN{703425051} abhi pra sthAtAheva yaj~naM yAteva patman tmanA hinota ||\\ 
\EN{703425061} tmanA samatsu hinota yaj~naM dadhAta ketuM janAya vIram ||\\ 
\EN{703425071} udasya shuSmAd bhAnurnArta bibharti bhAraM pRthivI nabhUma ||\\ 
\EN{703425081} hvayAmi devAnayAturagne sAdhannRtena dhiyaM dadhAmi ||\\ 
\EN{703425091} abhi vo devIM dhiyaM dadhidhvaM pra vo devatrA vAcaM kRNudhvam ||\\ 
\EN{703425101} A caSTa AsAM pAtho nadInAM varuNa ugraH sahasracakSAH ||\\ 
\EN{703426111} rAjA rASTrAnAM pesho nadInAmanuttamasmai kSatraM vishvAyu ||\\ 
\EN{703426121} aviSTo asmAn vishvAsu vikSvadyuM kRNota shaMsaM ninitsoH ||\\ 
\EN{703426131} vyetu didyud dviSAmashevA yuyota viSvag rapastanUnAm ||\\ 
\EN{703426141} avIn no agnirhavyAn namobhiH preSTho asmA adhAyi stomaH ||\\ 
\EN{703426151} sajUrdevebhirapAM napAtaM sakhAyaM kRdhvaM shivo no astu ||\\ 
\EN{703426161} abjAmukthairahiM gRNISe budhne nadInAM rajassu SIdan ||\\ 
\EN{703426171} mA no.ahirbudhnyo riSe dhAn mA yaj~no asya sridhad RtAyoH ||\\ 
\EN{703426181} uta na eSu nRSu shravo dhuH pra rAye yantu shardhanto aryaH ||\\ 
\EN{703426191} tapanti shatruM svarNa bhUmA mahAsenAso amebhireSAm ||\\ 
\EN{703426201} A yan naH patnIrgamantyachA tvaSTA supANirdadhAtuvIrAn ||\\ 
\EN{703427211} prati na stomaM tvaSTA juSeta syAdasme aramatirvasUyuH ||\\ 
\EN{703427221} tA no rAsan rAtiSAco vasUnyA rodasI varuNAnI shRNotu |\\ 
\EN{703427222} varUtrIbhiH susharaNo no astu tvaSTA sudatro vi dadhAtu rAyaH ||\\ 
\EN{703427231} tan no rAyaH parvatAstan na Apastad rAtiSAca oSadhIruta dyauH |\\ 
\EN{703427232} vanaspatibhiH pRthivI sajoSA ubhe rodasI pari pAsato naH ||\\ 
\EN{703427241} anu tadurvI rodasI jihAtAmanu dyukSo varuNa indrasakhA |\\ 
\EN{703427242} anu vishve maruto ye sahAso rAyaH syAma dharuNaM dhiyadhyai ||\\ 
\EN{703427251} tan na indro varuNo mitro agnirApa oSadhIrvanino juSanta |\\ 
\EN{703427252} sharman syAma marutAmupasthe yUyaM pAta ... ||\\ 
\EN{703528011} shaM na indrAgnI bhavatAmavobhiH shaM na indrAvaruNA rAtahavyA |\\ 
\EN{703528012} shamindrAsomA suvitAya shaM yoH shaM na indrApUSaNA vAjasAtau ||\\ 
\EN{703528021} shaM no bhagaH shamu naH shaMso astu shaM naH purandhiHshamu santu rAyaH |\\ 
\EN{703528022} shaM naH satyasya suyamasya shaMsaHshaM no aryamA purujAto astu ||\\ 
\EN{703528031} shaM no dhAtA shamu dhartA no astu shaM na urUcI bhavatusvadhAbhiH |\\ 
\EN{703528032} shaM rodasI bRhatI shaM no adriH shaM nodevAnAM suhavAni santu ||\\ 
\EN{703528041} shaM no agnirjyotiranIko astu shaM no mitrAvaruNAvashvinA sham |\\ 
\EN{703528042} shaM naH sukRtAM sukRtAni santu shaM na iSiroabhi vAtu vAtaH ||\\ 
\EN{703528051} shaM no dyAvApRthivI pUrvahUtau shamantarikSaM dRshayeno astu |\\ 
\EN{703528052} shaM na oSadhIrvanino bhavantu shaM no rajasas patirastu jiSNuH ||\\ 
\EN{703529061} shaM na indro vasubhirdevo astu shamAdityebhirvaruNaH sushaMsaH |\\ 
\EN{703529062} shaM no rudro rudrebhirjalASaH shaM nastvaSTA gnAbhiriha shRNotu ||\\ 
\EN{703529071} shaM naH somo bhavatu brahma shaM naH shaM no grAvANaHshamu santu yaj~nAH |\\ 
\EN{703529072} shaM naH svarUNAM mitayo bhavantu shaM naH prasvaH shaM vastu vediH ||\\ 
\EN{703529081} shaM naH sUrya urucakSA udetu shaM nashcatasraH pradisho bhavantu |\\ 
\EN{703529082} shaM naH parvatA dhruvayo bhavantu shaM naH sindhavaH shamu santvApaH ||\\ 
\EN{703529091} shaM no aditirbhavatu vratebhiH shaM no bhavantu marutaH svarkAH |\\ 
\EN{703529092} shaM no viSNuH shaM u pUSA no astu shaM no bhavitraM shaM vastu vAyuH ||\\ 
\EN{703529101} shaM no devaH savitA trAyamANaH shaM no bhavantUSaso vibhAtIH |\\ 
\EN{703529102} shaM naH parjanyo bhavatu prajAbhyaH shaM naHkSetrasya patirastu shambhuH ||\\ 
\EN{703530111} shaM no devA vishvadevA bhavantu shaM sarasvatI saha dhIbhirastu |\\ 
\EN{703530112} shamabhiSAcaH shamu rAtiSAcaH shaM no divyAH pArthivAH shaM no apyAH ||\\ 
\EN{703530121} shaM naH satyasya patayo bhavantu shaM no arvantaH shamu santu gAvaH |\\ 
\EN{703530122} shaM na RbhavaH sukRtaH suhastAH shaM no bhavantu pitaro haveSu ||\\ 
\EN{703530131} shaM no aja ekapAd devo astu shaM no.ahirbudhnyaH shaM samudraH |\\ 
\EN{703530132} shaM no apAM napAt perurastu shaM naH pRshnirbhavatu devagopA ||\\ 
\EN{703530141} AdityA rudrA vasavo juSantedaM brahma kriyamANaM navIyaH |\\ 
\EN{703530142} shRNvantu ni divyAH pArthivAso gojAtA uta ye yaj~niyAsaH ||\\ 
\EN{703530151} ye devAnAM yaj~niyA yaj~niyAnAM manoryajatrA amRtA Rtaj~nAH |\\ 
\EN{703530152} te no rAsantAmurugAyamadya yUyaM pAta ... ||\\ 
\EN{703601011} pra brahmaitu sadanAd Rtasya vi rashmibhiH sasRje sUryo gAH |\\ 
\EN{703601012} vi sAnunA pRthivI sasra urvI pRthu pratIkamadhyedhe agniH ||\\ 
\EN{703601021} imAM vAM mitrAvaruNA suvRktimiSaM na kRNve asurA navIyaH |\\ 
\EN{703601022} ino vAmanyaH padavIradabdho janaM ca mitro yatati bruvANaH ||\\ 
\EN{703601031} A vAtasya dhrajato ranta ityA apIpayanta dhenavo na sUdAH |\\ 
\EN{703601032} maho divaH sadane jAyamAno.acikradad vRSabhaH sasminnUdhan ||\\ 
\EN{703601041} girA ya etA yunajad dharI ta indra priyA surathA shUra dhAyU |\\ 
\EN{703601042} pra yo manyuM ririkSato minAtyA sukratumaryamaNaM vavRtyAm ||\\ 
\EN{703601051} yajante asya sakhyaM vayashca namasvinaH sva Rtasya dhAman |\\ 
\EN{703601052} vi pRkSo bAbadhe nRbhi stavAna idaM namo rudrAya preSTham ||\\ 
\EN{703602061} A yat sAkaM yashaso vAvashAnAH sarasvatI saptathI sindhumAtA |\\ 
\EN{703602062} yAH suSvayanta sudughAH sudhArA abhi svena payasA pIpyAnAH ||\\ 
\EN{703602071} uta tye no maruto mandasAnA dhiyaM tokaM ca vAjino.avantu |\\ 
\EN{703602072} mA naH pari khyadakSarA carantyavIvRdhan yujyaM te rayiM naH ||\\ 
\EN{703602081} pra vo mahImaramatiM kRNudhvaM pra pUSaNaM vidathyaM na vIram |\\ 
\EN{703602082} bhagaM dhiyo.avitAraM no asyAH sAtau vAjaM rAtiSAcaM purandhim ||\\ 
\EN{703602091} achAyaM vo marutaH shloka etvachA viSNuM niSiktapAmavobhiH |\\ 
\EN{703602092} uta prajAyai gRNate vayo dhuryUyaM pAta ... ||\\ 
\EN{703703011} A vo vAhiSTho vahatu stavadhyai ratho vAjA RbhukSaNo amRktaH |\\ 
\EN{703703012} abhi tripRSThaiH savaneSu somairmade sushiprA mahabhiH pRNadhvam ||\\ 
\EN{703703021} yUyaM ha ratnaM maghavatsu dhattha svardRsha RbhukSaNo amRktam |\\ 
\EN{703703022} saM yaj~neSu svadhAvantaH pibadhvaM vi no rAdhAMsi matibhirdayadhvam ||\\ 
\EN{703703031} uvocitha hi maghavan deSNaM maho arbhasya vasuno vibhAge |\\ 
\EN{703703032} ubhA te pUrNA vasunA gabhastI na sUnRtA ni yamate vasavyA ||\\ 
\EN{703703041} tvamindra svayashA RbhukSA vAjo na sAdhurastameSy RkvA |\\ 
\EN{703703042} vayaM nu te dAshvAMsaH syAma brahma kRNvanto harivo vasiSThAH ||\\ 
\EN{703703051} sanitAsi pravato dAshuSe cid yAbhirviveSo haryashva dhIbhiH |\\ 
\EN{703703052} vavanmA nu te yujyAbhirUtI kadA na indra rAya A dashasyeH ||\\ 
\EN{703704061} vAsayasIva vedhasastvaM naH kadA na indra vacaso bubodhaH |\\ 
\EN{703704062} astaM tAtyA dhiyA rayiM suvIraM pRkSo no arvA nyuhIta vAjI ||\\ 
\EN{703704071} abhi yaM devI nir{R}tishcidIshe nakSanta indraM sharadaHsupRkSaH |\\ 
\EN{703704072} upa tribandhurjaradaSTimetyasvaveshaM yaM kRNavanta martAH ||\\ 
\EN{703704081} A no rAdhAMsi savitaH stavadhyA A rAyo yantu parvatasyarAtau |\\ 
\EN{703704082} sadA no divyaH pAyuH siSaktu yUyaM pAta ... ||\\ 
\EN{703805011} udu Sya devaH savitA yayAma hiraNyayImamatiM yAmashishret |\\ 
\EN{703805012} nUnaM bhago havyo mAnuSebhirvi yo ratnA purUvasurdadhAti ||\\ 
\EN{703805021} udu tiSTha savitaH shrudhyasya hiraNyapANe prabhRtAv Rtasya |\\ 
\EN{703805022} vyurvIM pRthvImamatiM sRjAna A nRbhyo martabhojanaM suvAnaH ||\\ 
\EN{703805031} api STutaH savitA devo astu yamA cid vishve vasavo gRNanti |\\ 
\EN{703805032} sa na stomAn namasyashcano dhAd vishvebhiH pAtu pAyubhirni sUrIn ||\\ 
\EN{703805041} abhi yaM devyaditirgRNAti savaM devasya saviturjuSANA |\\ 
\EN{703805042} abhi samrAjo varuNo gRNantyabhi mitrAso aryamA sajoSAH ||\\ 
\EN{703805051} abhi ye mitho vanuSaH sapante rAtiM divo rAtiSAcaH pRthivyAH |\\ 
\EN{703805052} ahirbudhnya uta naH shRNotu varUtryekadhenubhirni pAtu ||\\ 
\EN{703805061} anu tan no jAspatirmaMsISTa ratnaM devasya savituriyAnaH |\\ 
\EN{703805062} bhagamugro.avase johavIti bhagamanugro adha yAti ratnam ||\\ 
\EN{703805071} shaM no bhavantu vAjino haveSu devatAtA mitadravaH svarkAH |\\ 
\EN{703805072} jambhayanto.ahiM vRkaM rakSAMsi sanemyasmad yuyavannamIvAH ||\\ 
\EN{703805081} vAje\-vAje.avata vAjino no dhaneSu viprA amRtA Rtaj~nAH |\\ 
\EN{703805082} asya madhvaH pibata mAdayadhvaM tRptA yAta pathibhirdevayAnaiH ||\\ 
\EN{703906011} Urdhvo agniH sumatiM vasvo ashret pratIcI jUrNirdevatAtimeti |\\ 
\EN{703906012} bhejAte adrI rathyeva panthAM RtaM hotA na iSito yajAti ||\\ 
\EN{703906021} pra vAvRje suprayA barhireSAmA vishpatIva bIriTa iyAte |\\ 
\EN{703906022} vishAmaktoruSasaH pUrvahUtau vAyuH pUSA svastaye niyutvAn ||\\ 
\EN{703906031} jmayA atra vasavo ranta devA urAvantarikSe marjayanta shubhrAH |\\ 
\EN{703906032} arvAk patha urujrayaH kRNudhvaM shrotA dUtasya jagmuSo no asya ||\\ 
\EN{703906041} te hi yaj~neSu yaj~niyAsa UmAH sadhasthaM vishve abhi santi devAH |\\ 
\EN{703906042} tAnadhvara ushato yakSyagne shruSTI bhagaM nAsatyA purandhim ||\\ 
\EN{703906051} Agne giro diva A pRthivyA mitraM vaha varuNamindramagnim |\\ 
\EN{703906052} AryamaNamaditiM viSNumeSAM sarasvatI maruto mAdayantAm ||\\ 
\EN{703906061} rare havyaM matibhiryaj~niyAnAM nakSat kAmaM martyAnAmasinvan |\\ 
\EN{703906062} dhAtA rayimavidasyaM sadAsAM sakSImahi yujyebhirnu devaiH ||\\ 
\EN{703906071} nU rodasI abhiSTute vasiSThair{R}tAvAno varuNo mitro agniH |\\ 
\EN{703906072} yachantu candrA upamaM no arkaM yUyaM pAta ... ||\\   
\EN{704007011} o shruSTirvidathyA sametu prati stomaM dadhImahi turANAm |\\ 
\EN{704007012} yadadya devaH savitA suvAti syAmAsya ratnino vibhAge ||\\ 
\EN{704007021} mitrastan no varuNo rodasI ca dyubhaktamindro aryamA dadAtu |\\ 
\EN{704007022} dideSTu devyaditI rekNo vAyushca yan niyuvaite bhagashca ||\\ 
\EN{704007031} sedugro astu marutaH sa shuSmI yaM martyaM pRSadashvA avAtha |\\ 
\EN{704007032} utemagniH sarasvatI junanti na tasya rAyaH paryetAsti ||\\ 
\EN{704007041} ayaM hi netA varuNa Rtasya mitro rAjAno aryamApo dhuH |\\ 
\EN{704007042} suhavA devyaditiranarvA te no aMho ati parSannariSTAn ||\\ 
\EN{704007051} asya devasya mILhuSo vayA viSNoreSasya prabhRthe havirbhiH |\\ 
\EN{704007052} vide hi rudro rudriyaM mahitvaM yAsiSTaM vartirashvinAvirAvat ||\\ 
\EN{704007061} mAtra pUSannAghRNa irasyo varUtrI yad rAtiSAcashca rAsan |\\ 
\EN{704007062} mayobhuvo no arvanto ni pAntu vRSTiM parijmA vAto dadAtu ||\\ 
\EN{704007071} nU rodasI ... ||\\ 
\EN{704108011} prAtaragniM prAtarindraM havAmahe prAtarmitrAvaruNAprAtarashvinA |\\ 
\EN{704108012} prAtarbhagaM pUSaNaM brahmaNas patiM prAtaH somamuta rudraM huvema ||\\ 
\EN{704108021} prAtarjitaM bhagamugraM huvema vayaM putramaditeryo vidhartA |\\ 
\EN{704108022} Adhrashcid yaM manyamAnasturashcid rAjA cid yaM bhagaM bhakSItyAha ||\\ 
\EN{704108031} bhaga praNetarbhaga satyarAdho bhagemAM dhiyamudavA dadan naH |\\ 
\EN{704108032} bhaga pra No janaya gobhirashvairbhaga pra nRbhirnRvantaH syAma ||\\ 
\EN{704108041} utedAnIM bhagavantaH syAmota prapitva uta madhye ahnAm |\\ 
\EN{704108042} utoditA maghavan sUryasya vayaM devAnAM sumatau syAma ||\\ 
\EN{704108051} bhaga eva bhagavAnastu devAstena vayaM bhagavantaH syAma |\\ 
\EN{704108052} taM tvA bhaga sarva ijjohavIti sa no bhaga puraetA bhaveha ||\\ 
\EN{704108061} samadhvarAyoSaso namanta dadhikrAveva shucaye padAya |\\ 
\EN{704108062} arvAcInaM vasuvidaM bhagaM no rathamivAshvA vAjina A vahantu ||\\ 
\EN{704108071} ashvAvatIrgomatIrna uSAso vIravatIH sadamuchantu bhadrAH |\\ 
\EN{704108072} ghRtaM duhAnA vishvataH prapItA yUyaM pAta ... ||\\ 
\EN{704209011} pra brahmANo aN^giraso nakSanta pra krandanurnabhanyasya vetu |\\ 
\EN{704209012} pra dhenava udapruto navanta yujyAtAmadrI adhvarasya peshaH ||\\ 
\EN{704209021} sugaste agne sanavitto adhvA yukSvA sute harito rohitashca |\\ 
\EN{704209022} ye vA sadmannaruSA vIravAho huve devAnAM janimAnisattaH ||\\ 
\EN{704209031} samu vo yaj~naM mahayan namobhiH pra hotA mandro ririca upAke |\\ 
\EN{704209032} yajasva su purvaNIka devAnA yaj~niyAmaramatiM vavRtyAH ||\\ 
\EN{704209041} yadA vIrasya revato duroNe syonashIratithirAciketat |\\ 
\EN{704209042} suprIto agniH sudhito dama A sa vishe dAti vAryamiyatyai ||\\ 
\EN{704209051} imaM no agne adhvaraM juSasva marutsvindre yashasaM kRdhI naH |\\ 
\EN{704209052} A naktA barhiH sadatAmuSAsoshantA mitrAvaruNAyajeha ||\\ 
\EN{704209061} evAgniM sahasyaM vasiSTho rAyaskAmo vishvapsnyasya staut |\\ 
\EN{704209062} iSaM rayiM paprathad vAjamasme yUyaM pAta ... ||\\ 
\EN{704310011} pra vo yaj~neSu devayanto arcan dyAvA namobhiH prithivI iSadhyai |\\ 
\EN{704310012} yeSAM brahmANyasamAni viprA viSvag viyanti vanino na shAkhAH ||\\ 
\EN{704310021} pra yaj~na etu hetvo na saptirud yachadhvaM samanaso ghRtAcIH |\\ 
\EN{704310022} stRNIta barhiradhvarAya sAdhUrdhvA shocIMSi devayUnyasthuH ||\\ 
\EN{704310031} A putrAso na mAtaraM vibhRtrAH sAnau devAso barhiSaHsadantu |\\ 
\EN{704310032} A vishvAcI vidathyAmanaktvagne mA no devatAtA mRdhas kaH ||\\ 
\EN{704310041} te sISapanta joSamA yajatrA Rtasya dhArAH sudughA duhAnAH |\\ 
\EN{704310042} jyeSThaM vo adya maha A vasUnAmA gantana samanaso yati STha ||\\ 
\EN{704310051} evA no agne vikSvA dashasya tvayA vayaM sahasAvannAskrAH |\\ 
\EN{704310052} rAyA yujA sadhamAdo ariSTA yUyaM pAta ... ||\\ 
\EN{704411011} dadhikrAM vaH prathamamashvinoSasamagniM samiddhaM bhagamUtaye huve |\\ 
\EN{704411012} indraM viSNuM pUSaNaM brahmaNas patimAdityAn dyAvApRthivI apaH svaH ||\\ 
\EN{704411021} dadhikrAmu namasA bodhayanta udIrANA yaj~namupaprayantaH |\\ 
\EN{704411022} iLAM devIM barhiSi sAdayanto.ashvinA viprA suhavAhuvema ||\\ 
\EN{704411031} dadhikrAvANaM bubudhAno agnimupa bruva uSasaM sUryaM gAm |\\ 
\EN{704411032} bradhnaM mA.nshcatorvaruNasya babhruM te vishvAsmad duritA yAvayantu ||\\ 
\EN{704411041} dadhikrAvA prathamo vAjyarvAgre rathAnAM bhavati prajAnan |\\ 
\EN{704411042} saMvidAna uSasA sUryeNAdityebhirvasubhiraN^girobhiH ||\\ 
\EN{704411051} A no dadhikrAH pathyAmanaktv Rtasya panthAmanvetavA u |\\ 
\EN{704411052} shRNotu no daivyaM shardho agniH shRNvantu vishve mahiSAamUrAH ||\\ 
\EN{704512011} A devo yAtu savitA suratno.antarikSaprA vahamAno ashvaiH |\\ 
\EN{704512012} haste dadhAno naryA purUNi niveshaya~nca prasuva~nca bhUma ||\\ 
\EN{704512021} udasya bAhU shithirA bRhantA hiraNyayA divo antAnanaSTAm |\\ 
\EN{704512022} nUnaM so asya mahimA paniSTa sUrashcidasmA anu dAdapasyAm ||\\ 
\EN{704512031} sa ghA no devaH savitA sahAvA sAviSad vasupatirvasUni |\\ 
\EN{704512032} vishrayamANo amatimurUcIM martabhojanamadha rAsate naH ||\\ 
\EN{704512041} imA giraH savitAraM sujihvaM pUrNagabhastimILate supANim |\\ 
\EN{704512042} citraM vayo bRhadasme dadhAtu yUyaM pAta ... ||\\ 
\EN{704613011} imA rudrAya sthiradhanvane giraH kSipreSave devAya svadhAvne |\\ 
\EN{704613012} aSALhAya sahamAnAya vedhase tigmAyudhAya bharatA shRNotu naH ||\\ 
\EN{704613021} sa hi kSayeNa kSamyasya janmanaH sAmrAjyena divyasya cetati |\\ 
\EN{704613022} avannavantIrupa no durashcarAnamIvo rudra jAsu no bhava ||\\ 
\EN{704613031} yA te didyudavasRSTA divas pari kSmayA carati pari sAvRNaktu naH |\\ 
\EN{704613032} sahasraM te svapivAta bheSajA mA nastokeSutanayeSu rIriSah ||\\ 
\EN{704613041} mA no vadhI rudra mA parA dA mA te bhUma prasitau hILitasya |\\ 
\EN{704613042} A no bhaja barhiSi jIvashaMse yUyaM pAta ... ||\\ 
\EN{704714011} Apo yaM vaH prathamaM devayanta indrapAnamUrmimakRNvateLaH |\\ 
\EN{704714012} taM vo vayaM shucimaripramadya ghRtapruSaM madhumantaM vanema ||\\ 
\EN{704714021} tamUrmimApo madhumattamaM vo.apAM napAdavatvAshuhemA |\\ 
\EN{704714022} yasminnindro vasubhirmAdayAte tamashyAma devayanto vo adya ||\\ 
\EN{704714031} shatapavitrAH svadhayA madantIrdevIrdevAnAmapi yanti pAthaH |\\ 
\EN{704714032} tA indrasya na minanti vratAni sindhubhyo havyaM ghRtavajjuhota ||\\ 
\EN{704714041} yAH sUryo rashmibhirAtatAna yAbhya indro aradad gAtumUrmim |\\ 
\EN{704714042} te sindhavo varivo dhAtanA no yUyaM pAta ... ||\\ 
\EN{704815011} RbhukSaNo vAjA mAdayadhvamasme naro maghavAnaH sutasya |\\ 
\EN{704815012} A vo.arvAcaH kratavo na yAtAM vibhvo rathaM naryaM vartayantu ||\\ 
\EN{704815021} Rbhur{R}bhubhirabhi vaH syAma vibhvo vibhubhiH shavasA shavAMsi |\\ 
\EN{704815022} vAjo asmAnavatu vAjasAtAvindreNa yujA taruSemavRtram ||\\ 
\EN{704815031} te cid dhi pUrvIrabhi santi shAsA vishvAnarya uparatAti vanvan |\\ 
\EN{704815032} indro vibhvAn RbhukSA vAjo aryaH shatrormithatyA kRNavan vi nRmNam ||\\ 
\EN{704815041} nU devAso varivaH kartanA no bhUta no vishve.avase sajoSAH |\\ 
\EN{704815042} samasme iSaM vasavo dadIran yUyaM pAta ... ||\\ 
\EN{704916011} samudrajyeSThAH salilasya madhyAt punAnA yantyanivishamAnAH |\\ 
\EN{704916012} indro yA vajrI vRSabho rarAda tA Apo devIrihamAmavantu ||\\  
\EN{704916021} yA Apo divyA uta vA sravanti khanitrimA uta vA yAH svayaMjAH |\\ 
\EN{704916022} samudrArthA yAH shucayaH pAvakAstA Apo .. . ||\\ 
\EN{704916031} yAsAM rAjA varuNo yAti madhye satyAnRte avapashya~n janAnAm |\\ 
\EN{704916032} madhushcutaH shucayo yAH pAvakAstA Apo ... ||\\ 
\EN{704916041} yAsu rAjA varuNo yAsu somo vishve devA yAsUrjaM madanti |\\ 
\EN{704916042} vaishvAnaro yAsvagniH praviSTastA Apo ... ||\\ 
\EN{705017011} A mAM mitrAvaruNeha rakSataM kulAyayad vishvayan mA na A gan |\\ 
\EN{705017012} ajakAvaM durdRshIkaM tiro dadhe mA mAM padyena rapasA vidat tsaruH ||\\ 
\EN{705017021} yad vijAman paruSi vandanaM bhuvadaSThIvantau pari kulphau ca dehat |\\ 
\EN{705017022} agniS Tacchocannapa bAdhatAmito mA mAmpadyena ... ||\\ 
\EN{705017031} yacchalmalau bhavati yan nadISu yadoSadhIbhyaH pari jAyate viSam |\\ 
\EN{705017032} vishve devA niritastat suvantu mA mAM padyena ... ||\\ 
\EN{705017041} yAH pravato nivata udvata udanvatIranudakAshca yAH |\\ 
\EN{705017042} tA asmabhyaM payasA pinvamAnAH shivA devIrashipadA bhavantu sarvA nadyo ashimidA bhavantu ||\\ 
\EN{705118011} AdityAnAmavasA nUtanena sakSImahi sharmaNA shantamena |\\ 
\EN{705118012} anAgAstve adititve turAsa imaM yaj~naM dadhatu shroSamANAH ||\\ 
\EN{705118021} AdityAso aditirmAdayantAM mitro aryamA varuNo rajiSThAH |\\ 
\EN{705118022} asmAkaM santu bhuvanasya gopAH pibantu somamavase no adya ||\\ 
\EN{705118031} AdityA vishve marutashca vishve devAshca vishva Rbhavashca vishve |\\ 
\EN{705118032} indro agnirashvinA tuSTuvAnA yUyaM pAta ... ||\\ 
\EN{705219011} AdityAso aditayaH syAma pUrdevatrA vasavo martyatrA |\\ 
\EN{705219012} sanema mitrAvaruNA sananto bhavema dyAvApRthivI bhavantaH ||\\ 
\EN{705219021} mitrastan no varuNo mAmahanta sharma tokAya tanayAya gopAH |\\ 
\EN{705219022} mA vo bhujemAnyajAtameno mA tat karma vasavo yaccayadhve ||\\ 
\EN{705219031} turaNyavo.aN^giraso nakSanta ratnaM devasya savituriyAnAH |\\ 
\EN{705219032} pitA ca tan no mahAn yajatro vishve devAH samanaso juSanta ||\\ 
\EN{705320011} pra dyAvA yaj~naiH pRthivI namobhiH sabAdha ILe bRhatIyajatre |\\ 
\EN{705320012} te cid dhi pUrve kavayo gRNantaH puro mahI dadhire devaputre ||\\ 
\EN{705320021} pra pUrvaje pitarA navyasIbhirgIrbhiH kRNudhvaM sadane Rtasya |\\ 
\EN{705320022} A no dyAvApRthivI daivyena janena yAtaM mahi vAM varUtham ||\\ 
\EN{705320031} uto hi vAM ratnadheyAni santi purUNi dyAvApRthivI sudAse |\\ 
\EN{705320032} asme dhattaM yadasadaskRdhoyu yUyaM pAta ... ||\\ 
\EN{705421011} vAstoS pate prati jAnIhyasmAn svAvesho anamIvo bhavA naH |\\ 
\EN{705421012} yat tvemahe prati tan no juSasva shaM no bhava dvipade shaM catuSpade ||\\ 
\EN{705421021} vAstoS pate prataraNo na edhi gayasphAno gobhirashvebhirindo |\\ 
\EN{705421022} ajarAsaste sakhye syAma piteva putrAn prati no juSasva ||\\ 
\EN{705421031} vAstoS pate shagmayA saMsadA te sakSImahi raNvayA gAtumatyA |\\ 
\EN{705421032} pAhi kSema uta yoge varaM no yUyaM pAta ... ||\\ 
\EN{705522011} amIvahA vAstoS pate vishvA rUpANyAvishan |\\ 
\EN{705522012} sakhA susheva edhi naH ||\\ 
\EN{705522021} yadarjuna sArameya dataH pishaN^ga yachase |\\ 
\EN{705522022} vIva bhrAjanta RSTaya upa srakveSu bapsato ni Su svapa ||\\ 
\EN{705522031} stenaM rAya sArameya taskaraM vA punaHsara |\\ 
\EN{705522032} stotR^Inindrasya rAyasi kimasmAn duchunAyase ni Su svapa ||\\ 
\EN{705522041} tvaM sUkarasya dardRhi tava dardartu sUkaraH |\\ 
\EN{705522042} stotR^Inindrasya ... ||\\ 
\EN{705522051} sastu mAtA sastu pitA sastu shvA sastu vishpatiH |\\ 
\EN{705522052} sasantu sarve j~nAtayaH sastvayamabhito janaH ||\\ 
\EN{705522061} ya Aste yashca carati yashca pashyati no janaH |\\ 
\EN{705522062} teSAMsaM hanmo akSANi yathedaM harmyaM tathA ||\\ 
\EN{705522071} sahasrashRN^go vRSabho yaH samudrAdudAcarat |\\ 
\EN{705522072} tenA sahasyenA vayaM ni janAn svApayAmasi ||\\ 
\EN{705522081} proSThashayA vahyeshayA nArIryAstalpashIvarIH |\\ 
\EN{705522082} striyo yAH puNyagandhAstAH sarvAH svApayAmasi ||\\ 
\EN{705623011} ka IM vyaktA naraH sanILA rudrasya maryA adha svashvAH ||\\ 
\EN{705623021} nakirhyeSAM janUMSi veda te aN^ga vidre mitho janitram ||\\ 
\EN{705623031} abhi svapUbhirmitho vapanta vAtasvanasaH shyenA aspRdhran ||\\ 
\EN{705623041} etAni dhIro niNyA ciketa pRshniryadUdho mahI jabhAra ||\\ 
\EN{705623051} sA viT suvIrA marudbhirastu sanAt sahantI puSyantI nRmNam ||\\ 
\EN{705623061} yAmaM yeSThAH shubhA shobhiSThAH shriyA sammishlA ojobhirugrAH ||\\ 
\EN{705623071} ugraM va oja sthirA shavAMsyadhA marudbhirgaNastuviSmAn ||\\ 
\EN{705623081} shubhro vaH shuSmaH krudhmI manAMsi dhunirmuniriva shardhasya dhRSNoH ||\\ 
\EN{705623091} sanemyasmad yuyota didyuM mA vo durmatiriha praNaM naH ||\\ 
\EN{705623101} priyA vo nAma huve turANAmA yat tRpan maruto vAvashAnAH ||\\ 
\EN{705624111} svAyudhAsa iSmiNaH suniSkA uta svayaM tanvaH shumbhamAnAH ||\\ 
\EN{705624121} shucI vo havyA marutaH shucInAM shuciM hinomyadhvaraM shucibhyaH |\\ 
\EN{705624122} Rtena satyaM RtasApa Aya~nchucijanmAnaH shucayaH pAvakAH ||\\ 
\EN{705624131} aMseSvA marutaH khAdayo vo vakSassu rukmA upashishriyANAH |\\ 
\EN{705624132} vi vidyuto na vRSTibhI rucAnA anu svadhAmAyudhairyachamAnAH ||\\ 
\EN{705624141} pra budhnyA va Irate mahAMsi pra nAmAni prayajyavastiradhvam |\\ 
\EN{705624142} sahasriyaM damyaM bhAgametaM gRhamedhIyaM maruto juSadhvam ||\\ 
\EN{705624151} yadi stutasya maruto adhIthetthA viprasya vAjino havIman |\\ 
\EN{705624152} makSU rAyaH suvIryasya dAta nU cid yamanya AdabhadarAvA ||\\ 
\EN{705625161} atyAso na ye marutaH sva~nco yakSadRsho na shubhayanta maryAH |\\ 
\EN{705625162} te harmyeSThAH shishavo na shubhrA vatsAso na prakrILinaH payodhAH ||\\ 
\EN{705625171} dashasyanto no maruto mRLantu varivasyanto rodasI sumeke |\\ 
\EN{705625172} Are gohA nRhA vadho vo astu sumnebhirasme vasavo namadhvam ||\\ 
\EN{705625181} A vo hotA johavIti sattaH satrAcIM rAtiM maruto gRNAnaH |\\ 
\EN{705625182} ya Ivato vRSaNo asti gopAH so advayAvI havate va ukthaiH ||\\ 
\EN{705625191} ime turaM maruto rAmayantIme sahaH sahasa A namanti |\\ 
\EN{705625192} imeshaMsaM vanuSyato ni pAnti guru dveSo araruSe dadhanti ||\\ 
\EN{705625201} ime radhraM cin maruto junanti bhRmiM cid yathA vasavo juSanta |\\ 
\EN{705625202} apa bAdhadhvaM vRSaNastamAMsi dhatta vishvaM tanaya ||\\ 
\EN{705625201} M tokamasme ||\\ 
\EN{705626211} mA vo dAtrAn maruto nirarAma mA pashcAd daghma rathyo vibhAge |\\ 
\EN{705626212} A na spArhe bhajatanA vasavye yadIM sujAtaM vRSaNo vo asti ||\\ 
\EN{705626221} saM yad dhananta manyubhirjanAsaH shUrA yahvISvoSadhISu vikSu |\\ 
\EN{705626222} adha smA no maruto rudriyAsastrAtAro bhUta pRtanAsvaryaH ||\\ 
\EN{705626231} bhUri cakra marutaH pitryANyukthAni yA vaH shasyante purA cit |\\ 
\EN{705626232} marudbhirugraH pRtanAsu sALhA marudbhirit sanitA vAjamarvA ||\\ 
\EN{705626241} asme vIro marutaH shuSmyastu janAnAM yo asuro vidhartA |\\ 
\EN{705626242} apo yena sukSitaye taremAdha svamoko abhi vaH syAma ||\\ 
\EN{705626251} tan na indro varuNo mitro agnir... ||\\ 
\EN{705727011} madhvo vo nAma mArutaM yajatrAH pra yaj~neSu shavasA madanti |\\ 
\EN{705727012} ye rejayanti rodasI cidurvI pinvantyutsaM yadayAsurugrAH ||\\ 
\EN{705727021} nicetAro hi maruto gRNantaM praNetAro yajamAnasya manma |\\ 
\EN{705727022} asmAkamadya vidatheSu barhirA vItaye sadata pipriyANAH ||\\ 
\EN{705727031} naitAvadanye maruto yatheme bhrAjante rukmairAyudhaistanUbhiH |\\ 
\EN{705727032} A rodasI vishvapishaH pishAnAH samAnama~njya~njate shubhe kam ||\\ 
\EN{705727041} Rdhak sA vo maruto didyudastu yad va AgaH puruSatA karAma |\\ 
\EN{705727042} mA vastasyAmapi bhUmA yajatrA asme vo astu sumatishcaniSThA ||\\ 
\EN{705727051} kRte cidatra maruto raNantAnavadyAsaH shucayaH pAvakAH |\\ 
\EN{705727052} pra No.avata sumatibhiryajatrAH pra vAjebhistirata puSyase naH ||\\ 
\EN{705727061} uta stutAso maruto vyantu vishvebhirnAmabhirnaro havIMSi |\\ 
\EN{705727062} dadAta no amRtasya prajAyai jigRta rAyaH sUnRtA maghAni ||\\ 
\EN{705727071} A stutAso maruto vishva UtI achA sUrIn sarvatAtA jigAta |\\ 
\EN{705727072} ye nastmanA shatino vardhayanti yUyaM pAta ... ||\\ 
\EN{705828011} pra sAkamukSe arcatA gaNAya yo daivyasya dhAmnastuviSmAn |\\ 
\EN{705828012} uta kSodanti rodasI mahitvA nakSante nAkaM nir{R}teravaMshAt ||\\ 
\EN{705828021} janUshcid vo marutastveSyeNa bhImAsastuvimanyavo.ayAsaH |\\ 
\EN{705828022} pra ye mahobhirojasota santi vishvo vo yAman bhayate svardRk ||\\ 
\EN{705828031} bRhad vayo maghavadbhyo dadhAta jujoSannin marutaH suSTutiM naH |\\ 
\EN{705828032} gato nAdhvA vi tirAti jantuM pra Na spArhAbhirUtibhistireta ||\\ 
\EN{705828041} yuSmoto vipro marutaH shatasvI yuSmoto arvA sahuriH sahasrI |\\ 
\EN{705828042} yuSmotaH samrAL uta hanti vRtraM pra tad vo astu dhUtayo deSNam ||\\ 
\EN{705828051} tAnA rudrasya mILhuSo vivAse kuvin naMsante marutaH punarnaH |\\ 
\EN{705828052} yat sasvartA jihILire yadAvirava tadena Imahe turANAm ||\\ 
\EN{705828061} prA sA vAci suSTutirmaghonAmidaM sUktaM maruto juSanta |\\ 
\EN{705828062} ArAccid dveSo vRSaNo yuyota yUyaM pAta ... ||\\ 
\EN{705929011} yaM trAyadhva idam\-idaM devAso yaM ca nayatha |\\ 
\EN{705929012} tasmA agne varuNa mitrAryaman marutaH sharma yachata ||\\ 
\EN{705929021} yuSmAkaM devA avasAhani priya IjAnastarati dviSaH |\\ 
\EN{705929022} pra sa kSayaM tirate vi mahIriSo yo vo varAya dAshati ||\\ 
\EN{705929031} nahi vashcaramaM cana vasiSThaH parimaMsate |\\ 
\EN{705929032} asmAkamadya marutaH sute sacA vishve pibata kAminaH ||\\ 
\EN{705929041} nahi va UtiH pRtanAsu mardhati yasmA arAdhvaM naraH |\\ 
\EN{705929042} abhi va Avart sumatirnavIyasI tUyaM yAta pipISavaH ||\\ 
\EN{705929051} o Su ghRSvirAdhaso yAtanAndhAMsi pItaye |\\ 
\EN{705929052} imA vo havyA maruto rare hi kaM mo Svanyatra gantana ||\\ 
\EN{705929061} A ca no barhiH sadatAvitA ca na spArhANi dAtave vasu |\\ 
\EN{705929062} asredhanto marutaH somye madhau svAheha mAdayAdhvai ||\\ 
\EN{705930071} sasvashcid dhi tanvaH shumbhamAnA A haMsAso nIlapRSThA apaptan |\\ 
\EN{705930072} vishvaM shardho abhito mA ni Seda naro na raNvAH savane madantaH ||\\ 
\EN{705930081} yo no maruto abhi durhRNAyustirashcittAni vasavo jighAMsati |\\ 
\EN{705930082} druhaH pAshAn prati sa mucISTa tapiSThena hanmanAhantanA tam ||\\ 
\EN{705930091} sAntapanA idaM havirmarutastajjujuSTana |\\ 
\EN{705930092} yuSmAkotIrishAdasaH ||\\ 
\EN{705930101} gRhamedhAsa A gata maruto mApa bhUtana |\\ 
\EN{705930102} yuSmAkotI sudAnavaH ||\\ 
\EN{705930111} iheha vaH svatavasaH kavayaH sUryatvacaH |\\ 
\EN{705930112} yaj~naM maruta AvRNe ||\\ 
\EN{705930121} tryambakaM yajAmahe sugandhiM puSTivardhanam |\\ 
\EN{705930122} urvArukamivabandhanAn mRtyormukSIya mAmRtAt ||\\ 
\EN{706001011} yadadya sUrya bravo.anAgA udyan mitrAya varuNAya satyam |\\ 
\EN{706001012} vayaM devatrAdite syAma tava priyAso aryaman gRNantaH ||\\ 
\EN{706001021} eSa sya mitrAvaruNA nRcakSA ubhe udeti sUryo abhi jman |\\ 
\EN{706001022} vishvasya sthAturjagatashca gopA Rju marteSu vRjinA capashyan ||\\ 
\EN{706001031} ayukta sapta haritaH sadhasthAd yA IM vahanti sUryaM ghRtAcIH |\\ 
\EN{706001032} dhAmAni mitrAvaruNA yuvAkuH saM yo yUtheva janimAni caSTe ||\\ 
\EN{706001041} ud vAM pRkSAso madhumanto asthurA sUryo aruhacchukramarNaH |\\ 
\EN{706001042} yasmA AdityA adhvano radanti mitro aryamA varuNaHsajoSAH ||\\ 
\EN{706001051} ime cetAro anRtasya bhUrermitro aryamA varuNo hi santi |\\ 
\EN{706001052} ima Rtasya vAvRdhurduroNe shagmAsaH putrA aditeradabdhAH ||\\ 
\EN{706001061} ime mitro varuNo dULabhAso.acetasaM ciccitayanti dakSaiH |\\ 
\EN{706001062} api kratuM sucetasaM vatantastirashcidaMhaH supathAnayanti ||\\ 
\EN{706002071} ime divo animiSA pRthivyAshcikitvAMso acetasaM nayanti |\\ 
\EN{706002072} pravrAje cin nadyo gAdhamasti pAraM no asya viSpitasya parSan ||\\ 
\EN{706002081} yad gopAvadaditiH sharma bhadraM mitro yachanti varuNaH sudAse |\\ 
\EN{706002082} tasminnA tokaM tanayaM dadhAnA mA karma devaheLanaM turAsaH ||\\ 
\EN{706002091} ava vediM hotrAbhiryajeta ripaH kAshcid varuNadhrutaH saH |\\ 
\EN{706002092} pari dveSobhiraryamA vRNaktUruM sudAse vRSaNA u lokam ||\\ 
\EN{706002101} sasvashcid dhi samRtistveSyeSAmapIcyena sahasA sahante |\\ 
\EN{706002102} yuSmad bhiyA vRSaNo rejamAnA dakSasya cin mahinA mRLatA naH ||\\ 
\EN{706002111} yo brahmaNe sumatimAyajAte vAjasya sAtau paramasya rAyaH |\\ 
\EN{706002112} sIkSanta manyuM maghavAno arya uru kSayAya cakrire sudhAtu ||\\ 
\EN{706002121} iyaM deva purohitiryuvabhyAM yaj~neSu mitrAvaruNAvakAri |\\ 
\EN{706002122} vishvAni durgA pipRtaM tiro no yUyaM pAta ... ||\\ 
\EN{706103011} ud vAM cakSurvaruNa supratIkaM devayoreti sUryastatanvAn |\\ 
\EN{706103012} abhi yo vishvA bhuvanAni caSTe sa manyuM martyeSvA ciketa ||\\ 
\EN{706103021} pra vAM sa mitrAvaruNAv RtAvA vipro manmAni dIrghashrudiyarti |\\ 
\EN{706103022} yasya brahmANi sukratU avAtha A yat kratvA na sharadaH pRNaithe ||\\ 
\EN{706103031} prorormitrAvaruNA pRthivyAH pra diva RSvAd bRhataH sudAnU |\\ 
\EN{706103032} spasho dadhAthe oSadhISu vikSv Rdhag yato animiSaMrakSamANA ||\\ 
\EN{706103041} shaMsA mitrasya varuNasya dhAma shuSmo rodasI badbadhe mahitvA |\\ 
\EN{706103042} ayan mAsA ayajvanAmavIrAH pra yaj~namanmA vRjanaM tirAte ||\\ 
\EN{706103051} amUrA vishvA vRSaNAvimA vAM na yAsu citraM dadRshena yakSam |\\ 
\EN{706103052} druhaH sacante anRtA janAnAM na vAM niNyAnyacite abhUvan ||\\ 
\EN{706103061} samu vAM yaj~naM mahayaM namobhirhuve vAM mitrAvaruNA sabAdhaH |\\ 
\EN{706103062} pra vAM manmAny Rcase navAni kRtAni brahma jujuSannimAni ||\\ 
\EN{706103071} iyaM deva purohitir... ||\\ 
\EN{706204011} ut sUryo bRhadarcIMSyashret puru vishvA janima mAnuSANAm |\\ 
\EN{706204012} samo divA dadRshe rocamAnaH kratvA kRtaH sukRtaHkartRbhirbhUt ||\\ 
\EN{706204021} sa sUrya prati puro na ud gA ebhiH stomebhiretashebhirevaiH |\\ 
\EN{706204022} pra no mitrAya varuNAya voco.anAgaso aryamNe agnaye ca ||\\ 
\EN{706204031} vi naH sahasraM shurudho radantv RtAvAno varuNo mitro agniH |\\ 
\EN{706204032} yachantu candrA upamaM no arkamA naH kAmaM pUpurantustavAnAH ||\\ 
\EN{706204041} dyAvAbhUmI adite trAsIthAM no ye vAM jaj~nuH sujanimAna RSve |\\ 
\EN{706204042} mA heLe bhUma varuNasya vAyormA mitrasya priyatamasya nRNAm ||\\ 
\EN{706204051} pra bAhavA sisRtaM jIvase na A no gavyUtimukSataM ghRtena |\\ 
\EN{706204052} A no jane shravayataM yuvAnA shrutaM me mitrAvaruNA havemA ||\\ 
\EN{706204061} nU mitro varuNo aryamA nastmane tokAya varivo dadhantu |\\ 
\EN{706204062} sugA no vishvA supathAni santu yUyaM pAta ... ||\\ 
\EN{706305011} ud veti subhago vishvacakSAH sAdhAraNaH sUryo mAnuSANAm |\\ 
\EN{706305012} cakSurmitrasya varuNasya devashcarmeva yaH samavivyak tamAMsi ||\\ 
\EN{706305021} ud veti prasavItA janAnAM mahAn keturarNavaH sUryasya |\\ 
\EN{706305022} samAnaM cakraM paryAvivRtsan yadetasho vahati dhUrSu yuktaH ||\\ 
\EN{706305031} vibhrAjamAna uSasAmupasthAd rebhairudetyanumadyamAnaH |\\ 
\EN{706305032} eSa me devaH savitA cachanda yaH samAnaM na praminAtidhAma ||\\ 
\EN{706305041} divo rukma urucakSA udeti dUrearthastaraNirbhrAjamAnaH |\\ 
\EN{706305042} nUnaM janAH sUryeNa prasUtA ayannarthAni kRNavannapAMsi ||\\ 
\EN{706305051} yatrA cakruramRtA gAtumasmai shyeno na dIyannanveti pAthaH |\\ 
\EN{706305052} prati vAM sUra udite vidhema namobhirmitrAvaruNota havyaiH ||\\ 
\EN{706305061} nU mitro varuNo aryamA ... ||\\ 
\EN{706406011} divi kSayantA rajasaH pRthivyAM pra vAM ghRtasya nirNijodadIran |\\ 
\EN{706406012} havyaM no mitro aryamA sujAto rAjA sukSatro varuNo juSanta ||\\ 
\EN{706406021} A rAjAnA maha Rtasya gopA sindhupatI kSatriyA yAtamarvAk |\\ 
\EN{706406022} iLAM no mitrAvaruNota vRSTimava diva invataM jIradAnU ||\\ 
\EN{706406031} mitrastan no varuNo devo aryaH pra sAdhiSThebhiH pathibhirnayantu |\\ 
\EN{706406032} bravad yathA na AdariH sudAsa iSA madema saha devagopAH ||\\ 
\EN{706406041} yo vAM gartaM manasA takSadetamUrdhvAM dhItiM kRNavad dhArayacca |\\ 
\EN{706406042} ukSethAM mitrAvaruNA ghRtena tA rAjAnAsukSitIstarpayethAm ||\\ 
\EN{706406051} eSa stomo varuNa mitra tubhyaM somaH shukro na vAyave.ayAmi |\\ 
\EN{706406052} aviSTaM dhiyo jigRtaM puramdhIryUyaM pAta ||\\ 
\EN{706507011} prati vAM sUra udite sUktairmitraM huve varuNaM pUtadakSam |\\ 
\EN{706507012} yayorasuryamakSitaM jyeSThaM vishvasya yAmannAcitA jigatnu ||\\ 
\EN{706507021} tA hi devAnAmasurA tAvaryA tA naH kSitIH karatamUrjayantIH |\\ 
\EN{706507022} ashyAma mitrAvaruNA vayaM vAM dyAvA ca yatra pIpayannahA ca ||\\ 
\EN{706507031} tA bhUripAshAvanRtasya setU duratyetU ripave martyAya |\\ 
\EN{706507032} Rtasya mitrAvaruNA pathA vAmapo na nAvA duritA tarema ||\\ 
\EN{706507041} A no mitrAvaruNA havyajuSTiM ghRtairgavyUtimukSatamiLAbhiH |\\ 
\EN{706507042} prati vAmatra varamA janAya pRNItamudno divyasya cAroH ||\\ 
\EN{706507051} eSa stomo varuNa mitra ... ||\\ 
\EN{706608011} pra mitrayorvaruNayoH stomo na etu shUSyaH |\\ 
\EN{706608012} namasvAn tuvijAtayoH ||\\ 
\EN{706608021} yA dhArayanta devAH sudakSA dakSapitarA |\\ 
\EN{706608022} asuryAya pramahasA ||\\ 
\EN{706608031} tA na stipA tanUpA varuNa jaritR^INAm |\\ 
\EN{706608032} mitra sAdhayataM dhiyaH ||\\ 
\EN{706608041} yadadya sUra udite.anAgA mitro aryamA |\\ 
\EN{706608042} suvAti savitAbhagaH ||\\ 
\EN{706608051} suprAvIrastu sa kSayaH pra nu yAman sudAnavaH |\\ 
\EN{706608052} ye no aMho.atipiprati ||\\ 
\EN{706609061} uta svarAjo aditiradabdhasya vratasya ye |\\ 
\EN{706609062} maho rAjAna Ishate ||\\ 
\EN{706609071} prati vAM sUra udite mitraM gRNISe varuNam |\\ 
\EN{706609072} aryamaNaMrishAdasam ||\\ 
\EN{706609081} rAyA hiraNyayA matiriyamavRkAya shavase |\\ 
\EN{706609082} iyaM viprAmedhasAtaye ||\\ 
\EN{706609091} te syAma deva varuNa te mitra sUribhiH saha |\\ 
\EN{706609092} iSaM svashca dhImahi ||\\ 
\EN{706609101} bahavaH sUracakSaso.agnijihvA RtAvRdhaH |\\ 
\EN{706609102} trINi ye yemurvidathAni dhItibhirvishvAni paribhUtibhiH ||\\ 
\EN{706610111} vi ye dadhuH sharadaM mAsamAdaharyaj~namaktuM cAd Rcam |\\ 
\EN{706610112} anApyaM varuNo mitro aryamA kSatraM rAjAna Ashata ||\\ 
\EN{706610121} tad vo adya manAmahe sUktaiH sUra udite |\\ 
\EN{706610122} yadohate varuNo mitro aryamA yUyaM Rtasya rathyaH ||\\ 
\EN{706610131} RtAvAna RtajAtA RtAvRdho ghorAso anRtadviSaH |\\ 
\EN{706610132} teSAMvaH sumne suchardiSTame naraH syAma ye ca sUrayaH ||\\ 
\EN{706610141} udu tyad darshataM vapurdiva eti pratihvare |\\ 
\EN{706610142} yadImAshurvahati deva etasho vishvasmai cakSase aram ||\\ 
\EN{706610151} shIrSNaH\-shIrSNo jagatastasthuSas patiM samayA vishvamA rajaH |\\ 
\EN{706610152} sapta svasAraH suvitAya sUryaM vahanti harito rathe ||\\ 
\EN{706611161} taccakSurdevahitaM shukramuccarat |\\ 
\EN{706611162} pashyema sharadaH shataM jIvema sharadaH shatam ||\\ 
\EN{706611171} kAvyebhiradAbhyA yAtaM varuNa dyumat |\\ 
\EN{706611172} mitrashca somapItaye ||\\ 
\EN{706611181} divo dhAmabhirvaruNa mitrashcA yAtamadruhA |\\ 
\EN{706611182} pibataM somamAtujI ||\\ 
\EN{706611191} A yAtaM mitrAvaruNA juSANAvAhutiM narA |\\ 
\EN{706611192} pAtaM somaM RtAvRdhA ||\\ 
\EN{706712011} prati vAM rathaM nRpatI jaradhyai haviSmatA manasA yaj~niyena |\\ 
\EN{706712012} yo vAM dUto na dhiSNyAvajIgarachA sUnurna pitarA vivakmi ||\\ 
\EN{706712021} ashocyagniH samidhAno asme upo adRshran tamasashcidantAH |\\ 
\EN{706712022} aceti keturuSasaH purastAcchriye divo duhiturjAyamAnaH ||\\ 
\EN{706712031} abhi vAM nUnamashvinA suhotA stomaiH siSakti nAsatyA vivakvAn |\\ 
\EN{706712032} pUrvIbhiryAtaM pathyAbhirarvAk svarvidA vasumatA rathena ||\\ 
\EN{706712041} avorvAM nUnamashvinA yuvAkurhuve yad vAM sute mAdhvIvasUyuH |\\ 
\EN{706712042} A vAM vahantu sthavirAso ashvAH pibAtho asmesuSutA madhUni ||\\ 
\EN{706712051} prAcImu devAshvinA dhiyaM me.amRdhrAM sAtaye kRtaM vasUyum |\\ 
\EN{706712052} vishvA aviSTaM vAja A purandhIstA naH shaktaM shacIpatI shacIbhiH ||\\ 
\EN{706713061} aviSTaM dhISvashvinA na Asu prajAvad reto ahrayaM no astu |\\ 
\EN{706713062} A vAM toke tanaye tUtujAnAH suratnAso devavItiMgamema ||\\ 
\EN{706713071} eSa sya vAM pUrvagatveva sakhye nidhirhito mAdhvI rAto asme |\\ 
\EN{706713072} aheLatA manasA yAtamarvAgashnantA havyaM mAnuSISu vikSu ||\\ 
\EN{706713081} ekasmin yoge bhuraNA samAne pari vAM sapta sravato ratho gAt |\\ 
\EN{706713082} na vAyanti subhvo devayuktA ye vAM dhUrSu taraNayovahanti ||\\ 
\EN{706713091} asashcatA maghavadbhyo hi bhUtaM ye rAyA maghadeyaM junanti |\\ 
\EN{706713092} pra ye bandhuM sUnRtAbhistirante gavyA pR~ncanto ashvyA maghAni ||\\ 
\EN{706713101} nU me havamA shRNutaM yuvAnA yAsiSTaM vartirashvinAvirAvat |\\ 
\EN{706713102} dhattaM ratnAni jarataM ca sUrIn yUyaM pAta .. . ||\\ 
\EN{706814011} A shubhrA yAtamashvinA svashvA giro dasrA jujuSANA yuvAkoH |\\ 
\EN{706814012} havyAni ca pratibhRtA vItaM naH ||\\ 
\EN{706814021} pra vAmandhAMsi madyAnyasthuraraM gantaM haviSo vItaye me |\\ 
\EN{706814022} tiro aryo havanAni shrutaM naH ||\\ 
\EN{706814031} pra vAM ratho manojavA iyarti tiro rajAMsyashvinA shatotiH |\\ 
\EN{706814032} asmabhyaM sUryAvasU iyAnaH ||\\ 
\EN{706814041} ayaM ha yad vAM devayA u adrirUrdhvo vivakti somasud yuvabhyAm |\\ 
\EN{706814042} A valgU vipro vavRtIta havyaiH ||\\ 
\EN{706814051} citraM ha yad vAM bhojanaM nvasti nyatraye mahiSvantaM yuyotam |\\ 
\EN{706814052} yo vAmomAnaM dadhate priyaH san ||\\ 
\EN{706815061} uta tyad vAM jurate ashvinA bhUccyavAnAya pratItyaM havirde |\\ 
\EN{706815062} adhi yad varpa itaUti dhatthaH ||\\ 
\EN{706815071} uta tyaM bhujyumashvinA sakhAyo madhye jahurdurevAsaH samudre |\\ 
\EN{706815072} nirIM parSadarAvA yo yuvAkuH ||\\ 
\EN{706815081} vRkAya cijjasamAnAya shaktamuta shrutaM shayave hUyamAnA |\\ 
\EN{706815082} yAvaghnyAmapinvatamapo na staryaM cicchaktyashvinAshacIbhiH ||\\ 
\EN{706815091} eSa sya kArurjarate sUktairagre budhAna uSasAM sumanmA |\\ 
\EN{706815092} iSA taM vardhadaghnyA payobhiryUyaM pAta ... ||\\ 
\EN{706916011} A vAM ratho rodasI badbadhAno hiraNyayo vRSabhiryAtvashvaiH |\\ 
\EN{706916012} ghRtavartaniH pavibhI rucAna iSAM voLhA nRpatirvAjinIvAn ||\\ 
\EN{706916021} sa paprathAno abhi pa~nca bhUmA trivandhuro manasA yAtu yuktaH |\\ 
\EN{706916022} visho yena gachatho devayantIH kutrA cid yAmamashvinA dadhAnA ||\\ 
\EN{706916031} svashvA yashasA yAtamarvAg dasrA nidhiM madhumantaM pibAthaH |\\ 
\EN{706916032} vi vAM ratho vadhvA yAdamAno.antAn divo bAdhate vartanibhyAm ||\\ 
\EN{706916041} yuvoH shriyaM pari yoSAvRNIta sUro duhitA paritakmyAyAm |\\ 
\EN{706916042} yad devayantamavathaH shacIbhiH pari ghraMsamomanA vAM vayo gAt ||\\ 
\EN{706916051} yo ha sya vAM rathirA vasta usrA ratho yujAnaH pariyAtivartiH |\\ 
\EN{706916052} tena naH shaM yoruSaso vyuSTau nyashvinA vahataM yaj~ne asmin ||\\ 
\EN{706916061} narA gaureva vidyutaM tRSANAsmAkamadya savanopa yAtam |\\ 
\EN{706916062} purutrA hi vAM matibhirhavante mA vAmanye ni yaman devayantaH ||\\ 
\EN{706916071} yuvaM bhujyumavaviddhaM samudra udUhathurarNaso asridhAnaiH |\\ 
\EN{706916072} patatribhirashramairavyathibhirdaMsanAbhirashvinA pArayantA ||\\ 
\EN{706916081} nU me havamA shRNutaM yuvAnA ... ||\\ 
\EN{707017011} A vishvavArAshvinA gataM naH pra tat sthAnamavAci vAM pRthivyAm |\\ 
\EN{707017012} ashvo na vAjI shunapRSTho asthAdA yat sedathurdhruvase na yonim ||\\ 
\EN{707017021} siSakti sA vAM sumatishcaniSThAtApi gharmo manuSo duroNe |\\ 
\EN{707017022} yo vAM samudrAn saritaH pipartyetagvA cin na suyujA yujAnaH ||\\ 
\EN{707017031} yAni sthAnAnyashvinA dadhAthe divo yahvISvoSadhISu vikSu |\\ 
\EN{707017032} ni parvatasya mUrdhani sadanteSaM janAya dAshuSevahantA ||\\ 
\EN{707017041} caniSTaM devA oSadhISvapsu yad yogyA ashnavaithe RSINAm |\\ 
\EN{707017042} purUNi ratnA dadhatau nyasme anu pUrvANi cakhyathuryugAni ||\\ 
\EN{707017051} shushruvAMsA cidashvinA purUNyabhi brahmANi cakSAthe RSINAm |\\ 
\EN{707017052} prati pra yAtaM varamA janAyAsme vAmastu sumatishcaniSThA ||\\ 
\EN{707017061} yo vAM yaj~no nAsatyA haviSmAn kRtabrahmA samaryo bhavAti |\\ 
\EN{707017062} upa pra yAtaM varamA vasiSThamimA brahmANy Rcyante yuvabhyAm ||\\ 
\EN{707017071} iyaM manISA iyamashvinA gIrimAM suvRktiM vRSaNA juSethAm |\\ 
\EN{707017072} imA brahmANi yuvayUnyagman yUyaM pAta ... ||\\ 
\EN{707118011} apa svasuruSaso nag jihIte riNakti kRSNIraruSAya panthAm |\\ 
\EN{707118012} ashvAmaghA gomaghA vAM huvema divA naktaM sharumasmad yuyotam ||\\ 
\EN{707118021} upAyAtaM dAshuSe martyAya rathena vAmamashvinA vahantA |\\ 
\EN{707118022} yuyutamasmadanirAmamIvAM divA naktaM mAdhvI trAsithAM naH ||\\ 
\EN{707118031} A vAM rathamavamasyAM vyuSTau sumnAyavo vRSaNo vartayantu |\\ 
\EN{707118032} syUmagabhastiM RtayugbhirashvairAshvinA vasumantaM vahethAm ||\\ 
\EN{707118041} yo vAM ratho nRpatI asti voLhA trivandhuro vasumAnusrayAmA |\\ 
\EN{707118042} A na enA nAsatyopa yAtamabhi yad vAM vishvapsnyo jigAti ||\\ 
\EN{707118051} yuvaM cyavAnaM jaraso.amumuktaM ni pedava UhathurAshumashvam |\\ 
\EN{707118052} niraMhasastamasa spartamatriM ni jAhuSaM shithire dhAtamantaH ||\\ 
\EN{707118061} iyaM manISA iyamashvinA gIr... ||\\ 
\EN{707219011} A gomatA nAsatyA rathenAshvAvatA purushcandreNa yAtam |\\ 
\EN{707219012} abhi vAM vishvA niyutaH sacante spArhayA shriyA tanvA shubhAnA ||\\ 
\EN{707219021} A no devebhirupa yAtamarvAk sajoSasA nAsatyA rathena |\\ 
\EN{707219022} yuvorhi naH sakhyA pitryANi samAno bandhuruta tasya vittam ||\\ 
\EN{707219031} udu stomAso ashvinorabudhra~n jAmi brahmANyuSasashca devIH |\\ 
\EN{707219032} AvivAsan rodasI dhiSNyeme achA vipro nAsatyA vivakti ||\\ 
\EN{707219041} vi ceduchantyashvinA uSAsaH pra vAM brahmANi kAravo bharante |\\ 
\EN{707219042} UrdhvaM bhAnuM savitA devo ashred bRhadagnayaH samidhA jarante ||\\ 
\EN{707219051} A pashcAtAn nAsatyA purastAdAshvinA yAtamadharAdudaktAt |\\ 
\EN{707219052} A vishvataH pA~ncajanyena rAyA yUyaM pAta ... ||\\ 
\EN{707320011} atAriSma tamasas pAramasya prati stomaM devayanto dadhAnAH |\\ 
\EN{707320012} purudaMsA purutamA purAjAmartyA havate ashvinA gIH ||\\ 
\EN{707320021} nyu priyo manuSaH sAdi hotA nAsatyA yo yajate vandate ca |\\ 
\EN{707320022} ashnItaM madhvo ashvinA upAka A vAM voce vidatheSu prayasvAn ||\\ 
\EN{707320031} ahema yaj~naM pathAmurANA imAM suvRktiM vRSaNA juSethAm |\\ 
\EN{707320032} shruSTIveva preSito vAmabodhi prati stomairjaramANo vasiSThaH ||\\ 
\EN{707320041} upa tyA vahnI gamato vishaM no rakSohaNA sambhRtA vILupANI |\\ 
\EN{707320042} samandhAMsyagmata matsarANi mA no mardhiSTamA gataM shivena ||\\ 
\EN{707320051} A pashcAtAn nAsatyA purastAd ... ||\\ 
\EN{707421011} imA u vAM diviSTaya usrA havante ashvinA |\\ 
\EN{707421012} ayaM vAmahve.avase shacIvasU vishaM\-vishaM hi gachathaH ||\\ 
\EN{707421021} yuvaM citraM dadathurbhojanaM narA codethAM sUnRtAvate |\\ 
\EN{707421022} arvAg rathaM samanasA ni yachataM pibataM somyaM madhu ||\\ 
\EN{707421031} A yAtamupa bhUSataM madhvaH pibatamashvinA |\\ 
\EN{707421032} dugdhaM payovRSaNA jenyAvasU mA no mardhiSTamA gatam ||\\ 
\EN{707421041} ashvAso ye vAmupa dAshuSo gRhaM yuvAM dIyanti bibhrataH |\\ 
\EN{707421042} makSUyubhirnarA hayebhirashvinA devA yAtamasmayU ||\\ 
\EN{707421051} adhA ha yanto ashvinA pRkSaH sacanta sUrayaH |\\ 
\EN{707421052} tA yaMsato maghavadbhyo dhruvaM yashashchardirasmabhyaM nAsatyA ||\\ 
\EN{707421061} pra ye yayuravRkAso rathA iva nRpAtAro janAnAm |\\ 
\EN{707421062} uta svena shavasA shUshuvurnara uta kSiyanti sukSitim ||\\ 
\EN{707522011} vyuSA Avo divijA RtenAviSkRNvAnA mahimAnamAgAt |\\ 
\EN{707522012} apa druhastama AvarajuSTamaN^girastamA pathyA ajIgaH ||\\ 
\EN{707522021} mahe no adya suvitAya bodhyuSo mahe saubhagAya pra yandhi |\\ 
\EN{707522022} citraM rayiM yashasaM dhehyasme devi marteSu mAnuSi shravasyum ||\\ 
\EN{707522031} ete tye bhAnavo darshatAyAshcitrA uSaso amRtAsa AguH |\\ 
\EN{707522032} janayanto daivyAni vratAnyApRNanto antarikSA vyasthuH ||\\ 
\EN{707522041} eSA syA yujAnA parAkAt pa~nca kSitIH pari sadyo jigAti |\\ 
\EN{707522042} abhipashyantI vayunA janAnAM divo duhitA bhuvanasyapatnI ||\\ 
\EN{707522051} vAjinIvatI sUryasya yoSA citrAmaghA rAya Ishe vasUnAm |\\ 
\EN{707522052} RSiSTutA jarayantI maghonyuSA uchati vahnibhirgRNAnA ||\\ 
\EN{707522061} prati dyutAnAmaruSAso ashvAshcitrA adRshrannuSasaM vahantaH |\\ 
\EN{707522062} yAti shubhrA vishvapishA rathena dadhAti ratnaMvidhate janAya ||\\ 
\EN{707522071} satyA satyebhirmahatI mahadbhirdevI devebhiryajatA yajatraiH |\\ 
\EN{707522072} rujad dRLhAni dadadusriyANAM prati gAva uSasaM vAvashanta ||\\ 
\EN{707522081} nU no gomad vIravad dhehi ratnamuSo ashvAvad purubhojo asme |\\ 
\EN{707522082} mA no barhiH puruSatA nide karyUyaM pAta ... ||\\ 
\EN{707623011} udu jyotiramRtaM vishvajanyaM vishvAnaraH savitA devo ashret |\\ 
\EN{707623012} kratvA devAnAmajaniSTa cakSurAvirakarbhuvanaMvishvamuSAH ||\\ 
\EN{707623021} pra me panthA devayAnA adRshrannamardhanto vasubhiriSkRtAsaH |\\ 
\EN{707623022} abhUdu keturuSasaH purastAt pratIcyAgAdadhi harmyebhyaH ||\\ 
\EN{707623031} tAnIdahAni bahulAnyAsan yA prAcInamuditA sUryasya |\\ 
\EN{707623032} yataH pari jAra ivAcarantyuSo dadRkSe na punaryatIva ||\\ 
\EN{707623041} ta id devAnAM sadhamAda AsannRtAvAnaH kavayaH pUrvyAsaH |\\ 
\EN{707623042} gULhaM jyotiH pitaro anvavindan satyamantrA ajanayannuSAsam ||\\ 
\EN{707623051} samAna Urve adhi saMgatAsaH saM jAnate na yatante mithaste |\\ 
\EN{707623052} te devAnAM na minanti vratAnyamardhanto vasubhiryAdamAnAH ||\\ 
\EN{707623061} prati tvA stomairILate vasiSThA uSarbudhaH subhage tuSTuvAMsaH |\\ 
\EN{707623062} gavAM netrI vAjapatnI na uchoSaH sujAte prathamA jarasva ||\\ 
\EN{707623071} eSA netrI rAdhasaH sUnRtAnAmuSA uchantI ribhyate vasiSThaiH |\\ 
\EN{707623072} dIrghashrutaM rayimasme dadhAnA yUyaM pAta . .. ||\\ 
\EN{707724011} upo ruruce yuvatirna yoSA vishvaM jIvaM prasuvantI carAyai |\\ 
\EN{707724012} abhUdagniH samidhe mAnuSANAmakarjyotirbAdhamAnA tamAMsi ||\\ 
\EN{707724021} vishvaM pratIcI saprathA udasthAd rushad vAso bibhratIshukramashvait |\\ 
\EN{707724022} hiraNyavarNA sudRshIkasandRg gavAM mAtAnetryahnAmaroci ||\\ 
\EN{707724031} devAnAM cakSuH subhagA vahantI shvetaM nayantI sudRshIkamashvam |\\ 
\EN{707724032} uSA adarshi rashmibhirvyaktA citrAmaghA vishvamanu prabhUtA ||\\ 
\EN{707724041} antivAmA dUre amitramuchorvIM gavyUtimabhayaM kRdhI naH |\\ 
\EN{707724042} yAvaya dveSa A bharA vasUni codaya rAdho gRNate maghoni ||\\ 
\EN{707724051} asme shreSThebhirbhAnubhirvi bhAhyuSo devi pratirantI na AyuH |\\ 
\EN{707724052} iSaM ca no dadhatI vishvavAre gomadashvAvad rathavacca rAdhaH ||\\ 
\EN{707724061} yAM tvA divo duhitarvardhayantyuSaH sujAte matibhirvasiSThAH |\\ 
\EN{707724062} sAsmAsu dhA rayiM RSvaM bRhantaM yUyaM pAta .. . ||\\ 
\EN{707825011} prati ketavaH prathamA adRshrannUrdhvA asyA a~njayo vi shrayante |\\ 
\EN{707825012} uSo arvAcA bRhatA rathena jyotiSmatA vAmamasmabhyaM vakSi ||\\ 
\EN{707825021} prati SImagnirjarate samiddhaH prati viprAso matibhirgRNantaH |\\ 
\EN{707825022} uSA yAti jyotiSA bAdhamAnA vishvA tamAMsi duritApa devI ||\\ 
\EN{707825031} etA u tyAH pratyadRshran purastAjjyotiryachantIruSasovibhAtIH |\\ 
\EN{707825032} ajIjanan sUryaM yaj~namagnimapAcInaM tamo agAdajuSTam ||\\ 
\EN{707825041} aceti divo duhitA maghonI vishve pashyantyuSasaM vibhAtIm |\\ 
\EN{707825042} AsthAd rathaM svadhayA yujyamAnamA yamashvAsaH suyujo vahanti ||\\ 
\EN{707825051} prati tvAdya sumanaso budhantAsmAkAso maghavAno vayaM ca |\\ 
\EN{707825052} tilvilAyadhvamuSaso vibhAtIryUyaM pAta ... ||\\ 
\EN{707926011} vyuSA AvaH pathyA janAnAM pa~nca kSitIrmAnuSIrbodhayantI |\\ 
\EN{707926012} susandRgbhirukSabhirbhAnumashred vi sUryo rodasI cakSasAvaH ||\\ 
\EN{707926021} vya~njate divo anteSvaktUn visho na yuktA uSaso yatante |\\ 
\EN{707926022} saM te gAvastama A vartayanti jyotiryachanti saviteva bAhU ||\\ 
\EN{707926031} abhUduSA indratamA maghonyajIjanat suvitAya shravAMsi |\\ 
\EN{707926032} vi divo devI duhitA dadhAtyaN^girastamA sukRte vasUni ||\\ 
\EN{707926041} tAvaduSo rAdho asmabhyaM rAsva yAvat stotRbhyo arado gRNAnA |\\ 
\EN{707926042} yAM tvA jaj~nurvRSabhasyA raveNa vi dRLhasya duro adreraurNoH ||\\ 
\EN{707926051} devaM\-devaM rAdhase codayantyasmadryak sUnRtA IrayantI |\\ 
\EN{707926052} vyuchantI naH sanaye dhiyo dhA yUyaM pAta ... ||\\ 
\EN{708027011} prati stomebhiruSasaM vasiSThA gIrbhirviprAsaH prathamA abudhran |\\ 
\EN{708027012} vivartayantIM rajasI samante AviSkRNvatIM bhuvanAni vishvA ||\\ 
\EN{708027021} eSA syA navyamAyurdadhAnA gUDhvI tamo jyotiSoSAabodhi |\\ 
\EN{708027022} agra eti yuvatirahrayANA prAcikitat sUryaM yaj~namagnim ||\\ 
\EN{708027031} ashvAvatIrgomatIrna uSAso ... ||\\ 
\EN{708101011} pratyu adarshyAyatyuchantI duhitA divaH |\\ 
\EN{708101012} apo mahi vyayati cakSase tamo jyotiS kRNoti sUnarI ||\\ 
\EN{708101021} udusriyAH sRjate sUryaH sacAnudyan nakSatramarcivat |\\ 
\EN{708101022} taveduSo vyuSi sUryasya ca saM bhaktena gamemahi ||\\ 
\EN{708101031} prati tvA duhitardiva uSo jIrA abhutsmahi |\\ 
\EN{708101032} yA vahasi puruspArhaM vananvati ratnaM na dAshuSe mayaH ||\\ 
\EN{708101041} uchantI yA kRNoSi maMhanA mahi prakhyai devi svardRshe |\\ 
\EN{708101042} tasyAste ratnabhAja Imahe vayaM syAma mAturna sUnavaH ||\\ 
\EN{708101051} taccitraM rAdha A bharoSo yad dIrghashruttamam |\\ 
\EN{708101052} yat tedivo duhitarmartabhojanaM tad rAsva bhunajAmahai ||\\ 
\EN{708101061} shravaH sUribhyo amRtaM vasutvanaM vAjAnasmabhyaM gomataH |\\ 
\EN{708101062} codayitrI maghonaH sUnRtAvatyuSA uchadapa sridhaH ||\\ 
\EN{708202011} indrAvaruNA yuvamadhvarAya no vishe janAya mahi sharma yachatam |\\ 
\EN{708202012} dIrghaprayajyumati yo vanuSyati vayaM jayema pRtanAsu dUDhyaH ||\\ 
\EN{708202021} samrAL anyaH svarAL anya ucyate vAM mahAntAvindrAvaruNA mahAvasU |\\ 
\EN{708202022} vishve devAsaH parame vyomani saM vAmojovRSaNA saM balaM dadhuH ||\\ 
\EN{708202031} anvapAM khAnyatRntamojasA sUryamairayataM divi prabhu ||\\ 
\EN{708202031} m |\\ 
\EN{708202032} indrAvaruNA made asya mAyino.apinvatamapitaH pinvataM dhiyaH ||\\ 
\EN{708202041} yuvAmid yutsu pRtanAsu vahnayo yuvAM kSemasya prasave mitaj~navaH |\\ 
\EN{708202042} IshAnA vasva ubhayasya kArava indrAvaruNA suhavA havAmahe ||\\ 
\EN{708202051} indrAvaruNA yadimAni cakrathurvishvA jAtAni bhuvanasyamajmanA |\\ 
\EN{708202052} kSemeNa mitro varuNaM duvasyati marudbhirugraH shubhamanya Iyate ||\\ 
\EN{708203061} mahe shulkAya varuNasya nu tviSa ojo mimAte dhruvamasya yat svam |\\ 
\EN{708203062} ajAmimanyaH shnathayantamAtirad dabhrebhiranyaH pra vRNoti bhUyasaH ||\\ 
\EN{708203071} na tamaMho na duritAni martyamindrAvaruNA na tapaH kutashcana |\\ 
\EN{708203072} yasya devA gachatho vItho adhvaraM na taM martasya nashate parihvRtiH ||\\ 
\EN{708203081} arvAM narA daivyenAvasA gataM shRNutaM havaM yadi me jujoSathaH |\\ 
\EN{708203082} yuvorhi sakhyamuta vA yadApyaM mArDIkamindrAvaruNA ni yachatam ||\\ 
\EN{708203091} asmAkamindrAvaruNA bhare\-bhare puroyodhA bhavataM kRSTyojasA |\\ 
\EN{708203092} yad vAM havanta ubhaye adha spRdhi narastokasya tanayasya sAtiSu ||\\ 
\EN{708203101} asme indro varuNo mitro aryamA dyumnaM yachantu mahi sharmasaprathaH |\\ 
\EN{708203102} avadhraM jyotiraditer{R}tAvRdho devasya shlokaM saviturmanAmahe ||\\ 
\EN{708304011} yuvAM narA pashyamAnAsa ApyaM prAcA gavyantaH pRthuparshavo yayuH |\\ 
\EN{708304012} dAsA ca vRtrA hatamAryANi ca sudAsamindrAvaruNAvasAvatam ||\\ 
\EN{708304021} yatrA naraH samayante kRtadhvajo yasminnAjA bhavati kiMcana priyam |\\ 
\EN{708304022} yatrA bhayante bhuvanA svardRshastatrA na indrAvaruNAdhi vocatam ||\\ 
\EN{708304031} saM bhUmyA antA dhvasirA adRkSatendrAvaruNA divi ghoSaAruhat |\\ 
\EN{708304032} asthurjanAnAmupa mAmarAtayo.arvAgavasA havanashrutA gatam ||\\ 
\EN{708304041} indrAvaruNA vadhanAbhiraprati bhedaM vanvantA pra sudAsamAvatam |\\ 
\EN{708304042} brahmANyeSAM shRNutaM havImani satyA tRtsUnAmabhavat purohitiH ||\\ 
\EN{708304051} indrAvaruNAvabhyA tapanti mAghAnyaryo vanuSAmarAtayaH |\\ 
\EN{708304052} yuvaM hi vasva ubhayasya rAjatho.adha smA no.avataM pArye divi ||\\ 
\EN{708305061} yuvAM havanta ubhayAsa AjiSvindraM ca vasvo varuNaM casAtaye |\\ 
\EN{708305062} yatra rAjabhirdashabhirnibAdhitaM pra sudAsamAvataM tRtsubhiH saha ||\\ 
\EN{708305071} dasha rAjAnaH samitA ayajyavaH sudAsamindrAvaruNA na yuyudhuH |\\ 
\EN{708305072} satyA nRNAmadmasadAmupastutirdevA eSAmabhavan devahUtiSu ||\\ 
\EN{708305081} dAsharAj~ne pariyattAya vishvataH sudAsa indrAvaruNAvashikSatam |\\ 
\EN{708305082} shvitya~nco yatra namasA kapardino dhiyA dhIvanto asapanta tRtsavaH ||\\ 
\EN{708305091} vRtrANyanyaH samitheSu jighnate vratAnyanyo abhi rakSate sadA |\\ 
\EN{708305092} havAmahe vAM vRSaNA suvRktibhirasme indrAvaruNaA sharma yachatam ||\\ 
\EN{708305101} asme indro varuNo mitro ... ||\\ 
\EN{708406011} A vAM rAjAnAvadhvare vavRtyAM havyebhirindrAvaruNA namobhiH |\\ 
\EN{708406012} pra vAM ghRtAcI bAhvordadhAnA pari tmanA viSurUpA jigAti ||\\ 
\EN{708406021} yuvo rASTraM bRhadinvati dyauryau setRbhirarajjubhiH sinIthaH |\\ 
\EN{708406022} pari no heLo varuNasya vRjyA uruM na indraH kRNavadu lokam ||\\ 
\EN{708406031} kRtaM no yaj~naM vidatheSu cAruM kRtaM brahmANi sUriSuprashastA |\\ 
\EN{708406032} upo rayirdevajUto na etu pra NaH spArhAbhirUtibhistiretam ||\\ 
\EN{708406041} asme indrAvaruNA vishvavAraM rayiM dhattaM vasumantaM purukSum |\\ 
\EN{708406042} pra ya Adityo anRtA minAtyamitA shUro dayate vasUni ||\\ 
\EN{708406051} iyamindraM varuNamaSTa me gIH prAvat toke tanaye tUtujAnA |\\ 
\EN{708406052} suratnAso devavItiM gamema yUyaM pAta ... ||\\ 
\EN{708507011} punISe vAmarakSasaM manISAM somamindrAya varuNAya juhvat |\\ 
\EN{708507012} ghRtapratIkAmuSasaM na devIM tA no yAmannuruSyatAmabhIke ||\\ 
\EN{708507021} spardhante vA u devahUye atra yeSu dhvajeSu didyavaH patanti |\\ 
\EN{708507022} yuvaM tAnindrAvaruNAvamitrAn hataM parAcaH sharvA viSUcaH ||\\ 
\EN{708507031} Apashcid dhi svayashasaH sadassu devIrindraM varuNaM devatA dhuH |\\ 
\EN{708507032} kRSTIranyo dhArayati praviktA vRtrANyanyo apratIni hanti ||\\ 
\EN{708507041} sa sukratur{R}tacidastu hotA ya Aditya shavasA vAM namasvAn |\\ 
\EN{708507042} Avavartadavase vAM haviSmAnasadit sa suvitAya prayasvAn ||\\ 
\EN{708507051} iyamindraM varuNamaSTa me gIH ... ||\\ 
\EN{708608011} dhIrA tvasya mahinA janUMSi vi yastastambha rodasI cidurvI |\\ 
\EN{708608012} pra nAkaM RSvaM nunude bRhantaM dvitA nakSatrampaprathacca bhUma ||\\ 
\EN{708608021} uta svayA tanvA saM vade tat kadA nvantarvaruNe bhuvAni |\\ 
\EN{708608022} kiM me havyamahRNAno juSeta kadA mRLIkaM sumanA abhi khyam ||\\ 
\EN{708608031} pRche tadeno varuNa didRkSUpo emi cikituSo vipRcham |\\ 
\EN{708608032} samAnamin me kavayashcidAhurayaM ha tubhyaM varuNo hRNIte ||\\ 
\EN{708608041} kimAga Asa varuNa jyeSThaM yat stotAraM jighAMsasi sakhAyam |\\ 
\EN{708608042} pra tan me voco dULabha svadhAvo.ava tvAnenA namasA tura iyAm ||\\ 
\EN{708608051} ava drugdhAni pitryA sRjA no.ava yA vayaM cakRmA tanUbhiH |\\ 
\EN{708608052} ava rAjan pashutRpaM na tAyuM sRjA vatsaM na dAmno vasiSTham ||\\ 
\EN{708608061} na sa svo dakSo varuNa dhrutiH sA surA manyurvibhIdakoacittiH |\\ 
\EN{708608062} asti jyAyAn kanIyasa upAre svapnashcanedanRtasya prayotA ||\\ 
\EN{708608071} araM dAso na mILhuSe karANyahaM devAya bhUrNaye.anAgAH |\\ 
\EN{708608072} acetayadacito devo aryo gRtsaM rAye kavitaro junAti ||\\ 
\EN{708608081} ayaM su tubhyaM varuNa svadhAvo hRdi stoma upashritashcidastu |\\ 
\EN{708608082} shaM naH kSeme shamu yoge no astu yUyaM pAta ... ||\\ 
\EN{708709011} radat patho varuNaH sUryAya prArNAMsi samudriyA nadInAm |\\ 
\EN{708709012} sargo na sRSTo arvatIr{R}tAya~ncakAra mahIravanIrahabhyaH ||\\ 
\EN{708709021} AtmA te vAto raja A navInot pashurna bhUrNiryavase sasavAn |\\ 
\EN{708709022} antarmahI bRhatI rodasIme vishvA te dhAma varuNa priyANi ||\\ 
\EN{708709031} pari spasho varuNasya smadiSTA ubhe pashyanti rodasI sumeke |\\ 
\EN{708709032} RtAvAnaH kavayo yaj~nadhIrAH pracetaso ya iSayanta manma ||\\ 
\EN{708709041} uvAca me varuNo medhirAya triH sapta nAmAghnyA bibharti |\\ 
\EN{708709042} vidvAn padasya guhyA na vocad yugAya vipra uparAya shikSan ||\\ 
\EN{708709051} tisro dyAvo nihitA antarasmin tisro bhUmIruparAH SaDvidhAnAH |\\ 
\EN{708709052} gRtso rAjA varuNashcakra etaM divi preN^khaMhiraNyayaM shubhe kam ||\\ 
\EN{708709061} ava sindhuM varuNo dyauriva sthAd drapso na shveto mRgastuviSmAn |\\ 
\EN{708709062} gambhIrashaMso rajaso vimAnaH supArakSatraH sato asya rAjA ||\\ 
\EN{708709071} yo mRLayAti cakruSe cidAgo vayaM syAma varuNe anAgAH |\\ 
\EN{708709072} anu vratAnyaditer{R}dhanto yUyaM pAta ... ||\\ 
\EN{708810011} pra shundhyuvaM varuNAya preSThAM matiM vasiSTha mILhuSe bharasva |\\ 
\EN{708810012} ya ImarvA~ncaM karate yajatraM sahasrAmaghaM vRSaNaM bRhantam ||\\ 
\EN{708810021} adhA nvasya sandRshaM jaganvAnagneranIkaM varuNasya maMsi |\\ 
\EN{708810022} svaryadashmannadhipA u andho.abhi mA vapurdRshaye ninIyAt ||\\ 
\EN{708810031} A yad ruhAva varuNashca nAvaM pra yat samudramIrayAvamadhyam |\\ 
\EN{708810032} adhi yadapAM snubhishcarAva pra preN^kha IN^khayAvahai shubhe kam ||\\ 
\EN{708810041} vasiSThaM ha varuNo nAvyAdhAd RSiM cakAra svapA mahobhiH |\\ 
\EN{708810042} stotAraM vipraH sudinatve ahnAM yAn nu dyAvastatanan yAduSAsaH ||\\ 
\EN{708810051} kva tyAni nau sakhyA babhUvuH sacAvahe yadavRkaM purA cit |\\ 
\EN{708810052} bRhantaM mAnaM varuNa svadhAvaH sahasradvAraM jagamA gRhaM te ||\\ 
\EN{708810061} ya Apirnityo varuNa priyaH san tvAmAgAMsi kRNavat sakhA te |\\ 
\EN{708810062} mA ta enasvanto yakSin bhujema yandhi SmA vipra stuvate varUtham ||\\ 
\EN{708810071} dhruvAsu tvAsu kSitiSu kSiyanto vyasmat pAshaM varuNomumocat |\\ 
\EN{708810072} avo vanvAnA aditerupasthAd yUyaM pAta ||\\ 
\EN{708911011} mo Su varuNa mRnmayaM gRhaM rAjannahaM gamam |\\ 
\EN{708911012} mRLA sukSatra mRLaya ||\\ 
\EN{708911021} yademi prasphuranniva dRtirna dhmAto adrivaH |\\ 
\EN{708911022} mRLA s. m. ||\\ 
\EN{708911031} kratvaH samaha dInatA pratIpaM jagamA shuce |\\ 
\EN{708911032} mRLA s. m. ||\\ 
\EN{708911041} apAM madhye tasthivAMsaM tRSNAvidajjaritAram |\\ 
\EN{708911042} mRLA s. m. ||\\ 
\EN{708911051} yat kiM cedaM varuNa daivye jane.abhidrohaM manuSyAshcarAmasi |\\ 
\EN{708911052} acittI yat tava dharmA yuyopima mA nastasmAdenaso deva rIriSaH ||\\ 
\EN{709012011} pra vIrayA shucayo dadrire vAmadhvaryubhirmadhumantaH sutAsaH |\\ 
\EN{709012012} vaha vAyo niyuto yAhyachA pibA sutasyAndhaso madAya ||\\ 
\EN{709012021} IshAnAya prahutiM yasta AnaT chuciM somaM shucipAstubhyaM vAyo |\\ 
\EN{709012022} kRNoSi taM martyeSu prashastaM jAto\-jAto jAyate vAjyasya ||\\ 
\EN{709012031} rAye nu yaM jaj~natU rodasIme rAye devI dhiSaNA dhAti devam |\\ 
\EN{709012032} adha vAyuM niyutaH sashcata svA uta shvetaM vasudhitiM nireke ||\\ 
\EN{709012041} uchannuSasaH sudinA ariprA uru jyotirvividurdIdhyAnAH |\\ 
\EN{709012042} gavyaM cidUrvamushijo vi vavrusteSAmanu pradivaH sasrurApaH ||\\ 
\EN{709012051} te satyena manasA dIdhyAnAH svena yuktAsaH kratunA vahanti |\\ 
\EN{709012052} indravAyU vIravAhaM rathaM vAmIshAnayorabhi pRkSaH sacante ||\\ 
\EN{709012061} IshAnAso ye dadhate svarNo gobhirashvebhirvasubhirhiraNyaiH |\\ 
\EN{709012062} indravAyU sUrayo vishvamAyurarvadbhirvIraiH pRtanAsu sahyuH ||\\ 
\EN{709012071} arvanto na shravaso bhikSamANA indravAyU suSTutibhirvasiSThAH |\\ 
\EN{709012072} vAjayantaH svavase huvema yUyaM pAta ... ||\\ 
\EN{709113011} kuvidaN^ga namasA ye vRdhAsaH purA devA anavadyAsa Asan |\\ 
\EN{709113012} te vAyave manave bAdhitAyAvAsayannuSasaM sUryeNa ||\\ 
\EN{709113021} ushantA dUtA na dabhAya gopA mAsashca pAthaH sharadashca pUrvIH |\\ 
\EN{709113022} indravAyU suSTutirvAmiyAnA mArDIkamITTe suvitaM ca navyam ||\\ 
\EN{709113031} pIvoannAn rayivRdhaH sumedhAH shvetaH siSakti niyutAmabhishrIH |\\ 
\EN{709113032} te vAyave samanaso vi tasthurvishven naraH svapatyAni cakruH ||\\ 
\EN{709113041} yAvat tarastanvo yAvadojo yAvan narashcakSasA dIdhyAnAH |\\ 
\EN{709113042} shuciM somaM shucipA pAtamasme indravAyU sadatambarhiredam ||\\ 
\EN{709113051} niyuvAnA niyuta spArhavIrA indravOi  P-amarvAk |\\ AU0709113052} idaM hi vAM prabhRtaM madhvo agramadha prINAnA vimumuktamasme ||\\ 
\EN{709113061} yA vAM shataM niyuto yAH sahasramindravAyU vishvavArAH sacante |\\ 
\EN{709113062} AbhiryAtaM suvidatrAbhirarvAk pAtaM narApratibhRtasya madhvaH ||\\ 
\EN{709113071} arvanto na shravaso ... ||\\ 
\EN{709214011} A vAyo bhUSa shucipA upa naH sahasraM te niyuto vishvavAra |\\ 
\EN{709214012} upo te andho madyamayAmi yasya deva dadhiSe pUrvapeyam ||\\ 
\EN{709214021} pra sotA jIro adhvareSvasthAt somamindrAya vAyave pibadhyai |\\ 
\EN{709214022} pra yad vAM madhvo agriyaM bharantyadhvaryavo devayantaH shacIbhiH ||\\ 
\EN{709214031} pra yAbhiryAsi dAshvAMsamachA niyudbhirvAyaviSTayeduroNe |\\ 
\EN{709214032} ni no rayiM subhojasaM yuvasva ni vIraM gavyamashvyaM ca rAdhaH ||\\ 
\EN{709214041} ye vAyava indramAdanAsa AdevAso nitoshanAso aryaH |\\ 
\EN{709214042} ghnanto vRtrANi sUribhiH SyAma sAsahvAMso yudhA nRbhiramitrAn ||\\ 
\EN{709214051} A no niyudbhiH shatinIbhiradhvaraM sahasriNIbhirupa yAhi yaj~nam |\\ 
\EN{709214052} vAyo asmin savane mAdayasva yUyaM pAta ... ||\\ 
\EN{709315011} shuciM nu stomaM navajAtamadyendrAgnI vRtrahaNA juSethAm |\\ 
\EN{709315012} ubhA hi vAM suhavA johavImi tA vAjaM sadya ushatedheSThA ||\\ 
\EN{709315021} tA sAnasI shavasAnA hi bhUtaM sAkaMvRdhA shavasA shUshuvAMsA |\\ 
\EN{709315022} kSayantau rAyo yavasasya bhUreH pRN^ktaM vAjasya sthavirasya ghRSveH ||\\ 
\EN{709315031} upo ha yad vidathaM vAjino gurdhIbhirviprAH pramatimichamAnAH |\\ 
\EN{709315032} arvanto na kASThAM nakSamANA indrAgnI johuvato naraste ||\\ 
\EN{709315041} gIrbhirvipraH pramatimichamAna ITTe rayiM yashasaM pUrvabhAjam |\\ 
\EN{709315042} indrAgnI vRtrahaNA suvajrA pra no navyebhistirataM deSNaiH ||\\ 
\EN{709315051} saM yan mahI mithatI spardhamAne tanUrucA shUrasAtA yataite |\\ 
\EN{709315052} adevayuM vidathe devayubhiH satrA hataM somasutA janena ||\\ 
\EN{709316061} imAmu Su somasutimupa na endrAgnI saumanasAya yAtam |\\ 
\EN{709316062} nU cid dhi parimamnAthe asmAnA vAM shashvadbhirvavRtIya vAjaiH ||\\ 
\EN{709316071} so agna enA namasA samiddho.achA mitraM varuNamindraM voceH |\\ 
\EN{709316072} yat sImAgashcakRmA tat su mRLa tadaryamAditiHshishrathantu ||\\ 
\EN{709316081} etA agna AshuSANAsa iSTIryuvoH sacAbhyashyAma vAjAn |\\ 
\EN{709316082} mendro no viSNurmarutaH pari khyan yUyaM pAta ... ||\\ 
\EN{709417011} iyaM vAmasya manmana indrAgnI pUrvyastutiH |\\ 
\EN{709417012} abhrAd vRSTirivAjani ||\\ 
\EN{709417021} shRNutaM jariturhavamindrAgnI vanataM giraH |\\ 
\EN{709417022} IshAnApipyataM dhiyaH ||\\ 
\EN{709417031} mA pApatvAya no narendrAgnI mAbhishastaye |\\ 
\EN{709417032} mA no rIradhataM nide ||\\ 
\EN{709417041} indre agnA namo bRhat suvRktimerayAmahe |\\ 
\EN{709417042} dhiyA dhenA avasyavaH ||\\ 
\EN{709417051} tA hi shashvanta ILata itthA viprAsa Utaye |\\ 
\EN{709417052} sabAdho vAjasAtaye ||\\ 
\EN{709417061} tA vAM gIrbhirvipanyavaH prayasvanto havAmahe |\\ 
\EN{709417062} medhasAtA saniSyavaH ||\\ 
\EN{709418071} indrAgnI avasA gatamasmabhyaM carSaNIsahA |\\ 
\EN{709418072} mA no duHshaMsa Ishata ||\\ 
\EN{709418081} mA kasya no araruSo dhUrtiH praNaM martyasya |\\ 
\EN{709418082} indrAgnIsharma yachatam ||\\ 
\EN{709418091} gomad dhiraNyavad vasu yad vAmashvAvadImahe |\\ 
\EN{709418092} indrAgnItad vanemahi ||\\ 
\EN{709418101} yat soma A sute nara indrAgnI ajohavuH |\\ 
\EN{709418102} saptIvantA saparyavaH ||\\ 
\EN{709418111} ukthebhirvRtrahantamA yA mandAnA cidA girA |\\ 
\EN{709418112} AN^gUSairAvivAsataH ||\\ 
\EN{709418121} tAvid duHshaMsaM martyaM durvidvAMsaM rakSasvinam |\\ 
\EN{709418122} AbhogaM hanmanA hatamudadhiM hanmanA hatam ||\\ 
\EN{709519011} pra kSodasA dhAyasA sasra eSA sarasvatI dharuNamAyasI pUH |\\ 
\EN{709519012} prabAbadhAnA rathyeva yAti vishvA apo mahinA sindhuranyAH ||\\ 
\EN{709519021} ekAcetat sarasvatI nadInAM shuciryatI giribhya A samudrAt |\\ 
\EN{709519022} rAyashcetantI bhuvanasya bhUrerghRtaM payo duduhe nAhuSAya ||\\ 
\EN{709519031} sa vAvRdhe naryo yoSaNAsu vRSA shishurvRSabho yaj~niyAsu |\\ 
\EN{709519032} sa vAjinaM maghavadbhyo dadhAti vi sAtaye tanvaM mAmRjIta ||\\ 
\EN{709519041} uta syA naH sarasvatI juSANopa shravat subhagA yajNe asmin |\\ 
\EN{709519042} mitaj~nubhirnamasyairiyAnA rAyA yujA ciduttarA sakhibhyaH ||\\ 
\EN{709519051} imA juhvAnA yuSmadA namobhiH prati stomaM sarasvati juSasva |\\ 
\EN{709519052} tava sharman priyatame dadhAnA upa stheyAma sharaNaM na vRkSam ||\\ 
\EN{709519061} ayamu te sarasvati vasiSTho dvArAv Rtasya subhage vyAvaH |\\ 
\EN{709519062} vardha shubhre stuvate rAsi vAjAn yUyaM pAta ... ||\\ 
\EN{709620011} bRhadu gAyiSe vaco.asuryA nadInAm |\\ 
\EN{709620012} sarasvatImin mahayAsuvRktibhiH stomairvasiSTha rodasI ||\\ 
\EN{709620021} ubhe yat te mahinA shubhre andhasI adhikSiyanti pUravaH |\\ 
\EN{709620022} sA no bodhyavitrI marutsakhA coda rAdho maghonAm ||\\ 
\EN{709620031} bhadramid bhadrA kRNavat sarasvatyakavArI cetati vAjinIvatI |\\ 
\EN{709620032} gRNAnA jamadagnivat stuvAnA ca vasiSThavat ||\\ 
\EN{709620041} janIyanto nvagravaH putrIyantaH sudAnavaH |\\ 
\EN{709620042} sarasvantaM havAmahe ||\\ 
\EN{709620051} ye te sarasva Urmayo madhumanto ghRtashcutaH |\\ 
\EN{709620052} tebhirno.avitA bhava ||\\ 
\EN{709620061} pIpivAMsaM sarasvata stanaM yo vishvadarSataH |\\ 
\EN{709620062} bhakSImahi prajAmiSam ||\\  
\EN{70097011} yaj~ne divo nRSadane pRthivyA naro yatra devayavo madanti | 
\EN{70097012} indrAya yatra savanAni sunve gaman madAya prathamaM vayash ca || 
\EN{70097021} A daivyA vRNImahe 'vAMsi bRhaspatir no maha A sakhAyaH | 
\EN{70097022} yathA bhavema mILhuSe anAgA yo no dAtA parAvataH piteva || 
\EN{70097031} tam u jyeSThaM namasA havirbhiH sushevam brahmaNas patiM gRNISe | 
\EN{70097032} indraM shloko mahi daivyaH siSaktu yo brahmaNo devakRtasya rAjA || 
\EN{70097041} sa A no yoniM sadatu preSTho bRhaspatir vishvavAro yo asti | 
\EN{70097042} kAmo rAyaH suvIryasya taM dAt parSan no ati sashcato ariSTAn || 
\EN{70097051} tam A no arkam amRtAya juSTam ime dhAsur amRtAsaH purAjAH | 
\EN{70097052} shucikrandaM yajatam pastyRnAm bRhaspatim anarvANaM huvema || 
\EN{70097061} taM shagmAso aruSAso ashvA bRhaspatiM sahavAho vahanti | 
\EN{70097062} sahash cid yasya nIlavat sadhasthaM nabho na rUpam aruSaM vasAnAH || 
\EN{70097071} sa hi shuciH shatapatraH sa shundhyur hiraNyavAshIr iSiraH svarSAH | 
\EN{70097072} bRhaspatiH sa svAvesha RSvaH purU sakhibhya AsutiM kariSThaH || 
\EN{70097081} devI devasya rodasI janitrI bRhaspatiM vAvRdhatur mahitvA | 
\EN{70097082} dakSAyyAya dakSatA sakhAyaH karad brahmaNe sutarA sugAdhA || 
\EN{70097091} iyaM vAm brahmaNas pate suvRktir brahmendrAya vajriNe akAri | 
\EN{70097092} aviSTaM dhiyo jigRtam puraMdhIr jajastam aryo vanuSAm arAtIH || 
\EN{70097101} bRhaspate yuvam indrash ca vasvo divyasyeshAthe uta pArthivasya | 
\EN{70097102} dhattaM rayiM stuvate kIraye cid yUyam pAta svastibhiH sadA naH || 
\EN{70098011} adhvaryavo 'ruNaM dugdham aMshuM juhotana vRSabhAya kSitInAm | 
\EN{70098012} gaurAd vedIyAM avapAnam indro vishvAhed yAti sutasomam ichan || 
\EN{70098021} yad dadhiSe pradivi cArv annaM dive-dive pItim id asya vakSi | 
\EN{70098022} uta hRdota manasA juSANa ushann indra prasthitAn pAhi somAn || 
\EN{70098031} jaj~nAnaH somaM sahase papAtha pra te mAtA mahimAnam uvAca | 
\EN{70098032} endra paprAthorv antarikSaM yudhA devebhyo varivash cakartha || 
\EN{70098041} yad yodhayA mahato manyamAnAn sAkSAma tAn bAhubhiH shAshadAnAn | 
\EN{70098042} yad vA nRbhir vRta indrAbhiyudhyAs taM tvayAjiM saushravasaM jayema || 
\EN{70098051} prendrasya vocam prathamA kRtAni pra nUtanA maghavA yA cakAra | 
\EN{70098052} yaded adevIr asahiSTa mAyA athAbhavat kevalaH somo asya || 
\EN{70098061} tavedaM vishvam abhitaH pashavyaM yat pashyasi cakSasA sUryasya | 
\EN{70098062} gavAm asi gopatir eka indra bhakSImahi te prayatasya vasvaH || 
\EN{70098071} bRhaspate yuvam indrash ca vasvo divyasyeshAthe uta pArthivasya | 
\EN{70098072} dhattaM rayiM stuvate kIraye cid yUyam pAta svastibhiH sadA naH || 
\EN{70099011} paro mAtrayA tanvR vRdhAna na te mahitvam anv ashnuvanti | 
\EN{70099012} ubhe te vidma rajasI pRthivyA viSNo deva tvam paramasya vitse || 
\EN{70099021} na te viSNo jAyamAno na jAto deva mahimnaH param antam Apa | 
\EN{70099022} ud astabhnA nAkam RSvam bRhantaM dAdhartha prAcIM kakubham pRthivyAH || 
\EN{70099031} irAvatI dhenumatI hi bhUtaM sUyavasinI manuSe dashasyA | 
\EN{70099032} vy astabhnA rodasI viSNav ete dAdhartha pRthivIm abhito mayUkhaiH || 
\EN{70099041} uruM yaj~nAya cakrathur ulokaM janayantA sUryam uSAsam agnim | 
\EN{70099042} dAsasya cid vRSashiprasya mAyA jaghnathur narA pRtanAjyeSu || 
\EN{70099051} indrAviSNU dRMhitAH shambarasya nava puro navatiM ca shnathiSTam | 
\EN{70099052} shataM varcinaH sahasraM ca sAkaM hatho apraty asurasya vIrAn || 
\EN{70099061} iyam manISA bRhatI bRhantorukramA tavasA vardhayantI | 
\EN{70099062} rare vAM stomaM vidatheSu viSNo pinvatam iSo vRjaneSv indra || 
\EN{70099071} vaSaT te viSNav Asa A kRNomi tan me juSasva shipiviSTa havyam | 
\EN{70099072} vardhantu tvA suSTutayo giro me yUyam pAta svastibhiH sadA naH || 
\EN{70100011} nU marto dayate saniSyan yo viSNava urugAyAya dAshat | 
\EN{70100012} pra yaH satrAcA manasA yajAta etAvantaM naryam AvivAsAt || 
\EN{70100021} tvaM viSNo sumatiM vishvajanyAm aprayutAm evayAvo matiM dAH | 
\EN{70100022} parco yathA naH suvitasya bhUrer ashvAvataH purushcandrasya rAyaH || 
\EN{70100031} trir devaH pRthivIm eSa etAM vi cakrame shatarcasam mahitvA | 
\EN{70100032} pra viSNur astu tavasas tavIyAn tveSaM hy asya sthavirasya nAma || 
\EN{70100041} vi cakrame pRthivIm eSa etAM kSetrAya viSNur manuSe dashasyan | 
\EN{70100042} dhruvAso asya kIrayo janAsa urukSitiM sujanimA cakAra || 
\EN{70100051} pra tat te adya shipiviSTa nAmAryaH shaMsAmi vayunAni vidvAn | 
\EN{70100052} taM tvA gRNAmi tavasam atavyAn kSayantam asya rajasaH parAke || 
\EN{70100061} kim it te viSNo paricakSyam bhUt pra yad vavakSe shipiviSTo asmi | 
\EN{70100062} mA varpo asmad apa gUha etad yad anyarUpaH samithe babhUtha || 
\EN{70100071} vaSaT te viSNav Asa A kRNomi tan me juSasva shipiviSTa havyam | 
\EN{70100072} vardhantu tvA suSTutayo giro me yUyam pAta svastibhiH sadA naH || 
\EN{70101011} tisro vAcaH pra vada jyotiragrA yA etad duhre madhudogham UdhaH | 
\EN{70101012} sa vatsaM kRNvan garbham oSadhInAM sadyo jAto vRSabho roravIti || 
\EN{70101021} yo vardhana oSadhInAM yo apAM yo vishvasya jagato deva Ishe | 
\EN{70101022} sa tridhAtu sharaNaM sharma yaMsat trivartu jyotiH svabhiSTy asme || 
\EN{70101031} starIr u tvad bhavati sUta u tvad yathAvashaM tanvaM cakra eSaH | 
\EN{70101032} pituH payaH prati gRbhNAti mAtA tena pitA vardhate tena putraH || 
\EN{70101041} yasmin vishvAni bhuvanAni tasthus tisro dyAvas tredhA sasrur ApaH | 
\EN{70101042} trayaH koshAsa upasecanAso madhva shcotanty abhito virapsham || 
\EN{70101051} idaM vacaH parjanyAya svarAje hRdo astv antaraM taj jujoSat | 
\EN{70101052} mayobhuvo vRSTayaH santv asme supippalA oSadhIr devagopAH || 
\EN{70101061} sa retodhA vRSabhaH shashvatInAM tasminn AtmA jagatas tasthuSash ca | 
\EN{70101062} tan ma Rtam pAtu shatashAradAya yUyam pAta svastibhiH sadA naH || 
\EN{710202011} parjanyAya pra gAyata divas putrAya mILhuSe |\\ 
\EN{710202012} sa no yavasamichatu ||\\ 
\EN{710202021} yo garbhamoSadhInAM gavAM kRNotyarvatAm |\\ 
\EN{710202022} parjanyaHpuruSINAm ||\\ 
\EN{710202031} tasmA idAsye havirjuhotA madhumattamam |\\ 
\EN{710202032} iLAM naH saMyataM karat ||\\ 
\EN{710303011} saMvatsaraM shashayAnA brAhmaNA vratacAriNaH |\\ 
\EN{710303012} vAcaM parjanyajinvitAM pra maNDUkA avAdiSuH ||\\ 
\EN{710303021} divyA Apo abhi yadenamAyan dRtiM na shuSkaM sarasI shayAnam |\\ 
\EN{710303022} gavAmaha na mAyurvatsinInAM maNdUkAnAM vagnuratrA sameti ||\\ 
\EN{710303031} yadImenAnushato abhyavarSIt tRSyAvataH prAvRSyAgatAyAm |\\ 
\EN{710303032} akhkhalIkRtyA pitaraM na putro anyo anyamupa vadantameti ||\\ 
\EN{710303041} anyo anyamanu gRbhNAtyenorapAM prasarge yadamandiSAtAm |\\ 
\EN{710303042} maNDUko yadabhivRSTaH kaniSkan pRSniH sampRN^kte haritena vAcam ||\\ 
\EN{710303051} yadeSAmanyo anyasya vAcaM shAktasyeva vadati shikSamANaH |\\ 
\EN{710303052} sarvaM tadeSAM samRdheva parva yat suvAco vadathanAdhyapsu ||\\ 
\EN{710304061} gomAyureko ajamAyurekaH pRshnireko harita eka eSAm |\\ 
\EN{710304062} samAnaM nAma bibhrato virUpAH purutrA vAcaM pipishurvadantaH ||\\ 
\EN{710304071} brAhmaNAso atirAtre na some saro na pUrNamabhito vadantaH |\\ 
\EN{710304072} saMvatsarasya tadahaH pari STha yan maNDUkAH prAvRSINaM babhUva ||\\ 
\EN{710304081} brAhmaNAsaH somino vAcamakrata brahma kRNvantaH parivatsarINam |\\ 
\EN{710304082} adhvaryavo gharmiNaH siSvidAnA Avirbhavanti guhyA na ke cit ||\\ 
\EN{710304091} devahitiM jugupurdvAdashasya RtuM naro na pra minantyete |\\ 
\EN{710304092} saMvatsare prAvRSyAgatAyAM taptA gharmA ashnuvate visargam ||\\ 
\EN{710304101} gomAyuradAdajamAyuradAt pRshniradAd dharito no vasUni |\\ 
\EN{710304102} gavAM maNDUkA dadataH shatAni sahasrasAve pra tiranta AyuH ||\\ 
\EN{710405011} indrAsomA tapataM rakSa ubjataM nyarpayataM vRSaNA tamovRdhaH |\\ 
\EN{710405012} parA sRNItamacito nyoSataM hataM nudethAM ni shishItamatriNaH ||\\ 
\EN{710405021} indrAsomA samaghashaMsamabhyaghaM tapuryayastu caruragnivAniva |\\ 
\EN{710405022} brahmadviSe kravyAde ghoracakSase dveSo dhattamanavAyaM kimIdine ||\\ 
\EN{710405031} indrAsomA duSkRto vavre antaranArambhaNe tamasi pra vidhyatam |\\ 
\EN{710405032} yathA nAtaH punarekashcanodayat tad vAmastu sahase manyumacchavaH ||\\ 
\EN{710405041} indrAsomA vartayataM divo vadhaM saM pRthivyA aghashaMsAya tarhaNam |\\ 
\EN{710405042} ut takSataM svaryaM parvatebhyo yena rakSo vAvRdhAnaM nijUrvathaH ||\\ 
\EN{710405051} indrAsomA vartayataM divas paryagnitaptebhiryuvamashmahanmabhiH |\\ 
\EN{710405052} tapurvadhebhirajarebhiratriNo ni parshAne vidhyataM yantu nisvaram ||\\ 
\EN{710406061} indrAsomA pari vAM bhUtu vishvata iyaM matiH kakSyAshvevavAjinA |\\ 
\EN{710406062} yAM vAM hotrAM parihinomi medhayemA brahmANi nRpatIva jinvatam ||\\ 
\EN{710406071} prati smarethAM tujayadbhirevairhataM druho rakSaso bhaN^gurAvataH |\\ 
\EN{710406072} indrAsomA duSkRte mA sugaM bhUd yo naH kadAcidabhidAsati druhA ||\\ 
\EN{710406081} yo mA pAkena manasA carantamabhicaSTe anRtebhirvacobhiH |\\ 
\EN{710406082} Apa iva kAshinA saMgRbhItA asannastvAsata indra vaktA ||\\ 
\EN{710406091} ye pAkashaMsaM viharanta evairye vA bhadraM dUSayanti svadhAbhiH |\\ 
\EN{710406092} ahaye vA tAn pradadAtu soma A vA dadhAtu nir{R}terupasthe ||\\ 
\EN{710406101} yo no rasaM dipsati pitvo agne yo ashvAnAM yo gavAM yastanUnAm |\\ 
\EN{710406102} ripu stena steyakRd dabhrametu ni Sa hIyatAntanvA tanA ca ||\\ 
\EN{710407111} paraH so astu tanvA tanA ca tisraH pRthivIradho astu vishvAH |\\ 
\EN{710407112} prati shuSyatu yasho asya devA yo no divA dipsati yashca naktam ||\\ 
\EN{710407121} suvij~nAnaM cikituSe janAya saccAsacca vacasI paspRdhAte |\\ 
\EN{710407122} tayoryat satyaM yatarad RjIyastadit somo.avati hantyAsat ||\\ 
\EN{710407131} nA vA u somo vRjinaM hinoti na kSatriyaM mithuyA dhArayantam |\\ 
\EN{710407132} hanti rakSo hantyAsad vadantamubhAvindrasya prasitau shayAte ||\\ 
\EN{710407141} yadi vAhamanRtadeva Asa moghaM vA devAnapyUhe agne |\\ 
\EN{710407142} kimasmabhyaM jAtavedo hRNISe droghavAcaste nir{R}thaM sacantAm ||\\ 
\EN{710407151} adyA murIya yadi yAtudhAno asmi yadi vAyustatapa pUruSasya |\\ 
\EN{710407152} adhA sa vIrairdashabhirvi yUyA yo mA moghaM yAtudhAnetyAha ||\\ 
\EN{710408161} yo mAyAtuM yAtudhAnetyAha yo vA rakSAH shucirasmItyAha |\\ 
\EN{710408162} indrastaM hantu mahatA vadhena vishvasya jantoradhamas padISTa ||\\ 
\EN{710408171} pra yA jigAti khargaleva naktamapa druhA tanvaM gUhamAnA |\\ 
\EN{710408172} vavrAnanantAnava sA padISTa grAvANo ghnantu rakSasa upabdaiH ||\\ 
\EN{710408181} vi tiSThadhvaM maruto vikSvichata gRbhAyata rakSasaH saM pinaSTana |\\ 
\EN{710408182} vayo ye bhUtvI patayanti naktabhirye vA ripo dadhire deve adhvare ||\\ 
\EN{710408191} pra vartaya divo ashmAnamindra somashitaM maghavan saM shishAdhi |\\ 
\EN{710408192} prAktAdapAktAdadharAdudaktAdabhi jahi rakSasaHparvatena ||\\ 
\EN{710408201} eta u tye patayanti shvayAtava indraM dipsanti dipsavo.adAbhyam |\\ 
\EN{710408202} shishIte shakraH pishunebhyo vadhaM nUnaM sRjadashaniM yAtumadbhyaH ||\\ 
\EN{710409211} indro yAtUnAmabhavat parAsharo havirmathInAmabhyAvivAsatAm |\\ 
\EN{710409212} abhIdu shakraH parashuryathA vanaM pAtreva bhindan sata eti rakSasaH ||\\ 
\EN{710409221} ulUkayAtuM shushulUkayAtuM jahi shvayAtumuta kokayAtum |\\ 
\EN{710409222} suparNayAtumuta gRdhrayAtuM dRSadeva pra mRNa rakSa indra ||\\ 
\EN{710409231} mA no rakSo abhi naD yAtumAvatAmapochatu mithunA yA kimIdinA |\\ 
\EN{710409232} pRthivI naH pArthivAt pAtvaMhaso.antarikSaM divyAt pAtvasmAn ||\\ 
\EN{710409241} indra jahi pumAMsaM yAtudhAnamuta striyaM mAyayA shAshadAnAm |\\ 
\EN{710409242} vigrIvAso mUradevA Rdantu mA te dRshaM sUryamuccarantam ||\\ 
\EN{710409251} prati cakSva vi cakSvendrashca soma jAgRtam |\\ 
\EN{710409252} rakSobhyo vadhamasyatamashaniM yAtumadbhyaH ||\\ 
