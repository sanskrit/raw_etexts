RGVEDA 8


% EXCERPTS FROM README:

% The edition used was that of Aufrecht, 1877. Apparently the edition was 
% compiled by H.S. Ananthanarayana and W. P. Lehman. 
% It is a "research-only" text. 
% Reputedly, it was verified against Grassmann, 1876-77.


THE MODIFIED VERSE NUMBERING:

two digits for Mandala.
three digits for Sukta.
two digits for verse.
one digit for line.
{two digits for varga}

e.g.: 01.001.01.1{01}

ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ THIS TEXT FILE IS FOR REFERENCE PURPOSES ONLY!	³
³ COPYRIGHT AND TERMS OF USAGE AS FOR SOURCE FILE.	³
³							³
³ Text converted to Ronald E. Emmerick's encoding for   ³
³ WordPerfect 5.1 DOS and related utility programmes 	³
³ BHELA, CARAKA etc. (DOS versions): 			³
³ 							³
³ description             character  =	ASCII		³
³  							³
³ long a                  A             195		³
³ long A                  ù             249		³
³ long i                  I             197		³
³ long I                  ý             253		³
³ long u                  U             198		³
³ long U                  ô             244		³
³ vocalic r               R^i             173		³
³ vocalic R               ã             227		³
³ long vocalic r          Ì             204		³
³ vocalic l               Ê             202		³
³ long vocalic l          Ë             203		³
³ velar n                 Ç             199		³
³ velar N                 §             167		³
³ palatal n               ¤             164		³
³ palatal N               ¥             165		³
³ retroflex t             T             194		³
³ retroflex T             è             232		³
³ retroflex d             D             172		³
³ retroflex D             Ö             214		³
³ retroflex n             N             239		³
³ retroflex N             ×             215		³
³ anusvara                M             230		³
³ capital anusvara        õ             245		³
³ palatal s               sh             211		³
³ palatal S               Á             193		³
³ retroflex s             Sh             171		³
³ retroflex S             å             229		³
³ visarga                 H             247		³
³ capital visarga         ê             234		³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ


RV_08.001.01.1{10}  mA cidanyad vi shaMsata sakhAyo mA riShaNyata
RV_08.001.01.2{10}  indramitstotA vR^iShaNaM sacA sute muhurukthA ca shaMsata
RV_08.001.02.1{10}  avakrakShiNaM vR^iShabhaM yathAjuraM gAM na carShaNIsaham
RV_08.001.02.2{10}  vidveShaNaM saMvananobhayaMkaraM maMhiShThamubhayAvinam
RV_08.001.03.1{10}  yaccid dhi tvA janA ime nAnA havanta Utaye
RV_08.001.03.2{10}  asmAkaM brahmedamindra bhUtu te.aha vishvA ca vardhanam
RV_08.001.04.1{10}  vi tartUryante maghavan vipashcito.aryo vipo janAnAm
RV_08.001.04.2{10}  upa kramasva pururUpamA bhara vAjaM nediShThamUtaye
RV_08.001.05.1{10}  mahe cana tvAmadrivaH parA shulkAya deyAm
RV_08.001.05.2{10}  na sahasrAyanAyutAya vajrivo na shatAya shatAmagha
RV_08.001.06.1{11}  vasyAnindrAsi me pituruta bhrAturabhu¤jataH
RV_08.001.06.2{11}  mAtA came chadayathaH samA vaso vasutvanAya rAdhase
RV_08.001.07.1{11}  kveyatha kvedasi purutrA cid dhi te manaH
RV_08.001.07.2{11}  alarShi yudhma khajakR^it purandara pra gAyatrA agAsiShuH
RV_08.001.08.1{11}  prAsmai gAyatramarcata vAvAturyaH purandaraH
RV_08.001.08.2{11}  yAbhiHkANvasyopa barhirAsadaM yAsad vajrI bhinat puraH
RV_08.001.09.1{11}  ye te santi dashagvinaH shatino ye sahasriNaH
RV_08.001.09.2{11}  ashvAso yete vR^iShaNo raghudruvastebhirnastUyamA gahi
RV_08.001.10.1{11}  A tvadya sabardughAM huve gAyatravepasam
RV_08.001.10.2{11}  indraM dhenuMsudughAmanyAmiShamurudhArAmaraMkR^itam
RV_08.001.11.1{12}  yat tudat sUra etashaM vaN^kU vAtasya parNinA
RV_08.001.11.2{12}  vahat kutsamArjuneyaM shatakratuH tsarad gandharvamastR^itam
RV_08.001.12.1{12}  ya R^ite cidabhishriShaH purA jatrubhya AtR^idaH
RV_08.001.12.2{12}  sandhAtAsandhiM maghavA purUvasuriShkartA vihrutaM punaH
RV_08.001.13.1{12}  mA bhUma niShTyA ivendra tvadaraNA iva
RV_08.001.13.2{12}  vanAni na prajahitAnyadrivo duroShAso amanmahi
RV_08.001.14.1{12}  amanmahIdanAshavo.anugrAsashca vR^itrahan
RV_08.001.14.2{12}  sakR^it su te mahatA shUra rAdhasAnu stomaM mudImahi
RV_08.001.15.1{12}  yadi stomaM mama shravadasmAkamindramindavaH
RV_08.001.15.2{12}  tiraH pavitraM sasR^ivAMsa Ashavo mandantu tugryAvR^idhaH
RV_08.001.16.1{13}  A tvadya sadhastutiM vAvAtuH sakhyurA gahi
RV_08.001.16.2{13}  upastutirmaghonAM pra tvAvatvadhA te vashmi suShTutim
RV_08.001.17.1{13}  sotA hi somamadribhiremenamapsu dhAvata
RV_08.001.17.2{13}  gavyA vastreva vAsayanta in naro nirdhukShan vakShaNAbhyaH
RV_08.001.18.1{13}  adha jmo adha vA divo bR^ihato rocanAdadhi
RV_08.001.18.2{13}  ayA vardhasva tanvA girA mamA jAtA sukrato pR^iNa
RV_08.001.19.1{13}  indrAya su madintamaM somaM sotA vareNyam
RV_08.001.19.2{13}  shakra eNaM pIpayad vishvayA dhiyA hinvAnaM na vAjayum
RV_08.001.20.1{13}  mA tvA somasya galdayA sadA yAcannahaM girA
RV_08.001.20.2{13}  bhUrNiM mR^igaM na savaneShu cukrudhaM ka IshAnaM na yAciShat
RV_08.001.21.1{14}  madeneShitaM madamugramugreNa shavasA
RV_08.001.21.2{14}  vishveShAM tarutAraM madacyutaM made hi ShmA dadAti naH
RV_08.001.22.1{14}  shevAre vAryA puru devo martAya dAshuShe
RV_08.001.22.2{14}  sa sunvate castuvate ca rAsate vishvagUrto ariShTutaH
RV_08.001.23.1{14}  endra yAhi matsva citreNa deva rAdhasA
RV_08.001.23.2{14}  saro na prAsyudaraM sapItibhirA somebhiruru sphiram
RV_08.001.24.1{14}  A tvA sahasramA shataM yuktA rathe hiraNyaye
RV_08.001.24.2{14}  brahmayujo haraya indra keshino vahantu somapItaye
RV_08.001.25.1{14}  A tvA rathe hiraNyaye harI mayUrashepyA
RV_08.001.25.2{14}  shitipR^iShThA vahatAM madhvo andhaso vivakShaNasya pItaye
RV_08.001.26.1{15}  pibA tvasya girvaNaH sutasya pUrvapA iva
RV_08.001.26.2{15}  pariShkR^itasya rasina iyamAsutishcArurmadAya patyate
RV_08.001.27.1{15}  ya eko asti daMsanA mahAnugro abhi vrataiH
RV_08.001.27.2{15}  gamat sa shiprI na sa yoShadA gamad dhavaM na pari varjati
RV_08.001.28.1{15}  tvaM puraM cariShNvaM vadhaiH shuShNasya saM piNak
RV_08.001.28.2{15}  tvambhA anu caro adha dvitA yadindra havyo bhuvaH
RV_08.001.29.1{15}  mama tvA sUra udite mama madhyandine divaH
RV_08.001.29.2{15}  mama prapitveapisharvare vasavA stomAso avR^itsata
RV_08.001.30.1{15}  stuhi stuhIdete ghA te maMhiShThAso maghonAm
RV_08.001.30.2{15}  ninditAshvaH prapathI paramajyA maghasya medhyAtithe
RV_08.001.31.1{16}  A yadashvAn vananvataH shraddhayAhaM rathe ruham
RV_08.001.31.2{16}  utavAmasya vasunashciketati yo asti yAdvaH pashuH
RV_08.001.32.1{16}  ya R^ijrA mahyaM mAmahe saha tvacA hiraNyayA
RV_08.001.32.2{16}  eSha vishvAnyabhyastu saubhagAsaN^gasya svanadrathaH
RV_08.001.33.1{16}  adha plAyogirati dAsadanyAnAsaN^go agne dashabhiH sahasraiH
RV_08.001.33.2{16}  adhokShaNo dasha mahyaM rushanto naÊA iva saraso niratiShThan
RV_08.001.34.1{16}  anvasya sthUraM dadR^ishe purastAdanastha UruravarambamANaH
RV_08.001.34.2{16}  shashvatI nAryabhicakShyAha subhadramarya bhojanaM bibharShi

RV_08.002.01.1{17}  idaM vaso sutamandhaH pibA supUrNamudaram
RV_08.002.01.2{17}  anAbhayin rarimA te
RV_08.002.02.1{17}  nR^ibhirdhUtaH suto ashnairavyo vAraiH paripUtaH
RV_08.002.02.2{17}  ashvona nikto nadIShu
RV_08.002.03.1{17}  taM te yavaM yathA gobhiH svAdumakarma shrINantaH
RV_08.002.03.2{17}  indra tvAsmin sadhamAde
RV_08.002.04.1{17}  indra it somapA eka indraH sutapA vishvAyuH
RV_08.002.04.2{17}  antardevAn martyAMshca
RV_08.002.05.1{17}  na yaM shukro na durAshIrna tR^iprA uruvyacasam
RV_08.002.05.2{17}  apaspR^iNvate suhArdam
RV_08.002.06.1{18}  gobhiryadImanye asman mR^igaM na vrA mR^igayante
RV_08.002.06.2{18}  abhitsaranti dhenubhiH
RV_08.002.07.1{18}  traya indrasya somAH sutAsaH santu devasya
RV_08.002.07.2{18}  sve kShaye sutapAvnaH
RV_08.002.08.1{18}  trayaH koshAsaH shcotanti tisrashcamvaH supUrNAH
RV_08.002.08.2{18}  samAne adhi bhArman
RV_08.002.09.1{18}  shucirasi puruniShThAH kShIrairmadhyata AshIrtaH
RV_08.002.09.2{18}  dadhnA mandiShThaH shUrasya
RV_08.002.10.1{18}  ime ta indra somAstIvrA asme sutAsaH
RV_08.002.10.2{18}  shukrA AshiraMyAcante
RV_08.002.11.1{19}  tAnAshiraM puroÊAshamindremaM somaM shrINIhi
RV_08.002.11.2{19}  revantaM hi tvA shR^iNomi
RV_08.002.12.1{19}  hR^itsu pItAso yudhyante durmadAso na surAyAm
RV_08.002.12.2{19}  Udharna nagnA jarante
RV_08.002.13.1{19}  revAnid revata stotA syAt tvAvato maghonaH
RV_08.002.13.2{19}  predu harivaH shrutasya
RV_08.002.14.1{19}  ukthaM cana shasyamAnamagorarirA ciketa
RV_08.002.14.2{19}  na gAyatraMgIyamAnam
RV_08.002.15.1{19}  mA na indra pIyatnave mA shardhate parA dAH
RV_08.002.15.2{19}  shikShA shacIvaH shacIbhiH
RV_08.002.16.1{20}  vayamu tvA tadidarthA indra tvAyantaH sakhAyaH
RV_08.002.16.2{20}  kaNvAukthebhirjarante
RV_08.002.17.1{20}  na ghemanyadA papana vajrinnapaso naviShTau
RV_08.002.17.2{20}  tavedu stomaM ciketa
RV_08.002.18.1{20}  ichanti devAH sunvantaM na svapnAya spR^ihayanti
RV_08.002.18.2{20}  yanti pramAdamatandrAH
RV_08.002.19.1{20}  o Shu pra yAhi vAjebhirmA hR^iNIthA abhyasmAn
RV_08.002.19.2{20}  mahAniva yuvajAniH
RV_08.002.20.1{20}  mo Shvadya durhaNAvAn sAyaM karadAre asmat
RV_08.002.20.2{20}  ashrIra iva jAmAtA
RV_08.002.21.1{21}  vidmA hyasya vIrasya bhUridAvarIM sumatim
RV_08.002.21.2{21}  triShu jAtasya manAMsi
RV_08.002.22.1{21}  A tU Shi¤ca kaNvamantaM na ghA vidma shavasAnAt
RV_08.002.22.2{21}  yashastaraM shatamUteH
RV_08.002.23.1{21}  jyeShThena sotarindrAya somaM vIrAya shakrAya
RV_08.002.23.2{21}  bharA piban naryAya
RV_08.002.24.1{21}  yo vediShTho avyathiShvashvAvantaM jaritR^ibhyaH
RV_08.002.24.2{21}  vAjaM stotR^ibhyo gomantam
RV_08.002.25.1{21}  panyam-panyamit sotAra A dhAvata madyAya
RV_08.002.25.2{21}  somaM vIraya shUraya
RV_08.002.26.1{22}  pAtA vR^itrahA sutamA ghA gaman nAre asmat
RV_08.002.26.2{22}  ni yamate shatamUtiH
RV_08.002.27.1{22}  eha harI brahmayujA shagmA vakShataH sakhAyam
RV_08.002.27.2{22}  gIrbhiHshrutaM girvaNasam
RV_08.002.28.1{22}  svAdavaH somA A yAhi shrItAH somA A yAhi
RV_08.002.28.2{22}  shiprinnR^iShIvaH shacIvo nAyamachA sadhamAdam
RV_08.002.29.1{22}  stutashca yAstvA vardhanti mahe rAdhase nR^imNAya
RV_08.002.29.2{22}  indrakAriNaM vR^idhantaH
RV_08.002.30.1{22}  girashca yAste girvAha ukthA ca tubhyaM tAni
RV_08.002.30.2{22}  satrA dadhire shavAMsi
RV_08.002.31.1{23}  evedeSha tuvikUrmirvAjAneko vajrahastaH
RV_08.002.31.2{23}  sanadamR^iktodayate
RV_08.002.32.1{23}  hanta vR^itraM dakShiNenendraH puru puruhUtaH
RV_08.002.32.2{23}  mahAn mahIbhiH shacibhiH
RV_08.002.33.1{23}  yasmin vishvAshcarShaNaya uta cyautnA jrayAMsi ca
RV_08.002.33.2{23}  anu ghen mandI maghonaH
RV_08.002.34.1{23}  eSha etAni cakArendro vishvA yo.ati shR^iNve
RV_08.002.34.2{23}  vAjadAvA maghonAm
RV_08.002.35.1{23}  prabhartA rathaM gavyantamapAkaccid yamavati
RV_08.002.35.2{23}  ino vasusa hi voÊhA
RV_08.002.36.1{24}  sanitA vipro arvadbhirhantA vR^itraM nR^ibhiH shUraH
RV_08.002.36.2{24}  satyo.avitA vidhantam
RV_08.002.37.1{24}  yajadhvainaM priyamedhA indraM satrAcA manasA
RV_08.002.37.2{24}  yo bhUt somaiH satyamadvA
RV_08.002.38.1{24}  gAthashravasaM satpatiM shravaskAmaM purutmAnam
RV_08.002.38.2{24}  kaNvAsogAta vAjinam
RV_08.002.39.1{24}  ya R^ite cid gAs padebhyo dAt sakhA nR^ibhyaH shacIvAn
RV_08.002.39.2{24}  yeasmin kAmamashriyan
RV_08.002.40.1{24}  itthA dhIvantamadrivaH kANvaM medhyAtithim
RV_08.002.40.2{24}  meSho bhUto'bhi yannayaH
RV_08.002.41.1{24}  shikShA vibhindo asmai catvAryayutA dadat
RV_08.002.41.2{24}  aShTA paraH sahasrA
RV_08.002.42.1{24}  uta su tye payovR^idhA mAkI raNasya naptyA
RV_08.002.42.2{24}  janitvanAya mAmahe

RV_08.003.01.1{25}  pibA sutasya rasino matsvA na indra gomataH
RV_08.003.01.2{25}  Apirno bodhisadhamAdyo vR^idhe.asmAnavantu te dhiyaH
RV_08.003.02.1{25}  bhUyAma te sumatau vAjino vayaM mA na starabhimAtaye
RV_08.003.02.2{25}  asmA¤citrAbhiravatAdabhiShTibhirA naH sumneShu yAmaya
RV_08.003.03.1{25}  imA u tvA purUvaso giro vardhantu yA mama
RV_08.003.03.2{25}  pAvakavarNAHshucayo vipashcito.abhi stomairanUShata
RV_08.003.04.1{25}  ayaM sahasraM R^iShibhiH sahaskR^itaH samudra iva paprathe
RV_08.003.04.2{25}  satyaH so asya mahimA gR^iNe shavo yaj~neShu viprarAjye
RV_08.003.05.1{25}  indramid devatAtaya indraM prayatyadhvare
RV_08.003.05.2{25}  indraM samIkevanino havAmaha indraM dhanasya sAtaye
RV_08.003.06.1{26}  indro mahnA rodasI paprathacchava indraH sUryamarocayat
RV_08.003.06.2{26}  indre ha vishvA bhuvanAni yemira indre suvAnAsa indavaH
RV_08.003.07.1{26}  abhi tvA pUrvapItaya indra stomebhirAyavaH
RV_08.003.07.2{26}  samIcInAsaR^ibhavaH samasvaran rudrA gR^inanta pUrvyam
RV_08.003.08.1{26}  asyedindro vAvR^idhe vR^iShNyaM shavo made sutasya viShNavi
RV_08.003.08.2{26}  adyA tamasya mahimAnamAyavo.anu ShTuvanti pUrvathA
RV_08.003.09.1{26}  tat tvA yAmi suvIryaM tad brahma pUrvacittaye
RV_08.003.09.2{26}  yenA yatibhyo bhR^igave dhane hite yena praskaNvamAvitha
RV_08.003.10.1{26}  yenA samudramasR^ijo mahIrapastadindra vR^iShNi te shavaH
RV_08.003.10.2{26}  sadyaH so asya mahimA na saMnashe yaM kShoNIranucakrade
RV_08.003.11.1{27}  shagdhI na indra yat tvA rayiM yAmi suvIryam
RV_08.003.11.2{27}  shagdhi vAjAya prathamaM siShAsate shagdhi stomAya pUrvya
RV_08.003.12.1{27}  shagdhI no asya yad dha pauramAvitha dhiya indra siShAsataH
RV_08.003.12.2{27}  shagdhi yathA rushamaM shyAvakaM kR^ipamindra prAvaH svarNaram
RV_08.003.13.1{27}  kan navyo atasInAM turo gR^iNIta martyaH
RV_08.003.13.2{27}  nahI nvasya mahimAnamindriyaM svargR^iNanta AnashuH
RV_08.003.14.1{27}  kadu stuvanta R^itayanta devata R^iShiH ko vipra ohate
RV_08.003.14.2{27}  kadA havaM maghavannindra sunvataH kadu stuvata A gamaH
RV_08.003.15.1{27}  udu tye madhumattamA gira stomAsa Irate
RV_08.003.15.2{27}  satrAjito dhanasA akShitotayo vAjayanto rathA iva
RV_08.003.16.1{28}  kaNvA iva bhR^igavaH sUryA iva vishvamid dhItamAnashuH
RV_08.003.16.2{28}  indraM stomebhirmahayanta AyavaH priyamedhAso asvaran
RV_08.003.17.1{28}  yukShvA hi vR^itrahantama harI indra parAvataH
RV_08.003.17.2{28}  arvAcIno maghavan somapItaya ugra R^iShvebhirA gahi
RV_08.003.18.1{28}  ime hi te kAravo vAvashurdhiyA viprAso medhasAtaye
RV_08.003.18.2{28}  satvaM no maghavannindra girvaNo veno na shR^iNudhI havam
RV_08.003.19.1{28}  nirindra bR^ihatIbhyo vR^itraM dhanubhyo asphuraH
RV_08.003.19.2{28}  nirarbudasya mR^igayasya mAyino niH parvatasya gA AjaH
RV_08.003.20.1{28}  niragnayo rurucurniru sUryo niH soma indriyo rasaH
RV_08.003.20.2{28}  nirantarikShAdadhamo mahAmahiM kR^iShe tadindra pauMsyam
RV_08.003.21.1{29}  yaM me durindro marutaH pAkasthAmA kaurayANaH
RV_08.003.21.2{29}  vishveShAM tmanA shobhiShThamupeva divi dhAvamAnam
RV_08.003.22.1{29}  rohitaM me pAkasthAmA sudhuraM kakShyaprAm
RV_08.003.22.2{29}  adAd rAyo vibodhanam
RV_08.003.23.1{29}  yasmA anye dasha prati dhuraM vahanti vahnayaH
RV_08.003.23.2{29}  astaM vayo na tugryam
RV_08.003.24.1{29}  AtmA pitustanUrvAsa ojodA abhya¤janam
RV_08.003.24.2{29}  turIyamid rohitasya pAkasthAmAnaM bhojaM dAtAramabravam

RV_08.004.01.1{30}  yadindra prAgapAgudaM nyag vA hUyase nR^ibhiH
RV_08.004.01.2{30}  simA purU nR^iShUto asyAnave.asi prashardha turvashe
RV_08.004.02.1{30}  yad vA rume rushame shyAvake kR^ipa indra mAdayase sacA
RV_08.004.02.2{30}  kaNvAsastvA brahmabhi stomavAhasa indrA yachantyA gahi
RV_08.004.03.1{30}  yathA gauro apA kR^itaM tR^iShyannetyaveriNam
RV_08.004.03.2{30}  Apitve naH prapitve tUyamA gahi kaNveShu su sacA piba
RV_08.004.04.1{30}  mandantu tvA maghavannindrendavo rAdhodeyAya sunvate
RV_08.004.04.2{30}  AmuShyA somamapibashcamU sutaM jyeShThaM tad dadhiShe sahaH
RV_08.004.05.1{30}  pra cakre sahasA saho babha¤ja manyumojasA
RV_08.004.05.2{30}  vishve ta indra pR^itanAyavo yaho ni vR^ikShA iva yemire
RV_08.004.06.1{31}  sahasreNeva sacate yavIyudhA yasta AnaÊ upastutiM putraM prAvargaM kR^iNute suvIrye dAshnoti namauktibhiH
RV_08.004.07.1{31}  mA bhema mA shramiShmograsya sakhye tava
RV_08.004.07.2{31}  mahat te vR^iShNo abhicakShyaM kR^itaM pashyema turvashaM yadum
RV_08.004.08.1{31}  savyAmanu sphigyaM vAvase vR^iShA na dAno asya roShati
RV_08.004.08.2{31}  madhvA sampR^iktAH sAragheNa dhenavastUyamehi dravA piba
RV_08.004.09.1{31}  ashvI rathI surUpa id gomAnidindra te sakhA
RV_08.004.09.2{31}  shvAtrabhajA vayasA sacate sadA candro yAti sabhAmupa
RV_08.004.10.1{31}  R^ishyo na tR^iShyannavapAnamA gahi pibA somaM vashAnanu
RV_08.004.10.2{31}  nimeghamAno maghavan dive-diva ojiShThaM dadhiShe sahaH
RV_08.004.11.1{32}  adhvaryo drAvayA tvaM somamindraH pipAsati
RV_08.004.11.2{32}  upa nUnaMyuyuje vR^iShaNA harI A ca jagAma vR^itrahA
RV_08.004.12.1{32}  svayaM cit sa manyate dAshurirjano yatrA somasya tR^impasi
RV_08.004.12.2{32}  idaM te annaM yujyaM samukShitaM tasyehi pra dravA piba
RV_08.004.13.1{32}  ratheShThAyAdhvaryavaH somamindrAya sotana
RV_08.004.13.2{32}  adhi bradhnasyAdrayo vi cakShate sunvanto dAshvadhvaram
RV_08.004.14.1{32}  upa bradhnaM vAvAtA vR^iShaNA harI indramapasu vakShataH
RV_08.004.14.2{32}  arvA¤caM tvA saptayo.adhvarashriyo vahantu savanedupa
RV_08.004.15.1{32}  pra pUShaNaM vR^iNImahe yujyAya purUvasum
RV_08.004.15.2{32}  sa shakra shikSha puruhUta no dhiyA tuje rAye vimocana
RV_08.004.16.1{33}  saM naH shishIhi bhurijoriva kShuraM rAsva rAyo vimocana
RV_08.004.16.2{33}  tve tan naH suvedamusriyaM vasu yaM tvaM hinoShi martyam
RV_08.004.17.1{33}  vemi tvA pUShannR^i¤jase vemi stotava AghR^iNe
RV_08.004.17.2{33}  na tasya vemyaraNaM hi tad vaso stuShe pajrAya sAmne
RV_08.004.18.1{33}  parA gAvo yavasaM kaccidAghR^iNe nityaM rekNo amartya
RV_08.004.18.2{33}  asmAkaM pUShannavitA shivo bhava maMhiShTho vAjasAtaye
RV_08.004.19.1{33}  sthUraM rAdhaH shatAshvaM kuruN^gasya diviShTiShu
RV_08.004.19.2{33}  rAj~nastveShasya subhagasya rAtiShu turvasheShvamanmahi
RV_08.004.20.1{33}  dhIbhiH sAtAni kANvasya vAjinaH priyamedhairabhidyubhiH
RV_08.004.20.2{33}  ShaShTiM sahasrAnu nirmajAmaje niryUthAni gavAM R^iShiH
RV_08.004.21.1{33}  vR^ikShAshcin me abhipitve arAraNuH
RV_08.004.21.2{33}  gAM bhajanta mehanAshvaM bhajanta mehana

RV_08.005.01.1{01}  dUrAdiheva yat satyaruNapsurashishvitat
RV_08.005.01.2{01}  vi bhAnuM vishvadhAtanat
RV_08.005.02.1{01}  nR^ivad dasrA manoyujA rathena pR^ithupAjasA
RV_08.005.02.2{01}  sacethe ashvinoShasam
RV_08.005.03.1{01}  yuvAbhyAM vAjinIvasU prati stoma adR^ikShata
RV_08.005.03.2{01}  vAcaM dUtoyathohiShe
RV_08.005.04.1{01}  purupriyA Na Utaye purumandrA purUvasU
RV_08.005.04.2{01}  stuShe kaNvAsoashvinA
RV_08.005.05.1{01}  maMhiShThA vAjasAtameShayantA shubhas patI
RV_08.005.05.2{01}  gantArA dAshuSho gR^iham
RV_08.005.06.1{02}  tA sudevAya dAshuShe sumedhAmavitAriNIm
RV_08.005.06.2{02}  ghR^itairgavyUtimukShatam
RV_08.005.07.1{02}  A na stomamupa dravat tUyaM shyenebhirAshubhiH
RV_08.005.07.2{02}  yAtamashvebhirashvinA
RV_08.005.08.1{02}  yebhistisraH parAvato divo vishvAni rocanA
RV_08.005.08.2{02}  trInraktUn paridIyathaH
RV_08.005.09.1{02}  uta no gomatIriSha uta sAtIraharvidA
RV_08.005.09.2{02}  vi pathaH sAtaye sitam
RV_08.005.10.1{02}  A no gomantamashvinA suvIraM surathaM rayim
RV_08.005.10.2{02}  voÊhamashvAvatIriShaH
RV_08.005.11.1{03}  vAvR^idhAnA shubhas patI dasrA hiraNyavartanI
RV_08.005.11.2{03}  pibataM somyaM madhu
RV_08.005.12.1{03}  asmabhyaM vAjinIvasU maghavadbhyashca saprathaH
RV_08.005.12.2{03}  chardiryantamadAbhyam
RV_08.005.13.1{03}  ni Shu brahma janAnAM yAviShTaM tUyamA gatam
RV_08.005.13.2{03}  mo ShvanyAnupAratam
RV_08.005.14.1{03}  asya pibatamashvinA yuvaM madasya cAruNaH
RV_08.005.14.2{03}  madhvo rAtasyadhiShNyA
RV_08.005.15.1{03}  asme A vahataM rayiM shatavantaM sahasriNam
RV_08.005.15.2{03}  purukShuM vishvadhAyasam
RV_08.005.16.1{04}  purutrA cid dhi vAM narA vihvayante manIShiNaH
RV_08.005.16.2{04}  vAghadbhirashvinA gatam
RV_08.005.17.1{04}  janAso vR^iktabarhiSho haviShmanto araMkR^itaH
RV_08.005.17.2{04}  yuvAM havante ashvinA
RV_08.005.18.1{04}  asmAkamadya vAmayaM stomo vAhiShTho antamaH
RV_08.005.18.2{04}  yuvAbhyAM bhUtvashvinA
RV_08.005.19.1{04}  yo ha vAM madhuno dR^itirAhito rathacarShaNe
RV_08.005.19.2{04}  tataH pibatamashvinA
RV_08.005.20.1{04}  tena no vAjinIvasU pashve tokAya shaM gave
RV_08.005.20.2{04}  vahataM pIvarIriShaH
RV_08.005.21.1{05}  uta no divyA iSha uta sindhUnraharvidA
RV_08.005.21.2{05}  apa dvAreva varShathaH
RV_08.005.22.1{05}  kadA vAM taugryo vidhat samudre jahito narA
RV_08.005.22.2{05}  yad vAM ratho vibhiSh patAt
RV_08.005.23.1{05}  yuvaM kaNvAya nAsatyApiriptAya harmye
RV_08.005.23.2{05}  shashvadUtIrdashasyathaH
RV_08.005.24.1{05}  tAbhirA yAtamUtibhirnavyasIbhiH sushastibhiH
RV_08.005.24.2{05}  yad vAM vR^iShaNvasU huve
RV_08.005.25.1{05}  yathA cit kaNvamAvataM priyamedhamupastutam
RV_08.005.25.2{05}  atriM shi¤jAramashvinA
RV_08.005.26.1{06}  yathota kR^itvye dhane.aMshuM goShvagastyam
RV_08.005.26.2{06}  yathA vAjeShu sobharim
RV_08.005.27.1{06}  etAvad vAM vR^iShaNvasU ato vA bhUyo ashvinA
RV_08.005.27.2{06}  gR^iNantaH sumnamImahe
RV_08.005.28.1{06}  rathaM hiraNyavandhuraM hiraNyAbhIshumashvinA
RV_08.005.28.2{06}  A hi sthAtho divispR^isham
RV_08.005.29.1{06}  hiraNyayI vAM rabhirIShA akSho hiraNyayaH
RV_08.005.29.2{06}  ubhA cakrA hiraNyayA
RV_08.005.30.1{06}  tena no vAjinIvasU parAvatashcidA gatam
RV_08.005.30.2{06}  upemAM suShTutiM mama
RV_08.005.31.1{07}  A vahethe parAkAt pUrvIrashnantAvashvinA
RV_08.005.31.2{07}  iSho dAsIramartyA
RV_08.005.32.1{07}  A no dyumnairA shravobhirA rAyA yAtamashvinA
RV_08.005.32.2{07}  purushcandrA nAsatyA
RV_08.005.33.1{07}  eha vAM pruShitapsavo vayo vahantu parNinaH
RV_08.005.33.2{07}  achA svadhvaraM janam
RV_08.005.34.1{07}  rathaM vAmanugAyasaM ya iShA vartate saha
RV_08.005.34.2{07}  na cakramabhi bAdhate
RV_08.005.35.1{07}  hiraNyayena rathena dravatpANibhirashvaiH
RV_08.005.35.2{07}  dhIjavanA nAsatyA
RV_08.005.36.1{08}  yuvaM mR^igaM jAgR^ivAMsaM svadatho vA vR^iShaNvasU
RV_08.005.36.2{08}  tA naHpR^iN^ktamiShA rayim
RV_08.005.37.1{08}  tA me ashvinA sanInAM vidyAtaM navAnAm
RV_08.005.37.2{08}  yathA ciccaidyaH kashuH shatamuShTrAnAM dadat sahasrA dasha gonAm
RV_08.005.38.1{08}  yo me hiraNyasandR^isho dasha rAj~no amaMhata
RV_08.005.38.2{08}  adhaspadA iccaidyasya kR^iShTayashcarmamnA abhito janAH
RV_08.005.39.1{08}  mAkirenA pathA gAd yeneme yanti cedayaH
RV_08.005.39.2{08}  anyo net sUrirohate bhUridAvattaro janaH

RV_08.006.01.1{09}  mahAnindro ya ojasA parjanyo vR^iShTimAniva
RV_08.006.01.2{09}  stomairvatsasya vAvR^idhe
RV_08.006.02.1{09}  prajAM R^itasya piprataH pra yad bharanta vahnayaH
RV_08.006.02.2{09}  viprA R^itasya vAhasA
RV_08.006.03.1{09}  kaNvA indraM yadakrata stomairyaj~nasya sAdhanam
RV_08.006.03.2{09}  jAmibruvata Ayudham
RV_08.006.04.1{09}  samasya manyave visho vishvA namanta kR^iShTayaH
RV_08.006.04.2{09}  samudrAyeva sindhavaH
RV_08.006.05.1{09}  ojastadasya titviSha ubhe yad samavartayat
RV_08.006.05.2{09}  indrashcarmevarodasI
RV_08.006.06.1{10}  vi cid vR^itrasya dodhato vajreNa shataparvaNA
RV_08.006.06.2{10}  shiro bibhedavR^iShNinA
RV_08.006.07.1{10}  imA abhi pra Nonumo vipAmagreShu dhItayaH
RV_08.006.07.2{10}  agneH shocirna didyutaH
RV_08.006.08.1{10}  guhA satIrupa tmanA pra yacchocanta dhItayaH
RV_08.006.08.2{10}  kaNvAR^itasya dhArayA
RV_08.006.09.1{10}  pra tamindra nashImahi rayiM gomantamashvinam
RV_08.006.09.2{10}  pra brahmapUrvacittaye
RV_08.006.10.1{10}  ahamid dhi pituSh pari medhAM R^itasya jagrabha
RV_08.006.10.2{10}  ahaM sUrya ivAjani
RV_08.006.11.1{11}  ahaM pratnena manmanA giraH shumbhAmi kaNvavat
RV_08.006.11.2{11}  yenendraHshuShmamid dadhe
RV_08.006.12.1{11}  ye tvAmindra na tuShTuvur{R^i}Shayo ye ca tuShTuvuH
RV_08.006.12.2{11}  mamedvardhasva suShTutaH
RV_08.006.13.1{11}  yadasya manyuradhvanId vi vR^itraM parvasho rujan
RV_08.006.13.2{11}  apaH samudramairayat
RV_08.006.14.1{11}  ni shuShNa indra dharNasiM vajraM jaghantha dasyavi
RV_08.006.14.2{11}  vR^iShAhyugra shR^iNviShe
RV_08.006.15.1{11}  na dyAva indramojasA nAntarikShANi vajriNam
RV_08.006.15.2{11}  na vivyacanta bhUmayaH
RV_08.006.16.1{12}  yasta indra mahIrapa stabhUyamAna Ashayat
RV_08.006.16.2{12}  ni taM padyAsu shishnathaH
RV_08.006.17.1{12}  ya ime rodasI mahI samIcI samajagrabhIt
RV_08.006.17.2{12}  tamobhirindra taM guhaH
RV_08.006.18.1{12}  ya indra yatayastvA bhR^igavo ye ca tuShTuvuH
RV_08.006.18.2{12}  mamedugra shrudhI havam
RV_08.006.19.1{12}  imAsta indra pR^ishnayo ghR^itaM duhata Ashiram
RV_08.006.19.2{12}  enAM R^itasya pipyuShIH
RV_08.006.20.1{12}  yA indra prasvastvAsA garbhamacakriran
RV_08.006.20.2{12}  pari dharmeva sUryam
RV_08.006.21.1{13}  tvAmicchavasas pate kaNvA ukthena vAvR^idhuH
RV_08.006.21.2{13}  tvAM sutAsa indavaH
RV_08.006.22.1{13}  tavedindra praNItiShUta prashastiradrivaH
RV_08.006.22.2{13}  yaj~no vitantasAyyaH
RV_08.006.23.1{13}  A na indra mahImiShaM puraM na darShi gomatIm
RV_08.006.23.2{13}  uta prajAM suvIryam
RV_08.006.24.1{13}  uta tyadAshvashvyaM yadindra nAhuShIShvA
RV_08.006.24.2{13}  agre vikShupradIdayat
RV_08.006.25.1{13}  abhi vrajaM na tatniShe sUra upAkacakShasam
RV_08.006.25.2{13}  yadindra mR^iÊayAsi naH
RV_08.006.26.1{14}  yadaN^ga taviShIyasa indra prarAjasi kShitIH
RV_08.006.26.2{14}  mahAnapAra ojasA
RV_08.006.27.1{14}  taM tvA haviShmatIrvisha upa bruvata Utaye
RV_08.006.27.2{14}  urujrayasamindubhiH
RV_08.006.28.1{14}  upahvare girINAM saMgathe ca nadInAm
RV_08.006.28.2{14}  dhiyA vipro ajAyata
RV_08.006.29.1{14}  ataH samudramudvatashcikitvAnava pashyati
RV_08.006.29.2{14}  yato vipAna ejati
RV_08.006.30.1{14}  Adit pratnasya retaso jyotiSh pashyanti vAsaram
RV_08.006.30.2{14}  paro yadidhyate divA
RV_08.006.31.1{15}  kaNvAsa indra te matiM vishve vardhanti pauMsyam
RV_08.006.31.2{15}  uto shaviShTha vR^iShNyam
RV_08.006.32.1{15}  imAM ma indra suShTutiM juShasva pra su mAmava
RV_08.006.32.2{15}  uta pravardhayA matim
RV_08.006.33.1{15}  uta brahmaNyA vayaM tubhyaM pravR^iddha vajrivaH
RV_08.006.33.2{15}  viprA atakShma jIvase
RV_08.006.34.1{15}  abhi kaNvA anUShatApo na pravatA yatIH
RV_08.006.34.2{15}  indraM vananvatI matiH
RV_08.006.35.1{15}  indramukthAni vAvR^idhuH samudramiva sindhavaH
RV_08.006.35.2{15}  anuttamanyumajaram
RV_08.006.36.1{16}  A no yAhi parAvato haribhyAM haryatAbhyAm
RV_08.006.36.2{16}  imamindra sutaM piba
RV_08.006.37.1{16}  tvAmid vR^itrahantama janAso vR^iktabarhiShaH
RV_08.006.37.2{16}  havante vAjasAtaye
RV_08.006.38.1{16}  anu tvA rodasI ubhe cakraM na vartyetasham
RV_08.006.38.2{16}  anu suvAnAsa indavaH
RV_08.006.39.1{16}  mandasvA su svarNara utendra sharyaNAvati
RV_08.006.39.2{16}  matsvA vivasvato matI
RV_08.006.40.1{16}  vAvR^idhAna upa dyavi vR^iShA vajryaroravIt
RV_08.006.40.2{16}  vR^itrahA somapAtamaH
RV_08.006.41.1{17}  R^iShirhi pUrvajA asyeka IshAna ojasA
RV_08.006.41.2{17}  indra coShkUyase vasu
RV_08.006.42.1{17}  asmAkaM tvA sutAnupa vItapR^iShThA abhi prayaH
RV_08.006.42.2{17}  shataMvahantu harayaH
RV_08.006.43.1{17}  imAM su pUrvyAM dhiyaM madhorghR^itasya pipyuShIm
RV_08.006.43.2{17}  kaNvA ukthena vAvR^idhuH
RV_08.006.44.1{17}  indramid vimahInAM medhe vR^iNIta martyaH
RV_08.006.44.2{17}  indraM saniShyurUtaye
RV_08.006.45.1{17}  arvA¤caM tvA puruShTuta priyamedhastutA harI
RV_08.006.45.2{17}  somapeyAyavakShataH
RV_08.006.46.1{17}  shatamahaM tirindire sahasraM parshAvA dade
RV_08.006.46.2{17}  rAdhAMsiyAdvAnAm
RV_08.006.47.1{17}  trINi shatAnyarvatAM sahasrA dasha gonAm
RV_08.006.47.2{17}  daduSh pajrAya sAmne
RV_08.006.48.1{17}  udAnaT kakuho divamuShTrA¤caturyujo dadat
RV_08.006.48.2{17}  shravasA yAdvaM janam

RV_08.007.01.1{18}  pra yad vastriShTubhamiShaM maruto vipro akSharat
RV_08.007.01.2{18}  vi parvateShu rAjatha
RV_08.007.02.1{18}  yadaN^ga taviShIyavo yAmaM shubhrA acidhvam
RV_08.007.02.2{18}  ni parvatA ahAsata
RV_08.007.03.1{18}  udIrayanta vAyubhirvAshrAsaH pR^ishnimAtaraH
RV_08.007.03.2{18}  dhukShantapipyushImiSham
RV_08.007.04.1{18}  vapanti maruto mihaM pra vepayanti parvatAn
RV_08.007.04.2{18}  yad yAmaM yAnti vAyubhiH
RV_08.007.05.1{18}  ni yad yAmAya vo girirni sindhavo vidharmaNe
RV_08.007.05.2{18}  mahe shuShmAya yemire
RV_08.007.06.1{19}  yuShmAnu naktamUtaye yuShmAn divA havAmahe
RV_08.007.06.2{19}  yuShmAn prayatyadhvare
RV_08.007.07.1{19}  udu tye aruNapsavashcitrA yAmebhirIrate
RV_08.007.07.2{19}  vAshrA adhiShNunA divaH
RV_08.007.08.1{19}  sR^ijanti rashmimojasA panthAM sUryAya yAtave
RV_08.007.08.2{19}  te bhAnubhirvi tasthire
RV_08.007.09.1{19}  imAM me maruto giramimaM stomaM R^ibhukShaNaH
RV_08.007.09.2{19}  imaM me vanatA havam
RV_08.007.10.1{19}  trINi sarAMsi pR^ishnayo duduhre vajriNe madhu
RV_08.007.10.2{19}  utsaM kavandhamudriNam
RV_08.007.11.1{20}  maruto yad dha vo divaH sumnAyanto havAmahe
RV_08.007.11.2{20}  A tU na upagantana
RV_08.007.12.1{20}  yUyaM hi ShThA sudAnavo rudrA R^ibhukShaNo dame
RV_08.007.12.2{20}  uta pracetaso made
RV_08.007.13.1{20}  A no rayiM madacyutaM purukShuM vishvadhAyasam
RV_08.007.13.2{20}  iyartA maruto divaH
RV_08.007.14.1{20}  adhIva yad girINAM yAmaM shubhrA acidhvam
RV_08.007.14.2{20}  suvAnairmandadhva indubhiH
RV_08.007.15.1{20}  etAvatashcideShAM sumnaM bhikSheta martyaH
RV_08.007.15.2{20}  adAbhyasya manmabhiH
RV_08.007.16.1{21}  ye drapsA iva rodasI dhamantyanu vR^iShTibhiH
RV_08.007.16.2{21}  utsaM duhanto akShitam
RV_08.007.17.1{21}  udu svAnebhirIrata ud rathairudu vAyubhiH
RV_08.007.17.2{21}  ut stomaiH pR^ishnimAtaraH
RV_08.007.18.1{21}  yenAva turvashaM yaduM yena kaNvaM dhanaspR^itam
RV_08.007.18.2{21}  rAye su tasya dhImahi
RV_08.007.19.1{21}  imA u vaH sudAnavo ghR^itaM na pipyuShIriShaH
RV_08.007.19.2{21}  vardhAn kANvasya manmabhiH
RV_08.007.20.1{21}  kva nUnaM sudAnavo madathA vR^iktabarhiShaH
RV_08.007.20.2{21}  brahmA ko vaHsaparyati
RV_08.007.21.1{22}  nahi Shma yad dha vaH purA stomebhirvR^iktabarhiShaH
RV_08.007.21.2{22}  shardhAn R^itasya jinvatha
RV_08.007.22.1{22}  samu tye mahatIrapaH saM kShoNI samu sUryam
RV_08.007.22.2{22}  saM vajraM parvasho dadhuH
RV_08.007.23.1{22}  vi vR^itraM parvasho yayurvi parvatAnarAjinaH
RV_08.007.23.2{22}  cakrANA vR^iShNi pauMsyam
RV_08.007.24.1{22}  anu tritasya yudhyataH shuShmamAvannuta kratum
RV_08.007.24.2{22}  anvindraM vR^itratUrye
RV_08.007.25.1{22}  vidyuddhastA abhidyavaH shiprAH shIrShan hiraNyayIH
RV_08.007.25.2{22}  shubhrA vya¤jata shriye
RV_08.007.26.1{23}  ushanA yat parAvata ukShNo randhramayAtana
RV_08.007.26.2{23}  dyaurna cakradad bhiyA
RV_08.007.27.1{23}  A no makhasya dAvane.ashvairhiraNyapANibhiH
RV_08.007.27.2{23}  devAsa upa gantana
RV_08.007.28.1{23}  yadeShAM pR^iShatI rathe praShTirvahati rohitaH
RV_08.007.28.2{23}  yAnti shubhrA riNannapaH
RV_08.007.29.1{23}  suShome sharyaNAvatyArjIke pastyAvati
RV_08.007.29.2{23}  yayurnicakrayA naraH
RV_08.007.30.1{23}  kadA gachAtha maruta itthA vipraM havamAnam
RV_08.007.30.2{23}  mArDIkebhirnAdhamAnam
RV_08.007.31.1{24}  kad dha nUnaM kadhapriyo yadindramajahAtana
RV_08.007.31.2{24}  ko vaH sakhitva ohate
RV_08.007.32.1{24}  saho Shu No vajrahastaiH kaNvAso agniM marudbhiH
RV_08.007.32.2{24}  stuShehiraNyavAshIbhiH
RV_08.007.33.1{24}  o Shu vR^iShNaH prayajyUnA navyase suvitAya
RV_08.007.33.2{24}  vavR^ityAM citravAjAn
RV_08.007.34.1{24}  girayashcin ni jihate parshAnAso manyamAnAH
RV_08.007.34.2{24}  parvatAshcin ni yemire
RV_08.007.35.1{24}  AkShNayAvAno vahantyantarikSheNa patataH
RV_08.007.35.2{24}  dhAtAraH stuvate vayaH
RV_08.007.36.1{24}  agnirhi jAni pUrvyashchando na sUro arciShA
RV_08.007.36.2{24}  te bhAnubhirvi tasthire

RV_08.008.01.1{25}  A no vishvAbhirUtibhirashvinA gachataM yuvam
RV_08.008.01.2{25}  dasrA hiraNyavartanI pibataM somyaM madhu
RV_08.008.02.1{25}  A nUnaM yAtamashvinA rathena sUryatvacA
RV_08.008.02.2{25}  bhujI hiraNyapeshasA kavI gambhIracetasA
RV_08.008.03.1{25}  A yAtaM nahuShas paryAntarikShAt suvR^iktibhiH
RV_08.008.03.2{25}  pibAthoashvinA madhu kaNvAnAM savane sutam
RV_08.008.04.1{25}  A no yAtaM divas paryAntarikShAdadhapriyA
RV_08.008.04.2{25}  putraH kaNvasya vAmiha suShAva somyaM madhu
RV_08.008.05.1{25}  A no yAtamupashrutyashvinA somapItaye
RV_08.008.05.2{25}  svAhA stomasya vardhanA pra kavI dhItibhirnarA
RV_08.008.06.1{26}  yaccid dhi vAM pura R^iShayo juhUre.avase narA
RV_08.008.06.2{26}  A yAtamashvinA gatamupemAM suShTutiM mama
RV_08.008.07.1{26}  divashcid rocanAdadhyA no gantaM svarvidA
RV_08.008.07.2{26}  dhIbhirvatsapracetasA stomebhirhavanashrutA
RV_08.008.08.1{26}  kimanye paryAsate.asmat stomebhirashvinA
RV_08.008.08.2{26}  putraH kaNvasya vAM R^iShirgIrbhirvatso avIvR^idhat
RV_08.008.09.1{26}  A vAM vipra ihAvase.ahvat stomebhirashvinA
RV_08.008.09.2{26}  ariprA vR^itrahantamA tA no bhUtaM mayobhuvA
RV_08.008.10.1{26}  A yad vAM yoShaNA rathamatiShThad vAjinIvasU
RV_08.008.10.2{26}  vishvAnyashvinA yuvaM pra dhItAnyagachatam
RV_08.008.11.1{27}  ataH sahasranirNijA rathenA yAtamashvinA
RV_08.008.11.2{27}  vatso vAM madhumad vaco.ashaMsIt kAvyaH kaviH
RV_08.008.12.1{27}  purumandrA purUvasU manotarA rayINAm
RV_08.008.12.2{27}  stomaM me ashvinAvimamabhi vahnI anUShAtAm
RV_08.008.13.1{27}  A no vishvAnyashvinA dhattaM rAdhAMsyahrayA
RV_08.008.13.2{27}  kR^itaM na R^itviyAvato mA no rIradhataM nide
RV_08.008.14.1{27}  yan nAastyA parAvati yad vA stho adhyambare
RV_08.008.14.2{27}  ataH sahasranirNijA rathenA yAtamashvinA
RV_08.008.15.1{27}  yo vAM nAsatyAv R^iShirgIrbhirvatso avIvR^idhat
RV_08.008.15.2{27}  tasmai sahasranirNijamiShaM dhattaM ghR^itashcutam
RV_08.008.16.1{28}  prAsmA UrjaM ghR^itashcutamashvinA yachataM yuvam
RV_08.008.16.2{28}  yo vAM sumnAya tuShTavad vasUyAd dAnunas patI
RV_08.008.17.1{28}  A no gantaM rishAdasemaM stomaM purubhujA
RV_08.008.17.2{28}  kR^itaM naH sushriyo naremA dAtamabhiShTaye
RV_08.008.18.1{28}  A vAM vishvAbhirUtibhiH priyamedhA ahUShata
RV_08.008.18.2{28}  rAjantAvadhvarANAmashvinA yAmahUtiShu
RV_08.008.19.1{28}  A no gantaM mayobhuvAshvinA shambhuvA yuvam
RV_08.008.19.2{28}  yo vAM vipanyU dhItibhirgIrbhirvatso avIvR^idhat
RV_08.008.20.1{28}  yAbhiH kaNvaM medhAtithiM yAbhirvashaM dashavrajam
RV_08.008.20.2{28}  yAbhirgosharyamAvataM tAbhirno.avataM narA
RV_08.008.21.1{29}  yAbhirnarA trasadasyumAvataM kR^itvye dhane
RV_08.008.21.2{29}  tAbhiH ShvasmAnashvinA prAvataM vAjasAtaye
RV_08.008.22.1{29}  pra vAM stomAH suvR^iktayo giro vardhantvashvinA
RV_08.008.22.2{29}  purutrA vR^itrahantamA tA no bhUtaM puruspR^ihA
RV_08.008.23.1{29}  trINi padAnyashvinorAviH sAnti guhA paraH
RV_08.008.23.2{29}  kavI R^itasya patmabhirarvAg jIvebhyas pari

RV_08.009.01.1{30}  A nUnamashvinA yuvaM vatsasya gantamavase
RV_08.009.01.2{30}  prAsmai yachatamavR^ikaM pR^ithu chardiryuyutaM yA arAtayaH
RV_08.009.02.1{30}  yadantarikShe yad divi yat pa¤ca mAnuShAnanu
RV_08.009.02.2{30}  nR^imNantad dhattamashvinA
RV_08.009.03.1{30}  ye vAM daMsAMsyashvinA viprAsaH parimAmR^ishuH
RV_08.009.03.2{30}  evet kANvasya bodhatam
RV_08.009.04.1{30}  ayaM vAM gharmo ashvinA stomena pari Shicyate
RV_08.009.04.2{30}  ayaM somo madhumAn vAjinIvasU yena vR^itraM ciketathaH
RV_08.009.05.1{30}  yadapsu yad vanaspatau yadoShadhIShu purudaMsasA kR^itam
RV_08.009.05.2{30}  tena mAviShTamashvinA
RV_08.009.06.1{31}  yan nAsatyA bhuraNyatho yad vA deva bhiShajyathaH
RV_08.009.06.2{31}  ayaM vAM vatso matibhirna vindhate haviShmantaM hi gachathaH
RV_08.009.07.1{31}  A nUnamashvinor{R^i}ShiH stomaM ciketa vAmayA
RV_08.009.07.2{31}  A somaM madhumattamaM gharmaM si¤cAdatharvaNi
RV_08.009.08.1{31}  A nUnaM raghuvartaniM rathaM tiShThAtho ashvinA
RV_08.009.08.2{31}  A vAM stomA ime mama nabho na cucyavIrata
RV_08.009.09.1{31}  yadadya vAM nAsatyokthairAcucyuvImahi
RV_08.009.09.2{31}  yad vA vANIbhirashvinevet kANvasya bodhatam
RV_08.009.10.1{31}  yad vAM kakShIvAnuta yad vyashva R^iShiryad vAM dIrghatamA juhAva
RV_08.009.10.2{31}  pR^ithI yad vAM vainyaH sAdaneShvevedato ashvinA cetayethAm
RV_08.009.11.1{32}  yAtaM chardiShpA uta naH paraspA bhUtaM jagatpA uta nastanUpA
RV_08.009.11.2{32}  vartistokAya tanayAya yAtam
RV_08.009.12.1{32}  yadindreNa sarathaM yAtho ashvinA yad vA vAyunA bhavathaH samokasA
RV_08.009.12.2{32}  yadAdityebhir{R^i}bhubhiH sajoShasA yad vA viShNorvikramaNeShu tiShThathaH
RV_08.009.13.1{32}  yadadyAshvinAvahaM huveya vAjasAtaye
RV_08.009.13.2{32}  yat pR^itsu turvaNe sahastacchreShThamashvinoravaH
RV_08.009.14.1{32}  A nUnaM yAtamashvinemA havyAni vAM hitA
RV_08.009.14.2{32}  ime somAsoadhi turvashe yadAvime kaNveShu vAmatha
RV_08.009.15.1{32}  yan nAsatyA parAke arvAke asti bheShajam
RV_08.009.15.2{32}  tena nUnaM vimadAya pracetasA chardirvatsAya yachatam
RV_08.009.16.1{33}  abhutsyu pra devyA sAkaM vAcAhamashvinoH
RV_08.009.16.2{33}  vyAvardevyA matiM vi rAtiM martyebhyaH
RV_08.009.17.1{33}  pra bodhayoSho ashvinA pra devi sUnR^ite mahi
RV_08.009.17.2{33}  pra yaj~nahotarAnuShak pra madAya shravo bR^ihat
RV_08.009.18.1{33}  yaduSho yAsi bhAnunA saM sUryeNa rocase
RV_08.009.18.2{33}  A hAyamashvino ratho vartiryAti nR^ipAyyam
RV_08.009.19.1{33}  yadApItAso aMshavo gAvo na duhra UdhabhiH
RV_08.009.19.2{33}  yad vA vANIranUShata pra devayanto ashvinA
RV_08.009.20.1{33}  pra dyumnAya pra shavase pra nR^iShAhyAya sharmaNe
RV_08.009.20.2{33}  pra dakShAya pracetasA
RV_08.009.21.1{33}  yan nUnaM dhIbhirashvinA pituryonA niShIdathaH yad vAsumnebhirukthyA

RV_08.010.01.1{34}  yat stho dIrghaprasadmani yad vAdo rocane divaH
RV_08.010.01.2{34}  yad vA samudre adhyAkR^ite gR^ihe.ata A yAtamashvinA
RV_08.010.02.1{34}  yad vA yaj~naM manave sammimikShathurevet kANvasya bodhatam
RV_08.010.02.2{34}  bR^ihaspatiM vishvAn devAnahaM huva indrAviShNU ashvinAvAshuheShasA
RV_08.010.03.1{34}  tyA nvashvinA huve sudaMsasA gR^ibhe kR^itA
RV_08.010.03.2{34}  yayorasti praNaH sakhyaM deveShvadhyApyam
RV_08.010.04.1{34}  yayoradhi pra yaj~nA asUre santi sUrayaH
RV_08.010.04.2{34}  tA yaj~nasyAdhvarasya pracetasA svadhAbhiryA pibataH somyaM madhu
RV_08.010.05.1{34}  yadadyAshvinAvapAg yat prAk stho vAjinIvasU
RV_08.010.05.2{34}  yad druhyavyanavi turvashe yadau huve vAmatha mA gatam
RV_08.010.06.1{34}  yadantarikShe patathaH purubhujA yad veme rodasI anu
RV_08.010.06.2{34}  yadvA svadhAbhiradhitiShThatho rathamata A yAtamashvinA

RV_08.011.01.1{35}  tvamagne vratapA asi deva A martyeShvA
RV_08.011.01.2{35}  tvaM yaj~neShvIDyaH
RV_08.011.02.1{35}  tvamasi prashasyo vidatheShu sahantya
RV_08.011.02.2{35}  agne rathIradhvarANAm
RV_08.011.03.1{35}  sa tvamasmadapa dviSho yuyodhi jAtavedaH
RV_08.011.03.2{35}  adevIragne arAtIH
RV_08.011.04.1{35}  anti cit santamaha yaj~naM martasya ripoH
RV_08.011.04.2{35}  nopa veShi jAtavedaH
RV_08.011.05.1{35}  martA amartyasya te bhUri nAma manAmahe
RV_08.011.05.2{35}  viprAso jAtavedasaH
RV_08.011.06.1{36}  vipraM viprAso.avase devaM martAsa Utaye
RV_08.011.06.2{36}  agniM gIrbhirhavAmahe
RV_08.011.07.1{36}  A te vatso mano yamat paramAccit sadhasthAt
RV_08.011.07.2{36}  agne tvAM kAmayA girA
RV_08.011.08.1{36}  purutrA hi sadR^iMM asi visho vishvA anu prabhuH
RV_08.011.08.2{36}  samatsutvA havAmahe
RV_08.011.09.1{36}  samatsvagnimavase vAjayanto havAmahe
RV_08.011.09.2{36}  vAjeShu citrarAdhasam
RV_08.011.10.1{36}  pratno hi kamIDyo adhvareShu sanAcca hotA navyashca satsi
RV_08.011.10.2{36}  svAM cAgne tanvaM piprayasvAsmabhyaM ca saubhagamA yajasva

RV_08.012.01.1{01}  ya indra somapAtamo madaH shaviShTha cetati
RV_08.012.01.2{01}  yenA haMsi nyatriNaM tamImahe
RV_08.012.02.1{01}  yenA dashagvamadhriguM vepayantaM svarNaram
RV_08.012.02.2{01}  yenA samudramAvithA tamImahe
RV_08.012.03.1{01}  yena sindhuM mahIrapo rathAniva pracodayaH
RV_08.012.03.2{01}  panthAM R^itasya yAtave tamImahe
RV_08.012.04.1{01}  imaM stomamabhiShTaye ghR^itaM na pUtamadrivaH
RV_08.012.04.2{01}  yenA nusadya ojasA vavakShitha
RV_08.012.05.1{01}  imaM juShasva girvaNaH samudra iva pinvate
RV_08.012.05.2{01}  indra vishvAbhirUtibhirvavakShitha
RV_08.012.06.1{02}  yo no devaH parAvataH sakhitvanAya mAmahe
RV_08.012.06.2{02}  divo na vR^iShTiM prathayan vavakShitha
RV_08.012.07.1{02}  vavakShurasya ketavo uta vajro gabhastyoH
RV_08.012.07.2{02}  yat sUryo na rodasI avardhayat
RV_08.012.08.1{02}  yadi pravR^iddha satpate sahasraM mahiShAnaghaH
RV_08.012.08.2{02}  Adit ta indriyaM mahi pra vAvR^idhe
RV_08.012.09.1{02}  indraH sUryasya rashmibhirnyarshasAnamoShati
RV_08.012.09.2{02}  agnirvaneva sAsahiH pra vAvR^idhe
RV_08.012.10.1{02}  iyaM ta R^itviyAvatI dhItireti navIyasI
RV_08.012.10.2{02}  saparyantI purupriyA mimIta it
RV_08.012.11.1{03}  garbho yaj~nasya devayuH kratuM punIta AnuShak
RV_08.012.11.2{03}  stomairindrasya vAvR^idhe mimIta it
RV_08.012.12.1{03}  sanirmitrasya papratha indraH somasya pItaye
RV_08.012.12.2{03}  prAcI vAshIva sunvate mimIta it
RV_08.012.13.1{03}  yaM viprA ukthavAhaso.abhipramandurAyavaH
RV_08.012.13.2{03}  ghR^itaM na pipya Asany R^itasya yat
RV_08.012.14.1{03}  uta svarAje aditi stomamindrAya jIjanat
RV_08.012.14.2{03}  puruprashastamUtaya R^itasya yat
RV_08.012.15.1{03}  abhi vahnaya Utaye.anUShata prashastaye
RV_08.012.15.2{03}  na deva vivratA harI R^itasya yat
RV_08.012.16.1{04}  yat somamindra viShNavi yad vA gha trita Aptye
RV_08.012.16.2{04}  yad vA marutsu mandase samindubhiH
RV_08.012.17.1{04}  yad vA shakra parAvati samudre adhi mandase
RV_08.012.17.2{04}  asmAkamit sute raNA samindubhiH
RV_08.012.18.1{04}  yad vAsi sunvato vR^idho yajamAnasya satpate
RV_08.012.18.2{04}  ukthe vA yasyaraNyasi samindubhiH
RV_08.012.19.1{04}  devaM-devaM vo.avasa indram-indraM gR^iNIShaNi
RV_08.012.19.2{04}  adhA yaj~nAya turvaNe vyAnashuH
RV_08.012.20.1{04}  yaj~nebhiryaj~navAhasaM somebhiH somapAtamam
RV_08.012.20.2{04}  hotrAbhirindraM vAvR^idhurvyAnashuH
RV_08.012.21.1{05}  mahIrasya praNItayaH pUrvIruta prashastayaH
RV_08.012.21.2{05}  vishvA vasUni dAshuShe vyAnashuH
RV_08.012.22.1{05}  indraM vR^itrAya hantave devAso dadhire puraH
RV_08.012.22.2{05}  indraM vANIranUShatA samojase
RV_08.012.23.1{05}  mahAntaM mahinA vayaM stomebhirhavanashrutam
RV_08.012.23.2{05}  arkairabhipra NonumaH samojase
RV_08.012.24.1{05}  na yaM vivikto rodasI nAntarikShANi vajriNam
RV_08.012.24.2{05}  amAdidasya titviShe samojasaH
RV_08.012.25.1{05}  yadindra pR^itanAjye devAstvA dadhire puraH
RV_08.012.25.2{05}  Adit te haryatA harI vavakShatuH
RV_08.012.26.1{06}  yadA vR^itraM nadIvR^itaM shavasA vajrinnavadhIH
RV_08.012.26.2{06}  Adit te ...
RV_08.012.27.1{06}  yadA te viShNurojasA trINi padA vicakrame
RV_08.012.27.2{06}  Adit te . ..
RV_08.012.28.1{06}  yadA te haryatA harI vAvR^idhAte dive-dive
RV_08.012.28.2{06}  Adit te vishvA bhuvanAni yemire
RV_08.012.29.1{06}  yadA te mArutIrvishastubhyamindra niyemire
RV_08.012.29.2{06}  A it te v. ...
RV_08.012.30.1{06}  yadA sUryamamuM divi shukraM jyotiradhArayaH
RV_08.012.30.2{06}  Aditte v. ...
RV_08.012.31.1{06}  imAM ta indra suShTutiM vipra iyarti dhItibhiH
RV_08.012.31.2{06}  jAmiM padeva pipratIM prAdhvare
RV_08.012.32.1{06}  yadasya dhAmani priye samIcInAso asvaran
RV_08.012.32.2{06}  nAbhA yaj~nasya dohanA prAdhvare
RV_08.012.33.1{06}  suvIryaM svashvyaM sugavyaM indra daddhi naH
RV_08.012.33.2{06}  hoteva pUrvacittaye prAdhvare

RV_08.013.01.1{07}  indraH suteShu someShu kratuM punIta ukthyam
RV_08.013.01.2{07}  vide vR^idhasyadakShaso mahAn hi ShaH
RV_08.013.02.1{07}  sa prathame vyomani devAnAM sadane vR^idhaH
RV_08.013.02.2{07}  supAraH sushravastamaH samapsujit
RV_08.013.03.1{07}  tamahve vAjasAtaya indraM bharAya shuShmiNam
RV_08.013.03.2{07}  bhavA naHsumne antamaH sakhA vR^idhe
RV_08.013.04.1{07}  iyaM ta indra girvaNo rAtiH kSharati sunvataH
RV_08.013.04.2{07}  mandAno asya barhiSho vi rAjasi
RV_08.013.05.1{07}  nUnaM tadindra daddhi no yat tvA sunvanta Imahe
RV_08.013.05.2{07}  rayiM nashcitramA bharA svarvidam
RV_08.013.06.1{08}  stotA yat te vicarShaNiratiprashardhayad giraH
RV_08.013.06.2{08}  vayA ivAnu rohate juShanta yat
RV_08.013.07.1{08}  pratnavajjanayA giraH shR^iNudhI jariturhavam
RV_08.013.07.2{08}  made-made vavakShithA sukR^itvane
RV_08.013.08.1{08}  krIÊantyasya sUnR^itA Apo na pravatA yatIH
RV_08.013.08.2{08}  ayA dhiyA ya ucyate patirdivaH
RV_08.013.09.1{08}  uto patirya ucyate kR^iShTInAmeka id vashI
RV_08.013.09.2{08}  namovR^idhairavasyubhiH sute raNa
RV_08.013.10.1{08}  stuhi shrutaM vipashcitaM harI yasya prasakShiNA
RV_08.013.10.2{08}  gantArA dAshuSho gR^ihaM namasvinaH
RV_08.013.11.1{09}  tUtujAno mahemate.ashvebhiH pruShitapsubhiH
RV_08.013.11.2{09}  A yAhi yaj~namAshubhiH shamid dhi te
RV_08.013.12.1{09}  indra shaviShTha satpate rayiM gR^iNatsu dhAraya
RV_08.013.12.2{09}  shravaH sUribhyo amR^itaM vasutvanam
RV_08.013.13.1{09}  have tvA sUra udite have madhyandine divaH
RV_08.013.13.2{09}  juShANa indra saptibhirna A gahi
RV_08.013.14.1{09}  A tU gahi pra tu drava matsvA sutasya gomataH
RV_08.013.14.2{09}  tantuM tanuShva pUrvyaM yathA vide
RV_08.013.15.1{09}  yacchakrAsi parAvati yadarvAvati vR^itrahan
RV_08.013.15.2{09}  yad vA samudre andhaso.avitedasi
RV_08.013.16.1{10}  indraM vardhantu no gira indraM sutAsa indavaH
RV_08.013.16.2{10}  indre haviShmatIrvisho arANiShuH
RV_08.013.17.1{10}  tamid viprA avasyavaH pravatvatIbhirUtibhiH
RV_08.013.17.2{10}  indraM kShoNIravardhayan vayA iva
RV_08.013.18.1{10}  trikadrukeShu cetanaM devAso yaj~namatnata
RV_08.013.18.2{10}  tamid vardhantuno giraH sadAvR^idham
RV_08.013.19.1{10}  stotA yat te anuvrata ukthAny R^ituthA dadhe
RV_08.013.19.2{10}  shuciH pAvaka ucyate so adbhutaH
RV_08.013.20.1{10}  tadid rudrasya cetati yahvaM pratneShu dhAmasu
RV_08.013.20.2{10}  mano yatrAvi tad dadhurvicetasaH
RV_08.013.21.1{11}  yadi me sakhyamAvara imasya pAhyandhasaH
RV_08.013.21.2{11}  yena vishvA ati dviSho atArima
RV_08.013.22.1{11}  kadA ta indra girvaNa stotA bhavAti shantamaH
RV_08.013.22.2{11}  kadA no gavye ashvye vasau dadhaH
RV_08.013.23.1{11}  uta te suShTutA harI vR^iShaNA vahato ratham
RV_08.013.23.2{11}  ajuryasya madintamaM yamImahe
RV_08.013.24.1{11}  tamImahe puruShTutaM yahvaM pratnAbhirUtibhiH
RV_08.013.24.2{11}  ni barhiShi priye sadadadha dvitA
RV_08.013.25.1{11}  vardhasvA su puruShTuta R^iShiShTutAbhirUtibhiH
RV_08.013.25.2{11}  dhukShasvapipyuShImiShamavA ca naH
RV_08.013.26.1{12}  indra tvamavitedasItthA stuvato adrivaH
RV_08.013.26.2{12}  R^itAdiyarmi te dhiyaM manoyujam
RV_08.013.27.1{12}  iha tyA sadhamAdya yujAnaH somapItaye
RV_08.013.27.2{12}  harI indra pratadvasU abhi svara
RV_08.013.28.1{12}  abhi svarantu ye tava rudrAsaH sakShata shriyam
RV_08.013.28.2{12}  uto marutvatIrvisho abhi prayaH
RV_08.013.29.1{12}  imA asya pratUrtayaH padaM juShanta yad divi
RV_08.013.29.2{12}  nAbhA yaj~nasya saM dadhuryathA vide
RV_08.013.30.1{12}  ayaM dIrghAya cakShase prAci prayatyadhvare
RV_08.013.30.2{12}  mimIte yaj~namAnuShag vicakShya
RV_08.013.31.1{13}  vR^iShAyamindra te ratha uto te vR^iShaNA harI
RV_08.013.31.2{13}  vR^iShA tvaMshatakrato vR^iShA havaH
RV_08.013.32.1{13}  vR^iShA grAvA vR^iShA mado vR^iShA somo ayaM sutaH
RV_08.013.32.2{13}  vR^iShAyaj~no yaminvasi vR^iShA havaH
RV_08.013.33.1{13}  vR^iShA tvA vR^iShaNaM huve vajri¤citrAbhirutibhiH
RV_08.013.33.2{13}  vAvantha hi pratiShTutiM vR^iShA havaH

RV_08.014.01.1{14}  yadindrAhaM yathA tvamIshIya vasva eka it
RV_08.014.01.2{14}  stotA megoShakhA syAt
RV_08.014.02.1{14}  shikSheyamasmai ditseyaM shacIpate manIShiNe
RV_08.014.02.2{14}  yadahaM gopatiH syAm
RV_08.014.03.1{14}  dhenuSh Ta indra sUnR^itA yajamAnAya sunvate
RV_08.014.03.2{14}  gAmashvaM pipyuShI duhe
RV_08.014.04.1{14}  na te vartAsti rAdhasa indra devo na martyaH
RV_08.014.04.2{14}  yad ditsasistuto magham
RV_08.014.05.1{14}  yaj~na indramavardhayad yad bhUmiM vyavartayat
RV_08.014.05.2{14}  cakrANa opashaM divi
RV_08.014.06.1{15}  vAvR^idhAnasya te vayaM vishvA dhanAni jigyuShaH
RV_08.014.06.2{15}  UtimindrA vR^iNImahe
RV_08.014.07.1{15}  vyantarikShamatiran made somasya rocanA
RV_08.014.07.2{15}  indro yadabhinadvalam
RV_08.014.08.1{15}  ud gA AjadaN^girobhya AviSh kR^iNvan guhA satIH
RV_08.014.08.2{15}  arvA¤caM nunude valam
RV_08.014.09.1{15}  indreNa rocanA divo dR^iÊhAni dR^iMhitAni ca
RV_08.014.09.2{15}  sthirANi naparANude
RV_08.014.10.1{15}  apAmUrmirmadanniva stoma indrAjirAyate
RV_08.014.10.2{15}  vi te madA arAjiShuH
RV_08.014.11.1{16}  tvaM hi stomavardhana indrAsyukthavardhanaH
RV_08.014.11.2{16}  stotÌNAmuta bhadrakR^it
RV_08.014.12.1{16}  indramit keshinA harI somapeyAya vakShataH
RV_08.014.12.2{16}  upa yaj~naMsurAdhasam
RV_08.014.13.1{16}  apAM phenena namuceH shira indrodavartayaH
RV_08.014.13.2{16}  vishvA yadajayaH spR^idhaH
RV_08.014.14.1{16}  mAyAbhirutsisR^ipsata indra dyAmArurukShataH
RV_08.014.14.2{16}  ava dasyUnradhUnuthAH
RV_08.014.15.1{16}  asunvAmindra saMsadaM viShUcIM vyanAshayaH
RV_08.014.15.2{16}  somapA uttaro bhavan

RV_08.015.01.1{17}  taM vabhi pra gAyata puruhUtaM puruShTutam
RV_08.015.01.2{17}  indraM gIrbhistaviShamA vivAsata
RV_08.015.02.1{17}  yasya dvibarhaso bR^ihat saho dAdhAra rodasI
RV_08.015.02.2{17}  girInrajrAnapaH svarvR^iShatvanA
RV_08.015.03.1{17}  sa rAjasi puruShTuta eko vR^itrANi jighnase
RV_08.015.03.2{17}  indra jaitrA shravasyA ca yantave
RV_08.015.04.1{17}  taM te madaM gR^iNImasi vR^iShaNaM pR^itsu sAsahim
RV_08.015.04.2{17}  u lokakR^itnumadrivo harishriyam
RV_08.015.05.1{17}  yena jyotIMShyAyave manave ca viveditha
RV_08.015.05.2{17}  mandAno asya barhiSho vi rAjasi
RV_08.015.06.1{18}  tadadyA cit ta ukthino.anu ShTuvanti pUrvathA
RV_08.015.06.2{18}  vR^iShapatnIrapo jayA dive-dive
RV_08.015.07.1{18}  tava tyadindriyaM bR^ihat tava shuShmamuta kratum
RV_08.015.07.2{18}  vajraM shishAti dhiShaNA vareNyam
RV_08.015.08.1{18}  tava dyaurindra pauMsyaM pR^ithivI vardhati shravaH
RV_08.015.08.2{18}  tvAmApaH parvatAsashca hinvire
RV_08.015.09.1{18}  tvAM viShNurbR^ihan kShayo mitro gR^iNAti varuNaH
RV_08.015.09.2{18}  tvAMshardho madatyanu mArutam
RV_08.015.10.1{18}  tvaM vR^iShA janAnAM maMhiShTha indra jaj~niShe
RV_08.015.10.2{18}  satrA vishvA svapatyAni dadhiShe
RV_08.015.11.1{19}  satrA tvaM puruShTuta eko vR^itrANi toshase
RV_08.015.11.2{19}  nAnya indrAtkaraNaM bhUya invati
RV_08.015.12.1{19}  yadindra manmashastvA nAnA havanta Utaye
RV_08.015.12.2{19}  asmAkebhirnR^ibhiratrA svarjaya
RV_08.015.13.1{19}  araM kShayAya no mahe vishvA rUpANyAvishan
RV_08.015.13.2{19}  indraM jaitrAya harShayA shacIpatim

RV_08.016.01.1{20}  pra samrAjaM carShaNInAmindraM stotA navyaM gIrbhiH
RV_08.016.01.2{20}  naraM nR^iShAhaM maMhiShTham
RV_08.016.02.1{20}  yasminnukthAni raNyanti vishvAni ca shravasyA
RV_08.016.02.2{20}  apAmavona samudre
RV_08.016.03.1{20}  taM suShTutyA vivAse jyeShTharAjaM bhare kR^itnum
RV_08.016.03.2{20}  maho vAjinaM sanibhyaH
RV_08.016.04.1{20}  yasyAnUnA gabhIrA madA uravastarutrAH
RV_08.016.04.2{20}  harShumantaHshUrasAtau
RV_08.016.05.1{20}  tamid dhaneShu hiteShvadhivAkAya havante
RV_08.016.05.2{20}  yeShAmindraste jayanti
RV_08.016.06.1{20}  tamiccyautnairAryanti taM kR^itebhishcarShaNayaH
RV_08.016.06.2{20}  eShaindro varivaskR^it
RV_08.016.07.1{21}  indro brahmendra R^iShirindraH purU puruhUtaH
RV_08.016.07.2{21}  mahAn mahIbhiH shacIbhiH
RV_08.016.08.1{21}  sa stomyaH sa havyaH satyaH satvA tuvikUrmiH
RV_08.016.08.2{21}  ekashcitsannabhibhUtiH
RV_08.016.09.1{21}  tamarkebhistaM sAmabhistaM gAyatraishcarShaNayaH
RV_08.016.09.2{21}  indraM vardhanti kShitayaH
RV_08.016.10.1{21}  praNetAraM vasyo achA kartAraM jyotiH samatsu
RV_08.016.10.2{21}  sAsahvAMsaM yudhAmitrAn
RV_08.016.11.1{21}  sa naH papriH pArayAti svasti nAvA puruhUtaH
RV_08.016.11.2{21}  indro vishvA ati dviShaH
RV_08.016.12.1{21}  sa tvaM na indra vAjebhirdashasyA ca gAtuyA ca
RV_08.016.12.2{21}  achA canaH sumnaM neShi

RV_08.017.01.1{22}  A yAhi suShumA hi ta indra somaM pibA imam
RV_08.017.01.2{22}  edaM barhiH sado mama
RV_08.017.02.1{22}  A tvA brahmayujA harI vahatAmindra keshinA
RV_08.017.02.2{22}  upa brahmaNi naH shR^iNu
RV_08.017.03.1{22}  brahmANastvA vayaM yujA somapAmindra sominaH
RV_08.017.03.2{22}  sutAvanto havAmahe
RV_08.017.04.1{22}  A no yAhi sutAvato.asmAkaM suShTutIrupa
RV_08.017.04.2{22}  pibA su shiprinnandhasaH
RV_08.017.05.1{22}  A te si¤cAmi kukShyoranu gAtrA vi dhAvatu
RV_08.017.05.2{22}  gR^ibhAya jihvayA madhu
RV_08.017.06.1{23}  svAduSh Te astu saMsude madhumAn tanve tava
RV_08.017.06.2{23}  somaH shamastu te hR^ide
RV_08.017.07.1{23}  ayamu tvA vicarShaNe janIrivAbhi saMvR^itaH
RV_08.017.07.2{23}  pra soma indra sarpatu
RV_08.017.08.1{23}  tuvigrIvo vapodaraH subAhurandhaso made
RV_08.017.08.2{23}  indro vR^itrANi jighnate
RV_08.017.09.1{23}  indra prehi purastvaM vishvasyeshAna ojasA
RV_08.017.09.2{23}  vR^itrANi vR^itraha¤ jahi
RV_08.017.10.1{23}  dIrghaste astvaN^kusho yenA vasu prayachasi
RV_08.017.10.2{23}  yajamAnAya sunvate
RV_08.017.11.1{24}  ayaM ta indra somo nipUto adhi barhiShi
RV_08.017.11.2{24}  ehImasya dravApiba
RV_08.017.12.1{24}  shAcigo shAcipUjanAyaM raNAya te sutaH
RV_08.017.12.2{24}  AkhaNDala pra hUyase
RV_08.017.13.1{24}  yaste shR^iN^gavR^iSho napAt praNapAt kuNDapAyyaH
RV_08.017.13.2{24}  nyasmin dadhra A manaH
RV_08.017.14.1{24}  vAstoSh pate dhruvA sthUNAMsatraM somyAnAm
RV_08.017.14.2{24}  drapso bhettA purAM shashvatInAmindro munInAM sakhA
RV_08.017.15.1{24}  pR^idAkusAnuryajato gaveShaNa ekaH sannabhi bhUyasaH
RV_08.017.15.2{24}  bhUrNimashvaM nayat tujA puro gR^ibhendraM somasya pItaye

RV_08.018.01.1{25}  idaM ha nUnameShAM sumnaM bhikSheta martyaH
RV_08.018.01.2{25}  AdityAnAmapUrvyaM savImani
RV_08.018.02.1{25}  anarvANo hyeShAM panthA AdityAnAm
RV_08.018.02.2{25}  adabdhAH santi pAyavaH sugevR^idhaH
RV_08.018.03.1{25}  tat su naH savitA bhago varuNo mitro aryamA
RV_08.018.03.2{25}  sharma yachantu sapratho yadImahe
RV_08.018.04.1{25}  devebhirdevyadite.ariShTabharmannA gahi
RV_08.018.04.2{25}  smat sUribhiH purupriye susharmabhiH
RV_08.018.05.1{25}  te hi putrAso aditervidurdveShAMsi yotave
RV_08.018.05.2{25}  aMhoshcidurucakrayo.anehasaH
RV_08.018.06.1{26}  aditirno divA pashumaditirnaktamadvayAH
RV_08.018.06.2{26}  aditiH pAtvaMhasaH sadAvR^idhA
RV_08.018.07.1{26}  uta syA no divA matiraditirUtyA gamat
RV_08.018.07.2{26}  sA shantAti mayas karadapa sridhaH
RV_08.018.08.1{26}  uta tyA daivyA bhiShajA shaM naH karato ashvinA
RV_08.018.08.2{26}  yuyuyAtAmito rapo apa sridhaH
RV_08.018.09.1{26}  shamagniragnibhiH karacchaM nastapatu sUryaH
RV_08.018.09.2{26}  shaM vAto vAtvarapA apa sridhaH
RV_08.018.10.1{26}  apAmIvAmapa sridhamapa sedhata durmatim
RV_08.018.10.2{26}  AdityAso yuyotanA no aMhasaH
RV_08.018.11.1{27}  yuyotA sharumasmadAnAdityAsa utAmatim
RV_08.018.11.2{27}  R^idhag dveShaHkR^iNuta vishvavedasaH
RV_08.018.12.1{27}  tat su naH sharma yachatAdityA yan mumocati
RV_08.018.12.2{27}  enasvantaM cidenasaH sudAnavaH
RV_08.018.13.1{27}  yo naH kashcid ririkShati rakShastvena martyaH
RV_08.018.13.2{27}  svaiH Shaevai ririShIShTa yurjanaH
RV_08.018.14.1{27}  samit tamaghamashnavad duHshaMsaM martyaM ripum
RV_08.018.14.2{27}  yo asmatrA durhaNAvAnupa dvayuH
RV_08.018.15.1{27}  pAkatrA sthana devA hR^itsu jAnItha martyam
RV_08.018.15.2{27}  upa dvayuM cAdvayuM ca vasavaH
RV_08.018.16.1{28}  A sharma parvatAnAmotApAM vR^iNImahe
RV_08.018.16.2{28}  dyAvAkShAmAre asmad rapas kR^itam
RV_08.018.17.1{28}  te no bhadreNa sharmaNA yuShmAkaM nAvA vasavaH
RV_08.018.17.2{28}  ati vishvAni duritA pipartana
RV_08.018.18.1{28}  tuce tanAya tat su no drAghIya AyurjIvase
RV_08.018.18.2{28}  AdityAsaHsumahasaH kR^iNotana
RV_08.018.19.1{28}  yaj~no hIÊo vo antara AdityA asti mR^iÊata
RV_08.018.19.2{28}  yuShme id vo api Shmasi sajAtye
RV_08.018.20.1{28}  bR^ihad varUthaM marutAM devaM trAtAramashvinA
RV_08.018.20.2{28}  mitramImahe varuNaM svastaye
RV_08.018.21.1{28}  aneho mitrAryaman nR^ivad varuNa shaMsyam
RV_08.018.21.2{28}  trivarUthaM maruto yanta nashchardiH
RV_08.018.22.1{28}  ye cid dhi mR^ityubandhava AdityA manavaH smasi
RV_08.018.22.2{28}  pra sU naAyurjIvase tiretana

RV_08.019.01.1{29}  taM gUrdhayA svarNaraM devAso devamaratiM dadhanvire
RV_08.019.01.2{29}  devatrA havyamohire
RV_08.019.02.1{29}  vibhUtarAtiM vipra citrashociShamagnimIÊiShva yanturam
RV_08.019.02.2{29}  asya medhasya somyasya sobhare premadhvarAya pUrvyam
RV_08.019.03.1{29}  yajiShThaM tvA vavR^imahe devaM devatrA hotAramamartyam
RV_08.019.03.2{29}  asya yaj~nasya sukratum
RV_08.019.04.1{29}  Urjo napAtaM subhagaM sudIditimagniM shreShThashociSham
RV_08.019.04.2{29}  sa no mitrasya varuNasya so apAmA sumnaM yakShate divi
RV_08.019.05.1{29}  yaH samidhA ya AhutI yo vedena dadAsha marto agnaye
RV_08.019.05.2{29}  yo namasA svadhvaraH
RV_08.019.06.1{30}  tasyedarvanto raMhayanta Ashavastasya dyumnitamaM yashaH
RV_08.019.06.2{30}  na tamaMho devakR^itaM kutashcana na martyakR^itaM nashat
RV_08.019.07.1{30}  svagnayo vo agnibhiH syAma sUno sahasa UrjAM pate
RV_08.019.07.2{30}  suvIrastvamasmayuH
RV_08.019.08.1{30}  prashaMsamAno atithirna mitriyo.agnI ratho na vedyaH
RV_08.019.08.2{30}  tve kShemAso api santi sAdhavastvaM rAjA rayINAm
RV_08.019.09.1{30}  so addhA dAshvadhvaro.agne martaH subhaga sa prashaMsyaH
RV_08.019.09.2{30}  sa dhIbhirastu sanitA
RV_08.019.10.1{30}  yasya tvamUrdhvo adhvarAya tiShThasi kShayadvIraH sa sAdhate
RV_08.019.10.2{30}  so arvadbhiH sanitA sa vipanyubhiH sa shUraiH sanitA kR^itam
RV_08.019.11.1{31}  yasyAgnirvapurgR^ihe stomaM cano dadhIta vishvavAryaH
RV_08.019.11.2{31}  havyA vA veviShad viShaH
RV_08.019.12.1{31}  viprasya vA stuvataH sahaso yaho makShUtamasya rAtiShu
RV_08.019.12.2{31}  avodevamuparimartyaM kR^idhi vaso vividuSho vacaH
RV_08.019.13.1{31}  yo agniM havyadAtibhirnamobhirvA sudakShamAvivAsati
RV_08.019.13.2{31}  girA vAjirashociSham
RV_08.019.14.1{31}  samidhA yo nishitI dAshadaditiM dhAmabhirasya martyaH
RV_08.019.14.2{31}  vishvet sa dhIbhiH subhago janAnati dyumnairudna iva tAriShat
RV_08.019.15.1{31}  tadagne dyumnamA bhara yat sAsahat sadane kaM cidatriNam
RV_08.019.15.2{31}  manyuM janasya dUDhyaH
RV_08.019.16.1{32}  yena caShTe varuNo mitro aryamA yena nAsatyA bhagaH
RV_08.019.16.2{32}  vayaM tat te shavasA gAtuvittamA indratvotA vidhemahi
RV_08.019.17.1{32}  te ghedagne svAdhyo ye tvA vipra nidadhire nR^icakShasam
RV_08.019.17.2{32}  viprAso deva sukratum
RV_08.019.18.1{32}  ta id vediM subhaga ta AhutiM te sotuM cakrire divi
RV_08.019.18.2{32}  taid vAjebhirjigyurmahad dhanaM ye tve kAmaM nyerire
RV_08.019.19.1{32}  bhadro no agnirAhuto bhadrA rAtiH subhaga bhadro adhvaraH
RV_08.019.19.2{32}  bhadrA uta prashastayaH
RV_08.019.20.1{32}  bhadraM manaH kR^iNuShva vR^itratUrye yenA samatsu sAsahaH
RV_08.019.20.2{32}  ava sthirA tanuhi bhUri shardhatAM vanemA te abhiShTibhiH
RV_08.019.21.1{33}  IÊe girA manurhitaM yaM devA dUtamaratiM nyerire
RV_08.019.21.2{33}  yajiShThaM havyavAhanam
RV_08.019.22.1{33}  tigmajambhAya taruNAya rAjate prayo gAyasyagnaye
RV_08.019.22.2{33}  yaH piMshate sUnR^itAbhiH suvIryamagnirghR^itebhirAhutaH
RV_08.019.23.1{33}  yadI ghR^itebhirAhuto vAshImagnirbharata uccAva ca
RV_08.019.23.2{33}  asura iva nirNijam
RV_08.019.24.1{33}  yo havyAnyairayatA manurhito deva AsA sugandhinA
RV_08.019.24.2{33}  vivAsate vAryANi svadhvaro hotA devo amartyaH
RV_08.019.25.1{33}  yadagne martyastvaM syAmahaM mitramaho amartyaH
RV_08.019.25.2{33}  sahasaH sUnavAhuta
RV_08.019.26.1{34}  na tvA rAsIyAbhishastaye vaso na pApatvAya santya
RV_08.019.26.2{34}  na me stotAmatIvA na durhitaH syAdagne na pApayA
RV_08.019.27.1{34}  piturna putraH subhR^ito duroNa A devAnetu pra No haviH
RV_08.019.28.1{34}  tavAhamagna UtibhirnediShThAbhiH saceya joShamA vaso
RV_08.019.28.2{34}  sadA devasya martyaH
RV_08.019.29.1{34}  tava kratvA saneyaM tava rAtibhiragne tava prashastibhiH
RV_08.019.29.2{34}  tvAmidAhuH pramatiM vaso mamAgne harShasva dAtave
RV_08.019.30.1{34}  pra so agne tavotibhiH suvIrAbhistirate vAjabharmabhiH
RV_08.019.30.2{34}  yasya tvaM sakhyamAvaraH
RV_08.019.31.1{35}  tava drapso nIlavAn vAsha R^itviya indhAnaH siShNavA dade
RV_08.019.31.2{35}  tvaM mahInAmuShasAmasi priyaH kShapo vastuShu rAjasi
RV_08.019.32.1{35}  tamAganma sobharayaH sahasramuShkaM svabhiShTimavase
RV_08.019.32.2{35}  samrAjaM trAsadasyavam
RV_08.019.33.1{35}  yasya te agne anye agnaya upakShito vayA iva
RV_08.019.33.2{35}  vipo na dyumnA ni yuve janAnAM tava kShatrANi vardhayan
RV_08.019.34.1{35}  yamAdityAso adruhaH pAraM nayatha martyam
RV_08.019.34.2{35}  maghonAM vishveShAM sudAnavaH
RV_08.019.35.1{35}  yUyaM rAjAnaH kaM ciccarShaNIsahaH kShayantaM mAnuShAnanu
RV_08.019.35.2{35}  vayaM te vo varuNa mitrAryaman syAmed R^itasya rathyaH
RV_08.019.36.1{35}  adAn me paurukutsyaH pa¤cAshataM trasadasyurvadhUnAm
RV_08.019.36.2{35}  maMhiShTho aryaH satpatiH
RV_08.019.37.1{35}  uta me prayiyorvayiyoH suvAstvA adhi tugvani
RV_08.019.37.2{35}  tisÌNAMsaptatInAM shyAvaH praNetA bhuvad vasurdiyAnAM patiH

RV_08.020.01.1{36}  A gantA mA riShaNyata prasthAvAno mApa sthAtA samanyavaH
RV_08.020.01.2{36}  sthirA cin namayiShNavaH
RV_08.020.02.1{36}  vIÊupavibhirmaruta R^ibhukShaNa A rudrAsaH sudItibhiH
RV_08.020.02.2{36}  iShA no adyA gatA puruspR^iho yaj~namA sobharIyavaH
RV_08.020.03.1{36}  vidmA hi rudriyANAM shuShmamugraM marutAM shimIvatAm
RV_08.020.03.2{36}  viShNoreShasya mIÊhuShAm
RV_08.020.04.1{36}  vi dvIpAni pApatan tiShThad duchunobhe yujanta rodasI
RV_08.020.04.2{36}  pra dhanvAnyairata shubhrakhAdayo yadejatha svabhAnavaH
RV_08.020.05.1{36}  acyutA cid vo ajmannA nAnadati parvatAso vanaspatiH
RV_08.020.05.2{36}  bhUmiryAmeShu rejate
RV_08.020.06.1{37}  amAya vo maruto yAtave dyaurjihIta uttarA bR^ihat
RV_08.020.06.2{37}  yatrA naro dedishate tanUShvA tvakShAMsi bAhvojasaH
RV_08.020.07.1{37}  svadhAmanu shriyaM naro mahi tveShA amavanto vR^iShapsavaH
RV_08.020.07.2{37}  vahante ahrutapsavaH
RV_08.020.08.1{37}  gobhirvANo ajyate sobharINAM rathe koshe hiraNyaye
RV_08.020.08.2{37}  gobandhavaH sujAtAsa iShe bhuje mahAnto naH sparase nu
RV_08.020.09.1{37}  prati vo vR^iShada¤jayo vR^iShNe shardhAya mArutAya bharadhvam
RV_08.020.09.2{37}  havyA vR^iShaprayAvNe
RV_08.020.10.1{37}  vR^iShaNashvena maruto vR^iShapsunA rathena vR^iShanAbhinA
RV_08.020.10.2{37}  A shyenAso na pakShiNo vR^ithA naro havyA no vItaye gata
RV_08.020.11.1{38}  samAnama¤jyeShAM vi bhrAjante rukmAso adhi bAhuShu
RV_08.020.11.2{38}  davidyutaty R^iShTayaH
RV_08.020.12.1{38}  ta ugrAso vR^iShaNa ugrabAhavo nakiSh TanUShu yetire
RV_08.020.12.2{38}  sthirA dhanvAnyAyudhA ratheShu vo.anIkeShvadhi shriyaH
RV_08.020.13.1{38}  yeShAmarNo na sapratho nAma tveShaM shashvatAmekamidbhuje
RV_08.020.13.2{38}  vayo na pitryaM sahaH
RV_08.020.14.1{38}  tAn vandasva marutastAnupa stuhi teShAM hi dhunInAm
RV_08.020.14.2{38}  arANAM na caramastadeShAM dAnA mahnA tadeShAm
RV_08.020.15.1{38}  subhagaH sa va UtiShvAsa pUrvAsu maruto vyuShTiShu
RV_08.020.15.2{38}  yovA nUnamutAsati
RV_08.020.16.1{39}  yasya vA yUyaM prati vAjino nara A havyA vItaye gatha
RV_08.020.16.2{39}  abhi Sha dyumnairuta vAjasAtibhiH sumnA vo dhUtayo nashat
RV_08.020.17.1{39}  yathA rudrasya sUnavo divo vashantyasurasya vedhasaH
RV_08.020.17.2{39}  yuvAnastathedasat
RV_08.020.18.1{39}  ye cArhanti marutaH sudAnavaH sman mIÊhuShashcaranti ye
RV_08.020.18.2{39}  atashcidA na upa vasyasA hR^idA yuvAna A vavR^idhvam
RV_08.020.19.1{39}  yUna U Shu naviShThayA vR^iShNaH pAvakAnabhi sobhare girA
RV_08.020.19.2{39}  gAya gA iva carkR^iShat
RV_08.020.20.1{39}  sAhA ye santi muShTiheva havyo vishvAsu pR^itsu hotR^iShu
RV_08.020.20.2{39}  vR^iShNashcandrAn na sushravastamAn girA vandasva maruto aha
RV_08.020.21.1{40}  gAvashcid ghA samanyavaH sajAtyena marutaH sabandhavaH
RV_08.020.21.2{40}  rihate kakubho mithaH
RV_08.020.22.1{40}  martashcid vo nR^itavo rukmavakShasa upa bhrAtR^itvamAyati
RV_08.020.22.2{40}  adhino gAta marutaH sadA hi va Apitvamasti nidhruvi
RV_08.020.23.1{40}  maruto mArutasya na A bheShajasya vahatA sudAnavaH
RV_08.020.23.2{40}  yUyaMsakhAyaH saptayaH
RV_08.020.24.1{40}  yAbhiH sindhumavatha yAbhistUrvatha yAbhirdashasyathAkrivim
RV_08.020.24.2{40}  mayo no bhUtotibhirmayobhuvaH shivAbhirasacadviShaH
RV_08.020.25.1{40}  yat sindhau yadasiknyAM yat samudreShu marutaH subarhiShaH
RV_08.020.25.2{40}  yat parvateShu bheShajam
RV_08.020.26.1{40}  vishvaM pashyanto bibhR^ithA tanUShvA tenA no adhi vocata
RV_08.020.26.2{40}  kShamA rapo maruta Aturasya na iShkartA vihrutaM punaH 

RV_08.021.01.1{01}  vayamu tvAmapUrvya sthUraM na kaccid bharanto.avasyavaH
RV_08.021.01.2{01}  vAje citraM havAmahe
RV_08.021.02.1{01}  upa tvA karmannUtaye sa no yuvograshcakrAma yo dhR^iShat
RV_08.021.02.2{01}  tvAmid dhyavitAraM vavR^imahe sakhAya indra sAnasim
RV_08.021.03.1{01}  A yAhIma indavo.ashvapate gopata urvarApate
RV_08.021.03.2{01}  somaM somapate piba
RV_08.021.04.1{01}  vayaM hi tvA bandhumantamabandhavo viprAsa indra yemima
RV_08.021.04.2{01}  yA te dhAmAni vR^iShabha tebhirA gahi vishvebhiH somapItaye
RV_08.021.05.1{01}  sIdantaste vayo yathA goshrIte madhau madire vivakShaNe
RV_08.021.05.2{01}  abhi tvAmindra nonumaH
RV_08.021.06.1{02}  achA ca tvainA namasA vadAmasi kiM muhushcid vi dIdhayaH
RV_08.021.06.2{02}  santi kAmAso harivo dadiSh TvaM smo vayaM santi no dhiyaH
RV_08.021.07.1{02}  nUtnA idindra te vayamUtI abhUma nahi nU te adrivaH
RV_08.021.07.2{02}  vidmA purA parINasaH
RV_08.021.08.1{02}  vidmA sakhitvamuta shUra bhojyamA te tA vajrinnImahe
RV_08.021.08.2{02}  uto samasminnA shishIhi no vaso vAje sushipra gomati
RV_08.021.09.1{02}  yo na idam-idaM purA pra vasya AninAya tamu va stuShe
RV_08.021.09.2{02}  sakhAya indramUtaye
RV_08.021.10.1{02}  haryashvaM satpatiM carShaNIsahaM sa hi ShmA yo amandata
RV_08.021.10.2{02}  A tu naH sa vayati gavyamashvyaM stotR^ibhyo maghavA shatam
RV_08.021.11.1{03}  tvayA ha svid yujA vayaM prati shvasantaM vR^iShabha bruvImahi
RV_08.021.11.2{03}  saMsthe janasya gomataH
RV_08.021.12.1{03}  jayema kAre puruhUta kAriNo.abhi tiShThema dUDhyaH
RV_08.021.12.2{03}  nR^ibhirvR^itraM hanyAma shUshuyAma cAverindra pra No dhiyaH
RV_08.021.13.1{03}  abhrAtR^ivyo anA tvamanApirindra januShA sanAdasi
RV_08.021.13.2{03}  yudhedApitvamichase
RV_08.021.14.1{03}  nakI revantaM sakhyAya vindase pIyanti te surAshvaH
RV_08.021.14.2{03}  yadA kR^iNoShi nadanuM samUhasyAdit piteva hUyase
RV_08.021.15.1{03}  mA te amAjuro yathA mUrAsa indra sakhye tvAvataH
RV_08.021.15.2{03}  ni ShadAma sacA sute
RV_08.021.16.1{04}  mA te godatra nirarAma rAdhasa indra mA te gR^ihAmahi
RV_08.021.16.2{04}  dR^iÊhA cidaryaH pra mR^ishAbhyA bhara na te dAmAna Adabhe
RV_08.021.17.1{04}  indro vA ghediyan maghaM sarasvatI vA subhagA dadirvasu
RV_08.021.17.2{04}  tvaM vA citra dAshuShe
RV_08.021.18.1{04}  citra id rAjA rAjakA idanyake yake sarasvatImanu
RV_08.021.18.2{04}  parjanya iva tatanad dhi vR^iShTyA sahasramayutA dadat

RV_08.022.01.1{05}  o tyamahva A rathamadyA daMsiShThamUtaye
RV_08.022.01.2{05}  yamashvinA suhavA rudravartanI A sUryAyai tasthathuH
RV_08.022.02.1{05}  pUrvAyuShaM suhavaM puruspR^ihaM bhujyuM vAjeShu pUrvyam
RV_08.022.02.2{05}  sacanAvantaM sumatibhiH sobhare vidveShasamanehasam
RV_08.022.03.1{05}  iha tyA purubhUtamA devA namobhirashvinA
RV_08.022.03.2{05}  arvAcInA svavase karAmahe gantArA dashuSho gR^iham
RV_08.022.04.1{05}  yuvo rathasya pari cakramIyata IrmAnyad vAmiShaNyati
RV_08.022.04.2{05}  asmAnachA sumatirvAM shubhas patI A dhenuriva dhAvatu
RV_08.022.05.1{05}  ratho yo vAM trivandhuro hiraNyabhIshurashvinA
RV_08.022.05.2{05}  pari dyAvApR^ithivI bhUShati shrutastena nAsatyA gatam
RV_08.022.06.1{06}  dashasyantA manave pUrvyaM divi yavaM vR^ikeNa karShathaH
RV_08.022.06.2{06}  tA vAmadya sumatibhiH shubhas patI ashvinA pra stuvImahi
RV_08.022.07.1{06}  upa no vajinIvasU yAtaM R^itasya pathibhiH
RV_08.022.07.2{06}  yebhistR^ikShiM vR^iShaNA trasadasyavaM mahe kShatrAya jinvathaH
RV_08.022.08.1{06}  ayaM vAmadribhiH sutaH somo nara vR^iShaNvasu
RV_08.022.08.2{06}  A yAtaM somapItaye pibataM dAshuSho gR^ihe
RV_08.022.09.1{06}  A hi ruhatamashvinA rathe koshe hiraNyaye vR^iShaNvasU
RV_08.022.09.2{06}  yu¤jAthAM pIvarIriShaH
RV_08.022.10.1{06}  yAbhiH pakthamavatho yAbhiradhriguM yAbhirbabhruM vijoShasam
RV_08.022.10.2{06}  tAbhirno makShU tUyamashvinA gataM bhiShajyataMyadAturam
RV_08.022.11.1{07}  yadadhrigAvo adhrigU idA cidahno ashvinA havAmahe
RV_08.022.11.2{07}  vayaM gIrbhirvipanyavaH
RV_08.022.12.1{07}  tAbhirA yAtaM vR^iShaNopa me havaM vishvapsuM vishvavAryam
RV_08.022.12.2{07}  iShA maMhiShThA purubhUtamA narA yAbhiH kriviM vavR^idhustAbhirA gatam
RV_08.022.13.1{07}  tAvidA cidahAnAM tAvashvinA vandamAna upa bruve
RV_08.022.13.2{07}  tA u namobhirImahe
RV_08.022.14.1{07}  tAvid doShA tA uShasi shubhas patI tA yAman rudravartanI
RV_08.022.14.2{07}  mA no martAya ripave vAjinIvasU paro rudrAvati khyatam
RV_08.022.15.1{07}  A sugmyAya sugmyaM prAtA rathenAshvinA vA sakShaNI
RV_08.022.15.2{07}  huve piteva sobharI
RV_08.022.16.1{08}  manojavasA vR^iShaNA madacyutA makShuMgamAbhirutibhiH
RV_08.022.16.2{08}  ArAttAccid bhUtamasme avase purvIbhiH purubhojasA
RV_08.022.17.1{08}  A no ashvAvadashvinA vartiryAsiShTaM madhupAtamA narA
RV_08.022.17.2{08}  gomad dasrA hiraNyavat
RV_08.022.18.1{08}  suprAvargaM suvIryaM suShThu vAryamanAdhR^iShTaM rakShasvinA
RV_08.022.18.2{08}  asminnA vAmAyAne vAjinIvasU vishvA vAmAni dhImahi

RV_08.023.01.1{09}  IÊiShvA hi pratIvyaM yajasva jAtavedasam
RV_08.023.01.2{09}  cariShNudhUmamagR^ibhItashociSham
RV_08.023.02.1{09}  dAmAnaM vishvacarShaNe.agniM vishvamano girA
RV_08.023.02.2{09}  uta stuShe viShpardhaso rathAnAm
RV_08.023.03.1{09}  yeShAmAbAdha R^igmiya iShaH pR^ikShashca nigrabhe
RV_08.023.03.2{09}  upavidAvahnirvindate vasu
RV_08.023.04.1{09}  udasya shocirasthAd dIdiyuSho vyajaram
RV_08.023.04.2{09}  tapurjambhasya sudyuto gaNashriyaH
RV_08.023.05.1{09}  udu tiShTha svadhvara stavAno devyA kR^ipA
RV_08.023.05.2{09}  abhikhyA bhAsA bR^ihatA shushukvaniH
RV_08.023.06.1{10}  agne yAhi sushastibhirhavyA juhvAna AnuShak
RV_08.023.06.2{10}  yathA dUto babhUtha havyavAhanaH
RV_08.023.07.1{10}  agniM vaH pUrvyaM huve hotAraM carShaNInAm
RV_08.023.07.2{10}  tamayA vAcA gR^iNe tamu va stuShe
RV_08.023.08.1{10}  yaj~nebhiradbhutakratuM yaM kR^ipA sUdayanta it
RV_08.023.08.2{10}  mitraM na jane sudhitaM R^itAvani
RV_08.023.09.1{10}  R^itAvAnaM R^itAyavo yaj~nasya sAdhanaM girA
RV_08.023.09.2{10}  upo enaM jujuShurnamasas pade
RV_08.023.10.1{10}  achA no aN^girastamaM yaj~nAso yantu saMyataH
RV_08.023.10.2{10}  hotA yo asti vikShvA yashastamaH
RV_08.023.11.1{11}  agne tava tye ajarendhAnAso bR^ihad bhAH
RV_08.023.11.2{11}  ashvA iva vR^iShaNastaviShIyavaH
RV_08.023.12.1{11}  sa tvaM na UrjAM pate rayiM rAsva suvIryam
RV_08.023.12.2{11}  prAva nastoke tanaye samatsvA
RV_08.023.13.1{11}  yad vA u vishpatiH shitaH suprIto manuSho visi
RV_08.023.13.2{11}  vishvedagniH prati rakShAMsi sedhati
RV_08.023.14.1{11}  shruShTyagne navasya me stomasya vIra vishpate
RV_08.023.14.2{11}  ni mAyinastapuSha rakShaso daha
RV_08.023.15.1{11}  na tasya mAyayA cana ripurIshIta martyaH
RV_08.023.15.2{11}  yo agnaye dadAsha havyadAtibhiH
RV_08.023.16.1{12}  vyashvastvA vasuvidamukShaNyuraprINAd R^iShiH
RV_08.023.16.2{12}  maho rayetamu tvA samidhImahi
RV_08.023.17.1{12}  ushanA kavyastvA ni hotAramasAdayat
RV_08.023.17.2{12}  AyajiM tvA manavejAtavedasam
RV_08.023.18.1{12}  vishve hi tvA sajoShaso devAso dUtamakrata
RV_08.023.18.2{12}  shruShTI deva prathamo yaj~niyo bhuvaH
RV_08.023.19.1{12}  imaM ghA vIro amR^itaM dUtaM kR^iNvIta martyaH
RV_08.023.19.2{12}  pAvakaMkR^iShNavartaniM vihAyasam
RV_08.023.20.1{12}  taM huvema yatasrucaH subhAsaM shukrashociSham
RV_08.023.20.2{12}  vishAmagnimajaraM pratnamIDyam
RV_08.023.21.1{13}  yo asmai havyadAtibhirAhutiM marto.avidhat
RV_08.023.21.2{13}  bhUri poShaMsa dhatte vIravad yashaH
RV_08.023.22.1{13}  prathamaM jAtavedasamagniM yaj~neShu pUrvyam
RV_08.023.22.2{13}  prati srugeti namasA haviShmatI
RV_08.023.23.1{13}  AbhirvidhemAgnaye jyeShThAbhirvyashvavat
RV_08.023.23.2{13}  maMhiShThAbhirmatibhiH shukrashociShe
RV_08.023.24.1{13}  nUnamarca vihAyase stomebhiH sthUrayUpavat
RV_08.023.24.2{13}  R^iShe vaiyashvadamyAyAgnaye
RV_08.023.25.1{13}  atithiM mAnuShANAM sUnuM vanaspatInAm
RV_08.023.25.2{13}  viprA agnimavase pratnamIÊate
RV_08.023.26.1{14}  maho vishvAnabhi Shato.abhi havyAni mAnuShA
RV_08.023.26.2{14}  agne ni Shatsi namasAdhi barhiShi
RV_08.023.27.1{14}  vaMsvA no vAryA puru vaMsva rAyaH puruspR^ihaH
RV_08.023.27.2{14}  suvIryasya prajAvato yashasvataH
RV_08.023.28.1{14}  tvaM varo suShAmNe.agne janAya codaya
RV_08.023.28.2{14}  sadA vaso rAtiM yaviShTha shashvate
RV_08.023.29.1{14}  tvaM hi supratUrasi tvaM no gomatIriShaH
RV_08.023.29.2{14}  maho rAyaH sAtimagne apA vR^idhi
RV_08.023.30.1{14}  agne tvaM yashA asyA mitrAvaruNA vaha
RV_08.023.30.2{14}  R^itAvAnA samrAjA pUtadakShasA

RV_08.024.01.1{15}  sakhAya A shiShAmahi brahmendrAya vajriNe
RV_08.024.01.2{15}  stuSha U Shuvo nR^itamAya dhR^iShNave
RV_08.024.02.1{15}  shavasa hyasi shruto vR^itrahatyena vR^itrahA
RV_08.024.02.2{15}  maghairmaghono ati shUra dAshasi
RV_08.024.03.1{15}  sa na stavAna A bhara rayiM citrashravastamam
RV_08.024.03.2{15}  nireke cid yo harivo vasurdadiH
RV_08.024.04.1{15}  A nirekamuta priyamindra darShi janAnAm
RV_08.024.04.2{15}  dhR^iShatA dhR^iShNo stavamAna A bhara
RV_08.024.05.1{15}  na te savyaM na dakShiNaM hastaM varanta AmuraH
RV_08.024.05.2{15}  na paribAdho harivo gaviShTiShu
RV_08.024.06.1{16}  A tvA gobhiriva vrajaM gIrbhir{R^i}NomyadrivaH
RV_08.024.06.2{16}  A sma kAmaM jariturA manaH pR^iNa
RV_08.024.07.1{16}  vishvani vishvamanaso dhiyA no vR^itrahantama
RV_08.024.07.2{16}  ugra praNetaradhi Shu vaso gahi
RV_08.024.08.1{16}  vayaM te asya vR^itrahan vidyAma shUra navyasaH
RV_08.024.08.2{16}  vaso spArhasya puruhUta rAdhasaH
RV_08.024.09.1{16}  indra yathA hyasti te.aparItaM nR^ito shavaH
RV_08.024.09.2{16}  amR^ikta rAtiH puruhUta dAshuShe
RV_08.024.10.1{16}  A vR^iShasva mahAmaha mahe nR^itama rAdhase
RV_08.024.10.2{16}  dR^iÊhashcid dR^ihya maghavan maghattaye
RV_08.024.11.1{17}  nU anyatrA cidadrivastvan no jagmurashasaH
RV_08.024.11.2{17}  maghava¤chagdhi tava tan na utibhiH
RV_08.024.12.1{17}  nahyaN^ga nR^ito tvadanyaM vindAmi rAdhase
RV_08.024.12.2{17}  rAye dyumnAyashavase ca girvaNaH
RV_08.024.13.1{17}  endumindrAya si¤cata pibati somyaM madhu
RV_08.024.13.2{17}  pra rAdhasA codayAte mahitvanA
RV_08.024.14.1{17}  upo harINAM patiM dakShaM pR^i¤cantamabravam
RV_08.024.14.2{17}  nUnaM shrudhi stuvato ashvyasya
RV_08.024.15.1{17}  nahyaN^ga purA cana jaj~ne vIratarastvat
RV_08.024.15.2{17}  nakI rAyA naivathA na bhandanA
RV_08.024.16.1{18}  edu madhvo madintaraM si¤ca vAdhvaryo andhasaH
RV_08.024.16.2{18}  evA hi vIra stavate sadAvR^idhaH
RV_08.024.17.1{18}  indra sthAtarharINAM nakiSh Te pUrvyastutim
RV_08.024.17.2{18}  udAnaMshashavasA na bhandanA
RV_08.024.18.1{18}  taM vo vAjAnAM patimahUmahi shravasyavaH
RV_08.024.18.2{18}  aprAyubhiryaj~nebhirvAvR^idhenyam
RV_08.024.19.1{18}  eto nvindraM stavAma sakhAyaH stomyaM naram
RV_08.024.19.2{18}  kR^iShtIryo vishvA abhyastyeka it
RV_08.024.20.1{18}  agorudhAya gaviShe dyukShAya dasmyaM vacaH
RV_08.024.20.2{18}  ghR^itAt svAdIyo madhunashca vocata
RV_08.024.21.1{19}  yasyAmitAni vIryA na rAdhaH paryetave
RV_08.024.21.2{19}  jyotirna vishvamabhyasti dakShiNA
RV_08.024.22.1{19}  stuhIndraM vyashvavadanUrmiM vAjinaM yamam
RV_08.024.22.2{19}  aryo gayammaMhamAnaM vi dAshuShe
RV_08.024.23.1{19}  evA nUnamupa stuhi vaiyashva dashamaM navam
RV_08.024.23.2{19}  suvidvAMsaM carkR^ityaM caraNInAm
RV_08.024.24.1{19}  vetthA hi nir{R^i}tInAM vajrahasta parivR^ijam
RV_08.024.24.2{19}  ahar-ahaH shundhyuH paripadAmiva
RV_08.024.25.1{19}  tadindrAva A bhara yenA daMsiShTha kR^itvane
RV_08.024.25.2{19}  dvitA kutsAya shishnatho ni codaya
RV_08.024.26.1{20}  tamu tvA nUnamImahe navyaM daMsiShTha sanyase
RV_08.024.26.2{20}  sa tvaMno vishvA abhimAtIH sakShaNiH
RV_08.024.27.1{20}  ya R^ikShAdaMhaso mucad yo vAryAt sapta sindhuShu
RV_08.024.27.2{20}  vadhardAsasya tuvinR^imNa nInamaH
RV_08.024.28.1{20}  yathA varo suShAmNe sanibhya Avaho rayim
RV_08.024.28.2{20}  vyashvebhyaH subhage vajinIvati
RV_08.024.29.1{20}  A nAryasya dakShiNA vyashvAnetu sominaH
RV_08.024.29.2{20}  sthUraM ca rAdhaH shatavat sahasravat
RV_08.024.30.1{20}  yat tvA pR^ichAdIjAnaH kuhayA kuhayAkR^ite
RV_08.024.30.2{20}  eSho apashritovalo gomatImava tiShThati

RV_08.025.01.1{21}  tA vAM vishvasya gopA devA deveShu yaj~niya
RV_08.025.01.2{21}  R^itAvAnA yajase putadakShasA
RV_08.025.02.1{21}  mitrA tanA na rathyA varuNo yashca sukratuH
RV_08.025.02.2{21}  sanAt sujAtA tanayA dhR^itavratA
RV_08.025.03.1{21}  tA mAtA vishvavedasAsuryAya pramahasA
RV_08.025.03.2{21}  mahi jajAnAditir{R^i}tAvarI
RV_08.025.04.1{21}  mahAntA mitrAvaruNA samrAjA devAvasurA
RV_08.025.04.2{21}  R^itAvAnAvR^itamA ghoShato bR^ihat
RV_08.025.05.1{21}  napAtA shavaso mahaH sUnU dakShasya sukratu
RV_08.025.05.2{21}  sR^ipradAnU iSho vAstvadhi kShitaH
RV_08.025.06.1{22}  saM yA dAnUni yemathurdivyAH pArthivIriShaH
RV_08.025.06.2{22}  nabhasvatIrA vAM carantu vR^iShTayaH
RV_08.025.07.1{22}  adhi yA bR^ihato divo.abhi yUtheva pashyataH
RV_08.025.07.2{22}  R^itAvAnA samrAjA namase hitA
RV_08.025.08.1{22}  R^itAvAnA ni ShedatuH sAmrAjyAya sukratU
RV_08.025.08.2{22}  dhR^itavratA kShatriyA kShatramashatuH
RV_08.025.09.1{22}  akShNashcid gAtuvittaranulbaNena cakShasA
RV_08.025.09.2{22}  ni cin miShantA nicirA ni cikyatuH
RV_08.025.10.1{22}  uta no devyaditiruruShyatAM nAsatyA
RV_08.025.10.2{22}  uruShyantu maruto vR^iddhashavasaH
RV_08.025.11.1{23}  te no nAvamuruShyata divA naktaM sudAnavaH
RV_08.025.11.2{23}  ariShyanto nipAyubhiH sacemahi
RV_08.025.12.1{23}  aghnate viShNave vayamariShyantaH sudAnave
RV_08.025.12.2{23}  shrudhi svayAvan sindho pUrvacittaye
RV_08.025.13.1{23}  tad vAryaM vR^iNImahe variShThaM gopayatyam
RV_08.025.13.2{23}  mitro yat pAnti varuNo yadaryamA
RV_08.025.14.1{23}  uta naH sindhurapAM tan marutastadashvinA
RV_08.025.14.2{23}  indro viShNurmIDhvAMsaH sajoShasaH
RV_08.025.15.1{23}  te hi ShmA vanuSho naro.abhimAtiM kayasya cit
RV_08.025.15.2{23}  tigmaM nakShodaH pratighnanti bhUrNayaH
RV_08.025.16.1{24}  ayameka itthA purUru caShTe vi viShpatiH
RV_08.025.16.2{24}  tasya vratAnyanu vashcaramasi
RV_08.025.17.1{24}  anu pUrvANyokyA sAmrAjyasya sashcima
RV_08.025.17.2{24}  mitrasya vratA varuNasya dirghashrut
RV_08.025.18.1{24}  pari yo rashminA divo.antAn mame pR^ithivyAH
RV_08.025.18.2{24}  ubhe A papraurodasI mahitvA
RV_08.025.19.1{24}  udu Shya sharaNe divo jyotirayaMsta sUryaH
RV_08.025.19.2{24}  agnirna shukraH samidhAna AhutaH
RV_08.025.20.1{24}  vaco dIrghaprasadmanIshe vAjasya gomataH
RV_08.025.20.2{24}  Ishe hi pitvo'viShasya dAvane
RV_08.025.21.1{25}  tat sUryaM rodasI ubhe doShA vastorupa bruve
RV_08.025.21.2{25}  bhojeShvasmAnabhyuccarA sadA
RV_08.025.22.1{25}  R^ijramukShaNyAyane rajataM harayANe
RV_08.025.22.2{25}  rathaM yuktamasanAma suShAmaNi
RV_08.025.23.1{25}  tA me ashvyAnAM harINAM nitoshanA
RV_08.025.23.2{25}  uto nu kR^itvyAnAM nR^ivAhasA
RV_08.025.24.1{25}  smadabhIShU kashAvantA viprA naviShThayA matI
RV_08.025.24.2{25}  maho vAjinAvarvantA sacAsanam

RV_08.026.01.1{26}  yuvoru ShU rathaM huve sadhastutyAya suriShu
RV_08.026.01.2{26}  aturtadakShAvR^iShaNA vR^iShaNvasU
RV_08.026.02.1{26}  yuvaM varo suShAmNe mahe tane nAsatyA
RV_08.026.02.2{26}  avobhiryatho vR^iShaNa vR^iShaNvasU
RV_08.026.03.1{26}  tA vAmadya havAmahe havyebhirvajinIvasU
RV_08.026.03.2{26}  pUrvIriSha iShayantAvati kShapaH
RV_08.026.04.1{26}  A vAM vAhiShTho ashvinA ratho yAtu shruto nara
RV_08.026.04.2{26}  upa stomAn turasya darshathaH shriye
RV_08.026.05.1{26}  juhurANA cidashvinA manyethAM vR^iShaNvasU
RV_08.026.05.2{26}  yuvaM hi rudrA parShatho ati dviShaH
RV_08.026.06.1{27}  dasrA hi vishvamAnuShaM makShUbhiH paridIyathaH
RV_08.026.06.2{27}  dhiyaJNjinvA madhuvarNA shubhas patI
RV_08.026.07.1{27}  upa no yAtamashvinA rAyA vishvapuShA saha
RV_08.026.07.2{27}  maghavAnA suvIrAvanapacyutA
RV_08.026.08.1{27}  A me asya pratIvyamindranAsatyA gatam
RV_08.026.08.2{27}  devA devebhiradya sacanastamA
RV_08.026.09.1{27}  vayaM hi vAM havAmaha ukShaNyanto vyashvavat
RV_08.026.09.2{27}  sumatibhirupa viprAvihA gatam
RV_08.026.10.1{27}  ashvinA sv R^iShe stuhi kuvit te shravato havam
RV_08.026.10.2{27}  nedIyasaH kUÊayAtaH paNInruta
RV_08.026.11.1{28}  vaiyashvasya shrutaM naroto me asya vedathaH
RV_08.026.11.2{28}  sajoShasA varuNo mitro aryamA
RV_08.026.12.1{28}  yuvAdattasya dhiShNyA yuvAnItasya sUribhiH
RV_08.026.12.2{28}  ahar-aharvR^iShaNa mahyaM shikShatam
RV_08.026.13.1{28}  yo vAM yaj~nebhirAvR^ito.adhivastra vadhUriva
RV_08.026.13.2{28}  saparyanta shubhe cakrAte ashvinA
RV_08.026.14.1{28}  yo vAmuruvyacastamaM ciketati nR^ipAyyam
RV_08.026.14.2{28}  vartirashvinA pari yAtamasmayU
RV_08.026.15.1{28}  asmabhyaM su vR^iShaNvasU yAtaM vartirnR^ipayyam
RV_08.026.15.2{28}  viShudruheva yaj~namUhathurgirA
RV_08.026.16.1{29}  vAhiShTho vAM havAnAM stomo dUto huvan narA
RV_08.026.16.2{29}  yuvAbhyAM bhUtvashvinA
RV_08.026.17.1{29}  yadado divo arNava iSho va madatho gR^ihe
RV_08.026.17.2{29}  shrutamin me amartyA
RV_08.026.18.1{29}  uta syA shvetayAvarI vAhiShThA vAM nadInAm
RV_08.026.18.2{29}  sindhurhiraNyavartaniH
RV_08.026.19.1{29}  smadetaya sukIrtyAshvinA shvetayA dhiyA
RV_08.026.19.2{29}  vahethe shubhrayAvAnA
RV_08.026.20.1{29}  yukShvA hi tvaM rathAsahA yuvasva poShyA vaso
RV_08.026.20.2{29}  An no vAyo madhu pibAsmAkaM savanA gahi
RV_08.026.21.1{30}  tava vAyav R^itaspate tvaShTurjAmAtaradbhuta
RV_08.026.21.2{30}  avAMsyA vR^iNImahe
RV_08.026.22.1{30}  tvaShTurjAmAtaraM vayamIshAnaM rAya Imahe
RV_08.026.22.2{30}  sutAvanto vayuM dyumnA janAsaH
RV_08.026.23.1{30}  vAyo yAhi shivA divo vahasva su svashvyam
RV_08.026.23.2{30}  vahasva mahaHpR^ithupakShasA rathe
RV_08.026.24.1{30}  tvAM hi supsarastamaM nR^iShadaneShu hUmahe
RV_08.026.24.2{30}  grAvANaM nAshvapR^iShThaM maMhanA
RV_08.026.25.1{30}  sa tvaM no deva manasA vAyo mandAno agriyaH
RV_08.026.25.2{30}  kR^idhi vAjAnapo dhiyaH

RV_08.027.01.1{31}  agnirukthe purohito grAvANo barhiradhvare
RV_08.027.01.2{31}  R^icA yAmi maruto brahmaNas patiM devAnavo vareNyam
RV_08.027.02.1{31}  A pashuM gAsi pR^ithivIM vanaspatInuShAsA naktamoShadhIH
RV_08.027.02.2{31}  vishve ca no vasavo vishvavedaso dhInAM bhUta prAvitAraH
RV_08.027.03.1{31}  pra sU na etvadhvaro.agnA deveShu pUrvyaH
RV_08.027.03.2{31}  AdityeShu pra varuNe dhR^itavrate marutsu vishvabhAnuShu
RV_08.027.04.1{31}  vishve hi ShmA manave vishvavedaso bhuvan vR^idhe rishAdasaH
RV_08.027.04.2{31}  ariShTebhiH pAyubhirvishvavedaso yantA no.avR^ikaM chardiH
RV_08.027.05.1{31}  A no adya samanaso gantA vishve sajoShasaH
RV_08.027.05.2{31}  R^icA girA maruto devyadite sadane pastye mahi
RV_08.027.06.1{32}  abhi priyA maruto yA vo ashvyA havyA mitra prayAthana
RV_08.027.06.2{32}  Abarhirindro varuNasturA nara AdityAso sadantu naH
RV_08.027.07.1{32}  vayaM vo vR^iktabarhiSho hitaprayasa AnuShak
RV_08.027.07.2{32}  sutasomAso varuNa havAmahe manuShvadiddhAgnayaH
RV_08.027.08.1{32}  A pra yAta maruto viShNo ashvinA pUShan mAkInayA dhiyA
RV_08.027.08.2{32}  indra A yAtu prathamaH saniShyubhirvR^iShA yo vR^itrahA gR^iNe
RV_08.027.09.1{32}  vi no devAso adruho.achidraM sharma yachata
RV_08.027.09.2{32}  na yad dUrAd vasavo nU cidantito varUthamAdadharShati
RV_08.027.10.1{32}  asti hi vaH sajAtyaM rishAdaso devAso astyApyam
RV_08.027.10.2{32}  pra NaH pUrvasmai suvitAya vocata makShU sumnAya navyase
RV_08.027.11.1{33}  idA hi va upastutimidA vAmasya bhaktaye
RV_08.027.11.2{33}  upa vo vishvavedaso namasyurAnasR^ikShyanyAmiva
RV_08.027.12.1{33}  udu Shya vaH savitA supraNItayo.asthAdUrdhvo vareNyaH
RV_08.027.12.2{33}  ni dvipAdashcatuShpAdo arthino.avishran patayiShNavaH
RV_08.027.13.1{33}  devaM-devaM vo.avase devaM-devamabhiShTaye
RV_08.027.13.2{33}  devaM-devaM huvema vAjasAtaye gR^iNanto devyA dhiyA
RV_08.027.14.1{33}  devAso hi ShmA manave samanyavo vishve sAkaM sarAtayaH
RV_08.027.14.2{33}  te no adya te aparaM tuce tu no bhavantu varivovidaH
RV_08.027.15.1{33}  pra vaH shaMsAmyadruhaH saMstha upastutInAm
RV_08.027.15.2{33}  na taM dhUrtirvaruNa mitra martyaM yo vo dhAmabhyo.avidhat
RV_08.027.16.1{33}  pra sa kShayaM tirate vi mahIriSho yo vo varAya dAshati
RV_08.027.16.2{33}  pra prajAbhirjAyate dharmaNas paryariShTaH sarva edhate
RV_08.027.17.1{34}  R^ite sa vindate yudhaH sugebhiryAtyadhvanaH
RV_08.027.17.2{34}  aryamA mitrovaruNaH sarAtayo yaM trAyante sajoShasaH
RV_08.027.18.1{34}  ajre cidasmai kR^iNuthA nya¤canaM durge cidA susaraNam
RV_08.027.18.2{34}  eShA cidasmAdashaniH paro nu sAsredhantI vi nashyatu
RV_08.027.19.1{34}  yadadya sUrya udyati priyakShatrA R^itaM dadha
RV_08.027.19.2{34}  yan nimruci prabudhi vishvavedaso yad vA madhyandine divaH
RV_08.027.20.1{34}  yad vAbhipitve asurA R^itaM yate chardiryema vi dAshuShe
RV_08.027.20.2{34}  vayaM tad vo vasavo vishvavedasa upa stheyAma madhya A
RV_08.027.21.1{34}  yadadya sUra udite yan madhyandina Atuci
RV_08.027.21.2{34}  vAmaM dhattha manave vishvavedaso juhvAnAya pracetase
RV_08.027.22.1{34}  vayaM tad vaH samrAja A vR^iNImahe putro na bahupAyyam
RV_08.027.22.2{34}  ashyAma tadAdityA juhvato haviryena vasyo.anashAmahai

RV_08.028.01.1{35}  ye triMshati trayas paro devAso barhirAsadan
RV_08.028.01.2{35}  vidannahadvitAsanan
RV_08.028.02.1{35}  varuNo mitro aryamA smadrAtiShAco agnayaH
RV_08.028.02.2{35}  patnIvanto vaShaTkR^itAH
RV_08.028.03.1{35}  te no gopA apAcyAsta udak ta itthA nyak
RV_08.028.03.2{35}  purastAt sarvayA vishA
RV_08.028.04.1{35}  yathA vashanti devAstathedasat tadeShAM nakirA minat
RV_08.028.04.2{35}  arAvA cana martyaH
RV_08.028.05.1{35}  saptAnAM sapta R^iShTayaH sapta dyumnAnyeShAm
RV_08.028.05.2{35}  sapto adhi shriyo dhire

RV_08.029.01.1{36}  babhrureko viShuNaH sUnaro yuvA¤jyaN^kte hiraNyayam
RV_08.029.02.1{36}  yonimeka A sasAda dyotano.antardeveShu medhiraH
RV_08.029.03.1{36}  vAshImeko bibharti hasta AyasImantardeveShu nidhruviH
RV_08.029.04.1{36}  vajrameko bibharti hasta AhitaM tena vR^itrANi jighnate
RV_08.029.05.1{36}  tigmameko bibharti hasta AyudhaM shucirugro jalAShabheShajaH
RV_08.029.06.1{36}  patha ekaH pIpAya taskaro yathA eSha veda nidhInAm
RV_08.029.07.1{36}  trINyeka urugAyo vi cakrame yatra devAso madanti
RV_08.029.08.1{36}  vibhirdvA carata ekayA saha pra pravAseva vasataH
RV_08.029.09.1{36}  sado dvA cakrAte upamA divi samrAjA sarpirAsutI
RV_08.029.10.1{36}  arcanta eke mahi sAma manvata tena sUryamarocayan

RV_08.030.01.1{37}  nahi vo astyarbhako devAso na kumArakaH
RV_08.030.01.2{37}  vishve satomahAnta it
RV_08.030.02.1{37}  iti stutAso asathA rishAdaso ye stha trayashca triMshacca
RV_08.030.02.2{37}  manordevA yaj~niyAsaH
RV_08.030.03.1{37}  te nastrAdhvaM te.avata ta u no adhi vocata
RV_08.030.03.2{37}  mA naH pathaH pitryAn mAnavAdadhi dUraM naiShTa parAvataH
RV_08.030.04.1{37}  ye devAsa iha sthana vishve vaishvAnarA uta
RV_08.030.04.2{37}  asmabhyaM sharma sapratho gave.ashvAya yachata

RV_08.031.01.1{38}  yo yajAti yajAta it sunavacca pacAti ca
RV_08.031.01.2{38}  brahmedindrasyacAkanat
RV_08.031.02.1{38}  puroÊAshaM yo asmai somaM rarata Ashiram
RV_08.031.02.2{38}  pAdit taM shakro aMhasaH
RV_08.031.03.1{38}  tasya dyumAnasad ratho devajUtaH sa shUshuvat
RV_08.031.03.2{38}  vishvA vanvannamitriyA
RV_08.031.04.1{38}  asya prajAvatI gR^ihe.asashcantI dive-dive
RV_08.031.04.2{38}  iÊA dhenumatI duhe
RV_08.031.05.1{38}  yA dampatI samanasA sunuta A ca dhAvataH
RV_08.031.05.2{38}  devAso nityayAshirA
RV_08.031.06.1{39}  prati prAshavyAnitaH samya¤cA barhirAshAte
RV_08.031.06.2{39}  na tA vAjeShu vAyataH
RV_08.031.07.1{39}  na devAnAmapi hnutaH sumatiM na jugukShataH
RV_08.031.07.2{39}  shravo bR^ihad vivAsataH
RV_08.031.08.1{39}  putriNA tA kumAriNA vishvamAyurvyashnutaH
RV_08.031.08.2{39}  ubhA hiraNyapeshasA
RV_08.031.09.1{39}  vItihotrA kR^itadvasU dashasyantAmR^itAya kam
RV_08.031.09.2{39}  samudho romashaM hato deveShU kR^iNuto duvaH
RV_08.031.10.1{39}  A sharma parvatAnAM vR^iNImahe nadInAm
RV_08.031.10.2{39}  A viShNoH sacAbhuvaH
RV_08.031.11.1{40}  aitu pUShA rayirbhagaH svasti sarvadhAtamaH
RV_08.031.11.2{40}  ururadhvA svastaye
RV_08.031.12.1{40}  aramatiranarvaNo vishvo devasya manasA
RV_08.031.12.2{40}  AdityAnAmanehait
RV_08.031.13.1{40}  yathA no mitro aryamA varuNaH santi gopAH
RV_08.031.13.2{40}  sugA R^itasyapanthAH
RV_08.031.14.1{40}  agniM vaH pUrvyaM girA devamIÊe vasUnAm
RV_08.031.14.2{40}  saparyantaHpurupriyaM mitraM na kShetrasAdhasam
RV_08.031.15.1{40}  makShU devavato rathaH shUro vA pR^itsu kAsu cit
RV_08.031.15.2{40}  devAnAM ya in mano yajamAna iyakShatyabhIdayajvano bhuvat
RV_08.031.16.1{40}  na yajamAna riShyasi na sunvAna na devayo
RV_08.031.16.2{40}  devAnAM ya in mano ...
RV_08.031.17.1{40}  nakiSh TaM karmaNA nashan na pra yoShan na yoShati
RV_08.031.17.2{40}  devAnAM ya in mano ...
RV_08.031.18.1{40}  asadatra suvIryamuta tyadAshvashvyam
RV_08.031.18.2{40}  devAnAM ya inmano ...

RV_08.032.01.1{01}  pra kR^itAny R^ijIShiNaH kaNvA indrasya gAthayA
RV_08.032.01.2{01}  made somasya vocata
RV_08.032.02.1{01}  yaH sR^ibindamanarshaniM pipruM dAsamahIshuvam
RV_08.032.02.2{01}  vadhIdugro riNannapaH
RV_08.032.03.1{01}  nyarbudasya viShTapaM varShmANaM bR^ihatastira
RV_08.032.03.2{01}  kR^iShe tadindra pauMsyam
RV_08.032.04.1{01}  prati shrutAya vo dhR^iShat tUrNAshaM na gireradhi
RV_08.032.04.2{01}  huvesushipramUtaye
RV_08.032.05.1{01}  sa gorashvasya vi vrajaM mandAnaH somyebhyaH
RV_08.032.05.2{01}  puraM nashUra darShasi
RV_08.032.06.1{02}  yadi me rAraNaH suta ukthe vA dadhase canaH
RV_08.032.06.2{02}  ArAdupasvadhA gahi
RV_08.032.07.1{02}  vayaM ghA te api Shmasi stotAra indra girvaNaH
RV_08.032.07.2{02}  tvaM no jinva somapAH
RV_08.032.08.1{02}  uta naH pitumA bhara saMrarANo avikShitam
RV_08.032.08.2{02}  maghavan bhUri te vasu
RV_08.032.09.1{02}  uta no gomatas kR^idhi hiraNyavato ashvinaH
RV_08.032.09.2{02}  iÊAbhiH saM rabhemahi
RV_08.032.10.1{02}  bR^ibadukthaM havAmahe sR^iprakarasnamUtaye
RV_08.032.10.2{02}  sAdhu kR^iNvantamavase
RV_08.032.11.1{03}  yaH saMsthe cicchatakraturAdIM kR^iNoti vR^itrahA
RV_08.032.11.2{03}  jaritR^ibhyaH purUvasuH
RV_08.032.12.1{03}  sa naH shakrashcidA shakad dAnavAnantarAbharaH
RV_08.032.12.2{03}  indrovishvAbhirUtibhiH
RV_08.032.13.1{03}  yo rAyo.avanirmahAn supAraH sunvataH sakhA
RV_08.032.13.2{03}  tamindramabhi gAyata
RV_08.032.14.1{03}  AyantAraM mahi sthiraM pR^itanAsu shravojitam
RV_08.032.14.2{03}  bhUrerIshAnamojasA
RV_08.032.15.1{03}  nakirasya shacInAM niyantA sUnR^itAnAm
RV_08.032.15.2{03}  nakirvaktA nadAditi
RV_08.032.16.1{04}  na nUnaM brahmaNAM R^iNaM prAshUnAmasti sunvatAm
RV_08.032.16.2{04}  na somo apratA pape
RV_08.032.17.1{04}  panya idupa gAyata panya ukthAni shaMsata
RV_08.032.17.2{04}  brahmA kR^iNotapanya it
RV_08.032.18.1{04}  panya A dardiracchatA sahasrA vAjyavR^itaH
RV_08.032.18.2{04}  indro yo yajvano vR^idhaH
RV_08.032.19.1{04}  vi ShU cara svadhA anu kR^iShTInAmanvAhuvaH
RV_08.032.19.2{04}  indra piba sutAnAm
RV_08.032.20.1{04}  piba svadhainavAnAmuta yastugrye sacA
RV_08.032.20.2{04}  utAyamindra yastava
RV_08.032.21.1{05}  atIhi manyuShAviNaM suShuvAMsamupAraNe
RV_08.032.21.2{05}  imaM rAtaMsutaM piba
RV_08.032.22.1{05}  ihi tisraH parAvata ihi pa¤ca janAnati
RV_08.032.22.2{05}  dhenA indrAvacAkashat
RV_08.032.23.1{05}  sUryo rashmiM yathA sR^ijA tvA yachantu me giraH
RV_08.032.23.2{05}  nimnamApo na sadhryak
RV_08.032.24.1{05}  adhvaryavA tu hi Shi¤ca somaM vIrAya shipriNe
RV_08.032.24.2{05}  bharAsutasya pItaye
RV_08.032.25.1{05}  ya udnaH phaligaM bhinan nyak sindhUnravAsR^ijat
RV_08.032.25.2{05}  yo goShupakvaM dhArayat
RV_08.032.26.1{06}  ahan vR^itraM R^icIShama aurNavAbhamahIshuvam
RV_08.032.26.2{06}  himenAvidhyadarbudam
RV_08.032.27.1{06}  pra va ugrAya niShTure.aShAÊhAya prasakShiNe
RV_08.032.27.2{06}  devattaM brahma gAyata
RV_08.032.28.1{06}  yo vishvAnyabhi vratA somasya made andhasaH
RV_08.032.28.2{06}  indro deveShu cetati
RV_08.032.29.1{06}  iha tyA sadhamAdyA harI hiraNyakeshyA
RV_08.032.29.2{06}  voÊhAmabhi prayo hitam
RV_08.032.30.1{06}  arvA¤caM tvA puruShTuta priyamedhastutA harI
RV_08.032.30.2{06}  somapeyAyavakShataH

RV_08.033.01.1{07}  vayaM gha tvA sutAvanta Apo na vR^iktabarhiShaH
RV_08.033.01.2{07}  pavitrasyaprasravaNeShu vR^itrahan pari stotAra Asate
RV_08.033.02.1{07}  svaranti tvA sute naro vaso nireka ukthinaH
RV_08.033.02.2{07}  kadA sutaM tR^iShANa oka A gama indra svabdIva vaMsagaH
RV_08.033.03.1{07}  kaNvebhirdhR^iShNavA dhR^iShad vAjaM darShi sahasriNam
RV_08.033.03.2{07}  pishaN^garUpaM maghavan vicarShaNe makShU gomantamImahe
RV_08.033.04.1{07}  pAhi gAyAndhaso mada indrAya medhyAtithe
RV_08.033.04.2{07}  yaH sammishloharyoryaH sute sacA vajrI ratho hiraNyayaH
RV_08.033.05.1{07}  yaH suShavyaH sudakShiNa ino yaH sukraturgR^iNe
RV_08.033.05.2{07}  ya AkaraH sahasrA yaH shatAmagha indro yaH pUrbhidAritaH
RV_08.033.06.1{08}  yo dhR^iShito yo.avR^ito yo asti shmashruShu shritaH
RV_08.033.06.2{08}  vibhUtadyumnashcyavanaH puruShTutaH kratvA gauriva shAkinaH
RV_08.033.07.1{08}  ka IM veda sute sacA pibantaM kad vayo dadhe
RV_08.033.07.2{08}  ayaM yaHpuro vibhinattyojasA mandAnaH shipryandhasaH
RV_08.033.08.1{08}  dAnA mR^igo na vAraNaH purutrA carathaM dadhe
RV_08.033.08.2{08}  nakiSh TvA ni yamadA sute gamo mahAMshcarasyojasA
RV_08.033.09.1{08}  ya ugraH sannaniShTR^ita sthiro raNAya saMskR^itaH
RV_08.033.09.2{08}  yadi stoturmaghavA shR^iNavad dhavaM nendro yoShatyA gamat
RV_08.033.10.1{08}  satyamitthA vR^iShedasi vR^iShajUtirno.avR^itaH
RV_08.033.10.2{08}  vR^iShA hyugra shR^iNviShe parAvati vR^iSho arvAvati shrutaH
RV_08.033.11.1{09}  vR^iShaNaste abhIshavo vR^iShA kashA hiraNyayI
RV_08.033.11.2{09}  vR^iShA ratho maghavan vR^iShaNA harI vR^iShA tvaM satakrato
RV_08.033.12.1{09}  vR^iShA sotA sunotu te vR^iShannR^ijIpinnA bhara
RV_08.033.12.2{09}  vR^iShA dadhanve vR^iShaNaM nadIShvA tubhyaM sthAtarharINAm
RV_08.033.13.1{09}  endra yAhi pItaye madhu shaviShTha somyam
RV_08.033.13.2{09}  nAyamachA maghavA shR^iNavad giro brahmokthA ca sukratuH
RV_08.033.14.1{09}  vahantu tvA ratheShThAmA harayo rathayujaH
RV_08.033.14.2{09}  tirashcidaryaM savanAni vR^itrahannanyeShAM yA shatakrato
RV_08.033.15.1{09}  asmAkamadyAntamaM stomaM dhiShva mahAmaha
RV_08.033.15.2{09}  asmAkaM te savanA santu shantamA madAya dyukSha somapAH
RV_08.033.16.1{10}  nahi Shastava no mama shAstre anyasya raNyati
RV_08.033.16.2{10}  yo asmAnvIra Anayat
RV_08.033.17.1{10}  indrashcid ghA tadabravIt striyA ashAsyaM manaH
RV_08.033.17.2{10}  uto aha kratuM raghum
RV_08.033.18.1{10}  saptI cid ghA madacyutA mithunA vahato ratham
RV_08.033.18.2{10}  eved dhUrvR^iShNa uttarA
RV_08.033.19.1{10}  adhaH pashyasva mopari santarAM pAdakau hara
RV_08.033.19.2{10}  mA te kaShaplakau dR^ishan strI hi brahmA babhUvitha

RV_08.034.01.1{11}  endra yAhi haribhirupa kaNvasya suShTutim
RV_08.034.01.2{11}  divo amuShya shAsato divaM yaya divAvaso
RV_08.034.02.1{11}  A tvA grAvA vadanniha somI ghoSheNa yachatu
RV_08.034.02.2{11}  divo amuShya ...
RV_08.034.03.1{11}  atrA vi nemireShAmurAM na dhUnute vR^ikaH
RV_08.034.03.2{11}  divo amuShya...
RV_08.034.04.1{11}  A tvA kaNvA ihAvase havante vAjasAtaye
RV_08.034.04.2{11}  divo amuShya .. .
RV_08.034.05.1{11}  dadhAmi te sutAnAM vR^iShNe na pUrvapAyyam
RV_08.034.05.2{11}  divo amuShya...
RV_08.034.06.1{12}  smatpurandhirna A gahi vishvatodhIrna Utaye
RV_08.034.06.2{12}  divo amuShya...
RV_08.034.07.1{12}  A no yAhi mahemate sahasrote shatAmagha
RV_08.034.07.2{12}  divo amuShya ...
RV_08.034.08.1{12}  A tvA hotA manurhito devatrA vakShadIDyaH
RV_08.034.08.2{12}  divo amuShya ...
RV_08.034.09.1{12}  A tvA madacyutA harI shyenaM pakSheva vakShataH
RV_08.034.09.2{12}  divo amuShya ...
RV_08.034.10.1{12}  A yAhyarya A pari svAhA somasya pItaye
RV_08.034.10.2{12}  divo amuShya...
RV_08.034.11.1{13}  A no yAhyupashrutyuktheShu raNayA iha
RV_08.034.11.2{13}  divo amuShya ...
RV_08.034.12.1{13}  sarUpairA su no gahi sambhR^itaiH sambhR^itAshvaH
RV_08.034.12.2{13}  divo amuShya ...
RV_08.034.13.1{13}  A yAhi parvatebhyaH samudrasyAdhi viShTapaH
RV_08.034.13.2{13}  divo amuShya ...
RV_08.034.14.1{13}  A no gavyAnyashvyA sahasrA shUra dardR^ihi
RV_08.034.14.2{13}  divo amuShya .. .
RV_08.034.15.1{13}  A naH sahasrasho bharAyutAni shatAni ca
RV_08.034.15.2{13}  divo amuShya ...
RV_08.034.16.1{13}  A yadindrashca dadvahe sahasraM vasurociShaH
RV_08.034.16.2{13}  ojiShThamashvyaM pashum
RV_08.034.17.1{13}  ya R^ijrA vAtaraMhaso.aruShAso raghuShyadaH
RV_08.034.17.2{13}  bhrAjante sUryA iva
RV_08.034.18.1{13}  pArAvatasya rAtiShu dravaccakreShvAshuShu
RV_08.034.18.2{13}  tiShThaM vanasya madhya A

RV_08.035.01.1{14}  agninendreNa varuNena viShNunAdityai rudrairvasubhiH sacAbhuvA
RV_08.035.01.2{14}  sajoShasA uShasA sUryeNa ca somaM pibatamashvinA
RV_08.035.02.1{14}  vishvAbhirdhIbhirbhuvanena vAjinA divA pR^ithivyAdribhiH sacAbhuvA
RV_08.035.02.2{14}  sajoShasA uShasA ...
RV_08.035.03.1{14}  vishvairdevaistribhirekAdashairihAdbhirmarudbhirbhR^igubhiH sacAbhuvA
RV_08.035.03.2{14}  sajoShasA uShasA ...
RV_08.035.04.1{14}  juShethAM yaj~naM bodhataM havasya me vishveha devau savanAva gachatam
RV_08.035.04.2{14}  sajoShasA uShasA sUryeNa ceShaM no voÊhamashvinA
RV_08.035.05.1{14}  stomaM juShethAM yuvasheva kanyanAM vishveha devau savanAva gachatam
RV_08.035.05.2{14}  sajoShasA uShasA sUryena ceShaM ...
RV_08.035.06.1{14}  giro juShethAmadhvaraM juShethAM vishveha devau savanAva gachatam
RV_08.035.06.2{14}  sajoShasA uShasA sUryeNa ceShaM ...
RV_08.035.07.1{15}  hAridraveva patatho vanedupa somaM sutaM mahiShevAva gachathaH
RV_08.035.07.2{15}  sajoShasA uShasA sUryeNa ca trirvartiryAtamashvinA
RV_08.035.08.1{15}  haMsAviva patatho adhvagAviva somaM sutaM mahiShevAva gachathaH
RV_08.035.08.2{15}  sajoShasA uShasA sUryeNa ca trir...
RV_08.035.09.1{15}  shyenAviva patatho havyadAtaye somaM sutaM mahiShevAva gachathaH
RV_08.035.09.2{15}  sajoShasA uShasA sUryeNa ca trir...
RV_08.035.10.1{15}  pibataM ca tR^ipNutaM cA ca gachataM prajAM ca dhattaM draviNaM ca dhattam
RV_08.035.10.2{15}  sajoShasA uShasA sUryeNa corjaM no dhattamashvinA
RV_08.035.11.1{15}  jayataM ca pra stutaM ca pra cAvataM prajAM ca dhattaM draviNaM ca dhattam
RV_08.035.11.2{15}  sajoShasA uShasA sUryeNa corjaM ...
RV_08.035.12.1{15}  hataM ca shatrUn yatataM ca mitriNaH prajAM ca dhattaM draviNaM ca dhattam
RV_08.035.12.2{15}  sajoShasA uShasA sUryeNa corjaM ...
RV_08.035.13.1{16}  mitrAvaruNavantA uta dharmavantA marutvantA jariturgachatho havam
RV_08.035.13.2{16}  sajoShasA uShasA sUryeNa cAdityairyAtamashvinA
RV_08.035.14.1{16}  aN^girasvantA uta viShNuvantA marutvantA jariturgachatho havam
RV_08.035.14.2{16}  sajoShasA uShasA sUryeNa cAdityair...
RV_08.035.15.1{16}  R^ibhumantA vR^iShaNA vAjavantA marutvantA jariturgachatho havam
RV_08.035.15.2{16}  sajoShasA uShasA sUryeNa cAdityair...
RV_08.035.16.1{16}  brahma jinvatamuta jinvataM dhiyo hataM rakShAMsi sedhatamamIvAH
RV_08.035.16.2{16}  sajoShasA uShasA sUryeNa ca somaM sunvato ashvinA
RV_08.035.17.1{16}  kShatraM jinvatamuta jinvataM nÌn hataM rakShANsi sedhatamamIvAH
RV_08.035.17.2{16}  sajoShasA uShasA sUryeNa ca somaM ...
RV_08.035.18.1{16}  dhenUrjinvatamuta jinvataM visho hataM rakShAMsi sedhatamamIvAH
RV_08.035.18.2{16}  sajoShasA uShasA sUryeNa ca somaM ...
RV_08.035.19.1{17}  atreriva shR^iNutaM pUrvyastutiM shyAvAshvasya sunvato madacyutA
RV_08.035.19.2{17}  sajoShasA uShasA sUryena cAshvinA tiroahnyam
RV_08.035.20.1{17}  sargAniva sR^ijataM suShTutIrupa shyAvAshvasya sunvato madacyutA
RV_08.035.20.2{17}  sajoShasA uShasA sUryeNa cAshvinA
RV_08.035.21.1{17}  rashmInriva yachatamadhvarAnupa shyAvAshvasya sunvato madacyutA
RV_08.035.21.2{17}  sajoShasA uShasA sUryeNa cAshvinA ...
RV_08.035.22.1{17}  arvAg rathaM ni yachataM pibataM somyaM madhu
RV_08.035.22.2{17}  A yAtamashvinA gatamavasyurvAmahaM huve dhattaM ratnAni dAshuShe
RV_08.035.23.1{17}  namovAke prasthite adhvare narA vivakShaNasya pItaye
RV_08.035.23.2{17}  A yAtaM ...
RV_08.035.24.1{17}  svAhAkR^itasya tR^impataM sutasya devAvandhasaH
RV_08.035.24.2{17}  A yAtaM ...

RV_08.036.01.1{18}  avitAsi sunvato vR^iktabarhiShaH pibA somaM madAya kaM shatakrato
RV_08.036.01.2{18}  yaM te bhAgamadhArayan vishvAH sehAnaH pR^itanA uru jrayaH samapsujin marutvAnindra satpate
RV_08.036.02.1{18}  prAva stotAraM maghavannava tvAM pibA somaM madAya kaMshatakrato
RV_08.036.02.2{18}  yaM te bhAgaM ...
RV_08.036.03.1{18}  UrjA devAnavasyojasA tvAM pibA somaM madAya kaM shatakrato
RV_08.036.03.2{18}  yaM te bhAgaM ...
RV_08.036.04.1{18}  janitA divo janitA pR^ithivyAH pibA somaM madAya kaM shatakrato
RV_08.036.04.2{18}  yaM te bhAgaM ...
RV_08.036.05.1{18}  janitAshvAnAM janitA gavAmasi pibA somaM madAya kaM shatakrato
RV_08.036.05.2{18}  yaM te bhAgaM ...
RV_08.036.06.1{18}  atrINAM stomamadrivo mahas kR^idhi pibA somaM madAya kaMshatakrato
RV_08.036.06.2{18}  yaM te bhAgaM ...
RV_08.036.07.1{18}  shyAvAshvasya sunvatastathA shR^iNu yathAshR^iNoratreH karmANi kR^iNvataH
RV_08.036.07.2{18}  pra trasadasyumAvitha tvameka in nR^iShAhya indra brahmANi vardhayan

RV_08.037.01.1{19}  predaM brahma vR^itratUryeShvAvitha pra sunvataH shacIpata indra vishvAbhirUtibhiH
RV_08.037.01.2{19}  mAdhyandinasya savanasya vR^itrahannanedya pibA somasya vajrivaH
RV_08.037.02.1{19}  sehAna ugra pR^itanA abhi druhaH shacIpata indra vishvAbhirUtibhiH
RV_08.037.02.2{19}  mAdhyandinasya ...
RV_08.037.03.1{19}  ekarAÊ asya bhuvanasya rAjasi shacIpata indra vishvAbhirUtibhiH
RV_08.037.03.2{19}  mAdhyandinasya ...
RV_08.037.04.1{19}  sasthAvAnA yavayasi tvameka icchacIpata indra vishvAbhirUtibhiH
RV_08.037.04.2{19}  mAdhyandinasya ...
RV_08.037.05.1{19}  kShemasya ca prayujashca tvamIshiShe shacIpata indra vishvAbhirUtibhiH
RV_08.037.05.2{19}  mAdhyandinasya ...
RV_08.037.06.1{19}  kShatrAya tvamavasi na tvamAvitha shacIpata indra vishvAbhirUtibhiH
RV_08.037.06.2{19}  mAdhyandinasya ...
RV_08.037.07.1{19}  shyAvAshvasya rebhatastathA shR^iNu yathAshR^iNoratreH karmANi kR^iNvataH
RV_08.037.07.2{19}  pra trasadasyumAvitha tvameka in nR^iShAhya indra kShatrANi vardhayan

RV_08.038.01.1{20}  yaj~nasya hi stha R^itvijA sasnI vAjeShu karmasu
RV_08.038.01.2{20}  indrAgnItasya bodhatam
RV_08.038.02.1{20}  toshAsA rathayAvAnA vR^itrahaNAparAjitA
RV_08.038.02.2{20}  indrAgnI tasya bodhatam
RV_08.038.03.1{20}  idaM vAM madiraM madhvadhukShannadribhirnaraH
RV_08.038.03.2{20}  indrAgnI tasya bodhatam
RV_08.038.04.1{20}  juShethAM yaj~namiShTaye sutaM somaM sadhastutI
RV_08.038.04.2{20}  indrAgnI A gataM narA
RV_08.038.05.1{20}  imA juShethAM savanA yebhirhavyAnyUhathuH
RV_08.038.05.2{20}  indrAgnIA gataM narA
RV_08.038.06.1{20}  imAM gAyatravartaniM juShethAM suShTutiM mama
RV_08.038.06.2{20}  indrAgnI A gataM narA
RV_08.038.07.1{21}  prAtaryAvabhirA gataM devebhirjenyAvasU
RV_08.038.07.2{21}  indrAgnI somapItaye
RV_08.038.08.1{21}  shyAvAshvasya sunvato.atrINAM shR^iNutaM havam
RV_08.038.08.2{21}  indrAgnIsomapItaye
RV_08.038.09.1{21}  evA vAmahva Utaye yathAhuvanta medhirAH
RV_08.038.09.2{21}  indragnI somapItaye
RV_08.038.10.1{21}  AhaM sarasvatIvatorindrAgnyoravo vR^iNe
RV_08.038.10.2{21}  yAbhyAM gAyatraM R^icyate

RV_08.039.01.1{22}  agnimastoShy R^igmiyamagnimIÊA yajadhyai
RV_08.039.01.2{22}  agnirdevAnanaktu na ubhe hi vidathe kavirantashcarati dUtyaM nabhantAmanyake same
RV_08.039.02.1{22}  nyagne navyasA vacastanUShu shaMsameShAm
RV_08.039.02.2{22}  nyarAtI rarAvNAM vishvA aryo arAtIrito yuchantvAmuro nabhantAmanyake same
RV_08.039.03.1{22}  agne manmAni tubhyaM kaM ghR^itaM na juhva Asani
RV_08.039.03.2{22}  sa deveShu pra cikiddhi tvaM hyasi pUrvyaH shivo dUto vivasvato nabhantAmanyake same
RV_08.039.04.1{22}  tat-tadagnirvayo dadhe yathA-yathA kR^ipaNyati
RV_08.039.04.2{22}  UrjAhutirvasUnAM shaM ca yoshca mayo dadhe vishvasyai devahUtyai nabhantAmanyake same
RV_08.039.05.1{22}  sa ciketa sahIyasAgnishcitreNa karmaNA
RV_08.039.05.2{22}  sa hotA shashvatInAM dakShiNAbhirabhIvR^ita inoti ca pratIvyaM nabhantAmanyake same
RV_08.039.06.1{23}  agnirjAtA devAnAmagnirveda martAnAmapIcyam
RV_08.039.06.2{23}  agniHsa draviNodA agnirdvArA vyUrNute svAhuto navIyasA nabhantAmanyake same
RV_08.039.07.1{23}  agnirdeveShu saMvasuH sa vikShu yaj~niyAsvA
RV_08.039.07.2{23}  sa mudA kAvyA puru vishvaM bhUmeva puShyati devo deveShu yaj~niyo nabhantAmanyake same
RV_08.039.08.1{23}  yo agniH saptamAnuShaH shrito vishveShu sindhuShu
RV_08.039.08.2{23}  tamAganma tripastyaM mandhAturdasyuhantamamagniM yaj~neShu pUrvyaM nabhantAM anyake same
RV_08.039.09.1{23}  agnistrINi tridhAtUnyA kSheti vidathA kaviH sa trInrekAdashAniha yakShacca piprayacca no vipro dUtaH pariShkR^ito nabhantAmanyake same
RV_08.039.10.1{23}  tvaM no agna AyuShu tvaM deveShu pUrvya vasva eka irajyasi
RV_08.039.10.2{23}  tvAmApaH parisrutaH pari yanti svasetavo nabhantAmanyake same

RV_08.040.01.1{24}  indrAgnI yuvaM su naH sahantA dAsatho rayim
RV_08.040.01.2{24}  yena dR^iÊhA samatsvA vIÊu cit sAhiShImahyagnirvaneva vAta in nabhantAmanyake same
RV_08.040.02.1{24}  nahi vAM vavrayAmahe.athendramid yajAmahe shaviShThaM nR^iNAM naram
RV_08.040.02.2{24}  sa naH kadA cidarvatA gamadA vAjasAtayegamadA medhasAtaye nabhantAmanyake same
RV_08.040.03.1{24}  tA hi madhyaM bharANAmindrAgnI adhikShitaH
RV_08.040.03.2{24}  tA u kavitvanA kavI pR^ichyamAnA sakhIyate saM dhItamashnutaM narA nabhantAmanyake same
RV_08.040.04.1{24}  abhyarca nabhAkavadindrAgnI yajasA girA
RV_08.040.04.2{24}  yayorvishvamidaM jagadiyaM dyauH pR^ithivI mahyupasthe bibhR^ito vasu nabhantAmanyake same
RV_08.040.05.1{24}  pra brahmANi nabhAkavadindrAgnibhyAmirajyata
RV_08.040.05.2{24}  yA saptabudhnamarNavaM jihmabAramaporNuta indra IshAna ojasA nabhantAmanyake same
RV_08.040.06.1{24}  api vR^ishca purANavad vratateriva guShpitamojo dAsasya dambhaya
RV_08.040.06.2{24}  vayaM tadasya sambhR^itaM vasvindreNa vi bhajemahi nabhantAmanyake same
RV_08.040.07.1{25}  yadindrAgnI janA ime vihvayante tanA girA
RV_08.040.07.2{25}  asmAkebhirnR^ibhirvayaM sAsahyAma pR^itanyato vanuyAma vanuShyato nabhantAmanyake same
RV_08.040.08.1{25}  yA nu shvetAvavo diva uccarAta upa dyubhiH
RV_08.040.08.2{25}  indrAgnyoranu vratamuhAnA yanti sindhavo yAn sIM bandhAdamu¤catAM nabhantAmanyake same
RV_08.040.09.1{25}  pUrvISh Ta indropamAtayaH pUrvIruta prashastayaH sUnohinvasya harivaH
RV_08.040.09.2{25}  vasvo vIrasyApR^ico yA nu sAdhanta no dhiyo nabhantAmanyake same
RV_08.040.10.1{25}  taM shishItA suvR^iktibhistveShaM satvAnaM R^igmiyam
RV_08.040.10.2{25}  uto nucid ya ojasA shuShNasyANDAni bhedati jeShat svarvatIrapo nabhantAmanyake same
RV_08.040.11.1{25}  taM shishItA svadhvaraM satyaM satvAnaM R^itviyam
RV_08.040.11.2{25}  uto nucid ya ohata ANDA shuShNasya bhedatyajaiH svarvatIrapo nabhantAmanyake same
RV_08.040.12.1{25}  evendrAgnibhyAM pitR^ivan navIyo mandhAtR^ivadaN^girasvadavAci
RV_08.040.12.2{25}  tridhAtunA sharmaNA pAtamasmAn vayaM syAma patayo rayINAm

RV_08.041.01.1{26}  asmA U Shu prabhUtaye varuNAya marudbhyo.arcA viduShTarebhyaH
RV_08.041.01.2{26}  yo dhItA mAnuShANAM pashvo gA iva rakShati nabhantAmanyake same
RV_08.041.02.1{26}  tamU Shu samanA girA pitÌNAM ca manmabhiH nAbhAkasyaprashastibhiryaH sindhUnAmupodaye saptasvasA sa madhyamo nabhantAmanyake same
RV_08.041.03.1{26}  sa kShapaH pari Shasvaje nyusro mAyayA dadhe sa vishvaM pari darshataH
RV_08.041.03.2{26}  tasya venIranu vratamuShastisro avardhayannabhantAmanyake same
RV_08.041.04.1{26}  yaH kakubho nidhArayaH pR^ithivyAmadhi darshataH
RV_08.041.04.2{26}  sa mAtA pUrvyaM padaM tad varuNasya saptyaM sa hi gopA iveryonabhantAmanyake same
RV_08.041.05.1{26}  yo dhartA bhuvanAnAM ya usrANAmapIcyA veda nAmAniguhyA
RV_08.041.05.2{26}  sa kaviH kAvyA puru rUpaM dyauriva puShyati nabhantAmanyake same
RV_08.041.06.1{27}  yasmin vishvAni kAvyA cakre nAbhiriva shritA
RV_08.041.06.2{27}  tritaM jUtI saparyata vraje gAvo na saMyuje yuje ashvAnayukShata nabhantAmanyake same
RV_08.041.07.1{27}  ya Asvatka Ashaye vishvA jAtAnyeShAm
RV_08.041.07.2{27}  pari dhAmAni marmR^ishad varuNasya puro gaye vishve devA anu vrataM nabhantAmanyake same
RV_08.041.08.1{27}  sa samudro apIcyasturo dyAmiva rohati ni yadAsu yajurdadhe
RV_08.041.08.2{27}  sa mAyA arcinA padAstR^iNAn nAkamAruhan nabhantAmanyake same
RV_08.041.09.1{27}  yasya shvetA vicakShaNA tisro bhUmIradhikShitaH
RV_08.041.09.2{27}  triruttarANi papraturvaruNasya dhruvaM sadaH sa saptAnAmirajyati nabhantAmanyake same
RV_08.041.10.1{27}  yaH shvetAnadhinirNijashcakre kR^iShNAnanu vratA
RV_08.041.10.2{27}  sa dhAma pUrvyaM mame ya skambhena vi rodasI ajo na dyAmadhArayan nabhantAmanyake same

RV_08.042.01.1{28}  astabhnAd dyAmasuro vishvavedA amimIta varimANaM pR^ithivyAH
RV_08.042.01.2{28}  AsIdad vishvA bhuvanAni samrAD vishvet tAni varuNasya vratAni
RV_08.042.02.1{28}  evA vandasva varuNaM bR^ihantaM namasyA dhIramamR^itasya gopAm
RV_08.042.02.2{28}  sa naH sharma trivarUthaM vi yaMsat pAtaM no dyAvApR^ithivI upasthe
RV_08.042.03.1{28}  imAM dhiyaM shikShamANasya deva kratuM dakShaM varuNa saM shishAdhi
RV_08.042.03.2{28}  yayAti vishvA duritA tarema sutarmANamadhi nAvaM ruhema
RV_08.042.04.1{28}  A vAM grAvANo ashvinA dhIbhirviprA acucyavuH
RV_08.042.04.2{28}  nAsatyA somapItaye nabhantAmanyake same
RV_08.042.05.1{28}  yathA vAmatrirashvinA gIrbhirvipro ajohavIt
RV_08.042.05.2{28}  nAsatyAsomapItaye nabhantAmanyake same
RV_08.042.06.1{28}  evA vAmahva Utaye yathAhuvanta medhirAH
RV_08.042.06.2{28}  nAsatyA somapItaye nabhantAmanyake same

RV_08.043.01.1{29}  ime viprasya vedhaso.agnerastR^itayajvanaH
RV_08.043.01.2{29}  giraH stomAsa Irate
RV_08.043.02.1{29}  asmai te pratiharyate jAtavedo vicarShaNe
RV_08.043.02.2{29}  agne janAmi suShTutim
RV_08.043.03.1{29}  ArokA iva ghedaha tigmA agne tava tviShaH
RV_08.043.03.2{29}  dadbhirvanAni bapsati
RV_08.043.04.1{29}  harayo dhUmaketavo vAtajUtA upa dyavi
RV_08.043.04.2{29}  yatante vR^ithagagnayaH
RV_08.043.05.1{29}  ete tye vR^ithagagnaya iddhAsaH samadR^ikShata
RV_08.043.05.2{29}  uShasAmiva ketavaH
RV_08.043.06.1{30}  kR^iShNA rajAMsi patsutaH prayANe jAtavedasaH
RV_08.043.06.2{30}  agniryad rodhati kShami
RV_08.043.07.1{30}  dhAsiM kR^iNvAna oShadhIrbapsadagnirna vAyati
RV_08.043.07.2{30}  punaryan taruNIrapi
RV_08.043.08.1{30}  jihvAbhiraha nannamadarciShA ja¤jaNAbhavan
RV_08.043.08.2{30}  agnirvaneShu rocate
RV_08.043.09.1{30}  apsvagne sadhiSh Tava saushadhIranu rudhyase
RV_08.043.09.2{30}  garbhe sa¤jAyase punaH
RV_08.043.10.1{30}  udagne tava tad ghR^itAdarcI rocata Ahutam
RV_08.043.10.2{30}  niMsAnaM juhvo mukhe
RV_08.043.11.1{31}  ukShAnnAya vashAnnAya somapR^iShThAya vedhase
RV_08.043.11.2{31}  stomairvidhemAgnaye
RV_08.043.12.1{31}  uta tvA namasA vayaM hotarvareNyakrato
RV_08.043.12.2{31}  agne samidbhirImahe
RV_08.043.13.1{31}  uta tvA bhR^iguvacchuce manuShvadagna Ahuta
RV_08.043.13.2{31}  aN^girasvad dhavAmahe
RV_08.043.14.1{31}  tvaM hyagne agninA vipro vipreNa san satA
RV_08.043.14.2{31}  sakhA sakhyA samidhyase
RV_08.043.15.1{31}  sa tvaM viprAya dAshuShe rayiM dehi sahasriNam
RV_08.043.15.2{31}  agne vIravatImiSham
RV_08.043.16.1{32}  agne bhrAtaH sahaskR^ita rohidashva shucivrata
RV_08.043.16.2{32}  imaM stomaJNjuShasva me
RV_08.043.17.1{32}  uta tvAgne mama stuto vAshrAya pratiharyate
RV_08.043.17.2{32}  goShThaM gAva ivAshata
RV_08.043.18.1{32}  tubhyaM tA aN^girastama vishvAH sukShitayaH pR^ithak
RV_08.043.18.2{32}  agne kAmAya yemire
RV_08.043.19.1{32}  agniM dhIbhirmanIShiNo medhirAso vipashcitaH
RV_08.043.19.2{32}  admasadyAya hinvire
RV_08.043.20.1{32}  taM tvAmajmeShu vAjinaM tanvAnA agne adhvaram
RV_08.043.20.2{32}  vahniMhotAramIÊate
RV_08.043.21.1{33}  purutrA hi sadR^iMM asi visho vishvA anu prabhuH
RV_08.043.21.2{33}  samatsutvA havAmahe
RV_08.043.22.1{33}  tamIÊiShva ya Ahuto.agnirvibhrAjate ghR^itaiH
RV_08.043.22.2{33}  imaM naHshR^iNavad dhavam
RV_08.043.23.1{33}  taM tvA vayaM havAmahe shR^iNvantaM jAtavedasam
RV_08.043.23.2{33}  agne ghnantamapa dviShaH
RV_08.043.24.1{33}  vishAM rAjAnamadbhutamadhyakShaM dharmaNAmimam
RV_08.043.24.2{33}  agnimIÊe sa u shravat
RV_08.043.25.1{33}  agniM vishvAyuvepasaM maryaM na vAjinaM hitam
RV_08.043.25.2{33}  saptiM na vAjayAmasi
RV_08.043.26.1{34}  ghnan mR^idhrANyapa dviSho dahan rakShAMsi vishvahA
RV_08.043.26.2{34}  agnetigmena dIdihi
RV_08.043.27.1{34}  yaM tvA janAsa indhate manuShvadaN^girastama
RV_08.043.27.2{34}  agne sa bodhime vacaH
RV_08.043.28.1{34}  yadagne divijA asyapsujA vA sahaskR^ita
RV_08.043.28.2{34}  taM tvA gIrbhirhavAmahe
RV_08.043.29.1{34}  tubhyaM ghet te janA ime vishvAH sukShitayaH pR^ithak
RV_08.043.29.2{34}  dhAsiM hinvantyattave
RV_08.043.30.1{34}  te ghedagne svAdhyo.ahA vishvA nR^icakShasaH
RV_08.043.30.2{34}  tarantaH syAma durgahA
RV_08.043.31.1{35}  agniM mandraM purupriyaM shIraM pAvakashociSham
RV_08.043.31.2{35}  hR^idbhirmandrebhirImahe
RV_08.043.32.1{35}  sa tvamagne vibhAvasuH sR^ijan sUryo na rashmibhiH
RV_08.043.32.2{35}  shardhan tamAMsi jighnase
RV_08.043.33.1{35}  tat te sahasva Imahe dAtraM yan nopadasyati
RV_08.043.33.2{35}  tvadagne vAryaM vasu

RV_08.044.01.1{36}  samidhAgniM duvasyata ghR^itairbodhayatAtithim
RV_08.044.01.2{36}  Asmin havyAjuhotana
RV_08.044.02.1{36}  agne stomaM juShasva me vardhasvAnena manmanA
RV_08.044.02.2{36}  prati sUktAni harya naH
RV_08.044.03.1{36}  agniM dUtaM puro dadhe havyavAhamupa bruve
RV_08.044.03.2{36}  devAnA sAdayAdiha
RV_08.044.04.1{36}  ut te bR^ihanto arcayaH samidhAnasya dIdivaH
RV_08.044.04.2{36}  agne shukrAsaIrate
RV_08.044.05.1{36}  upa tvA juhvo mama ghR^itAcIryantu haryata
RV_08.044.05.2{36}  agne havyA juShasva naH
RV_08.044.06.1{37}  mandraM hotAraM R^itvijaM citrabhAnuM vibhAvasum
RV_08.044.06.2{37}  agnimIÊe sa u shravat
RV_08.044.07.1{37}  pratnaM hotAramIDyaM juShTamagniM kavikratum
RV_08.044.07.2{37}  adhvarANAmabhishriyam
RV_08.044.08.1{37}  juShAno aN^girastamemA havyAnyAnuShak
RV_08.044.08.2{37}  agne yaj~naM nayaR^ituthA
RV_08.044.09.1{37}  samidhAna u santya shukrashoca ihA vaha
RV_08.044.09.2{37}  cikitvAn daivyaM janam
RV_08.044.10.1{37}  vipraM hotAramadruhaM dhUmaketuM vibhAvasum
RV_08.044.10.2{37}  yaj~nAnAM ketumImahe
RV_08.044.11.1{38}  agne ni pAhi nastvaM prati Shma deva rIShataH
RV_08.044.11.2{38}  bhindhi dveShaH sahaskR^ita
RV_08.044.12.1{38}  agniH pratnena manmanA shumbhAnastanvaM svAm
RV_08.044.12.2{38}  kavirvipreNa vAvR^idhe
RV_08.044.13.1{38}  Urjo napAtamA huve.agniM pAvakashociSham
RV_08.044.13.2{38}  asmin yaj~ne svadhvare
RV_08.044.14.1{38}  sa no mitramahastvamagne shukreNa sociShA
RV_08.044.14.2{38}  devairA satsibarhiShi
RV_08.044.15.1{38}  yo agniM tanvo dame devaM martaH saparyati
RV_08.044.15.2{38}  tasmA id dIdayad vasu
RV_08.044.16.1{39}  agnirmUrdhA divaH kakut patiH pR^ithivyA ayam
RV_08.044.16.2{39}  apAM retAMsi jinvati
RV_08.044.17.1{39}  udagne shucayastava shukrA bhrAjanta Irate
RV_08.044.17.2{39}  tava jyotIMShyarcayaH
RV_08.044.18.1{39}  IShiShe vAryasya hi dAtrasyAgne svarpatiH
RV_08.044.18.2{39}  stotA syAM tava sharmaNi
RV_08.044.19.1{39}  tvAmagne manIShiNastvAM hinvanti cittibhiH
RV_08.044.19.2{39}  tvAM vardhantu no giraH
RV_08.044.20.1{39}  adabdhasya svadhAvato dUtasya rebhataH sadA
RV_08.044.20.2{39}  agneH sakhyaM vR^iNImahe
RV_08.044.21.1{40}  agniH shucivratatamaH shucirvipraH shuciH kaviH
RV_08.044.21.2{40}  shucIrocata AhutaH
RV_08.044.22.1{40}  uta tvA dhItayo mama giro vardhantu vishvahA
RV_08.044.22.2{40}  agne sakhyasya bodhi naH
RV_08.044.23.1{40}  yadagne syAmahaM tvaM tvaM vA ghA syA aham
RV_08.044.23.2{40}  syuSh Te satyA ihAshiShaH
RV_08.044.24.1{40}  vasurvasupatirhi kamasyagne vibhAvasuH
RV_08.044.24.2{40}  syAma te sumatAvapi
RV_08.044.25.1{40}  agne dhR^itavratAya te samudrAyeva sindhavaH
RV_08.044.25.2{40}  giro vAshrAsaIrate
RV_08.044.26.1{41}  yuvAnaM vishpatiM kaviM vishvAdaM puruvepasam
RV_08.044.26.2{41}  agniM shumbhAmi manmabhiH
RV_08.044.27.1{41}  yaj~nAnAM rathye vayaM tigmajambhAya vIÊave
RV_08.044.27.2{41}  stomairiShemAgnaye
RV_08.044.28.1{41}  ayamagne tve api jaritA bhUtu santya
RV_08.044.28.2{41}  tasmai pAvaka mR^iÊaya
RV_08.044.29.1{41}  dhIro hyasyadmasad vipro na jAgR^iviH sadA
RV_08.044.29.2{41}  agne dIdayasi dyavi
RV_08.044.30.1{41}  purAgne duritebhyaH purA mR^idhrebhyaH kave
RV_08.044.30.2{41}  pra Na Ayurvaso tira

RV_08.045.01.1{42}  A ghA ye agnimindhate stR^iNanti barhirAnuShak
RV_08.045.01.2{42}  yeShAmindro yuvA sakhA
RV_08.045.02.1{42}  bR^ihannididhma eShAM bhUri shastaM pR^ithuH svaruH
RV_08.045.02.2{42}  yeShAmindro yuvA sakhA
RV_08.045.03.1{42}  ayuddha id yudhA vR^itaM shUra Ajati satvabhiH
RV_08.045.03.2{42}  yeShAmindro yuvA sakhA
RV_08.045.04.1{42}  A bundaM vR^itrahA dade jAtaH pR^ichad vi mAtaram
RV_08.045.04.2{42}  ka ugrAH ke ha shR^iNvire
RV_08.045.05.1{42}  prati tvA shavasI vadad girAvapso na yodhiShat
RV_08.045.05.2{42}  yaste shatrutvamAcake
RV_08.045.06.1{43}  uta tvaM maghava¤chR^iNu yaste vaShTi vavakShi tat
RV_08.045.06.2{43}  yad vIÊayAsi vIÊu tat
RV_08.045.07.1{43}  yadAjiM yAtyAjikR^idindraH svashvayurupa
RV_08.045.07.2{43}  rathItamo rathInAm
RV_08.045.08.1{43}  vi Shu vishvA abhiyujo vajrin viShvag yathA vR^iha
RV_08.045.08.2{43}  bhavA naH sushravastamaH
RV_08.045.09.1{43}  asmAkaM su rathaM pura indraH kR^iNotu sAtaye
RV_08.045.09.2{43}  na yaM dhUrvanti dhUrtayaH
RV_08.045.10.1{43}  vR^ijyAma te pari dviSho.araM te shakra dAvane
RV_08.045.10.2{43}  gamemedindragomataH
RV_08.045.11.1{44}  shanaishcid yanto adrivo.ashvAvantaH shatagvinaH
RV_08.045.11.2{44}  vivakShaNA anehasaH
RV_08.045.12.1{44}  UrdhvA hi te dive-dive sahasrA sUnR^itA shatA
RV_08.045.12.2{44}  jaritribhyovimaMhate
RV_08.045.13.1{44}  vidmA hi tvA dhanaJNjayamindra dR^iÊhA cidArujam
RV_08.045.13.2{44}  AdAriNaM yathA gayam
RV_08.045.14.1{44}  kakuhaM cit tvA kave mandantu dhR^iShNavindavaH
RV_08.045.14.2{44}  A tvA paNiM yadImahe
RV_08.045.15.1{44}  yaste revAnadAshuriH pramamarSha maghattaye
RV_08.045.15.2{44}  tasya no veda A bhara
RV_08.045.16.1{45}  ima u tvA vi cakShate sakhAya indra sominaH
RV_08.045.16.2{45}  puShTAvanto yathA pashum
RV_08.045.17.1{45}  uta tvAbadhiraM vayaM shrutkarNaM santamUtaye
RV_08.045.17.2{45}  dUrAdiha havAmahe
RV_08.045.18.1{45}  yacchushrUyA imaM havaM durmarShaM cakriyA uta
RV_08.045.18.2{45}  bhaverApirno antamaH
RV_08.045.19.1{45}  yaccid dhi te api vyathirjaganvAMso amanmahi
RV_08.045.19.2{45}  godA idindra bodhi naH
RV_08.045.20.1{45}  A tvA rambhaM na jivrayo rarabhmA shavasas pate
RV_08.045.20.2{45}  ushmasi tvA sadhastha A
RV_08.045.21.1{46}  stotramindrAya gAyata purunR^imNAya satvane
RV_08.045.21.2{46}  nakiryaM vR^iNvate yudhi
RV_08.045.22.1{46}  abhi tvA vR^iShabhA sute sutaM sR^ijAmi pItaye
RV_08.045.22.2{46}  tR^impA vyashnuhI madam
RV_08.045.23.1{46}  mA tvA mUrA aviShyavo mopahasvAna A dabhan
RV_08.045.23.2{46}  mAkIM brahmadviSho vanaH
RV_08.045.24.1{46}  iha tvA goparINasA mahe mandantu rAdhase
RV_08.045.24.2{46}  saro gauro yathA piba
RV_08.045.25.1{46}  yA vR^itrahA parAvati sanA navA ca cucyuve
RV_08.045.25.2{46}  tA saMsatsupra vocata
RV_08.045.26.1{47}  apibat kadruvaH sutamindraH sahasrabAhve
RV_08.045.26.2{47}  atrAdediShTa pauMsyam
RV_08.045.27.1{47}  satyaM tat turvashe yadau vidAno ahnavAyyam
RV_08.045.27.2{47}  vyAnaT turvaNe shami
RV_08.045.28.1{47}  taraNiM vo janAnAM tradaM vAjasya gomataH
RV_08.045.28.2{47}  samAnamu pra shaMsiSham
RV_08.045.29.1{47}  R^ibhukShaNaM na vartava uktheShu tugryAvR^idham
RV_08.045.29.2{47}  indraM somesacA sute
RV_08.045.30.1{47}  yaH kR^intadid vi yonyaM trishokAya giriM pR^ithum
RV_08.045.30.2{47}  gobhyo gAtuM niretave
RV_08.045.31.1{48}  yad dadhiShe manasyasi mandAnaH prediyakShasi
RV_08.045.31.2{48}  mA tat karindra mR^iÊaya
RV_08.045.32.1{48}  dabhraM cid dhi tvAvataH kR^itaM shR^iNve adhi kShami
RV_08.045.32.2{48}  jigAtvindra te manaH
RV_08.045.33.1{48}  tavedu tAH sukIrtayo.asannuta prashastayaH
RV_08.045.33.2{48}  yadindra mR^iÊayAsi naH
RV_08.045.34.1{48}  mA na ekasminnAgasi mA dvayoruta triShu
RV_08.045.34.2{48}  vadhIrmA shUra bhUriShu
RV_08.045.35.1{48}  bibhayA hi tvAvata ugrAdabhiprabhaN^giNaH
RV_08.045.35.2{48}  dasmAdahamR^itIShahaH
RV_08.045.36.1{49}  mA sakhyuH shUnamA vide mA putrasya prabhUvaso
RV_08.045.36.2{49}  AvR^itvad bhUtu te manaH
RV_08.045.37.1{49}  ko nu maryA amithitaH sakhA sakhAyamabravIt
RV_08.045.37.2{49}  jahA ko asmadIShate
RV_08.045.38.1{49}  evAre vR^iShabhA sute.asinvan bhUryAvayaH
RV_08.045.38.2{49}  shvaghnIva nivatA caran
RV_08.045.39.1{49}  A ta etA vacoyujA harI gR^ibhNe sumadrathA
RV_08.045.39.2{49}  yadIM brahmabhya id dadaH
RV_08.045.40.1{49}  bhindhi vishvA apa dviShaH pari bAdho jahI mR^idhaH
RV_08.045.40.2{49}  vasuspArhaM tadA bhara
RV_08.045.41.1{49}  yad vIÊAvindra yat sthire yat parshAne parAbhR^itam
RV_08.045.41.2{49}  vasuspArhaM tadA bhara
RV_08.045.42.1{49}  yasya te vishvamAnuSho bhUrerdattasya vedati
RV_08.045.42.2{49}  vasu spArhaM tadA bhara

RV_08.046.01.1{01}  tvAvataH purUvaso vayamindra praNetaH smasi sthAtarharINAm
RV_08.046.02.1{01}  tvAM hi satyamadrivo vidma dAtAramiShAm
RV_08.046.02.2{01}  vidma dAtAraM rayINAm
RV_08.046.03.1{01}  A yasya te mahimAnaM shatamUte shatakrato
RV_08.046.03.2{01}  gIrbhirgR^iNanti kAravaH
RV_08.046.04.1{01}  sunItho ghA sa martyo yaM maruto yamaryamA
RV_08.046.04.2{01}  mitraH pAntyadruhaH
RV_08.046.05.1{01}  dadhAno gomadashvavad suvIryamAdityajUta edhate
RV_08.046.05.2{01}  sadA rAyA puruspR^ihA
RV_08.046.06.1{02}  tamindraM dAnamImahe shavasAnamabhIrvam
RV_08.046.06.2{02}  IshAnaM rAya Imahe
RV_08.046.07.1{02}  tasmin hi santyUtayo vishvA abhIravaH sacA
RV_08.046.07.2{02}  tamA vahantu saptayaH purUvasuM madAya harayaH sutam
RV_08.046.08.1{02}  yaste mado vareNyo ya indra vR^itrahantamaH
RV_08.046.08.2{02}  ya AdadiH svarnR^ibhiryaH pR^itanAsu duShTaraH
RV_08.046.09.1{02}  yo duShTaro vishvavAra shravAyyo vAjeShvasti tarutA
RV_08.046.09.2{02}  sanaH shaviShTha savanA vaso gahi gamema gomati vraje
RV_08.046.10.1{02}  gavyo Shu No yathA purAshvayota rathayA
RV_08.046.10.2{02}  varivasya mahAmaha
RV_08.046.11.1{03}  nahi te shUra rAdhaso.antaM vindAmi satrA
RV_08.046.11.2{03}  dashasyA no maghavan nU cidadrivo dhiyo vAjebhirAvitha
RV_08.046.12.1{03}  ya R^iShvaH shrAvayatsakhA vishvet sa veda janimA puruShTutaH
RV_08.046.12.2{03}  taM vishve mAnuShA yugendraM havante taviShaM yatasrucaH
RV_08.046.13.1{03}  sa no vAjeShvavitA purUvasuH puraHsthAtA maghavA vR^itrahA bhuvat
RV_08.046.14.1{03}  abhi vo vIramandhaso madeShu gAya girA mahA vicetasam
RV_08.046.14.2{03}  indraM nAma shrutyaM shAkinaM vaco yathA
RV_08.046.15.1{03}  dadI rekNastanve dadirvasu dadirvAjeShu puruhUta vAjinam
RV_08.046.15.2{03}  nUnamatha
RV_08.046.16.1{04}  vishveShAmirajyantaM vasUnAM sAsahvAMsaM cidasya varpasaH
RV_08.046.16.2{04}  kR^ipayato nUnamatyatha
RV_08.046.17.1{04}  mahaH su vo aramiShe stavAmahe mIÊhuShe araMgamAya jagmaye
RV_08.046.17.2{04}  yaj~nebhirgIrbhirvishvamanuShAM marutAmiyakShasi gAyetvA namasA girA
RV_08.046.18.1{04}  ye pAtayante ajmabhirgirINAM snubhireShAm
RV_08.046.18.2{04}  yaj~naM mahiShvaNInAM sumnaM tuviShvaNInAM prAdhvare
RV_08.046.19.1{04}  prabhaN^gaM durmatInAmindra shaviShThA bhara
RV_08.046.19.2{04}  rayimasmabhyaM yujyaM codayanmate jyeShThaM codayanmate
RV_08.046.20.1{04}  sanitaH susanitarugra citra cetiShTha sUnR^ita
RV_08.046.20.2{04}  prAsahA samrAT sahuriM sahantaM bhujyuM vAjeShu pUrvyam
RV_08.046.21.1{05}  A sa etu ya IvadAnadevaH pUrtamAdade
RV_08.046.21.2{05}  yathA cid vasho ashvyaH pR^ithushravasi kAnIte.asyA vyuShyAdade
RV_08.046.22.1{05}  ShaShTiM sahasrAshvyasyAyutAsanamuShTrAnAM viMshatiMshatA
RV_08.046.22.2{05}  dasha shyAvInAM shatA dasha tryaruShINAM dasha gavAM sahasrA
RV_08.046.23.1{05}  dasha shyAvA R^idhadrayo vItavArAsa AshavaH
RV_08.046.23.2{05}  mathrA nemiM ni vAvR^ituH
RV_08.046.24.1{05}  dAnAsaH pR^ithushravasaH kAnItasya surAdhasaH
RV_08.046.24.2{05}  rathaM hiraNyayaM dadan maMhiShTaH sUrirabhUd varShiShThamakR^ita shravaH
RV_08.046.25.1{05}  A no vAyo mahe tane yAhi makhAya pAjase
RV_08.046.25.2{05}  vayaM hi te cakR^imA bhUri dAvane sadyashcin mahi dAvane
RV_08.046.26.1{06}  yo ashvebhirvahate vasta usrAstriH sapta saptatInAm
RV_08.046.26.2{06}  ebhiH somebhiH somasudbhiH somapA dAnAya shukrapUtapAH
RV_08.046.27.1{06}  yo ma imaM cidu tmanAmandaccitraM dAvane
RV_08.046.27.2{06}  araTve akShenahuShe sukR^itvani sukR^ittarAya sukratuH
RV_08.046.28.1{06}  ucathye vapuShi yaH svarAÊ uta vAyo ghR^itasnAH
RV_08.046.28.2{06}  ashveShitaM rajeShitaM shuneShitaM prAjma tadidaM nu tat
RV_08.046.29.1{06}  adha priyamiShirAya ShasTiM sahasrAsanam
RV_08.046.29.2{06}  ashvAnAmin na vR^iShNAm
RV_08.046.30.1{06}  gAvo na yUthamupa yanti vadhraya upa mA yanti vadhrayaH
RV_08.046.31.1{06}  adha yaccArathe gaNe shatamuShTrAnacikradat
RV_08.046.31.2{06}  adha shvitneShu viMshatiM shatA
RV_08.046.32.1{06}  shataM dAse balbUthe viprastarukSha A dade
RV_08.046.32.2{06}  te te vAyavime janA madantIndragopA madanti devagopAH
RV_08.046.33.1{06}  adha syA yoShaNA mahI pratIcI vashamashvyam
RV_08.046.33.2{06}  adhirukmA vi nIyate

RV_08.047.01.1{07}  mahi vo mahatAmavo varuNa mitra dAshuShe
RV_08.047.01.2{07}  yamAdityA abhi druho rakShathA nemaghaM nashadanehaso va UtayaH suUtayo va UtayaH
RV_08.047.02.1{07}  vidA devA aghAnAmAdityAso apAkR^itim
RV_08.047.02.2{07}  pakShA vayo yathopari vyasme sharma yachatAnehaso va UtayaH suUtayo va UtayaH
RV_08.047.03.1{07}  vyasme adhi sharma tat pakShA vayo na yantana
RV_08.047.03.2{07}  vishvAni vishvavedaso varUthyA manAmahe.anehaso va UtayaH suUtayo va UtayaH
RV_08.047.04.1{07}  yasmA arAsata kShayaM jIvAtuM ca pracetasaH
RV_08.047.04.2{07}  manorvishvasya ghedima AdityA rAya Ishate.anehaso va UtayaH suUtayo va UtayaH
RV_08.047.05.1{07}  pari No vR^iNajannaghA durgANi rathyo yathA
RV_08.047.05.2{07}  syAmedindrasya sharmaNyAdityAnAmutAvasyanehaso va UtayaH suUtayo va UtayaH
RV_08.047.06.1{08}  parihvR^itedanA jano yuShmAdattasya vAyati
RV_08.047.06.2{08}  devA adabhramAsha vo yamAdityA ahetanAnehaso va UtayaH suUtayo va UtayaH
RV_08.047.07.1{08}  na taM tigmaM cana tyajo na drAsadabhi taM guru
RV_08.047.07.2{08}  yasmA u sharma sapratha AdityAso arAdhvamanehaso va UtayaH suUtayo va UtayaH
RV_08.047.08.1{08}  yuShme devA api Shmasi yudhyanta iva varmasu
RV_08.047.08.2{08}  yUyaM maho na enaso yUyamarbhAduruShyatAnehaso va UtayaH suUtayo va UtayaH
RV_08.047.09.1{08}  aditirna uruShyatvaditiH sharma yachatu
RV_08.047.09.2{08}  mAtA mitrasya revato.aryamNo varuNasya cAnehaso va UtayaH suUtayo va UtayaH
RV_08.047.10.1{08}  yad devAH sharma sharaNaM yad bhadraM yadanAturam
RV_08.047.10.2{08}  tridhAtu yad varUthyaM tadasmAsu vi yantanAnehaso va utayaHsuUtayo va UtayaH
RV_08.047.11.1{09}  AdityA ava hi khyatAdhi kUlAdiva spashaH
RV_08.047.11.2{09}  sutIrthamarvato yathAnu no neShathA sugamanehaso va UtayaH suUtayo va UtayaH
RV_08.047.12.1{09}  neha bhadraM rakShasvine nAvayai nopayA uta
RV_08.047.12.2{09}  gave ca bhadraM dhenave vIrAya ca shravasyate.anehaso na UtayaH suUtayo va UtayaH
RV_08.047.13.1{09}  yadAviryadapIcyaM devAso asti duShkR^itam
RV_08.047.13.2{09}  trite tad vishvamAptya Are asmad dadhAtanAnehaso va UtayaH suUtayova UtayaH
RV_08.047.14.1{09}  yacca goShu duShvapnyaM yaccAsme duhitardivaH
RV_08.047.14.2{09}  tritAya tad vibhAvaryAptyAya parA vahAnehaso va UtayaH suUtayo va UtayaH
RV_08.047.15.1{09}  niShkaM vA ghA kR^iNavate srajaM vA duhitardivaH
RV_08.047.15.2{09}  trite duShvapnyaM sarvamAptye pari dadmasyanehaso va UtayaH suUtayo va UtayaH
RV_08.047.16.1{10}  tadannAya tadapase taM bhAgamupaseduShe
RV_08.047.16.2{10}  tritAya ca dvitAya coSho duShvapnyaM vahAnehaso va UtayaH suUtayo va UtayaH
RV_08.047.17.1{10}  yathA kalAM yathA shaphaM yatha R^iNaM saMnayAmasi
RV_08.047.17.2{10}  evA duShvapnyaM sarvamAptye saM nayAmasyanehaso va UtayaHsuUtayo va UtayaH
RV_08.047.18.1{10}  ajaiShmAdyAsanAma cAbhUmAnAgaso vayam
RV_08.047.18.2{10}  uSho yasmAd duShvapnyAdabhaiShmApa taduchatvanehaso va UtayaH suUtayova UtayaH

RV_08.048.01.1{11}  svAdorabhakShi vayasaH sumedhAH svAdhyo varivovittarasya
RV_08.048.01.2{11}  vishve yaM devA uta martyAso madhu bruvanto abhi saMcaranti
RV_08.048.02.1{11}  antashca prAgA aditirbhavAsyavayAtA haraso daivyasya
RV_08.048.02.2{11}  indavindrasya sakhyaM juShANaH shrauShTIva dhuramanu rAya R^idhyAH
RV_08.048.03.1{11}  apAma somamamR^itA abhUmAganma jyotiravidAma devAn
RV_08.048.03.2{11}  kiM nUnamasmAn kR^iNavadarAtiH kimu dhUrtiramR^ita martyasya
RV_08.048.04.1{11}  shaM no bhava hR^ida A pIta indo piteva soma sUnave sushevaH
RV_08.048.04.2{11}  sakheva sakhya urushaMsa dhIraH pra Na AyurjIvase somatArIH
RV_08.048.05.1{11}  ime mA pItA yashasa uruShyavo rathaM na gAvaH samanAhaparvasu
RV_08.048.05.2{11}  te mA rakShantu visrasashcaritrAduta mA srAmAdyavayantvindavaH
RV_08.048.06.1{12}  agniM na mA mathitaM saM didIpaH pra cakShaya kR^iNuhi vasyaso naH
RV_08.048.06.2{12}  athA hi te mada A soma manye revAniva pra carApuShTimacha
RV_08.048.07.1{12}  iShireNa te manasA sutasya bhakShImahi pitryasyeva rAyaH
RV_08.048.07.2{12}  soma rAjan pra Na AyUMShi tArIrahAnIva sUryo vAsarANi
RV_08.048.08.1{12}  soma rAjan mR^iÊayA naH svasti tava smasi vratyAstasya viddhi
RV_08.048.08.2{12}  alarti dakSha uta manyurindo mA no aryo anukAmaM parAdAH
RV_08.048.09.1{12}  tvaM hi nastanvaH soma gopA gAtre-gAtre niShasatthA nR^icakShAH
RV_08.048.09.2{12}  yat te vayaM praminAma vratAni sa no mR^iÊa suShakhAdeva vasyaH
RV_08.048.10.1{12}  R^idUdareNa sAkhyA saceya yo mA na riShyed dharyashva pItaH
RV_08.048.10.2{12}  ayaM yaH somo nyadhAyyasme tasmA indraM pratiramemyAyuH
RV_08.048.11.1{13}  apa tyA asthuranirA amIvA niratrasan tamiShIcIrabhaiShuH
RV_08.048.11.2{13}  A somo asmAnaruhad vihAyA aganma yatra pratiranta AyuH
RV_08.048.12.1{13}  yo na induH pitaro hR^itsu pIto.amartyo martyAnAvivesha
RV_08.048.12.2{13}  tasmai somAya haviShA vidhema mR^iÊIke asya sumatau syAma
RV_08.048.13.1{13}  tvaM soma pitR^ibhiH saMvidAno.anu dyAvApR^ithivI A tatantha
RV_08.048.13.2{13}  tasmai ta indo haviShA vidhema vayaM syAma patayo rayINAm
RV_08.048.14.1{13}  trAtAro devA adhi vocatA no mA no nidrA Ishata mota jalpiH
RV_08.048.14.2{13}  vayaM somasya vishvaha priyAsaH suvIrAso vidathamAvadema
RV_08.048.15.1{13}  tvaM naH soma vishvato vayodhAstvaM svarvidA vishA nR^icakShAH
RV_08.048.15.2{13}  tvaM na inda UtibhiH sajoShAH pAhi pashcAtAduta vA purastAt

RV_08.049.01.1{14}  abhi pra vaH surAdhasamindramarca yathA vide
RV_08.049.01.2{14}  yo jaritribhyo maghavA purUvasuH sahasreNeva shikShati
RV_08.049.02.1{14}  shatAnIkeva pra jigAti dhR^iShNuyA hanti vR^itrANi dAshuShe
RV_08.049.02.2{14}  gireriva pra rasA asya pinvire datrANi purubhojasaH
RV_08.049.03.1{14}  A tvA sutAsa indavo madA ya indra girvaNaH
RV_08.049.03.2{14}  Apo na vajrinnanvokyaM saraH pR^iNanti shUra rAdhase
RV_08.049.04.1{14}  anehasaM prataraNaM vivakShaNaM madhvaH svAdiShThamIM piba
RV_08.049.04.2{14}  A yathA mandasAnaH kirAsi naH pra kShudreva tmanA dhR^iShat
RV_08.049.05.1{14}  A na stomamupa dravad dhiyAno ashvo na sotR^ibhiH
RV_08.049.05.2{14}  yaM tesvadhAvan svadayanti dhenava indra kaNveShu rAtayaH
RV_08.049.06.1{15}  ugraM na vIraM namasopa sedima vibhUtimakShitAvasum
RV_08.049.06.2{15}  udrIva vajrinnavato na si¤cate kSharantIndra dhItayaH
RV_08.049.07.1{15}  yad dha nUnaM yad vA yaj~ne yad vA pR^ithivyAmadhi
RV_08.049.07.2{15}  ato no yaj~namAshubhirmahemata ugra ugrebhirA gahi
RV_08.049.08.1{15}  ajirAso harayo ye ta Ashavo vAtA iva prasakShiNaH
RV_08.049.08.2{15}  yebhirapatyaM manuShaH parIyase yebhirvishvaM svardR^ishe
RV_08.049.09.1{15}  etAvatasta Imaha indra sumnasya gomataH
RV_08.049.09.2{15}  yathA prAvo maghavan medhyAtithiM yathA nIpAtithiM dhane
RV_08.049.10.1{15}  yathA kaNve maghavan trasadasyavi yathA pakthe dashavraje
RV_08.049.10.2{15}  yathA gosharye asanor{R^i}jishvanIndra gomad dhiraNyavat

RV_08.050.01.1{16}  pra su shrutaM surAdhasamarcA shakramabhiShTaye
RV_08.050.01.2{16}  yaH sunvate stuvate kAmyaM vasu sahasreNeva maMhate
RV_08.050.02.1{16}  shatAnIkA hetayo asya duShTarA indrasya samiSho mahIH
RV_08.050.02.2{16}  girirna bhujmA maghavatsu pinvate yadIM sutA amandiShuH
RV_08.050.03.1{16}  yadIM sutAsa indavo.abhi priyamamandiShuH
RV_08.050.03.2{16}  Apo na dhAyi savanaM ma A vaso dughA ivopa dAshuShe
RV_08.050.04.1{16}  anehasaM vo havamAnamUtaye madhvaH kSharanti dhItayaH
RV_08.050.04.2{16}  A tvA vaso havamAnAsa indava upa stotreShu dadhire
RV_08.050.05.1{16}  A naH some svadhvara iyAno atyo na toshate
RV_08.050.05.2{16}  yaM te svadAvan svadanti gUrtayaH paure chandayase havam
RV_08.050.06.1{17}  pra vIramugraM viviciM dhanaspR^itaM vibhUtiM rAdhaso mahaH
RV_08.050.06.2{17}  udrIva vajrinnavato vasutvanA sadA pIpetha dAshuShe
RV_08.050.07.1{17}  yad dha nUnaM parAvati yad vA pR^ithivyAM divi
RV_08.050.07.2{17}  yujAna indra haribhirmahemata R^iShva R^iShvebhirA gahi
RV_08.050.08.1{17}  rathirAso harayo ye te asridha ojo vAtasya piprati
RV_08.050.08.2{17}  yebhirni dasyuM manuSho nighoShayo yebhiH svaH parIyase
RV_08.050.09.1{17}  etAvataste vaso vidyAma shUra navyasaH
RV_08.050.09.2{17}  yathA prAva etashaM kR^itvye dhane yathA vashaM dashavraje
RV_08.050.10.1{17}  yathA kaNve maghavan medhe adhvare dIrghanIthe damUnasi
RV_08.050.10.2{17}  yathA gosharye asiShAso adrivo mayi gotraM harishriyam

RV_08.051.01.1{18}  yathA manau sAMvaraNau somamindrApibaH sutam
RV_08.051.01.2{18}  nIpAtithau maghavan medhyAtithau puShTigau shruShTigau sacA
RV_08.051.02.1{18}  pArShadvANaH praskaNvaM samasAdayacchayAnaM jivrimuddhitam
RV_08.051.02.2{18}  sahasrANyasiShAsad gavAM R^iShistvoto dasyave vR^ikaH
RV_08.051.03.1{18}  ya ukthebhirna vindhate cikid ya R^iShicodanaH
RV_08.051.03.2{18}  indraM tamachA vada navyasyA matyariShyantaM na bhojase
RV_08.051.04.1{18}  yasmA arkaM saptashIrShANamAnR^icustridhAtumuttame pade
RV_08.051.04.2{18}  sa tvimA vishvA bhuvanAni cikradadAdijjaniShTa pauMsyam
RV_08.051.05.1{18}  yo no dAtA vasUnAmindraM taM hUmahe vayam
RV_08.051.05.2{18}  vidmA hyasya sumatiM navIyasIM gamema gomati vraje
RV_08.051.06.1{19}  yasmai tvaM vaso dAnAya shikShasi sa rAyas poShamashnute
RV_08.051.06.2{19}  taM tvA vayaM maghavannindra girvaNaH sutAvanto havAmahe
RV_08.051.07.1{19}  kadA cana starIrasi nendra sashcasi dAshuShe
RV_08.051.07.2{19}  upopen nu maghavan bhUya in nu te dAnaM devasya pR^icyate
RV_08.051.08.1{19}  pra yo nanakShe abhyojasA kriviM vadhaiH shuShNaM nighoShayan
RV_08.051.08.2{19}  yadedastambhIt prathayannamUM divamAdijjaniShTa pArthivaH
RV_08.051.09.1{19}  yasyAyaM vishva Aryo dAsaH shevadhipA ariH
RV_08.051.09.2{19}  tirashcidarye rushame parIravi tubhyet so ajyate rayiH
RV_08.051.10.1{19}  turaNyavo madhumantaM ghR^itashcutaM viprAso arkamAnR^icuH
RV_08.051.10.2{19}  asme rayiH paprathe vR^iShNyaM shavo.asme suvAnAsa indavaH

RV_08.052.01.1{20}  yathA manau vivasvati somaM shakrApibaH sutam
RV_08.052.01.2{20}  yathA trite chanda indra jujoShasyAyau mAdayase sacA
RV_08.052.02.1{20}  pR^iShadhre medhye mAtarishvanIndra suvAne amandathAH
RV_08.052.02.2{20}  yathA somaM dashashipre dashoNye syUmarashmAv R^ijUnasi
RV_08.052.03.1{20}  ya ukthA kevalA dadhe yaH somaM dhR^iShitApibat
RV_08.052.03.2{20}  yasmai viShNustrINi padA vicakrama upa mitrasya dharmabhiH
RV_08.052.04.1{20}  yasya tvamindra stomeShu cAkano vAje vAji¤chatakrato
RV_08.052.04.2{20}  taM tvA vayaM sudughAmiva goduho juhUmasi shravasyavaH
RV_08.052.05.1{20}  yo no dAtA sa naH pitA mahAnugra IshAnakR^it
RV_08.052.05.2{20}  ayAmannugro maghavA purUvasurgorashvasya pra dAtu naH
RV_08.052.06.1{21}  yasmai tvaM vaso dAnAya maMhase sa rAyas poShaminvati
RV_08.052.06.2{21}  vasUyavo vasupatiM shatakratuM stomairindraM havAmahe
RV_08.052.07.1{21}  kadA cana pra yuchasyubhe ni pAsi janmanI
RV_08.052.07.2{21}  turIyAditya havanaM ta indriyamA tasthAvamR^itaM divi
RV_08.052.08.1{21}  yasmai tvaM maghavannindra girvaNaH shikSho shikShasi dAshuShe
RV_08.052.08.2{21}  asmAkaM gira uta suShTutiM vaso kaNvavacchR^iNudhI havam
RV_08.052.09.1{21}  astAvi manma pUrvyaM brahmendrAya vocata
RV_08.052.09.2{21}  pUrvIr{R^i}tasya bR^ihatIranUShata stoturmedhA asR^ikShata
RV_08.052.10.1{21}  samindro rAyo bR^ihatIradhUnuta saM kShoNI samu sUryam
RV_08.052.10.2{21}  saM shukrAsaH shucayaH saM gavAshiraH somA indramamandiShuH

RV_08.053.01.1{22}  upamaM tvA maghonAM jyeShThaM ca vR^iShabhANAm
RV_08.053.01.2{22}  pUrbhittamaM maghavannindra govidamIshAnaM rAya Imahe
RV_08.053.02.1{22}  ya AyuM kutsamatithigvamardayo vAvR^idhAno dive-dive
RV_08.053.02.2{22}  taM tvA vayaM haryashvaM shatakratuM vAjayanto havAmahe
RV_08.053.03.1{22}  A no vishveShAM rasaM madhvaH si¤cantvadrayaH
RV_08.053.03.2{22}  ye parAvati sunvire janeShvA ye arvAvatIndavaH
RV_08.053.04.1{22}  vishvA dveShAMsi jahi cAva cA kR^idhi vishve sanvantvA vasu
RV_08.053.04.2{22}  shIShTeShu cit te madirAso aMshavo yatrA somasya tR^impasi
RV_08.053.05.1{23}  indra nedIya edihi mitamedhAbhirUtibhiH
RV_08.053.05.2{23}  A shantama shantamAbhirabhiShTibhirA svApe svApibhiH
RV_08.053.06.1{23}  AjituraM satpatiM vishvacarShaNiM kR^idhi prajAsvAbhagam
RV_08.053.06.2{23}  pra sU tirA shacIbhirye ta ukthinaH kratuM punata AnuShak
RV_08.053.07.1{23}  yaste sAdhiShTho.avase te syAma bhareShu te
RV_08.053.07.2{23}  vayaM hotrAbhiruta devahUtibhiH sasavAMso manAmahe
RV_08.053.08.1{23}  ahaM hi te harivo brahma vAjayurAjiM yAmi sadotibhiH
RV_08.053.08.2{23}  tvAmideva tamame samashvayurgavyuragre mathInAm

RV_08.054.01.1{24}  etat ta indra vIryaM gIrbhirgR^iNanti kAravaH
RV_08.054.01.2{24}  te stobhanta UrjamAvan ghR^itashcutaM paurAso nakShan dhItibhiH
RV_08.054.02.1{24}  nakShanta indramavase sukR^ityayA yeShAM suteShu mandase
RV_08.054.02.2{24}  yathA saMvarte amado yathA kR^isha evAsme indra matsva
RV_08.054.03.1{24}  A no vishve sajoShaso devAso gantanopa naH
RV_08.054.03.2{24}  vasavo rudrAavase na A gama¤chR^iNvantu maruto havam
RV_08.054.04.1{24}  pUShA viShNurhavanaM me sarasvatyavantu sapta sindhavaH
RV_08.054.04.2{24}  Apo vAtaH parvatAso vanaspatiH shR^iNotu pR^ithivI havam
RV_08.054.05.1{25}  yadindra rAdho asti te mAghonaM maghavattama
RV_08.054.05.2{25}  tena no bodhi sadhamAdyo vR^idhe bhago dAnAya vR^itrahan
RV_08.054.06.1{25}  Ajipate nR^ipate tvamid dhi no vAja A vakShi sukrato
RV_08.054.06.2{25}  vItIhotrAbhiruta devavItibhiH sasavAMso vi shR^iNvire
RV_08.054.07.1{25}  santi hyarya AshiSha indra AyurjanAnAm
RV_08.054.07.2{25}  asmAn nakShasvamaghavannupAvase dhukShasva pipyuShImiSham
RV_08.054.08.1{25}  vayaM ta indra stomebhirvidhema tvamasmAkaM shatakrato
RV_08.054.08.2{25}  mahi sthUraM shashayaM rAdho ahrayaM praskaNvAya ni toshaya

RV_08.055.01.1{26}  bhUrIdindrasya vIryaM vyakhyamabhyAyati
RV_08.055.01.2{26}  rAdhaste dasyave vR^ika
RV_08.055.02.1{26}  shataM shvetAsa ukShaNo divi tAro na rocante
RV_08.055.02.2{26}  mahnA divaM na tastabhuH
RV_08.055.03.1{26}  shataM veNU¤chataM shunaH shataM carmANi mlAtAni
RV_08.055.03.2{26}  shataM me balbajastukA aruShINAM catuHshatam
RV_08.055.04.1{26}  sudevAH stha kANvAyanA vayo-vayo vicarantaH
RV_08.055.04.2{26}  ashvAso nacaN^kramata
RV_08.055.05.1{26}  Adit sAptasya carkirannAnUnasya mahi shravaH
RV_08.055.05.2{26}  shyAvIratidhvasan pathashcakShuShA cana saMnashe

RV_08.056.01.1{27}  prati te dasyave vR^ika rAdho adarshyahrayam
RV_08.056.01.2{27}  dyaurna prathinA shavaH
RV_08.056.02.1{27}  dasha mahyaM pautakrataH sahasrA dasyave vR^ikaH
RV_08.056.02.2{27}  nityAd rAyo amaMhata
RV_08.056.03.1{27}  shataM me gardabhAnAM shatamUrNAvatInAm
RV_08.056.03.2{27}  shataM dAsAnati srajaH
RV_08.056.04.1{27}  tatro api prANIyata pUtakratAyai vyaktA
RV_08.056.04.2{27}  ashvAnAmin na yUthyAm
RV_08.056.05.1{27}  acetyagnishcikiturhavyavAT sa sumadrathaH
RV_08.056.05.2{27}  agniH shukreNa shociShA bR^ihat sUro arocata divi sUryo arocata

RV_08.057.01.1{28}  yuvaM devA kratunA pUrvyeNa yuktA rathena taviShaM yajatrA
RV_08.057.01.2{28}  AgachataM nAsatyA shacIbhiridaM tR^itIyaM savanaM pibAthaH
RV_08.057.02.1{28}  yuvAM devAstraya ekAdashAsaH satyAH satyasya dadR^ishe purastAt
RV_08.057.02.2{28}  asmAkaM yaj~naM savanaM juShANA pAtaM somamashvinA dIdyagnI
RV_08.057.03.1{28}  panAyyaM tadashvinA kR^itaM vAM vR^iShabho divo rajasaH pR^ithivyAH
RV_08.057.03.2{28}  sahasraM shaMsA uta ye gaviShTau sarvAnit tAnupa yAtA pibadhyai
RV_08.057.04.1{28}  ayaM vAM bhAgo nihito yajatremA giro nAsatyopa yAtam
RV_08.057.04.2{28}  pibataM somaM madhumantamasme pra dAshvAMsamavataM shacIbhiH

RV_08.058.01.1{29}  yaM R^itvijo bahudhA kalpayantaH sacetaso yaj~namimaM vahanti
RV_08.058.01.2{29}  yo anUcAno brAhmaNo yukta AsIt kA svit tatra yajamAnasya saMvit
RV_08.058.02.1{29}  eka evAgnirbahudhA samiddha ekaH sUryo vishvamanu prabhUtaH
RV_08.058.02.2{29}  ekaivoShAH sarvamidaM vi bhAtyekaM vA idaMvi babhUva sarvam
RV_08.058.03.1{29}  jyotiShmantaM ketumantaM tricakraM sukhaM rathaM suShadaM bhUrivAram
RV_08.058.03.2{29}  citrAmaghA yasya yoge.adhijaj~ne taM vAM huveati riktaM pibadhyai

RV_08.059.01.1{30}  imAni vAM bhAgadheyAni sisrata indrAvaruNA pra mahe suteShu vAm
RV_08.059.01.2{30}  yaj~ne-yaj~ne ha savanA bhuraNyatho yat sunvate yajamAnAya shikShathaH
RV_08.059.02.1{30}  niShShidhvarIroShadhIrApa AstAmindrAvaruNA mahimAnamAshata
RV_08.059.02.2{30}  yA sisratU rajasaH pAre adhvano yayoH shatrurnakirAdeva ohate
RV_08.059.03.1{30}  satyaM tadindrAvaruNA kR^ishasya vAM madhva UrmiM duhate sapta vANIH
RV_08.059.03.2{30}  tAbhirdAshvAMsamavataM shubhas patI yo vAmadabdho abhi pAti cittibhiH
RV_08.059.04.1{30}  ghR^itapruShaH saumyA jIradAnavaH sapta svasAraH sadana R^itasya
RV_08.059.04.2{30}  yA ha vAmindrAvaruNA ghR^itashcutastAbhirdhattaM yajamAnAya shikShatam
RV_08.059.05.1{31}  avocAma mahate saubhagAya satyaM tveShAbhyAM mahimAnamindriyam
RV_08.059.05.2{31}  asmAn svindrAvaruNA ghR^itashcutastribhiH sAptebhiravataM shubhas patI
RV_08.059.06.1{31}  indrAvaruNA yad R^iShibhyo manIShAM vAco matiM shrutamadattamagre
RV_08.059.06.2{31}  yAni sthAnAnyasR^ijanta dhIrA yaj~naM tanvAnAstapasAbhyapashyam
RV_08.059.07.1{31}  indrAvaruNA saumanasamadR^iptaM rAyas poShaM yajamAneShu dhattam
RV_08.059.07.2{31}  prajAM puShTiM bhUtimasmAsu dhattaM dIrghAyutvAya pra tirataM na AyuH

RV_08.060.01.1{32}  agna A yAhyagnibhirhotAraM tvA vR^iNImahe
RV_08.060.01.2{32}  A tvAmanaktu prayatA haviShmatI yajiShThaM barhirAsade
RV_08.060.02.1{32}  achA hi tvA sahasaH sUno aN^giraH srucashcarantyadhvare
RV_08.060.02.2{32}  Urjo napAtaM ghR^itakeshamImahe.agniM yaj~neShu pUrvyam
RV_08.060.03.1{32}  agne kavirvedhA asi hotA pAvaka yakShyaH
RV_08.060.03.2{32}  mandro yajiShTho adhvareShvIDyo viprebhiH shukra manmabiH
RV_08.060.04.1{32}  adroghamA vahoshato yaviShThya devAnajasra vItaye
RV_08.060.04.2{32}  abhi prayAMsi sudhitA vaso gahi mandasva dhItibhirhitaH
RV_08.060.05.1{32}  tvamit saprathA asyagne trAtar{R^i}tas kaviH
RV_08.060.05.2{32}  tvAM viprAsaH samidhAna dIdiva A vivAsanti vedhasaH
RV_08.060.06.1{33}  shocA shociShTha dIdihi vishe mayo rAsva stotre mahAnasi
RV_08.060.06.2{33}  devAnAM sharman mama santu sUrayaH shatrUShAhaH svagnayaH
RV_08.060.07.1{33}  yathA cid vR^iddhamatasamagne saJNjUrvasi kShami
RV_08.060.07.2{33}  evA dahamitramaho yo asmadhrug durmanmA kashca venati
RV_08.060.08.1{33}  mA no martAya ripave rakShasvine mAghashaMsAya rIradhaH
RV_08.060.08.2{33}  asredhadbhistaraNibhiryaviShThya shivebhiH pAhi pAyubhiH
RV_08.060.09.1{33}  pAhi no agna ekayA pAhyuta dvitIyayA
RV_08.060.09.2{33}  pAhi gIrbhistisR^ibhirUrjAM pate pAhi catasR^ibhirvaso
RV_08.060.10.1{33}  pAhi vishvasmAd rakShaso arAvNaH pra sma vAjeShu no.ava
RV_08.060.10.2{33}  tvAmid dhi nediShThaM devatAtaya ApiM nakShAmahe vR^idhe
RV_08.060.11.1{34}  A no agne vayovR^idhaM rayiM pAvaka shaMsyam
RV_08.060.11.2{34}  rAsvA ca na upamAte puruspR^ihaM sunItI svayashastaram
RV_08.060.12.1{34}  yena vaMsAma pR^itanAsu shardhatastaranto arya AdishaH
RV_08.060.12.2{34}  sa tvaM no vardha prayasA shacIvaso jinvA dhiyo vasuvidaH
RV_08.060.13.1{34}  shishAno vR^iShabho yathAgniH shR^iN^ge davidhvat
RV_08.060.13.2{34}  tigmA asya nanavo na pratidhR^iShe sujambhaH sahaso yahuH
RV_08.060.14.1{34}  nahi te agne vR^iShabha pratidhR^iShe jambhAso yad vitiShTase
RV_08.060.14.2{34}  satvaM no hotaH suhutaM haviSh kR^idhi vaMsvA no vAryA puru
RV_08.060.15.1{34}  sheShe vaneShu mAtroH saM tvA martAsa indhate
RV_08.060.15.2{34}  atandro havyA vahasi haviShkR^ita Adid deveShu rAjasi
RV_08.060.16.1{35}  sapta hotArastamidIÊate tvAgne sutyajamahrayam
RV_08.060.16.2{35}  bhinatsyadriM tapasA vi shociShA prAgne tiShTha janAnati
RV_08.060.17.1{35}  agnim-agniM vo adhriguM huvema vR^iktabarhiShaH
RV_08.060.17.2{35}  agniM hitaprayasaH shashvatIShvA hotAraM carShaNInAm
RV_08.060.18.1{35}  ketena sharman sacate suShAmaNyagne tubhyaM cikitvanA
RV_08.060.18.2{35}  iShaNyayA naH pururUpamA bhara vAjaM nediShThamUtaye
RV_08.060.19.1{35}  agne jaritarvishpatistepAno deva rakShasaH
RV_08.060.19.2{35}  aproShivAn gR^ihapatirmahAnasi divas pAyurduroNayuH
RV_08.060.20.1{35}  mA no rakSha A veshIdAghR^iNIvaso mA yAturyAtumAvatAm
RV_08.060.20.2{35}  parogavyUtyanirAmapa kShudhamagne sedha rakShasvinaH

RV_08.061.01.1{36}  ubhayaM shR^iNavacca na indro arvAgidaM vacaH
RV_08.061.01.2{36}  satrAcyAmaghavA somapItaye dhiyA shaviShTha A gamat
RV_08.061.02.1{36}  taM hi svarAjaM vR^iShabhaM tamojase dhiShaNe niShTatakShatuH
RV_08.061.02.2{36}  utopamAnAM prathamo ni ShIdasi somakAmaM hi te manaH
RV_08.061.03.1{36}  A vR^iShasva purUvaso sutasyendrAndhasaH
RV_08.061.03.2{36}  vidmA hi tvA harivaH pR^itsu sAsahimadhR^iShTaM cid dadhR^iShvaNim
RV_08.061.04.1{36}  aprAmisatya maghavan tathedasadindra kratvA yathA vashaH
RV_08.061.04.2{36}  sanema vAjaM tava shiprinnavasA makShU cid yanto adrivaH
RV_08.061.05.1{36}  shagdhyU Shu shacIpata indra vishvAbhirUtibhiH
RV_08.061.05.2{36}  bhagaMna hi tvA yashasaM vasuvidamanu shUra carAmasi
RV_08.061.06.1{37}  pauro ashvasya purukR^id gavAmasyutso deva hiraNyayaH
RV_08.061.06.2{37}  nakirhi dAnaM parimardhiShat tve yad-yad yAmi tadA bhara
RV_08.061.07.1{37}  tvaM hyehi cerave vidA bhagaM vasuttaye
RV_08.061.07.2{37}  ud vAvR^iShasva maghavan gaviShTaya udindrAshvamiShTaye
RV_08.061.08.1{37}  tvaM purU sahasrANi shatAni ca yUthA dAnAya maMhase
RV_08.061.08.2{37}  A purandaraM cakR^ima vipravacasa indraM gAyanto.avase
RV_08.061.09.1{37}  avipro vA yadavidhad vipro vendra te vacaH
RV_08.061.09.2{37}  sa pra mamandattvAyA shatakrato prAcAmanyo ahaMsana
RV_08.061.10.1{37}  ugrabAhurmrakShakR^itvA purandaro yadi me shR^iNavad dhavam
RV_08.061.10.2{37}  vasUyavo vasupatiM shatakratuM stomairindraM havAmahe
RV_08.061.11.1{38}  na pApAso manAmahe nArAyAso na jaÊhavaH
RV_08.061.11.2{38}  yadin nvindraM vR^iShaNaM sacA sute sakhAyaM kR^iNavAmahai
RV_08.061.12.1{38}  ugraM yuyujma pR^itanAsu sAsahiM R^iNakAtimadAbhyam
RV_08.061.12.2{38}  vedA bhR^imaM cit sanitA rathItamo vAjinaM yamidU nashat
RV_08.061.13.1{38}  yata indra bhayAmahe tato no abhayaM kR^idhi
RV_08.061.13.2{38}  maghava¤chagdhitava tan na Utibhirvi dviSho vi mR^idho jahi
RV_08.061.14.1{38}  tvaM hi rAdhaspate rAdhaso mahaH kShayasyAsi vidhataH
RV_08.061.14.2{38}  taM tvA vayaM maghavannindra girvaNaH sutAvanto havAmahe
RV_08.061.15.1{38}  indra spaÊ uta vR^itrahA paraspA no vareNyaH
RV_08.061.15.2{38}  sa no rakShiShaccaramaM sa madhyamaM sa pashcAt pAtu naH puraH
RV_08.061.16.1{39}  tvaM naH pashcAdadharAduttarAt pura indra ni pAhi vishvataH
RV_08.061.16.2{39}  Are asmat kR^iNuhi daivyaM bhayamAre hetIradevIH
RV_08.061.17.1{39}  adyAdyA shvaH-shva indra trAsva pare ca naH
RV_08.061.17.2{39}  vishvA ca nojaritÌn satpate ahA divA naktaM ca rakShiShaH
RV_08.061.18.1{39}  prabhaN^gI shUro maghavA tuvImaghaH sammiShlo viryAya kam
RV_08.061.18.2{39}  ubhA te bAhU vR^iShaNA shatakrato ni yA vajraM mimikShatuH

RV_08.062.01.1{40}  pro asmA upastutiM bharatA yajjujoShati
RV_08.062.01.2{40}  ukthairindrasya mAhinaM vayo vardhanti somino bhadrA indrasya rAtayaH
RV_08.062.02.1{40}  ayujo asamo nR^ibhirekaH kR^iShTIrayAsyaH
RV_08.062.02.2{40}  pUrvIrati pra vAvR^idhe vishvA jAtAnyojasA bhadrA indrasya rAtayaH
RV_08.062.03.1{40}  ahitena cidarvatA jIradAnuH siShAsati
RV_08.062.03.2{40}  pravAcyamindra tat tava vIryANi kariShyato bhadrA indrasya rAtayaH
RV_08.062.04.1{40}  A yAhi kR^iNavAma ta indra brahmANi vardhanA
RV_08.062.04.2{40}  yebhiH shaviShTha cAkano bhadramiha shravasyate bhadrA indrasya rAtayaH
RV_08.062.05.1{40}  dhR^iShatashcid dhR^iShan manaH kR^iNoShIndra yat tvam
RV_08.062.05.2{40}  tIvraiH somaiH saparyato namobhiH pratibhUShato bhadrA indrasya rAtayaH
RV_08.062.06.1{40}  ava caShTa R^icIShamo.avatAniva mAnuShaH
RV_08.062.06.2{40}  juShTvI dakShasya sominaH sakhAyaM kR^iNute yujaM bhadrA indrasya rAtayaH
RV_08.062.07.1{41}  vishve ta indra vIryaM devA anu kratuM daduH
RV_08.062.07.2{41}  bhuvo vishvasya gopatiH puruShTuta bhadrA indrasya rAtayaH
RV_08.062.08.1{41}  gR^iNe tadindra te shava upamaM devatAtaye
RV_08.062.08.2{41}  yad dhaMsi vR^itramojasA shacIpate bhadrA indrasya rAtayaH
RV_08.062.09.1{41}  samaneva vapuShyataH kR^iNavan mAnuShA yugA
RV_08.062.09.2{41}  vide tadindrashcetanamadha shruto bhadrA indrasya rAtayaH
RV_08.062.10.1{41}  ujjAtamindra te shava ut tvAmut tava kratum
RV_08.062.10.2{41}  bhUrigo bhUri vAvR^idhurmaghavan tava sharmaNi bhadrA indrasya rAtayaH
RV_08.062.11.1{41}  ahaM ca tvaM ca vR^itrahan saM yujyAva sanibhya A
RV_08.062.11.2{41}  arAtIvA cidadrivo.anu nau shUra maMsate bhadrA indrasya rAtayaH
RV_08.062.12.1{41}  satyamid vA u taM vayamindraM stavAma nAnR^itam
RV_08.062.12.2{41}  mahAnasunvato vadho bhUri jyotIMShi sunvato bhadrA indrasya rAtayaH

RV_08.063.01.1{42}  sa pUrvyo mahAnAM venaH kratubhirAnaje
RV_08.063.01.2{42}  yasya dvArA manuSh pitA deveShu dhiya Anaje
RV_08.063.02.1{42}  divo mAnaM not sadan somapR^iShThAso adrayaH
RV_08.063.02.2{42}  ukthA brahmaca shaMsyA
RV_08.063.03.1{42}  sa vidvAnaN^girobhya indro gA avR^iNodapa
RV_08.063.03.2{42}  stuShe tadasyapauMsyam
RV_08.063.04.1{42}  sa pratnathA kavivR^idha indro vAkasya vakShaNiH
RV_08.063.04.2{42}  shivo arkasya homanyasmatrA gantvavase
RV_08.063.05.1{42}  AdU nu te anu kratuM svAhA varasya yajyavaH
RV_08.063.05.2{42}  shvAtramarkA anUShatendra gotrasya dAvane
RV_08.063.06.1{42}  indre vishvAni vIryA kR^itAni kartvAni ca
RV_08.063.06.2{42}  yamarkA adhvaraM viduH
RV_08.063.07.1{43}  yat pA¤cajanyayA vishendre ghoShA asR^ikShata
RV_08.063.07.2{43}  astR^iNAd barhaNA vipo.aryo mAnasya sa kShayaH
RV_08.063.08.1{43}  iyamu te anuShTutishcakR^iShe tAni pauMsyA
RV_08.063.08.2{43}  prAvashcakrasya vartanim
RV_08.063.09.1{43}  asya vR^iShNo vyodana uru kramiShTa jIvase
RV_08.063.09.2{43}  yavaM na pashvaA dade
RV_08.063.10.1{43}  tad dadhAnA avasyavo yuShmAbhirdakShapitaraH
RV_08.063.10.2{43}  syAma marutvato vR^idhe
RV_08.063.11.1{43}  baÊ R^itviyAya dhAmna R^ikvabhiH shUra nonumaH
RV_08.063.11.2{43}  jeShAmendra tvayA yujA
RV_08.063.12.1{43}  asme rudrA mehanA parvatAso vR^itrahatye bharahUtau sajoShAH
RV_08.063.12.2{43}  yaH shaMsate stuvate dhAyi pajra indrajyeShThA asmAnavantu devAH

RV_08.064.01.1{44}  ut tvA mandantu stomaH kR^iNuShva rAdho adrivaH
RV_08.064.01.2{44}  ava brahmadviSho jahi
RV_08.064.02.1{44}  padA paNInrarAdhaso ni bAdhasva mahAnasi
RV_08.064.02.2{44}  nahi tvA kashcana prati
RV_08.064.03.1{44}  tvamIshiShe sutAnAmindra tvamasutAnAm
RV_08.064.03.2{44}  tvaM rAjA janAnAm
RV_08.064.04.1{44}  ehi prehi kShayo divyAghoSha¤carShaNInAm
RV_08.064.04.2{44}  obhe pR^iNAsirodasI
RV_08.064.05.1{44}  tyaM cit parvataM giriM shatavantaM sahasriNam
RV_08.064.05.2{44}  vi stotR^ibhyo rurojitha
RV_08.064.06.1{44}  vayamu tvA divA sute vayaM naktaM havAmahe
RV_08.064.06.2{44}  asmAkaM kAmamA pR^iNa
RV_08.064.07.1{45}  kva sya vR^iShabho yuvA tuvigrIvo anAnataH
RV_08.064.07.2{45}  brahmA kastaM saparyati
RV_08.064.08.1{45}  kasya svit savanaM vR^iShA jujuShvAnava gachati
RV_08.064.08.2{45}  indraM kau svidA cake
RV_08.064.09.1{45}  kaM te dAnA asakShata vR^itrahan kaM suvIryA
RV_08.064.09.2{45}  ukthe ka u svidantamaH
RV_08.064.10.1{45}  ayaM te mAnuShe jane somaH pUruShu sUyate
RV_08.064.10.2{45}  tasyehi pra dravA piba
RV_08.064.11.1{45}  ayaM te sharyaNAvati suShomAyAmadhi priyaH
RV_08.064.11.2{45}  ArjIkIyemadintamaH
RV_08.064.12.1{45}  tamadya rAdhase mahe cAruM madAya ghR^iShvaye
RV_08.064.12.2{45}  ehImindradravA piba

RV_08.065.01.1{46}  yadindra prAgapAgudaM nyag vA hUyase nR^ibhiH
RV_08.065.01.2{46}  A yAhi tUyamAshubhiH
RV_08.065.02.1{46}  yad vA prasravaNe divo mAdayAse svarNare
RV_08.065.02.2{46}  yad vA samudreandhasaH
RV_08.065.03.1{46}  A tvA gIrbhirmahAmuruM huve gAmiva bhojase
RV_08.065.03.2{46}  indra somasya pItaye
RV_08.065.04.1{46}  A ta indra mahimAnaM harayo deva te mahaH
RV_08.065.04.2{46}  rathe vahantu bibhrataH
RV_08.065.05.1{46}  indra gR^iNISha u stuShe mahAnugra IshAnakR^it
RV_08.065.05.2{46}  ehi naH sutaM piba
RV_08.065.06.1{46}  sutAvantastvA vayaM prayasvanto havAmahe
RV_08.065.06.2{46}  idaM no barhirAsade
RV_08.065.07.1{47}  yaccid dhi shashvatAmasIndra sAdhAraNastvam
RV_08.065.07.2{47}  taM tvA vayaM havAmahe
RV_08.065.08.1{47}  idaM te somyaM madhvadhukShannadribhirnaraH
RV_08.065.08.2{47}  juShANa indra tat piba
RV_08.065.09.1{47}  vishvAnaryo vipashcito.ati khyastUyamA gahi
RV_08.065.09.2{47}  asme dhehishravo bR^ihat
RV_08.065.10.1{47}  dAtA me pR^iShatInAM rAjA hiraNyavInAm
RV_08.065.10.2{47}  mA devA maghavA riShat
RV_08.065.11.1{47}  sahasre pR^iShatInAmadhi shcandraM bR^ihat pR^ithu
RV_08.065.11.2{47}  shukraM hiraNyamA dade
RV_08.065.12.1{47}  napAto durgahasya me sahasreNa surAdhasaH
RV_08.065.12.2{47}  shravo deveShvakrata

RV_08.066.01.1{48}  tarobhirvo vidadvasumindraM sabAdha Utaye
RV_08.066.01.2{48}  bR^ihad gAyantaH sutasome adhvare huve bharaM na kAriNam
RV_08.066.02.1{48}  na yaM dudhrA varante na sthirA muro made suShipramandhasaH
RV_08.066.02.2{48}  ya AdR^ityA shashamAnAya sunvate dAtA jaritra ukthyam
RV_08.066.03.1{48}  yaH shakro mR^ikSho ashvyo yo vA kIjo hiraNyayaH
RV_08.066.03.2{48}  sa Urvasya rejayatyapAvR^itimindro gavyasya vR^itrahA
RV_08.066.04.1{48}  nikhAtaM cid yaH purusambhR^itaM vasUdid vapati dAshuShe
RV_08.066.04.2{48}  vajrI sushipro haryashva it karadindraH kratvA yathA vashat
RV_08.066.05.1{48}  yad vAvantha puruShTuta purA cicchUra nR^iNAm
RV_08.066.05.2{48}  vayaM tatta indra saM bharAmasi yaj~namukthaM turaM vacaH
RV_08.066.06.1{49}  sacA someShu puruhUta vajrivo madAya dyukSha somapAH
RV_08.066.06.2{49}  tvamid dhi brahmakR^ite kAmyaM vasu deShThaH sunvate bhuvaH
RV_08.066.07.1{49}  vayamenamidA hyo.apIpemeha vajriNam
RV_08.066.07.2{49}  tasmA u adya samanA sutaM bharA nUnaM bhUShata shrute
RV_08.066.08.1{49}  vR^ikashcidasya vAraNa urAmathirA vayuneShu bhUShati
RV_08.066.08.2{49}  semaM naH stomaM jujuShANa A gahIndra pra citrayA dhiyA
RV_08.066.09.1{49}  kadU nvasyAkR^itamindrasyAsti pauMsyam
RV_08.066.09.2{49}  keno nu kaM shromatena na shushruve januShaH pari vR^itrahA
RV_08.066.10.1{49}  kadU mahIradhR^iShTA asya taviShIH kadu vR^itraghno astR^itam
RV_08.066.10.2{49}  indro vishvAn bekanATAnahardR^isha uta kratvA paNInrabhi
RV_08.066.11.1{50}  vayaM ghA te apUrvyendra brahmANi vR^itrahan
RV_08.066.11.2{50}  purUtamAsaHpuruhUta vajrivo bhR^itiM na pra bharAmasi
RV_08.066.12.1{50}  pUrvIshcid dhi tve tuvikUrminnAshaso havanta indrotayaH
RV_08.066.12.2{50}  tirashcidaryaH savanA vaso gahi shaviShTha shrudhi me havam
RV_08.066.13.1{50}  vayaM ghA te tve id vindra vipra api Shmasi
RV_08.066.13.2{50}  nahi tvadanyaH puruhUta kashcana maghavannasti marDitA
RV_08.066.14.1{50}  tvaM no asyA amateruta kShudho.abhishasterava spR^idhi
RV_08.066.14.2{50}  tvaM na utI tava citrayA dhiyA shikShA shaciShTha gAtuvit
RV_08.066.15.1{50}  soma id vaH suto astu kalayo mA bibhItana
RV_08.066.15.2{50}  apedeSha dhvasmAyati svayaM ghaiSho apAyati

RV_08.067.01.1{51}  tyAn nu kShatriyAnava AdityAn yAciShAmahe
RV_08.067.01.2{51}  sumR^iÊIkAnabhiShTaye
RV_08.067.02.1{51}  mitro no atyaMhatiM varuNaH parShadaryamA
RV_08.067.02.2{51}  AdityAso yathA viduH
RV_08.067.03.1{51}  teShAM hi citramukthyaM varUthamasti dAshuShe
RV_08.067.03.2{51}  AdityAnAmaraMkR^ite
RV_08.067.04.1{51}  mahi vo mahatAmavo varuNa mitrAryaman
RV_08.067.04.2{51}  avAMsyA vR^iNImahe
RV_08.067.05.1{51}  jIvAn no abhi dhetanAdityAsaH purA hathAt
RV_08.067.05.2{51}  kad dha sthahavanashrutaH
RV_08.067.06.1{52}  yad vaH shrAntAya sunvate varUthamasti yacchardiH
RV_08.067.06.2{52}  tenA no adhi vocata
RV_08.067.07.1{52}  asti devA aMhorurvasti ratnamanAgasaH
RV_08.067.07.2{52}  AdityA adbhutainasaH
RV_08.067.08.1{52}  mA naH setuH siShedayaM mahe vR^iNaktu nas pari
RV_08.067.08.2{52}  indra id dhi shruto vashI
RV_08.067.09.1{52}  mA no mR^icA ripUNAM vR^ijinAnAmaviShyavaH
RV_08.067.09.2{52}  devA abhi pra mR^ikShata
RV_08.067.10.1{52}  uta tvAmadite mahyahaM devyupa bruve
RV_08.067.10.2{52}  sumR^iÊIkAmabhiShTaye
RV_08.067.11.1{53}  parShi dIne gabhIra Anugraputre jighAMsataH
RV_08.067.11.2{53}  mAkistokasya no riShat
RV_08.067.12.1{53}  aneho na uruvraja urUci vi prasartave
RV_08.067.12.2{53}  kR^idhi tokAya jIvase
RV_08.067.13.1{53}  ye mUrdhAnaH kShitInAmadabdhAsaH svayashasaH
RV_08.067.13.2{53}  vratA rakShante adruhaH
RV_08.067.14.1{53}  te na Asno vR^ikANAmAdityAso mumocata
RV_08.067.14.2{53}  stenaM baddhamivAdite
RV_08.067.15.1{53}  apo Shu Na iyaM sharurAdityA apa durmatiH
RV_08.067.15.2{53}  asmadetvajaghnuShI
RV_08.067.16.1{54}  shashvad dhi vaH sudAnava AdityA Utibhirvayam
RV_08.067.16.2{54}  purA nUnaM bubhujmahe
RV_08.067.17.1{54}  shashvantaM hi pracetasaH pratiyantaM cidenasaH
RV_08.067.17.2{54}  devAH kR^iNutha jIvase
RV_08.067.18.1{54}  tat su no navyaM sanyasa AdityA yan mumocati
RV_08.067.18.2{54}  bandhAd baddhamivAdite
RV_08.067.19.1{54}  nAsmAkamasti tat tara AdityAso atiShkade
RV_08.067.19.2{54}  yUyamasmabhyaM mR^iÊata
RV_08.067.20.1{54}  mA no hetirvivasvata AdityAH kR^itrimA sharuH
RV_08.067.20.2{54}  purA nujaraso vadhIt
RV_08.067.21.1{54}  vi Shu dveSho vyaMhatimAdityAso vi saMhitam
RV_08.067.21.2{54}  viShvag vi vR^ihatA rapaH 

RV_08.068.{01}1 . A tvA rathaM yathotaye sumnAya vartayAmasi | 
RV_08.068.{01}2 . tuvikUrmim R^itIShaham indra shaviShTha satpate || 
RV_08.068.{02}1 . tuvishuShma tuvikrato shacIvo vishvayA mate | 
RV_08.068.{02}2 . A paprAtha mahitvanA || 
RV_08.068.{03}1 . yasya te mahinA mahaH pari jmAyantam IyatuH | 
RV_08.068.{03}2 . hastA vajraM hiraNyayam || 
RV_08.068.{04}1 . vishvAnarasya vas patim anAnatasya shavasaH | 
RV_08.068.{04}2 . evaish ca carShaNInAm UtI huve rathAnAm || 
RV_08.068.{05}1 . abhiShTaye sadAvR^idhaM svarmIÊheShu yaM naraH | 
RV_08.068.{05}2 . nAnA havanta Utaye || 
RV_08.068.{06}1 . paromAtram R^icIShamam indram ugraM surAdhasam | 
RV_08.068.{06}2 . IshAnaM cid vasUnAm || 
RV_08.068.{07}1 . taM-tam id rAdhase maha indraM codAmi pItaye | 
RV_08.068.{07}2 . yaH pUrvyAm anuShTutim Ishe kR^iShTInAM nR^ituH || 
RV_08.068.{08}1 . na yasya te shavasAna sakhyam AnaMsha martyaH | 
RV_08.068.{08}2 . nakiH shavAMsi te nashat || 
RV_08.068.{09}1 . tvotAsas tvA yujApsu sUrye mahad dhanam | 
RV_08.068.{09}2 . jayema pR^itsu vajrivaH || 
RV_08.068.{10}1 . taM tvA yaj~nebhir Imahe taM gIrbhir girvaNastama | 
RV_08.068.{10}2 . indra yathA cid Avitha vAjeShu purumAyyam || 
RV_08.068.{11}1 . yasya te svAdu sakhyaM svAdvI praNItir adrivaH | 
RV_08.068.{11}2 . yaj~no vitantasAyyaH || 
RV_08.068.{12}1 . uru Nas tanve tana uru kShayAya nas kR^idhi | 
RV_08.068.{12}2 . uru No yandhi jIvase || 
RV_08.068.{13}1 . uruM nR^ibhya uruM gava uruM rathAya panthAm | 
RV_08.068.{13}2 . devavItim manAmahe || 
RV_08.068.{14}1 . upa mA ShaD dvA-dvA naraH somasya harShyA | 
RV_08.068.{14}2 . tiShThanti svAdurAtayaH || 
RV_08.068.{15}1 . R^ijrAv indrota A dade harI R^ikShasya sUnavi | 
RV_08.068.{15}2 . Ashvamedhasya rohitA || 
RV_08.068.{16}1 . surathAM Atithigve svabhIshUMr ArkShe | 
RV_08.068.{16}2 . Ashvamedhe supeshasaH || 
RV_08.068.{17}1 . ShaÊ ashvAM Atithigva indrote vadhUmataH | 
RV_08.068.{17}2 . sacA pUtakratau sanam || 
RV_08.068.{18}1 . aiShu cetad vR^iShaNvaty antar R^ijreShv aruShI | 
RV_08.068.{18}2 . svabhIshuH kashAvatI || 
RV_08.068.{19}1 . na yuShme vAjabandhavo ninitsush cana martyaH | 
RV_08.068.{19}2 . avadyam adhi dIdharat || 

RV_08.069.{01}1 . pra-pra vas triShTubham iSham mandadvIrAyendave | 
RV_08.069.{01}2 . dhiyA vo medhasAtaye puraMdhyA vivAsati || 
RV_08.069.{02}1 . nadaM va odatInAM nadaM yoyuvatInAm | 
RV_08.069.{02}2 . patiM vo aghnyAnAM dhenUnAm iShudhyasi || 
RV_08.069.{03}1 . tA asya sUdadohasaH somaM shrINanti pR^ishnayaH | 
RV_08.069.{03}2 . janman devAnAM vishas triShv A rocane divaH || 
RV_08.069.{04}1 . abhi pra gopatiM girendram arca yathA vide | 
RV_08.069.{04}2 . sUnuM satyasya satpatim || 
RV_08.069.{05}1 . A harayaH sasR^ijrire 'ruShIr adhi barhiShi | 
RV_08.069.{05}2 . yatrAbhi saMnavAmahe || 
RV_08.069.{06}1 . indrAya gAva AshiraM duduhre vajriNe madhu | 
RV_08.069.{06}2 . yat sIm upahvare vidat || 
RV_08.069.{07}1 . ud yad bradhnasya viShTapaM gR^iham indrash ca ganvahi | 
RV_08.069.{07}2 . madhvaH pItvA sacevahi triH sapta sakhyuH pade || 
RV_08.069.{08}1 . arcata prArcata priyamedhAso arcata | 
RV_08.069.{08}2 . arcantu putrakA uta puraM na dhR^iShNv arcata || 
RV_08.069.{09}1 . ava svarAti gargaro godhA pari saniShvaNat | 
RV_08.069.{09}2 . piOgA pari caniShkadad indrAya brahmodyatam || 
RV_08.069.{10}1 . A yat patanty enyaH sudughA anapasphuraH | 
RV_08.069.{10}2 . apasphuraM gR^ibhAyata somam indrAya pAtave || 
RV_08.069.{11}1 . apAd indro apAd agnir vishve devA amatsata | 
RV_08.069.{11}2 . varuNa id iha kShayat tam Apo abhy anUShata vatsaM saMshishvarIr iva || 
RV_08.069.{12}1 . sudevo asi varuNa yasya te sapta sindhavaH | 
RV_08.069.{12}2 . anukSharanti kAkudaM sUrmyaM suShirAm iva || 
RV_08.069.{13}1 . yo vyatIMr aphANayat suyuktAM upa dAshuShe | 
RV_08.069.{13}2 . takvo netA tad id vapur upamA yo amucyata || 
RV_08.069.{14}1 . atId u shakra ohata indro vishvA ati dviShaH | 
RV_08.069.{14}2 . bhinat kanIna odanam pacyamAnam paro girA || 
RV_08.069.{15}1 . arbhako na kumArako 'dhi tiShThan navaM ratham | 
RV_08.069.{15}2 . sa pakShan mahiSham mR^igam pitre mAtre vibhukratum || 
RV_08.069.{16}1 . A tU sushipra dampate rathaM tiShThA hiraNyayam | 
RV_08.069.{16}2 . adha dyukShaM sacevahi sahasrapAdam aruShaM svastigAm anehasam || 
RV_08.069.{17}1 . taM ghem itthA namasvina upa svarAjam Asate | 
RV_08.069.{17}2 . arthaM cid asya sudhitaM yad etava Avartayanti dAvane || 
RV_08.069.{18}1 . anu pratnasyaukasaH priyamedhAsa eShAm | 
RV_08.069.{18}2 . pUrvAm anu prayatiM vR^iktabarhiSho hitaprayasa Ashata || 

RV_08.070.{01}1 . yo rAjA carShaNInAM yAtA rathebhir adhriguH | 
RV_08.070.{01}2 . vishvAsAM tarutA pR^itanAnAM jyeShTho yo vR^itrahA gR^iNe || 
RV_08.070.{02}1 . indraM taM shumbha puruhanmann avase yasya dvitA vidhartari | 
RV_08.070.{02}2 . hastAya vajraH prati dhAyi darshato maho dive na sUryaH || 
RV_08.070.{03}1 . nakiSh TaM karmaNA nashad yash cakAra sadAvR^idham | 
RV_08.070.{03}2 . indraM na yaj~nair vishvagUrtam R^ibhvasam adhR^iShTaM dhR^iShNvjasam || 
RV_08.070.{04}1 . aShAÊham ugram pR^itanAsu sAsahiM yasmin mahIr urujrayaH | 
RV_08.070.{04}2 . saM dhenavo jAyamAne anonavur dyAvaH kShAmo anonavuH || 
RV_08.070.{05}1 . yad dyAva indra te shataM shatam bhUmIr uta syuH | 
RV_08.070.{05}2 . na tvA vajrin sahasraM sUryA anu na jAtam aShTa rodasI || 
RV_08.070.{06}1 . A paprAtha mahinA vR^iShNyA vR^iShan vishvA shaviShTha shavasA | 
RV_08.070.{06}2 . asmAM ava maghavan gomati vraje vajri¤ citrAbhir UtibhiH || 
RV_08.070.{07}1 . na sIm adeva Apad iShaM dIrghAyo martyaH | 
RV_08.070.{07}2 . etagvA cid ya etashA yuyojate harI indro yuyojate || 
RV_08.070.{08}1 . taM vo maho mahAyyam indraM dAnAya sakShaNim | 
RV_08.070.{08}2 . yo gAdheShu ya AraNeShu havyo vAjeShv asti havyaH || 
RV_08.070.{09}1 . ud U Shu No vaso mahe mR^ishasva shUra rAdhase | 
RV_08.070.{09}2 . ud U Shu mahyai maghavan maghattaya ud indra shravase mahe || 
RV_08.070.{10}1 . tvaM na indra R^itayus tvAnido ni tR^impasi | 
RV_08.070.{10}2 . madhye vasiShva tuvinR^imNorvor ni dAsaM shishnatho hathaiH || 
RV_08.070.{11}1 . anyavratam amAnuSham ayajvAnam adevayum | 
RV_08.070.{11}2 . ava svaH sakhA dudhuvIta parvataH sughnAya dasyum parvataH || 
RV_08.070.{12}1 . tvaM na indrAsAM haste shaviShTha dAvane | 
RV_08.070.{12}2 . dhAnAnAM na saM gR^ibhAyAsmayur dviH saM gR^ibhAyAsmayuH || 
RV_08.070.{13}1 . sakhAyaH kratum ichata kathA rAdhAma sharasya | 
RV_08.070.{13}2 . upastutim bhojaH sUrir yo ahrayaH || 
RV_08.070.{14}1 . bhUribhiH samaha R^iShibhir barhiShmadbhi staviShyase | 
RV_08.070.{14}2 . yad ittham ekam-ekam ic chara vatsAn parAdadaH || 
RV_08.070.{15}1 . karNagR^ihyA maghavA shauradevyo vatsaM nas tribhya Anayat | 
RV_08.070.{15}2 . ajAM sUrir na dhAtave || 

RV_08.071.{01}1 . tvaM no agne mahobhiH pAhi vishvasyA arAteH | 
RV_08.071.{01}2 . uta dviSho martyasya || 
RV_08.071.{02}1 . nahi manyuH pauruSheya Ishe hi vaH priyajAta | 
RV_08.071.{02}2 . tvam id asi kShapAvAn || 
RV_08.071.{03}1 . sa no vishvebhir devebhir Urjo napAd bhadrashoce | 
RV_08.071.{03}2 . rayiM dehi vishvavAram || 
RV_08.071.{04}1 . na tam agne arAtayo martaM yuvanta rAyaH | 
RV_08.071.{04}2 . yaM trAyase dAshvAMsam || 
RV_08.071.{05}1 . yaM tvaM vipra medhasAtAv agne hinoShi dhanAya | 
RV_08.071.{05}2 . sa tavotI goShu gantA || 
RV_08.071.{06}1 . tvaM rayim puruvIram agne dAshuShe martAya | 
RV_08.071.{06}2 . pra No naya vasyo acha || 
RV_08.071.{07}1 . uruShyA No mA parA dA aghAyate jAtavedaH | 
RV_08.071.{07}2 . durAdhye martAya || 
RV_08.071.{08}1 . agne mAkiSh Te devasya rAtim adevo yuyota | 
RV_08.071.{08}2 . tvam IshiShe vasUnAm || 
RV_08.071.{09}1 . sa no vasva upa mAsy Urjo napAn mAhinasya | 
RV_08.071.{09}2 . sakhe vaso jaritR^ibhyaH || 
RV_08.071.{10}1 . achA naH shIrashociShaM giro yantu darshatam | 
RV_08.071.{10}2 . achA yaj~nAso namasA purUvasum puruprashastam Utaye || 
RV_08.071.{11}1 . agniM sUnuM sahaso jAtavedasaM dAnAya vAryANAm | 
RV_08.071.{11}2 . dvitA yo bhUd amR^ito martyeShv A hotA mandratamo vishi || 
RV_08.071.{12}1 . agniM vo devayajyayAgnim prayaty adhvare | 
RV_08.071.{12}2 . agniM dhIShu prathamam agnim arvaty agniM kShaitrAya sAdhase || 
RV_08.071.{13}1 . agnir iShAM sakhye dadAtu na Ishe yo vAryANAm | 
RV_08.071.{13}2 . agniM toke tanaye shashvad Imahe vasuM santaM tanUpAm || 
RV_08.071.{14}1 . agnim IÊiShvAvase gAthAbhiH shIrashociSham | 
RV_08.071.{14}2 . agniM rAye purumIÊha shrutaM naro 'gniM sudItaye chardiH || 
RV_08.071.{15}1 . agniM dveSho yotavai no gR^iNImasy agniM shaM yosh ca dAtave | 
RV_08.071.{15}2 . vishvAsu vikShv aviteva havyo bhuvad vastur R^iShUNAm ||   

RV_08.072.01.1{14}  haviSh kR^iNudhvamA gamadadhvaryurvanate punaH
RV_08.072.01.2{14}  vidvAnasyaprashAsanam
RV_08.072.02.1{14}  ni tigmamabhyaMshuM sIdad dhotA manAvadhi
RV_08.072.02.2{14}  juShANoasya sakhyam
RV_08.072.03.1{14}  antarichanti taM jane rudraM paro manIShayA
RV_08.072.03.2{14}  gR^ibhNanti jihvayA sasam
RV_08.072.04.1{14}  jAmyatItape dhanurvayodhA aruhad vanam
RV_08.072.04.2{14}  dR^iShadaM jihvayAvadhIt
RV_08.072.05.1{14}  caran vatso rushanniha nidAtAraM na vindate
RV_08.072.05.2{14}  veti stotavAmbyam
RV_08.072.06.1{15}  uto nvasya yan mahadashvAvad yojanaM bR^ihad
RV_08.072.06.2{15}  dAmA rathasya dadR^ishe
RV_08.072.07.1{15}  duhanti saptaikAmupa dvA pa¤ca sR^ijataH
RV_08.072.07.2{15}  tIrthe sindhoradhi svare
RV_08.072.08.1{15}  A dashabhirvivasvata indraH koshamacucyavIt
RV_08.072.08.2{15}  khedayA trivR^itA divaH
RV_08.072.09.1{15}  pari tridhAturadhvaraM jUrNireti navIyasI
RV_08.072.09.2{15}  madhvA hotAro a¤jate
RV_08.072.10.1{15}  si¤canti namasAvatamuccAcakraM parijmAnam
RV_08.072.10.2{15}  nIcInabAramakShitam
RV_08.072.11.1{16}  abhyAramidadrayo niShiktaM puShkare madhu
RV_08.072.11.2{16}  avatasya visarjane
RV_08.072.12.1{16}  gAva upAvatAvataM mahI yaj~nasya rapsudA
RV_08.072.12.2{16}  ubhA karNAhiraNyayA
RV_08.072.13.1{16}  A sute si¤cata shriyaM rodasyorabhishriyam
RV_08.072.13.2{16}  rasA dadhItavR^iShabham
RV_08.072.14.1{16}  te jAnata svamokyaM saM vatsAso na mAtR^ibhiH
RV_08.072.14.2{16}  mitho nasanta jAmibhiH
RV_08.072.15.1{16}  upa srakveShu bapsataH kR^iNvate dharuNaM divi
RV_08.072.15.2{16}  indre agnAnamaH svaH
RV_08.072.16.1{17}  adhukShat pipyuShImiShamUrjaM saptapadImariH
RV_08.072.16.2{17}  sUryasya sapta rashmibhiH
RV_08.072.17.1{17}  somasya mitrAvaruNoditA sUra A dade
RV_08.072.17.2{17}  tadAturasya bheShajam
RV_08.072.18.1{17}  uto nvasya yat padaM haryatasya nidhAnyam
RV_08.072.18.2{17}  pari dyAM jihvayAtanat

RV_08.073.01.1{18}  udIrAthAM R^itAyate yu¤jAthAmashvinA ratham
RV_08.073.01.2{18}  anti ShadbhUtu vAmavaH
RV_08.073.02.1{18}  nimiShashcijjavIyasA rathenA yAtamashvinA
RV_08.073.02.2{18}  anti Shad .. .
RV_08.073.03.1{18}  upa stR^iNItamatraye himena gharmamashvinA
RV_08.073.03.2{18}  anti Shad ...
RV_08.073.04.1{18}  kuha sthaH kuha jagmathuH kuha shyeneva petathuH
RV_08.073.04.2{18}  anti Shad...
RV_08.073.05.1{18}  yadadya karhi karhi cicchushrUyAtamimaM havam
RV_08.073.05.2{18}  anti Shad ...
RV_08.073.06.1{19}  ashvinA yAmahUtamA nediShThaM yAmyApyam
RV_08.073.06.2{19}  anti Shad ...
RV_08.073.07.1{19}  avantamatraye gR^ihaM kR^iNutaM yuvamashvinA
RV_08.073.07.2{19}  anti Shad ...
RV_08.073.08.1{19}  varethe agnimAtapo vadate valgvatraye
RV_08.073.08.2{19}  a=nti Shad ...
RV_08.073.09.1{19}  pra saptavadhrirAshasA dhArAmagnerashAyata
RV_08.073.09.2{19}  anti Shad...
RV_08.073.10.1{19}  ihA gataM vR^iShaNvasU shR^iNutaM ma imaM havam
RV_08.073.10.2{19}  anti Shad .. .
RV_08.073.11.1{20}  kimidaM vAM purANavajjaratoriva shasyate
RV_08.073.11.2{20}  anti Shad ...
RV_08.073.12.1{20}  samAnaM vAM sajAtyaM samAno bandhurashvinA
RV_08.073.12.2{20}  anti Shad...
RV_08.073.13.1{20}  yo vAM rajAMsyashvinA ratho viyAti rodasI
RV_08.073.13.2{20}  anti Shad . ..
RV_08.073.14.1{20}  A no gavyebhirashvyaiH sahasrairupa gachatam
RV_08.073.14.2{20}  anti Shad .. .
RV_08.073.15.1{20}  mA no gavyebhirashvyaiH sahasrebhirati khyatam
RV_08.073.15.2{20}  anti Shad...
RV_08.073.16.1{20}  aruNapsuruShA abhUdakarjyotir{R^i}tAvarI
RV_08.073.16.2{20}  anti Shad ...
RV_08.073.17.1{20}  ashvinA su vicAkashad vR^ikShaM parashumAniva
RV_08.073.17.2{20}  anti Shad ...
RV_08.073.18.1{20}  puraM na dhR^iShNavA ruja kR^iShNayA bAdhito vishA
RV_08.073.18.2{20}  anti Shad ...

RV_08.074.01.1{21}  visho-visho vo atithiM vAjayantaH purupriyam
RV_08.074.01.2{21}  agniM vo duryaM vaca stuShe shUShasya manmabhiH
RV_08.074.02.1{21}  yaM janAso haviShmanto mitraM na sarpirAsutim
RV_08.074.02.2{21}  prashaMsanti prashastibhiH
RV_08.074.03.1{21}  panyAMsaM jAtavedasaM yo devatAtyudyatA
RV_08.074.03.2{21}  havyAnyairayat divi
RV_08.074.04.1{21}  Aganma vR^itrahantamaM jyeShThamagnimAnavam
RV_08.074.04.2{21}  yasya shrutarvA bR^ihannArkSho anIka edhate
RV_08.074.05.1{21}  amR^itaM jAtavedasaM tirastamAMsi darshatam
RV_08.074.05.2{21}  ghR^itAhavanamIDyam
RV_08.074.06.1{22}  sabAdho yaM janA ime.agniM havyebhirIÊate
RV_08.074.06.2{22}  juhvAnAsoyatasrucaH
RV_08.074.07.1{22}  iyaM te navyasI matiragne adhAyyasmadA
RV_08.074.07.2{22}  mandra sujAta sukrato.amUra dasmAtithe
RV_08.074.08.1{22}  sA te agne shantamA caniShThA bhavatu priyA
RV_08.074.08.2{22}  tayA vardhasva suShTutaH
RV_08.074.09.1{22}  sA dyumnairdyumninI bR^ihadupopa shravasi shravaH
RV_08.074.09.2{22}  dadhIta vR^itratUrye
RV_08.074.10.1{22}  ashvamid gAM rathaprAM tveShamindraM na satpatim
RV_08.074.10.2{22}  yasya shravAMsi tUrvatha panyam-panyaM ca kR^iShTayaH
RV_08.074.11.1{23}  yaM tvA gopavano girA caniShThadagne aN^giraH
RV_08.074.11.2{23}  sa pAvakashrudhI havam
RV_08.074.12.1{23}  yaM tvA janAsa IÊate sabAdho vAjasAtaye
RV_08.074.12.2{23}  sa bodhi vR^itratUrye
RV_08.074.13.1{23}  ahaM huvAna ArkShe shrutarvaNi madacyuti
RV_08.074.13.2{23}  shardhAMsIva stukAvinAM mR^ikShA shIrShA caturNAm
RV_08.074.14.1{23}  mAM catvAra AshavaH shaviShThasya dravitnavaH
RV_08.074.14.2{23}  surathAso abhi prayo vakShan vayo na tugryam
RV_08.074.15.1{23}  satyamit tvA mahenadi paruShNyava dedisham
RV_08.074.15.2{23}  nemApo ashvadAtaraH shaviShThAdasti martyaH

RV_08.075.01.1{24}  yukShvA hi devahUtamAnashvAnagne rathIriva
RV_08.075.01.2{24}  ni hotA pUrvyaH sadaH
RV_08.075.02.1{24}  uta no deva devAnachA voco viduShTaraH
RV_08.075.02.2{24}  shrad vishvA vAryA kR^idhi
RV_08.075.03.1{24}  tvaM ha yad yaviShThya sahasaH sUnavAhuta
RV_08.075.03.2{24}  R^itAvA yaj~niyo bhuvaH
RV_08.075.04.1{24}  ayamagniH sahasriNo vAjasya shatinas patiH
RV_08.075.04.2{24}  mUrdhA kavI rayINAm
RV_08.075.05.1{24}  taM nemiM R^ibhavo yathA namasva sahUtibhiH
RV_08.075.05.2{24}  nedIyo yaj~namaN^giraH
RV_08.075.06.1{25}  tasmai nUnamabhidyave vAcA virUpa nityayA
RV_08.075.06.2{25}  vR^iShNe codasva suShTutim
RV_08.075.07.1{25}  kamu Shvidasya senayAgnerapAkacakShasaH
RV_08.075.07.2{25}  paNiM goShu starAmahe
RV_08.075.08.1{25}  mA no devAnAM vishaH prasnAtIrivosrAH
RV_08.075.08.2{25}  kR^ishaM na hAsuraghnyAH
RV_08.075.09.1{25}  mA naH samasya dUDhyaH paridveShaso aMhatiH
RV_08.075.09.2{25}  Urmirna nAvamA vadhIt
RV_08.075.10.1{25}  namaste agna ojase gR^iNanti deva kR^iShTayaH
RV_08.075.10.2{25}  amairamitramardaya
RV_08.075.11.1{26}  kuvit su no gaviShTaye.agne saMveShiSho rayim
RV_08.075.11.2{26}  urukR^iduru Nas kR^idhi
RV_08.075.12.1{26}  mA no asmin mahAdhane parA varg bhArabhR^id yathA
RV_08.075.12.2{26}  saMvargaM saM rayiM jaya
RV_08.075.13.1{26}  anyamasmad bhiyA iyamagne siShaktu duchunA
RV_08.075.13.2{26}  vardhA no amavacchavaH
RV_08.075.14.1{26}  yasyAjuShan namasvinaH shamImadurmakhasya vA
RV_08.075.14.2{26}  taM ghedagnirvR^idhAvati
RV_08.075.15.1{26}  parasyA adhi saMvato.avarAnabhyA tara
RV_08.075.15.2{26}  yatrAhamasmi tAnava
RV_08.075.16.1{26}  vidmA hi te purA vayamagne pituryathAvasaH
RV_08.075.16.2{26}  adhA te sumnamImahe

RV_08.076.01.1{27}  imaM nu mAyinaM huva indramIshAnamojasA
RV_08.076.01.2{27}  marutvantaMna vR^i¤jase
RV_08.076.02.1{27}  ayamindro marutsakhA vi vR^itrasyAbhinacchiraH
RV_08.076.02.2{27}  vajreNa shataparvaNA
RV_08.076.03.1{27}  vAvR^idhAno marutsakhendro vi vR^itramairayat
RV_08.076.03.2{27}  sR^ijan samudriyAapaH
RV_08.076.04.1{27}  ayaM ha yena vA idaM svarmarutvatA jitam
RV_08.076.04.2{27}  indreNa somapItaye
RV_08.076.05.1{27}  marutvantaM R^ijIShiNamojasvantaM virapshinam
RV_08.076.05.2{27}  indraM gIrbhirhavAmahe
RV_08.076.06.1{27}  indraM pratnena manmanA marutvantaM havAmahe
RV_08.076.06.2{27}  asya somasya pItaye
RV_08.076.07.1{28}  marutvAnindra mIDhvaH pibA somaM shatakrato
RV_08.076.07.2{28}  asmin yaj~nepuruShTuta
RV_08.076.08.1{28}  tubhyedindra marutvate sutAH somAso adrivaH
RV_08.076.08.2{28}  hR^idA hUyanta ukthinaH
RV_08.076.09.1{28}  pibedindra marutsakhA sutaM somaM diviShTiShu
RV_08.076.09.2{28}  vajraM shishAna ojasA
RV_08.076.10.1{28}  uttiShThannojasA saha pItvI shipre avepayaH
RV_08.076.10.2{28}  somamindracamU sutam
RV_08.076.11.1{28}  anu tvA rodasI ubhe krakShamANamakR^ipetAm
RV_08.076.11.2{28}  indra yad dasyuhAbhavaH
RV_08.076.12.1{28}  vAcamaShTApadImahaM navasraktiM R^itaspR^isham
RV_08.076.12.2{28}  indrAt pari tanvaM mame

RV_08.077.01.1{29}  jaj~nAno nu shatakraturvi pR^ichaditi mAtaram
RV_08.077.01.2{29}  ka ugrAH ke ha shR^iNvire
RV_08.077.02.1{29}  AdIM shavasyabravIdaurNavAbhamahIshuvam
RV_08.077.02.2{29}  te putra santu niShTuraH
RV_08.077.03.1{29}  samit tAn vR^itrahAkhidat khe arAniva khedayA
RV_08.077.03.2{29}  pravR^iddhodasyuhAbhavat
RV_08.077.04.1{29}  ekayA pratidhApibat sAkaM sarAMsi triMshatam
RV_08.077.04.2{29}  indraH somasya kANukA
RV_08.077.05.1{29}  abhi gandharvamatR^iNadabudhneShu rajassvA
RV_08.077.05.2{29}  indro brahmabhya id vR^idhe
RV_08.077.06.1{30}  nirAvidhyad giribhya A dhArayat pakvamodanam
RV_08.077.06.2{30}  indro bundaM svAtatam
RV_08.077.07.1{30}  shatabradhna iShustava sahasraparNa eka it
RV_08.077.07.2{30}  yamindra cakR^iShe yujam
RV_08.077.08.1{30}  tena stotR^ibhya A bhara nR^ibhyo nAribhyo attave
RV_08.077.08.2{30}  sadyo jAtaR^ibhuShThira
RV_08.077.09.1{30}  etA cyautnAni te kR^itA varShiShThAni parINasA
RV_08.077.09.2{30}  hR^idA vIDvadhArayaH
RV_08.077.10.1{30}  vishvet tA viShNurAbharadurukramastveShitaH
RV_08.077.10.2{30}  shataM mahiShAn kShIrapAkamodanaM varAhamindra emuSham
RV_08.077.11.1{30}  tuvikShaM te sukR^itaM sUmayaM dhanuH sAdhurbundo hiraNyayaH
RV_08.077.11.2{30}  ubhA te bAhU raNyA susaMskR^ita R^idUpe cid R^idUvR^idhA

RV_08.078.01.1{31}  puroÊAshaM no andhasa indra sahasramA bhara
RV_08.078.01.2{31}  shatA ca shUra gonAm
RV_08.078.02.1{31}  A no bhara vya¤janaM gAmashvamabhya¤janam
RV_08.078.02.2{31}  sacA manAhiraNyayA
RV_08.078.03.1{31}  uta naH karNashobhanA purUNi dhR^iShNavA bhara
RV_08.078.03.2{31}  tvaM hishR^iNviShe vaso
RV_08.078.04.1{31}  nakIM vR^idhIka indra te na suShA na sudA uta
RV_08.078.04.2{31}  nAnyastvacchUra vAghataH
RV_08.078.05.1{31}  nakImindro nikartave na shakraH parishaktave
RV_08.078.05.2{31}  vishvaM shR^iNoti pashyati
RV_08.078.06.1{32}  sa manyuM martyAnAmadabdho ni cikIShate
RV_08.078.06.2{32}  purA nidashcikIShate
RV_08.078.07.1{32}  kratva it pUrNamudaraM turasyAsti vidhataH
RV_08.078.07.2{32}  vR^itraghnaHsomapAvnaH
RV_08.078.08.1{32}  tve vasUni saMgatA vishvA ca soma saubhagA
RV_08.078.08.2{32}  sudAtvaparihvR^itA
RV_08.078.09.1{32}  tvAmid yavayurmama kAmo gavyurhiraNyayuH
RV_08.078.09.2{32}  tvAmashvayureShate
RV_08.078.10.1{32}  tavedindrAhamAshasA haste dAtraM canA dade
RV_08.078.10.2{32}  dinasya vA maghavan sambhR^itasya vA pUrdhi yavasya kAshinA

RV_08.079.01.1{33}  ayaM kR^itnuragR^ibhIto vishvajidudbhidit somaH
RV_08.079.01.2{33}  R^iShirvipraH kAvyena
RV_08.079.02.1{33}  abhyUrNoti yan nagnaM bhiShakti vishvaM yat turam
RV_08.079.02.2{33}  premandhaH khyan niH shroNo bhUt
RV_08.079.03.1{33}  tvaM soma tanUkR^idbhyo dveShobhyo.anyakR^itebhyaH
RV_08.079.03.2{33}  uru yantAsivarUtham
RV_08.079.04.1{33}  tvaM cittI tava dakShairdiva A pR^ithivyA R^ijIShin
RV_08.079.04.2{33}  yAvIraghasya cid dveShaH
RV_08.079.05.1{33}  arthino yanti cedarthaM gachAnid daduSho rAtim
RV_08.079.05.2{33}  vavR^ijyustR^iShyataH kAmam
RV_08.079.06.1{34}  vidad yat pUrvyaM naShTamudIM R^itAyumIrayat
RV_08.079.06.2{34}  premAyustArIdatIrNam
RV_08.079.07.1{34}  sushevo no mR^iÊayAkuradR^iptakraturavAtaH
RV_08.079.07.2{34}  bhavA naH soma shaM hR^ide
RV_08.079.08.1{34}  mA naH soma saM vIvijo mA vi bIbhiShathA rAjan
RV_08.079.08.2{34}  mA no hArdi tviShA vadhIH
RV_08.079.09.1{34}  ava yat sve sadhasthe devAnAM durmatIrIkShe
RV_08.079.09.2{34}  rAjannapa dviShaH sedha mIDhvo apa sridhaH sedha

RV_08.080.01.1{35}  nahyanyaM baÊAkaraM marDitAraM shatakrato
RV_08.080.01.2{35}  tvaM na indra mR^iÊaya
RV_08.080.02.1{35}  yo naH shashvat purAvithAmR^idhro vAjasAtaye
RV_08.080.02.2{35}  sa tvaM na indra mR^iÊaya
RV_08.080.03.1{35}  kimaN^ga radhracodanaH sunvAnasyAvitedasi
RV_08.080.03.2{35}  kuvit svindraNaH shakaH
RV_08.080.04.1{35}  indra pra No rathamava pashcAccit santamadrivaH
RV_08.080.04.2{35}  purastAdenaM me kR^idhi
RV_08.080.05.1{35}  hanto nu kimAsase prathamaM no rathaM kR^idhi
RV_08.080.05.2{35}  upamaM vAjayu shravaH
RV_08.080.06.1{36}  avA no vAjayuM rathaM sukaraM te kimit pari
RV_08.080.06.2{36}  asmAn sujigyuShas kR^idhi
RV_08.080.07.1{36}  indra dR^ihyasva pUrasi bhadrA ta eti niShkR^itam
RV_08.080.07.2{36}  iyaM dhIr{R^i}tviyAvatI
RV_08.080.08.1{36}  mA sImavadya A bhAgurvI kAShThA hitaM dhanam
RV_08.080.08.2{36}  apAvR^iktA aratnayaH
RV_08.080.09.1{36}  turIyaM nAma yaj~niyaM yadA karastadushmasi
RV_08.080.09.2{36}  Adit patirna ohase
RV_08.080.10.1{36}  avIvR^idhad vo amR^itA amandIdekadyUrdevA uta yAshca devIH
RV_08.080.10.2{36}  tasmA u rAdhaH kR^iNuta praShastaM prAtarmakShU dhiyAvasurjagamyAt

RV_08.081.01.1{37}  A tU na indra kShumantaM citraM grAbhaM saM gR^ibhAya
RV_08.081.01.2{37}  mahAhastI dakShiNena
RV_08.081.02.1{37}  vidmA hi tvA tuvikUrmiM tuvideShNaM tuvImagham
RV_08.081.02.2{37}  tuvimAtramavobhiH
RV_08.081.03.1{37}  nahi tvA shUra devA na martAso ditsantam
RV_08.081.03.2{37}  bhImaM na gAM vArayante
RV_08.081.04.1{37}  eto nvindraM stavAmeshAnaM vasvaH svarAjam
RV_08.081.04.2{37}  na rAdhasA mardhiShan naH
RV_08.081.05.1{37}  pra stoShadupa gAsiShacchravat sAma gIyamAnam
RV_08.081.05.2{37}  abhi rAdhasA jugurat
RV_08.081.06.1{38}  A no bhara dakShiNenAbhi savyena pra mR^isha
RV_08.081.06.2{38}  indra mA no vasornirbhAk
RV_08.081.07.1{38}  upa kramasvA bhara dhR^iShatA dhR^iShNo janAnAm
RV_08.081.07.2{38}  adAshUShTarasya vedaH
RV_08.081.08.1{38}  indra ya u nu te asti vAjo viprebhiH sanitvaH
RV_08.081.08.2{38}  asmAbhiHsu taM sanuhi
RV_08.081.09.1{38}  sadyojuvaste vAjA asmabhyaM vishvashcandrAH
RV_08.081.09.2{38}  vashaishca makShU jarante

RV_08.082.01.1{01}  A pra drava parAvato.arvAvatashca vR^itrahan
RV_08.082.01.2{01}  madhvaH pratiprabharmaNi
RV_08.082.02.1{01}  tIvrAH somAsa A gahi sutAso mAdayiShNavaH
RV_08.082.02.2{01}  pibA dadhR^ig yathociShe
RV_08.082.03.1{01}  iShA mandasvAdu te.araM varAya manyave
RV_08.082.03.2{01}  bhuvat ta indra shaM hR^ide
RV_08.082.04.1{01}  A tvashatravA gahi nyukthAni ca hUyase
RV_08.082.04.2{01}  upame rocane divaH
RV_08.082.05.1{01}  tubhyAyamadribhiH suto gobhiH shrIto madAya kam
RV_08.082.05.2{01}  pra soma indra hUyate
RV_08.082.06.1{02}  indra shrudhi su me havamasme sutasya gomataH
RV_08.082.06.2{02}  vi pItintR^iptimashnuhi
RV_08.082.07.1{02}  ya indra camaseShvA somashcamUShu te sutaH
RV_08.082.07.2{02}  pibedasya tvamIshiShe
RV_08.082.08.1{02}  yo apsu candramA iva somashcamUShu dadR^ishe
RV_08.082.08.2{02}  pibedasya tvamIshiShe
RV_08.082.09.1{02}  yaM te shyenaH padAbharat tiro rajAMsyaspR^itam
RV_08.082.09.2{02}  pibedasya tvamIshiShe

RV_08.083.01.1{03}  devAnAmidavo mahat tadA vR^iNImahe vayam
RV_08.083.01.2{03}  vR^iShNAmasmabhyamUtaye
RV_08.083.02.1{03}  te naH santu yujaH sadA varuNo mitro aryamA
RV_08.083.02.2{03}  vR^idhAsashca pracetasaH
RV_08.083.03.1{03}  ati no viShpitA puru naubhirapo na parShatha
RV_08.083.03.2{03}  yUyaM R^itasyarathyaH
RV_08.083.04.1{03}  vAmaM no astvaryaman vAmaM varuNa shaMsyam
RV_08.083.04.2{03}  vAmaM hyAvR^iNImahe
RV_08.083.05.1{03}  vAmasya hi pracetasa IshAnAsho rishAdasaH
RV_08.083.05.2{03}  nemAdityA aghasya yat
RV_08.083.06.1{04}  vayamid vaH sudAnavaH kShiyanto yAnto adhvannA
RV_08.083.06.2{04}  devA vR^idhAya hUmahe
RV_08.083.07.1{04}  adhi na indraiShAM viShNo sajAtyAnAm
RV_08.083.07.2{04}  itA maruto ashvinA
RV_08.083.08.1{04}  pra bhrAtR^itvaM sudAnavo.adha dvitA samAnyA
RV_08.083.08.2{04}  mAturgarbhe bharAmahe
RV_08.083.09.1{04}  yUyaM hi ShThA sudAnava indrajyeShThA abhidyavaH
RV_08.083.09.2{04}  adhAcid va uta bruve

RV_08.084.01.1{05}  preShThaM vo atithiM stuShe mitramiva priyam
RV_08.084.01.2{05}  agniM rathaM na vedyam
RV_08.084.02.1{05}  kavimiva pracetasaM yaM devAso adha dvitA
RV_08.084.02.2{05}  ni martyeShvAdadhuH
RV_08.084.03.1{05}  tvaM yaviShTha dAshuSho nÌn pAhi shR^iNudhI giraH
RV_08.084.03.2{05}  rakShA tokamuta tmanA
RV_08.084.04.1{05}  kayA te agne aN^gira Urjo napAdupastutim
RV_08.084.04.2{05}  varAya deva manyave
RV_08.084.05.1{05}  dAshema kasya manasA yaj~nasya sahaso yaho
RV_08.084.05.2{05}  kadu voca idaMnamaH
RV_08.084.06.1{06}  adhA tvaM hi nas karo vishvA asmabhyaM sukShitIH
RV_08.084.06.2{06}  vAjadraviNaso giraH
RV_08.084.07.1{06}  kasya nUnaM parINaso dhiyo jinvasi dampate
RV_08.084.07.2{06}  goShAtA yasyate giraH
RV_08.084.08.1{06}  taM marjayanta sukratuM puroyAvAnamAjiShu
RV_08.084.08.2{06}  sveShu kShayeShuvAjinam
RV_08.084.09.1{06}  kSheti kShemebhiH sAdhubhirnakiryaM ghnanti hanti yaH
RV_08.084.09.2{06}  agne suvIra edhate

RV_08.085.01.1{07}  A me havaM nAsatyAshvinA gachataM yuvam
RV_08.085.01.2{07}  madhvaH somasya pItaye
RV_08.085.02.1{07}  imaM me stomamashvinemaM me shR^iNutaM havam
RV_08.085.02.2{07}  madhvaH somasyapItaye
RV_08.085.03.1{07}  ayaM vAM kR^iShNo ashvinA havate vAjinIvasU
RV_08.085.03.2{07}  madhvaH somasya pItaye
RV_08.085.04.1{07}  shR^iNutaM jariturhavaM kR^iShNasya stuvato narA
RV_08.085.04.2{07}  madhvaH somasya pItaye
RV_08.085.05.1{07}  chardiryantamadAbhyaM viprAya stuvate narA
RV_08.085.05.2{07}  madhvaH somasya pItaye
RV_08.085.06.1{08}  gachataM dAshuSho gR^ihamitthA stuvato ashvinA
RV_08.085.06.2{08}  madhvaH somasya pItaye
RV_08.085.07.1{08}  yu¤jAthAM rAsabhaM rathe vIDvaN^ge vR^iShaNvasU
RV_08.085.07.2{08}  madhvaH somasya pItaye
RV_08.085.08.1{08}  trivandhureNa trivR^itA rathenA yAtamashvinA
RV_08.085.08.2{08}  madhvaH somasya pItaye
RV_08.085.09.1{08}  nU me giro nAsatyAshvinA prAvataM yuvam
RV_08.085.09.2{08}  madhvaH somasya pItaye

RV_08.086.01.1{09}  ubhA hi dasrA bhiShajA mayobhuvobhA dakShasya vacaso babhUvathuH
RV_08.086.01.2{09}  tA vAM vishvako havate tanUkR^ithe mA no vi yauShTaM sakhyA mumocatam
RV_08.086.02.1{09}  kathA nUnaM vAM vimanA upa stavad yuvaM dhiyaM dadathurvasyaiShtaye
RV_08.086.02.2{09}  tA vAM vishvako ...
RV_08.086.03.1{09}  yuvaM hi ShmA purubhujemamedhatuM viShNApve dadathurvasyaiShTaye
RV_08.086.03.2{09}  tA vAM vishvako ...
RV_08.086.04.1{09}  uta tyaM vIraM dhanasAM R^ijIShiNaM dUre cit santamavase havAmahe
RV_08.086.04.2{09}  yasya svAdiShThA sumatiH pituryathA mA no vi yauShTaM sakhyA mumocatam
RV_08.086.05.1{09}  R^itena devaH savitA shamAyata R^itasya shR^iN^gamurviyA vi paprathe
RV_08.086.05.2{09}  R^itaM sAsAha mahi cit pR^itanyato mA no vi yauShTaM sakhyA mumocatam

RV_08.087.01.1{10}  dyumnI vAM stomo ashvinA krivirna seka A gatam
RV_08.087.01.2{10}  madhvaHsutasya sa divi priyo narA pAtaM gaurAviveriNe
RV_08.087.02.1{10}  pibataM gharmaM madhumantamashvinA barhiH sIdataM narA
RV_08.087.02.2{10}  tA mandasAnA manuSho duroNa A ni pAtaM vedasA vayaH
RV_08.087.03.1{10}  A vAM vishvAbhirUtibhiH priyamedhA ahUShata
RV_08.087.03.2{10}  tA vartiryAtamupa vR^iktabarhiSho juShTaM yaj~naM diviShTiShu
RV_08.087.04.1{10}  pibataM somaM madhumantamashvinA barhiH sIdataM sumat
RV_08.087.04.2{10}  tA vAvR^idhAnA upa suShTutiM divo gantaM gaurAviveriNam
RV_08.087.05.1{10}  A nUnaM yAtamashvinAshvebhiH pruShitapsubhiH
RV_08.087.05.2{10}  dasrA hiraNyavartanI shubhas patI pAtaM somaM R^itAvR^idhA
RV_08.087.06.1{10}  vayaM hi vAM havAmahe vipanyavo viprAso vAjasAtaye
RV_08.087.06.2{10}  tAvalgU dasrA purudaMsasA dhiyAshvinA shruShTyA gatam

RV_08.088.01.1{11}  taM vo dasmaM R^itIShahaM vasormandAnamandhasaH
RV_08.088.01.2{11}  abhi vatsaM na svasareShu dhenava indraM gIrbhirnavAmahe
RV_08.088.02.1{11}  dyukShaM sudAnuM taviShIbhirAvR^itaM giriM na purubhojasam
RV_08.088.02.2{11}  kShumantaM vAjaM shatinaM sahasriNaM makShU gomantamImahe
RV_08.088.03.1{11}  na tvA bR^ihanto adrayo varanta indra vIÊavaH
RV_08.088.03.2{11}  yad ditsasi stuvate mAvate vasu nakiSh TadA minAti te
RV_08.088.04.1{11}  yoddhAsi kratvA shavasota daMsanA vishvA jAtAbhi majmanA
RV_08.088.04.2{11}  A tvAyamarka Utaye vavartati yaM gotamA ajIjanan
RV_08.088.05.1{11}  pra hi ririkSha ojasA divo antebhyas pari
RV_08.088.05.2{11}  na tvA vivyAcaraja indra pArthivamanu svadhAM vavakShitha
RV_08.088.06.1{11}  nakiH pariShTirmaghavan maghasya te yad dAshuShe dashasyasi
RV_08.088.06.2{11}  asmAkaM bodhyucathasya coditA maMhiShTho vAjasAtaye

RV_08.089.01.1{12}  bR^ihadindrAya gAyata maruto vR^itrahantamam
RV_08.089.01.2{12}  yena jyotirajanayannR^itAvR^idho devaM devAya jAgR^ivi
RV_08.089.02.1{12}  apAdhamadabhishastIrashastihAthendro dyumnyAbhavat
RV_08.089.02.2{12}  devAsta indra sakhyAya yemire bR^ihadbhAno marudgaNa
RV_08.089.03.1{12}  pra va indrAya bR^ihate maruto brahmArcata
RV_08.089.03.2{12}  vR^itraM hanati vR^itrahA shatakraturvajreNa shataparvaNA
RV_08.089.04.1{12}  abhi pra bhara dhR^iShatA dhR^iShanmanaH shravashcit te asad bR^ihat
RV_08.089.04.2{12}  arShantvApo javasA vi mAtaro hano vR^itraM jayA svaH
RV_08.089.05.1{12}  yajjAyathA apUrvya maghavan vR^itrahatyAya
RV_08.089.05.2{12}  tat pR^ithivImaprathayastadastabhnA uta dyAm
RV_08.089.06.1{12}  tat te yaj~no ajAyata tadarka uta haskR^itiH
RV_08.089.06.2{12}  tad vishvamabhibhUrasi yajjAtaM yacca jantvam
RV_08.089.07.1{12}  AmAsu pakvamairaya A sUryaM rohayo divi
RV_08.089.07.2{12}  gharmaM na sAman tapatA suvR^iktibhirjuShTaM girvaNase bR^ihat

RV_08.090.01.1{13}  A no vishvAsu havya indraH samatsu bhUShatu
RV_08.090.01.2{13}  upa brahmANi savanAni vR^itrahA paramajyA R^icIShamaH
RV_08.090.02.1{13}  tvaM dAtA prathamo rAdhasAmasyasi satya IshAnakR^it
RV_08.090.02.2{13}  tuvidyumnasya yujyA vR^iNImahe putrasya shavaso mahaH
RV_08.090.03.1{13}  brahmA ta indra girvaNaH kriyante anatidbhutA
RV_08.090.03.2{13}  imA juShasvaharyashva yojanendra yA te amanmahi
RV_08.090.04.1{13}  tvaM hi satyo maghavannanAnato vR^itrA bhUri nyR^i¤jase
RV_08.090.04.2{13}  satvaM shaviShTha vajrahasta dAshuShe.arvA¤caM rayimA kR^idhi
RV_08.090.05.1{13}  tvamindra yashA asy R^ijIShI shavasas pate
RV_08.090.05.2{13}  tvaM vR^itrANi haMsyapratInyeka idanuttA carShaNIdhR^itA
RV_08.090.06.1{13}  tamu tvA nUnamasura pracetasaM rAdho bhAgamivemahe
RV_08.090.06.2{13}  mahIva kR^ittiH sharaNA ta indra pra te sumnA no ashnavan

RV_08.091.01.1{14}  kanyA vAravAyatI somamapi srutAvidat
RV_08.091.01.2{14}  astaM bharantyabravIdindrAya sunavai tvA shakrAya sunavai tvA
RV_08.091.02.1{14}  asau ya eShi vIrako gR^ihaM-gR^ihaM vicAkashad
RV_08.091.02.2{14}  imaM jambhasutaM piba dhAnAvantaM karambhiNamapUpavantamukthinam
RV_08.091.03.1{14}  A cana tvA cikitsAmo.adhi cana tvA nemasi
RV_08.091.03.2{14}  shanairiva shanakairivendrAyendo pari srava
RV_08.091.04.1{14}  kuvicchakat kuvit karat kuvin no vasyasas karat
RV_08.091.04.2{14}  kuvit patidviSho yatIrindreNa saMgamAmahai
RV_08.091.05.1{14}  imAni trINi viShTapA tAnIndra vi rohaya
RV_08.091.05.2{14}  shirastatasyorvarAmAdidaM ma upodare
RV_08.091.06.1{14}  asau ca yA na urvarAdimAM tanvaM mama
RV_08.091.06.2{14}  atho tatasya yacchiraH sarvA tA romashA kR^idhi
RV_08.091.07.1{14}  khe rathasya khe.anasaH khe yugasya shatakrato
RV_08.091.07.2{14}  apAlAmindratriSh pUtvyakR^iNoH sUryatvacam

RV_08.092.01.1{15}  pAntamA vo andhasa indramabhi pra gAyata
RV_08.092.01.2{15}  vishvAsAhaMshatakratuM maMhiShThaM carShaNInAm
RV_08.092.02.1{15}  puruhUtaM puruShTutaM gAthAnyaM sanashrutam
RV_08.092.02.2{15}  indra iti bravItana
RV_08.092.03.1{15}  indra in no mahAnAM dAtA vAjAnAM nR^ituH
RV_08.092.03.2{15}  mahAnabhij~nvA yamat
RV_08.092.04.1{15}  apAdu shipryandhasaH sudakShasya prahoShiNaH
RV_08.092.04.2{15}  indorindroyavAshiraH
RV_08.092.05.1{15}  taM vabhi prArcatendraM somasya pItaye
RV_08.092.05.2{15}  tadid dhyasyavardhanam
RV_08.092.06.1{16}  asya pItvA madAnAM devo devasyaujasA
RV_08.092.06.2{16}  vishvAbhi bhuvanA bhuvat
RV_08.092.07.1{16}  tyamu vaH satrAsAhaM vishvAsu gIrShvAyatam
RV_08.092.07.2{16}  A cyAvayasyUtaye
RV_08.092.08.1{16}  yudhmaM santamanarvANaM somapAmanapacyutam
RV_08.092.08.2{16}  naramavAryakratum
RV_08.092.09.1{16}  shikShA Na indra rAya A puru vidvAn R^icIShama
RV_08.092.09.2{16}  avA naH pArye dhane
RV_08.092.10.1{16}  atashcidindra Na upA yAhi shatavAjayA
RV_08.092.10.2{16}  iShA sahasravAjayA
RV_08.092.11.1{17}  ayAma dhIvato dhiyo.arvadbhiH shakra godare
RV_08.092.11.2{17}  jayema pR^itsu vajrivaH
RV_08.092.12.1{17}  vayamu tvA shatakrato gAvo na yavaseShvA
RV_08.092.12.2{17}  uktheShu raNayAmasi
RV_08.092.13.1{17}  vishvA hi martyatvanAnukAmA shatakrato
RV_08.092.13.2{17}  aganma vajrinnAshasaH
RV_08.092.14.1{17}  tve su putra shavaso.avR^itran kAmakAtayaH
RV_08.092.14.2{17}  na tvAmindrAtiricyate
RV_08.092.15.1{17}  sa no vR^iShan saniShThayA saM ghorayA dravitnvA
RV_08.092.15.2{17}  dhiyAviDDhi purandhyA
RV_08.092.16.1{18}  yaste nUnaM shatakratavindra dyumnitamo madaH
RV_08.092.16.2{18}  tena nUnaM made madeH
RV_08.092.17.1{18}  yaste citrashravastamo ya indra vR^itrahantamaH
RV_08.092.17.2{18}  ya ojodAtamomadaH
RV_08.092.18.1{18}  vidmA hi yaste adrivastvAdattaH satya somapAH
RV_08.092.18.2{18}  vishvAsudasma kR^iShTiShu
RV_08.092.19.1{18}  indrAya madvane sutaM pari ShTobhantu no giraH
RV_08.092.19.2{18}  arkamarcantu kAravaH
RV_08.092.20.1{18}  yasmin vishvA adhi shriyo raNanti sapta saMsadaH
RV_08.092.20.2{18}  indraMsute havAmahe
RV_08.092.21.1{19}  trikadrukeShu cetanaM devAso yaj~namatnata
RV_08.092.21.2{19}  tamid vardhantuno giraH
RV_08.092.22.1{19}  A tvA vishantvindavaH samudramiva sindhavaH
RV_08.092.22.2{19}  na tvAmindrAti ricyate
RV_08.092.23.1{19}  vivyaktha mahinA vR^iShan bhakShaM somasya jAgR^ive
RV_08.092.23.2{19}  ya indra jaThareShu te
RV_08.092.24.1{19}  araM ta indra kukShaye somo bhavatu vR^itrahan
RV_08.092.24.2{19}  araM dhAmabhyaindavaH
RV_08.092.25.1{19}  aramashvAya gAyati shrutakakSho araM gave
RV_08.092.25.2{19}  aramindrasya dhAmne
RV_08.092.26.1{19}  araM hi Shma suteShu NaH someShvindra bhUShasi
RV_08.092.26.2{19}  araM teshakra dAvane
RV_08.092.27.1{20}  parAkAttAccidadrivastvAM nakShanta no giraH
RV_08.092.27.2{20}  araM gamAma te vayam
RV_08.092.28.1{20}  evA hyasi vIrayurevA shUra uta sthiraH
RV_08.092.28.2{20}  evA te rAdhyaM manaH
RV_08.092.29.1{20}  evA rAtistuvImagha vishvebhirdhAyi dhAtR^ibhiH
RV_08.092.29.2{20}  adhA cidindra me sacA
RV_08.092.30.1{20}  mo Shu brahmeva tandrayurbhuvo vAjAnAM pate
RV_08.092.30.2{20}  matsvA sutasya gomataH
RV_08.092.31.1{20}  mA na indra abhyAdishaH sUro aktuShvA yaman
RV_08.092.31.2{20}  tvA yujA vanema tat
RV_08.092.32.1{20}  tvayedindra yujA vayaM prati bruvImahi spR^idhaH
RV_08.092.32.2{20}  tvamasmAkaM tava smasi
RV_08.092.33.1{20}  tvAmid dhi tvAyavo.anunonuvatashcarAn
RV_08.092.33.2{20}  sakhAya indra kAravaH

RV_08.093.01.1{21}  ud ghedabhi shrutAmaghaM vR^iShabhaM naryApasam
RV_08.093.01.2{21}  astArameShi sUrya
RV_08.093.02.1{21}  nava yo navatiM puro bibheda bAhvojasA
RV_08.093.02.2{21}  ahiM ca vR^itrahAvadhIt
RV_08.093.03.1{21}  sa na indraH shivaH sakhAshvAvad gomad yavamat
RV_08.093.03.2{21}  urudhAreva dohate
RV_08.093.04.1{21}  yadadya kacca vR^itrahannudagA abhi sUrya
RV_08.093.04.2{21}  sarvaM tadindra te vashe
RV_08.093.05.1{21}  yad vA pravR^iddha satpate na marA iti manyase
RV_08.093.05.2{21}  uto tat satyamit tava
RV_08.093.06.1{22}  ye somAsaH parAvati ye arvAvati sunvire
RV_08.093.06.2{22}  sarvAMstAnindra gachasi
RV_08.093.07.1{22}  tamindraM vAjayAmasi mahe vR^itrAya hantave
RV_08.093.07.2{22}  sa vR^iShA vR^iShabho bhuvat
RV_08.093.08.1{22}  indraH sa dAmane kR^ita ojiShThaH sa made hitaH
RV_08.093.08.2{22}  dyumnIshlokI sa somyaH
RV_08.093.09.1{22}  girA vajro na sambhR^itaH sabalo anapacyutaH
RV_08.093.09.2{22}  vavakSha R^iShvoastR^itaH
RV_08.093.10.1{22}  durge cin naH sugaM kR^idhi gR^iNAna indra girvaNaH
RV_08.093.10.2{22}  tvaM ca maghavan vashaH
RV_08.093.11.1{23}  yasya te nU cidAdishaM na minanti svarAjyam
RV_08.093.11.2{23}  na devo nAdhrigurjanaH
RV_08.093.12.1{23}  adhA te apratiShkutaM devI shuShmaM saparyataH
RV_08.093.12.2{23}  ubhe suShipra rodasI
RV_08.093.13.1{23}  tvametadadhArayaH kR^iShNAsu rohiNIShu ca
RV_08.093.13.2{23}  paruShNIShu rushat payaH
RV_08.093.14.1{23}  vi yadaheradha tviSho vishve devAso akramuH
RV_08.093.14.2{23}  vidan mR^igasya tAnamaH
RV_08.093.15.1{23}  A u me nivaro bhuvad vR^itrahAdiShTa pauMsyam
RV_08.093.15.2{23}  ajAtashatrurastR^itaH
RV_08.093.16.1{24}  shrutaM vo vR^itrahantamaM pra shardhaM carShaNInAm
RV_08.093.16.2{24}  A shuShe rAdhase mahe
RV_08.093.17.1{24}  ayA dhiyA ca gavyayA puruNAman puruShTuta
RV_08.093.17.2{24}  yat some-somaAbhavaH
RV_08.093.18.1{24}  bodhinmanA idastu no vR^itrahA bhUryAsutiH
RV_08.093.18.2{24}  shR^iNotu shakraAshiSham
RV_08.093.19.1{24}  kayA tvaM na UtyAbhi pra mandase vR^iShan
RV_08.093.19.2{24}  kayA stotR^ibhya A bhara
RV_08.093.20.1{24}  kasya vR^iShA sute sacA niyutvAn vR^iShabho raNat
RV_08.093.20.2{24}  vR^itrahA somapItaye
RV_08.093.21.1{25}  abhI Shu NastvaM rayiM mandasAnaH sahasriNam
RV_08.093.21.2{25}  prayantAbodhi dAshuShe
RV_08.093.22.1{25}  patnIvantaH sutA ima ushanto yanti vItaye
RV_08.093.22.2{25}  apAM jagmirnicumpuNaH
RV_08.093.23.1{25}  iShTA hotrA asR^ikShatendraM vR^idhAso adhvare
RV_08.093.23.2{25}  achAvabhR^ithamojasA
RV_08.093.24.1{25}  iha tyA sadhamAdyA harI hiraNyakeshyA
RV_08.093.24.2{25}  voÊhAmabhi prayo hitam
RV_08.093.25.1{25}  tubhyaM somAH sutA ime stIrNaM barhirvibhAvaso
RV_08.093.25.2{25}  stotR^ibhya indramA vaha
RV_08.093.26.1{26}  A te dakShaM vi rocanA dadhad ratnA vi dAshuShe
RV_08.093.26.2{26}  stotR^ibhya indramarcata
RV_08.093.27.1{26}  A te dadhAmIndriyamukthA vishvA shatakrato
RV_08.093.27.2{26}  stotR^ibhya indra mR^iÊaya
RV_08.093.28.1{26}  bhadram-bhadraM na A bhareShamUrjaM shatakrato
RV_08.093.28.2{26}  yadindra mR^iÊayAsi naH
RV_08.093.29.1{26}  sa no vishvAnyA bhara suvitAni shatakrato
RV_08.093.29.2{26}  yadindra mR^iÊayAsi naH
RV_08.093.30.1{26}  tvAmid vR^itrahantama sutAvanto havAmahe
RV_08.093.30.2{26}  yadindra mR^iÊayAsinaH
RV_08.093.31.1{27}  upa no haribhiH sutaM yAhi madAnAM pate
RV_08.093.31.2{27}  upa no haribhiHsutam
RV_08.093.32.1{27}  dvitA yo vR^itrahantamo vida indraH shatakratuH
RV_08.093.32.2{27}  upa no haribhiH sutam
RV_08.093.33.1{27}  tvaM hi vR^itrahanneShAM pAtA somAnAmasi
RV_08.093.33.2{27}  upa no haribhiH sutam
RV_08.093.34.1{27}  indra iShe dadAtu na R^ibhukShaNaM R^ibhuM rayim
RV_08.093.34.2{27}  vAjI dadAtuvAjinam

RV_08.094.01.1{28}  gaurdhayati marutAM shravasyurmAtA maghonAm
RV_08.094.01.2{28}  yuktA vahnI rathAnAm
RV_08.094.02.1{28}  yasyA devA upasthe vratA vishve dhArayanti
RV_08.094.02.2{28}  sUryAmAsAdR^ishe kam
RV_08.094.03.1{28}  tat su no vishve arya A sadA gR^iNanti kAravaH
RV_08.094.03.2{28}  marutaH somapItaye
RV_08.094.04.1{28}  asti somo ayaM sutaH pibantyasya marutaH
RV_08.094.04.2{28}  uta svarAjo ashvinA
RV_08.094.05.1{28}  pibanti mitro aryamA tanA pUtasya varuNaH
RV_08.094.05.2{28}  triShadhasthasya jAvataH
RV_08.094.06.1{28}  uto nvasya joShamAnindraH sutasya gomataH
RV_08.094.06.2{28}  prAtarhoteva matsati
RV_08.094.07.1{29}  kadatviShanta sUrayastira Apa iva sridhaH
RV_08.094.07.2{29}  arShanti pUtadakShasaH
RV_08.094.08.1{29}  kad vo adya mahAnAM devAnAmavo vR^iNe
RV_08.094.08.2{29}  tmanA ca dasmavarcasAm
RV_08.094.09.1{29}  A ye vishvA pArthivAni paprathan rocanA divaH
RV_08.094.09.2{29}  marutaHsomapItaye
RV_08.094.10.1{29}  tyAn nu pUtadakShaso divo vo maruto huve
RV_08.094.10.2{29}  asya somasya pItaye
RV_08.094.11.1{29}  tyAn nu ye vi rodasI tastabhurmaruto huve
RV_08.094.11.2{29}  asya somasya pItaye
RV_08.094.12.1{29}  tyaM nu mArutaM gaNaM giriShThAM vR^iShaNaM huve
RV_08.094.12.2{29}  asyasomasya pItaye

RV_08.095.01.1{30}  A tvA giro rathIrivAsthuH suteShu girvaNaH
RV_08.095.01.2{30}  abhi tvA samanUShatendra vatsaM na mAtaraH
RV_08.095.02.1{30}  A tvA shukrA acucyavuH sutAsa indra girvaNaH
RV_08.095.02.2{30}  pibA tvasyAndhasa indra vishvAsu te hitam
RV_08.095.03.1{30}  pibA somaM madAya kamindra shyenAbhR^itaM sutam
RV_08.095.03.2{30}  tvaM hishashvatInAM patI rAjA vishAmasi
RV_08.095.04.1{30}  shrudhI havaM tirashcyA indra yastvA saparyati
RV_08.095.04.2{30}  suvIryasya gomato rAyas pUrdhi mahAnasi
RV_08.095.05.1{30}  indra yaste navAyasIM giraM mandrAmajIjanat
RV_08.095.05.2{30}  cikitvinmanasaM dhiyaM pratnAM R^itasya pipyuShIm
RV_08.095.06.1{31}  tamu ShTavAma yaM gira indramukthAni vAvR^idhuH
RV_08.095.06.2{31}  purUNyasya pauMsyA siShAsanto vanAmahe
RV_08.095.07.1{31}  eto nvindraM stavAma shuddhaM shuddhena sAmnA
RV_08.095.07.2{31}  shuddhairukthairvAvR^idhvAMsaM shuddha AshIrvAn mamattu
RV_08.095.08.1{31}  indra shuddho na A gahi shuddhaH shuddhAbhirUtibhiH
RV_08.095.08.2{31}  shuddho rayiM ni dhAraya shuddho mamaddhi somyaH
RV_08.095.09.1{31}  indra shuddho hi no rayiM shuddho ratnAni dAshuShe
RV_08.095.09.2{31}  shuddho vR^itrANi jighnase shuddho vAjaM siShAsasi

RV_08.096.01.1{32}  asmA uShAsa Atiranta yAmamindrAya naktamUrmyAH suvAcaH
RV_08.096.01.2{32}  asmA Apo mAtaraH sapta tasthurnR^ibhyastarAya sindhavaH supArAH
RV_08.096.02.1{32}  atividdhA vithureNA cidastrA triH sapta sAnu saMhitA girINAm
RV_08.096.02.2{32}  na tad devo na martyastuturyAd yAni pravR^iddho vR^iShabhashcakAra
RV_08.096.03.1{32}  indrasya vajra Ayaso nimishla indrasya bAhvorbhUyiShThamojaH
RV_08.096.03.2{32}  shIrShannindrasya kratavo nireka AsanneShanta shrutyA upAke
RV_08.096.04.1{32}  manye tvA yaj~niyaM yaj~niyAnAM manye tvA cyavanamacyutAnAm
RV_08.096.04.2{32}  manye tvA satvanAmindra ketuM manye tvA vR^iShabhaM carShaNInAm
RV_08.096.05.1{32}  A yad vajraM bAhvorindra dhatse madacyutamahaye hantavAu
RV_08.096.05.2{32}  pra parvatA anavanta pra gAvaH pra brahmANo abhinakShanta indram
RV_08.096.06.1{33}  tamu ShTavAma ya imA jajAna vishvA jAtAnyavarANyasmAt
RV_08.096.06.2{33}  indreNa mitraM didhiShema gIrbhirupo namobhirvR^iShabhaM vishema
RV_08.096.07.1{33}  vR^itrasya tvA shvasathAdIShamANA vishve devA ajahurye sakhAyaH
RV_08.096.07.2{33}  marudbhirindra sakhyaM te astvathemA vishvAH pR^itanA jayAsi
RV_08.096.08.1{33}  triH ShaShTistvA maruto vAvR^idhAnA usrA iva rAshayo yaj~niyAsaH
RV_08.096.08.2{33}  upa tvemaH kR^idhi no bhAgadheyaM shuShmaM ta enA haviShA vidhema
RV_08.096.09.1{33}  tigmamAyudhaM marutAmanIkaM kasta indra prati vajraM dadharSha
RV_08.096.09.2{33}  anAyudhAso asurA adevAshcakreNa tAnapa vapa R^ijIShin
RV_08.096.10.1{33}  maha ugrAya tavase suvR^iktiM preraya shivatamAya pashvaH
RV_08.096.10.2{33}  girvAhase gira indrAya pUrvIrdhehi tanve kuvidaN^ga vedat
RV_08.096.11.1{34}  ukthavAhase vibhve manIShAM druNA na pAramIrayA nadInAm
RV_08.096.11.2{34}  ni spR^isha dhiyA tanvi shrutasya juShTatarasya kuvidaN^ga vedat
RV_08.096.12.1{34}  tad viviDDhi yat ta indro jujoShat stuhi suShTutiM namasAvivAsa
RV_08.096.12.2{34}  upa bhUSha jaritarmA ruvaNyaH shrAvayA vAcaM kuvidaN^ga vedat
RV_08.096.13.1{34}  ava drapso aMshumatImatiShThadiyAnaH kR^iShNo dashabhiH sahasraiH
RV_08.096.13.2{34}  Avat tamindraH shacyA dhamantamapa snehitIrnR^imaNA adhatta
RV_08.096.14.1{34}  drapsamapashyaM viShuNe carantamupahvare nadyo aMshumatyAH
RV_08.096.14.2{34}  nabho na kR^iShNamavatasthivAMsamiShyAmi vo vR^iShaNo yudhyatAjau
RV_08.096.15.1{34}  adha drapso aMshumatyA upasthe.adhArayat tanvaM titviShANaH
RV_08.096.15.2{34}  visho adevIrabhyAcarantIrbR^ihaspatinA yujendraH sasAhe
RV_08.096.16.1{35}  tvaM ha tyat saptabhyo jAyamAno.ashatrubhyo abhavaH shatrurindra
RV_08.096.16.2{35}  gUÊhe dyAvApR^ithivI anvavindo vibhumadbhyo bhuvanebhyo raNaM dhAH
RV_08.096.17.1{35}  tvaM ha tyadapratimAnamojo vajreNa vajrin dhR^iShito jaghantha
RV_08.096.17.2{35}  tvaM shuShNasyAvAtiro vadhatraistvaM gA indra shacyedavindaH
RV_08.096.18.1{35}  tvaM ha tyad vR^iShabha carShaNInAM ghano vR^itrAnAM taviShobabhUtha
RV_08.096.18.2{35}  tvaM sindhUnrasR^ijastastabhAnAn tvamapo ajayodAsapatnIH
RV_08.096.19.1{35}  sa sukratU raNitA yaH suteShvanuttamanyuryo aheva revAn
RV_08.096.19.2{35}  ya eka in naryapAMsi kartA sa vR^itrahA pratIdanyamAhuH
RV_08.096.20.1{35}  sa vR^itrahendrashcarShaNIdhR^it taM suShTutyA havyaM huvema
RV_08.096.20.2{35}  sa prAvitA maghavA no.adhivaktA sa vAjasya shravasyasyadAtA
RV_08.096.21.1{35}  sa vR^itrahendra R^ibhukShAH sadyo jaj~nAno havyo babhUva
RV_08.096.21.2{35}  kR^iNvannapAMsi naryA purUNi somo na pIto havyaH sakhibhyaH

RV_08.097.01.1{36}  yA indra bhuja AbharaH svarvAnasurebhyaH
RV_08.097.01.2{36}  stotAramin maghavannasya vardhaya ye ca tve vR^iktabarhiShaH
RV_08.097.02.1{36}  yamindra dadhiShe tvamashvaM gAM bhAgamavyayam
RV_08.097.02.2{36}  yajamAne sunvati dakShiNAvati tasmin taM dhehi mA paNau
RV_08.097.03.1{36}  ya indra sastyavrato.anuShvApamadevayuH
RV_08.097.03.2{36}  svaiH Sha evairmumurat poShyaM rayiM sanutardhehi taM tataH
RV_08.097.04.1{36}  yacchakrAsi parAvati yadarvAvati vR^itrahan
RV_08.097.04.2{36}  atastvA gIrbhirdyugadindra keshibhiH sutAvAnA vivAsati
RV_08.097.05.1{36}  yad vAsi rocane divaH samudrasyAdhi viShTapi
RV_08.097.05.2{36}  yat pArthive sadane vR^itrahantama yadantarikSha A gahi
RV_08.097.06.1{37}  sa naH someShu somapAH suteShu shavasas pate
RV_08.097.06.2{37}  mAdayasva rAdasA sUnR^itAvatendra rAyA parINasA
RV_08.097.07.1{37}  mA na indra parA vR^iNag bhavA naH sadhamAdyaH
RV_08.097.07.2{37}  tvaM na UtI tvamin na ApyaM mA na indra parA vR^iNak
RV_08.097.08.1{37}  asme indra sacA sute ni ShadA pItaye madhu
RV_08.097.08.2{37}  kR^idhI jaritremaghavannavo mahadasme indra sacA sute
RV_08.097.09.1{37}  na tvA devAsa Ashata na martyAso adrivaH
RV_08.097.09.2{37}  vishvA jAtAnishavasAbhibhUrasi na tvA devAsa Ashata
RV_08.097.10.1{37}  vishvAH pR^itanA abhibhUtaraM naraM sajUstatakShurindraJNjajanushca rAjase
RV_08.097.10.2{37}  kratvA varuShThaM vara AmurimutogramojiShThaM tavasaM tarasvinam
RV_08.097.11.1{38}  samIM rebhAso asvarannindraM somasya pItaye
RV_08.097.11.2{38}  svarpatiMyadIM vR^idhe dhR^itavrato hyojasA samUtibhiH
RV_08.097.12.1{38}  nemiM namanti cakShasA meShaM viprA abhisvarA
RV_08.097.12.2{38}  sudItayo vo adruho.api karNe tarasvinaH saM R^ikvabhiH
RV_08.097.13.1{38}  tamindraM johavImi maghavAnamugraM satrA dadhAnamapratiShkutaM shavAMsi
RV_08.097.13.2{38}  maMhiShTho gIrbhirA ca yaj~niyo vavartad rAye no vishvA supathA kR^iNotu vajrI
RV_08.097.14.1{38}  tvaM pura indra cikidenA vyojasA shaviShTha shakra nAshayadhyai
RV_08.097.14.2{38}  tvad vishvAni bhuvanAni vajrin dyAvA rejete pR^ithivI ca bhIShA
RV_08.097.15.1{38}  tan ma R^itamindra shUra citra pAtvapo na vajrin duritAti parShi bhUri
RV_08.097.15.2{38}  kadA na indra rAya A dashasyervishvapsnyasya spR^ihayAyyasya rAjan

RV_08.098.01.1{01}  indrAya sAma gAyata viprAya bR^ihate bR^ihat
RV_08.098.01.2{01}  dharmakR^ite vipashcite panasyave
RV_08.098.02.1{01}  tvamindrAbhibhUrasi tvaM sUryamarocayaH
RV_08.098.02.2{01}  vishvakarmA vishvadevo mahAnasi
RV_08.098.03.1{01}  vibhrAja¤ jyotiShA svaragacho rocanaM divaH
RV_08.098.03.2{01}  devAsta indra sakhyAya yemire
RV_08.098.04.1{01}  endra no gadhi priyaH satrAjidagohyaH
RV_08.098.04.2{01}  girirna vishvataspR^ithuH patirdivaH
RV_08.098.05.1{01}  abhi hi satya somapA ubhe babhUtha rodasI
RV_08.098.05.2{01}  indrAsi sunvato vR^idhaH patirdivaH
RV_08.098.06.1{01}  tvaM hi shashvatInAmindra dartA purAmasi
RV_08.098.06.2{01}  hantA dasyormanorvR^idhaH patirdivaH
RV_08.098.07.1{02}  adhA hindra girvaNa upa tvA kAmAn mahaH sasR^ijmahe
RV_08.098.07.2{02}  udevayanta udabhiH
RV_08.098.08.1{02}  vArNa tvA yavyAbhirvardhanti shUra brahmANi
RV_08.098.08.2{02}  vAvR^idhvAMsaM cidadrivo dive-dive
RV_08.098.09.1{02}  yu¤janti harI iShirasya gAthayorau ratha uruyuge
RV_08.098.09.2{02}  indravAhA vacoyujA
RV_08.098.10.1{02}  tvaM na indrA bharanojo nR^imNaM shatakrato vicarShaNe
RV_08.098.10.2{02}  A vIraM pR^itanAShaham
RV_08.098.11.1{02}  tvaM hi naH pitA vaso tvaM mAtA shatakrato babhUvitha
RV_08.098.11.2{02}  adhA te sumnamImahe
RV_08.098.12.1{02}  tvAM shuShmin puruhUta vAjayantamupa bruve shatakrato
RV_08.098.12.2{02}  sa norAsva suvIryam

RV_08.099.01.1{03}  tvAmidA hyo naro.apIpyan vajrin bhUrNayaH
RV_08.099.01.2{03}  sa indra stomavAhasAmiha shrudhyupa svasaramA gahi
RV_08.099.02.1{03}  matsvA sushipra harivastadImahe tve A bhUShanti vedhasaH
RV_08.099.02.2{03}  tava shravAMsyupamAnyukthyA suteShvindra girvaNaH
RV_08.099.03.1{03}  shrAyanta iva sUryaM vishvedindrasya bhakShata
RV_08.099.03.2{03}  vasUni jAte janamAna ojasA prati bhAgaM na dIdhima
RV_08.099.04.1{03}  anarsharAtiM vasudAmupa stuhi bhadrA indrasya rAtayaH
RV_08.099.04.2{03}  so asya kAmaM vidhato na roShati mano dAnAya codayan
RV_08.099.05.1{03}  tvamindra pratUrtiShvabhi vishvA asi spR^idhaH
RV_08.099.05.2{03}  ashastihA janitA vishvatUrasi tvaM tUrya taruShyataH
RV_08.099.06.1{03}  anu te shuShmaM turayantamIyatuH kShoNI shishuM na mAtarA
RV_08.099.06.2{03}  vishvAste spR^idhaH shnathayanta manyave vR^itraM yadindratUrvasi
RV_08.099.07.1{03}  ita UtI vo ajaraM prahetAramaprahitam
RV_08.099.07.2{03}  AshuM jetAraM hetAraM rathItamamatUrtaM tugryAvR^idham
RV_08.099.08.1{03}  iShkartAramaniShkR^itaM sahaskR^itaM shatamUtiM shatakratum
RV_08.099.08.2{03}  samAnamindramavase havAmahe vasavAnaM vasUjuvam

RV_08.100.01.1{04}  ayaM ta emi tanvA purastAd vishve devA abhi mA yanti pashcAt
RV_08.100.01.2{04}  yadA mahyaM dIdharo bhAgamindrAdin mayA kR^iNavo vIryANi
RV_08.100.02.1{04}  dadhAmi te madhuno bhakShamagre hitaste bhAgaH suto astu somaH
RV_08.100.02.2{04}  asashca tvaM dakShiNataH sakhA me.adhA vR^itrANijaN^ghanAva bhUri
RV_08.100.03.1{04}  pra su stomaM bharata vAjayanta indrAya satyaM yadi satyamasti
RV_08.100.03.2{04}  nendro astIti nema u tva Aha ka IM dadarsha kamabhiShTavAma
RV_08.100.04.1{04}  ayamasmi jaritaH pashya meha vishvA jAtAnyabhyasmi mahnA
RV_08.100.04.2{04}  R^itasya mA pradisho vardhayantyAdardiro bhuvanA dardarImi
RV_08.100.05.1{04}  A yan mA venA aruhannR^itasyanekamAsInaM haryatasya pR^iShThe
RV_08.100.05.2{04}  manashcin me hR^ida A pratyavocadacikrada¤chishumantaH sakhAyaH
RV_08.100.06.1{04}  vishvet tA te savaneShu pravAcyA yA cakartha maghavannindra sunvate
RV_08.100.06.2{04}  pArAvataM yat purusambhR^itaM vasvapAvR^iNoH sharabhAya R^iShibandhave
RV_08.100.07.1{05}  pra nUnaM dhAvatA pR^ithaM neha yo vo avAvarIt
RV_08.100.07.2{05}  ni ShIM vR^itrasya marmaNi vajramindro apIpatat
RV_08.100.08.1{05}  manojavA ayamAna AyasImatarat puram
RV_08.100.08.2{05}  divaM suparNo gatvAya somaM vajriNa Abharat
RV_08.100.09.1{05}  samudre antaH shayata udnA vajro abhIvR^itaH
RV_08.100.09.2{05}  bharantyasmaisaMyataH puraHprasravaNA balim
RV_08.100.10.1{05}  yad vAg vadantyavicetanAni rAShTrI devAnAM niShasAdamandrA
RV_08.100.10.2{05}  catasra UrjaM duduhe payAMsi kva svidasyAH paramaM jagAma
RV_08.100.11.1{05}  devIM vAcamajanayanta devAstAM vishvarUpAH pashavo vadanti
RV_08.100.11.2{05}  sA no mandreShamUrjaM duhAnA dhenurvAgasmAnupa suShTutaitu
RV_08.100.12.1{05}  sakhe viShNo vitaraM vi kramasva dyaurdehi lokaM vajrAya viShkabhe
RV_08.100.12.2{05}  hanAva vR^itraM riNacAva sindhUnindrasya yantu prasave visR^iShTAH

RV_08.101.01.1{06}  R^idhagitthA sa martyaH shashame devatAtaye
RV_08.101.01.2{06}  yo nUnaM mitrAvaruNAvabhiShTaya Acakre havyadAtaye
RV_08.101.02.1{06}  varShiShThakShatrA urucakShasA narA rAjAnA dIrghashruttamA
RV_08.101.02.2{06}  tA bAhutA na daMsanA ratharyataH sAkaM sUryasya rashmibhiH
RV_08.101.03.1{06}  pra yo vAM mitrAvaruNAjiro dUto adravat
RV_08.101.03.2{06}  ayaHshIrShA maderaghuH
RV_08.101.04.1{06}  na yaH sampR^iche na punarhavItave nasaMvAdAya ramate
RV_08.101.04.2{06}  tasmAn no adya samR^iteruruShyataM bAhubhyAM na uruShyatam
RV_08.101.05.1{06}  pra mitrAya prAryamNe sacathyaM R^itAvaso
RV_08.101.05.2{06}  varUthyaM varuNe chandyaM vaca stotraM rAjasu gAyata
RV_08.101.06.1{07}  te hinvire aruNaM jenyaM vasvekaM putraM tisÌNAm
RV_08.101.06.2{07}  tedhAmAnyamR^itA martyAnAmadabdhA abhi cakShate
RV_08.101.07.1{07}  A me vacAMsyudyatA dyumattamAni kartvA
RV_08.101.07.2{07}  ubhA yAtaM nAsatyA sajoShasA prati havyAni vItaye
RV_08.101.08.1{07}  rAtiM yad vAmarakShasaM havAmahe yuvAbhyAM vAjinIvasU
RV_08.101.08.2{07}  prAcIM hotrAM pratirantAvitaM narA gR^iNAnA jamadagninA
RV_08.101.09.1{07}  A no yaj~naM divispR^ishaM vAyo yAhi sumanmabhiH
RV_08.101.09.2{07}  antaH pavitra upari shrINAno.ayaM shukro ayAmi te
RV_08.101.10.1{07}  vetyadhvaryuH pathibhI rajiShThaiH prati havyAni vItaye
RV_08.101.10.2{07}  adhA niyutva ubhayasya naH piba shuciM somaM gavAshiram
RV_08.101.11.1{08}  baN mahAnasi sUrya baÊ Aditya mahAnasi
RV_08.101.11.2{08}  mahaste sato mahimA panasyate.addhA deva mahAnasi
RV_08.101.12.1{08}  baT surya shravasA mahAnasi satrA deva mahAnasi
RV_08.101.12.2{08}  mahnAdevAnAmasuryaH purohito vibhu jyotiradAbhyam
RV_08.101.13.1{08}  iyaM yA nIcyarkiNI rUpA rohiNyA kR^itA
RV_08.101.13.2{08}  citreva pratyadarshyAyatyantardashasu bAhuShu
RV_08.101.14.1{08}  prajA ha tisro atyAyamIyurnyanyA arkamabhito vivishre
RV_08.101.14.2{08}  bR^ihad dha tasthau bhuvaneShvantaH pavamAno harita A vivesha
RV_08.101.15.1{08}  mAtA rudrANAM duhitA vasUnAM svasAdityAnAmamR^itasya nAbhiH
RV_08.101.15.2{08}  pra nu vocaM cikituShe janAya mA gAmanAgAmaditiM vadhiShTa
RV_08.101.16.1{08}  vacovidaM vAcamudIrayantIM vishvAbhirdhIbhirupatiShThamAnAm
RV_08.101.16.2{08}  devIM devebhyaH paryeyuShIM gAmA mAvR^ikta martyo dabhracetAH

RV_08.102.01.1{09}  tvamagne bR^ihad vayo dadhAsi deva dAshuShe
RV_08.102.01.2{09}  kavirgR^ihapatiryuvA
RV_08.102.02.1{09}  sa na IÊAnayA saha devAnagne duvasyuvA
RV_08.102.02.2{09}  cikid vibhAnavA vaha
RV_08.102.03.1{09}  tvayA ha svid yujA vayaM codiShThena yaviShThya
RV_08.102.03.2{09}  abhi ShmovAjasAtaye
RV_08.102.04.1{09}  aurvabhR^iguvacchucimapnavAnavadA huve
RV_08.102.04.2{09}  agniM samudravAsasam
RV_08.102.05.1{09}  huve vAtasvanaM kaviM parjanyakrandyaM sahaH
RV_08.102.05.2{09}  agniM samudravAsasam
RV_08.102.06.1{10}  A savaM savituryathA bhagasyeva bhujiM huve
RV_08.102.06.2{10}  agniM samudravAsasam
RV_08.102.07.1{10}  agniM vo vR^idhantamadhvarANAM purUtamam
RV_08.102.07.2{10}  achA naptre sahasvate
RV_08.102.08.1{10}  ayaM yathA na Abhuvat tvaShTA rUpeva takShyA
RV_08.102.08.2{10}  asya kratvA yashasvataH
RV_08.102.09.1{10}  ayaM vishvA abhi shriyo.agnirdeveShu patyate
RV_08.102.09.2{10}  A vAjairupa no gamat
RV_08.102.10.1{10}  vishveShAmiha stuhi hotÌNAM yashastamam
RV_08.102.10.2{10}  agniM yaj~neShupUrvyam
RV_08.102.11.1{11}  shIraM pAvakashociShaM jyeShTho yo dameShvA
RV_08.102.11.2{11}  dIdAya dIrghashruttamaH
RV_08.102.12.1{11}  tamarvantaM na sAnasiM gR^iNIhi vipra shuShmiNam
RV_08.102.12.2{11}  mitraMna yAtayajjanam
RV_08.102.13.1{11}  upa tvA jAmayo giro dedishatIrhaviShkR^itaH
RV_08.102.13.2{11}  vAyoranIkeasthiran
RV_08.102.14.1{11}  yasya tridhAtvavR^itaM barhistasthAvasandinam
RV_08.102.c".{A@}i dadhA padaA` 
RV_08.102.15.1{11}  padaM devasya mIÊhuSho.anAdhR^iShTAbhirUtibhiH
RV_08.102.15.2{11}  bhadrAsUrya ivopadR^ik
RV_08.102.16.1{12}  agne ghR^itasya dhItibhistepAno deva shociShA
RV_08.102.16.2{12}  A devAn vakShi yakShi ca
RV_08.102.17.1{12}  taM tvAjananta mAtaraH kaviM devAso aN^giraH
RV_08.102.17.2{12}  havyavAhamamartyam
RV_08.102.18.1{12}  pracetasaM tvA kave.agne dUtaM vareNyam
RV_08.102.18.2{12}  havyavAhaM ni Shedire
RV_08.102.19.1{12}  nahi me astyaghnyA na svadhitirvananvati
RV_08.102.19.2{12}  athaitAdR^ig bharAmi te
RV_08.102.20.1{12}  yadagne kAni kAni cidA te dArUNi dadhmasi
RV_08.102.20.2{12}  tA juShasva yaviShThya
RV_08.102.21.1{12}  yadattyupajihvikA yad vamro atisarpati
RV_08.102.21.2{12}  sarvaM tadastu te ghR^itam
RV_08.102.22.1{12}  agnimindhAno manasA dhiyaM saceta martyaH
RV_08.102.22.2{12}  agnimIdhe vivasvabhiH

RV_08.103.01.1{13}  adarshi gAtuvittamo yasmin vratAnyAdadhuH
RV_08.103.01.2{13}  upo Shu jAtamAryasya vardhanamagniM nakShanta no giraH
RV_08.103.02.1{13}  pra daivodAso agnirdevAnachA na majmanA
RV_08.103.02.2{13}  anu mAtarampR^ithivIM vi vAvR^ite tasthau nAkasya sAnavi
RV_08.103.03.1{13}  yasmAd rejanta kR^iShTayashcarkR^ityAni kR^iNvataH
RV_08.103.03.2{13}  sahasrasAmmedhasAtAviva tmanAgniM dhIbhiH saparyata
RV_08.103.04.1{13}  pra yaM rAye ninIShasi marto yaste vaso dAshat
RV_08.103.04.2{13}  sa vIraM dhatte agna ukthashaMsinaM tmanA sahasrapoShiNam
RV_08.103.05.1{13}  sa dR^iÊhe cidabhi tR^iNatti vAjamarvatA sa dhatte akShiti shravaH
RV_08.103.05.2{13}  tve devatrA sadA purUvaso vishvA vAmAni dhImahi
RV_08.103.06.1{14}  yo vishvA dayate vasu hotA mandro janAnAm
RV_08.103.06.2{14}  madhorna pAtrA prathamAnyasmai pra stomA yantyagnaye
RV_08.103.07.1{14}  ashvaM na gIrbhI rathyaM sudAnavo marmR^ijyante devayavaH
RV_08.103.07.2{14}  ubhe toke tanaye dasma vishpate parShi rAdho maghonAm
RV_08.103.08.1{14}  pra maMhiShThAya gAyata R^itAvne bR^ihate shukrashociShe
RV_08.103.08.2{14}  upastutAso agnaye
RV_08.103.09.1{14}  A vaMsate maghavA vIravad yashaH samiddho dyumnyAhutaH
RV_08.103.09.2{14}  kuvin no asya sumatirnavIyasyachA vAjebhirAgamat
RV_08.103.10.1{14}  preShThamu priyANAM stuhyAsAvAtithim
RV_08.103.10.2{14}  agniM rathAnAM yamam
RV_08.103.11.1{15}  uditA yo niditA veditA vasvA yaj~niyo vavartati
RV_08.103.11.2{15}  duShTarA yasya pravaNe normayo dhiyA vAjaM siShAsataH
RV_08.103.12.1{15}  mA no hR^iNItAmatithirvasuragniH puruprashasta eShaH
RV_08.103.12.2{15}  yaH suhotA svadhvaraH
RV_08.103.13.1{15}  mo te riShan ye achoktibhirvaso.agne kebhishcidevaiH
RV_08.103.13.2{15}  kIrishcid dhi tvAmITTe dUtyAya rAtahavyaH svadhvaraH
RV_08.103.14.1{15}  Agne yAhi marutsakhA rudrebhiH somapItaye
RV_08.103.14.2{15}  sobharyA upa suShTutiM mAdayasva svarNare
