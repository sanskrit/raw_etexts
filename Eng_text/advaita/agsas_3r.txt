Agamasastra
3) Advaitaprakarana

containing:
1) Mandukyopanisatkarika by Gaudapada 
   (also known as Gaudapadakarika, Mandukyakarika or Agamasastra)
2) Agamasastrabhasya (commentary ascribed to Samkara)

NOTE: The term "Agamasastra" is applied to the entire compilation.


Input by members of the Sansknet project
(formerly: www.sansknet.org)


This GRETIL version has been converted from a custom Devanagari encoding.
Therefore, word boundaries are usually not marked by blanks.
These and other irregularities cannot be standardized at present.

In addition, the Sansknet version came in a kind of semi-pausa format, 
with Sandhi rules applied only in part. 
In this GRETIL version Sandhi rules are applied throughout, 
although some cases may have escaped the conversion routine.

The text of Gaudapada's Karikas has been checked against the ed. by A.V. Kathavate,
Poona 1890 (Anandasrama Sanskrit Series, 10).

The text of the commentary is not proofread!


REFERENCE SYSTEM (added):
MandUpK_ = GauDapAda's MANDUkyopaniShatkArikA
MandUpKC_ = ùgamashAstrabhAShya (i.e., ÁaMkara's comm. on MandUpK)

#<...># = BOLD



___________________________________________________________________

THIS TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.
            
Text converted to Ronald E. Emmerick's encoding for WordPerfect 5.1 DOS 
and related utility programmes BHELA, CARAKA etc. (DOS versions):
            
description             character  =ASCII
            
long a                  A             195
long A                  ù             249
long i                  I             197
long I                  ý             253
long u                  U             198
long U                  ô             244
vocalic r               R^i             173
vocalic R               ã             227
long vocalic r          Ì             204
vocalic l               Ê             202
long vocalic l          Ë             203
velar n                 Ç             199
velar N                 §             167
palatal n               ¤             164
palatal N               ¥             165
retroflex t             T             194
retroflex T             è             232
retroflex d             D             172
retroflex D             Ö             214
retroflex n             N             239
retroflex N             ×             215
palatal s               sh             211
palatal S               Á             193
retroflex s             Sh             171
retroflex S             å             229
anusvara                M             230
capital anusvara        õ             245
visarga                 H             247
capital visarga         ê             234

Other characters of the REE encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of REE and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________






#<advaitaprakaraNaM>#



_______________________________________________________________________


START MandUpK 3.1

oMkAranirNaya uktaH prapaJNcopashamaH shivodvaita Atmeti pratij~nAmAtreNa /
j~nAte dvaitaM na vidyata iti ca /
tatra dvaitAbhAvastu vaitathyaprakaraNena svapnamAyAgandharvanagarAdidR^iShTAntairdR^ishyatvAdyantavattvAdihetubhistarkeNa ca pratipAditA /
advaitaM kimAgamamAtreNa pratipattavyamAhosvittarkeNApItyata Aha- shakyate tarkeNApi j~nAtum;  tatkathamityadvaitaprakaraNamArabhyata upAsyopAsAnAdibhedajAtaM sarvaM vitathaM kevalashcAtmAdvayaH paramArtha iti sthitamatIte prakaraNe; yataH-


#<upAsanAshrito dharmo jAte brahmaNi vartate /
prAgutpatter ajaM sarvaM tenAsau kR^ipaNaH smR^itaH // MandUpK_3.1 //>#


__________

MandUpKC_3.1
upAsanAshrita upAsanAmAtmano mokShasAdhanatvena gata upAsako 'haM mamopAsyaM brahma /
tadupAsanaM kR^itvA jAte brahmaNIdAnIM vartamAno 'jaM brahma sharIrapAtAdUrdhvaM pratapatsye prAgutpatteshcAjamidaM sarvamahaM ca /
yadAtmako 'haM prAgutpatteridAnIM jAto jAte brahmaNi ca vartamAna upAsanayA punastadeva pratipatsya ityevamupAsanAshrito dharmaH sAdhako yenaivaM kShudrabrahmavittenAsau kAraNena kR^ipaNo dIno 'lpakaH smR^ito nityAjabrahmadarshibhirityabhiprAyaH /
"yadvAcAnabhyuditaM yena vAgabhyudyate /
tadeva brahma tvaM viddhi nedaM yadidamupAsate"(ke.u.1 / 4) ityAdishrutestalavakAraNAm //1//


_______________________________________________________________________


START MandUpK 3.2

sabAhyAbhyantaramajamAtmAnaM pratipattumashaknuvannavidyayA dInamAtmAnaM manyamAno jAto 'haM jAte brahmaNi varte tadupAsanAshritaH sanbrahma pratipatsya ityevaM pratipannaH kR^ipaNo bhavati yasmAt-


#<ato vakShyAmy akArpaNyam ajAti samatAM gatam /
yathA na jAyate kiJNcij jAyamAnaM samantataH // MandUpK_3.2 //>#


__________

MandUpKC_3.2
ato vakShyAmyakArpaNyakR^ipaNabhAvamajaM brahma /
taddhi kArpaNyAspadam"yatrAnyo 'nyatpashyatyanyacchR^iNotyanyadvijAnAti tadalpaM martyamasat"(chA.u.7 / 24 / 1) ityAdishrutibhyaH /
tadviparItaM sabAhyAbhyantaramajakArpaNyaM bhUmAkhyaM brahma /
yatprApyAvidyAkR^itasarvakArpaNyanivR^ittistatkArpaNyaM vakShyAmItyarthaH /

tadajAti, avidyamAnA jAtirasya samatAM gataM sarvasAmyaM gatam /
kasmAt? avayavavaiShamyAbhAvAt /
yaddhi sAvayavaM vastu tadavayavavaiShamyaM gacchajjAyata ityucyate /
idaM tu niravayavatvAtsamatAM gatamiti na kaishcidavayavaiH sphuTatyatojAtyakArpaNyam /
samantataH samantAdyathA na jAyate kiJNcidalpamapi na sphuTati rajjusarpavadavidyAkR^itadR^iShTyA jAyamAnaM yena prakAreNa na jAyate sarvato 'jameva brahma bhavati tathA taM prakAraM shR^iNvityarthaH //2//


_______________________________________________________________________


START MandUpK 3.3

ajAti brahmakArpaNyaM vakShyAmIti pratij~nAtam /
tatsiddhyarthaM hetuM dR^iShTAntaM ca vakShyAmItyAha-


#<AtmA hy AkAshavajjIvair ghaTAkAshair ivoditaH /
ghaTAdivac ca saMghAtair jAtAv etan nidarshanam // MandUpK_3.3 //>#


__________

MandUpKC_3.3
AtmA paro hi yasmAdAkAshavatsUkShmo niravayavaH sarvagata AkAshavadukto jIvaiH kShetraj~nairghaTAkAshairiva ghaTAkAshatulya udita uktaH sa evAkAshasamaH para AtmA /

atha vA ghaTAkAshairyathAkAsha udita utpannastathA paro jIvAtmabhirutpannaH /
jIvAtmanAM parasmAdAtmana utpattiryA shrUyate vedAnteShu sA mahAkAshAdghaTAkAshotpattisamA na paramArtha ityabhiprAyaH /

tasmAdevAkAshAdghaTAdayaH saMghAtA yathetpadyanta evamAkAshasthAnIyAtparamAtmanaH pR^ithivyAdibhUtasaMghAtA AdhyAtmikAshca kAryakaraNalakShaNA rajjusarpavadvikalpitA jAyante /
ata ucyate ghaTAdivacca saMghAtairudita iti /
yadA mandabuddhipratipAdayiShayA shrutyAtmano jAtirucyate jIvAdInAM tadA jAtAvupagamyamAnAyAmetannidarshanaM dR^iShTAnto yathoditAkAshavadityAdiH //3//


_______________________________________________________________________


START MandUpK 3.4

#<ghaTAdiShu pralIneShu ghaTAkAshAdayo yathA /
AkAshe saMpralIyante tadvaj jIvA ihAtmani // MandUpK_3.4 //>#


__________

MandUpKC_3.4
yathA ghaTAdyutpattyA ghaTAkAshAdyutpattiH; yathA vA ghaTAdipralaye ghaTAkAshAdipralayastadvaddehAdisaMghAtotpattyA jIvotpattistatpralaye ca jIvAnAmihAtmani pralayo na svata ityarthaH //4//


_______________________________________________________________________


START MandUpK 3.5

sarvadeheShvAtmaikatva ekasmiJNjananamaraNasukhAdimatyAtmani sarvAtmanAM tatsambandhaH kriyAphalasAN^karyaM ca syAditi ya AhurdvaitinastAnpratIdamucyate-


#<yathaikasmin ghATAkAshe rajodhUmAdibhir yute /
na sarve saMprayujyante tadvaj jIvAH sukhAdibhiH // MandUpK_3.5 //>#


__________

MandUpKC_3.5
yathaikasminghaTAkAshe rajodhUmAdibhiryute saMyukte na sarve ghaTAkAshAdayastadrajodhUmAdibhiH saMyujyante tadvajjIvAH sukhAdibhiH /
nanveka evAtmA?
bADham; nanu na shrutaM tvayAkAshavatsarvasaMghAteShveka evAtmeti?
yadyeka evAtmA tarhi sarvatra sukhI duHkhI ca syAt?
na cedaM sAkhyacodyaM sambhavati /
na hi sAMkhya AtmanaH sukhaduHkhAdimattvamicchati buddhisamavAyAbhyupagamAtsukhaduHkhAdInAm /
na copalabdhisvarUpasyAtmano bhedakalpanAyAM pramANamasti /
bhedAbhAve pradhAnasya  pArArthyAnupapattiriti cet; na pradhAnakR^itasyArthasyAtmanyasamavAyAt /
yadi hi pradhAkR^ito bandho mokSho vArthaH puruSheShu bhedena samavaiti tataH pradhAnasya pArArthyamAtmaikatve nopapadyata iti yuktA puruShabhedakalpanA /
na ca sAkhyairbandho mokSho  vArthaH puruShasamaveto 'bhyupagamyate /
nirvisheShAshca cetanamAtrA AtmAno 'bhyupagamyante /
ataH puruShasattAmAtraprayuktameva pradhAnasya pArArthyaM  siddhaM na tu puruShabhedaprayuktamiti /
ataH puruShabhedakalpanAyAM na pradhAnasya pArArthyaM hetuH /

na cAnyatpuruShabhedakalpanAyAM pramANamasti sAkhyAnAm /
parasattAmAtrameva caitannimittIkR^itya svayaM badhyate mucyate ca pradhAnam /
parashcopalabdhimAtrasattAsvarUpeNa pradhAnapravR^ittau heturnakenacidvisheSheNeti kevalamUDhatayaiva puruShabhedakalpanA vedArthaparityAgashca /

ye tvAhurvaisheShikAdaya icchAdaya AtmasamavAyina iti, tadapyasat /
smR^itihetUnAM saMskArANAmapradeshavatyAtmanyasamavAyAt /
AtmamanaH saMyogAcca smR^ityutpatteH smR^itiniyamAnupapatti /
yugapadvA sarvasmR^ityutpattiprasaN^gaH /

na ca bhinnajAtIyAnAM sparshAdihInAnAmAtmanAM mana AdibhiH saMbandho yuktaH /
na ca dravyAdrUpAdayo guNAH karmasAmAnyavisheShasamavAyA vA bhinnAH santi pareShAm /
yadi hyatyantabhinnA eva dravyAtsyuricchAdayashcAtmanastathA ca sati dravyeNa teShAM sambandAnupapattiH /

ayutasiddhAnAM samavAyalakShaNaH sambandho na virudhyata iti  cet, na /
icchAdibhyo 'nityebhya Atmano nityasya pUrvasiddhatvAnnAyutasiddhatvopapattiH /
AtmanAyutasiddhatve cecchAdInAmAtmagatamahatvavannityatvaprasaN^gaH /
sa cAniShTaH /
Atmano 'nirmokShaprasaN^gAt /

samavAyasya ca dravyAdanyatve sati dravyeNa sambandhAntaraM vAcyaM yathA  dravyaguNayoH /
samavAyo nityasambandha eveti na vAcyamiti cettathA ca samavAyasambandhavatAM nityasambandhaprasaN^gAtpR^ithaktvAnupapatti /
atyantapR^ithaktve  ca dravyAdInAM sparshavadasparshadravyayoriva ShaShTyarthAnupapattiH /

icchAdyupajanApAyavadguNatve cAtmano 'nityatvaprasaN^gaH /
dehaphalAdivatsAvayavatvaM vikriyAvatvaM ca dehAdivadeveti doShAvaparihAryau /
yathA tvAkAshasyAvidyAdhyAropitarajodhUmamalavatvAdidoShavatvaM tathAtmano 'vidyAdhyAropitabuddhyAdyupAdhikR^itasukhaduHkhAdidoShavatve bandhamokShAdayo vyavahArikA na virudhyante /
sarvavAdibhiravidyAkR^itavyavahArAbhyupagamAtparamArthAnabhyupagamAcca /
tasmAdAtmabhedaparikalpanA vR^ithaiva tArkikaiH kriyata  iti //5//


_______________________________________________________________________


START MandUpK 3.6

kathaM punarAtmabhedanimitta iva vyavahAra ekasminnAtmanyavidyAkR^ita upapadyata iti, ucyate-


#<rUpakAryasamAkhyAsh ca bhidyante tatra tatra vai /
AkAshasya na bhedo 'sti tadvaj jIveShu nirNayaH // MandUpK_3.6 //>#


__________

MandUpKC_3.6
yathehAkAsha ekasminghaTakarakApavarakAdyAkAshAnAmalpatvamahatvAdirUpANi bhidyante tathA kAryamudakAharaNadhAraNashayanAdisamAkhyAshca ghaTAkAshakarakAkAsha ityAdyAstatkR^itAshca bhinnA dR^ishyante /
tatra tatra vai vyavahAraviShaya ityarthaH /
sarvo 'yamAkAsho rUpAdibhedakR^ito vyavahAro na paramArtha eva /
paramArthatastvAkAshasya na bhedosti /
na cAkAshabhedanimitto vyavahAro 'styantareNa paropAdhikR^itaM dvAram /
yathaitattadveddahopAdhibhedakR^iteShu jIveShu ghaTAkAshasthAnIyeShvAtmasu  nirUpaNAtkR^ito buddhimadbhirnirNayo nishcaya ityarthaH //6//


_______________________________________________________________________


START MandUpK 3.7

nanu tatra paramArthakR^ita eva ghaTAkAshAdiShu rUpakAryAdibhedavyavahAra iti? naitadasti, yasmAt


#<nAkAshasya ghaTAkAsho vikArAvayavau yathA /
naivAtmanaH sadA jIvo vikArAvayavau tathA // MandUpK_3.7 //>#


__________

MandUpKC_3.7
paramArthAkAshasya ghaTAkAsho na vikAraH; yathA suvarNasya  rucakAdiryathA vApAM phenabudbudahimAdiH; nApyavayavo yathA vR^ikShasya shAkhAdiH /
na tathA0kAshasya ghaTAkAsho vikArAvayavau yathA tathA naivAtmanaH parasya paramArthasato mahAkAshasthAnIyasya ghaTAkAshasthAnIyo jIvaH sadA sarvadA yathoktadR^iShTAntavanna vikAro nApyavayavaH /
ata AtmabhedakR^ito vyavahAro mR^iShaivetyarthaH //7//


_______________________________________________________________________


START MandUpK 3.8

yasmAdyathA ghaTAkAshAdibhedabuddhinibandhano rUpakAryAdibhedavyavahArastathA dehobAdhijIvabhedakR^ito janmamaraNAdivyavahAraH /
tasmAttatkR^itameva kleshakarmaphalamalavatvamAtmano na paramArthata ityetamarthaM dR^iShTAntena pratipipAdayiShannAha-


#<yathA bhavati bAlAnAM gaganaM malinaM malaiH /
tathA bhavaty abuddhAnAm AtmApi malino malaiH // MandUpK_3.8 //>#


__________

MandUpKC_3.8
yathA bhavati loke bAlAnAmavivekinAM gaganamAkAshaM ghanarajodhUmAdimalArmalinaM malavanna gaganaM malavadyAthAtmyavivekinAm, tathA bhavatyAtmA paro 'pi yo vij~nAtA pratyakkleshakarmaphalamalairmalino 'buddhAnAM pratyagAtmavivakerahitAnAM nAtmavivekavatAm /
nahyUSharadeshastR^iDvatprANyadhyAropitodakaphenataraN^gAdimAMstathA nAtmAbudhAropitakleshAdimalairmalino bhavatItyarthaH //8//


_______________________________________________________________________


START MandUpK 3.9

punarapyuktamevArthaM prapaJNcayati-


#<maraNe saMbhave caiva gatyAgamanayor api /
sthitau sarvasharIreShu AkAshenAvilakShaNaH // MandUpK_3.9 //>#


__________

MandUpKC_3.9
ghaTAkAshajanmanAshagamanAgamanasthitivatsarvasharIreShvAtmano janmamaraNAdirAkAshenAvilakShaNaH pratyetavya ityarthaH //9//


_______________________________________________________________________


START MandUpK 3.10

#<saMghAtAH svapnavat sarve AtmamAyAvisarjitAH /
Adhikye sarvasAmye vA nopapattir hi vidyate // MandUpK_3.10 //>#


__________

MandUpKC_3.10
ghaTAdisthAnIyAstu dehAdisaMghAtAH svapnadR^ishyadehAdivanmAyAvikR^itadehAdivaccAtmamAyAvisarjitAH;  Atmano mAyAvidyA tayA pratyupasthApitA na paramArthataH santItyarthaH /
yadyAdhikyamadhikabhAvastirgdehAdyapekShayA devAdikAryakaraNasaMghAtAnAM yadi vA sarveShAM samataiva naiShAmupapattiH sambhavaH sadbhApratipAdako heturvidyate nAsti, hi yasmAttasmAdavidyAkR^itA eva na paramArthataH santItyarthaH //10//


_______________________________________________________________________


START MandUpK 3.11

utpattyAdivarjitasyAdvayasyAtmatatvasya shrutipramANakatvapradarshanArthaM vAkyAnyupanyasyante-


#<rasAdayo hi ye koshA vyAkhyAtAs taittirIyake /
teShAm AtmA paro jIvaH khaM yathA saMprakAshitaH // MandUpK_3.11 //>#


__________

MandUpKC_3.11
rasAdayo 'nnarasamayaH prANamaya ityevamAdayaH koshA iva koshA asyAderivottarottarasyApekShayA bahirbhAvAtpUrvapUrvasya vyAkhyAtA vispaShTamAkhyAtAstaittirIyake taittirIyakashAkhopaniShadvallyAM teShAM koshAnAmAtmA yenAtmanA paJNcApi koshA Atmavanto 'ntaratamena, sa hi sarveShAM jIvananimittatvAjjIvaH /
ko 'sAvityAha-para evAtmA yaH pUrvam"satyaM j~nAnamanantaM brahma"(tai.u.2 / 1) iti prakR^itaH /
yasmAdAtmanaH spapnamAyAdivadAkAshAdikrameNa rasAdayaH koshalakShaNAH saMghAtA AtmamAyAvisarjitA ityuktam /
sa AtmAsmAbhiryathA khaM tatheti saMprakAshitaH"AtmA hyAkAshavat"(advaita.3) ityAdishlaukaiH /
na tArkikaparikalpitAtmavatpuruShabuddhipramANagamya ityabhiprAyaH //11//


_______________________________________________________________________


START MandUpK 3.12

#<dvayor dvayor madhuj~nAne paraM brahma prakAshitam /
pR^ithivyAmudare caiva yathAkAshaH prakAshitaH // MandUpK_3.12 //>#


__________

MandUpKC_3.12
kiM cAdhidaivamadhyAtmaM ca tejomayo 'mR^itamayaH puruShaH pR^ithivyAdyantargato yo vij~nAtA para evAtmA brahma sarvamiti dvayordvayorAdvaitakShayAtparaM brahma prakAshitam /
kvetyAha- brahmavidyAkhyaM madhvamR^itamamR^itatvaM modanahetutvAdvij~nAyate yasminniti madhuj~nAnaM madhubrAhmaNaM tasminnityarthaH /
kimivetyAha-pR^ithivyAmudare caiva yathaika AkAsho 'numAnena prakAshito loke tadvadityarthaH //12//


_______________________________________________________________________


START MandUpK 3.13

#<jIvAtmanor ananyatvam abhedena prashasyate /
nAnAtvaM nindyate yac ca tad evaM hi samaJNjasam // MandUpK_3.13 //>#


__________

MandUpKC_3.13
yadyuktitaH shrutitashca nirdhAritaM jIvasya parasya cAtmano jIvAtmanoranyatvamabhedena prashasyate stUyateshAstreNa vyAsAdibhishca /
yacca sarvaprANisAdhAraNaM svAbAvikaM shAstrabahiShkR^itaiH kutArkikairviracitaM nAnAtvadarshanaM nindyate"na tu taddvItIyamasti"(bR^i.u.4 / 3 / 23) "dvitIyAdvai bhayaM bhavati"(bR^i.u.1 / 4 / 2) "udaramantaraM kurute, ata tasya bhayaM bhavati"(tai.u.2 / 7 / 1) "idaM  sarvaM yadayamAtmA"(bR^i.u.2 / 4 / 6, 4 / 5 / 7) "mR^ityoH sa mR^ityumApnoti ya iha nAneva pashyati"(ka.u.2 / 1 / 10) ityAdivAkyaishcAnyaishca brahmavidbhiH /
yaccaitattadevaM hi samaJNjasamR^ijvavabodhaM nyAyyamityarthaH /
yAstu tArkikaparikalpitAH kudR^iShTayastA anR^ijvyo  nirUpyamANA na ghaTanAM prAJNcantItyabhiprAyaH //13//


_______________________________________________________________________


START MandUpK 3.14

#<jIvAtmanoH pR^ithaktvaM yat prAgutpatteH prakIrtitam /
bhaviShyadvR^ityA gauNaM tan mukhyatvaM hi na yujyate // MandUpK_3.14 //>#


__________

MandUpKC_3.14
nanu shrutyApi jIvaparamAtmanoH pR^ithaktvaM yatprAgutpatterutpatyarthopaniShadvAkyebhyaH pUrvaM prakIrtitaM karmakANDe 'nekashaH kAmabhedata idaN^kAmo 'daHkAma iti;  parashca"sa dAdhAra pR^ithivIM dyAm"(R^i.saM.10 / 12 / 1) ityAdimantravarNaiH; tatra kathaM karmaj~nAnakANDavAkyavirodhe j~nAnakANDavAkyArthasyaivaikatvasya sAmaJNjasyamavadhAryata iti?

atrocyate-"yato ve9mAni bhUtAni jAyante"(tai.u.3 / 1) "yathAgneH kShudrA visphuliN^gAH"(bR^i.u.2 / 1 / 10) "tasmAdvai9tasmAdAtmana AkAshaH saMbhUtaH"(tai.u.2 / 1 / 2) "tadaikShata"(chA.u.6 / 2 / 3) "tattejosR^ijata"(chA.u.6 / 2 / 3) ityAdyutpattyarthopaniShadvAkyebhyaH prAkpR^ithaktvaM karmakANDe prakIrtitiM yattanna paramArtham /
kiM tarhi? gauNaM mahAkAshaghaTAkAshAdibhedavat /
yathaudanaM pacatIti bhaviShyadvR^ittyA yadvat /
na hi bhedavAkyAnAM kadAcidapi mukhyabhedArthatvamupapadyate /
svAbhAvikAvidyAvatprANibhedadR^iShTyanuvAditvAdAtmabhedavAkyAnAm /

iva copAniShatsUtpattipralayAdivAkyairjIvaparamAtmanorekatvameva pratipipAdayiShitam"tattvamasi" (chA.u.6 / 8 -16)"anyo 'sAvanyo 'hamasmIti na sa veda"(bR^i.u.1 / 4 / 10) ityAdibhiH /
ata upaniShatsv ekatvaM shrutyA pratipAdayiShitaM bhaviShyatIti bhAvinImekavR^ittimAshritya loke bhedadR^iShTyanuvAdo gauNa evetyabhiprAyaH /

atha vA"tadaikShata" (chA.u.6 / 2 / 3) "tattojo 'sR^ijata"(chA.u.6 / 2 / 3) ityAdyutpatteH prAk"ekamevAdvitIyam"(chA.u.6 / 2 / 2) ityekatvaM prakIrtitam /
tadeva ca"tatsatyaM sa AtmA tattvamasi"(chA.u.6 / 8 -16) ityekatvaM  bhaviShyatIti tAM bhaviShyadvR^ittipekShya yajjIvAtmanoH pR^ithaktvaM yatra kvacidvAkye gamyamAnaM tadgauNam, yathodanaM pacatIti tadvat //14//


_______________________________________________________________________


START MandUpK 3.15

nanu yadyutpatteH prAgajaM sarvamekamevAdvitIyaM tathApyutpatterUrdhvaM jAtamidaM sarvaM jIvAshca bhinnA iti, maivam; anyArthatvAdutpattishrutInAm /
pUrvamapi parihR^itya evAyaM doShaH svapnavadAtmamAyAvisarjitAH saMghAtA ghaTAkAshotpattibhedAdivajjIvAnAmutpattibhedAdiriti /
ita evotpattibhedAdishrutibhya AkR^iShye7ha punarutpattishrutInAmaidaMparyapratipipAdayiShayopanyAsaH-


#<mR^illohavisphuliN^gAdyaiH sR^iShTir yA coditAnyathA /
upAyaH so 'vatArAya nAsti bhedaH kathaJNcana // MandUpK_3.15 //>#


__________

MandUpKC_3.15
mR^illokavisphuliN^gAdidR^iShTAntopanyAsaiH sR^iShTiryA coditA prakAshitAnyathAnyathA ca sa sarvaH sR^iShTiprakAro jIvaparamAtmaikatvabuddhyavatArayopAyo 'smAkam /
yathA prANasaMvAde vAgAdyAsurapApmavedhAdyAkhyAyikA kalpitA prANavaishiShTyabodhAvatArAya /
tadapyasiddhamiti cet /
na; shAkhAbhedeShvanyathAnyathA ca prANAdisaMvAdashravaNAt /
yadi hi saMvAdaH paramArtha evAbhUdekarUpa eva saMvAdaH sarvashAkhAsvashroShyata viruddhAnekaprakAreNa nAshroShyata /
shrUyate tu; tasmAnna tAdarthyaM saMvAdashrutInAm /
tathotpattivAkyAni pratyetavyAni /
kalpasargabhedAtsaMvAdashrutInAmutpattishrutInAM ca pratisargamanyathAtvamiti cet?
na; niShprayojanatvAdyathoktabuddhyavatAraprayojanavyatirekeNa /
na hyanyaprayojanavattvaM saMvAdotpattishrutInAM shakyaM kalpayitum /
tathAtvapratipattaye dhyAnArthamiti cenna; kalahotpattipralayAnAM pratipatteraniShTatvAt /
tasmAdutpattyAdishrutaya AtmaikatvabuddhyavatArAyaiva nAnyArthAH kalpayituM yuktAH /
ato nAstyutpattyAdikR^ito bhedaH kathaJNcana //15//


_______________________________________________________________________


START MandUpK 3.16

yadi para evAtmA nityashuddhabuddhamuktasvabhAva ekaH paramArthaH san"ekamevAdvitIyam" (chA.u.6 / 2 / 2) ityAdishrutibhyo 'sadanyatkimartheyamupAsanopadiShTA"AtmA vA9re draShTavyaH"(bR^i.u.2 / 4 / 5) "ya AtmApahatapApmA"(chA.u.8 / 7 / 1,3) "sa kratuM kurvIta"(chA.u.3 / 14 / 1) "AtmetyevopAsIta"(bR^i.u.1 / 4 / 7) ityAdishrutibhyaH, karmANi cAgnihotrAdIni?
shR^iNu tatra kAraNam-


#<AshramAstrividhA hInamadhyamotkR^iShTadR^iShTayaH /
upAsanopadiShTeyaM tadartham anukampayA // MandUpK_3.16 //>#


__________

MandUpKC_3.16
upAsanopadiShTeyaM tadarthaM mandamadhyamadR^iShTyAshramAdyarthaM karmANi ca, na cAtmaika evAdvitIya iti nishcitottamadR^iShTyarthaM dayAlunA vedenAnukampayA sanmArgagAH santaH kathamimAmuttamAmekatvadR^iShTiM prApnuyuriti /
"yanmanasA na manute yenAhurmano matam /
tadeva brhama tvaM viddhi nedaM yadidamupAsate"(ke.u.1 / 4) "tattvamasi"(chA.u.6 / 8 -16)"AtmaivedaM sarvam"(chA.u.7 / 25 / 3) ityAdishrutibhyaH //16//


_______________________________________________________________________


START MandUpK 3.17

shAstropapattibhyAmavadhAritatvAdadvayAtmadarshanaM samyagdarshanaM tadbAhyatvAnmithyAdarshanamanyat /
itashca mithyAdarthanaM dvaitInAM rAgadveShAdidoShAspadatvAt /
katham?


#<svasiddhAntavyavasthAsu dvaitino nishcitA dR^iDham /
parasparaM virudhyante tairayaM na virudhyate // MandUpK_3.17 //>#


__________

MandUpKC_3.17
svasiddhAntavyavasthAsu svasiddhAntaracanAniyameShu kapilakaNAdabuddharhatAdidR^iShTyanusAriNo dvaitino nishcitAH /
evamevaiSha paramArtho nAnyatheti tatra tatrAnuraktAH pratipakShaM cAtmanaH pashyantastaM dviShanta ityevaM rAgadveShopetAH svasiddhAntadarshananimittam eva parasparamanyonyaM virudhyante /

tairanyonyavirodhibhirasmadIyo 'yaM vaidikaH sarvAnanyatvAdAtmaikatvadarshanapakSho na virudhyate yathA svahastapAdAdibhiH /
evaM rAgadveShAdidoShAnAspadAtmaikatvabuddhireva samyagdarshanamityabhiprAyaH //17//


_______________________________________________________________________


START MandUpK 3.18

kena hetunA tairna virudhyata ityucyate-


#<advaitaM paramArtho hi dvaitaM tadbheda ucyate /
teShAm ubhayathA dvaitaM tenAyaM na viruddhyate // MandUpK_3.18 //>#


__________

MandUpKC_3.18
advaitaM paramArtho hi yasmAdadvaitaM nAnAtvaM tasyAdvaitasya bhedastadbhedastasya kAryamityarthaH /
"ekamevAdvitIyam"(chA.u.6 / 2 / 2) "tattejo 'sR^ijata"(chA.u.6 / 2 / 3) iti shruterUpapatteshca svacittaspandanAbhAve samAdhau mUrchAyAM suShuptau cAbhAvAt /
atastadbheda ucyate dvaitam /

dvaitinAM tu teShAM paramArthatashcAparamArthatashcobhayathApi dvaitameva /
yadi ca teShAM bhrAntAnAM dvaitadR^iShTirasmAkamadvaitadR^iShTirabhrAntAnAm, tenAyaM hetunAsmatpakShe na virudhyate taiH /
"indro mAyAbhiH ShururUpa Iyate" (bR^i.u.2 / 5 / 11) "na tu taddvitIyamasti"(bR^i.u.4 / 3 / 23) iti shruteH /

yathA mattagajArUDha unmattaM bhUmiShThaM prati gajArUDhohaM gajaM vAhaya mAM pratIti bruvANamapi taM prati na vAhayatyavirodhabuddhyA tadvat /
tataH paramArthato brahmavidAtmaiva dvaitinAm /
tenAyaM hetunAsmatpakSho na viruddhyate taiH //28//


_______________________________________________________________________


START MandUpK 3.19

dvaitamadvaitabheda ityukte dvaitamapyadvaitavatparamArthasaditi syAt kasyacidAshaN^ketyata Aha-


#<mAyayA bhidyate hy etan nAnyathAjaM kathaJNcana /
tattvato bhidyamAne hi martyatAm amR^itaM vrajet // MandUpK_3.19 //>#


__________

MandUpKC_3.19
yatparamArthasadadvaitaM mAyayA bhidyate hyetacaimirikAnekacandravadrajjuH sarpadhArAdibhirbhedairiva na  paramArthato niravayavatvAdAtmanaH /
sAvayavaM hyavayavAnyathAtvena bhidyate /
yathA mR^id ghaTAdibhedaiH /
tasmAnniravayavamajaM nAnpathA kathaJNcana kenacidapi prakAreNa na bhidyata ityabhiprAyaH /

tattvato bhidyamAne hyamR^itamajamadvayaM svabhAvataH sanmartyatAM vrajet; yathAgniH shItatAm /
taccAniShTaM svabhAvavaiparItyagamanam, sarvapramANavirodhAt /
ajamavyayamAtmatattvaM mAyayaiva bhidyate na paramArthataH /
tasmAnna paramArthasadadvaitam //19//


_______________________________________________________________________


START MandUpK 3.20


#<ajAtasyaiva bhAvasya jAtim icchanti vAdinaH /
ajAto hy amR^ito bhAvo martyatAM katham eShyati // MandUpK_3.20 //>#


__________

MandUpKC_3.20

ye tu punaH kecidupaniShadvyAkhyAtAro brahmavAdino vAvadUkA ajAtasyaivAtmatattvasya amR^itasya svabhAvato jAtim utpattimicchanti paramArthata eva teShAM jAtaM cettadeva martyatAmeShyatyavashyam /
sa cAjAto hyamR^ito bhAvaH svabhAvataH sannAtmA kathaM martyatAmeShyati? na kathaJNcana martyatvaM svabhAvavaiparItyameShyatItyarthaH //20//


_______________________________________________________________________


START MandUpK 3.21

yasmAt-


#<na bhavaty amR^itaM martyaM na martyam amR^itaM tathA /
prakR^iter anyathAbhAvo na kathaJNcid bhaviShyati // MandUpK_3.21 //>#


__________

MandUpKC_3.21

na bhavatyamR^itaM lokenApi martyamamR^itaM tathA /
tataH prakR^iteH svabhAvasyAnyathAbhAvaH svataH pracyutirna kathaJNcidbhaviShyati, agnerivauShNyasya //21//


_______________________________________________________________________


START MandUpK 3.22

#<svabhAvenAmR^ito yasya bhAvo gacchati martyatAm /
kR^itakenAmR^itas tasya kathaM sthAsyati nishcalaH // MandUpK_3.22 //>#


__________

MandUpKC_3.22

yasya punarvAdinaH svabhAvenA7mR^ito bhAvo martyatAM gacchati paramArthato jAyate tasya prAgutpatteH sa bhAvaH svabhAvato 'mR^ita iti pratij~nA mR^iShaiva /
kathaM tarhi kR^itakenAmR^itastasya bhAvaH? kR^itakenAmR^itaH sa kathaM sthAsyati nishcalo 'mR^itasvabhAvastathA na kathaJNcitsthAsyatyAtmajAtivAdinaH sarvadAjaM nAma nAstyeva; sarvametanmartyam /
ato 'nirmokShaprasaN^ga ityabhiprAyaH //22//


_______________________________________________________________________


START MandUpK 3.23

nanvajAtivAdinaH sR^iShTipratipAdikA shrutirna saMgacchate prAmANyam?
bADhaM vidyate sR^iShTipratipAdikA shrutiH; sA tvanyaparA /
upAyaH sa avatArAyetyavocAma /
idAnImukte 'pi parihAre punashcodyaparihArau vivakShitArthaM prati sR^iShTishrutyakSharANAmAnulomyavirodhAshaN^kAmAtraparihArArthau-


#<bhUtato 'bhUtato vApi sR^ijyamAne samA shrutiH /
nishcitaM yuktiyuktaM ca yat tad bhavati netarat // MandUpK_3.23 //>#


__________

MandUpKC_3.23
bhUtataH paramArthataH sR^ijyamAne vastunyabhUtato mAyayA vA mAyAvineva sR^ijyamAne vastuni samA tulyA sR^iShTishrutiH /
nanu gauNamukhyayormukhye shabdArthapratapattiryuktA /
na, anyathA sR^iShTeraprasiddhatvAnniShprayojanatvAccetyavocAma /
avidyAsR^iShTaviShayaiva sarvA gauNI mukhyA ca sR^iShTirna paramArthataH"sabAhyAbhyantaro hyajaH"(mu.u.2 / 1 / 2) iti shruteH /

tasmAcchrutyA nishcitaM yadekamevAdvitIyamajamamR^itamiti yuktiyuktaM ca yuktyA ca sampannaM tadevetyavocAma pUrvairgranthaiH /
tadeva shrutyartho bhavati netaratkadAcidapi //23//


_______________________________________________________________________


START MandUpK 3.24

kathaM shrutunishcayaH? ityAha-


#<neha nAneti cAmnAyAd indro mAyAbhir ity api /
ajAyamAno bahudhA mAyayA jAyate tu saH // MandUpK_3.24 //>#


__________

MandUpKC_3.24
yadi hi bhUtata eva sR^iShTiH syAttataH satyameva nAnA vastviti tadabhAvapradarshanArthamAmnAyo na syAt /
asti ca"neha nAnAsti kiJNcana"(ka.u.2 / 1 / 11) ityAdirAmnAyo dvaitabhAvapratiShedhArthaH /
tasmAdAtmaikatvapratipatyarthA kalpitA sR^iShTirabhUtaiva prANasaMvAdavat /
"indro mAyAbhiH" (bR^i.u.3 / 5 / 19) ityabhUtArthapratipAdakena mAyAshabdena vyapadeshAt /
nanu praj~nAvacano mAyAshabdaH /
satyam; indriyapraj~nAyA avadyAmayatvena mAyAtvabhyupagamAdadoShaH /
mAyAbhirindriyapraj~nAbhir avidyArUpAbhirityarthaH"ajAyamAno bahudhA vijAyate"iti shruteH, tasmAnmAyayaiva jAyate tu sa /
tu shabdo 'vadhAraNArthaH- mAyayaiveti /
na hyajAyamAnatvaM bahudhA janmacaikatra sambhavati, agnAviva shaityamoShNyaM ca /
phalavatvAccAtmaikatvadarshanameva shrutinishcitor'thaH"tatra ko mohaH kaH shoka ekatvamanupashyataH"(I.u.7) ityAdimantravarNAt;"mR^ityoH sa mR^ityumApnoti"(ka.u.2 / 1 / 10) iti ninditatvAcca sR^iShTyAdibhedadR^iShTeH //24//


_______________________________________________________________________


START MandUpK 3.25

#<saMbhUter apavAdAc ca saMbhavaH pratiShidhyate /
ko nv enaM janayed iti kAraNaM pratiShidhyate // MandUpK_3.25 //>#


__________

MandUpKC_3.25
"andhaM tamaH pravishati ye sambhUtimupAsate"(I.u.12) iti saMbhUterupAsyatvApavAdAtsaMbhavaH pratiShidhyate /
na hi paramArthataH saMbhUtAyAM saMbhUtau tadapavAda upapadyate /

nanu vinAshena saMbhUteH samuccayavidhyarthaH saMbhUtyapavAdaH /
yathA"andhaM tamaH pravishanti ye 'vidyAmupAsate"(I.u.9) iti /

satyameva devatAdarshanasya saMbhUtiviShayasya  vinAshashabdavAcyasya karmaNaH samuccayavidhAnArthaH saMbhUtyapavAdaH /

tathApi vinAshAkhyasya karmaNaH svAbhAvikAj~nAnapravR^ittirUpasya mR^ityoratitaraNArthatvam /
evaM hyeShaNAdvayarUpAnmR^ityorashuddherviyuktaH puruShaH saMskR^itaH syAdato mR^ityoratitaraNArthAdevatAdarshanakarmasamuccayalakShaNA hyavidyA /

evameva eShaNAlakShaNAvidyAyA mR^ityoratitIrNasya viraktasyopaniShacchAstrArthAlocanaparasya nAntarIyakI paramAtmaikatvavidyotpattiriti pUrvabhAvinImavidyAmapekShya pashcAdbhAvinI brahmavidyAmR^itatvasAdhanaikena puruSheNa sambadhyamAnAvidyayA samuccIyata ityucyate /
ato 'nyArthatvAdamR^itatvasAdhanaM brahmavidyAmapokShya nindArthaM eva bhavati saMbhUtyapavAdaH /
yadyapyashuddhiviyogahetur atanniShThatvAt /
ata eva saMbhUter apavAdAtsaMbhUterApekShikameva sattvamiti paramArthasadAtmaikatvamapekShya amR^itAkhyaH saMbhavaH pratiShidhyate /

evaM mAyAnirmitasyaiva jIvasyAvidyayA pratyupasthApitasyAvidyAnAshe svabhAvarUpatvAtparamArthataH ko nvenaM janayet /
na hi rajjvAmavidyAropitaM sarpaM punarvivekato naShTaM janayetkashcit /
tathA na kashcidenaM janayediti ko nvityAkShepArthatvAtkAraNaM pritaShidhyate /
avidyodbhUtasya naShTasya janayitR^ikAraNaM na kiJNcidastItyabhiprAyaH"nAyaM kutashcinna babhUva kashcit"(ka.u.1 / 2 / 18) iti shruteH //25//


_______________________________________________________________________


START MandUpK 3.26


#<sa eSha neti netIti vyAkhyAtaM nihnute yataH /
sarvam agrAhyabhAvena hetunAjaM prakAshate // MandUpK_3.26 //>#


__________

MandUpKC_3.26
sarvavisheShapratiShedhena"athAta Adesho neti neti"(bR^i.u.2 / 3 / 6) iti pratipAditasyAtmano durbodhyatvaM manyamAnA shrutiH punaH punarupAyAntaratvena tasyaiva pratipipAdayiShayA yadvyAkhyAtaM tatsarvaM nihnate, grAhyaM janimadbuddhiviShayamapalapati /
arthAt"sa eSha neti neti"(bR^i.u.3 / 1 / 26) ityAtmano 'dR^ishyatAM darshayantI shrutiH

upAyasyopeyaniShThatAmajAnata upAyatvena vyAkhyAtasyopeyavadgrAhyatA mA bhUdityagrAhyabhAvena hetunA kAraNena nihnuta ityarthaH /
tatashcaivamupAyasyopeyaniShThatAmeva jAnata upeyasya ca nityaikarUpatvamiti tasyasabAhyAbhyantaramajamAtmatattvaM prakAshate svayameva //26//


_______________________________________________________________________


START MandUpK 3.27

evaM hi shrutivAkyashataiH sabAhyAbhyantaramajamAtmatattvamadvayaM na tato 'nyadastIti nishcitametat /
yuktyA cA7dhunaitadeva punarnirdhAryata ityAha-


#<sato hi mAyayA janma yujyate na tu tattvataH /
tattvato jAyate yasya jAtaM tasya hi jAyate // MandUpK_3.27 //>#


__________

MandUpKC_3.27
tatraitatsyAtsadAgrAhyameva cedasadevAtmatattvamiti /
tanna, kAryagrahaNAt /
yathA sato mAyAvino mAyayA janma kAryam /
evaM jagato janma kAryaM gR^ihyamANaM mAyAvinamiva paramArthasantam AtmAnaM jagajjanmamAyAspadam avagamayati /
yasmAtsato hi vidyamAnAtkAraNAnmAyAnirmitasya hastyAdikAryasyeva jagajjanma yujyate nAsataH kAraNAt /
na tu tattvata evAtmano janma yujyate /

atha vA sato vidyamAnasya vastuno rajjvAdeH sarpAdivan mAyayA janma yujyate na tu tattvato yathA tathAgrAhyasyApi sata evAtmano rajjusarpavajjagadrUpeNa mAyayA janma yujyate /
na tu tattvata evAjasyAtmano janma /

yasya punaH paramArthasadajamAtmatattvaM jagadrUpeNa jAyate vAdino nahi tasyAjaM jAyata iti shakyaM vaktuM virodhAt /
tatastasyArthAjjAtaM jAyata ityApannaM tatashcAnavasthA jAtAjjAyamAnatvena /
tasmAdajamekamevAtmatattvamiti siddham //27//


_______________________________________________________________________


START MandUpK 3.28

#<asato mAyayA janma tattvato naiva yujyate /
vandhyAputro na tattvena mAyayA vApi jAyate // MandUpK_3.28 //>#


__________

MandUpKC_3.28
asadvAdinAmasato bhAvasya mAyayA tattvato  vA na kathaJNcana janma yujyate, adR^iShTatvAt /
na hi vandhyAputro mAyayA tattvato vA jAyate tasmAdatrAsadvAdo dUrata evAnupapanne7tyarthaH //28//


_______________________________________________________________________


START MandUpK 3.29

kathaM punaH sato mAyayaiva janmetyucyate-


#<yathA svapne dvayAbhAsaM spandate mAyayA manaH /
tathA jAgraddvayAbhAsaM spandate mAyayA manaH // MandUpK_3.29 //>#


__________

MandUpKC_3.29
yathA rajjvAM vikalpitaH sarpo rajjurUpeNAvekShyamANaH sannevaM manaH paramArthavij~naptyAtmarUpeNAvekShyamANaM sad grAhyagrAhakarUpeNa dvayAbhAsaM spandate svapne mAyayA, rajjvAmiva sarpaH /
tathA tadvadeva jAgrajjAgarite spandate mAyayA manaH spandata ivetyarthaH //29//


_______________________________________________________________________


START MandUpK 3.30

#<advayaM ca dvayAbhAsaM manaH svapne na saMshayaH /
advayaM ca dvayAbhAsaM tathA jAgran na saMshayaH // MandUpK_3.30 //>#


__________

MandUpKC_3.30
rajjurUpeNa sarpa iva paramArthata AtmarUpeNAdvayaM saddvayAbhAsaM manaH svapne na saMshayaH /
na hi svapne hastyAdi grAhyaM tadgrAhakaM vA cakShurAdidvayaM vij~nAnavyatirekeNAsti /
jAgradapi tathaivetyarthaH /

paramArthasadvij~nAnamAtrAvisheShAt //30//


_______________________________________________________________________


START MandUpK 3.31

rajjusarpavadvikalpanArUpaM dvaitarUpeNa mana evetyuktam /
tatra kiM pramANamityanvayavyatirekalakShaNamanumAnamAha /
katham-


#<manodR^ishyam idaM dvaitaM yat kiJNcit sacarAcaram /
manaso hy amanIbhAve dvaitaM naivopalabhyate // MandUpK_3.31 //>#


__________

MandUpKC_3.31
tena hi manasA vikalpyamAnena dR^ishyaM manodR^ishyamidaM dvaitaM sarvaM mana iti pratij~nA /
tadbhAve bhAvAttadabhAve 'bhAvAt /
manaso hyamanIbhAve nirodhe vivekadarshanAbhyAsavairAgyAbhyAM rajjvAmiva sarpe layaM gate vA suShupte dvaitaM naivopalabhyata ityabhAvAtsiddhaM dvaitasyAsatvamityarthaH //31//


_______________________________________________________________________


START MandUpK 3.32

kathaM punaramanIbhAvaH? ity ucyate-


#<AtmasatyAnubodhena na saMkalpayate yadA /
amanastAM tadA yAti grAhyAbhAve tadagraham // MandUpK_3.32 //>#


__________

MandUpKC_3.32
Atmaiva satyamAtmasatyaM mR^ittikAvat"vAcAraMbhaNaM vikAro nAmadheyaM mR^ittiketyeva satyam"(chA.u.6 / 1 / 4) iti shrutes tasya shAstrAcAryopadeshamanvavabodha AtmasatyAnubodhaH /
tena saMkalpyAbhAvatayA na saMkalpyate, dAhyAbhAve jvalanamivAgneH, yadA yasminkAle tadA tasminkAle 'manastAmamanobhAvaM yAti; grAhyAbhAve tanmano 'grahaM grahaNavikalpanAvarjitamityarthaH //32//


_______________________________________________________________________


START MandUpK 3.33

yadyasadidaM dvaitaM kena svamajamAtmatattvaM vibudhyate? ity ucyate-


#<akalpamajaM j~nAnaM j~neyAbhinnaM pracakShate /
brahma j~neyam ajaM nityam ajenAjaM vibudhyate // MandUpK_3.33 //>#


__________

MandUpKC_3.33
akalpakaM sarvakalpanAvarjitamata evAjaM j~nAnaM j~naptimAtraM j~neyena paramArthasatA brahmaNAbhinnaM pracakShate kathayanti brahmavidaH /
na hi vij~nAturvij~nAterviparilopo vidyate 'gnyuShNavat"vij~nAnamAnandaM brahma"(bR^i.u.3 / 9 / 28) "satyaM j~nAnamanantaM brahma"(tai.u.2 / 1) ityAdishrutibhyaH /

tasyaiva visheShaNaM brahma j~neyaM yasya svasya tadidaM brahmaj~neyamauShNyasyevAgnivadabhinnam /
tenAtmasvarUpeNAjena j~nAnenAjaM j~neyamAtmatattvaM svayameva vibudhyate 'vagacchati /
nityaprakAshasvarUpa iva savitA nityavij~nAnaikarasaghanatvAnna j~nAnAntaramapekShata ityarthaH //33//


_______________________________________________________________________


START MandUpK 3.34

AtmasatyAnubodhena saN^kalpamakurvadbAhyaviShayAbhAve nirindhanAgnivatprashAntaM nigR^ihItaM niruddhaM mano bhavatItyuktam /
evaM ca manaso hyamanIbhAve dvaitAbhAvashcoktaH /
tasyaivam-


#<nigR^ihItasya manaso nirvikalpasya dhImataH /
pracAraH sa tu vij~neyaH suShupte 'nyo na tatsamaH // MandUpK_3.34 //>#


__________

MandUpKC_3.34
nigR^ihItasya niruddhasya manaso nirvikalpasya sarvakalpanAvarjitasya dhImato vivekavataH pracAro yaH sa tu pracAro visheSheNa j~neyo yogibhiH /
nanu sarvapratyayAbhAve yAdR^ishaH suShuptasthasya  manasaH pracArastAdR^isha eva niruddhasyApi pratyayAbhAvAvisheShAtkiM tatra vij~neyamiti /
atrocyate- naivam;  yasmAtsuShupte 'nyaH pracAro 'vidyAmohatamograstasyAntarlInAnekAnarthapravR^ittibIjavAsanAvato manasa AtmasatyAnubodhahutAshavipluShTAvidyAnarthapravR^ittibIjasya niruddhasyAnya eva prashAntasarvaklesharajasaH svatantraH pracAraH /
ato na tatsamaH /
tasmAdyuktaH sa vij~nAtumityabhiprAyaH //34//


_______________________________________________________________________


START MandUpK 3.35

pracArabhede hetumAha-


#<lIyate hi suShupte tan nigR^ihItaM na lIyate /
tad eva nirbhayaM brahma j~nAnalokaM samantataH // MandUpK_3.35 //>#


__________

MandUpKC_3.35
lIyate suShupto hi yasmAtsarvAbhiravidyAdipratyayabIjavAsanAbhiH saha tamorUpamavisheSharUpaM bIjabhAvamApadyate tadvivekavij~nAnapUrvakaM niruddhaM nigR^ihItaM sanna lIyate tamobIjabhAvaM nApadyate /
tasmAdyuktaH pracArabhedaH suShuptasya samAhitasya manasaH /

yathA grAhyagrAhakAvidyAkR^itamaladvayavarjitaM tadA paramadvayaM brahmaiva tatsaMvR^ittamityatastadeva nirbhayaM dvaitagrahaNasya bhayanimittasyAbhAvat /
shAntamabhayaM brahma, yadvidvAnna bibheti kutashcana /

tadeva visheShyate j~nAptirj~nAnamAtmasvabhAvacaitanyaM tadeva j~nAnamAlokaH prAkAsho yasya tadbrahma j~nAnAlokaM vij~nAnaikarasaghanamityarthaH /
samantataH samantAsarvato vyomavannairantaryeNa vyApakamityarthaH //35//


_______________________________________________________________________


START MandUpK 3.36

#<ajam anindram asvapnam anAmakam arUpakam /
sakR^idvibhAtaM sarvaj~naM nopacAraH kathaJNcana // MandUpK_3.36 //>#


__________

MandUpKC_3.36
janmanimittAbhAvAtsabAhyAbhyantaramajam /
avidyAnimittaM hi janma rajjusarpavadityavocAma /
sA cAvidyAtmasatyAnubodhena niruddhA yato 'jamata evAnidram /
avidyAlakShaNAnAdirmAyA nidrA /
svApAtprabuddhau'dvaiyasvarUpeNAtmanAto 'svapnam /
aprabodhakR^ite hyasyanAmarUpe /
prabodhAcca te rajjusarpavadvinaShTha iti na nAmnAbhidhIyate brahma rUpyate vA na kenacitprakAreNetyanAmakarUpakaM ca tat /
"yato vAco nivartante"(tai.u.2 / 4 / 1) ityAdishruteH /

kiM ca sakR^idvibhAtaM sadaiva vibhAtaM sadA bhArUpamagrahaNAnyathAgrahaNAvirbhAvatirobhAvavarjitatvAt /
grahaNAgrahaNe hi rAtryahanI tamashcAvidyAlakShaNaM sadAprabhAtatve kAraNam /
tadabhAvAnnityacaitanyabhArUpatvAcca yuktaM sakR^idvibhAtamiti /
ata  eva sarvaM ca tajj~nasvarUpaM ceti sarvaj~nam /
neha brahmaNyevaMvidha upacaraNamupacAraH kartavyaH /
yathAnyeShAmAtmasvarUpavyatirekeNa samAdhAnAdyupacAraH /
nityashuddhabuddhamuktasvabhAvatvAdbrahmaNaH kathaJNcana na kathaJNcidapi kartavyasaMbhavo 'vidyAnAsha ityarthaH //36//


_______________________________________________________________________


START MandUpK 3.37

anAmakatvAdyuktArthasiddhaye hetumAha-


#<sarvAbhilApavigataH sarvacintAsamutthitaH /
suprashAntaH sakR^ijjyotiH samAdhir acalo 'bhayaH // MandUpK_3.37 //>#


__________

MandUpKC_3.37
abhilapyate 'nenetyabhilApo vAkkaraNaM sarvaprakArasyAbhidhAnasya, tasmAdvigataH /
vAgatropalakShaNArthA sarvabrahmakaraNavarjita ityetat /
tathA sarvacintAsamutthitaH /
cintyate 'nayeti cintA buddhistasyAH samutthito 'ntaH karaNavarjita ityarthaH"aprANo hyamanAH shubhro hyakSharAtparataH paraH" (mu.u.2 / 1 / 2) ityAdishruteH /
yasmAtsarvaviShayavarjito 'taH suprashAntaH, sakR^ijjyotiH sadaiva jyotirAtmacainyasvarUpeNa, samAdhiH samAdhinimittapraj~nAvagamyatvAt, samAdhIyate 'sminniti vA samAdhiH, acalo 'vikriyaH, ata evAbhayo vikriyAbhAvAt //37//


_______________________________________________________________________


START MandUpK 3.38

yasmAdbrahmaiva samAdhiracalo 'bhaya ityuktaH-


#<graho na tatra notsargash cintA yatra na vidyate /
AtmasaMsthaM tadA j~nAnam ajAti samatAM gatam // MandUpK_3.38 //>#


__________

MandUpKC_3.38
na tatra tasminbrahmaNi graho grahaNamupAdAnam, notsarga utsarjanaM hAnaM vA vidyate /
yatra hi vikriyA tadviShayatvaM vA tatra hAnopAdAne syAtAM na taddvayamiha brahmaNi saMbhavati /
vikArahetoranyasyAbhAvAnniravayavatvAcca /
ato na tatra hAnopAdAna ityarthaH /
cintA yatra na vidyate /
sarvaprakAraiva cintA na saMbhavati yatrAmanastvAtkutastatra hAnopAdAna ityarthaH /
yadaivAtmasatyAnubodho jAtastadaivAtmasaMsthaM viShayAbhAvAdagnyuShNavadAtmanyeva sthitaM j~nAnam, ajAti jAtivarjitam, samatAM gataM paraM sAmyamApannaM bhavati /
yadAdau pratij~nAtamato vakShyAmyakArpaNyamajAti samatAM gatamitIdaM tadupapattitaH shAstratashcoktamupasaMhriyate, ajAti samatAM gatamiti /
etasmAdAtmasatyAnubodhAtkArpaNyaviShayamanyat"yo vai9tadakSharaM gArgyaviditvAsmAllaukAtpraiti sa kR^ipaNaH"(bR^i.u.3 / 8 / 10) iti shruteH /
prApyaitatsarvaH kR^itakR^ityo brAhmaNo bhavatItyabhiprAyaH //38//


_______________________________________________________________________


START MandUpK 3.39

yadyapIdamitthaM paramArthatattvam-


#<asparshayogo vai nAma durdarshaH sarvayogibhiH /
yogino bibhyati hy asmAd abhaye bhayadarshinaH // MandUpK_3.39 //>#


__________

MandUpKC_3.39
asparshayogo nAmAyaM sarvasaMbandhAkhyasparshavarjitatvAdasparshayogo nAma vai smaryate prasiddhamupaniShatsu /
duHkhena dR^ishyata iti durdarshaH sarvairyogibhir vedAntavihitavij~nAnarahitaiH sarvayogibhiH /
AtmasatyAnubodhAyAsalabhya evetyarthaH /

yogino bibhyati hyasmAtsarvabhayavarjitAdapyAtmanAsharUpamimaM yogaM manyamAnA bhayaM kurvanty abhaye 'sminbhayadarshino bhayanimittAtmanAshadarshanashIlA avivekina ityarthaH //39//


_______________________________________________________________________


START MandUpK 3.40

yeShAM punarbrahmasvarUpavyatirekeNa rajjusarpavat kalpitameva mana indriyAdi ca na paramArthato vidyate teShAM brahmasvarUpANAmabhayaM mokShAkhyA cAkShayA shAntiH svabhAvata eva siddhA nAnyAyattA nopacAraH kathaJNcanetyavocAma /
ye tvato 'nye yogino mArgagA hInamadhyamadR^iShTayo mano 'nyadAtmavyatiriktamAtsaMbandhi pashyanti teShAmAtmasatyAnubodharahitAnAm-


#<manaso nigrahAyattam abhayaM sarvayoginAm /
duHkhakShayaH prabodhash cApy akShayA shAntir eva ca // MandUpK_3.40 //>#


__________

MandUpKC_3.40
manaso nigrahAyattamabhayaM sarveShAM yoginAm /
kiM ca duHkhakShayo 'pi, na hyAtmasaMbandhini manasi pracalite duHkhakShayo 'sty avivekinAm /
kiM cAtmaprabodho 'pi manonigrahAyatta eva /
tathAkShayApi mokShAkhyA shAntis teShAM manonigrahAyattaiva //40//


_______________________________________________________________________


START MandUpK 3.41

#<utseka udadher yadvat kushAgreNaikabindunA /
manaso nigrahas tadvad bhaved aparikhedataH // MandUpK_3.41 //>#


__________

MandUpKC_3.41
manonigraho 'pi teShAmudadheH kushAgreNaikabinduno9tsecanena shoShaNavyavasAyavadvyavasAyavatAmanavasannAntaH karaNAnAmanirvedAdaparikhedato bhavatItyarthaH //41//


_______________________________________________________________________


START MandUpK 3.42

kimaparikhinnavyavasAyamAtrameva manonigraha upAyaH? na, ityucyate /


#<upAyena nigR^ihNIyAd vikShiptaM kAmabhogayoH /
suprasannaM laye caiva yathA kAmo layas tathA // MandUpK_3.42 //>#


__________

MandUpKC_3.42
aparikhinnavyavasAyavAnsan vakShyamANenopAyena kAmabhogaviShayeShu vikShiptaM mano nigR^ihNIyAnnirundhyAdAtmanyevetyarthaH /
kiM ca lIyate 'sminniti suShupto layastasmiMllaye ca suprasannam AyAsavarjitaM apI7tyetat, nigR^ihNIyAdityanuvartate /

suprasannaM cetkasmAnnigR^ihyata ityucyate /
yasmAdyathA kAmo 'narthahetustathA layo 'pi /
ataH kAmaviShayasya manaso nigrahavallayAdapi niroddhavyamityarthaH //42//


_______________________________________________________________________


START MandUpK 3.43

kaH sa upAyaH? ityucyate-


#<duHkhaM sarvam anusmR^itya kAmabhogAn nivartayet /
ajaM sarvamanusmR^itya jAtaM naiva tu pashyati // MandUpK_3.43 //>#


__________

MandUpKC_3.43
sarvaM dvaitamavidyAvijR^imbhitaM duHkhamevetyanusmR^itya kAmabhogAtkAmanimitto bhoga icchAviShayastasmAdviprasR^itaM mano nivartayedvairAgyabhAvanayetyarthaH /
ajaM brahmasarvamityetacchAstrAcAryopadeshato 'nusmR^itya tadviparItaM dvaitajAtaM naiva tu pashyati, abhAvAt //43//


_______________________________________________________________________


START MandUpK 3.44

#<laye saMbodhayec cittaM vikShiptaM shamayet punaH /
sakaShAyaM vijAnIyAt samaprAptaM na cAlayet // MandUpK_3.44 //>#


__________

MandUpKC_3.44
evamanena j~nAnAbhyAsavairAgyadvayopAyena laye suShupte lInaM saMbodhayenmana Atmavivekadarshanena yojayet /
cittaM mana ityanarthAntaram /
vikShiptaM ca kAmabhogeShu shamayetpunaH /
eva punaH punarabhyasyato layAtsaMbodhitaM viShayebhyashca vyAvartitaM nApi sAmyApannamantarAlAvasthaM sakaShAyaM sarAgaM bIjasaMyuktaM mana iti vijAnIyAt /
tato 'pi yatnataH sAmyamApAdayet /
yadA tu samaprAptaM bhavati samaprAptyabhimukhIbhavatItyarthaH, tatastanna vicAlayedviShayAbhimukhaM na kuryAdityarthaH //44//


_______________________________________________________________________


START MandUpK 3.45

#<nAsvAdayet sukhaM tatra niHsaN^gaH praj~nayA bhavet /
nishcalaM nishcarac cittam ekIkuryAt prayatnataH // MandUpK_3.45 //>#


__________

MandUpKC_3.45
samAdhitsato yogino yatsukhaM jAyate tannAkhAdayet, tatra na rajyetetyarthaH /
kathaM tarhi? niHsaN^go niHspR^ihaH praj~nayA vivekabuddhyA yadupalabhyate sukhaM tadavidyAparikalpitaM mR^iShaiveti vibhAvayet /
tato 'pi sukharAgAnnigR^ihNIyAdityarthaH /

yathA punaH sukharAgAnnivR^ittaM nishcalasvabhAvaM sannishcaradbahirnirgacchadbhavati cittaM tatastato niyamyoktopAyenAtmanyevaikIkuryAtprayatnataH /
cittasvarUpasattAmAtramevApAdayedityarthaH //45//


_______________________________________________________________________


START MandUpK 3.46

#<yadA na lIyate cittaM na ca vikShipyate punaH /
aniN^ganam anAbhAsaM niShpannaM brahma tat tadA // MandUpK_3.46 //>#


__________

MandUpKC_3.46
yathoktopAyena nigR^ihItaM cittaM yadA suShu”e na ™Iyatena ca punarviShayeShuvikShipyate, aniN^ganamacalaM nivAtapradIpakalpam, anAbhAsaM na kenacitkalpitena viShayabhAvenAvabhAsata iti, yadaivaMlakShaNaM cittaM tadA niShpannaM brahma bahmasvarUpeNa niShpannaM cittaM bhavatItyarthaH //46//


_______________________________________________________________________


START MandUpK 3.47

#<svasthaM shAntaM sanirvANam akathyaM sukham uttamam /
ajam ajena j~neyena sarvaj~naM paricakShate // MandUpK_3.47 //>#


__________

MandUpKC_3.47
yathoktaM paramArthasukhamAtmasatyAnubodhalakShaNaM svasthaM svAtmani sthitam, shAntaM sarvAnarthopashamarUpam, sanirvANaM nirvR^itinirmANaM kaivalyaM saha nirvANena vartate, taccAkathyaM na shakyate kathayitum, atyantAsAdhAraNaviShayatvAt, sukhamuttamaM niratishayaM hi tadyogipratyakShameva /
na jAtamityajaM yathA viShayaviShayam /
ajenAnutpannena j~neyenAvyatiriktaM satsvena sarvaj~narUpeNa sarvaj~naM brahmaiva sukhaM paricakShate kathayanti brahmavidaH //47//


_______________________________________________________________________


START MandUpK 3.48

sarvo 'pyayaM manonigrahAdirmR^illohAdivatsR^iShTirupAsanA coktA paramArthasvarUpapratipatyupAyatvena na paramArthasatyeti /
paramArthasatyaM tu


#<na kashcij jAyate jIvaH saMbhavo 'sya na vidyate /
etat tad uttamaM satyaM yatra kiJNcin na jAyate // MandUpK_3.48 //>#


__________

MandUpKC_3.48
na kashcijjAyate jIvaH kartA bhoktA ca notpadyate kenacidapi prakAreNa /
ataH svabhAvato 'jasyAsyaikasyAtmanaH saMbhavaH kAraNaM na vidyate nAsti /
yasmAnna vidyate 'sya kAraNaM tasmAnna kashcijjAyate jIva ityetat /
pUrveShUpAyatvenoktAnAM satyAnAmetattaduttamaM satyaM yasminsatyasvarUpe brahmaNyaNumAtramapi kiJNcinna jAyata iti //48//


