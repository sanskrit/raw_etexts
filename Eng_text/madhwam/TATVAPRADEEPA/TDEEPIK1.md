                                   || shrIH ||
                            
                               || dvitIyaH pAdaH ||
       liN^gAtmakAnAM shabdAnAM viShNau pravR^ittiM darshayatsmin pAde prAdhAnyena |
brahma tatamamiti sarvagatatvamuktaM viShNoH |
tachcha tasyaitasyAsAvAdityo rasa ityAdinA.a.adityasya pratIyata ityato.abravIt-

                   || OM sarvatra prasiddhopadeshAt OM || 1 ||
sa yashchAyamasharIraH praj~nAtmetyAdinA sarvatrochyamAno nArayaNa eva |
................................................................................................................
         sarvagatatvAdidharmavAchinAM shabdAnAM samanvayaH samprati samabhidhIyate | mahArUDhyA mahAyogena cha vR^ittiH ' pravR^ittiri'tyuchyate | anyatrAj~nArUDhitvAdalparUDhiH | vidvadrUDhitvAdviShNau mahArUDhiH | laukikaprayogAdvaidikaprayogabAhulyAchcha | yogashchAnyatra vR^ittihetusAmastyasvantryAbhAvAdalpaH| ubhayasambhavAdviShNau mahAyogaH | vaishvAnarAdhikaraNe nAmashabdavichArAtprAdhAnyenetyuktam ||
           brahma tatamamityAderayamarthaH | brahma tatamamityAdinA yat sarvagatatvamuktaM viShNostat 
" tasyaitasyAsAvAdityo rasaH " " tasmAtpuruShaM puruShaM pratyAdityo bhavati " " sUrya AtmA jagatastasthuShashcha ", " etaM sarveShu bhUteShu " ityAdinA shAkhAsheSheNA.adityasya pratIyate | ataH prANashabdo.api kathaJNchidasminyojyetetyata Aha | sarvatra prasiddhopadeshAt || " sa yashchAyamasharIraH praj~nAtmA yashchAsAvAditye ekametaditi vidyAt, tasmAtpuruShaM puruShaM pratyAdityo bhavati " ityAdinA sarvatrochyamAno viShNureva | tasminneva prasiddhasya brahmashabdasya " etameva brahmetyAchakShata " ityupadeshAt ||
................................................................................................................
tadeva brahma paramaM kavInAm |
paramaM yo mahadbrahma |
vAsudevAtparaH ko nu brahmashabdodito bhavet |
sa hi sarvaguNaiH pUrNastadanye tUpachArata iti tasminneva prasiddhabrahmashabdopadeshAt ||
sa yo.ato.ashruta ityAdi-
               || OM vivakShitaguNopapatteshcha OM || 2 ||
sa hi na te viShNo jAyamAno na jAto deva mahimnaH paramantamApetyAdinA.ashrutatvAdiguNaH ||
................................................................................................................

      71                          brahmasUtrabhAShyam                            [a. 1
------------------------------------------------------------------------------------
        1  ato vyAptaH, ata sAtatyagamana iti dhAtoH | anyairashrutaH, ataH svayameva svAtmAnaM svAtantreNa shruNoti | " na R^ite tvatkriyata " ityAdishruteH | ' agataH ' aprAptaH | sarvAtmana ' AdeShTA ' vaktA, ' AghoShTA ' niyoktA ||
 " deshataH kAlatashcheva guNatashchAtipUrtitaH | 
ata ityuchyate viShNussantato hyata uchyate ||
tR^itIyavarNo.atishaye yatastenAtireva vA |
ata ityuchyate viShNussamyakshrutyAdyashakyataH 2 ||
 pUrNatvAdbhagavAnviShNushrutatvAdinoditaH |
samassarveShu rupeShu sarvajIvaniyAmakaH |
iti vidyAtparaM viShNuM muchyate.anena saMsR^iteri " tyaitareyasaMhitAyam ||
            vivakShitaguNopapatteshcheti prasiddhArthatvAtsUtrabhAShyayorekIbhAvaH | ye tu shrutInAM brahmaguNeShu
tAtparyabhAvaM vadanti tannirAsAya 3 vivakShitapadamupanibabandha || nahi prativAkyamudIryamANA guNA vedairavivakShitA iti shobhate | dravyAdipadairapi hi guNavishiShTamevAbhidhIyate nAvishiShTam | anyathA dravyatvAdInAmevAbhAvaprasaN^gAt | brahmAdishabdAshcha pUrNatvAdivishiShTavAchakAH | nacha vAkyarthaH kvachidavishiShTa iti yuktaM, pramANAbhAvAt | nacha prAmANyAnupapattyA satyAdivAkyAnAmakhaNDArthatvam | satyAdi guNavishiShTavAchakatva eva satyAdivAkyAnAM prAmANyopapatteH | nirguNaviShayatve.anupapatteshcha| ' prakR^iShTaprakAshchandramA ' ityAdivat | nahi tatra svarupamAtraM lakShyate, tasya pUrvameva siddhatvAt | nakShatrAdivailakShaNyaguNasyaiva praShTurbubhutsitatvAt | tathAcha tadanuktAvasaN^gatamuttaravAkyaM syAditi ||                              || Cha ||
................................................................................................................
sa savitA sa vAyuH sa indraH so.ashrutaH so.adR^iShTo yo hariryaH paramo yo viShNuryo.ananta ityAdi cha chaturvedashikhAyam ||
         nachA.adityashabdAchchakShurmayatvAdeshcha jIva iti vAchyam-
            || OM anupapattestu na shArIraH OM || 3 ||
ekasya sarvasharIrasthatvAnupapattereva ||
................................................................................................................
  1 --" sa yo.ato.ashruto.agato.amato.anato.adR^iShTo.avij~nAto.anAdiShTaH shrotA mantA draShTA.a.adeShTA.a.aghoShTA vij~nAta praj~nAte " ti samagraM shrutivAkyam |
   2 'ka'--dyashaktitaH |              3  'ka' 'kha'--nnirAkaraNAya
-------------------------------------------------------------------------------------    pA.2]                     tattvadIpikAsahitam                              72
------------------------------------------------------------------------------------
        nachetyAdeH spaShTo.arthaH | anyo.apyarthaH kalpyate | uktayuktereva brahmaNo.atra pratipAdyatvAdAdityashabdAchchakShurmayatvAdeshcha jIvasyApi parityAgAyogAt, jIvashcha brahmaiva syAditi na vAchyam || anupapattestu na sharIraH || brahmaNA ekasya jIvasya tattachCharIrAbhimAnAnupapattereva | yadyabhimanyeta tarhi brahmaNo.api duHkhitvaM syAt | syAdetat | syAchchetsyAnnAma, kiM nashChinnaM?  brahmaiva saMsarati brahmaiva muchyata iti hi brUmaH atra brUmaH, ekamuktau sarvamuktiprasaN^gAditi | anekAbhAvAnnAyaM doSha iti chet kiM sa ekastvamevAsi, AhosvidAchAryaH | ahameva sa eka iticheditaH pUrvaM mokShAbhAvAdbhaviShyatItyAshAmAtraM syAt | shrutipramANyAdbhaviShyatyeveti chenna | upadeShTrabhAvAt | upadeShTAraM svApnamivA.apnavAni, tadupadiShTaj~nAnAtmaphalamapi tasmAdiva bhavediti chettadapi durAshAmAtram | bhavAneva svApnavaditivAdini tatvavAdini tasminnanupadeShTa 1 ri kA nivAraNayuktiH | tvadaj~nAnaparikalpitaM sarvamiti taduktireva yuktiriti chettvamapi tarhi shiShyAyopadishannidamasmadAdikaM tvadaj~nAnaparikalpitamityupadishasi | atashshiShyAj~nAnaparikalpitatvAdbata tava mokShaM prati prayatno mogha AsIt | sarvathA mohamayasya rajjusarpavadapavargAyogAt | kiMcha tAdR^igAchAryadupadeshasya bhramamAtratvAtdudbhutatastattvopalambho.api bhramAntarbhAvI |atashchAtatvaM dR^iShTaM tatvaM manvAnasya hanta muktatvamapi bhrAntimAtraM syAt | satyamevaM vadAmi, tadAnImeva muktatvamapi bhrAntimAtramiti, nityamuktatvAditi chet, saMvadase tarhi j~nAnamantareNa 2 sarvadA muktatvaM satyaM, j~nAnAnmuktatvamasatyamityaho bahuviruddhapralApino mAtR^imukhasya 3 nirlajjatA | atha yadi sa eka evA.achAryastarhi syAt, muktAvasheShanivR^ittimIkShamANo na shiShyabodhane dhuraM dhArayItetyAstAmayaM vistaraH || athAnyo.arthaH, nAtra jIvaH pratipAdyaH | ekajIvavAde tAvadekasya sarvasharIrasthatvAnupapattiH | tattadratasukhaduHkhAdyanusandhAnAdarshanAt | kiM vaktavyaM bahujIvavAde | nacha 
yogino.api sarvasharirasthatvaM svAtantreNa yujyate ||                           || Cha ||  
................................................................................................................
          AtmAnaM parasmai shaMsatItyAdi--

                || OM karmakartR^ivyapadeshAchcha OM || 4 ||
................................................................................................................
     1  'ga'--tasminnupadeShTari
     2  'ka' 'kha'--ntareNaiva
      3 'ka' 'kha'--mukhyasya
------------------------------------------------------------------------------------
    73                               brahmasUtrabhAShyam                          [a. 1
------------------------------------------------------------------------------------
         itashcha na jIvo brahma | " AtmAnaM parasmai shaMsati " ityAdikarmakartR^ivyapadeshAchcha | nahyekasya kartR^ikarmatA yujyate tanmate | nacha jIvabrahmaikyapakShe tattvavastunaH karmabhAvaH kartR^ibhAvashcheShyate | iha cha sarvatrochyamAnamAtmashabdenoktvA karmatvena vyapadishati | nachA.atmashabdo jIve mukhyaH | " dyubhvAdyAyatanaM svashabdAdi " tyAdinA niShiddhatvAt | chakAratparasmAyiti sampradAnavyapadeshAchchetyabhiprAyaH | nahi brahmatve jIvAnAM mitho bhedopadeshopapattiH | AdishabdAt 
 " yastityAja sachividaM sakhAyami " tyAdi cha | bhinnayorhi kartR^ikarmabhAva autsargikaH | nachAtrApavAdaH | nacha svayameva svAtmAnaM tatyAjeti shobhate | 
 '' karmasaJNchayavettAraM tyajennArAyaNaM hi yaH |
prItyaikadeshasaMsthatvAtsakhAyamiti choditam ||
na vidyAyAH phalaM tasya shrutaM cha narakAvaham | 
naiva prApnoti sukR^itaM santyAgAtparamAtmanaH ||
mukhyatyAgo harereSha yannAstIti vadedamum |
tatsamaM vA.adhikaM vApi brUyAdaikyamathApi vA " || ityAdyaitareyasaMhitAyAm ||       || Cha || 
................................................................................................................
      etameva brahmetyAchakShata iti-             
              || OM shabdavisheShAt OM || 5 ||
 nahi jIvameva brahmatyAchakShate |
eSha u eva brahmaiSha u evAtmaiSha u eva savitaiSha u eva indro ya u eva harirharati paraH paramAnanda iti chendradyumnashAkhAyAm ||
                   || OM ssR^iteshcha OM || 6 ||
................................................................................................................
  shabdavisheShAt | etaM sarvabhUtasthameva brahmatyAchakShate nAnyamiti brahmashabdasya sAvadhAraNatvavisheShAchcha na jIvo brahma | nahi jIvameva brahmetyAchakShata iti shrutyartho mantavyaH | 
" sarveShu bhUteShvi " ti vachanAt | nacha sarvabhUtasthasya sarvabhUtatvam | nahi gR^ihastho gR^ihaM bhavati | apicha nahi jIvameva brahmetyAchakShate vidvAMsaH | pratyuteshvarameva brahmetyAchakShate | tasyaiva pUrNatvAt |
nahi mAyino.api jIvameva brahmetyAchakShate, viparItabodhakatvAnabhyupagamAt | abhyupagame brahmaNo duHkhitvApAtAt | brahmAbhAvaprasaN^gAchcha | brahmatve cha sati savisheShatvApAtAjjIvyatirekaNeshvarAbhyupagamAchcha tanmate.api ||                  || Cha || 
       smR^iteshcha | itashcha na sarveShu bhUteShUchyamAnaH paramAtmano.anyaH | nApi jIvaH sa paramAtmA | 
yataH smR^itau sarvabhUtahR^idayasthatvaM sarvAdhAratvaM cha paramAtmana uktam |
    pA.2 ]                       tattvadIpikAsahitam                              74
................................................................................................................
ahamAtmA guDAkesha sarvabhUtAshayasthitaH | 
gAmAvishya cha bhUtAni dhArayAmyahamojasetyAdi ||
nachApramANakaM kalpyam ||
    || OM arbhakaustvAttadvyapadeshAchcha neti chenna nichAyyatvAdevaM vyomavachcha OM || 7 ||

sarveShu bhUteShvityalpaukastvAchchakShurmayatvAdinA jIvavyapadeshAchcha neti chenna |
arbhakaukastvena chakShurmayatvAdipupeNa cha tasyaiva viShNornichAyyatvAt ||
sarvagatatve.apyalpaukastvaM yujyate cha vyomavat || 
sarvendriyamayo viShNuH sarvaprANiShu cha sthitaH | 
sarvanAmAbhidheyashcha sarvavedeDitashcha sa iti cha skAnde ||
................................................................................................................
ye tu jIvaparayorvyAvahArikabhedavAdIni sUtraNyetAni yojayanti tadvyapohArthamAha--nachApramANakaM kalpyamiti | vyAvahArikabhedasya mithyAtve tvasadbhedavAchitvAdapramANAni sUtraNItyuktaM syAt | na chAnirvAchyaM kalpyam | tasyApramANakatvena nirastatvAt | satyatve.apasiddhAntaH | nacha bhedabhrAntiH kvApi satyabhedasadbhAvaM vinA sambhavati | nahi kuhachidapyavitathakaladhautaM vinA vitathakaladhautapratItissambhavati | nachaupAdhiko bhedo brahmaNaH kalpyaH | niraMshatvAdekadeshasambandhAsambhavAdupAdheH | kR^itsnagrAse satyanupahitopahitavibhAgAsambhavAt | ato.apramANakamidaM mataM sUtrArthavena na kalpanIyam | sUtraniShedhyatvAt ||           || Cha ||
         arbhakaukastvAdityAdi | sarveShu bhUteShvityalpaukasvamuchyate | sarvajIvahR^idayasuShirANAmalpatvAt | chakShurmayatvAdinA.a.adityashabdena cha jIvavyapadeshashchAsti | tadatreshvarAbhyupagame kA gatiriti chedalpasthAnasthatvena chakShurmayatvAdirupeNa chA.adityAdishabdavAchyatvena cha tasyaiva viShNornichAyyatvamityabhiprAyaH |
................................................................................................................
       || OM sambhogaprAptiriti chenna vaisheShyAt OM || 8 ||
jIvaparayorekasharIrasthatve samAnabhogaprAptiriti chenna |
sAmarthyavaisheShyAt ||
uktaM hi gAruDe --
sarvaj~nAlpaj~natAbhedAtsarvashaktyalpashaktitaH |
svAtantryapAratantryAbhyAM sambhogo neshajIvayoriti cha ||
             || iti sarvagatatvAdhikaraNam || 1 || 
      75                         brahmasUtrabhAShyam                               [a. 1
------------------------------------------------------------------------------------
 '' brahmaNassArabhUtastu pradyumno bhagavAnhariH |
sa evAdityasaMsthashcha sa hyAdirjagato vibhuH || 
tatashcha sarvabhUteShu jIvAnAM viniyAmakaH |
sa evA.adityago viShNuryaH pradyumnAbhidho hariH ||
sa eva sarvadeheShu chAniruddhatanuH sthitaH |
saN^karShaNo vAsudeva ityekaH sa chaturvidhaH ||
pratipUruShametasmAtsthito viShNurniyAmakaH |
AdityAdiShu cha sthitvA dyotako.asau prati prati |
sa chetanatamatvAddhi chitramityabhidhIyate ||
ApUrayansarvalokAnprakAshena janArdanaH | 
AdAnAtsarvajIvAnAmattR^itvAtpralaye.api cha |
Atmetyuktassa bhagavAJNjagataH sthAvarasya cha || " ityaitareyasaMhitAyAm |
   " pUrNadarshanashaktitvAchchakShurmaya itIritaH |
tAdR^ik.hshravaNashAktitvAttathA shrotramayaH smR^itaH |
ChandomayassatyakAmo mantR^ivaktR^ibalAtmaka " iti cha ||          || Cha || 

                    iti sarvagatatvAdhikaraNam 
................................................................................................................
          janmAdyasya yata ityuktam |
tatrAttR^itvaM, sa yadyadevAsR^ijata tattadattumadhriyata sarvaM vA attItitadaditeradititvamityaditeH pratIyate |
puMliN^gaM cha kUTastho.akShara uchyata ityAdivaditi |
atrochyate-

           || OM attA charAcharagrahaNAt OM || 1 ||

nahi charAcharasya sarvasyAttR^itvamaditeH ||
straShTA pAtA tathaivAttA nikhilasyaika eva tu |
vAsudevo varaH puMsAmitare.alpasya vA naveti skAnde ||
ekaH purastAdya idaM babhUva yato babhUva bhuvanasya gopAH |
yamapyeti bhuvanaM sAmparAye sa no harirghR^itamihA.ayuShe.attu deva iti cha shrutiH ||
    pA.2]                       tattvadIpikAsahitam                           76
..............                   ...............................                     ..............
                       || OM prakaraNAchcha OM || 10 ||
apsaMvatsarasR^iShTyAdinA tatprakaraNAchcha ||
nehA.asItkiJNchanApyAdau mR^ityurAsIdvaristadA |
so tmano manasA.astrAkShIdapa eva janArdanaH ||
shayAnastAsu bhagavAnnirmame.aNDaM mahattaram |
tatra saMvatsaraM nAma brahmANamasR^ijatprabhuH ||
tamattuM vyAdadAdAsyaM tadA.asau virurAva ha |
................................................................................................................
          janmAdyasya yata iti viShNossarvakartR^itvAdyuktam | tatrAttR^itvamanyasya syAdaditishabdavAchyasyetyAshaN^kya pariharati | sa yadyadevAsR^ijata- sa saMvatsaro yadyadevAsR^ijata, sa    
saMvatsarastraShTA.a.atmA tattadattuM mano.adhriyata | attAcharAcharagrahaNAt | ekaH purastAdityasyAyamarthaH |
yo.asya jagataH purastAdeka eva, yata idaM jagadbabhUva, yashcha bhuvanasya gopA babhUva || sAmparAye pralaye muktau cha || 
         prakaraNAchcha | " naiveha kiMchanAgra AsIt mR^ityunaivedamAvR^itamAsIdi "tyArabhya " tasyArchata Apo.ajAyanta tadyadapAM shara AsIt tatsamahanyata sA pR^ithivyabhavat tadyadreta AsItsaMvatsaro.abhavattajjAtamabhivyAdadAt sa bhANamakarotsaiva vAgabhavadi " ti apsaMvatsarasR^iShTyAdinochyamAnona tatprakaraNatvAvagamAchcha viShNurevAtteti nishchIyate ||    || Cha ||
                         ityattR^itvAdhikaraNam
................................................................................................................
atha tatkR^ipayA viShNuH sR^iShTikarmaNyayojayat |
so.asR^ijadbhuvanaM sarvamAdyArthaM haraye vibhuriti cha brahmavaivarte ||
                 || ityattR^itvAdhikaraNam || 2 ||

      sarvAttaikaH para uktaH |
R^itaM pibantau sukR^itasya loka iti pibantau pratIyete |
tau kAvityuchyete--
       
       || OM guhAM praviShTAvAtmAnau hi taddarshanAt OM || 11 || 
guhAM praviShTau pibantau viShNurupe eva |
................................................................................................................
    77                           brahmasUtrabhAShyam                            [a. 1
------------------------------------------------------------------------------------
      " R^itaM pibantau sukR^itasya loke guhAM praviShTau parame parArdhe | ChAyAtapau brahmavido vadantI " ti kAThake kathyate | R^itaM shAstravihitakarmabhirAgataM phalam | ' sukR^itasya lokaH ' sukR^itanirmitaM sharIram | ' paramaM ' brahmAvAsatvAt | ' parArdhaM ' parasya sthAnaM , parasyAnyasya jIvasya, abhimanyamAnatvAt | " sa hA.ayastaH piturardhameyAye " ti hi shrutiH | atra pibantau dvau pratIyete tau kAviti saMshayaM dyotayati | nacha jIve samanvayo.abhidhIyata ityuttaravachanAtpUrvapakSho.api sUchitaH| atraiSha saMgrahaH | tau kiM jIvaparAvuta pararupe eveti saMshayaH | jIvaparAviti pUrvaH pakShaH |
pAtR^itvAt | nahi parasyApipAsoH paramArthataH pAtR^itvopapattiH | jIvaparapakShe tu chChatrinyAyenopapattiH| nacha parapakShe dvivachanaM yujyate | ChAyArupatvaM cha jyotirAtmanastasya na syAt| jIvasya tu tamassampR^ikta 1 tvAdyuktameva tAdR^igrUpatvam | evaM tau kAviti mImAMsAyAM siddhAntamArabhate 2 | guhAM praviShTAvAtmAnau hi taddarshanAt ||
................................................................................................................
gharmA samantA trivR^itaM vyApatustayorjuShTiM mAtarishvA jagAmetyAdinA taddarshanAt ||
AtmA.antarAtmeti harireka eva dvidhA sthitaH |
niviShTo hR^idaye nityaM rasaM pibati karmajamiti bR^ihatsaMhitAyAm ||
shubhaM pibatyasau nityaM nAshubhaM sa hariH pibet  |
pUrNAnandamayasyAsya cheShTA na j~nAyate kvachiditi pAdme ||
yo veda nihitaM guhAyAmityAdinA prasiddhaM hishabdena darshayati ||
................................................................................................................
guhAM praviShTAviti hetugabha visheShaNam | viShNoreva hi guhApraveshastatra tatra shrutiShu prasiddha iti hishabdavyAkhyAne darshayati | " gharmau " ghR^iShTatvena gharShakatvena cha mitau | ' samantau sampUrNau | prakR^itipuruShakAsavyApinau yau deshataH kAlataH guNataH shaktitashcha | tayoH sevAM mAtarishvA jagAma |
dyudevyA 3 vAyupantyAH stanyaM ' payo ' ' didhiShANAH ' pipAsanto ' devA ' dvirupaM tameka ' maveShan ' avanamaichChan, anvaichChanniti vA | vidushcha taM ' arkaM ' araM kaMrupaM, ' sahasAmAnaM ' sahavAyum |
------------------------------------------------------------------------------------
  1 'ka' 'kha'--saMvR^ita,       2  'ga'--siddhAnta uchyete |
   3 - " divaspayo didhiShANA aveShan  vidurdevAH sahasAmAnamarkam | " 
        " ekaH suparNaH sa samudramAvivesha sa idaM vishvaM bhuvanaM vichaShTe |
taM pAkena manasA.apashyamantitastaM mAtA rehli sa u rehli mAtaram ||
suparNaM viprAH kavayo vachobhirekaM santaM bahudhA kalpayanti || " itishrutivAkyasheSho draShTavyaH |
------------------------------------------------------------------------------------
   pA. 2]                           tattvadIpikAsahitam                       78
................................................................................................................
yaH seturIjAnAnAmakSharaM brahma yatparamiti--
                || OM visheShaNAchcha OM || 12 ||

pR^ithagvaktaM guNAstasya na shakyante.amitatvataH |
yato.ato brahmashabdena sarveShAM vachanaM bhavet ||  
etasmAdrahmashabdo.ayaM viShNoreva visheShaNam |
amitA hi guNA yasmAnnAnyeShAM tamR^ite vibhumiti brAhme ||
nacha jIve samanvayo.abhidhIyate |
................................................................................................................
" eSha u eva sAme " ti hi shrutiH | " vAgevarktachChrutau proktA prANassAmeti kIrtita " iti tArtIye | taddarshanAt uktavisheNairnirNIte viShNau dvivachanadarshanAt , " ekassuparNaH sa samudramAviveshe" tyAdinA cha tachChabdenaikavachanena parAmarshadarshanAt , tasyaiva samudraniveshino.akhilabhuvanadarshino " .apashyamantita " iti guhApraviShTatvadarshanAchcha, tameva ' suparNaM ' suShTuparamAnandarupamekaM santaM ' viprA ' visheSheNa prakR^iShTaj~nAnino ' vachobhirbahudhA kalpayantI ' tyekasyaiva bahunAmarupatvadarshanAchcha pibantau viShNurupe eva ||
  " chatushshikhaNDAM tu ramAM dvirupo bhagavAnhariH |
paramAnandarupatvAtsuparNa iti nAmakaH ||
ramayAmAsa tasyAM cha niShaNNassarvadaiva saH |
eka eva cha viShNussa praviShTaH 1 kShIrasAgaram ||
sarvaM pashyatyasau devaH pUrNAkuNThena chetasA |
paripakvena manasA.apashyamityAha taM tvajaH ||
mAteva vyaJNjakattvAttaM prANasthaM vAksarasvatI |
lihate lihyata iva prANastena tu sA sadA ||
svayaM tu bhagavAnviShNurvAkpaterbahmaNo.api hi |
nityaH pitA svatantrashcha nAsya mAtA pitA.api vA || " iti R^igvedasaMhitAyAm 2 |
         nachA " nashnannanya " iti shrutivirodhaH | nahyatra parAdhInatayA bhogaH , nApyapriyabhogaH | nacha tannimittochchanIchatA viShNoH | kintu jIvasamavete bhoge svIkAramAtramuchyate | ato na pAtR^itvavirodhashcha ||                   || Cha ||
------------------------------------------------------------------------------------
   1  'kha'--ssampraviShTaH                  2  'ka' 'kha'--aitareyasaMhitAyAm   |
------------------------------------------------------------------------------------
    79                         brahmasUtrabhAShyam                                [a. 1
------------------------------------------------------------------------------------
      visheShaNAchcha | " yasseturi " tyAdinA yajamAnAnAmAshrayatvena brahmashabdenaikavachanenAkSharashabdena
cha visheShaNAchcha pibantau viShNurupe eva |
         " akShayAdratirupatvAdapakSheShu ramaNAdapi |
            akSharaM bhagavAnviShNuromityuchchatvahetuta " iti tArtIye ||
       ye tvatra jIvaparayossamanvayaM bruvate tannetyAha-- nacha jIve samanvayo.abhidhIyata iti | tadeva
brahma samanvayAdavagamyata iti pratij~nAtatvAt | yattUktaM jIvaparapakShe ChatrinyAyenopapattiriti |        
tadasat | ekatra vidyamAnaM hi chChatritvamanyatropacharyate | nachAtra jIvasya pAtR^itvaM mukhyaM saMvadase | mithyAntaHkaraNasambandhakR^itatvAbhyupagamAt | saMvadase chejjIvasya mukhyatastadabhinne paramAtmani kiM vadase | tasmAnnAtra chChAtrinyAyAnupraveshaH | asmatpakShe tu pAnasvAtantryAnmukhyata eva paraH pAtetyuchyate | anyasthAne pibantAvityukteshcha na jIvaparapakSho.atra yuktaH |
        yatpunaridamavAdi, ChAyArupatvaM parasya nopapanna 1 miti | nAyaM doShaH | amarAsurANAM ChAyAtapAviti yojanAyogAt | amarANAmAhlAdakau, asurANAM tApakAvityarthaH | jIvasya chChAyArupatvaM parasyA.ataparupatvamabhyupagachChanparasparaviruddhalakShaNayostayorabhedavArtAM nAnuvarteta | nacha jIvasya tamaHsamparkAchChAyArupatvamiti vAchyam | tasya tathAtve tadabhedinaH parasyApi tathAtvaprasaN^gAt | vyAvahArikameva jIvasya tamaHsampR^iktatvamiti chedastu tarhi parasyApi vyAvahArikameva | tasya vyAvahArikamapi nAstIti chenna | brahmaivAj~nAnAtsaMsaratIti vyavahAradarshanAdityalaM prapaJNchena ||
................................................................................................................
satya AtmA satyo jIvaH satyaM bhidA satyaM bhidA satyaM bhidA maivA.aruvaNyo maivA.aruvaNyo mAvA.aruvaNya iti paiN^gishruteH |
................................................................................................................
       nanvavidyAtmakAsatyabhedanirAkaraNena brahmaikyapratipAdanAtmako jIvasamanvayo.astItyata Aha- satya AtmetyAdi | satyaM bhidA satyaM tayorbheda eva nAbhedaH | AtmajIvayoH pR^ithaksatyatvavachanenaiva svarupabhedasya satyatvamuktam | punaH satyaM bhideti shapathAvR^ittiH durdarshanapratItAbhedanirAsatAtparyArtheti nishchIyate | maivA.aruvaNya iti vipakShe dUShaNaM chAbhIkShNamabhidhatte shrutiH | AsamantAdarashIlA AravaH, tairvanyo vananIyo maiva bhavati paramAtmA | mahAtamaHprApakaparamAtmAbhedanirguNatvajaganmithyAtvAdibhAvanAdoShashIlairmAyibhirnaiva bhajanIya ityarthaH |
------------------------------------------------------------------------------------
      1   'ka'  'kha'--parasyAnupapanna--
------------------------------------------------------------------------------------
    pA.2]                           tattvadIpikAsahitam                               80
................................................................................................................
yatheshvarasya jIvasya bhedaH satyovinishchayAt |
evameva hi vAchaM satyAM kartumihArhasi ||
................................................................................................................
   " dvau bhUtasargau loke.asmindaiva Asura eva cha |
     daivo vistarashaH prokta AsuraM pArthaM me shrR^iNu ||  
       asatyamapratiShThaM te jagadAhuranIshvaram " ityArabhya--
       " tAnahaM dviShataH krUrAnsaMsAreShu narAdhamAn |
kShipAmyajastramashubhAnAsurIShveva yoniShu " iti bhagavadvachanam ||
" asatyamapratiShThaM ye jagadAhuranIshvaram |
ta AsurAH svayaM naShTA jagataH kShayakAriNa " iti vyAsasmR^itiH ||
" indrAsomA tapataM rakSha ubjataM nyarpayataM vR^iShaNA tamovR^idhaH |
parAshrR^iNItamachito nyoShataM hataM nudethAM nishishItamatriNaH || "
" indrA somA vartayataM divasparyagnataptebhiryuvamashmahanmabhiH |
tapurvadhebhirajarebhiratriNa " ityAdikA cha shrutiH ||
yeShAM jagadIshvarajIvatrayaM nAsti te ' atriNaH ' |
 '' svAj~nAnakalpitajagatparameshvaratva-
jIvatvabhedakaluShIkR^itabhUmabhAve " ti hi mAyino vadanti ||
" AchChAdya vikShipati saMsphuradAtmatattvaM 
jIveshvaratvajagadAkR^itibhirmR^iShaive " tyAdi cha ||
" triryAtudhAnaH prasiti‡§Å ta etvR^itaM yo.agne anR^itena hanti | " 
vAchA stenaM sharava R^ichChantu marman vishvasyaitu prasitiM yAtudhAnaH " 
" atha j~nAnopasargA " ityArabhya " atha ye chAnye mithyAtarkairdR^iShTAntaiH kuhakendrajAlairvaidikeShu paristhAtumichChanti taissaha na saMvaset prakAshyA hyete taskarA asvargyA " ityAdishrutishatairandhaMtama eva mAyinAM gatiriti nishchIyate || tathA cha skAnde--
    " sarvabrahmatvavettAro jIvabrahmatvavedinaH |
       anyasAmyavido viShNorviShNudveShTAra eva cha ||
................................................................................................................
yatheshvarashcha jIvashcha satyabhedau parasparam |
tena satyena mAM devAstrAyantu sahakeshavA ityAdernAsatyo bhedaH ||
                   iti guhAdhikaraNam || 3 ||
    81                          brahmasUtrabhAShyam                                [a. 1
............                     ...........................                        .............
Aditye viShNurityuktam |
ya eSha Aditye puruShaH so.ahamasmi sa evAhamasmItyAdAvagnInAmevAdityAdisthatvamuchyate |
ato.akShyAdityayoraikyAdya eSho.antarakShiNi puruSho dR^ishyata ityatrApyagnirevochyate |
atastadyathA puShkarapalAsha Apo na shliShyanta evamevaMvidi pApaM karma na shliShyanta ityagnij~nAnAdeva sarvapApAshleShAnmokShopapattiriti |
................................................................................................................
             sarve yAnti tamo ghoraM na teShAmutthitiH kvachidi " ti ||
yatheshvarasya jIvasyeti pAdme | yatheshvarashcha jIvashche ti skAnde ||            || Cha ||
                    iti guhAdhikaraNam
                          " yashchAsAvAditye , " '' antarAditye manasA charantami " tyAdAvAditye viShNurityuktam | " ya eSha Aditye puruSho dR^ishyate so.ahamasmi sa evAhamasmi " , " e eSha chandramasi puruSho dR^ishyate so.ahamasmi sa evAhamasmi " , " e eSha vidyuti puruSho dR^ishyate so.ahamasmi sa evAhamasmI " tyagnInAM gArhapatyAnvAhAryapachanAvahanIyAnAmupakosalopadeShTR^iNAmAdityAdisthatvamuchyate | ato.akShIndriyaprerakAdityayoraikyAt " e eSho.antarakShiNi puruSho dR^ishyata " ityatra satyakAmavAkye.apyakShyabhimAnyantastho.agnirevochyate | " evamevaMvidi pApaM karma na shliShyata " iti prakR^itAgnij~nAnaphalatvena sarvapApAshleShavachanAdagnij~nAnAdeva mokShopapattiH | ataH phalavattvAdagnau samanvayo yukto.asya prakaraNasyeti pUrvapakShAbhiprAyaH | ato yAvadatra brahmaNa 1 ssamanvayo na nirNItaH, tAva " dyashchAsAvAditya " ityAdAvapyatisunirNayo na syAt | ataH sarvavedArtha nirNaye pratyadhikaraNanirNayAssudR^iDhA bhavantIti j~nApayannadhikaraNasaN^gatimadIdishat |
................................................................................................................
ato bravIti--
            || OM antara upapatteH OM || 13 ||
chakShurantastho viShNureva |
tripAdasyAmR^itaM divItyAdinA tasyaivAmR^itatvAdyupapatterbrahmashabdAdyupapatteshcha ||
so.ahamasmItyAdi tvantaryAmyapekShayA ||
antaryAmiNamIsheshamapekShyAhaM tvamityapi |
sarvashabdAH prayujyante sati bhede.api vastuShviti kaurme ||
................................................................................................................          
   1    'ka'  'kha'--brahmaNi
------------------------------------------------------------------------------------
   pA. 2]                           tattvadIpikAsahitam                       82
------------------------------------------------------------------------------------
      antara upapatteH | antarashabdenAntastho ratirupo vivakShyate | tathAchoktamAchAryavaryerNevAnuvyAkhyAne --
             " antaH sthitvA ramaNakR^idantarassamudAhR^itaH |
                ramaNaM chA.atmashabdenA.adeyaM mAtIti chochyata " iti ||
      chakShurabhimAnyantastho viShNureva | " tripAdasyAmR^itaM divi " " amR^itaivaiShA devatA " " AtmA.ajaro.amR^itobhayo brahme " tyAdinA tasyaivAmR^itatvAbhayatvaliN^gopapatteH | brahmAtmashabdopapatteshcha |
 " eSha Atmeti hovAchaitadamR^itamabhayametadbrahme " ti hyatroktam |
             " dR^ishyate j~nAnadR^iShTyA yassUrye chakShuShi chaikarADi " ti hi mAnase | " so.ahamasmi sa
 evAhamasmI " tyantaryAmyapekShayaivochyate | atra choktaM ChandogopaniShadbhAve bhagavataiva- " sa evAhamasmI " sa evAhamasmI " tyantaryAmiNossarvavisheShAbhAvaj~nApanArtham || pUrvaM " so.ahamasmI"      tyabhede tAtparyAdhikyaj~nApanAya | jIvaikyapakSha Aditye puruShashchandramasi vidyutIti bhedavyapadesho na yukta iti ||
                       " yassUryasomavidyutsu tattannAmA hariH paraH |
                         aheyatvAdahaMnAmA gArhapatyAdisaMsthitaH || " iti cha tatvasaMhitAyAm||                   || Cha ||
................................................................................................................
                      || OM sthAnAdivyapadeshAchcha OM || 14 ||
sarpirvodakaM vA siJNchati vartmanI eva gachChatItyAdisthAnashaktiH, bhAmanirvAmanirityAdyAtmashaktishchochyate |
tasya hyetaliN^gam ||
sa IshaH so.asapatnaH sa hariH sa paraH parovarIyAn yadidaJNchakShuShi sarpirvodakaM vA siJNchati vartmanI eva gachChati sa bhAmanaH sa vAmanaH sa AnandaH so.achyuta iti hi chaturvedashikhAyAm ||
yatsthAnatvAdidaM chakShurasaN^gaM sarvavastubhiH |
sa vAmanaH paro.asmAkaM gatirityeva chintayeti cha vAmane ||
                   || OM sukhavishiShTabhidhAnAdeva cha OM || 15 ||

prANo brahma kaM brahma khaM brahmeti |
vij~nAnamAnandaM brahma |
     83                           brahmasUtrabhAShyam                             [a. 1
.............                      ..........................                        ............
Anando brahmeti vyajAnAdityAdestasyaiva tallakShaNam ||
lakShaNaM paramAnando viShNoreva na saMshayaH |
avyaktAditR^iNAntAstu vipluDAnandabhAgina iti brahmavaivarte ||
nacha mukhye satyamukhyaM yujyate ||
................................................................................................................
       sthAnAdivyapadeshAchcha | ' vAmaM ' saundaryaM, ' bhAmaM ' tejaH, saundaryatejapradhAnatvAtstrIpuruShA vAmabhAmashabdashabditAH | tannetA vAmanirbhamAnishcha | bhAnAdvA bhAmaniH | yadidaM chakShuShItyAdi shruterayamarthaH | yasmAddharessannihitAdasmi shchakShuShi sarpirvodakaM vA kiJNchitsiJNchati chettaddhartmanI eva gachChati sa bhAmanaH sa vAmana iti ||
sukhavishiShTAbhidhAnAdeva cha || kaM brahma khaM brahmeti vishiShTasukhAbhidhAnAdeva kevalaM chakShurantastha Ishvara ityavasIyate | chakAradvishiShTaj~nAnAbhidhAnAdeva cha | sukhavishiShTAbhidhAnAditi vyutpattyarthamuktam | anayorhi shrautayoH kaMkhamiti shabdayoH svataH pUrNasukhaj~nAnavAchinorbrahmapadasamAnAdhikR^itayoH saN^kochakAraNAbhAvAdvishiShTaM  pUrNaM sukhaM j~nAnaM chaivArtha ityabhiprAyeNa nacha mukhye satyamukhyaM yujyata ityAha ||                           || Cha || 
               shrutopaniShatkagatyabhidhAnAchcha || " sa enAnbrahma gamayatI " ti 'shrutopaniShatkAnAM
 ' shrutopaniShadgatopAsanAnAM brahmagatyabhidhAnAchchAntaro viShNureva | asyAmupaniShaNNaM brahmetyupaniShadupAsanA, anayA brahmopaniShIdatIti vA | brahmopAsakasyaiva hi brahmagati H | tadetadAha-nahyanyavidyayeti ||                                        || Cha ||
                anavasthiterasambhavAchcha netaraH || jIvatvasAmyAdanavasthitiH | paratantratvasAmyAdasambhavaH | niyamapramANAbhAvo.anIshvarApekShatvaM chobhAvubhayatrApi hetU || Cha ||

 ityantaradhikaraNam
      " yaH pR^ithivyAM tiShThanni " tyAdIti prathamA saptamyarthe, tR^itIyArthe vA | yaH pR^ithivyAM
tiShThanpR^ithivyA antaro yaM pR^ithivI na veda yasya pR^ithivI sharIraM yaH pR^ithivImantaro yamayatyeSha ta AtmA.antaryAmyamR^ita " ityAdivAkyeShvantaryAmyuchyate | tatra cha vAkyeShu tasminnantaryAmiNyetadamR^itamabhayamityakShipuruShasyoktamamR^itatvaM " eSha ta AtmA.antaryAmyamR^ita " ityuchyate | sa cha yasya pR^ithivI sharIramityAdinA sarvAtmakatvAtprakR^itityAderayamarthaH | sa chAntaryAmI jaDaprakR^itiryujyate | yasya pR^ithivI sharIramiti sharIrashabdasya svarupavAchakatvAt | sarvopAdAnatvena sarvAtmakatvAchcha tasyAH | chitprakR^itirvA, sarvAbhimAnena sarvasharIratvAt | sarvAdAnena sarvavyAptyA cha sarvAtmakatvAchcha tasyAH | tattadabhimAnI jIvo vA |
 pA.2 ]                                               tattvadIpikAsahitam           84                  







 
