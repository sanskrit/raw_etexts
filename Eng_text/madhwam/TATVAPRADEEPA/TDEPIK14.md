                                      brahmasUtrabhAShyam                           [a.3
.............................................................................................................
             || OM pAriplavArthA iti chenna visheShitatvAt OM || 23 ||
kena syAdyena syAdityAdayaH sthiratvanivR^ittyarthA iti chenna |
tredhA ha j~nAnino vidhiniyatA aniyatAH svechChAniyatA iti |
vidhiniyatA manuShyA aniyatA he devA brahmaiva svechChAniyata iiti gaupavanashrutau visheShitatvAt ||
             || OM tathAchaikavAkyopabandhAt OM || 24 ||
evaM sati vidhivAkyAnAM svechChAvR^ittivAkyAnAM cha sambandho bhavati |
.............................................................................................................
             pariplavetyAdi sUtram | evaM cha stutitvAsambhavAdanumatau cha phalahrAsasya samatvAt , kAmata eva vihitacharaNasya vidhibandhAdapi dAruNatvAt , bAdarAyaNamatenoparuddhatvAchcha , tasya pUrvoktichAlitatvenAvisheShitatvena cha saN^akIrNadhIgocharatvAt | svechChAvidheH sarvaj~nAniShvavitatatvAt , gatyantarApratIterj~nAninAM nishcheShTatvasyAshakyatvena tannivR^ittyarthAH " kena syAdyena syAt " "kAmachArAH 
" kAmamAcharanta " ityAdaya iti chenna | j~nAninAM tredhA visheShitatvAt " vidhiniyatA manuShyA aniyatA hi devA brahmaiva svechChAniyata " iti ||                            || Cha ||
            
          tathAchaikavAkyopabandhAt || evaM tridhA visheShitatve " j~nAnI cha karmANi sadoditAnI " tyAdividhivAkyAnAM svechChAvR^ittivAkyAnAM cha j~nAniviShayANAmabhiprAyAvirodhenaikavAkyatayA sambandho bhavati | na mitho virodhAshaN^akA | sa chAbhiprAyaH samuchita eva bhaktyAditAratamyAnusAritvAt | kAmacharaNashrutiShu cha jaiminimataM manuShyaviShayam | " jaiminyuktaM mAnuShANAmi " tyuktirihApi saN^gachChate | vidhibandhavarjitatvaM vidhiniyatatvaM viruddhamekatreti chenna | ukta hi vidhibandhavarjitatvamakaraNe pratyavAyAbhAvAditi | vidhiniyatatvamakaraNe phalahrAsAt | tathAcha vakShyati --
" pashyannapImamAtmAnaM kuryAtkarmAvichArayAn |
yadAtmanassuniyatamAnandotkarShamApnayAdi " ti ||
" shubhakarmabhirAdhikyaM viparitairviparyaya " iti cha | ataH kAmAcharaNashutishcha manuShyeShu sukhAdhikyArthavidhigarbheti sidhyati | vidhimantareNApi devAnAM shubheShu buddhirgachChati , ato.aniyatA devA ityuktam | shubheShveva brahmaNa iti sa svechChAniyata ityuktam | kAmAcharaNashruterapi tatra tatra yathAdhikAraM vartamAnayA deveShu kAmacharaNAnumatirupatAmabhidadhadeva paramaguruH parameShThini vidhirupatAM paryavasAyayannanantarameva praNijagAda " vidhirve " ti | atashcha bhagavanmataM devaviShayam | evaM matayorapi sambandho.avirodhena | nachAnantakAlInaM phalAdhikyaM vijAnatAM j~nAninAM kAmata eva dharmacharaNaM dushshakaM vidhibandhAdapIti mantavyam || 
         pA.4]                          tattvadIpikAsahitam
.............................................................................................................
           || OM ata eva chAgnIndhanAdyenapekShA OM || 25 ||
ata eva j~nAnasya mokShadAne nAgnihotrAdyapekShA ||
brahmatarke cha--
yeShAM j~nAnaM samutpannaM teShAM mokSho vinishchitaH |
shubhakarmabhirAdhikyaM viparItairviparyayaH ||
svechChAnuvR^ittyaiva bhavedbrahmaNaH prAyashastathA |
devAnAmapi sarveShAM visheShAduttarottaramiti ||
          || OM sarvApekShA cha yaj~nAdishruterashvavat OM || 26 ||
sarvadharmApekShA cha j~nAnasyotpattau |
vividiShanti yaj~nena dAnena tapasA.anAshakeneti shruteH ||
yathA gatiniShpattyarthamashvAdayo.apekShyante na viniShpannagatergrAmAdiprAptau ||
.............................................................................................................
" niShiddhaM manasA kalpya bhIto vihitamAcharet |
aj~no j~nasya tu saN^akalpaH svabhAvAdvihitAnugaH ||
sharIradharmiNaH kvApi niShiddhe.api mano vrajet |
             tathA.api tasya nAnartho mokShe naivAnyathA vrajeti " ti hi dharmatatve || " kena syAdyena syAdi " tyAdishruteshchaivamavirodhena sarvaj~nAniShu sambandho gamayitavyaH | " sa brAhmaNa " iti j~nAniShu sAmAnyataH pravR^itta hIdaM vedavAkyaM nacha viShayasaN^akochamarhati | apavAdAbhAvAt | ato manuShyAdiShu sarvaj~nAniShu stutaye bhavati | visheShAduttarottaraM , chaturmukhe cha mukhyastuterasambhavo.abhyadhAyi | stuteramukhyatvAt stutaya ityAha--Apadye.asti hi tathA vyavahAraH , yathA " hiraNyaM kuNDalAye ' ti | anumatirupatvaM cha visheShAduttarottaraM vidhitvasya sannikR^iShTaM bhavati|
brahmaNo vidhireva ||
" svechChAnuvR^ittyaiva bhavet brahmaNaH prAyashastathA |
devAnAmapi sarveShAM visheShAduttarottarami " ti hyAha--" kAmachAra " iti kathaM vidhiH syAditi chet kAmitamevA.acharantIti shrutyantaravihitAnuvAde kiM dUShaNam | " yaj~nashiShTAmR^itabhujo yAnti brahma sanAtanami " tivaditi sakalamanAkulam ||                                || Cha ||
          ata eva chAgnindhanAdyanapekShA || sarvaj~nAninAM sukR^itau vikR^itAvakR^itau cha mokSho niyata iti yataH ata eva j~nAnasya mokShadAne.agnIndhanAdyAshramadharmeShu varNadharmeShu chAnapekShA ||   || Cha ||     
        sarvApekShA cha yaj~nAdishruterashvavat || varNadharmeShvadhyayanejyAdAnAdiShvAshramadharmeShvagnIndhanaguruvAsAgnihotrapa़JNchayaj~natapaupAstyAdiShu sAmAnyadharmeShu 
                                        brahmasUtrabhAShyam                      [a.3
.............................................................................................................
   || OM shamadamAdyupetaH syAttathA.api tu tadvidhesdadaN^gatayA teShAmavashyAnuShTheyatvAt OM || 27 || 
yadyapi j~nAnenaiva mokSho niyatastathA.api j~nAnI shamadamAdyupetaH syAt |
AchAryAdvidyAmavApyaitamAtmAnamabhipashyanshAnto bhaveddAnto bhavedanukUlo bhavedAchAryaM paricharetparicharedAchAryamiti mATharashrutau j~nAnino.api tadvidheH ||
brAhmIM vAva ta upaniShadamabrUmeti tasyai tapo damaH karmeti pratiShThA vedAH sarvAN^gAni satyamAyatanam | yo vA etAmevaM vedeti j~nAnAN^gatayA teShAmavashyAnuShTheyatvAt ||
yasya j~nAnaM tasya mokSha iti nAtra vichAraNA |
tasya shAntyAdayo.aN^gAni tasmAtteShAmanuShThitiH |
avashyakaraNIyA syAdanyathA.alpaphalaM bhavediti chA.agneye ||
tushabdaH pUrNaphalArthatvaM sUchayati ||
.............................................................................................................
bhaktyAdiShu naimittikeShu shraddhAdiShu chApekShA j~nAnasyotpattau , " tametaM vedAnuvachanena brAhmaNA vividiShanti yaj~nene " tyAdishruteH |  yathA niShpannaprayANo grAmaM prApnoti kimapi sAdhanamanapekShya , nahi tatra sAdhanApekShAvakAshaH , aniShpannaprayANastvashvAdikamapekShate tanniShpattaye , evaM j~nAnotpattaye sAdhanamapekShyate | utpannaj~nAnasya tu muktiprAptaye na sAdhanApekShA ||               || Cha ||
            
              shamadamAdyupetaH syAdityAdi sUtram || paricharediti dvItIyoktistAtparyArthA | AchAryassamamasmAchChreyAMsaM chA.achAryaM bahumAnena paricharediti vA.arthaH | " ye ke chAsmadvidhAH shreyAMsashcha tAnupAsva tAnupacharasve " ti shruteH | " brAhmIM vAva ta upaniShadamabrUmeti | tasyai tapo damaH karmeti pratiShThA vedAH sarvAN^gAni satyamAyatanam | yo vA etAmevaM vedApahatya pApmAnamanante svarge loke jyeye pratitiShThAti pratitiShThatI " ti talavakArashrutiH | utpannaj~nAnasyApi j~nAnavR^iddhyarthaM shamAdInAmavashyAnuShTheyatvam ||
" shAntistu bhagavanniShThA damo madavinigrahaH |
hR^idisthaviShNau santoShaH sadaivoparamaH smR^itaH ||
titikShA dvandvasahanA kShamA krodhAsamutthitiri " ti shabdanirNaye ||
" vidyAvedyaM tava proktamAsthAnaM te vadAmyaham |
tapodamasvadharmeShu ye sthirAsteShu tiShThiti ||
vidyAsthAnAni tasyAstu vedA aN^gAni nirNayaH |
vedaitAmevamakhilAM yau viShNau pratitiShThatI " ti brahmapAre ||

       pA.4]                            tattvadIpikAsahitam
.............................................................................................................
         || sarvAnnAnumatishcha prANAtyaye taddarshanAt OM || 28 ||
yadi havA evaMvinnikhilaM bhakShayItaivameva  sa bhavatIti sarvAnnAnumatiH prANAtyayaviShayA |
navA ajIviShyamimAnakhAdanniti hovAcha kAmo ma udapAnamiti darshanAt ||
                        || OM abAdhAchcha OM || 29 ||
anyAyacharaNAbhAve nahi j~nAnasya bAdhanam |
ato vidvAnapi nyAyyaM vartetotkarShasiddhaya iti cha brahmatarke ||
.............................................................................................................
 uktaM cha bhUyo bhagavatpAdaireva talavakAropaniShadbhAShye 1 --" sapratiShThAM sAyatanAmupaniShadaM brUhItyukte samyageva mayopaniShatsvarumuktam | tatra vaktavyaM nAsti | tapo damaH karma cha vidyAyAH pratiShThAH | tadvatsu vidyA pratitiShThatItyarthaH | satyamiti mImAMsA ||
" nirNIyate yataH samyagidaM satyamiti sphuTam |
shrutismR^ityuditaM sarvaM vyaktaM mImAMsayaitayA ||
satyamityuchyate tasmAnmImAMsA brahmanishchaya " iti shabdanirNaye ||
" R^igyajussAmAtharvAkhyA paJNcharAtraM cha bhAratam |
mUlarAmAyaNaM chaiva purANaM bhagavatparam ||
vedA ityuchyate sadbhiH shikShAdyAH smR^itayastathA |
aN^gAni satyaM mImAMsA tadvidyAyatanaM trayami " ti vidyAnirNaya " iti ||             || Cha ||
       " shubhakarmabhirAdhikyaM viparItairviparyaya " ityuktam | anyathA.alpaphalaM bhavedi " ti cha |
atha kathamiyaM shrutiH " yadi havA evaM vinnikhilaM bhakShayItaivameva sa bhavatI " ti ? atrottaramAha--sarvAnnAnumatishcha prANAtyaye taddarshanAt | ApatkAlpo.asau , j~nAninaH prANAtyayaprAptau niShiddhabhakShaNAdAvapi na phalahrAsaH | " navA ajIviShyamimAnakhAdanniti hovAcha kAmo ma udapAnami"  ti yathAlabdhAshanAvirodhadarshanAt | tathAhIbhyAdbhikShitAMstaduchChiShTAnkulmAShAnbhakShayan chAkrAyaNo brahmavi ' ddhaMtAnupAnami " tyanupAnaditsayA tenokta " uchChiShTaM vai me pItaM syAdi " ti na pratijagrAha | " na svidete.apyuchChiShTA " iti tenokte " navA ajIviShyamimAnakhAdanni " tyAdyAha |
yatheShTamudapAnamityanupAnapratyAkhyAnAt prANadhAraNAdadhikaM nAnumatamityadhyavasIyate ||  || Cha ||
            abAdhAchchetyAdisUtrANyudAhR^ityoktamevArthaM prAmANAntaraiH prachurataraM prapaJNchayati || Cha ||
                                    iti kAmachArAdhikaraNam 
--------------------------------------------------------------------------------------
      1   " AsUtrAntaM talavakArabhAShyam ||
--------------------------------------------------------------------------------------
                                        brahmasUtrabhAShyam                       [a.3
.............................................................................................................
bhakShayIta na kAmamanuvarteteti kauNDinyashrutau ||
ata ityalpaphalatvaM sUchayati |
na viShiddhAni varteta pUrNaj~nAnaphalechChayeti cha pAdme ||
          || OM vihitatvAchchA.ashramakarmApi OM || 32 ||
na kevalaniShiddhAkaraNena pUryate |
kartavyaM cha varNAshramavihitaM karma ||
pashyannapImamAtmAnaM kuryAtkarmAvichArayan |
yadAtmanaH suniyatamAnandotkarShamApnuyAditi kauShAravashrutau vihitatvAchcha ||
api shabdo varNadharmasamuchchayArthaH ||
                || OM sahakAritvena cha OM || 33 ||
yathA rAj~naH sahakAryeva mantrI
tathA.apyR^ite taM kShitipaH kAryamR^ichChet |
evaM j~nAnaM karma vinA.api kAryaM
sahAyabhUtaM na vichAraH kutashchiditi kamaThashrutau sahakAritvokteshcha ||
j~nAnAnmokSho bhavatyeva sarvAkAryakR^ito.api tu |
Anando hrasate.akAryAchChubhaM kR^itvA cha vardhata iti cha brahmANDe ||
sarvaduHkhanivR^ittishcha j~nAnino nishchittava hi |
upAsayA karmabhishcha bhaktyA chA.anandachitrateti cha bR^ihattantre ||
dharmasvarupachitratvAdyo yo devamanogataH |
sa eva dharmo vij~neyo nahyete lokasammitA iti cha pAdme ||

                                || iti kAmachArAdhikaraNam || 4 ||
                    || OM sarvathA.api tu ta evobhayaliN^gAt OM || 34 ||
sarvaprakAreNotsAhe.api ye j~nAnayogyAsta eva j~nAnaM prApnuvanti nAnye |
ya AtmA.apahatapApmA vijaro vimR^ityurvishoko.avijighatso.apipAsaH satyakAmaH satyasaN^akalpaH so.anveShTavyaH sa vijij~nAsitavya iti shrutyA.a.achAryopadeshasAmye.api virochano viparItaj~nAnamApendraH samyagj~nAnamityubhayavidhaliN^gAt ||
                    || OM anabhibhavaM cha darshayati OM || 35 ||
daivImeva sampattiM devA abhigachChantyAsurImeva chAsurA naitayorabhibhavaH kadAchitsvabhAva eva hyavatiShThanta iti svabhAvAnabhibhavaM cha darshayati ||
      pA.4]                           tattvadIpikAsahitam
.............................................................................................................
        || OM antarA chApi tu taddR^iShTeH OM || 36 ||  
samyagj~nAnaviparItaj~nAnayorantarA sthitAnAmapi devAsurabhAvayordADhryadR^iShTeH ||
                 || OM api smaryate OM || 37 ||
asurA AsureNaiva svabhAvena cha karmaNA |
j~nAnena viparItena tamo yAnti vinishchayAt ||
devA daivasvabhAvena karmaNA chApyasaMshayam |
samyagj~nAnena paramAM gatiM gachChantI vaiShNavIm ||
nAnayoranyathAbhAvaH kadAchitkvApi vidyate |
mAnuShA mishramatayo vimishragatayo.api cheti skAnde ||
.............................................................................................................
           
        ayogyA api kvApi tapaAdibhirmahotsAhaiH kathaJNchiJNj~nAnamApnuyuH | yogyatAyA eva hetutve mahotsAhavaiyarthyAdityata Aha--sarvathA.api tu ta evobhayaliN^gAt || tapogurushushrUShAshravaNAdibhirapyayogyA na j~nAnAmApnuvanti | tatvajij~nAsU hIndravirochanau dvAtriMshataM varShANi prajApatau brahmacharyamUShatuH | tasmAdevA.achAryA " dya Atme " tyAdishrutyAtmakaM samAnamupadeshaM samAnakAlameva prApatuH | tathA.api virochano viparItaj~nAnaM sadyaH samprApya pratasthe | indraH samyagj~nAnamApetyubhayatrApi liN^At | ayogya utsAhenApi na j~nAnaM prApnoti | tushabdAdviparyayaM prApnotIti cha , amR^itArthaM prayatAmAna iva rAhuH shirashchChedam | yogya utsAhena j~nAnaM prApnoti , amR^itamivAmarAH | yogyataiva j~nAnaheturiti na brUmaH | yonotsAhavaiyarthyam | yogyasya mahotsAha ityeva brUmaH | punarapi chirakAlamamarAsuragurucharaNaparicharyayA hi vibudhapatiH paramavibodhamavApa | 
"vasAparANi dvAtriMshataM varShANI" tyAdinA.asakR^itparinavAsya hi prajApatirupadeshamupasaJNjahAra|| Cha ||
            
        ayogyAnAmapi kAraNAtsvabhAvAbhibhavena yogyatA saJNjAyate , yogavyAghravadityata Aha--anabhibhavaM cha darshayati || svabhAvAnabhibhavaM cha darshayati shrutirubhayabhAge.api | dehAdestu pariNAmasvabhAvatvAdR^iShTAntatvam ||                                     || Cha ||
         
          antarA chApi tu taddR^iShTeH || mishrabuddhInAmapi devAsurabhAvayorantarA sthitAnAM nityasaMsR^itiyogyAnAM mishrabuddhisvabhAvo nAbhibhUyate | teShAM devAsurabhAvayorubhayorapi dADhryadR^iShTeH shrutito lokatashcha | tatrApi visheSho dR^ishyate | ekeShAmubhayatrApi bahumati H keShAJNchidubhayatrApi nindA
audAsInyAmanyeShAmityAdi ||                                          || Cha ||
                                       brahmasUtrabhAShyam                      [a.3
.............................................................................................................
                || OM visheShAnugrahaM cha OM || 38 ||
shrR^iNve vIra ugramugraM damAyannanyamanyamatinetIyamAnaH |
edhamAnadviLubhayasya rAjA choShkUyate visha indro manuShyAniti visheShAnugrahaM cha darshayati deveShu parameshvarasya ||
asurAndamayanviShNuH svapadaM cha surAnnayan |
punaHpunarmAnuShAMstu sR^itAvAvartayatyasAviti cha bhaviShyatparvaNi ||
                   || OM atastvitarajjyAyo liN^gAchcha OM || 39 ||
devabhAgAdasurabhAga eva bahulaH |
tasmAnna janatAmiyAditi liN^gAt ||
chashabdAttataH kanIyasA eva devA jyAyasA asurA iti shruteshcha ||
asurA bahulA yasmAttasmAnna janatAmiyAditi brAhme ||
       || OM tadbhUtasya tu tadbhAvo jaiminerapi niyamAtadrUpAbhAvebhyaH OM || 40 ||
asurajAterevAsuratvaM devajAtereva devatvaM jaiminerapi siddhameva |
nAsurA daivIM na devA AsurIM na manuShyA daivImAsurIM cha gatimIyurAtmIyAmeva jAtimanubhavantIti niyamashruteH ||
nAsurANAM daivaM rupaM na devAnAmAsuraM nachobhayaM manuShyANAM yo yadrUpaH satadrUpo nisargo hyevaiSha bhavatItyadrUpatvashruteH ||
.............................................................................................................
               visheShAnugrahaM cha || " shrR^iNve vIra " ityAderayamarthaH | devAsurANAmIshvaro.adhyavasAyAntagAmI svayogyatAdhikavR^iddhihrAsamasahamAno.asurAnandhe tamasi kShipandevAnatyuchchaM svapadaM nayanmanuShyAnsarge bhUmau narake cha preN^kholayatItyevaM shrUyate ||   || Cha ||
             atastvitarajjyAyo liN^gAchcha--
                     " dvayA brahmasutAstatra daitayo bahavaH smR^itAH |
          tamobhUtAH satvarupA alpasaMkhyAH surAH smR^itA " iti mahAsaMhitAyAm ||  || Cha ||
              ananteShu jIveShu kiyAMshchideva jano j~nAnAdhikArItyuktam | shrutiliN^gAbhyAM cha bahujaneShu viralo j~nAnayogyo devabhAga iti paryavasitam | " manuShyANAM sahastreShu kashchidyatati siddhaya"
iti cha bhagavadvachanam | atastasya kadAchitsamApteH punaranantakAle mokShavAkyAnAM viShayAvichChedArthaM
yogyasantatisApekShatvAdyathoktayogyatAniyateH kvApi kadAchidanyathAtvaM syAdityata Aha--tadbhUtasyetyAdi sUtram | jevajAtInAmasurajAtInAM manuShyajAtInAM cha na kvApi vyatyAsaH |
jaiminerapi siddhameveti matAntarAbhAvopanyAsena viShayabhedAshaN^akAM nirasyati , uktavyavasthA kvApi 
       pA.4]                        tattvadIpikAsahitam
.............................................................................................................  
taM bhUtiriti devA upAsAJNchakrire te babhUvustasmAddhApyetarhi supto bhUrbhUrityeva prashvasityabhUtirityasurAste ha parAbabhUvuriti devAsurANAM bhAvAbhAvashruteshcha ||
devAnAM bhUtirityeva mano viShNau svabhAvataH |
asurANAmabhUtitvenaitanneyamato.anyathA ||
devAH shApAbhibhUtitvenaitanneyamato.anyathA ||
devAH shApAbhibhUtatvAtprahlAdAdyA babhUvire |
ataH sugatireteShAM nAnyathA vyatyayo bhavediti chAdhyAtme ||

                                || ityubhayaliN^gAdhikaraNam || 5 ||
.............................................................................................................
kiJNchidapi na prAyikatAM prApnotIti sthApayitum |
" devAsuranaratvAdyA jIvAnAM tu nisargataH |
nisargo nAnyathaiteShAM kenachitkvachidveva vA ||
devAH shApabalAdeva prahlAdAditvamAgatAH |
ataH punashcha devatvaM te yAnti nijameva tu ||
hetutaH so.anyathAbhAvo raktatA sphaTike yathA |
tato nityashcha nApyeSha svabhAvavinivartakaH ||
kintvAkramyaiva taM tiShTheddevasargastato hi yaH |
ashochya eva vij~neyo mokShayogyo hareH priya " iti brahmavaivarte , nAradIye cha | nachAnAdikAlAnmuchyamAnAnAM jIvAnAM kadAchitsamAptiriti mantavyam | ekaikapadayogyAnAmevAnantatvAt ||
" anAgatA atItAshcha yAvantaH sahitAH kShaNAH |
atItAnAgatAshchaiva yAvantaH paramANavaH |
tato.apyanantaguNitA jIvAnAM rAshayaH pR^ithagi " ti cha vatsashrutiH ||
" paramANupradeshe.api hyanantAH prANirAshayaH |
sUkShmatvAdIshashaktyaiva sthUlA api hi saMsthitAH " iti ||
" sahastrayojanasabhAM prabhAvAdvishvakarmaNaH |
anantA rAshayo.anantAH prajAnAmadhisaMsthitA " iti skAnde ||
" sa eSha bhUtishchAbhUtishcha taM bhUtiriti devA " ityAderarthastu R^iksaMhitAvachanAdavagamyate--

                                    brahmasUtrabhAShyam                           [a.3
.............................................................................................................
         || OM nachA.adhikArikamapi patanAnumAnattadayogAt OM || 41 ||
nacha paramAtmaishvaryAdikamAkAN^kShyam |
brahmAdInAmapi nA.akAN^kShyaM kimu parasyeti sUchayitumapishabdaH |
chashabdastu j~nAnArthinAM pUrvoktAditthambhAvAntarasUchakaH |
ayogyamAruDhuM prayatan patanhi dR^ishyate ||
evamayogyasya paramAtmaishvaryasya brahmAdipadasya chA.akAN^akShyAM patanamanumIyate ||
.............................................................................................................
" sa eva bhUtinAmA.api j~nAnaishvaryAdibhUtidaH |
aj~nAnAdipradAtR^itvAtsa evAbhUtinAmakaH ||
sukhaj~nAnAdiguNadaM pUrNaँ sarvaguNaiH prabhum |
upAsate taM vAyvAdyA devAstasmAchcha te.akhilAH |
babhUvuH sukhasaJNj~nAnapUrvaissarvairguNairyutAH ||
devAnAmapi sarveShAM pradhAno.adyApi mArutaH |
sthitvA supteShu viShNuM taM bhUrbhUrityeva shaMsati ||
bhUshshabdArtho bhUtiriti vaiparItyena chAsurAH |
abhUtikAraNo.asmAkamaishvaryAdiguNojjhitaH |
ityevopAsate tasmAtparAbhUtAshcha sarvashaH ||
j~nAnaishvaryAdibhirhInAH peturandhe tamasyatha |
ya evaM veda taM viShNuM bhUtidaM bhUtirupiNam ||
bhAvAbhAvaM cha devAnAM daityAnAmevamevatu |
j~nAnaishvaryAdibhisso.api bhavettasya parAtmanaH |
prasAdAdasya pApmA cha parAbhavati sarvasha " iti ||                           || Cha ||

                                    ityubhayaliN^gAdhikaraNam 
               ayogyAnAM mahotsAhe.api na j~nAnaM syAt , syAchcha mahAndoSha ityuktam | nacha yogyatotsAhena vyatyasituM shakyeti cha | athApi j~nAnayogyAnAmevAnyonyAdhikAraprAptiH syAt | yogyatAyAM satyAM sAdhanAdhikye phalAdhikyaniyamokterevareShAmuttamapadaprAptirna virudhyate | bIjAnAmiva sAdhanasampadA sasyasampattirityAshaN^akAyAM teShAmuttamapadAkAMkShAyAmeva garIyAndoSha ityAhAtidavIyAMstadadhigama iti kimu kathanIyamityabhiprAyeNa--nachA.adhikArikamapi patanAnumAnAttadayogAt || uttamAdhikAriNAM devAnAM yasya yasminnadhikAraH 
         pA.4]                        tattvadIpikAsahitam
.............................................................................................................
na devapadamanvichChetkuta eva harerguNAn |
ichChanpatati pUrvasmAdadhastAdyatra notthitiriti brahmANDe ||
svakIyamichChamAnaM tu rAjAdyAH pAtayanti hi |
evameva surAdyAshcha harishcha svapadechChukamityAdyanumAnarupavAkyAchcha |
mAyAbhirutsisR^ipsata indra dyAmArurukShataH |
ava dasyUँradhUnuthA iti cha shrutiH ||
            || OM upapUrvamapItyeke bhAvashamanavattaduktam OM || 42 ||
upadevapadaM cha nApekShyamityeke |
bhAvashamanavadR^iShipadavadeva |
tachchoktamindradyumnashrutau--
yatharShInprajApatInna kAN^kShedevaM na gandharvAnna vidyAdharAnna siddhAniti ||
bR^ihatsaMhitAyAM cha--
na daivAnabhikAN^kSheta kuta eva harerguNAn |
.............................................................................................................
shrutismR^itiprasiddhastatpadamAdhikArikam | chashabdastu j~nAnArthinAM pUrvoktAdItthambhAvAntarasUchakaH | ayamarthaH | j~nAnArthinAM brahmacharyagurushushUShAbhaktishravaNAdayo hi vihitAH | teShAmevetthambhAvAntaraM chashabdena sUchitam | j~nAnArthinAmuktebhyo.anyo.apItthambhAvo.apekShitaH parabrahmaNo devAnAM chaishvaryAdyAkAMkShA naiva kAryeti | tadakAMkShAyAM na j~nAnamutpadyate | pUrvasmAdadhaH patanaM cha bhavati | ato.adhaHpAtabhIruNAmapi naivA.akAMkShyaM brahmAdipadam | adhikottarAkAMkShAyAM chAdhiko.adhaHpAto bhavati| ata Aha--brahmAdInAmapi nA.akAMkShyaM kimu parasyeti | rudrAdipadayogyairityAbhiprAyeNa brahmAdInAmityuktam | te naivA.akAMkShanti | atasteShAmadhaHpAtAshaN^akA dUrAddavIyasI | ya eta utpannaj~nAnAH svechChAnuvR^ityA prAyassukhAdyutkarShavanto bhavanti ye tUtpannaj~nAnatve.api vidhiniyatAsteShAmeva j~nAnAtprAk pUrvasmAtpatanaM tatra vaisheShiko vidhiH | ye punaH shrutismR^itibhirbahubhirnivAritA apyayogyaM padamArurukShanti te naiva j~nAnayogyAstAnuddishyA.aha--" mAyAbhIrutsisR^ipsata "  ityAdi | evamayogyasyeti vachanAttatpadayogyAnAM tattadAkAMkShAyAM naiva 
 doShaH ||                                     || Cha ||
                upetyAdi sUtram || gandharvAdipadaM cha nA.akAMkShyaM | bhAvashamanavaditibhAShyapadena 
" yathArShInprajApatInna kAMkShedi 1 " ti shrutyanusArisUtrAvayavamanuvadati | 
--------------------------------------------------------------------------------------
            1    'ka' 'kha' 'ga'---nA.akAN^kShet
--------------------------------------------------------------------------------------
                                      brahmasUtrabhAShyam                         [a.3
.............................................................................................................
prAjApatyAnna chA.arShAMshcha gAndharvAdInapi kvachit |
R^iShyAdiShu visheShe tu doSho naivAvisheShita iti visheShadarshanArthameka ityuktam ||
             || OM bahistUbhayathA.api smR^iterAchArAchcha OM || 43 ||
devarShigandharvAdipadebhyo.anyatra shubhaviShaya AkAN^kShAyAmanAkAN^kShAyAM cha na patanam |
devarShigandharvANAM padAkAN^kShaH pateddhruvam |
anyatra shubhamAkAN^akShanna patedavirodhata iti smR^iteH ||
nAnAtvameva kAmAnAM nAkAmaH kva cha dR^ishyate |
ato.aviruddhakAmaH syAdakAmastena bhaNyata ityAchArAchcha ||

                                    || ityAdhikArikAdhikaraNam || 6 ||
             || OM svAminaH phalashruterityAtreyaH OM || 44 ||
brahmavidApnoti paramityAdiphalaM svAminAM devAnAmeva bhavati |
yadu kiJNchemAH prajAH shubhamAcharanti devA eva tadAcharanti yadu kiM chemAH prajA vijAnate devA eva tadvijAnate devAnAM hyetadbhavati svAmI hi phalamashnute nAsvAmI karma kurvANa iti mAdhyandinAyanashruterityAtreyo manyate ||
          || OM aArtvyajyamityauDulomistasmai hi parikriyate OM || 45 ||
.............................................................................................................
R^iShipadavaditi vyAkhyAti | bhAve chitte cheShTAyAM cha shamanAt ' bhAvashamanA ' R^iShayaH | " R^iShyAdiShu
visheShe tu doSho naivAvisheShita " ityasyAyamarthaH | R^iShigandharvAdiShu visheSha AkAMkShamANe doShaH | yathA vasiShThaH syAM vishvAmitraH syAmiti | avisheSha R^iShitvamAtra AkAMkShyamANe na doShaH | yathA.ahaM
kashchidR^iShiH syAmiti | asya visheShasya pradarshanArthameka ityuktam | visheShavivakShavo nA.akAMkShyamiti
bruvanti | sAmAnyavivakShavaH AkAMkShAyAM na doSha iti ||                         || Cha ||
               bahistUbhayathA.api smR^iterAcharAchcha || " nAnAtvameve " tyAderayamarthaH --niShiddhakAmatvamaniShiddhakAmatvamiti kAmAnAM bahuvidhatvameva loke dR^ishyate | na punarakAmatvaM kvApi | ataH kAmayamAnaH shrutyaviruddhameva kAmayIta niShiddhaM na kAmayItetyakAma uchyate | chakArAt " R^iShabhaM mA samAnAnA " mityAdishruteshcha ||                          || Cha ||

                                 ityAdhikArikAdhikaraNam    

        pA.4]                          tattvadIpikAsahitam
.............................................................................................................
satrayogeShvR^itvijAmapi phaladarshanAdalpaM phalaM prajAnAmapi bhavatItyauDulomirmanyate |
tadarthaM devaiH kriyamANatvAt ||
          || OM sahakAryantaravidhiH pakSheNa tR^itIyaM tadvato vidhyAdivat OM || 46 ||
tR^itIyaH svapakShaH |
devAnAM j~nApanAdikarmaNi sahakAryAntaratvena prajA vidhIyante |
yathA prajAvato rAj~naH prajAH sahakAritvena vidhIyante |
yathA chA.achAryasya shiShyAH ||
.............................................................................................................
             anantajIveShvanAdisaJNchitapuNyapUgapAvitachittAnAM keShAJNchidevAsminj~nAne.adhikAraH | nachAyogyAnAM kenApyupAyena j~nAnotpattiH | nacha yogyatA kvApi kadAyitkenachidanyathA karaNIyA | ayogyapadArurukShAyamAmadhaH patanaM chetyuktam | evamavasito yogyatAprasaN^gAnuShaN^givichAraH | idAnIM tu yasya taJNj~nAnaM jAyate kiM tasyaiva tatphalamathavA tatprayojakAnAM devAdInAmiti vichAryate | tatra prAptaM
" brahmavidApnoti parami " ti vachanAttasyaiva phalam | nahyanya upAste.anyaH phalamashnuta iti samaJNjasaM bhavet | prerakANAM kimapyadR^iShTaM j~nAnAdiphalaM tadvata evAN^gIkAryam | anyathA prayatnavaiyarthyAt | karturadhikaM phalaM prerakANAmiti tu na pramANapaddhatimadhyAste | evaM prApte pratyAha--svAminaH phalashruterityAtreyaH || 
j~nAnAdipravartakatayA tatsvAminAM devAnAmeva mahattamaM phalam | tatpravartyAnAM prajAnAM tadadhInaj~nAnAnAM tadapekShayA.atyalpaphalatvAtteShAmeva phalamityuktiH | " mahAnapi kR^ito dharmo hyaj~nAnAnniShphalo bhavedi " tivat , " yadu kiMJNchemAH prajA " ityAdivachcha | nahyatra prajAgataM karma j~nAnaM cha pratiShidhyate | pratyakShavirodhAt | " kartA shAstrArthavattvAdi " tyAdeshcha | kintu parAdhInaM pratanu chAbhipreyate | 
" svAmI hi phalamashnuta " iti cha mahattvApekShayA , annavAnitivat | " nAsvAmI karma kurvANa " iti cha na pramANasiddhapravR^ittiphalapratiShedhaH | bhR^ityeShvapi vetanAdiphalopalabdheH | ata uttamApekShayA na phalamiti vaktuM shakyata ityabhiprAyaH ||                                  || Cha ||
             
           aArtvijyamityauDulomistasmai hi parikriyate || satrayAgeShu gR^ihapatereva na kevalaM phalaM
 " satramukhe sanyupyAgnInyajeransarve dIkSheransarve sunuyari " tyAdishruteH R^itvijAmiShTaprathamayaj~nAnAM svAnsvAnagnIMstadagniShu samAropya dIkShitAnAmanAttadakShiNAnAmalpaM phalaM dR^ishyate | gR^ihapaterdravyAtistraShTurasamatve.api | tathA j~nAnayaj~nasya devaiH kriyamANasyA.a.artvijyaM prajAbhiH kriyate |
tadalpaphaladaM bhavatyeva | prajAnAmapi phalasidhyarthaM hi tAsu sthitvA tattatkAraNAni vyApArayadbhirdevaiH kriyate ||                                                            || Cha || 
                                           brahmasUtrabhAShyam                     [a.3
.............................................................................................................
vArAhe cha--
j~nAnAdidAnaM devAnAM viShNunA sAdhu choditam |
vede cha teShAM vihitaM tatrA.achAryo mahattaraH ||
vihitaH sahakAritve sahakAryantaraM prajAH |
pAtR^itvena yathA rAj~no yathA shiShyA gurorapi ||
tasmAChrutaM phalaM tAsAmAchAryANAM mahattaram |
tato mahattaraM proktaM devAnAmuttarottaramiti ||
 
                                      || iti phalashrutyadhikaraNam || 7 ||
.............................................................................................................
               sahakAryantaretyAdi sUtram || devAnAmeva mahatphalamityatra shrutimAtreyeNa shrAvayAmAsa| prajAnAmapyalpaphalamastItyatra yuktimauDulominA prayojayAmAsa | svayaM tu sarvavidyAchAryatama AchAryapraveshena pravaktR^itvaM prajAsu sthitvA tadindriyapravartanena j~nApanamityetadubhayaM devAnAM phalAdhikye kAraNam , sahakAryantarAbhAve svavihitaj~nAnadAnAsambhavena vihitAnuShThAnAN^gatvAtprajAnAmapyapekShyatvaM , tAsAmapyalpaphalabhAve kAraNaM , prajAnAmAchAryasya devAdInAM
cha phaleyattAvisheShaM cheti bahUnvisheShAnAheti tR^itIyaH svapakSha ityAha | " pakSheNa tR^itIyami " ti sUtrAvayavasya pakShatvena tR^itIyametanmatamiti bhAShyakaraNe.api pUrtiH syAditi chenna | pUrvatra vaktroH sUtritatvAt atra cha yathApUrvamasUtritatvAt kathanIyakR^itsnavisheShakathanAchcha tR^itIyaH svapakSha iti yuktam|
svapakShaikadeshameva matAntaratvena tatra tatra sUtrayatIti vistR^itamadhastAdabhIkShNam | anuvyAkhyAyAM choktaM--
" svashiShyANAM prasiddhyarthaM matamAtmIyamaMshataH |
vij~nAtaM tairjagAdAtra tAratamyaM nR^iNAM vadanni " ti ||
devAnAM shubhaphalAdhikye.ashubhasambandhAbhAve cha--
"....j~nAnakarmAdi phalaM chaiShu kramopagam |
svAtantryatAratamyena phalaM hi phalinAM bhavet ||
ashubhaM tvashubhe.apyeShAM svAtantryAtprItito hareH |
Aj~nayA chAnyagaM naiva bhogAya bhavati kvachit ||
puNyamovAmumApnoti na devAnpApamApnuyAt |
ityAdishrutayo mAnamukte.arthe yuktayaH parAH || 

        pA.4]                          tattvadIpikAsahitam
--------------------------------------------------------------------------------------
upAsanAdharmaphalaM yato dehAntarasthitiH |
vAsudevAj~nayA chaiva pUrvakarmAnusArataH ||
prerayanti hi te jIvAnpuNyapApeShu nityashaH |
arAgadveShatashchaiva kathaM doShAnavApnuyuH ||
haryAj~nAkaraNAdeva puNyamebhiravApyate |
haripUjeti choddeshAtkathaM na shubhamApnuyuH ||
ato yathAkramaM dharmaj~nAnayoH phalamaJNjasA |
sarvaprANigataM devAH prApnuvantyAviriJNchataH ||
devA api hi devAnAM vishiShTA viniyAmakAH |
brahmA tvakhiladevAnAM narANAM cha niyAmakaH ||
ataH sarvaguNAneSha prApnotyadhikamanyataH |
dravyasvAtantryavij~nAnaprayatnairadhikaM phalam ||
devAnAmanyagaM chApi teShu yadbrahmaNo hi tat |
bR^ihattantroditaM vAkyaM hariNA phalanirNaye |
loke.apyetAdR^ishaguNaiH phalAghikyaM hi dR^ishyate ||
evaM cha kalipUrvANAmasurANAM mahatphalam |
ashubheShu sadaiva syAnmithyAj~nAnAdikeShu hi ||
shubhAshubhaphalaM devA asurAshcha samApnuyuH |
krameNaiva yathAshakti yathA ye ye prayojakAH ||
prerakA api pApAnAM na devAH pApamAppnuyuH |
iti prakAshikAyAM hi provAcha hariraJNjasA ||
yadyapyevaM surANAM cha daityAnAM cha mahatphalam |
shubhAshubhebhya evaM cha kartushcha syAdyathoditami " tyAdi ||
muktAvaShTaguNaM shiShyAdgururApnoti shobhanam |
tadgururdviguNaM tasmAtsArdhaM tAvattato.apare ||
devAH sahastraguNitaM kramAttasmAdyathottaram |
brahmA mahaughaguNitamevaM phalavinirNaya " iti cha guruvR^itte ||
yattu nyAyavivaraNe.anyathAvachanaM tadAtreyamatamukhena mandAshaN^akAnuvAdaparamiti na tatpratyanIkatvaM siddhAntavAdasya ||                                                         || Cha ||
                                iti phalashrutyadhikaraNam 
                                          brahmasUtrabhAShyam                     [a.3
.............................................................................................................
            || OM kR^itsnabhAvAttu gR^ihiNopasaMhAraH OM || 47 ||
kR^iTumbe shuchau deshe svAdhyAyamadhIyAno dhArmikAnvidadhadityuktvA nacha punarAvartate punarAvartata iti gR^ihiNopasaMhAraH kriyate |
tasmAdgR^ihasthasyaivottaramiti na vAchyam |
yataH kR^itsnagR^ihasthAndevAnapekShyaivopasaMhAraH kriyate ||
kR^itsnA hyete gR^ihiNo devAH kR^itsnA hyete yatayo.ata eteShAM na putrA dAyamupayanti nachaite gR^ihAnvisR^ijantyarAgA adveShA alobhAH sarvabhogAH sarvaj~nAH sarvakartAra iti hi pautrAyaNashrutiH ||
                || OM maunavaditareShAmapyupadeshAt OM || 48 ||
nachA.ashramadvayameva devAnAm |
devA eva brahmachAriNo devA eva gR^ihasthA devA eva vanasthA yathA hyete munaya evaM sarvavarNAH sarvAshramAH
sarvaM hyete karma kurvantIti kauNTharavyashrutau yatitvadR^iShTAntenAnyeShAmapyupadeshAt ||

                                       || iti kR^itsnabhAvAdhikaraNam || 8 ||

.............................................................................................................
            " kuTumbe shuchau desha " ityAdyuktvA " nacha punarAvartata " iti gR^ihiNopaMsahArAttasyaivottamatvam | " aShTame varShe brAhmaNamupanayIte " tyAshramadharmANAM manuShya viShayatvAt gArhasthyaM cha nAnyasya yuktam | ato devAnAM kathamuttamaM phalaM syAdityata Aha--kR^itsnabhAvAttu gR^ihINopasaMhAraH || kuTumbe vartamAnaH shuchau deshe sthitvA svAdhyAyamadhIyAnaH dhArmikAndharmasambandhino visheSheNa dhArayan paramAtmani sarvendriyANi samyak pratiShThApya , indriyANAM viShayebhyaH pratyAharaNena niruddhabahirvR^ittikaM chittaM paramAtmani samyak pratiShThApyetyarthaH | paramAtmAnamabhipashyatastadanyatrendriyavyApArAbhAvAchchA.atmani sarvendriyANi sampratiShThApyeti yujyate | devA eva gR^ihasthadharmAnkR^itsnAn pUrNaphalAnanutiShThantIti ' kR^itsnagR^ihasthAH ' | nanu " nacha punarAvartate nacha punarAvartata " iti nAtra gR^ihiNopasaMhAraH | yadyapi saguNopAstiratra vidhIyate | tathA.api tadupAsakasya tatsthAnaM prAptasya tato nirguNaj~nAnavata evAnAvR^ittirvivakShitA | saguNopAstiphalabhogasya sthAnAdibhedApekShiNaH sAMsArikasyAnityatvena tadanAvR^ittyayogAditi | tadasat | saguNopAsti prakaraNapaThitAyAH anAvR^ittestato vichChidyAprasiddhaviShayatvApAdanasyAprAmANikatvAt | nityashuddhabuddhamukteshvaratvAdiguNavadeva brahma pramANikamiti purastAtprAstAvi | ato na tatprAptiH sAMsArikI | kathaM cha mokShe sthAnabhedAdyabhAvaH|
" so.ashnute sarvAnkAmAnsaha brahmaNA vipashchite " tyAdishuteH |  
       pA.4]                         tattvadIpikAsahitam
.............................................................................................................
            || anAviShkurvannanvayAt OM || 49 ||
etAM vidyAmadhItya brahmadarshI vAva bhavati | sa etAM manuShyeShu vibrUyAt | yathA yathA ha vai brUyAttathA tathA.adhiko bhavatIti mATharashrutau vidyAdAnaM shrUyate |
tachcha bahUnAM svIkaraNArthamAviShkAreNeti na mantavyam |
anvAyAdyukteH ||
AviShkAre.ayogyAnAmapi svIkAraprAptiH |
tachcha niShiddham--
mA naH stenebhyo ye abhidruhaspade nirAmiNo ripavo.anneShu jAgR^idhuriti ||
vidyA ha vai brAhmaNamAjagAma gopAya mAM shevAdhiste.ahamasmi |
anAryakAyAnR^ijave shaThAya mA sma brUyA R^ijave brUhi nityamiti cha ||

                             || ityanAviShkArAdhikaraNam || 9 ||           
.............................................................................................................
" svayogyaM brahmavidbhuMkte viriJNchena pareNa cha |
brahmaNA saha tadvashyaH sukhametanna duShkR^itami " ti yajurviveke ||
" paraM jyotirupasampadye " tyuktvA " sa tatra paryetI " tyAdeshcha ||                 || Cha ||

                                        iti kR^itsnabhAvAdhikaraNam 
                anaviShkurvannanvayAt || mATharashrutau vidyAdAnaM kartavyaM shrUyate | tachchAdhikamadhikaphalamuchyate | yathA yathA bahUnAM brUyAttathA tathA.adhiko bhavatIti hyarthaH | ato yathA
bahavaH svIkuryuH tathopadeshena bhAvyamityAviShkAreNa janasannidhAvuchchaiH kartavyamiti tu na mantavyam |
anAviShkArasyaiva yuktatvAt ||
" mA naH stenebhyo ye abhidruhaspade nirAmiNo ripavo.anneShu jAgR^idhuH |
yeShAM naitannAparaM kiJNchanaikaM brahmaNaspate brUhi tebhyaH kadAchit ||
atho shamenoparatA manuShyA ye dharmiNo brUhi tebhyaH sadA naH |
AdevAnAmohate vivrayo hR^idi bR^ihaspate na parassAmno viduri " tyR^icho.arthaH shrImanmahaitareyopaniShadbhAShyoktaH--" abhidrahaspade abhito drohasya nityaniratishayaduHkhasya andhatamaso yogyAH |
" aikAtmyaM nAma yadidaM kechidbrUyuranaipuNAH |
shAstratatvamavij~nAya tathAvAdabalA janAH ||   
                                    brahmasUtrabhAShyam                            [a.3
--------------------------------------------------------------------------------------
kAmakrodhAbhibhUtatvAdahaN^akAravashaN^gatAH |
yAthAtathyamavij~nAya shAstraNAM shAstradasyavaH ||
brahmastenA nirAnandA apakvamanaso.ashivAH |
vaiguNyameva pashyanti na guNAni niyuJNjate |
teShAM tamaHsharIrANAM tama eva parAyaNami " ti mokShadharme bhagavadvachanAdevaMvidhA eva stenAH abhidrUhaspadasthAshcha | rAmasya ramaNarupasya pUrNAnandasvarupasya viShNor.h्jIvasvarupatAdij~nAnena nIchatAvidaH , ataeva ripavashcha tasya |
" avajAnanti mAM mUDhA mAnuShIM tanumAshritam |
parambhAvamajAnanto mama bhUtamaheshvaram ||
movAshA moghakarmaNo moghaj~nAnA vichetasaH |  
                 rAkShasImAsurIM chaiva prakR^itiM mohinIM shritA " ityAdivachanAdasurAdayaH anneShu jAgR^idhuH bhogamAtragR^idhnavaH | yeShAmetatsarvottamaM vAsudevAkhyaM paraM brahma nAstIti pakShaH | Ishitavye vidyamAne hIshvaro bhavatIti | nachAparaM kiJNchitparamApekShayA hyaparamiti | kiM tarhi kiJNchanaikaM kimapyekameva vastvasti na paramaparaJNcheti teShAM pakShaH |
" asatyamapratiShThaM te jagadAhuranIshvaram |
aparasparasambhUtaM kimanyatkAmahaitukam ||
etAM dR^iShTimavaShTabhya naShTAtmAno.alpabuddhayaH |
prabhavantyugrakarmANaH kShayAya jagato.ahitAH |
Ishvaro.ahamahaM bhogI siddho.ahaM balavAnsuravI " tyAdivachanAt |
brahmaNaspate brahmaNo vedasya pate vAyo " athahemamAsanyaM prANamUchureSha u eva brahmaNaspatirvAghghi bR^ihatI" tyAdishruteH | etAdR^ishebhyo mA brUhi , shamena viShNuniShThayA upasamIpe tasminneva ratAH sAmno viShNoH paraM kimapi na viduH | tadeva devAnAM vrayaH sarvadevAnAM varatamaM viShNvAkhyaM brahma hR^idA vyohate
vAsudevAdirupeNa , varaM niyAmakaM chetivrayaH , tebhyo brUhi |
" vAyuM vidyAH samAsAdya sarvAsAmpatimUchire |
stenebhyo maiva no brUhi brUhyatho vaiShNaveShu che " tyaitareyasaMhitAyAm ||
" sAmanAmnA shrutiryasmAdviShNumAha tataH priyam |
tannAma viShNorihatu saMhitArthaM vadedyata " iti che " ti ||
brahaspatishabdashcha vAyau prasiddhaH | taM prastutya hi shrutirAha " etamu eva bR^ihaspatiM manyante vAghghi bR^ihaspatiH , tasyA eSha patistene " ti ||                                    || Cha ||
                                    ityanAviShkArAdhikaraNam  
         pA.4]                       tattvadIpikAsahitam 
.............................................................................................................
           || OM aihikamaprastutapratibandhe taddarshanAt OM || 50 ||
AtmA vA are draShTavyaH shrotavyo mantavyo nididhyAsitavya iti darshanArthaM shravaNAdi vidhIyate |
tachcha darshanamaihikameva prArabdhapratibandhAbhAve |
shrutvA.a.atmAnaM matipUrvaM hyupAsya ihaiva dR^iShTiM paramasya vindet |
yadyArabdhaM karmanibandhakaM syAtpretyaiva pashyedyogamevAnvavekShyeti sauparNashrutau taddarshanAt ||
AnAdijanmasambaddhaM nirbhettuM pApapaJNjaram |
yAvatyA sevayA shakyaM tAvatkAryaM na saMshayaH ||
yAvaddUre sthito gamyAttAvadgantavyameva hi |
iha janmAntare vA.api tAvatyaiva tu darshanam ||
shravaNaM mananaM chaiva nididhyAsanameva cha |
pare gurau cha yA bhaktiH paricharyAdikaM hareH |
eShA seveti samproktA yathA taddarshanaM bhavediti cha bR^ihatsaMhitAyAm ||

                              || ityaihikAdhikaraNam || 10 ||

.............................................................................................................
             evamuktasAmarthyaM bhagavaddarshamaihikaphalaM vadiShyaMstatsvayaM cha shravaNAdeH phalaM sadaihikameveti sAdhayati--aihikamaprastutapratibandhe taddarshanAt || amR^itatvakAmayA maitreyyA viShayavyAvR^ittachittayA paripR^iShTaH parituShTo yAj~navalkyastAM prati " AtmA vA are draShTavya " ityAha |
amR^itatvamiShyate chedbhavatyA paramAtmA draShTavya ityarthaH | darshanaM kena syAdityakAMkShAyAM tadarthaM shravaNAdi vidhatte shrotavya ityAdinA | tachcha dR^iShTaphalaM prArabdhakarmaNo.apratibandhakatve | uktArthe pramANamAha--
'' shrutve " tyAdi ||

" j~nAnaM tu yogaH uddiShTaM yujyate.anena yatsukham |
kvachidyoga upAyaH syAtkvachichchittanirodhanami " ti dattAtreyayoge ||                   || Cha ||
                    
                                  ityaihikAdhikaraNam   



                                      brahmasUtrabhAShyam                          [a.3
.............................................................................................................
            || OM evaM muktiphalAniyamastadavasthAvadhR^itestadavasthAvadhR^iteH OM || 51 ||
evameva prArabdhakarmAbhAve sharIrapAtAnantarameva mokShaH tadbhAve janmAntarANItyaniyamaH |
dharmI svargaM vidharmIM nirayametyeva brahmasaMstho.amR^itametyeva brahmasaMstho.amR^itamiti brahmasaMsthasya mokShasyaivAvadhAraNAt ||
vidvAnamR^itamApnoti nAtra kAryA vichAraNA |
avasannaM yadArabdhaM karma tatraiva gachChati |
nachedbahUni janmAni prApyaivAnte na saMshaya iti cha nArAyaNAdhyAtme ||

                              || iti muktiphalAdhikaraNam || 11 ||

                  iti shrImadAnandatIrthabhagavatpAdavirachite shrImadbrahmasUtrabhAShye
                          tR^itIyAdhyAye chaturthaH pAdaH  || 3 || 4 ||

.............................................................................................................
              evaM muktiphalAniyamastadavasthAvadhR^itestadavasthAvadhR^iteH | yathopAsakasyA.arabdhapratibandhakAbhAva ihaiva darshanaM jAyate , tadbhAve yAvAdbhirjanmabhistatkShayastAvadbhireveti niyamaH | sarvatheha janmanyeveti na niyamaH | evaM darshanavato muktirastyeveti niyamaH | tachCharIrapAtAnantaramevetyaniyamaH | prArabdhakarmAbhAva ihaiva tadbhAve tatkShaya eveti kutaH | " etyeva brahmasaMstho.amR^itametyeva brahmasaMsthe.amR^itami " ti samyagdarshinaH sarvathA muktyavadhAraNA " tsarvapuruShArthaprAptirdarshanAdi "--tyukte.api itareShAmAnuShAN^gikatvaM sAkShAtphalatvaM muktereveti phalashabda iti ||                                             || Cha ||

                                  iti muktiphalAdhikaraNam 

                         iti tattvadIpikAyAM tR^itIyAdhyAyasya chaturthaH pAdaH 

                                       --------------------
                                      -----------------------      
