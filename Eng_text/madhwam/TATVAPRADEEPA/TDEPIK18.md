                                     || shrIH ||


                                  || chaturthaH pAdaH ||  


bhogamAhAsminpAde ||
     || OM sampadyAvihAya svena shabdAt OM || 1 ||
sa ya evaMvidevaMmanvAna evaMpashyannAtmAnamabhisampadyaitenAtmanA yathAkAmaM sarvAnkAmAnanubhavatIti sauparNashrutiH |
 paraJNjyotirupasampadya svena rupeNAbhiniShpadyata iti cha |
etaM setuM tIrtvA.andhassannanandho bhavatIti cha |
tatra taraNaM nAma tatprAptaye.anyataraNameva |
imAM ghorAmashivAM nadIM tIrtvaitaM setumApyaitenaiva setunA modate pramodata AnandI bhavatIti maudgalyashruteH||
.............................................................................................................
                 uktaprakAradvayena paraM brahma prAptAnAM pralaye prAguktaprakAreNa praviShTAnAM svarupAnandAnubhavinAM sarge nirgatAnAM muktAnAM bahuvidhamAnandabhogamAhasminpAde | nacha shUnyatA muktiH|
tathAtve tatrArthitvAsambhavAt | nahi kashchitsvarupanAshamichChati | ichChati duHkhAtirekIti chenna | dehavirahamAtrasya tasyeShTatvAt | dehadehivibhAgAj~naH sa iti chettarhi na shAstrAttaJNj~na ichChet | duHkhochChedArthaM chettadupAyamichChatu nAtmochChedam | nacha nAstyAtmA | ahamasmi na nAsmItyabAdhitAnubhavAt | nacha bhrAntisiddhamithyAvisheShochChodo mokShaH | avidyamAnochChedasyAneShTavyatvAt | bhrAntinivR^ittiriShyata iti chenna | bhrAntessattvAnaN^gIkArAt | anirvachanIyAj~nAnajjAyate.anirvachanIyo visheShaH tatpratItishcha , tannivR^ittissa iti chet , kasyAj~nAnaM anirvachanIyasya satyasya vA ? nA.adyaH | samyagbodhe tannivR^ittiprasaN^gAt | nAntyaH | svata eva satyatvavisheShaprasaN^gAt | nacha shUnyamasmi , nirvisheSho.asmIti vA.anubhave mokShe visheShanirAkaraNaM shakyam | nacha nAnubhavaH | svayambhAtatvapratij~nAhAneH | ataH savisheSho mokSha ityabhyupeyatAm | nacha kShaNikasya mokShastatra pravR^ittirvA yujyate , svarasabhaN^guratvAdeva | nacha santAnasya mokShAyAnyaH pravartate | ayukteH | santAnasya chAvastutvAnna pravR^ittiH | duHkhanivR^ittimAtraM mokSha iti tu purastAnnirastam | ato vishiShTasvarupAnandAnubhavo mokSha iti vichakShaNAH prachakShate 1 |
--------------------------------------------------------------------------------------
      1   'kha'--samAchakShate |
--------------------------------------------------------------------------------------
                                   brahmasUtrabhAShyam                           [a.4
.............................................................................................................
            || OM muktaH pratij~nAnAt OM || 2 ||
mukta eva chAtrochyate |
aharaharenamanupravishatyupasaMkrame cha na tatra modate na pramodate na kAmAnanubhavati baddho hyeSha tadA bhavatyatha yadainaM mukto.anupravishati modate cha pramodate cha kAmAMshchaivAnubhavatIti bR^ihachChrutau pratij~nAnAt||
                     || OM AtmA prakaraNAt OM || 3 ||
paraJNjyotiHshabdena paramAtmaivochyate |
tatprakaraNatvAt |
paraJNj.hyotiHparambrahmaparamAtmAdikA giraH |
sarvatra harimevaikaM brUyurnAnyaM kathaMchaneti cha brahmANDe ||

                               || ityAtmasampattyadhikaraNam || 1 ||
............................................................................................................. 
 ataH sAdhUditaM bhogamAheti || sampadyAvihAya svena shabdAt || sampadyetyanena " pashyannAtmAnamabhisampadyai tenAtmanA yathAkAmaM sarvAnkAmAnubhavatI " ti mokShe yatheShTakAmabhogavAdinIM sauparNashrutimupalakShayati| sveneti cha " paraJNjyotirupasampadya svena rupeNAbhiniShpadyata " iti mokShaM prastutya " sa tatra paryeti jakShankrIDanramamANaH strIbhirvA yAnairve " tivAdinIm | " setuM tIrtve " tyAdishruteH tamatikramya bhuN^kta iti nA.ashaN^akanIyamityavihAyeti maudganyashrutiM sUchayati--" etaM setumApyaitenaiva setunA modate pramodata AnandI bhavatI " ti , tenaiva bhogavAdinIm | evaM muktasya bhogo.avagamyate shabdAditi bhAShyAbhiprAyaH ||  
" sukhaM svarupabhUtaM yadAnanda iti kIrtitam |
munnAma viShayotthaM yatprakR^iShTaviShayAtpramudi " ti mahAmImAMsAyAm ||               || Cha ||
           nanu naitAsu shrutiShu mukta uchyate , vaiShayikasukhabhogitvokteH | nahi tanmuktasya samasti
viShayAbhAvAt | viShayasambandhAtsukheShTau cha tadapAye tadabhAvaprasaN^go duHkhAnuShaN^gaprasaN^gashcha , lokavat |
chakShurAdyabhAvAchcha | nahi bhogasAdhanAnAM chakShurAdInAM bhogAyatanasya sharIrasya chAbhAvAnmuktasya bhogasambhavaH | ataH sAMsirekeShvevotkR^iShTaM sukhaM saguNopAstiphalabhUtaM saguNabrahma prApyAnubhavankrameNa vimokShyamANa ihochyate " kAmAnanubhavatI " tyAdiShu | atra pratyAchaShTe--muktaH pratij~nAnAt || mukta
eva chAtra viShayabhogavAnuchyate | na saMsArI | bR^ihachChrutau muktasya kAmAnubhavapratij~nAnAt | 
" kAmAMshchaivAnubhavatI " ti vachanAt | kAmitAnevAnubhavati netarAn | kAmitAnanubhavatyeva cha |
        pA.4]                          tattvadIpikAsahitam 
.............................................................................................................
                  || OM avibhAgeva dR^iShTatvAt OM || 4 ||
ye bhogAH paramAtmanA bhujyante ta eva muktairbhujyante |
yAnevAhaM shrR^iNomi yAn pashyAmi yAJNjighrAmi tAnevaitaM idaM sharIraM vimuchyAnubhavantIti dR^iShTatvAchchaturvedashikhAyAm ||
bhaviShyatpurANe cha --
muktAH prApya paraM viShNuM tadbhogAँlleshataH kvachit |
bahiShThAnbhuJNjate nityaM nA.anandAdInkathaJNchaneti ||

                          || ityavibhAgAdhikaraNam || 2 ||
.............................................................................................................
ato nAniShTabhogeShTAbhogayoH prasaN^gaH | " brahmavidApnoti parami " ti prastutasya muktasya hi shrutirbrahmaNA saha kAmArShTimAchaShTe 1 | yadA cha viShayabhogAbhAvaH tadA cha svarupasukhasyAnapAyAdanichChAyAmuparamasya cha sukharupatvAdvisheShAN^gIkArAchcha noktaprasaN^gaH | nacha sukhe duHkhAnuShaN^ganiyama iti yuktam | ato nAnyAtmako mokSho vitarkaNIyaH | muktasya chidAtmakAnAM svarupabhUtAnAM dehendriyANAM shrutibalAdvakShyamANatvAnna bhogAsambhavA.ashaN^akAvakAshaH ||  || Cha ||
               AtmA prakaraNAt || paraMjyotiH paramAtmano.anyadyatkiJNchit yatprAptimato jakShaNAdiphalaM shrUyata iticha na vAchyam | yataH paraJNjyotiHshabdena paramAtmaivochyate | " AtmA.apahatapApme " tyAditatprakaraNapaThitatvAt ||                             || Cha ||

                                        ityAtmasampattyadhikaraNam 

               svarupAnandavyatirekeNa bahirbhogAshcha santi muktAnAmityuktam | ke punasta ityAkAMkShAyAM prAptaM ye parameshvarasya bhogA na te muktAnAM bhogyAH 2 ,tadanya eva , tasya paramaishvaryavato
bhogAnAmatyuchchatvAt , tato nikR^iShTAnAM tattantrANAM tadanadhikArAt , " nachA.adhikArikamapI " tyuktanyAyAchchetyata Aha--avibhAgena dR^iShTatvAt || ye paramAtmabhogyA na tebhyo.anye muktabhogyAH | 
sarvabhogavatvAttasya | kintu avibhAgena teShAmeva kechidatyalpA muktairbhujyante |
--------------------------------------------------------------------------------------
       1    'kha'--kAmAptimAchaShTe
       2    'kha'--yogyAH
--------------------------------------------------------------------------------------       
                                         brahmasUtrabhAShyam                       [a.4
.............................................................................................................
            || OM brAhmeNa jaiminirupanyAsAdibhyaH OM || 5 ||
sarvadehaparityAgena muktAH santo brAhmeNaiva dehena bhogAnbhuJNjata iti jaiminirmanyate |
sa vA eSha brahmaniShTha idaM sharIraM martyamatisR^ijya brahmAbhisampadya brahmaNA pashyati brahmaNA shrR^iNoti brahmaNaivedaM sarvamanubhavatIti mAdhyandinAyanashrutAvupanyAsAt ||
Adatte harihastena haridR^iShTyaiva pashyati |
gachChechcha haripAdena muktasyaiShA sthitirbhavediti smR^iteH ||
gachChAmi viShNupAdAbhyAM viShNudR^iShTyA cha darshanam |
ityAdipUrvasmaraNAnmuktasyaitadbhaviShyatIti bR^ihattantroktayukteshcha ||
     || OM chitimAtreNa tadAtmakatvAdityauDulomiH OM || 6 ||
chitimAtro deho muktAnAM pR^ithagvidyate , tena bhuJNjate |
sarvaM vA etadachitparityajya chinmAtra evaiSha bhavati chinmAtra evAvatiShThate tAmetAM muktirityAchakShata ityuddAlakashruteshchidAtmakatvAdityauDulomirmanyate ||
.............................................................................................................
 tathA dR^iShTatvAtsmR^itatvAchcha | yathA rAjAdiShu mantryAdayaH sAmAnyabhogAngItalAsyAdInanubhavanti | natvasAdhAraNAnantaH purAdigocharAn |  vibhaktabhogyAN^gIkAre paramAtmanastadbhogAbhAvAtsukhAparipUrtiprasaN^gaH ||                         || Cha ||
                                   ityavibhAgAdhikaraNam   

           brAhmeNa jaiminirupanyAsAdibhyaH || sarvadehaparityAgeneti sthUlasUkShmasharIravivakShayochyate,
natu chinmAtradehavivakShayA.api , shrutau martyamiti visheShaNAt | " atisR^ijya brahmAbhisampadye " ti chokteH | " idaM sharIraM martyamatisR^ijye " ti shrutyukte sthUlasharIramevAtisR^ijyeti matirmA bhUditi sarvadehaparityAgenetyuktam | sukShmasharIrasyApi pratyakShaikadeshatvAdidantvam | pralaye.apachayAnmuktau vinAshAchcha martyatvam | brAhmeNaiva dehenetyayogavyavachChedaH | na brAhmeNa dehena vinA bhogo.astIti hetvarthe vA | chitA vA.achitA veti vikalpAmnAnAchchidAtmakAtsvadehAdanyadehasyApi bhAvaM vakShyamANo 1
jaiminirmuktAnAM chidAnandAtmakaM dehaM pratiShedhatIti na mantavyam ||                || Cha ||
           chitimAtreNetyAdi sUtram || na chinmAtrAtmakena dehena vinA bhogaH | kintu tadvata eva|
tasya svarupabhUtatvAdityauDulomiH ||                                        || Cha ||
--------------------------------------------------------------------------------------
       1    brUJNa Atmanepade lR^iTaH shatari rupam | vakShyannityarthaH |
--------------------------------------------------------------------------------------
      pA.4]                           tattvadIpikAsahitam
.............................................................................................................
           || OM evamapyupanyAsAtpUrvabhAvAdavirodhaM bAdarAyaNaH OM || 7 ||
sa vA eSha etasmAnmartyAdvimuktashchinmAtrIbhavatyatha tenaiva rupeNAbhipashyatyabhishrR^iNotyabhimanute.abhivijAnAti tAmAhurmuktiriti sauparNashrutau chinmAtreNApyupanyAsAjjaiminyuktasya bhAvAdubhayatrApyavirodhaM bAdarAyaNo manyate ||
nArAyaNAdhyAtme cha --
martyaM dehaM parityajya chitimAtrAtmadehinaH |
chitimAtrendriyAshchaiva praviShTA viShNumavyayam |
tadaN^gAnugR^ihItaishcha svAN^gaireva pravartanam |
kurvanti bhuJNjate bhogAMstadantarbahireva vA |
yatheShTaM parivartante tasyaivAnugraheritA iti ||

                           || iti chitimAtrAdhikaraNam || 3 ||

            || OM saN^akalpAdeva cha tachChruteH OM || 8 ||
na teShAM bhogAdiShu prayatnApekShA |
sa yadi pitR^ilokakAmo bhavati saN^akalpAdevAsya pitaraH samuttiShThantItyAdishruteH ||

                             || iti saN^akalpAdhikaraNam || 4 ||
.............................................................................................................
             evamapItyAdi sUtram || ubhayatrApi pramANasadbhAvAchchinmAtrakena svadehena brahmadehena cha sAhityena bhogAvirodhaM bhagavAn bAdarAyaNo manyate | sAhityamanugrAhyAnugrAhakabhAvena | uktaM prAgeva jIvAnAM sAmAnyataH pAratantryam | tat Amuktereveti shaN^akA mA bhUdityayaM nirNayaH | pratyakShata eva siddho muktAnAM bhagavanniyato bhoga iti cha pradarshanAya ||                     || Cha ||

                               iti chitimAtrAdhikaraNam 

               bhogasya karmasAdhyatvena loke dR^iShTatvAnmuktabhogasya chAnantakAlInasyAntarA.antarA
prayatnamantareNAsiddhirityata Aha--saN^akalpAdeva cha tachChruteH || bhogeShTau bhoge tadaniShTAvuparame cha na
prayatnApekShA saN^akalpAdeva bhogashchakArAttaduparamashcha bhavati | " sa yadi pitR^ilokakAmo bhavati saN^akalpAdevAsya pitaraH samuttiShThantI " tyArabhya " yaM yamantamabhikAmo bhavati "
                                                      brahmasUtrabhAShyam                      [a.4
.............................................................................................................
                || OM ata eva chAnanyAdhipatiH OM || 9 ||
satyasaN^akalpatvAdeva |
paramo.adhipatisteShAM viShNureva na saMshayaH |
brahmAdimAnuShAntAnAM sarveShAmavisheShataH ||
tataH prANAdinAmAntAH sarve.api patayaH kramAt |
AchAryAshchaiva sarve.api yairj~nAnaM supratiShThitam |
etebhyoH.anyaH patirnaiva muktAnAM nAtra saMshaya iti hi vArAhe ||

                     || ityananyAdhipatitvAdhikaraNam || 5 ||

         || OM abhAvaM bAdarirAha hyevam OM || 10 ||
chinmAtraM vinA.anyo dehasteShAM na vidyata iti bAdariH |
asharIro vAva tadA bhavatyasharIraM vAva santaM na priyApriye spR^ishato yAbhyAM hyeSha unmathyata ityevaM kauNTharavyashrutAvAha hi ||
         || OM bhAvaM jaiminirvikalpAmnAnAt OM || 11 ||
sa vA eSha evaMvitparamabhipashyatyabhishrR^iNoti jyotiShaiva rupeNa chitA vA.achitA vA nityena vA.anityena vA.athA.anandI hyevaiSha bhavati nAnAnandaM kaJNchidupaspR^ishatItyauddAlakAyanashrutau vikalpAmnAnAdanyadehasyApi bhAvaM jaiminirmanyate ||
          || OM dvAdashAhavadubhayavidhaM bAdarAyaNo.ataH OM || 12 ||
yathA dvAdashAha kratvAtmakaH satrAtmakashcha bhavati , evaM muktabhogo bAhyasharIrakR^itAshchinmAtrakR^itashcha bhavatIti bAdarAyaNo manyate ||
.............................................................................................................  
" yaM yaM kAmaM kAmayate so.asya saN^akalpAdeva samuttiShThatI " ti shruteH | uktaM cha satyakAmatvam |
" kAmaH saN^akalpa Anando muktAnAM tAratamyataH |
svarupabhUtAste sarve nirdoShA guNarupakA " iti pAdme ||                     || Cha ||

                                       iti saN^akalpAdhikaraNam 

           yathA loke paratantrANAM na svasvAmisambandhaniyatiH | kadAchidanyaniyatatvaM cha dR^ishyate|
naivaM muktAnAmityAha ata evachAnanyAdhipatiH || ayamasmAkameva niyamyaH syAditi teShAM 
          pA.4]                           tattvadIpikAsahitam
.............................................................................................................
upapattishcha--
        || OM tanvabhAve sandhyavadupapatteH OM || 13 ||
sandhyaM svapnaH |
sandhyaM tR^itIyaM svapnasthAnamiti shruteH ||
            || OM bhAve jAgradvat OM || 14 ||
brahmavaivarte cha--
svapnasthAnAM yathA bhogo vinA dehena yujyate |
evaM muktAvapi bhavedvinA dehena bhojanam ||
svechChayA vA sharIrANi tejorupANi kAnichit |
svIkR^itya jAgaritavadbhuktvA tyAgaH kadAchaneti ||
.............................................................................................................
satyasaN^akalpatvAdahamiyatAmeva niyamyaH syAmiti tasyApi satyasaN^akalpatvAt para eva brahmAdInAM
manuShyAntAnAmavisheSheNAdhipatiH | avareShAM brahmAdyuShaHparyantAshcha krameNa | etebhyo niyatAdhipatibhyo.anyAdhipatimuktAnAM nAsti | chakArAdanyAdhipatitve pramANAbhAvAt | nacha bahUnAmAdhipatye.api tanniyamyasya vyagratApattiH | tadaikamatyasya prasAdhitatvAt ||    || Cha ||

                                    ityananyAdhipatitvAdhikaraNam 

              muktAnAM prAkR^itadeho.asti vA navetyAkAMkShAyAmuchyate--abhAvaM bAdarirAha hyevam ||
svataH prAkR^itadehasyAbhAvaM bAdariH , avareShAmichChayA.api na bhavatIti cha , teShAmichChAyA evAbhAvAt|  bhogasyAlpIyastvena tadarthaM sharIrAntarasyAnapekShyatvAt | " na priyApriye spR^ishata " ityatra prAkR^itapriyAspR^iShTirabhipretA | " yAbhyAM hyeSha unmathyata " iti vAkyasheShAt | tena hyanityatvAdinonmAtho bhavati | anyathA bahupramANavirodhAchcha ||           || Cha ||
            bhAvaM jaiminirvikalpAnmAnAt || kadAchinmuktasyApi kasyachidbhogArthaM prAkR^itadehasyApi
bhAvaM jaiminiH ||                                                  || Cha ||
             dvAdashAhavadubhayavidhaM bAdarAyaNo.ataH || yathA dvAdashAhaH kratvAtmakaH satrAtmakashcha bhavati | kraturityahIno vivakShyate | ahInaikAheShvasya shreShThatvAdatra kratushabdaH prayuktaH | tathAcha shrutiH--" shreShThayaj~no vA eSha yaddvAdashAha " iti | ubhayAtmakatvaM karturichChayA , ubhayathA cha vidhAnAt | tathAcha shrutirdvAdashAhamahInAtmakaM prastutya--" satramu chetsanyupyAgnInyajeranni " ti |
evaM muktabhogo.apyubhayavidho bhavati bhokturichChayA |   yadA chinmAtradehakR^itastadA na 
                                         brahmasUtrabhAShyam                      [a.4
.............................................................................................................
           || OM pradIpavadAveshastathAhi darshayati OM || 15 ||
sharIramanuvishyApi tatprakAshayantaH puNyAneva bhogAnanubhavanti natu duHkhAdIn |
yathA pradIpo dIpikAdiShu praviShTastatsthaM tailAdyeva bhuN^kte natu kArShNyAdi |
tIrNo hi tadA sarvAJNChokAnhR^idayasya bhavatIti hi darshayati ||
          nacha svarge loke na bhayaM kiMchanAstItyAdinA svargAdisthasyaitaditi vAchyam |
.............................................................................................................   
bAhyasharIramapekShyam | yadA bAhyasharIrakR^itastadA chinmAtrAdhiShThitena tena bhoga iti visheShaH | ata iti matadvayoktapramANaparAmarshArthaH ||                                    || Cha ||
             upapattishcheti sambandhabhAShyam | upapattishchobhayatrApyuttarasUtrAbhyAmuchyate | tanvabhAve sandhyavadupapatteH || bAhyasharIrAbhAve bhogasyAsambhavo nA.ashaN^akanIyaH | svapna iva
 bhogopapatteH ||                                               || Cha ||
          bhAve jAgradvat || bhogamAtre dR^iShTAntaH | ato na duHkhAdyanuShaN^ga AshaN^akanIyaH | shrutireva
" chitA vA.achitA ve " ti bhogaM prakR^itya " athA.anandI hyevaiSha bhavati nAnAnandaM kaJNchidupaspR^ishatI "
ti sharIre satyasati cha nirduHkhAnandAnubhavamavadhArayatIti duHkhaspR^iShTiH shrutyaiva bAdhitA | yA punareShA
shruti " rnavai sasharIrasya sataH priyApriyayorapahatirastI " ti sA.anichChayA sasharIraM saMsAriNamuddishyA.aha | muktasvasharIro hyuchyate | kadAchitsvechChayA sharIragrahe.api tasminparamAnugrahakR^itAtsvAtantryAdanabhimAnAchcha |
" sarvaduHkhanivR^ittistu j~nAnino nishchitaiva hi |
upAsayA karmabhishcha bhaktyA chAnandAchitrate " tyAdinoktasya prachuravichitratarAnandasya bhogArthaM hi sharIrasvIkAraH | svechChayA sharIrANi svIkR^ityeti hyAha | nacha svechChayA kashchidduHkhaM bhuJNjIta | ato
na duHkhasambandhastasyeti siddham | " atha so.abhayaM gato bhavati " " sa duHkhAdvimukta AnandI bhavati " " tarati shokamAtmavidi " ti shrutibhyashcha ||                       || Cha ||
              tathA.api tAtparyAddR^iShTAntena 1 pramANAntareNa prakhyApayati--pradIpavadityAdi sUtram ||
nityashuddhachidAnandajyotirAtmAno muktA yugapannAnAbhUribhogechChayA shuddhaprakR^itimayAni jyotIrupANi sukhaikAyatanAni sharIrANyanuvishyechChAnusAreNa pravishya punarAtmajyotiShA.atiprakAshayantaH sukhamevAnubhavanti | na duHkhamaNvapi | j~nAnottarapuNyabhAjo bhogabAhulyamiti yaduktaM agnihotrAdItyatra
" na hAsya karma kShIyate.asmAddhyevAtmano yadyatkAmayate tattatsR^ijata " iti shruteH , tatsUchayati puNyAneva bhogAnanubhavantIti | nacha teShAM sharIradharmasaMsparshaH |
--------------------------------------------------------------------------------------
          1    'kha'--dR^iShTAntaiH 
--------------------------------------------------------------------------------------
       pA.4]                          tattvadIpikAsahitam 
.............................................................................................................
            || OM svApyayasampattyoranyatarApekShamAviShkR^itaM hi OM || 16 ||
suptau mokShe vA taduchyate |
atra pitA.apitA bhavatyananvAgataM puNyenAnanvAgataM pApenetyAdyAviShkR^itatvAt ||
brahmavaivarte cha--
jyotirmayeShu deheShu svechChayA vishvamokShiNaH |
bhuJNjate susukhAnyeva na duHkhAdInkadAchana ||
tIrNA hi sarvashokAMste puNyapApAdivarjitAH |
sarvadoShanivR^ittAste guNamAtrasvarupiNa iti ||

                          || ityubhayavidhabhogAdhikaraNam || 6 ||
.............................................................................................................
 sharIrANAmeva yathAyogyaM taddharmayoga ityetadAha--tatprakAshayanto na duHkhAdIniti | jyotirmayeShvapi teShu sharIreShu prAkR^itatvasAmAnyAt duHkhAyatanatvaM sambhAvyaM manyeranniti dIpikAyAM sambhavadapi kArShNyaM yathA na pradIpo bhuN^kta iti | yadyapi teShAM bahurupatvena chitsukhAtmakairanekairdehaissulabha evAtibahulo bhogaH , tathA.api vashyaprakR^itInAM vaichitryakautukavatA sharIrayogena cha sushaka iti guNa eva | hR^idayasya
bhavati hR^idayanAddhR^idayo bhagavAn , tasyaiva bhavati svadR^iShTyA.apItyarthaH ||            || Cha ||
"svarge loke na bhayaM kiJNchanAsti
na tatra tvaM na jarayA bibheti |
ubhe tIrtvA.ashanAyApipAse
shokAtigo modate svargaloka " iti svarge shokAdyabhAvashravaNAttatrasthasyaitachChokataraNamiti chenna |
svApyayetyAdisUtram || suptau mokShe cha " tIrNo hI "tyAdishokataraNamuchyate | " atra pitA.apitA
bhavati mAtA.amAtA lokA alokA devA adevA vedA avedA " ityAdyuktvA " ananvAgataM puNyenAnanvAgataM pApene " ti darshitatvAt | janmamR^ityAdidaM puNyaM varjitaM vivakShitaM , mokShe brahmadarshikR^itamalpamapi puNyaM bhUribhogapradamanantakAlInaM cha bhavati | ukto bR^ihadAraNyakabhAShye cha sUtrArthaH " tIrNo hi tade " tyAdishrutyarthaviveke--" suShuptimokShobhayavivakShayaiva tadvachanamiti bhagavatA.apyuktaM ' svApyayasampattyoranyatarApekShamAviShkR^itaM hI ' ti | ubhayApekShamityukta mokShasthasuShuptirityapi 1 mandasyA.ashaN^akA syAt , ato mokShe suptireva nAstIti 
--------------------------------------------------------------------------------------
        1     'kha'--suptirityapi
      pA.4]                            brahmasUtrabhAShyam
.............................................................................................................
                || OM jagadvyApAravarjam OM || 17 ||
sarvAnkAmAnAptvA.amR^itaH samabhavadityuchyate |
tatra sR^iShTyAdibhyo.anyAnApnoti ||
kutaH--
          || OM prakaraNAdasannihitatvAchcha OM || 18 ||
jIvaprakaraNatvAjjIvAnAM tAdR^iksAmarthyavidUratvAchcha |
vArAhe cha--
svAdhikAnandasamprAptau sR^iShTyAdivyApR^itiShvapi |
muktAnAM naiva kAmaH syAdanyAnkAmAMstu bhuJNjate ||
tadyogyatA naiva teShAM kadAchitkvApi vidyate |
nachAyogyaM vimukto.api prApnuyAnnacha kAmayediti ||
.............................................................................................................
j~nApayitumanyatarApekShamityuktam | natvanyatara evArtha iti | j~nAne vikalpAyogAdi " ti | ataH suptau mokShe veti vAshabdaH samuchchaye |
" tenAshliShTaH svaputrANAM dAyAdAnAM na vai pitA |
teShAM duHkhAdaduHkhitvAdamAtA lokamAnyapi ||
alokamAnAnno loke devo.api svAdhikArataH |
varShaNAdervyutthitatvAnna devo vedamAnyapi ||
avedamAnAnno vedaH pApI pApaphalakShayAt |
apApashramaNashchApi yAti dharmAtsamutthiteH ||
ayatistApasashchaivamaniShTaM puNyamapyamum |
nAnvetyevaMvidho mukto viShNoH samprAptimAtrata " iti mahAmImAMsAyAm |              || Cha ||

                                    ityubhayavidhabhogAdhikaraNam 

          nanu hantaivaM paramagatiM prAptAnAM satyasaN^akalpAnAM yatheShTabhogabhoginAM kimapi nAshakyamupalabhAmahe | " sarvAnkAmAnAptvA.amR^itaH samabhavadi " ti cha shrutiH | ataH sR^iShTyAdInapi prApnotItyata Aha--jagadvyApAravarjam || " sarvAnkAmAnAptve " ti hi shrutAvuchyate | tatra sR^iShTyAdibhyo.anyAnkAmAnApnotItyarthaH ||                                || Cha ||   
       
        pA,4]                           tattvadIpikAsahitam
.............................................................................................................
        || OM pratyakShopadeshAditi chennA.adhikArikamaNDalasthokteH OM || 19 ||
tA yo veda , sa veda brahma , sarve.asmai devA balimAvahantIti pratyakShopadeshAjjagadaishvaryamapyastIti chenna|
AdhikArikamaNDalAdhipatirbrahmA hi tatrochyate ||
gAruDe cha--
AtmetyevaM paraM devamupAsya harimavyayam |
.............................................................................................................
              kutaH " sarvAnkAmAni " ti shruterayamarthaH syAdityata Aha--prakaraNAdasannihitatvAchcha|| " sa evaM vidvAnasmAchCharIrabhedAdUrdhva utkramye " ti jIvaprakaraNaM
hyetat | nacha tasya tAdR^ik.hsAmarthyamasti | nacha mukto jagatsR^iShTyAdInkAmayati | vividiShAkAla evaitadviraktisaMskArapATavasambhavAt ||                                 || Cha ||
                   pratyakShetyAdisUtram || " tAvA etAshchatastrashchaturdhA | chatastrashchatastro vyAhR^itayaH |
tA yo veda | sa veda brahma | sarve.asmai devA balimAvahantI " ti brahmavido muktasya pratyakShameva sarvadevapUjyatvopadeshAt jagadaishvaryamasti , kutastasya sR^iShTyAdikaM na syAditi chenna | mokShAdhikAriNAM padasthAnAM cha satAM muktAnAM maNDalasyAdhipatirbrahmA hi tatrochyate | na muktamAtram |
teShAM mokShe.api niyamanAdhikAro brahmaNaH | tasmAchchA.adhikArikA uchyante | tatra tatra sthitvA tadbhogAMshcha bhuN^kta iti tatstha iti sUtritam | atra hi shrutau " bhUrbhuvaHsvariti vA etAstistro vyAhatayaH tAsAmuha smaitAM chaturthIM mAhAchamasyaH pravedayate maha itI " tyupakramya bhUrlokAdiShoDaShasthAnasthaH tattannAmakashcha nAmapravR^ittihetutvAnnArAyaNo mAhAchamasyanAmnA brahmaNA vij~nAyata ityuchyate | sa eva tadvidvAM " stAyo veda sa veda brahme " ti parAmR^ishyate | uktaM cha vyAhR^ititatve --
" lokajyotiHprANavedeShvekaH sa puruShottamaH |
pratyekashashchAturAtmbhyAt ShoDashAtmA prakIrtitaH ||
mahAchamasanAmA.asau yasmAdatichamatkR^itiH |
mAhAchamasyastaJNj~nAnI brahmA samparikIrtitaH ||
evaM ShohasharupANAM j~nAnayogyashchaturmukhaH |
sa eva brahmavittasmAtpUjyate muktigo.api san ||
sarvadevairatitarAM yaH samyak ShoDashAtmavidi " ti ||
" bhUrnAmA sphUrtirupatvAdbhUrivIryatvato bhuvaH |
suvaH subahurupatvAnmahaH pUrNatvato vibhuH || 

                                         brahmasUtrabhAShyam                     [a.4
.............................................................................................................
kechidatraiva muchyante notkrAmanti kadAchana ||
atraiva cha sthitisteShAmantarikShe tu kechana |
kechitsvarge maharloke jane tapasi chApare ||
kechitsatye mahAj~nAnA gachChanti kShIrasAgaram |
tatrApi kramayogena j~nAnAdhikyAtsamIpagAH ||
sAlokyaM cha sarupatvaM sAmIpyaM yogameva cha |
imAmArabhya sarvatra yAvatsu kShIrasAgare ||
puruSho.anantashayanaH shrImAnnArAyaNAbhidhaH |
mAnuShA varNabhedena tathaivA.ashramabhedataH ||
kShitipA manuShyagandharvA devAshcha pitarashchirAH |
AjAnajAH karmajAshcha tAttvikAshcha shachIpatiH ||
rudro brahmeti kramashasteShu chaivottamottamAH |
nityAnande cha bhoge cha j~nAnaishvaryaguNeShu cha |
sarve shataguNodriktAH pUrvasmAduttarottaram ||
pUjyante chAvaraiste tu  sarvapUjyashchaturmukhaH |
svajagadvyApR^itisteShAM pUrvavatsamudIritA ||
sayujaH paramAtmAnaM pravishya cha bahirgatAH |
tadrUpAnprAkR^itAMshchApi vinA bhogAMstu kAMshchana |
bhuJNjate muktirevaM te vispaShTaM samudAhR^iteti ||
.............................................................................................................
tadetachchaturAkAraM brahmoktaM guNabR^iMhaNAt |
sa AtmA sarvadevAnAM chaturAtmA janArdanaH ||
tasya brahmAdayo devA aN^gamAgantukatvataH |
vAsudevAdirupo.asau ShoDashAtmA chatushchatuH ||
sa eva sarvavedokto sarvavidyAsu cheshvaraH |
praNavArthA vyAhR^itayo vyAhR^ityarthA R^igAdayaH ||
itihAsapurANaM cha paJNcharAtraM cha sarvashaH |
samyagvyAharaNAdviShNoH shrutA vyAhR^itayasatviti || 
sarvavedoktasarvasvavyAhR^itervyAhR^ititvamu |
visheSheNA.aharantImaM viShNumityathavA smR^itA " iti vyAhR^itisAre ||
       pA.4]                             tattvadIpikAsahitam
.............................................................................................................
          || OM vikArAvarti cha tathAhi darshayati OM || 20 ||
vikArAvartI vyApAro muktAnAM na vidyate |
imaM mAnavamAvartaM nA.avartanta iti hi shrutiH || 
vArAhe cha--
svAdhikAreNa vartante devA muktAvapi sphu़Tam |
baliM haranti muktAya viriJNchAya cha pUrvavat ||
sabrahmakAstu te devA viShNave cha visheShataH |
na vikArAdhikArastu muktAnAmanya eva tu |
vikArAdhikR^ito j~neyA ye niyuktAstu viShNuneti ||

                             || iti sarvakAmAdhikaraNam || 7 ||

               || OM sthitimAha darshayatashchaivaM pratyakShAnumAne OM || 21 ||
etatsAma gamayannAsta ityuchyate |
tatrA.anandAdInAM vR^iddhirhrAsashcha na vidyate |
ekaprakAreNaiva sarvadA sthitiH |
.............................................................................................................
             " kechidatraiva muchyante notkrAmanti kadAchane " ti , sR^iShTau sakR^it shvetadvIpagamanAtparamasmAddeshAnnotkrAmantItyarthaH | anyathA " bahunA.atra kimuktene " tyAdivachanavirodhAt | tadokograjvalanamityAdinA j~nAnino dehadeshanirgamasyoktatvAchcha | svajagadvyApR^itiH svapratibimbamuktajIveShu vyApAraH 1 ||                       || Cha ||
          nachaivaM mukteshvaratve vidyamAne.aShyamuktashvaratvaM muktAnAmityAha--vikArAvarti cha tathAhi darshayati || prakR^itivikArasharIrAdyabhimAniShu janmamR^ityAdivikAravatsu saMsAriShu vyApAro muktAnAM na vidyate | janmamR^itigatyAdiH saMsAra ' AvartaH ' ||                          || Cha ||

                                iti sarvakAmAdhikaraNam 

--------------------------------------------------------------------------------------
         1      'kha'--bimbabhUtamuktAnAM jIvAnAM jyeShThavyApAraH |
--------------------------------------------------------------------------------------
                                     brahmasUtrabhAShyam                         [a.4
.............................................................................................................
sa eSha etasminbrahmaNi sampanno na jAyate na mriyate na hIyate na vardhate sthita eva sadA bhavati darshanneva brahma darshannevA.atmAnaM tasyaivaM darshato nA.apattirna vipattirityAha jAbAlashrutau ||
yatra gatvA na mriyate yatra gatvA na jAyate |
na hIyate yatra gatvA yatra gatvA na vardhata iti mokShadharme ||
vidvatpratyakShAtkAraNAbhAvaliN^gAchcha |
brahmavaivarte cha--
na hrAso nacha vR^iddhirvA muktAnAM vidyate kvachit |
vidvatpratyakShasiddhatvAtkAraNAbhAvato.anumA ||
harerupAsanA chAtra sadaiva sukharupiNI |
natu sAdhanabhUtA sA siddhirevAtra sA yata iti ||
                 || OM bhogamAtrasAmyaliN^gAchcha OM || 22 ||
nacha bhogavisheShAdivirodhaH |
etamAnandamayamAtmAnamanuvishya na jAyate na mriyate na hrasate na vardhate yathAkAmaM charati yathAkAmaM pibati yathAkAmaM ramate yathAkAmamuparamata iti bhogamAtrasAmyaliN^gAt ||
avR^iddhihrAsarupatvaM muktAnAM prAyikaM bhavet |
kAdAchitkavisheShastu naiva teShAM niShidhyata iti cha kaurme ||
pravAhatastu vR^iddhirvA hrAso vA naiva kutrachit |
nApriyaM kiJNchidapi tu muktAnAM vidyate kvachit ||
.............................................................................................................
            athaivaM paramagatiM gatAnAM parameshvaraprasAdotkarShabhAjanabhUtAnAM satyasaN^akalpAnAmuttarottaramAnandAdiguNavR^iddhiH syAt | nahi kashchitsvAnandaM vardhayituM nechChatItyata Aha--sthitimAha darshayatashchaivaM pratyakShAnumAne || " etamAnandamayamAtmAnamupasaMkramyemAMllokAnkAmAnnI
kAmarupyanusaJNcharan | etatsAma gAyannAsta " ityuchyate | tatra kAmarupatvAdibhAve.api nA.anandAdInAM
vR^iddhirhrAso vA | nahi kasyachitsvAnandahrAsechChA | nApi vR^iddhIchChA , tatrAvR^iddhishruteH satyakAmatvashruteshcha | ichChAyAM chAvR^iddhau paramagatitvasya prasAdotkarShapAtratvasya cha mAnasiddhisyAyuktatvApatteH | svarupeNa janmAdirahitasyApi sharIreNa janmAdyasti saMsAre , tadapi na muktAvityAha--" na jAyata " ityAdinA | nachAnandAdivR^iddhihrAsAvityAha--" na hIyate na vardhata "
iti | ApattiravidyamAnasyA.agamaH | vipattirvidyamAnasya vigamaH | vidvatpratyakShaM nAma pramANaM pramANasiddhamityAha--brahmavaivarte cheti | vR^iddhau kAraNAbhAvo.asiddhaH | muktAnAM punarupAsanAdityata Aha--" harerupAsanA chAtra sadaiva sukharupiNI " tyAdi ||                    || Cha ||
        pA.4]                         tattvadIpikAsahitam
.............................................................................................................
kuta eva tu duHkhaM syAtsukhameva sadoditam |
bhogAnAM tu visheShe tu vaichitryaM labhyate kvachiditi cha nArAyaNatantre ||

                                  || ityekarupasthityadhikaraNam || 8 ||

             || OM anAvR^ittishshabdAdanAvR^ittishshabdAt OM || 23 ||
nacha punarAvartate nacha punarAvartate , sarvAnkAmAnAptvA.amR^itaH samabhavadityAdishrutibhyaH || 

                                    || ityanAvR^ittyadhikaraNam || 9 ||
.............................................................................................................
            bhogAdbhogAntaraprAptAvadhikabhoge nyUnabhoge cha kathaM vR^iddhihrAsAbhAva ityata Aha--bhogamAtrasAmyaliN^gAchcha || noktavirodhaH | " na hrasate na vardhata " ityuktvA " yathA kAmaM ramate yathAkAmamuparamata " ityabhIShTasukhabhogatvasya sarvadA samatve hi liN^gam | nahi bhavati sukhamuparechChAyAmanuparame.api , nacha sarvabhogoparamaH kadAchidapi , svarupAnandabhogasya nityaM siddhatvAdiShTatvAchcha | pibati ramata uparamata iti visheShadarshanAnmAtrapadoktiH | evaM bhUto visheSho na niShidhyate | Ishvaraj~nAnAdAvapi sR^iShTipralayAdAvabhyupeyatvAt ||                   || Cha ||

                                    ityekarupasthityadhikaraNam 

               sthAnAntarebhya iva tasmAdyadAkadAchidapi naivA.avR^ittiH shaN^akanIyetyAha--anAvR^ittiH shabdAdanAvR^ittiH shabdAt || " sa khalvevaM vartayanyAvadAyuShaM brahmalokamabhisampadyate | nacha punarAvartate
nacha punarAvartate " , sa evaM vidvAnasmAchCharIrabhedAdUrdhva utkramyAmuShminsvarge loke sarvAnkAmAnAptvA.amR^itaH samabhavatsamabhavat " " yovA etAmevaM vedApahatya pApmAnamanante svarge loke jyeye pratitiShThati pratitiShThatI "tyAdishrutibhyaH | atra sambhavo bhogaH Sha shrImanmahaitareyopaniShadbhAShye cha--" svarAnando viShNuratraga iti svargaloko viShNulokaH | amR^itaH sansarvAnkAmAnAptvA tAneva sarvAnkAmAnsamabhavat anubhavati | apekShitavastusvIkAra AptiH | sambhavo bhogaH | " tAM samabhavattato manuShyA ajAyante " tyAdivat  | muktyanantarameva hyanupacharitasarvakAmAvAptiH | mukhya
eva chArthaH svIkAryaH | amuktAnAM viShNulokagamane.api na sarvakAmAvAptiH | jayavijayAdInAmApriyadarshanAt | ato.amR^itaH sansarvAnkAmAnAptvetyarthaH ||
    
                                         brahmasUtrabhAShyam                      [a.4
.............................................................................................................
yasya trINyuditAni vedavachane rupANi divyAnyalaM
baT taddarshatamitthameva nihitaM devasya bhargo mahat |
vAyo rAmavachonayaM prathamakaM pR^ikSho dvitIyaM vapu-
rmadhvo yattu tR^itIyametadamunA bhAShyaM kR^itaM keshave ||
j~nAnAnandAdibhiH sarvairguNaiH pUrNAya viShNave |
namo.astu gurave nityaM sarvathA.atipriyAya me ||

                   iti shrImadAnandatIrthabhagavatpAdavirachite shrImadbrahmasUtrabhAShye
                             chaturthAdhyAye chaturthaH pAdaH || 4 || 4 ||


                          || iti shrImadbrahmasUtrabhAShyaM sampUrNam ||

                                       || shrIH ||

.............................................................................................................
" muktaH kAmAnavApnoti bhuN^ktechaiva yatheShTataH |
sarvAnapi nirAtaN^akaH sarvadA cha harervasha " iti sattatve 1 ||
" anArabdhaphalAnAM cha prArabdhAnAM cha sarvashaH |
karmaNAM dAha evAyaM muktirityAbhidhIyate ||
sa tu muktastato dehAdudgachChati parAtmanA |
prerito viShNulokaJNcha prApya bhogAnavApya cha ||
bhuN^kte viShNuprasAdena na viShNoravashaH kvachit |
viShNutantrA ime sarve muktA api yato.akhilA " iti brahmANDe ||
aitareyasaMhitAyAM cha--
" prakR^iShTaj~nAnarupasya prasAdAtparamAtmanaH |
asmAllokAtsamutkramya gatvordhvaM lokamuttamam ||
--------------------------------------------------------------------------------------
          1     'kha'--iyadaitareyabhAShyam |
--------------------------------------------------------------------------------------
       pA.4]                             tattvadIpikAsahitam
.............................................................................................................
amR^itaH sanviShNuloke bhogansamprApya puShkalAn |
bhoN^kte yatheShTato nityamiti vedAnushAsanami " ti ||                           || Cha ||

                               ityanAvR^ittyadhikaraNam 

                idAnIM parisamApitabhAShyo bhagavAnbhAgavattamavedavyAsashiShyaprakarapurassaraH sakalasumanomanovArijaprabodhaprabhAkaraH samastavedArthamImAMsakavarachUDAmaNiH prativAdivAraNapatidarpavidAraNasiMharAjaH paramAtmatatvavij~nAnaguruparamAchArya AtmanaH svarupaM j~nAnAdhikAriNAM vij~nApayan svakR^itaM cha bhagavati nArAyaNe samarpayannAha--
yasya trINyuditAni vedavachane rupANi divyAnyalaM
baT taddarshatamitthameva nihitaM devasya bhargo mahat |
vAyo rAmavachonayaM prathamakaM pR^ikSho dvitIyaM vapuH
madhvo yattu tR^itIyametadamunA bhAShyaM kR^itaM keshave ||
           tasya vAyoryadetattR^itIyaM rupaM amunA rupeNa keshave bhagavati shrImatkR^iShNadvaipAyanakR^itabrahmasUtrANAM bhAShyaM kR^itam | yasya vedavachane trINi rupANyuditAni | alaM divyAni atyantaM prakAshavanti stutyAni devasevyAni cha | baT.h taddarshatamityAdinA.arthasaMgrahaNAtmakena
 tadvedavAkyaM 1 lakShayati | tatsahaso devasya vAyoH svarupaM mahAbalaM j~nAnAtmakaM tataM | itthaM vakShyamANaprakAreNa vapuShe.avatArAyAdhAyi bhagavadichChayA svabuddhyA cha | yato bhAratij~nAnAtmakatvAdbhargAkhyaM brahmAbhivyaktamabhUt | athavA yato devAtsvayamajani tasya viShNordevasya
bhatR^i gantR^i cha | tatra prathamamR^itasya shashvadekaprakArasya rAmasyA.aj~nApraNetR^i yadrUpaM tasya samIpamekAntataH
prApnoti sAdhayati cha tatkAryam | sadA cha nityapratyakShasya tasya samIpagata eva hyayaM matishabdito hanumAn | adyApi hi siddhagandharvaparigItasatataramaNAtmakasakalasajjanamanoramaNarAmAbhidheyaramAramaNaguNagaNAmR^itarasAsvAda-
mahotsavasamudbhUtaharShAshrugadgadapulakAkulitaH kimpureShe khaNDe tiShThatIti vadanti ||
--------------------------------------------------------------------------------------
       1 -- vedavAkyaM tvidamAdikam--
" baLitthA tadvapuShe.adhAyi darshataM devasya bhargaH sahaso yato.ajani |
yadImuhvarate sAdhate matirR^itasya dhenA anayanta sastrutaH ||
pR^ikSho vapuH pitumAnnitya Ashaye dvitIyamA sapta shivAsu mAtR^iShu |
tR^itIyamasya vR^iShabhasya dohase dashapramatiM janayanta yoShaNaH || "
--------------------------------------------------------------------------------------
                                      brahmasUtrabhAShyam                        [a.4
--------------------------------------------------------------------------------------            
          tasyaiva kShitibhArabhUtaprabhUtabaladurdamaduShTajanasaMharaNakR^itAvatArasya kR^iShNasya sahakAri pR^itanAkShayakAri pR^ikSho dvitIyaM vapuH ||
           tR^itIyaM madhva ityuchyate | " madhvityAnanda uddiShTo veti tIrthamudAhR^itami " tyuktam |
ataH shrImadAnandatIrthabhagavatpAdAchArya ityarthaH | yasyAssvalitAnavaratavedashAstravyAkhyAnashravaNakautukasamutkhAtaduHkhasaN^ghAto nikhilapaNDitavargo mahAmR^itasamudrAvagAhIva bahulamAhlAdamApnoti | etaditi sannihitatvAt | amunaitena viShNvAkhyaparabrahmapratipAdakaM shrImadbhAShyaM kR^itamityarthaH ||                      || Cha ||
            prArabdhashAstraparisamAptistatprasAdAdeveti prakaTayannante.api devatAgurupraNati mAcharati--
j~nAnAnandAdibhiH sarvairguNaiH pUrNAya viShNave | 
namo.astu gurave nityaM sarvathA.atipriyAya me ||
j~nAnAnandAdibhirbhaktaprabodhAnandanAdibhiH |
guNairagaNyaiH pUrNAya namo nArAyaNAya te ||
duHkhAj~nAnAdirahitA sukhaj~nAnAdayo guNAH |
sadA yasyAparimitAH taM nato.asmi gurorgurum ||
deshe kAle cha sarvAsminsarvAvasthAsu sarvataH |
yaH priyo.abhyadhiko viShNurgurostaM praNato.asmyaham ||                         || Cha ||
praNamata padapadmaM vyAsadevasya viShNo-
rvidhimukhavibudhashrImaulisaN^akrAntareNu |
gururayamamitArthaM yatprasAdaikabandhu-
rvyadhita paramavidyAbhAShyamIrottamAMshaH ||                                     || 1 ||
trijagati vilasantassantatadhvAntamanta-
rdyumaNaya iva dUrAddArayantaH samantAt |
nikhilanigamabhartuH sUtrakartuH pareshaH 
padakamalaparAgAH pAntu naH pAvayantaH ||                                    || 2 ||
yadvAkyaprasAraparamAmR^itapAnatR^iptAH 
santaH sadA sakaladuHkharujo.atitIrya |
nityAnubhUtimadapArasukhaikarupAH
krIDanti taM paramakAruNikaM natAH smaH                                     || 3 ||

       pA.4]                          tattvadIpikAsahitam
--------------------------------------------------------------------------------------
shrImanmahAgurupadAmbujareNupuJNjaiH
mUrdhnA.abhiShekamadhigamya dhR^itAnubhAvaH |
tatve sudurga iha bhAShyavarasya TIkA-
mAj~nAbalAdakR^iShi leshata eSha teShAm  ||                                        || 4 ||
sadyuktiratnaruchirAmadhiruhya bhAShya-
niHshreNimulbaNatamastaNaikahetum |
labdhvA.anubhAShyamaNidaNDakarAvalambaM
bhAShyAnubhAShyamukhatatkR^itiratnadIpaiH   ||                                        || 5 ||
prApya prakAshitamahaM paramAkhyavidyA-
prAsAdavaryasadanasya padAravindam |
samprItaye bhagavataH paramasya bhaktyA
sattatvadIpamimamatra samarpayAmi     ||                                         || 6 ||
tatvAsheShavisheShadIpakatameShveteShu dIpeShvayaM
tebhyaH sambhR^ita AtmabhAtavapuShaH syAtprItaye.apyalpakaH |
pUrNAnandabhugIshvaraH suragaNaiH sampadgirA.arAdhita-
stuShyettuShyati chAlpayopahR^itayA bhaktyA payovipluShA ||                           || 7 ||
niHshreNitAM nilayatAM maNidIpatAM cha
dIpAntaraprabhavakAraNatAM cha yAtA |
hastAvalambapadatAM cha tadevameShA
kR^itsnA kR^itirguNanidheriha bhAShyakartuH  ||                                        || 8 ||
sarvAnuvAdamiha nAkaravaM pratIkaM
nApyagrahIShamalasaH pratibhAShyameShaH |
tasyApi me.atrabhavatashcharaNAshritasya
hyAj~nAkR^itiH sukR^itirastu guroH kR^ipAloH  ||                                     || 9 ||
namastasmai namastasmai samastasvAmine.astu te |
namastasmai cha yastasmai namaskartA gurussadA                                    || 10 ||
                iti shrImadAnandatIrthabhagavatpAdavirachitasya shrImadbrahmasUtrabhAShyasya
                    TIkAyAM trivikramAryakR^itau tattvadIpikAyAM chaturthadhyAyasya 
                                  chaturthaH pAdaH      
                               chaturthAdhyAyaH samAptaH
                                    
        
