                                  || shrIH ||
     
                              || atha tR^itIyAdhyAyaH ||

                                 || prathamaH pAdaH ||

sAdhanavichAro.ayamadhyAyaH |
.............................................................................................................
       sAdhanavichAro.ayamadhyAyaH | ayamupakramyamANo.adhyAyo mokShasAdhanavichArAtmakaH | vedasamanvayasiddhaH sarvakartA samAnAbhyadhikarahito nArAyaNa iti pratipAditam | tatprAptishcha mokSho vivakShitaH | atastatsAdhanaM vichAryate.asminnadhyAye | nanvevamAdita evA.adarataH sAdhanamImAMsA kartavyA | mokShaprayojanApekShiNo.adhikAriNo 1 mokShaphale.asmiJNChAstre sAdhanAyattatvAttasya | syAdetadevaM , yadi sAdhanAnuShThAnamAtrAnmokSho.abhipreyate | yathA karmamImAMsakammanyaiH | vayaM tu nArAyaNaprasAdadeva hi mokShaM tatsAdhanAnuShThAnaM vA brUmaH | tathAcha bhagavAnataHshabdArthaM vivR^iNvAna Aha--
yato nArAyaNaprasAdamR^ite na mokSha ityAdi |
  " parasya brahmaNo viShNoH prasAdAditi vA bhavet |
    sa hi sarvamanovR^ittiprerakaH samudAhR^ita " iti cha ||
         vidhitsitAnAM cha bhaktishravaNAdInAM sAdhanAnAM sa eva viShayaH | ato yatprAptirupo mokShaH , yadviShayANi cha sAdhanAnyanuShTheyAni vidhIyante , yaddarshanaM cha sAkShAnmokShasAdhanaM sattatsvarupanirdhAraNAyattaM , yadichChayA cha sarvaM sa eva nArAyaNaH prathamavichAryaH | tadguNapUrtivirodhe cha parihriyamANe prANasvarupaparIkShAyAM prAptAyAM tadyAthArthyasaMvedanena taddevatAprasAdamApAdya tadAyatto vairAgyAdistatprAptyupAyashchintyata ityatisundaram ||
        tachcha sAdhanaM sAkShAdaparokShaj~nAnam | " dR^iShTvaiva taM muchyate nApareNa " tameva viditvA atimR^ityumeti " tamevaM vidvAnamR^ita iha bhavati " " yasya prasAdAt " " na tAdR^ishI prItirIDyasya viShNoH " ityAdishruteH | " vidyaiva tu nirdhAraNAdi "tyAdeshcha | lokanyAyasiddhatvAchcha sAdaradR^iShTyA prasannAtprabhorabhimatalAbhasya | tatsAdhanamupAsanA | " AtmA vA.are draShTavyaH shrotavyo mantavyo nididhyAsitavyaH " " prakAshashcha karmaNyabhyAsAdi " tyAdeH | nirantarachintanamantareNAnantadarshanapratibandhakasya santatasya karmaNo.anupamardanIyatvAchcha | sA cha bhaktyAyattA | " bhaktyAtvAnanyayA shakya ahamevaMvidho.arjuna | j~nAtuM draShTuM cha tatvena praveShTuM cha parantapa || "  
--------------------------------------------------------------------------------------
     1  'ka'  'kha'--pekShitvAdadhikAriNo
--------------------------------------------------------------------------------------
                                       brahmasUtrabhAShyam                         [a.3
.............................................................................................................
vairAgyAya gatyAdinurupaNA prathamapAde |
.............................................................................................................
" anubandhAdibhyaH " " bhUyastvAttvanubandhaH 1 " " ambuvadagrahaNAttu na tathAtvami " tyAdeH | vinA cha tayA nirantarasmR^itirupasyopAsanasyAnApyatvAt | abhaktadhyAnasya dR^iShTyanApAdakatvAchcha | sA chaikAntikI vinA saMsAravairAgyAnna paripachyate | AnubhAvikAnubhavaparichitasAMsArikaviShayAnuShakte manasi tatsaMskAraNAM dra़DhIyastayA bhakteH padaninyAsAvasarAsambhavAt | " abhyAsena tu kaunteya vairAgyeNa cha gR^ihyate " " indriyArtheShu vairAgyaM " " vij~nAya j~nAtavairAgyo viShNupAdaikasaMshraya " ityAdivachanAt | " Urdhvaretassvi " tyAdeshcha 2 | tasmAdetAni chatvAri chaturShu pAdeShu sAdhayitavyAni |
--------------------------------------------------------------------------------------
bhUtabandho hi bandhaH |
bhUtabandhastu saMsAro muktistebhyo vimochanamiti cha vArAhe | 
tachcha maraNe bhavati |
bhUtAnAM vinivR^ittistu maraNaM samudAhR^itam |
bhUtAnAM samprayogashcha janirityeva paNDitairiti cha bhArate ||
ataH kiM sAdhanairityata Aha--
     || OM tadantarapratipattau raMhati sampariShvaktaH prashnanirupaNAbhyAm OM || 1 ||
sharIrAntarapratipattau bhUtapariShvakta eva gachChati |
vettha yathA paJNchamyAmAhutAvApaH puruShavachaso bhavanti | iti tu paJNchamyAmAhutAvApaH puruShavachaso bhavantIti prashnaparihArabhyAm ||
                         || iti tadantarAdhikaraNam || 1 ||
.............................................................................................................      
       tatra vairAgyotpAdanArthaM svarganarakagatibhuktyAgatInAM tamogatergarbhavAsasya cha nirupaNA kriyate prathamapAde | saMsAravirakte manasi saMsAramochake bhagavati bhaktissupratipAdeti bhaktirdvitIye pratipAdyate|
nahyaviraktasya viShayAbhilAShakaluShIkR^ite.antaHkaraNe bhaktirakR^ishA bhavati |
--------------------------------------------------------------------------------------
   1 --" pareNa cha shabdasya tAdvidhyaM bhUyastvAttvanubandha " iti tR^itIye sUtram |
   2 --" Urdhvaretassu cha shabde hi " iti tR^itIyasya chaturthe sUtram | 
-------------------------------------------------------------------------------------- 
    pA.1]                               tatt.hvadipikAsahitam
.............................................................................................................
         || OM tryAtmakatvAttu bhUyastvAt OM || 2 ||
ap.hshabdastu tryAtmakatvAdyujyate |
bhUyastvAchchApAm ||
tApApanodo bhUyastvamabhyAso vR^ittayastvimA iti cha bhAgavate ||
                 || iti tryAtmakatvAdhikaraNam || 2 ||
.............................................................................................................
 yayA bhagavadguNashravaNAdiparibR^iMhitayA tadupAstimevA.aparokShyaphalAmabhivAJNChet | bhaktasya chAdhikAriNo gurushushrUShoH shravaNamananavata upAstishshakyeti sA tR^itIye pradarshyate | nahyabhaktasya balavadguNasmR^itivAsanAvihInasya gADhopAstissamasti | tasyAM cha paripachyamAnAyAM vaishadyenotpadyamAnAM darshanaM chaturthe sAmarthyato varNyate | nahi vijAtIyapratyayAnantaritasajAtIyapratyayapravAhAtmikAmupAstimantareNa tadAparokShyaM labhyata iti sAdhanAkShepaparihArarupatayA.avatArayannatra sUtramaikAntikatayA.avashyaM sampAdanIyatvaM sAdhanAnAM prakAshayati | ato na maraNamAtreNa muchyate puruShaH | kintu bhUtasampariShvakto maraNAnantaraM gachChatItyuktvA mokShasya maraNAtiriktakAraNAyattatvaM pradarshya sAdhanavichArasya prayojakatvapratipAdanArambhAtmakaM cha bhavati | tadantarapratipattau raMhati sampariShvaktaH prashnanirupaNAbhyAm|| tachChabdaH sharIraparAmarshI , tasyAnantarAtItAdhikaraNe.avayavashaH prastutatvAt | aihikasharIrAnniShkramya sharIrAntaraM  yadA pratipatsyate tadA sampariShvakto dhAvati | kaiH ? bhUtaiH | teShAmapi sharIrAmbhakatvena prastutatvAt | sampariShvakta iti vachanAnmuktiparyantaM pariShvakta eva | " vettha yathe " tyAdi pravAhaNasya rAj~naH paNDitammanyaM shvetaketuM prati parIkShArthaM prashnaH | anushikShitashchedasi kumAra tathA vettha kiM yathA paJNchamyAmAhutAvApaH puruShavachaso bhavantIti pR^iShTe taduttarAparij~nAnAdvrIDayA.apasR^ityAnushochataH shvetaketoH siddhyarthaM prasthitena tatpitroddAlakena pR^iShTasya tasyaiva rAj~naH prativachanaparisamAptiH " iti tu paJNchamyAmAhutAvApa " ityAdiH| atra hi " asau vAva loko gautamAgnistasminnetasminnagnau devAH shraddhAM juhvatI " tyAdinA dyuparjanyapR^ithivIpuruShayoShAsu paJNchasu hutasthAnatvenAgnishabdabhAkShu svakR^itabhogapraditsayotkrAmiteShTAdikR^itpuruShapariShvaN^giNya ApaH krameNa hUyante prakShipyanta ityarthaH | shraddhAsomavarShAnnaretassamparkAttattachChabdoditAstA ApaH | paJNchamyAmAhutau shukrashoNitasaMyogArabdhapuruShasharIropachitAH puruShashabdavAchyA bhavanti ||           || Cha ||
                            iti tadantarAdhikaraNam 
                  tryAtmakatvAttu bhUyastvAt || apAM bhUyastvamanApyasharIreShvapi pradhAnAdanyatretyuktam ||        || Cha ||
                               iti tryAtmakatvAdhikaraNam  
                                  brahmasUtrabhAShyam                          [a.3
.............................................................................................................
                        || OM prANagateshcha OM || 3 ||
yatra vAva bhUtAni tatra karaNAni nityAni ha vA etAni bhUtAni karaNAni cha | naitAni kadAchidviyujyante nacha vilIyanta iti bhAllaveyashruteH prANagaterbhUtAnyapi santIti siddham ||
                            
                           || iti prANagatyadhikaraNam || 3 ||

   || OM agnyAdigatishruteriti chenna bhAktatvAt OM || 4 ||
yatrAsya puruShasya mR^itasyAgniM vAgapyeti vAtaM prANa ityAdishruterna prANAnAM jIvena saha gatiriti chenna |
bhAgato.agnyAdiprApteH ||
puruShasya mR^itau brahmanprANA bhAgata eva tu |
adhidaivaM prApnuvanti bhAgato.anuvrajanti tam |
punaH sharIrasamprAptau tamevAnuvishanti cheti brAhme ||
brahmANDe cha--
mR^itikAle jahatyenaM prANA bhUtAni paJNcha cha |
bhAgato bhAgatastvenamanugachChanti sarvasha iti ||
                    
                         || ityagnyAdyadhikaraNam || 4 ||
   
              || OM prathame.ashravaNAditi chenna tA evahyu papatteH OM || 5 ||
tasminnetasminnagnau devAH shraddhAM juhvatIti prathamAgnau shrUyate na bhUtAni juhvatIti | 
ato neti chenna |
.............................................................................................................
        prANagateshcha || " prANA anUtkrAmantI " tyAdishruterlokatashcha prANagatiH prasiddhA || Cha ||
                                    iti prANagatyadhikaraNam 
--------------------------------------------------------------------------------------
tA eva prastutA ApaH shraddhArupeNa hUyante |
iti tu paJNchamyAmAhutAvApaH puruShavachaso bhavantItyupasaMhAropapatteH || 
 
                           || iti prathamashravaNAdhikaraNam || 5 ||
.............................................................................................................
    pA.1]                            tattvadIpikAsahitam 
--------------------------------------------------------------------------------------
          prathame.ashravaNAditi chenna tA eva hyupapatteH || " asau vAva loko gautamAgniri " tyuktvA " tasminnetasminnagnau devAH shraddhAM juhvatI " ti shruteH prathamAgnau shraddhA hUyate , bhUtagatipakShe bhUtAni juhvatIti bhAvyam | tato bhUtairanupakramaNAnnAtra bhUtagatiriti chenna | tA eva " ApaH puruShavachaso bhavantI " ti prastutA ApaH shraddhAvadiShTAdikArisaMyuktAH shraddhAshabdenochyante | atyantAviviktatvAt , ayo dahatItyAdivat | ata eva cha sampariShvakta ityAha | tathoktiH shraddhApradhAnatvaM puNyAnAM shaMsati | " shraddhayA hUyate havi " riti hi shrutiH | 
" ashraddhayA hutaM dattaM tapastaptaM kR^itaM cha yat | 
asadityuchyate pArtha nacha tatpretya no ihe " ti cha bhagavadgItAsu || 
" shraddhAmayo.ayaM puruShaH yo yachChraddhassa eva sa " iti cha ||
" shraddhA svarupaM jIvasya tasmAchChraddhAvibhedataH | 
uttamAdhamamadhyAstu jIvA j~neyAH pR^ithakpR^ithagi " ti brahmavaivarte ||
        ataH shraddhAmayaH puNyakartA pradhAnaiH bhUtaiH sampariShvaktaH svargaM nIyata iti shraddhAM juhvatItyAha| svargAdInAmagnitvaM devAnAM bhogasthAnatvAt | shraddhAdInAM homyatvaM devabhogyatvAt | taM
chandralokasthaM jyotirmayAhlAdakaradehaM somashabdavAchyaM puNyabhogAvasAne kShIyamANadehaM parjanye kShipanti | tato varSheNa saha pR^ithivIM nayanti | taM cha vrIhyAdisharIrasthaM puruShe kShipanti | tato retassthaM yoShAyAm| evaM paJNchAhutayaH | imAstvApAdaparisamAptessapramANaM prapaJNchayati  
" nArAyaNAdayaH paJNcha kramAtpaJNchAgnayaH smR^itA H|
adanAdaganetR^itvAnnitarAmachalatvataH ||
asau lokaH prakAshatvAtprANasthatvAchcha keshavaH | 
parjanyo janako yasmAtpR^ithivI prathitatvataH ||
        puruShaH puru yasmAtsa yoShA joShyatvato.akhilairi " ti cha sAmasaMhitAyAm ||
       " paJNcha paJNcha svarupeNa sUryAdau saMsthito hariH | 
         svargAdau chApi tannAmA tadyogAnnAminaH para " iti cha ||          || Cha ||

                               iti prathamashravaNAdhikaraNam 
.............................................................................................................
|| OM ashrutatvAditi chenneShTAdikAriNAM pratIteH OM || 6 |
agnyAdigatiH pratyakShataH shrUyate |
ataH pratyakShAshravaNAnna yuktamiti chenna | 
athainaM yajamAnaM kiM na jahAti bhUtAnyeva bhUtaireva gachChati bhUtairbhuN^kte bhUtairutpadyate bhUtaishchariti 
                                    brahmasUtrabhAShyam                            [a.3
.................                     .........................                     ............
bhUtairvicharatIti kauNTharavyashrutau pratIteH ||

                   || ityashrutatvAdhikaraNam || 6 ||

apAma somamamR^itA abhUmetyAdishrutivirodha ityato vakti-
 || OM bhAktaM vA.anAtmavittvAttathAhi darshayati OM || 7 ||
bhAgatastadamR^itatvam |
nAnyaH panthA ayanAya vidyata iti shruterAtmavida eva hi mukhyam ||
vAshabdAtparAmparyeNA.atmavidapeshrayA vA |
tathAhi shrutiH--
sa enamavidito na bhunakti yathA vedo vA.ananUkto.anyadvA karmAkR^itaM yadi ha vA apyanevaMvinmahatpuNyaM karma karoti taddhAsyAntataH kShIyata evA.atmAnameva lokamupAsIta sa ya AtmAnameva lokamupAste nahAsya karma kShIyate.asmAddhyevA.atmano yadyatkAmayate tattatsR^ijate ||
amR^ito vAva somapo bhavati yAvadindro yAvanmanuryAvadAdityaH ||
karmaNA j~nAnamAtanoti j~nAnenAmR^itIbhavati athAmR^itAni karmANi yata enamamR^itaM nayantIti cha ||
          
                               || iti bhAktAdhikaraNam || 7 ||
.............................................................................................................
        ashrutatvAditi chenneShTAdikAriNAM pratIteH || iShTApUrtAdikAriNAM bhUtaiH sahaiva pratyakShataH shrutyA gatipratIternAshrutatvam ||                                                || Cha ||
                                ityashrutatvAdhikaraNam 
          yadyevamiShTAdikAriNAM dhUmAdimArgeNa svargaM gatAnAM punarAvR^ittiriShyate , " apAma somamamR^itA abhUma " " akShayyaM ha vai chAturmAsyayAjinaH sukR^itami "tyAdi shrutivirodhaH syAt | atra hi karmaNaiva mokSho j~nAyate | yujyate cha nityanaimittikakarmAnuShThAnena kShapitakalmaShANAmabhUtapratyavAyAnAM kAmyapratiShiddhavarjanenAsaJNjAtaprajananahetUnAm | yathA.a.ahuH kechidityata Aha--bhAktaM vetyAdi sUtram | kAlabhAgatastasyAM shrutAvuktamamR^itatvamalpakAlInam | " tameva vidvAnamR^ita iha bhavati nAnyaH panthA ayanAya vidyate " " tameva vidityA atimR^ityumeti nAnyaH panthA vidyate.ayanAya " " na chedihAvedInmahatI vinaShTiri " tyAdishruterAtmavida eva hyanantakAlInamamR^itatvam | pAramparyeNA.atmavidapekShayA vA tadamR^itatvam | tathAchAyamarthaH syAt--somamapAma , devAnavidAma , jyotiraganma , amR^itA abhUmeti | jyotirbrahmetyuditam |
     pA.1]                          tattvadIpikAsahitam 
--------------------------------------------------------------------------------------
na bhunakti na pAlayati | antataH svalpaphaladAnAntataH | " mahAnapi kR^ito dharmo hyaj~nAnAnniShphalo bhavedi " ti hi bhArate | ' niShphala ' iti svalpaphalApekShayA | ya Atmanameva AshrayamupAste darshanaparyantaM na hAsya karma kShIyate  vAshabdAdityAderanyorthaH | vAshabdAtpAramparyeNa karmaNA.amR^itatvaM j~nAnotpattidvAreNa | tathAhi darshayati " karmaNA j~nAnamAtanotI " tyAdi | AtmavidapekShayA vA tadamR^itatvaM AtmavidAM karmApekShayetyarthaH | tathAhi darshayati " sa ya AtmAnami " tyAdi | nacha karmaNaiva sarvakarmakShayaH pramAtuM shakyate | pramANAbhAvAt | nacha kAmyapratiShiddhavarjanaM sarvAtmanA shakyate | amatyAdinA prasaN^gAt | nacha puNyAnAM prAyashchittavidhiH | nacha pApAnAmanantAnAM niShkR^itiH shakyA | ato na karmaNA mokShaH ||                                    || Cha ||
                                 iti bhAktAdhikaraNam 
.............................................................................................................
kR^itasya karmaNo bhogena kShayAnmuktirityata Aha--
   || OM kR^itAtyaye.anushayavAndR^iShTasmR^itibhyAm OM || 8 ||
tataH sheSheNemaM lokamAyAti punaH karma kurute punargachChati punarAgachChatIti shruteH--
bhuktasheShAnushayavAnimAM prApya bhuvaM punaH | 
karma kR^itvA punargachChetpunarAyAti nityashaH ||
AchaturdashamAdvarShAtkarmANi niyamena tu | 
dashAvarANAM dehAnAM kAraNAni karotyayam |
ataH karmakShayAnmuktiH kuta eva bhaviShyatItyAdismR^iteshcha sheShavAnevA.ayAti || 
               
                              || iti kR^itAtyayAdhikaraNam || 8 ||
.............................................................................................................
       nanu kR^itasya karmaNo bhogena kShayAnmuktiH | yatpUrvakR^itaM sukR^itaM tadbhuktvA kShapayati | duShkR^itaM niShkR^ityA bhuktyA vA | punashcha na karoti svargI sthAnAdirAhityAt | ataH saMsR^itihetvabhAvAnmuchyata
evetyata Aha | kR^itAtyaye.anushayavAndR^iShTasmR^itibhyAm || kR^itAnAM madhye katipayAtyaye.api karmasheShavAneva bhavati | tata AyAti | nahyanAditaH kR^itAnAM karmaNAM bhogena kShapaNaM manasA.api shakyate | nacha bhogasthAne sthitirapi niyantuM shakyate | paratantrasyAnantajanmachIrNasya pApasaJNchayasya kShapaNArthaM drAghiShThaM kAlamatidAruNeShu narakeShu vivashaM 1 nivAsAchchAmuktireva chaturachetasAM rochate ||Cha||
                                   iti kR^itAtyayAdhikaraNam 
--------------------------------------------------------------------------------------
     1   'cha'--avashyaM--
--------------------------------------------------------------------------------------
                                     brahmasUtrabhAShyam                            [a.3
.............................................................................................................
ato brUte--
            || OM yathetamanevaM cha OM || 9 ||
dhUmAdabhramabhrAdAkAshamAkAshAchchandralokaM yathetamAkAshamAkAshadvAyuM vAyurbhUtvA dhUmo bhavati dhUmo bhUtvA.abhraM bhavatyabhraM bhUtvA megho bhavati megho bhUtvA pravarShatIti kAShAyaNashruteryathAgatamanyathA cha ||
                || iti yathetAdhikaraNam || 9 ||
        || OM charaNAditi chenna tadupalakShaNArtheti kArShNAjiniH OM || 10 ||
tadya iha ramaNIyacharaNA ramaNIyAM yonimApadyante kapUyacharaNAH kapuyAmiti shruteshcharaNaphalameva gamanAgamanaM na yaj~nAdikR^itaH |
AchAra iti samproktaH karmAN^gatvena shuddhidaH |
ashuddhidastvanAchArashcharaNaM tUbhayaM matamiti smR^iteriti chenna | 
yaj~nAdyupalakShaNArthA charaNAdishrutiriti kArShNAjinirmanyate ||
   || OM Anarthakyamiti chenna tadapekShatvAt OM || 11 ||
tarhi ramaNIyAH kapUyA ityeva syAt | charaNashabdasyAnarthakyamiti chenna |
.............................................................................................................
         yathetamanevaM cha || pUrvamanyaiH svena vA yathetaM tathaiva gachChati | yathA cha gataM tathaivA.akAshaparyantamAgachChati | tato.arvAganyathA ||                              || Cha ||
                                    iti yathetAdhikaraNam 
         charaNAditi chennetyAdisUtram || na yaj~nAdikR^ito yaj~nAdiphalaM gamanAgamanam | charaNashabdasya yaj~nAdyatiriktaviShayatvAt | tatra pramANamAha--AchAra ityAdi pUrvavAdI | uttarabhAShyasyAyamarthaH | yaj~nAdipuNyopalakShaNArthA ramaNIyacharaNashrutiH pApopalakShaNArthA kapUyacharaNashrutiH ||        || Cha ||
          Anarthakyamiti chenna tadapekShatvAt || yadi charaNashabdena puNyapApe eva hyupalakShyete , tarhi ramaNIyAH kapUyA ityeva shrutiH syAt.h | vinA.api charaNashabdena ramaNIyashabdenaiva puNyavattvapratIteH kapUyashabdenaiva pApitvapratIteshcheti chenna | snAnAchamanAdyAchArApekShatvAtsukR^ititvasya | anAchAravatAM sukR^itasyApi duShkR^itatApteH | shauchAdirahitAnAM yajanAdau mahAnhi doShaH smaryate | ata AchAravatkR^itameva puNyamanAchArakR^itamapuNyamiti j~nApanArthatvAchcharaNashabdasya na vaiyarthyam || || Cha ||
............................................................................................................    
charaNApekShatvAdramaNIyatvAdestajj~nApanArthatvenopapatteH ||
      || OM sukR^itaduShkR^ite eveti tu bAdariH OM || 12 ||
dharmaM charata mA.adharmamityAdiprayogAtsukR^itaduShkR^ite eva charaNashabdokte iti bAdarirmanyate |
     pA.1]                             tattvadIpIkAsahitam
..................                    ..................................                   ......
tushabdAtsvasiddhAnto.api sa eveti sUchayati | 
tu shabdastu visheShe syAtsvasiddhAnte.avadhAraNa iti cha nAmamahodadhau || 
                          || iti charaNAdhikaraNam || 10 ||

puNyakR^itAmeva gamanAgamane netareShAmityata Aha--
       || OM aniShTAdikAriNAmapi cha shrutam OM || 13 ||
tadya iha shubhAkR^ito ye vA.ashubhakR^itaste.ashubhamanubhUyA.avartante punaH kurvanti punargachChanti punarAgachChantIti bhAllaveyashrutau ||
        || OM saMyamane tvanubhUyetareShAmArohAvarohau tadgatidarshanAt OM || 14 ||
saMyamanamanubhUya keShAJNchidArohaH keShAJNchidavarohaH | 
tushabdo.avadhAraNe |
sarve vA ete.ashubhakR^itaH saMyamane prapatanti tatra ha ye paradviSho gurudviShaH shrutidviShastadavamantAraH shaThA mUrkhA iti te vai tato.avaruhya tamasi prapatanti naivaita uttiShThante.api karhichidvavraM vA etadityAhuratha ye.anye brahmadviShaH stenAH surApA iti te vai tadanubhuyemaM lokamanuvrajantIti kauNTharavyashruteH ||
............................................................................................................
 sukR^itaduShkR^ite eveti tu bAdariH || charaNashabdasyAnuShThAnamAtre.api vR^ittimattvAdAchArAdeH sukR^itAdAvantarbhAvAchcha sukR^itaduShkR^ite evetyuktam | svasiddhAnte tUttamaviShaye sukR^itaduShkR^itayorapi tu kiJNchidvisheShAbhiprAyo.astIti gamanIyam ||                                     || Cha || 
                                 iti charaNAdhikaraNam 
     
       evaM tAvadubhayathA puNyakarmagatirityAyAtaM , yatkAmukairanuShThIyate tatkartR^iNAM punarAgatiryadanyAnichChayeshvarArpaNabuddhyA.anuShThIyate tena j~nAnotpattidvAreNa mukhyamamR^itatvaM labhyata iti | atra chodayati--puNyakR^itAmeva gamanAgamane cha syAtAM netareShAM pApakR^itAm | nahi teShAmeteShAmiva phalAbhisandhinibandhanaM karma krodhAdipAravashyAtsahasaiva bhavati | tasmAdabandhakatvAnna teShAmAgamanamityata Aha | aniShTAdikAriNAmapi cha shrutam || ye hIShTAdikR^ityaM na kurvanti , ye cha tadviruddhaMpApaM kurvanti , ta ubhaye.api saMgR^ihItA ' aniShTAdikAriNa ' iti | udAhriyate hi shrutirubhayeShAM nArakitve " tadya iha shubhAkR^ito ye vA.ashubhakR^ita " ityAdikA ||      || Cha ||
           pApinAmapyAgamanaM shrutamityuktam | chashabdAdanyachcheti sUchitam | tatspaShTayati saMyamana ityAdisUtram | saMyamane narake saMyamanaM taddaHkhamanubhUyetareShAmaniShTAdikAriNAM madhye keShAJNchidAroha eva
keShAJNchidavaroha eva | ' yama uparama ' iti dhotoH pApoparamaNaM saMyamanam |
                                     brahmasUtrabhAShyam                           [a.3
.............................................................................................................
          || OM smaranti cha OM || 15 ||
gachChanti pApinaH sarve narakaM nAtra saMshayaH |
tatra bhuktvA patantyeva ye dviShanti janArdanam ||
mahAtamasi magnAnAM na teShAmutthitiH kvachit | 
itareShAM tu pApAnAM vyutthAnaM vidyate.api cha ||
sukhasyAnantaraM duHkhaM duHkhasyAnantaraM sukham |
iti sarvatra niyamaH paJNchakaShTe tu tatsadetyAdi ||

                     || ityaniShTAdikAryadhikaraNam || 11 ||
.............................................................................................................     
 " tatra ha ye  paradviSho gurudviShaH shrutidviShastadavamantAraH shaThA mUrkhA iti te vai tato.avaMruhya tamasi prapatantI " ti shruteH | shaThAH gUDhadveShiNaH | mUrkhAH tatvAj~nA anyathAj~nAshcha ||
     " anAdidveShiNo daityA viShNordveSho vivardhitaH |
tamasyandhe pAtayati daityAnante vinishchayAt ||
pUrNaduHkhAtmako dveShaH so.ananto hyavatiShThate |
patitAnAM tamasyandhe niHsheShasukhavarjite ||
jIvAbhodo nirguNatvamapUrNaguNatA tathA |
sAmyAdhikye tadanyeShAM bhedastadgata eva cha ||
prAdurbhAvaviparyAsastadbhaktadveSha eva cha |
tatpramANasya nindA cha dveShA ete.akhilA matAH |
etairvihInA yA bhaktiH sA bhaktiriti kIrtyata " iti bhagavadvachanam || 
 " brahmarudraramAdInAM sAmyadR^iShTirananyatA | 
prAdurbhAvagatasyApi doShadR^iShTirapUrNatA ||
dharmadehAvatArAdeH bhedadR^iShTishcha saN^karaH |
avatAroShviti j~neyamavaj~nAnaM janArdane ||
sarvaM moghaM shubhaM tasya yo.avajAnAti keshavam | 
adharaM yAti cha tamaH prAdurbhAvagato.apyataH | 
j~neyaH kevalachiddeho vidoShaH pUrNasadguNa " iti bhaviShyatparvaNi || 
" sarvadevavaratvena yo na jAnAti keshavam |
tasya puNyAni moghAni yAti chAndhatamo dhruvami " ti cha sattatve ||
    pA.1]                                 tattvadIpikAsahitam
.............................................................................................................
        || OM api sapta OM || 16 ||
rauravo.atha mahAMshchaiva vahnirvaitaraNI tathA |
kumbhIpAka iti proktAnyanityanarakANi tu ||
tAmistrashchAndhatAmistro dvau nityau samprakIrtitau |
iti sapta pradhAnAni balIyastUttarottaram |
etAni kramasho gatvaivA.aroho.athAvarohaNamiti cha bhArate ||
                 || iti saptAdhikaraNam || 12 ||
Ishvarasya narakAyukteH sarvaM sR^ijati sarvaM vilApayati sarvaM ramayati sarvaM na ramayati sarvaM pravartayatyantarasminniviShTa iti kauShAravashrutivirodha ityato vakti--
        || OM tatrApi cha tadvyApArAdavirodhaH OM || 17 ||
chashabdAdaduHkhAnubhavena | 
sa svarge sa bhUmau sa narake so.andhe tamasi pravR^ittikR^ideka evAnuviShTo nAsau duHkhabhugIshvaraH prabhutvAtsarvaM pashyati sarvaM kArayati nAsau duHkhabhugya evaM vedeti pautrAyaNashruteravirodhaH ||
narake.api vasannIsho nAsau duHkhabhuguchyate |
nIchochchataiva duHkhAderbhoga ityabhidhIyate |
nAsau nIchochchatAM yAti pashyatyeva prabhutvata iti bhAgavatatantre ||
        
                                 || iti tadvyApArAdhikaraNam || 13 ||
.............................................................................................................
  " asurANAM tamaH prAptistadA niyamato bhavet |
yadA tu j~nAnisadbhAve naiva gR^ihNanti tatpadami " ti cha bhaviShyatparvaNi ||          || Cha ||
     paJNchakaShTe tu tadeva duHkhaM sadA bhavati | paJNchendriyANi pratyapi kaShTaM paJNchakaShTaM duHssahashabdasparsharuparasagandhanityAyatanam | paJNchabhyo rauravAdibhyaH kaShTaMtvAdvA paJNchakaShTamiti || Cha ||

                                  ityaniShTAdikAryadhikaraNam 
      api sapta || yadyapi bahukoTayo narakAH , tathA.api sapta pradhAnAnItyapishabdaH | darshayati chA.achAryaH " iti sapta pradhAnAnI " ti | sarvatra chetthameva sUtrapadAnAM kR^ityamupakShipati , natu nirvakti
sUkShmadR^iShTibhiradhikAribhirbhAvyamiti j~nApayan ||                       || Cha ||

                                        iti saptAdhikaraNam 
                                   brahmasUtrabhAShyam                            [a.3
.............................................................................................................
athaitayoH pathorna katareNa cha na tAnImAni kShudramishrANyasakR^idAvartIni bhUtAni jAyasva mriyasvetyetattR^itIyaM sthAnamiti gatisvAtantryaM bhUtAnAM pratIyata ityata Aha--
     || OM vidyAkarmaNoriti tu prakR^itatvAt OM || 18 ||
vidyAkarmApekShayaitadvachanam |
tayorapi prakR^itatvAt ||
vidyApathaH karmapatho dvau panthAnau prakIrtitau |
tadvarjitastridhA yAti tiryagvA narakaM tama iti cha bhArate ||
                             || iti vidyAkarmAdhikaraNam || 14 ||
.............................................................................................................
       durgatibhedaH prAdhAnyenoditaH 1 | yadi tatrastha Ishvaro duHkhaM bhojayati svayaM kathaM tadasparshI syAt | duHkhasparsha Ishvaratvameva na syAt | abhojakatve " sarvaM ramayati sarvaM na ramayatI " tyAdishrutivirodhashcha | yo jano ramate taM sarvaM ramayati yo na ramate taM sarvaM na ramayatItyarthaH | evamAshaN^kAyAmAha--tatrApi cha tadvyApArAdavirodhaH || pravartanavyApArAdaduHkhAnubhavAchcha na virodhaH |
svAtantryAdeva ||                                                       || Cha ||
                                    iti tadvyApArAdhikaraNam 
           kShudramishrANyalpamishrANi | mishritvaM sukhaduHkhAbhyAm | " jAyasva mriyasve " ti svapratyayaH paunaHpunye | punaH punarjAyante mriyante chetyarthaH | " kriyAsamabhihAre loD loTo hi svAvi " ti 2 hi pANinirbabhANa | paunaHpunyaM bhR^ishArtho vA kriyAsamabhivyAhAraH | " athaitayoH pathori " ti devayAnapitR^iyAnayoriti pUrvaH pakShaH | " ye chame.araNye shraddhA tapa ityupAsate te.archiShamabhisambhavanti " " atha ya ime grAma iShTApUrte dattamityupAsate te dhUmamabhisambhavantI " ti prastutatvAt | vidyAkarmaNoriti tu prakR^itatvAt || " etayoH pathori " ti vidyAkarmaNorityarthaH | tayorapi tatreva tatsAdhanatvena prastutatvAt | sarvatra chAsvAtantryasAmye.api " tadvijij~nAsasva " " jyotiShTomena yajete " ti vihitatvAtsAdhanayoH | tadvata eva phalaprAptiriti niyamAchcha | vidyAkarmarahitAnAM devayAnapitR^iyAnAbhyAM gatirna labhyate , kintu janmamR^ityorAvR^ittireveti yuktaM vaktum|
vihitamakurvatAM duHkhaprAptiriti hi shAstrasthitiH | kartR^itvaM tu paratantrasyApi jIvasya puraiva parIkShitam||                                           || Cha ||
                             iti vidyAkarmAdhikaraNam 
--------------------------------------------------------------------------------------
1  'ga' 'cha'--prAdhAnyenodIritaH |
2-"kriyAsamabhihAre loD loTo hi svau vA ya tadhvamori"ti tR^itIyasya chaturthe dvitIyaM sUtraM pANineH|
--------------------------------------------------------------------------------------
     pA.1]                            tattvadIpikAsahitam 
.............................................................................................................                 
yatra duHkhaM sukhaM tatra sarvatrApi pratIyate | 
api nIchagatau kiJNchitkimu mAnuShadehina iti vachanAnmahAtamasyapi sukhaprAptirityata Aha--
   || OM na tR^itIye tathopalabdheH OM || 19 ||
athAvidvAnakarmA.avAggachChati tridhA ha vA.avAggachChati tiryagyAtanA tama iti dve vAva sukhAnuvR^itte na tamaH sukhAnuvR^ittaM kevalaM hyevAtra duHkhaM bhavatIti shruterna tR^itIyAvAggatau sukham ||
       || OM smaryate.api cha loke OM || 20 ||
tiryakShu narake chaiva sukhalesho vidhIyate |
nAndhe tamasi magnAnAM sukhalesho.api kashchaneti bhaviShyatparvaNi ||
lokasiddhaM cha |
chashabdAllokasiddhirapi smArtetyAha ||
atipriye yathA rAjA na duHkhaM sahate kvachit |
atyapriye sukhamapi tathaiva parameshvara iti hi brAhme ||
       || OM darshanAchcha OM || 21 ||
nArAyaNaprasAdena samiddhaj~nAnachakShuShA |
atyantaduHkhasaँllInAnnishsheShasukhavarjitAn ||
nityameva tathAbhUtAnvimishrAMshcha gaNAnbahUn |
nirastAsheShaduHkhAMshcha nityAnandaikabhAginaH |
apashyattrividhAnbrahmA sAkShAdeva chaturmukha iti darshanavachanAchcha pAdme ||
.............................................................................................................
       evaM tAvadUrdhvagatI dve ityuktam | te apekShyAdhogatistvAntarabhedabhinnA.api tR^itIyasthAnamityuchyate | tachcha tR^itIyasthAnaM trividhamuktaM tiryaN^.hnarakaM tama iti | tatra prathamaM spaShToktaM " jAyasva mriyasve " ti | itare choktaM " saMyamana " ityAdinA | tR^itIyaM punarvisheShato vedayati |  na tR^itIye tathopalabdheH || " tridhA ha vA.avAggachChati " | vAva eva | avAggachChatIti yattattridhaivetyarthaH | " samAne lopa " iti sUtrAdekavakAralopaH ||            ||  Cha ||
     darshanAchcha || " apashyattrividhAnbrahme "  tyuktaM traividhyaM triShvapi teShu nityaduHkhiShu vimishreShu nityasukhiShu chAvAntarabhedAdavagantavyam | " mahAtamastridhA proktamUrdhvaM madhyaM tathA.adharami " ti hi vakShyati duHkhatAramyena bhedaM tadAyatanAnAm | vimishrabhedastvalpasukhasammishrAlpaduHkhabhedAt , nArakiNo mAnuShAH svargiNa iti | manuShyottamA R^iShigandharvA devA iti | mukteShu nityasukhiShu cha sukhatAratamyAdbheda uktaH | eteShu nityameva tathAbhUtatvaM samAnam | vimishreShu nityamatathAbhAvinashcha 
                                   brahmasUtrabhAShyam                            [a.3
.............................................................................................................
     || OM tR^itIye shabdAvarodhaH saMshokajasya OM || 22 ||
tR^itIye tR^itIyatamasaH shravaNAdeva shabdAnusAreNa saMshokajamohaprAptiH ||
                          || smaraNAchcha OM || 23 ||
mahAtamastridhA proktamUrdhvaM madhyaM tathA.adharam |
shravaNenaiva mUrchChAdiradharasya yato bhavet |
tasmAnna vistareNaitatkathyate rAjasattameti kaurme ||
                          
                          || iti mahAtamo.adhikaraNam || 15 ||
dhUmo bhUtvA.abhraM bhavatItyAdyanyabhAvaH shrUyate |
sa kathamityato bravIti--
       || OM tatsvAbhAvyApattirupapatteH OM || 24 ||
dhUmAdiShu pravishya tadgatau gatiH sthitau sthitirityAdireva tadbhAvApattiH |
nahyanyasyAnyabhAvo yujyate | 
nacha tatpadaprAptiH ||
gAruDe cha --
dhUmAdibhAvaprAptishcha tadgatau gatireva tu |
sthitau sthitiH praveshashcha laghutvAdistathaiva cha ||
nahyanyasyAnyathAbhAvo nacha tatpadamiShyate |
vidyAgamyaM padaM yasmAnna tatprApyaM hi karmaNA ||
ekadeshasvabhAvena vAgabhedA.api yujyate |
yathA jIvaH paraM brahma brahyedaM jagadityapIti ||
                  || tatsvAbhAvyAdhikaraNam || 16 ||
.............................................................................................................    
santi | svarupAvasthitamadhyamAnAmeva nityaM tathAbhAvAt | sarveShAM cha jIvAnAmAsvarupAvasthAnAdvimishratvamevetyanekasho vimishrAH  | ata etadAha--" vimishrAMshcha gaNAnbahUni " ti | tachcha vimishratvamanantavidhamiti 1 sUchayati | vimishrAniti ||     || Cha ||
       tatIye shabdAvarodhaH saMshokajasya || tR^itIye tamasi shrutamAtra eva tachChabdAnusAreNa saMshokajasyAtyantaduHkhodbhUtasya mohasyAvarodhaH prAptiH ||                 || Cha ||
--------------------------------------------------------------------------------------
     1  'ga'--vidhameveti
--------------------------------------------------------------------------------------
    pA.1]                            tattvadIpikAsahitam          
--------------------------------------------------------------------------------------
       mUrchChAdiH mUrchChonmAdamaraNam | taduktivistarAnusAreNa mUrchChAdiH samAsato vyAsato vA bhavati ||                                      || Cha ||
                                    iti mahAtamo.adhikaraNam 
        
            avasito.avAggativisheShavichAraH | yA punarasau puNyavatAM punaragatiragAdi tatprakAro.ayamataH prapaJNchyate | " tasminyAvatsampAtamuShitvA.athaitamevAdhvAnaM punarna nivartante yathaitamAkAshamAkAshAdvAyuM vAyurbhUtvA dhUmo bhavatI " tyAdinA bhogAnnivR^ittasya svargAdavAggachChato dharmiNo dhUmAdibhAvaH shrUyate | sa kathamiti vichAryate | kiM mukhyata eva kiMvA tatpadAptirathavA tatsAdR^ishyApattiriti | tatra tAvanmukhyata iti prAptam | tathA shrutareva | nacha yuktivirodhamAtreNa shrutaparityAgo yuktaH shrutisharaNAnAm | virodhe yukterdurbalatvAt | athApyadR^iShTatvAnna sAkShAdanyasyAnyabhAva ityAgnahiShTa 1, astu tarhi saJNchitapuNyasya tasya yathAkramaM charato 2 dhUmAdyabhimAnidevatApadaprAptirdhUmAdibhAvaH | anyathA shrutivaiyarthyAt | nacha tatsAdR^ishyabhAvamAtreNa tadbhAvApattishruterarthavattvaM kalpyam  | agatikatvAttatkalpanAyA ityata Aha--tatsvAbhAvyApattirupapatteH | dhUmAdiShu pravishya tadgatau gatiH sthitau sthitirAdishabdAllaghutvaM pR^ithagabhimAnAbhAvashcheti tatsvAbhAvyApattireva tadbhAvApattiH | tasya dhUmAdeH svabhAvasadR^ishaH svabhAvo yasya sa ' tatsvabhAvaH ' | gajamukha itivat | tatsvabhAvatA ' tatsvAbhAvyaM ' tadApattistatsAdR^ishyApattirityarthaH | nahyanyasyAnyabhAvo yujyate | nacha mR^ido ghaTabhAve.apyamR^idbhAvaH , mR^iddhaTa iti pratIteH | nacha mR^idanyo ghaTo bhavati  | nachAnyasyAnyabhAvaH shrutaH  | nacha tatpadaprAptistasya karmiNo yujyate | vidyAgamyatvAttasya | brahmadarshinAM hi jIvanmuktAnAM padaprAptirgamyate | tatparato muktishravaNAt | IShatsAdR^ishye.apyabhedoktiryujyate | tadAha--" ekadeshe " tyAdi | ekadeshasvabhAvasAdR^ishyena bhedarahitA vAgyujyate  | yathA.atyantavilakShaNo jIvaH kiJNchitsAdR^ishyAtparamAtmetyujyate | shrutiyuktyanubhavasampratipattibalAdayaM dR^iShTAnta upAttaH || || Cha ||

                               iti tatsvAbhAvyAdhikaraNam 
--------------------------------------------------------------------------------------

       1  'ga'--iti yadyAgnahIShTa
       2 'ka' 'kha'--yathAkAmaM saJNcharato
--------------------------------------------------------------------------------------
                                       brahmasUtrabhAShyam                          [a.3
.............................................................................................................
 bahusthAnagamanAtkalpAntamapyevaM syAdityata Aha--
       || OM nAtichireNa visheShAt OM || 25 ||
tadya iha ramaNIyacharaNA abhyAsho ha yatte ramaNIyAM yonimApadyanta iti visheShAnnAtichireNa ||
svargAllokAdavAk prApto vatsarAtpUrvameva tu |
mAtuH sharIramApnoti paryaTanyatra tatra cheti cha nAradIye ||
 
                          || ityachiraprAptyadhikaraNam || 17 ||
ta iha vrIhiyavA oShadhivanaspatayastilA mAShA iti jAyanta iti shravaNAdanarthaphalatvaM yaj~nAderityato vakti--
        || OM anyAdhiShThite pUrvavadabhilApAt OM || 26 ||
anyAdhiShThite vrIhyAdisharIre praveshaH |
natu bhogo.asya |
.............................................................................................................
          evaM tarhyAkAshAdiShu bahusthAneShu pravishya pravishya gamanAdiyatA kAlena jAyata iti visheShAshravaNAdatichiramapyevaM saJNcharaNameva syAdityata Aha--nAtichireNa visheShAt || tat teShAM madhye, iha loke saMsAre , abhyAsho ha yat yathA yonyApattau kAlataH sannikarSho bhavati tathA yonimApadyanta iti visheShashravaNAnnAtichireNemaM lokamApnoti ||                       || Cha ||

                                    ityachiraprAptyadhikaraNam 
      
         '' ta iha vrIhiyavA " ityAdau yonipraveshAtpUrvameva jananaM shrUyate | bhuktapuNyA AgachChanto meghaparyantena pathA varSheNa sahAvanimavAptA vrIhyAdirupeNa jAyanta iti | ataH sthAvarajAtihetutvAdantato duHkhaphalatvaM yaj~nAdeH | " tato vai khalu durniShprapatanami " ti durnirgamatvavachanena duHkhAnubhavasUchanAchchetyata Aha--anyAdhiShThite pUrvavadabhilApAt || anyena vrIhyAdisharIrAbhimAnijIvena bhoktR^itayA.adhiShThate vrIhyAdisharIre praveshastatrochyate | natu bhogo vivakShitaH | yathA dhUmAdiShu pUrvokteShu tadbhAvoktyA praveshAdireva vivakShitaH | atashchaitatspaShTIkR^itaM bhavati |  
.............................................................................................................
dhUmo bhUtvA.abhraM bhavitItyAdipUrvoktavat ||
so.avAggataH sthAvarAnpravishatyabhogenaiva vrajan sthUlaM sharIrameti sthUlAchCharIrAdbhogAnanubhuN^ka 
       pA.1]                          tattvadIpikAsahitam 
...................                   .................................                   .......
ityabhilApAtkauShAravashrutau ||
svargAdavAggato dehI vrIhyAdItaradehagaH |
abhuJNjaMstu krameNaiva dehamApnoti kAlata iti cha vArAhe || 
            || OM ashuddhamiti chenna shabdAt OM || 27 ||
hiMsArupatvAtpApasyApi sambhavAdduHkhaM cha bhavatviti chenna |
shabdavihitatvAt ||
hiMsA tvavaidikA yA tu tayA.anartho dhruvaM bhavet | 
vedoktayA hiMsayA tu naivAnarthaH kathaJNchaneti vArAhe ||
                          || ityanyAdhiShThitAdhikaraNam || 18 ||
svargAdavAggatashchApi mAturevodaraM vrajediti vachanAdya eva gR^ihI bhavati yo vA retaH siJNchati tamevAnuvishatIti shrutiH kathamityata Aha--
                || OM retaHsigyogo.atha OM || 28 ||
tato retassichamevAnupravishatyatha mAtaramatha prasUyate sa karma kuruta iti kauNTharavyashruteH pitarameva prathamato vishati |
mAtR^iprApteH pashchadapi bhAvyatvAt ||
                            || iti reto.adhikaraNam || 19 ||
.............................................................................................................
dhUmAdisamAnadeshatvAdisAdR^ishyApattirevAsyeti yatpUrvavaditi prasiddhavadupAdatta dR^iShTAntatvena | nacha vrIhyAdisthiterduHkhAnubhavaH sUchyate | " tato vai khalu durniShprapatanami " ti pUrvavatkShipranirgamanAbhAvasUchakatvAttasya | retassekAdUrdhvaM dehAbhimAnena duHkhAnubhavopapatteshcha ||||Cha||
                            ityanyAdhiShThitAdhikaraNam 
        " ya eva gR^ihI bhavati yo vA retassiJNchiti tamevAnuvishatI " ti shrutiH tasya sthAstruShu praviShTasya svakarmaNA nirmIyamANaM sharIraM bhogAyatanaM prApsyatastA 1 vadretaHsikpraveshArthA " yo yo hyannamatti yo vA retaH siJNchati tadbhUya eva bhavatI "tyAdikayA samAnaprakaraNapaThitayA cha saha kathaM yujyata ityata Aha | retassigyogo.atha || sa vrIhyAdistho jIvo.annena 2 saha prathamato retassichaM pitarameva pravishati , atha mAtaram | mAtR^iprApteH pashchAdapi bhAvyatvena " mAturevodaraM vratedi " tivachanasya sAvakAshatvAt ||                                       || Cha || 
                               iti reto.adhikaraNam 
--------------------------------------------------------------------------------------
     1 'ka' 'kha'--nidratastAvat, 'ga'--nidrAvat                2  'cha'--jIvo.athAnnena--
--------------------------------------------------------------------------------------
                                  brahmasUtrabhAShyam                             [a.3
.............................................................................................................
dehaM garbhasthitaM kvApi pravishetsvargato gata iti vachanAtpashchAdeva pravishatItyata Aha--
         || OM yoneH sharIram OM || 29 ||
pitR^isharIrAnmAtR^iyonimanupravishya tata eva sharIraM prApnoti ||
divaH sthAsnUngachChati sthAsnubhyaH pitaraM piturmAtaraM mAtuH sharIraM sharIreNa jAyata iti sammitam | athAsammitaM sthAsnubhyo jAyate piturmAturantare vA garbhe vA bahirveti pauShyAyaNashruteH || 
sthAvarANi divaH prAptaH sthAvarebhyashcha pUruSham | 
puruShAtstriyamApannastato dehaM yathAkramam || 
dehena jAyate janturiti sAmanyato janiH |
visheShajananaM chApi prochyamAnaM nibodha me ||
sthAsnuShvathApi puruShe pramadAyAmathApi vA |
garbhe vA bahirevAtha kvichitsthAnAntareShu veti brAhme ||
                   || iti yonyadhikaraNam || 20 ||
                  iti shrImadAnandatIrthabhagavatpAdavirachite shrImadbrahmasUtrabhAShye
                             tR^itIyAdhyAye prathamaH pAdaH || 3 || 1 ||
.............................................................................................................
          " dehaM garbhasthitaM kvApi pravishetsvargato gata " iti vachanAdretoraktasaMyogAtpashchAdeva pravishatItyata Aha--yoneH sharIram || pitR^ikrameNa mAtR^iyoneH praveshAnantarameva sharIraM labhate pUrvoktanyAyena | sammitaM sAdhAraNaM jananam | athAsammitaM , asAdhAraNaM vishiShTamuttamAnAmeva labhyam | sthAstrubhyo jAyate yathA shuko.araNyAm | pitR^irmAndhAtA | mAturevAN^gaH | atashchaitadAha--svargAdavAggato dehI mAturevodaraM vrajediti | antare drupAdAdayaH | garbhe pravesho viralaH|
ataH sUtrAvatArakavachana etatsUchanArthatvena cha yukte kvApityuktam | atashchAtivishiShTaviShayaM bahiHpraveshavachanamavagamyate | saJNjAte sharIre praveShTurgarbhavAsAdiprasUtyAdiduHsvagrAmaleshasparshAdvinaiva yathAkAmaM dehagrahaNasambhavAttasya cha janmabhAjAmatidurlabhatvAt | ato nArAyaNaparAyaNasya kasyachittatprasAdasAmagrIsamudbhUtaprabhUtaprabhAvasyaiva tatsulabhamupalabhAmahe | svayaM chAvochadanuvyAkhyAne -
 " bIjapUruShayonInAM saN^gAtiniyamojhitim |
athashabdena bhagavAnAha kAraNatashcha tAmi"ti|| kAraNaM cha bhagavadanugrahAtishaya eva vivakShyate1||Cha||
                            iti yonyadhikaraNam 
                   iti tattvadIpikAyAM tR^itIyAdhyAyasya prathamaH pAdaH 
 1 'ga'--vishiShyate |----------------------------------------------------------------- --                       
   
                                                         	                           

 
            


