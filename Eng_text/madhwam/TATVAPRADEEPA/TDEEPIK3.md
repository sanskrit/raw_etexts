                              brahmasUtrabhAShyam                                   [a.1
------------------------------------------------------------------------------------
           sA cha prashAsanAt || saptamahadAdidevatA brahmAdayaH ' ArddhA ' A samantAdR^iddhA garbhA garaNena bhriyanta iti | bhUmA vananIyashcheti bhuvanaH, bhuvanasya viShNoH, retorupAshcha te tasyaivaM  pradishA pradeshenA.adeshenA.aj~nayA, vividhadharmaNi tiShThanti | 
                          ekashshAstA na dvitIyo.asti shAstA
                          garbhe shayAnaM puruShaM shAsti shAste " ti bhArate         || Cha ||
anyabhAvavyAvR^itteshcha || " etadvai tadakSharaM gArgI brAhmaNA abhivadanti asthUlamanaNvahrasvamadIrdhamalohitami " tyAdinA sthaulyANutvAdInAM vyAvR^ittivachanAchcha | asthUlo.anaNuH " aNoraNIyAnmahato mahIyAni " ti shruteH | amadhyamaH madhyamaparimANaniyativarjitaH | madhye mIyamAnatvAnmadhyamaH | asya vyApako.anyo nAstItyayamavyApakaH | praveshanAdvishvaH | yadyapi loke.atisthUlatvAtyaNutvAdayo dharmA ekatra viruddhAH, tathA.api viShNoraishvaryAdupapadyante |
................................................................................................................
viruddhadharmarupo.asAvaishvaryAtpuruShottama iti cha brAhme ||
                           || ityakSharAdhikaraNam || 3 ||
sadeva somyedamagra AsIdityAdinA sataH straShTratvamuchyate |
tachcha sat bahusyAM prajAyeyeti pariNAmapratIterna viShNuH |
sa hyavikAraH sadA shuddho nitya AtmA sadA harirityAdinA.avikAraH prasiddha ityato bravIti--
                        || OM IkShatikarmavyapadeshAtsaH OM || 13 ||
tadaikShatetIkShatikarmavyapadeshAtsa eva viShNuratrochyate ||
nAnyo.ato.asti draShTA nAnyadato.asti draShTrityAdinA tasyaiva hi tallakShaNam ||
bahutvaM chAvikAreNaivoktamajAyamAno bahudheti ||
                       || iti sadadhikaraNam || 4 ||
................................................................................................................
tadAha- viruddhadharmarupo.asAvaishvaryAditi || natu kathamatimahata IshvarasyAtyaNutvamiShyate | paramANorvA para mamahattochyate? rupavisheShAtpradeshavisheShavat | yathAhi paramANusambaddha IshvarapradeshaH paramANuparimANatAmaNati | merumandarAdigastattatparimANatAmupaiti | evaM 1 gaganasambandhI tAdR^isho bhavati | nacha teShAM pradeshAnAmIshvarAnmitho vA bhedaM vAdino vadanti | ekasyaiva
------------------------------------------------------------------------------------
     1 'ga'--sa eva cha 
------------------------------------------------------------------------------------
    pA.3]                       tattvadIpikAsahitam                        
................................................................................................................
chandrAdityAdyAdhAratvaM viShNoruktam |
tachchaitasminbrahmapure daharaM puNDarIkaM veshma daharo.asminnantarAkAshaH kiM tadatra vidyate | ubhe asmin dyAvApR^ithivI antareva samAhite | ubhAvagnishcha vAyushcha sUryAchandramasAvubhau | vidyunnakShatrANItyAdinA.a.akAshasya pratIyate |
sa chA.a.akAsho na viShNuH |
tasyAnte suShirUMsUkShmamiti shruteH |
ata Aha--
                  || OM dahara uttarebhyaH OM || 14 ||
................................................................................................................ 
tattatpradeshAtmakatvAt | evamatrApyavirodhaH ||                || Cha ||
                          ityakSharadhikaraNam
         sadeva somyodamagra AsIdityupakramya " tadaikShate bahusyAM prajAyeyeti tattejo.asR^ijate " ti
sataH straShTR^itvamuchyate | tachcha satpariNAmapratIteH prakR^itiriti prApte pratyAha - IkShatikarmavyapadeshAtsaH||
tatsadaikShata bahubhaveyaM prajanayeyamitIkShatikarmavyapadeshAt | " tattejo.asR^ijate " ti tatpUrvaka karma 1
vyapadeshAnnAmarupe vyAkaraNItyAdinA chekShatipUrvakavyAkaraNAdikarmavyapadeshAt | sa eveshvarassan sarvashabdoktaH | na tatpradhAnamIkShatishaktyA kartR^ikarmashaktyA cha vihInatvAt          || Cha ||
                       iti sadadhikaraNam
       chandrAdityAdyAdhAratvaM viShNoruktaM " sUryAchandramasau vidhR^itAvi " tyAdinA | tachcha " etasminbrahmapure daharaM puNDarIkaM veshma daharo.asminnantarAkashaH kiM tadatra vidyate yadanveShTavyaM yadvAva vijij~nAsitavyamiti, sa brUyAdyAvAnvA.ayamAkAshastAvAneSho.antarhR^idaya AkAshaH | ubhe asndyAvApR^ithivI antareva samAhite | ubhAvagnishcha  vAyushcha sUryAchandramasAvubhau " ityAdAvAkAshasya pratIyate | sa chA.adityAdyAdhAraH kiM daharAkAshassyAdAhosvittatsthaH kashchiditIdAnIM chintyate | kiM tAvAtprAptam? daharAkAsha iti | " tasyAnte suShirUM sUkShmaM tasminsarvaM pratiShThitami " tyAdishrutyantare daharasuShirasya sarvAdhAratvapratIteH | tatsthaH kashchidityaparaH pakShaH | so.api jIva iti prAptam | hR^idayagatadaharAkAshAntasthatvAt | upari cha tatparAmarshadarshanAditi | atrottaraM - dahara uttarebhyaH || na tAvaddaharAkAsho.atra pratipAdyate | " tasminyadantastadanveShTavyaM tadvAva vijij~nAsitavyami " ti tadantasthasyaivAnveShTavyatvapratij~nAnAt | kintu tatsthaH kashchideva | sa cha daharAkAshe sthito viShNureva| 
----------------------------------------------------------------------------------
    1  'ka'  'kha'--pUrvakarma- 
------------------------------------------------------------------------------------ 
                                brahmasUtrabhAShyam                                 [a.1
................................................................................................................
ya AtmA.apahatapApmA vijaro vimR^ityurityAdibhya uttarebhyo guNebhyo dahare viShNureva ||
yo.ashanAyApipAse shokaM mohaM jarAM mR^ityumatyeti |
sa eSha sarvebhyaH pApmabhya udita ityAdinA viShNoreva hi te guNAH ||
nityatIrNAshanAyAdireka eva hariH svataH |
ashanAyAdikAnanye tatprasAdAttaranti hIti pAdme ||
sApekShanipekShayoshcha nirapekShaM svIkartavyam ||
satyakAmo.aparo nAsti tamR^ite viShNumavyayam |
satyakAmatvamanyeShAM bhavettatkAmyakAmiteti cha skAnde ||
................................................................................................................
      " ya AtmA.apahatapApmA vijaro vimR^ityurvishoko.avijighatso.apipAsassatyakAmassatyasaN^kalpa " ityAdibhyaH | nachA.akAshajIvayorete guNAssambhavantItyAha-yo.ashanAyApipAse ityAdinA bR^ihadAraNyakavAkyena sa eSha ityAdinA ChandogavAkyena cha | atra brahmapuraM sharIraM daharo bhUtAkAsha ityAdi chChandogopaniShadbhAShye tvabhANi nipuNatamaM shrImachcharaNaiH | tasmAdasmAkaM na prayatno.atra || 1 " daharo.asminnantarAkAshaH kiM tadatra vidyata " ityAtrA.akAshashabdena bhUtAkAsho vivakShitaH | kiM tadatra vidhyata " ityatrA.akAshashabdena bhUtAkAsho vivakShitaH | kiM tadatra vidyate ityasyAyaM parihAraH | asminbhUtAkAshe parabrahmAkhya AkAsho 2 vidyate | A samantAtkAshanAdAkAshaH, A samantAtkamashnAtIti vA | " asminkAmAssamAhitA " iti vAkyasheShAdA samantAtkAmAnashnatIti vA | sa cha yAvAnparamAtmA 3 vyApto.asti tAvAneva vidyate guNataH | pUrNaguNAtmakatvAt | alpaparimANasya mahatparimANatvaM cha yujyate | achintyashaktitvAt | " yasminviruddhagatayo.apyanishaM patanti vidyAdayo vividhashaktasya AnupUrve " ti vachanAt | AnupUrveti shrutipramANAdityarthaH | " AnupUrvI shratirveda AmnAyashcheti kathyata " ityabhidhAnAt | anyathA.anishamityuktivirodhAt | " eSha ma AtmA.antarhR^idaye.aNIyAn vrIhervA eSha ma AtmA.antarhR^idaye jyAyAnpR^ithivyA " iti hR^idayasthasyaivANutvamahattvokteshchetyAdi 4 , " daharo.asminnantarAkAsha " iti cha pUrvoktAkAshasya daharatvamuktam |
------------------------------------------------------------------------------------
 1  ita A.adhikaraNAntaM shrImachChandogopaniShadbhAShyavAkyamevAvikalamuddhR^ikam |
     2 'ka' 'kha'--brahmAkhyAkAsho
     3 'ga'--yAvAnbahiH paramAtmA                4  suvistR^itamityatrAnvetIdam |
------------------------------------------------------------------------------------
      pA.3]                       tattvadIpikAsahitam                        
................................................................................................................
        || OM gatishabdAbhyAM tathA hi dR^iShTaM liN^gaM cha OM || 15 ||
aharahargachChantya etaM brahmalokaM na vindantIti suptasya tadgatirbrahmashabdashchochyate |
satA somya tadA sampanno bhavatIti shrutestaM hi supto gachChati |
arashcha ha vaiNyashchArNavau brahmaloka iti liN^gaM cha tathA dR^iShTam ||
arashcha vaiNyashcha sudhAsamudrau tatraiva sarvAbhimatapradau dvAvityAdinA tasyaiva tallakShaNatvenochyate ||
...............................................................................................................
 uttarasya " yAvAnvA.ayamAkAsha " ityanantaparimANatvam | ato brahmAkAsha evottaraH | pUrvoktasyAbhUtAkAshatve " tasminyadantastadanveShTavyaM tadvAva vijij~nAsitavyaM " " tatrApi dahraM gaganaM vishokastasminyadantastadupAsitavyaM " " sahastrashIrShaM devami " tyAdi kathaM yujyeta | nahi bhagavadantaHsthitamevAnyatkiJNchidvijij~nAsyam | tadvAvetyavadhAraNAchchetyAdi cha suvistR^itam ||
               gatishabdAbhyAM tathA hi dR^iShTaM liN^gaM cha || " imAH sarvAH prajA aharahargachChantya etaM brahmalokaM na vindanti " na vijAnantItyarthaH |
                      aj~natvAdeva suptau tu nityaM yAnto.api mAdhavam |
                      naiva pashyantyasau viShNurhR^idayaM nAma hR^idgateri " ti paryaN^kopAsanAyAm ||
               tadgatirdaharasyaM prati gatiH | suptagamyatvaliN^gAdbrahmashabdAchcha daharastho viShNureva | araNyanAmArNavadvayAdhikaraNalokavattvaM liN^gaM cha tathA dR^iShTaM hi, brahmashabdena sahaiva dR^iShTamityarthaH |
                      " parasya brahmaNo loke shvetadvIpAbhidhe pare |
                        aro NyashchArNavau divyau chidAnandarasAtmakAvi " ti cha paryaN^kopAsAnAyAm ||                     || Cha ||
................................................................................................................
      || OM dhR^iteshcha mahimno.asyAsminnupalabdheH OM || 16 ||
eSha seturvidhR^itiriti dhR^iteH |
eSha bhUtAdhipatireSha bhUtapAla ityAdyasya mahimno.asminnupalabdheH ||
etasminnu khalvakShare gArgyAkAsha otashcha protashcha |
etasya vA akSharasya prashAsane |
sa hi sarvAdhipatiH sa hi sarvapAlassa IshaH sa viShNuH |
patiM vishvasyA.atmeshvaramityAdishrutibhyastasya hyeSha mahimA ||
sarvesho viShNurevaiko nAnyo.asti jagataH patiriti cha skAnde ||
            || OM prasiddheshcha OM || 17 ||
                                    brahmasUtrabhAShyam                            [a.1
..............                    ..............................                    ...............
tatrApi dahraM gaganaM vishokastasminyadantastadupAsitavyamiti prasiddheshcha ||
................................................................................................................
          dhR^iteshcha mahimno.asyAsminnupalabdheH || asmin viShayavAkye " eSha seturvidhR^itiri "ti jagaddhR^iteruktatvAchcha daharastho viShNureva | " sa setu " riti vaktavye chChandogavAkye " eSha seturi "ti
vadatA bhagavatA samAnarupaM shrutyantaramapi viShayavAkyamAdIyata 1 ityAveditam | sarvatra cha sarveShAM samAnajAtIyAnAM shrutyantaraNAM sahopalakShaNArthametadupakrame chA " smin brahmapura " ityudAhR^irtavye.a " pyetasminbrahmapura " ityudAhR^itam | " gAyati trAyati che " ti shrutyantarameva sadR^ishamadhastAchcha sUchayAmbabhUve | upariShTAchcha kvachitkvachidevambhUteShu vachanabhedeShvayamevA.ashayo boddhavyaH | " eSha sarveshvara eSha bhUtAdhipatireSha bhUtapAla eSha seturvidharaNa eShAM lokAnAmi " tyAderasya viShNormahimno.asmin hR^idayAkAshasthe bR^ihadAraNyakavAkyAdupalabdheshcha dahare 2 viShNureva | tatra " ya eSho.antarhR^idaya AkAshastasmin shete " " sarvasya vashI " ti hR^idayAkAshasthaM prastutya hi mahimA.ayamabhihitaH | " etasminnu khalvakShare gArgI " tyAdi shrutibhyastasyAsya viShNoreva hyeSha dhR^ityAdiko mahimA ||                                       || Cha ||
               prasiddheshcha || " dahraM vipApmaM paraveshmabhUtaM yatpuNDarIkaM puramadhyasaMstham | tatrApi dahraM gaganaM vishokastasminyadantastadupAsitavyaM " " sahastrashIrShaM devami " ti shrutyantare daharagaganAntargatasya nArAyaNatvaprasiddheshcha | tasmin gagane yadvishokastadupAsitavyamityanvayaH | liN^gavyatyAsastasya puruShatvaj~nApanArthaH | " eSha ma AtmA.apahatapApmA vijaro vimR^ityurvishoka " ityAdAvuditaguNAnAmadhikaraNaikyabalena sannidhIyamAnAmanukarShaNArthashchakAraH | yattUktaM hR^itpadmasUkShmasuShire sravapratiShThAshrutestasyaiva sarvAdhAratvamiti , tatrochyate -tadantasthApekSha 3 tvAditi|
................................................................................................................
tadantasthApekShatvAnna suShirashrutivirodhaH || 
  || OM itaraparAmarshAtsa iti chennAsambhavAt OM || 18 ||                      
paraM jyotirupasampadya svena rupeNAbhiniShpadyate, eSha Atmeti hovAcheti jIvaparAmarshAtsa iti chenna |
tasya svato.apahatapApmatvAdyasambhavAt ||
        || OM uttarAchchedArbhUtasvarupastu OM || 19 ||
sa tatra paryeti jakShankrIDatramamANaH strIbhirvA yAnairvA j~nAtibhirvetyAdyuttaravachanAjjIva eveti chenna |
................................................................................................................
    1  'ka', 'kha'--mAdriyate
    2  'ga'--daharastho               3  'ga'--tadantasthatvA-
................................................................................................................
   pA.3]                             tattvadIpikAsahitam
...............                      ...................................              ..............
 tatra hi parameshvaraprasAdAdAvirbhUtasvarupo mukta uchyate |
yatprasAdAtsa mukto bhavati sa bhagavAnpUrvoktaH ||
         || OM anyArthashcha parAmarshaH OM || 20 ||
yaM prApya svena rupeNa jIvo niShpadyate sa eSha Atmeti parAmarthashcha parAmarshaH ||
................................................................................................................
suShirAntasthaparamAtmApekShatvAtsuShire sarvapratiShThAshruterna virodhaH | yathA mandirasthamaJNjUShAntargatamapi mandirasthamiti saN^gIryate, evamihApi ||
        anyArthashcha parAmarshaH || " eSha samprasAdo.asmAchCharIrAtsamutthAye " tyAdivAkye eSha Atmeti parAmarshaHparamAtmaviShaya iti yat, tasmAchcha na jIva uchyate |
                    " yasya samyakprasAdo.asti viShNoreva sa uchyate |
                      samprasAdaH sa utthAya sharIrAtprApya keshavam ||
                      yathAsvarupastu bhavedyaM prApyAsau sarupatAm |
                      Apnoti sa paro 1 hyAtmA bhagavAnindirApati H |
        ityAha sA ramAdevI pashyantI paramaM padami " ti cha payaN^kopAsanAyAm | || Cha ||
................................................................................................................
         || OM alpashruteriti chettaduktam OM || 21 ||
dahara ityalpashruterneti chenna |
nichAyyatvAdevaM vyomavachchetyuktatvAt |
eSha ma AtmA.antarhR^idaye jyAyAniti shrutyuktatvAchcha ||
                       || iti daharAdhikaraNam || 5 ||
adR^ishyatvAdayaH parameshvaraguNA uktAH |
teShAM sukhaM shAshvataM netareShAm |
tadetaditi manyante.anirdeshyaM paramaM sukham |
kathaM nu tadvijAnIyAmityAdinA j~nAnisukhasyApyanirdeshyatvamaj~neyatvaM chochyata ityato vakti-
                       || OM anukR^itestasya cha OM || 22 ||
tameva bhAntamanubhAti sarvamityanukR^iteH, tasya bhAsA sarvamidaM vibhAtIti vachanAchcha paramAtmaivAnirdeshyasukharupaH ||
................................................................................................................
    1  'ga'--paramo
------------------------------------------------------------------------------------
                                 brahmasUtrabhAShyam                                [a.1
------------------------------------------------------------------------------------
         alpashruteriti chettaduktam || dahare sthita ityalpaukastvashruterna paraH kintu jIva iti chenmaivam | sUtrashrutibhyAmuktottaratvAt ||                          || Cha ||
                           iti daharAdhikaraNam
           " tamAtmasthaM ye.anupashyanti dhIrAsteShAM sukhaM shAshvataM netareShAmi " tyatra teShAM sukhaM shAshvatamiti hi prastutiH pUrvapakShotthApikA | " tamAtmasthami " ti siddhAntabIjam | " tadetaditi manyante.anirdeshyaM paramaM sukham | kathaM nu tadvijAnIyAmi " ti viShayavAkyam || anukR^itestasya cha||  anubhAnaM nAma tadichChAnurodhena bhAnam | anukR^itishabdena anubhAnamuchyate | bhAnasyApi kriyArupatvAt | anyakR^itInAmapyupasaMgrahArthamanukR^iterityuktam | nahi kAchidapi kR^itirharIchChAnurodhanamantareNa 1 bhavati | bhAnashrutyA.api kR^itirupasaMgR^ihItA | bhAnapUrvakatvAtkR^iteH |
ato.anukR^iteriti yuktamuktam | ahaM tattejo madapekShayA rashmirupANAmalpanAmanyeShAM tejasAM prerakam||
................................................................................................................
nahi j~nAnisukhamanubhAti sarvam |
nacha tadbhAsA |
ahaM tattejo rashmIditi nArAyaNabhAsA hi sarvaM bhAti ||
                      || OM api smaryate OM || 23 ||
yadAdityagataM tejo jagadbhAsayate.akhilam |
yachchandramasi yachchAgnau tattejo viddhi mAmakamiti ||
na tadbhAsayate sUryo na shashAN^ko  na pAvakaH |
yadgatvA na nivartante taddhAma paramaM mameti cha ||
              
                 || ityanukR^ityadhikaraNam || 6 ||
viShNureva jij~nAsya ityuktam |
................................................................................................................
            api smaryate || mAmakaM madadhInam | matteja evA.adityAdisthitaM tattejaprerakatvenAkhilaM bhAsayatItyarthaH ||                                 || Cha ||
                           
                              ityanukR^ityadhikaraNam      
------------------------------------------------------------------------------------
       1  'ga'--rodhamantareNa         
------------------------------------------------------------------------------------
      pA.3]                         tattvadIpikAsahitam   
................................................................................................................
tatra -
UrdhvaM prANamunnayatyapAnaM pratyagasyati |
madhye vAmanamAsInaM vishve devA upAsata iti sarvadevopAsyaH kashchitpratIyate |
sa cha evamevaiSha prANa itarAnprANAnpR^ithakpR^ithageva sannidhatte |
yo.ayaM madhyamaH prANaH |
kuvidaN^getyAdinA prANavyavasthApakatvAnmadhyamatvAtsarvadevopAsyatvAchcha vAyureveti pratIyate |
ato.abravIt -
                 || OM shabdAdeva pramitaH OM || 24 ||
vAmanashabdAdeva viShNuriti pramitaH ||
nahi shruterliN^gaM balavat |
shrutirliN^ga samAkhyA cha vAkyaM prakaraNaM tathA |
................................................................................................................
 mokShasyaiva paramapuruShArthatvAttasya cha samIcho vinA viShNuprasAdAdalabhyatvAt, tasya chAtimAtrasya j~nAnaprasAdhyatvAt , tasya chAparokShasya jij~nAsAsamAyattatvAt viShNureva jij~nAsya ityuktam | jij~nAsyo mImAMsyo vichArya ityarthaH | " jij~nAsitaM susampannami " ti bhAgavate | arthAdupAsya ityApadyate | tatra kAThakashrutau sarvadevopAsyaH kashchitpratIyate | sa kiM vAyuruta viShNuriti saMshayaH| kiM tAvatprAptaM ? vAyureveti | UrdhvamityAdishruteH | yo.ayaM dehe dehinAmUrdhvaM prANamunnayatyapAnamabhimukhamasyati taM madhya AsInaM devA upAsata iti prANavyavasthapakatvAnmadhyamatvAchcha | " yathA samrADevAdhikR^itAnviniyuktaM etAngrAmAnadhitiShThasveti, evamevaiSha prANa " ityAdishrutyantarAnmukhyaprANasyaiva prANAnAM vyavasthApakatvam | " athemameva nA.apnodyo.ayaM madhyamaH prANa " iti bR^ihadAraNyakavAkyAttasyaiva madhyamatvaM cha | sarvadevopAsyatvaM chAviruddhaM tasya | kuvidaN^getyAdau prasiddhatvAt | tathAhi 1 -purA kvachidye namaskArAdinA vR^iddhAssanto devA rAgAdyavadyashUnyA AsanUte | vAyave j~nAnine bAdhibhishsharaNArthamitAyA.avAsayan svabuddhiM sUryeNa saha | ' uSha prakAshana ' iti dhAtorbuddhiruShashshabdoktA | vAyumuddishya buddhimAvAsayannityarthaH | tasmAdvAyurapi jij~nAsya iti prApte pratividhIyate | shabdAdeva pramitaH ||
evamAgamanirNayaH | evaM pUrvapUrvabalIyobhiH shrutyAdibhirAgamArthanirNayaH |
------------------------------------------------------------------------------------
    1  " kuvidaN^ga namasA ye vR^idhAsaH purA devA anavadyAsa Asan |
         te vAyave manave bAdhitAyA.avAsayannuvasaM sUryeNe " ti samagrA shrutiH ||
------------------------------------------------------------------------------------
                                  brahmasUtrabhAShyam                             [a.1
................................................................................................................
pUrvapUrvaM balIyaH syAdevamAgamanirNaya iti skAnde ||
tachcha liN^gaM viShNoreva |
tasyaiva prANatvoktestadvai tvaM prANa iti ||
       || OM hR^idyapekShayA tu manuShyAdhikAratvAt OM || 25 ||
sarvagatasyApi tasyAN^guShThamAtratvaM hR^idyavakAshApekShayA yujyate |
itaraprANinAmaN^guShThAbhAve.api manuShyAdhikAratvAnna virodhaH ||

                         || iti vAmanAdhikaraNam || 7 ||
................................................................................................................
shrutirnAma samuddiShTaM liN^gaM tallakShaNaM smR^itam |
padAni nirapekShANi vAkyaM prakaraNaM tathA || 
ekasya pratipattyaN^gavachanaM sthAnamuchyate |
anyatra tatsamoktistu samAkhyAsthAnameva cha ||
adhyAyAdiprabandhAstu prabhedA Agamasya che " ti sampradAyavidvachanAdeteShAM bhedo veditavyaH || Cha ||
 " aN^guShThamAtraH puruSho madhya Atmani tiShThati |
IshAno bhUtabhavyasya na tato vijugupsata " iti tasya sarvadevopAsyasyeshAnasyAN^guShThamAtratvaM shrUyate |
nacha vishvavyAptasya 1 viShNoraN^guShThamAtratvaM yujyata ityata Aha- hR^idyapekShayA tu manuShyAdhikAratvAt ||
bhAShyaM spaShTArtham | asmadvivakShitasyArthaleshasya mukhataH pratIteH spaShTatvamuchyate | na punassarveShAM bhAShyarthAnAM spaShTatvaM pratij~nAyate | aparimitArthatvAdbhAShyasya | atreshAnasya viShayatve.apyayamevanyAyaH||                                           || Cha ||
                            iti vAmanAdhikaraNam  
------------------------------------------------------------------------------------
manuShyANAmeva vedavidyAyAmadhikAra ityuktam |
tiryagAdyapekShayaiva manuShyatvavisheShaNamuktaM natu devAdyapekShayetyAha-
            || OM taduparyapi bAdarAyaNaH sambhavAt OM || 26 ||
tadupari manuShyANAM satAM devAditvaprAptyupari |
sambhavati hi teShAM vishiShTabuddhyAdibhAvAt ||
................................................................................................................
     1  'ga'--vishvavyAptimato
------------------------------------------------------------------------------------
       pA.3]                          tattvadIpikAsahitam
....................                  ....................................              .............. 
tiryagAdInAM tadabhAvAdabhAvaH |
teShAmapi yatra buddhyAdibhAvastatrAvirodhaH | niShedhAbhAvAt |
dR^ishyante hi jaritAryAdayaH ||
................................................................................................................
            athedAnIM prasaN^gAdadhikAra 1 chintA kriyate | tiryagAdivyAvR^ittyapekShayaiva manuShyatvavisheShaNamuktam | natu devAdivyAvR^ittyapekShayA.apIti mantavyam | na hyatra manuShyashabdena manuShyamAtravivakShA | martyottamAnAmapi sAdhakAnAM mananAdishIlAnAM manuShyatvAt | ata eva hi taduparIti sUtrapadaM manuShyatvAduparIti vyAchaShTa | taduparyapi bAdarAyaNassambhavAt || sAdhakAnAM satAM
indrAdipadayogyAnAM svapadaprAptikAraNabhUtavidyAkarmasAmagrIyogyena tattatpadaprApteruparitanakAle.api vedavidyAyAmadhikaro.astIti bhagavAnbAdarAyaNo vakti | tadadhikArasandehApohAtitAtparyaj~nApanArthamavikArAdhikyaj~nAptidArDhyArthaM cha bAdarAyaNaH svayameva vaktItyAha || nanu naivaM bhAShyakAra Aha | satyam | anukto.api tadabhiprAyo varNyate | sUtrasiddhaM hi bAdarAyaNapadam | " yatrAnavasaro.anyatre " tyuktanyAyasiddhaM vaktipadam | nahi mahatAmatispaShTArthavyAkhyAnachApalashIlatA bhavati | sarvatra chAnusandheyo.ayaM nyAyaH, yatra sUtrapadAni mukhataH siddhArthAni | tiryagAdInAM tiryaksthAvArANAm | teShAmapItyAdirapipadavyAkhyA | teShAM madhye.api yeShu vishiShTabuddhivAgAdibhAvasteShvavirodho visheShalakShaNabhAve niShedhAbhAvAt | dR^ishyante hi jaritAryAstiryaJNcho " pyayamagnejarite " tyAdisUktadraShTAraH ||                  || Cha ||
................................................................................................................
     || OM virodhaH karmaNIti chennAnekapratipatterdarshanAt OM || 27 ||
manuShyA eva devAdayo bhavantIti taduparItyuktam |
tatra yadi manuShyAH santo devA bhavanti tatpUrvaM devatAbhAvAddevatoddiShTakarmaNi virodha iti chenna |
anekeShAM devatApadapratipatterdarshanAdyatra pUrve sAdhyAH santi devA iti ||
                
        || OM shabda iti chennAtaH prabhavAtpratyakShAnumAnAbhyAm OM || 28 ||

vAchA virupa nityayetyAdishruterAptyanishchayAnnityatvApekShatvAchcha mUlapramANasya svataH prAmANyaprasiddheshcha nityatvAdvedasya taduditAnAM devAnAmanityatvAchChabde virodha iti chenna | 
................................................................................................................
       1  'ga'--dadhikAri-
------------------------------------------------------------------------------------
                                  brahmasUtrabhAShyam                               [a.1
------------------------------------------------------------------------------------
         virodhaH karmaNIti chennAnekapratipatterdarshanAt || kiJNchitkAlaM manuShyA eva santaH pashchAddhevopadevAdayo bhavantIti hi taduparItyatroktam | manuShyANAM satAM devAditvaprAptyuparIti vivaraNAt | yadyetadevaM tarhi tatpUrvaM teShAM devAditvaprApteH pUrvaM, devAtAnAmabhAvAttattaddevatoddeshena chodyamAneShu krarmasu virodhaH | uddeshyAbhAvAditi chenna | keShAJNchidindrAdInAM devAnAM svasvapadAtyaye.anyeShAmindrAdInAM tattatpadapratipattiH | teShAmatyaye vA.apareShAmityanena krameNAnekeShAmaghikAriNAmekaikagaNasho.anantAnAM devatApadapratipatterdarshanAt | " te ha nAkaM mahimAnaH sachante "tyAdivAkyAt | ' te devA ' nAkaM ' mokShaM mahimaguNAtmakAH ' sachanta ' Apnuvan | yatra nAke pUrve sAdhyA vasvAdayo devAssanti | athavA yatra pUrva siddhA muktAssantItyarthaH | nachAtra nAkaH svargaH | nahi svarge pUrvasiddhAnAM pashchAttanAnAM cha devAnAM sahabhAvaH sambhavati | nAkashabdashchAduHkhavAchI mokShaM vadanneva svArthaM pUrNaM labhate ||                  || Cha ||
        shabda iti chennAtaH prabhavAtpratyakShAnumAnAbhyAm || " vAchA virupa nityaye " tishrutereva vedasya nityatvamuktvA yuktiM chA.aha-AptyanishchayAdityAdinA | 
ayaM bhAvaH- na tAvaddharmAdyanaN^gIkAre shAstrasyArthavattvam | arthAntarAbhAvAt | aN^gIkAre cha na pratyakShAdanumAnAdvA tatsiddhiriShyate | tadagocharatvAtteShAm | nacha pauruSheyavAkyAttadavagamaH sulabhaH |
puruShANAmAptinishchaye pramANAbhAvAt | tannishchAyakapramANAntarAbhyupagame tasyApi pauruSheyatve tatprAmANyanishchayasya pUrvAvasthatvAdapauruSheyameShaNIyaM mUlapramANam | prasiddhaM cha vedasya svataHprAmANyaM, vedatvAdeva | " vedA hyevainaM vedayantI " tyanyanirapekShaprAmANyashruteshcha | na tadyujyate pauruSheyatve | puruShaj~nAnAdhInatvaprasaN^gAt | tasya chAj~nAnavipralambhasambhavAt | tasmAnnityo vedo.abhyupagantavyaH || na tasya nityasyAnityairdevairvAchyavAchakabhAvassambobhavIti | tasmAchChabde prAmANyavirodhaH | kaJNchitkAlaM vAchyAbhAvenApramANyAtsarvadA.api tathAtvaprApteriti chenna | " 
................................................................................................................
sUryAchandramasau dhAtA yathApUrvamakalpayaditi |
yathaiva kAlaniyamaH surAdiniyamastathA |
tasmAnnAnIdR^ishaM kvApi vishvametadbhaviShyatItyAderata eva shabdAtteShAM prabhavaniyamAt |
mahatAM pratyakShAt |
yathedAnIM tathoparyapi devA bhaviShyantItItareShAmanuShAmanumAnAchcha ||
          || OM ata eva cha nityatvam OM || 29 ||
ata eva shabdasya nityatvAdeva cha devapravAhanityatvaM bhavati ||
................................................................................................................
sUryAchandramasau dhAtA, " " yathaiva kAlaniyama " ityAderata eva shabdAtteShAM prabhavaniyamAvagamAt | 
    pA.3]                       tattvadIpikAsahitam             
------------------------------------------------------------------------------------
ayaM hi shabdo.ata eva dhAturviShNosteShAM teShAM devAnAM pUrvapUrvaprakAreNa prabhavaniyamaM vyapadishati | mahatAmatItAnAgatArthadarshinAM pUrvapUrvAvagame punaranyAnyasya prabhavaniyamasya pratyakShasiddhatvAditareShAmanumAnasiddhatvAchcha -vimataH kAlo devavAnapralayakAlatvAdidAnIntanakAlavaditi ||                             || Cha ||
         ata eva cha nityatvam || ata eva shabdasya nityatvahetoreva cha devapravAhanityatvaM susAdhaM bhavati vinA.api hetvantarAnveShaNena | yasmAddhetoH prAmANyavirodha AshaN^kyate |
nahyanityatve vAchyasya shabdanityatvaM samaJNjasaM syAt | nacha padasthAnAM devAdInAmeva nityatvamAshaN^kanIyam | apralayaprasaN^gAt | nacha sargapralayAbhAvo vAchyaH | shrutivirodhAt | athApi syAt, nAlaM shrutiH sR^iShTyAdikaM vedAdikaM cha pramApayituM, vidhiparatvAditi |
 mA bhUttarhyagnihotraM  juhotityAdivAkyAnAmagnihotrAdisiddhArthavAchakatvam | tatashchAgnihotrahomAdau pramANAbhAvAdvaidikakriyAlopaH prasajyeta | nAgnihotrAdisiddhe tAtparyaM kArya eveti vadatastadviparItamevottaraM syAt | tathA sati kriyAlopaH syAditi chenmaivam | uChvAsAdikriyAkaraNAt | vihitakriyAlopaH syAdityuktamiti chet , kasya vihitA kriyA? brAhmaNo yajetetyAdau vihitA hi brAhmaNAdivarNAshramiNAmiti chenna | yajanavidhimAtraparasya vAkyasya brAhmaNAdAvamAnatvAt | atashchAyaM chaNDamatishchaNDAlAderyaj~nAdhikAramapyanujaj~nivAn | nachAgnihotrameva sAyamAdAveva hutavaha eva tattanmantraiNaivetthameva hotavyamiti niyamaH | kasyAchitkadAchitkuhachidyathAkathaJNchitkenachitkaraNasya yaj~natvaM syAt | aho yathodgatasya karmatatvamImAMsAparikhinnamanaso vedatAtparyavichAraNAkaushalaparipAkaH | uktaM cha " yatkiJNchitkaraNasyApi yaj~nataivAnyathA bhavedi " ti bhagavataivAnubhAShye ||
              atha mataM na yajividhimAtraparaM vAkyaM brUmaH, kintu dravyakAlakartR^ikaraNAdikArakavishiShTaravidhiparaM, ato noktadoSha iti | tadapi hanta tApasasya hR^idayatApAtirekAdutkasitamiva 1 | siddhAnvite liN^AdipadashaktisvIkArapatteH | nanu yadyapi vidhyarthatayA siddhavastukathanaM na niShiddhyate | kArya eva tAtparyaM paryavasitam | ato mA.apasiddhAnta iti chenmaivam | svargAdyanubhAvArthatvAtkriyAvidheH siddhaparatvaM kriyA 2 vAchinAmapi kiM na syAt | prayojanAnuddeshenAdhikAriNaH kartavyatAmAtravidhiparatvAbhyupagame vedasya, tadAdiShTamakurvataH kiM syAt | pratyavAyassyAditi chet, tatparijihIrShavastarhi vihitamanutiShThantIti 
------------------------------------------------------------------------------------
      1  'ka' 'kha' 'ga'--duktasitamiva (?) | 
      2  'ga'--kAryaM-
------------------------------------------------------------------------------------
                                brahmasUtrabhAShyam                              [a.1
------------------------------------------------------------------------------------ 
tatparihArarthatA vidherabhyupagatA | atassiddhaparatA.api padAnAM balAdAshrayaNIyA | tasmAchChrutisiddhaM devatAdikamapi nApalapanIyam ||
         " AmnAyasya kriyArthatvAdAnarthakyamatadarthAnAmi " ti sUtravirodhashcha tatpakSha eva bhavati | kriyAtiriktasya kasyAchitkAryasya liN^AdyarthatvAbhyumagamAt | nanu " svargakAmo yajete " tyAdivAkyaprAmANyArthameva kriyAtiriktaM kiJNchitsthAyi kAryaM vidhyarthatvenAbhyupagantavyam | kriyAyAH kShaNavinAshitvena dehAntaropabhogyasvargAdiphaladAnAyogAditi | maivam | kriyAtirikte vyutpattyasambhavAt | na tAvallokatastatra vyutpattiH | alaukikatvAttasya | nApi jihvAdAviva prasiddhapadasamabhivyAhArAt | jyotiShTomAdivAkyeShu tadvAchakapadAbhAvAt | kriyAmAtravAchino hi dhAtavaH | liN^Adayastu kartavyatAmAtraniShThAH | ato nAtra kAryAbhidhAyi padaM pashyAmaH | 
prAmANyAnupapattitarkAvagamyaM kAryaM liN^AdyarthaM brUma iti chettarhi kriyAkartavyatAyAM 
pramANAbhAvAtkriyAlopaH syAt | tarkagamyatve chApUrvatvaM pratyAdiShTaM syAt | tathAcha na vedaikagamyo niyogaH | nacha vAkyaM tarkasya smR^itirupatvAnna pramANAntaratApattiriti | anubhUtaviShayatvAdaparokSharupatvAchcha samR^iteH | tarkasya laiN^gikatvAt | sApekShaj~nAnatvaM smR^itilakShaNaM lakShaNavido vadanti | ato bhAvibhUtapramANAntarasApekShatvAnna tarkasmR^ityorbheda iti chenna | pUrvAnubhUtasaMskAramAtrajaM j~nAnaM smR^itiriti svAbhyupagamavirodhAt | nacha tarkasyAnumAnAdhikaM pramANAntarasApekShatvaM lakShyate | atha pramANAnugrAhakatvAttarkasya svaviShayabhAvipramANAntarasApekShatvamastitarAmiti, tadayuktam | vyAptimatastasya svayamanumAnAtmaktavena pramANAnugrAhakatvamAtrabhAvAt | vyAptivirahiNastu tadAbhAsatvenAnanugrAhakatvAt | nacha niyatAvayavamevAnumAnaM pramANamiti niyamaH | nijasamayaniyamitAvayavarahitenApi tena paraparijalpitena sAdhyArthAvagamAt | niyamasAdhakapramANAbhAvAchcha | nachAnumAnAttatsiddhiH | tatsAdakasyAnumAnasya niyamatAvayatvAN^gIkAre.anavasthAprasakteH | tarkamAtratve tatprAmANyaM prathamata eva samAshrayaNIyam | ataH kimanenAjAgalastanAyamAnenAvayavaniyamakalpanena | nanvasati niyame prayojakaklR^iptyabhAvAnnyUnAdhikatAvivekAnupapattiriti | maivam | dUShaNoktivadupapatteH | nahi paraprayukte sAdhane dUShaNaM saniyamamupanyasyate | nachAnavasthAdidoShoktiravayavaniyamavatI bhavati | nacha tatra nyUnAdhikaviveko duravabodhaH | evamihApi draShTavyam |
         nacha vedaprAmANyAnupapattyA kriyAtiriktasthAyikAryAnveShaNaM yuktam | kAlAntarabhAviphaladAyinaH sarvaj~nasyeshvarasya vedasiddhatvokteH | etenaivetadapyapAstaM, yadAhurete jaiminimatasamAshrayamAnena devadAdyabhAvam | vedapramANAdeva devatAtaddehadeshabhedasaMvedanasya saulabhyasampAdanAt |
    pA.3]                            tattvadIpikAsahitam 
................................................................................................................
    || OM samAnanAmarupatvAchchA.avR^ittAvapyavirodho darshanAtsmR^iteshcha OM || 30 ||
atItAnAgatAnAM devAnAM samAnanAmarupatvAtprAptapadAnAM muktyA.a.avR^ittAvapyavirodhaH |
yathApUrvamiti darshanAt ||
anAdinidhanA nityA vAgutsR^iShTA svayambhuvA |
................................................................................................................
 madhvAdyupAstiShu prAptapadatvena tatprAptyasambhavAttaddarshitvAchcha 1  tatphalAya  devAnAmanadhikAraM bruvatA jaimininA.anyatrAdhikAramabhyanujAnatA devatAsadbhAvo.abhyupagataH | " dharmaM jaiminirata eve " tyAdinA
 cheshvaravAditvamAveditaM jaimineH | atassusAdhIyaH sAdhitaM devatotpattyaN^gIkAro.api shabde prAmANyAvirodha iti ||                                          || Cha ||
             atha kathametarhi teShUdbhavAbhibhavaiH pUrvaparIbhAvaM gateShu vibhidyamAnarupanAmakarmasu rudrendrAdinAmnAM nIlalohitatuvigrIvavajradharavR^itravadhAdishabdAnAM cha vR^ittiniyamaH sambhAvyata ityata Aha-
samAnanAmarupatvAchchA.avR^ittAvapyavirodho darshanAtsmR^iteshcha || paurastyAnAM pAshchAtyAnAM cha devAnAM samAnanAmarupatvAt samAnadharmakarmatvAchcha prAptapadAnAM muktyA svasvapadAdAvR^ittAvapi na tachChabdavAchyatvavirodhaH | svapadeShvavR^ittAvapIti vA.arthaH | yathApUrvamiti samAnanAmarupatve.api tAmeva shrutiM pramANIkaroti ||                                     || Cha ||
................................................................................................................
R^iShINAM nAmadheyAni yAshcha vedeShu dR^iShTayaH |
vedashabdebhya evA.adau nirmame sa maheshvara iti smR^iteshcha ||
   || OM madhvAdiShvasambhavAdanadhikAraM jaiminiH OM || 31 ||
vasUnAmevaiko bhUtvetyAdinA prApyaphalatvAtprAptapadAnAM devAnAM madhvAdividyAsvanadhikAraM jaiminirmanyate||
................................................................................................................
           mukhyavAchyasya viShNossarvadA 2 vidyamAnatvAchcha na shabde virodhaH | tathAcha yojanA, ata eva shabdAtteShAM prabhavaniyamAt shabdAdeva devAnAM prabhavaniyamanAdikartA.avagamyate | atastasmAdeva shabde virodhaH parihR^itaH | pratyakShashchAsau mahatAm | " puruShamIkShate " " yamantaH samudre kavayo.avayantI " tyAdishruteH |  
------------------------------------------------------------------------------------
     1  'ka' 'kha'--taddarshanavattvAchcha                2  'ga'--sadA
        'ga'--arthadarshanavattvAchcha                             
------------------------------------------------------------------------------------
                                    brahmasUtrabhAShyam                            [a.1
------------------------------------------------------------------------------------
yathA yena  prakAreNedAnIM devA bhavanti tathA.anyadA.apItyanumAnAchcha tadavagamaH ||      || Cha ||
            ata eva cha nityatvam || ata eva shabdanityatvAdeva devapravoDhurnityatvam || Cha ||
               samAnanAmarupatvAchchA.avR^ittAvapyavirodho darshanAtsmR^iteshcha || ' samAnAni ' sadR^ishAni nAmAni yeShAMrupANAM tAni ' samAnanAmAni ' samAnanAmAni rupANiyasya sa bhagavAn ' samAnanAmarupaH ' yogyanAmarupa ityarthaH | ' nAme 'ti sAmAnyanAmokterakhilanAmavivakShA | nahi viShNvanyarupANAM sadR^ishanAmatvam | shabdapravR^ittihetuvaikalyAdakAtsnaryapAratantrAbhyAm | tatsAkalyAdviShNureva samAnanAmarupaH | ato viShNossamAnanAmarupatvAttadabhAvAchchAnyeShAM na tasya sarvashabdavAchyatvavirodhaH | yathApUrvamiti darshanAt | yathApUrvaM pUrNaj~nAnassarvasvatantraH, atassamAnanAmarupaH sthitastathaiva san dhAtA sUryAdInakalpayat | atassUryAdiklR^ipteH prAgapi shabdaprAmANyavirodha iti siddham ||                                      || Cha ||
            madhvAdiShvasambhavAdanadhikAraM jaiminiH || " asau vA Adityo devamadhvi " tyAdyA madhuvidyA shrUyate | tatra " sa ya etadevamamR^itaM veda vasUnAmevaiko bhUtvA.agninaiva mukhenaitadevAmR^itaM dR^iShTvA tR^ipyatI " tyAdinA tadvatAM vasvAdipadaM prApyaphalamavagamyate | nacha tatprAptapadAnAM vasvAdInAM sambhavati | tasmAttatrAnadhikAraM jaiminirmanyate ||                            || Cha ||
                                  iti devatAdhikaraNam                          
................................................................................................................
                          || OM jyotiShi bhAvAchcha OM || 32 ||
jyotiShi sarvaj~natve bhAvAchcha |
AdityaprakAshe.antarbhAvavattajj~nAne sarvavastUnAmantarbhAvAnnityasiddhatvAdvidyAnAm ||
                           || OM bhAvaM tu bAdarAyaNo.asti hi OM || 33 ||
phalavisheShabhAvAtprAptapadAnAmapi devAnAM madhvAdiShvapyadhikAraM bAdarAyaNo manyate |
asti hi prakAshavisheShaH ||
yAvatsevAM pare tattve tAvatsukhavisheShatA |
sambhavAchcha prakAshasya paramekamR^ite harim ||
teShAM sAmarthyayogAchcha devAnAmapyupAsanam |
sarvaM vidhIyate nityaM sarvayaj~nAdikarma cheti skAnde ||
uktaphalAnadhikAramAtraM jaiminimatam |
ato na matavirodhaH |
sarvaj~nasyaiva kR^iShNasya tvekadeshavichintitam |
svIkR^itya munayo brUyustanmataM na virudhyata iti cha brAhme ||
    pA.3]                         tattvadIpikAsahitam                   
.................                 ..................................                  ..............
                         ||   iti devatAdhikaraNam || 8 ||
manuShyAdhikAratvAdityukte.avisheShAchChUdrasyApyaha hAretvA shUdreti pautrAyaNokteradhikAra ityata Aha-
            || OM shugasya tadanAdarashravaNAttadAdravaNAtsUchyate hi OM || 34 ||
nAsau pautrAyaNaH shUdraH |
shuchA.a.adravaNameva shUdrashabdenoktam |
kamvara enametatsantamityanAdarashravaNAt |
sa ha saJNjihAna eva kShattAramuvAcheti sUchyate hi ||
          || OM kShatriyatvagateshchottaratra chaitrarathena liN^gAt OM || 35 ||
ayamashvatarIratha iti chitrarathasambandhitvena liN^gena pautrAyaNasya kShatriyatvAvagateshcha ||
rathastvashvatarIyuktashchitra ityabhidhIyata iti brAhme ||
................................................................................................................
            manuShyAdhikAratvAdityukte 1 shUdrasyApi vedavidyAyAmadhikArassyAt | shUdrasyApi manuShyatvAvisheShAt | " aha hAretvA shUdra tavaiva saha gobhirastvi " ti pautrAyaNaM prati raikvasyokteshcha| pautrAyaNaM vedavidyAM shrAvayiShyanneva hi raikvaH shUdrashabdena sambodhayAmAsa | aha shUdra hAra
itvA cha gobhissaha tavaivAstviti | itvA shakaTaH | atrochyate-shugasya   tadanAdarashravaNAttadAdravaNAtsUchyate hi || shuchA.a.adravaNameva shUdrashabdapravR^ittihetuH | shuchAM pratyAdravaNaM, shuchA vA kShattAraM pratyAdravaNaM, raikvaM pratyAdravaNaM vA | tadAdravaNAchChUdra ityuchyate | tR^itIyAttR^itIyasyApyatishayArthatvAt 2 | kasmAt shuchA.a.adravaNamityata
Aha-kamvara iti | " kamvara enametatsantaM, sayugvAnamiva raikvamAtthe "ti haMsAtsvAnAdarashravaNAt| etatsantaM nindyaM santaM, etachChabdena duHkhAdiraparokShatayochyate | " kvachidvishvaM kvachidbrahma kvachinnindyamudIryata " iti tantranirukte | " sa ha saJNjihAna eva kShattAramuvAche " ti vachanenaiva shugasya sUchyate hi | anyathA naivAnAdarashravaNe.api shayanAtsaJNjihAna eva kShattAraM raikvo.anveShaNe niyuJNjIta ||                                                    || Cha ||
       kShatriyatvagate shchottaratra chaitrarathena liN^gAt || itashcha na pautrAyaNashshUdraH | " ayamashvatarIratha " ityuktvA svakIyasya chitrarathasya raikve nivedanena chitrarathasambandhitvAvagamAt | tena liN^gena kShatriyatvAvagamAt | ato na shUdrasyAdhikAraH | gardabhAdashvAyAM jAtA ' ashvataryaH ' || ||| Cha ||
------------------------------------------------------------------------------------
    1 'ka' 'kha'--tyukteH
    2 gakAraghaTitavargAtsvaM vihAya tR^itIyasya tavargasya tR^itIyo dakAraH | tathAcha shUgdra ityatra gakArasya vilopaH |
------------------------------------------------------------------------------------
                                 brahmasUtrabhAShyam                                 [a.1
................................................................................................................
yatra vedo rathastatra na vedo yatra no ratha iti cha brahmavaivarte ||
      || OM saMskAraparAmarshAttadabhAvAbhilApAchcha OM || 36 ||
aShTavarShaM brAhmaNamupanayIta tamadhyApayItetyadhyayanasya saMskAraparAmarshAt |
nAgnirna yaj~no na saMskAro na vratAni shUdrasyeti paiN^gishrutau saMskArAbhAvAbhilApAchcha ||
uttamAnAM tu strINAM na shUdravat |
sapatnIM me parAdhametyAdiShvadhikAradarshanAt |
saMskArAbhAvenAbhAvastu sAmAnyena |
asti cha-
strINAM pradAnakarmaiva yathopanayanaM tatheti ||
     || OM tadabhAvanirdhAraNe cha pravR^itteH OM || 37 ||
naitadabrAhmaNo vivaktumarhatIti shUdratvAbhAvanirdhAraNe pravR^itteshcha ||
................................................................................................................
        itashcha na shUdrasyAdhikAraH | saMskAraparAmarshAttadabhAvAbhilApAchcha || anyArthavachanaM ' parAmarshaH | adhyayanasyAN^gatvenopanayanasaMskAraparAmarshAt | shUdrasya saMskArAbhAvAchcha | parAdhama parANuda | " sapatnIM me parAdhama " kiM bhrAtA sadyadanAthaM bhavati " " kimetA vAchA kR^iNavA tavAhami" tyAdiShu shachIyamyUrvashyAdInAmadhikAradarshanAduttamastrINAM na shUdravadanadhikAraH | yadyapi strINAmupanayanasaMskAro nAsti, tathA.api tatpratinidhiranyo.astItyAha- asti cheti | asti cha strINAM saMskAraH, strINAM pradAnakarmetyAdi vyAsavAkyaM chAsti tatpramANam ||   || Cha ||
           tadabhAvanirdhAraNe cha pravR^itteH || " so.ahaM satyakAmo jAbalo.asmi bho " iti satyakAmenokte naitadabrAhmaNo vivaktumarhatIti nirdhAraNe satyeva gautamasya tadupanayanAdau pravR^itteshcha na shUdro.adhikArI ||
................................................................................................................
    || OM shravaNAdhyayanArthapratiShedhAtsmR^iteshcha OM || 38 ||
shravaNe trapujatubhyAM shrotraparipUraNam | adhyayane jihvAchChedaH | arthAvadhAraNe hR^idayavidAraNamiti pratiShedhAt ||
nAgnirna yaj~naH shUdrasya tathaivAdhyayanaM kutaH | 
kevalaiva tu shushrUShA trivarNAnAM vidhIyata iti smR^iteshcha |
vidurAdInAM tUtpannaj~nAnatvAdvisheShaH |
                     || ityapashUdrAdhikaraNam || 1 ||
    pA.3]                          tattvadIpikAsahitam                         
..................                ....................................                   ............
yadidaM kiJNcha jagatsarvaM prANa ejati niHsR^itam |
mahadbhayaM vajramudyataM ya etadviduramR^itAste bhavantItyudyatavajraj~nAnAnmokShaH pratIyata ityato.abravIt-
                              || OM kampanAt OM || 39||
ejatIti kampanavachanAdudyatavajro bhagavAn |
ko hyevAnyAtkaH prANyAdyadeSha AkAsha Anando na syAditi hi shrutiH |
prANasya prANamiti cha ||
nabhasvato.api sarvAH syushcheShTA bhagavato hareH |
kimutAnyasya jagato yasya cheShTA nabhasvata iti hi skAnde ||
................................................................................................................
   " ArjavaM brAhmaNo sAkShAchChUdro.anArjavalakShaNaH |
            gautamastviti vij~nAya satyakAmamupAnayat || " iti sAmasaMhitAyAm || || Cha ||
       vidurAdInAM tu janmAntAra eva vedAdutpannaj~nAnatvAdvisheShaH || Cha ||
                             ityapashUdrAdhikaraNam 
       yadidaM jagaddR^iShTaM shrutaM cha tatsarvaM prANa ejati prANAdhAraM kampate | ejR^ikampana iti dhAtoH | 
prANAnnissR^itaM cha tadetadvajraM ye viduste.amR^itA bhavanti |
................................................................................................................
chakraM chaMkramaNAdeSha varjanAdvarjamuchyate |
khaN‚ÄçDanAtkhaDga evaiSha hetinAmA svayaM haririti hi brahmavaivarte ||
                      
                    || iti kampanAdhikaraNam || 10 ||
hR^idaya AhitaM jyotiH parAmAtmetyuktam |
tatra yo.ayaM vij~nAnamayaH prANeShu hR^idyantarjyotiH puruSha ityatrobhau lokAvanusaJNcharatIti vachanAjjIva iti
pratIyata ityata uchyate-
                 
                     || OM jyotirdarshanAt OM || 40 ||
viShNureva jyotirviShNureva brahmA viShNurevA.atmA viShNureva balaM viShNureva yasho viShNurevA.ananda iti darshanAchchaturvedashikhAyAM jyotirviShNureva ||
prAj~nenA.atmanA.anvAruDha utsarjadyAtIti vachanAttasyApi lokacharaNamastyeva ||
                     
                    || iti jyetiradhikaraNam || 11 ||
                                   brahmasUtrabhAShyam                              [a.1
------------------------------------------------------------------------------------
  bhAyayatIti bhayam | kampanAt || sarvajagatastadAdhArakampanavachanAdvajro viShNureva | nahyanyasya sarvacheShTakatvaM yuktam | nApi sadodyatatvam | chakrama 1yatIti chakram ||
                              iti kampanAdhikaraNam
          " katama Atme " ti prashne " yoyaM vij~nAnamayaH prANeShu hR^idyantarjyotiH puruShaH sa samAnassannubhau lokAvanusaJNjaratI " tyuttaraM paThyate | tatra saMshayaH | kimayaM jyotishshabdavAchyaH shArIrassyAdAhosvitparamAtmeti | ubhayalokasaJNcharaNA' tprANeShvi " ti prANopahitatvAchcha shArIra iti
pUrvapakShaH | jyotirdarshanAt || " viShNureva jyotiriti " viShNoreva mukhyajyotiShTvokteH, " prANeShvi "
ti prANaniyantR^itvena sthityAkhyAnAt prAj~nenA.atmanA.anvAruDha utsarjadyAtIti, prakarSheNa A samantAt, j~nena parAmAtmanA.anvAruDho jIvaH sharIramutsR^ijan yAtIti tasyApi lokacharaNakathanAdviShNureva jyotiriti siddhAntaH || viShNureva balam , " sa vai balaM balinAM chApareShAmi " ti hi bhAgavate | viShNureva yashaH, " tasya nAma mahadyasha " iti hi shrutiH | " vij~nAnamayaH prANeShvi " tyAdi shabdaliN^gAnAM jIva eva sAvakAshatvapratiteH punaruktirjyotishshabdasamanvayasya ||       || Cha ||
                            iti jyotiradhikaraNam 
................................................................................................................
sarvAdhAratvaM viShNoruktam |
tatrA.akAsho vai nAma nAmarupayornirvahitA te yadantarA tadbrahyetyatrA.akAshasya pratIyate |
vainAmeti prasiddhopadeshAt prasiddhAkAshashchAN^gIkartavya ityata uchyate -
          || OM AkAsho.arthAntaratvAdivyapadeshAt OM || 41 ||
te yadantarA tadbrahmetyarthAntaratvAdivyapadeshAdAkAsho harireva || 
avarNaM, yato vAcho vivartanta ityAdishrutestasya hi tallakShaNam ||
anAmA so.aprasiddhatvAdarupo bhUtavarjanAditi hi brAhme ||
                             || ityAkAshAdhikaraNam || 12 ||
................................................................................................................
           " AkAshastalliN^gAdi " tyatra viShNoryaugikAkAshatvaprasAdhanAdyadyapi na viShNurvihAtuM shakyate | tathA.apyatra vainAmeti prasiddhyatishayadyotakanipAtadvayayogenaruDherbalavattvAtprasiddhAkAsho.apyaN^gIkartavyaH | AkAshashabdasyobhayatra prasiddheriti pUrvaH pakShaH |
------------------------------------------------------------------------------------
       1  'ka'  'kha'--chaMkrAma--
------------------------------------------------------------------------------------  
      pA.3]                          tattvadIpikAsahitam 
------------------------------------------------------------------------------------
ayaM chAsminpAde pratyadhikaraNamanugamayitavyo nyAyaH | AkAsho.arthAntaratvAdivyapadeshAt || te yadantarA te nAmarupe antarA, yannAma cha rupaM cha na bhavatIti yAvat , yadvA nAmi cha rupi cha na bhavati tadbrahmeti nAmarupAbhyAmarthAntaratvatadrahitatvabrahmatvavyapadeshAdAkAsho harireva | arthAntaratvanAmAntaratvAdivyapadeshAditi vA | " avarNamachakShushshrotrami " tyAdyAtharvaNI shrutiH | avarNaM na varNaH, shuklAdi 1 varNarahitaM cha, nacha varNyate nApi varNAtmakamiti | anAmA so.aprasiddhatvAt sarvAtmanA svAtmano.anyasya | arupo bhUtavarjanAt bhautikadehavarjanAt || Cha ||
                             ityAkAshAdhikaraNam 
       asaN^gatvaM paramAtmana uktaM " atamo.avAvyanAkAshamasaN^gamarasami " tyakSharabrAhmaNe | suShutpyukrAntyorbhedena || asaN^gAtsvApAdidraShTurIshvarAjjIvasya bhedavyapadeshAnna jIvo.asaN^gaH | apitu para evAsaN^gaH | atha cha parAjjIvasya bhedavyapadeshAnna jIvaH para eva san asaN^gaH | atra hi " tadyathA priyayA striyA sampariShvakto na bAhyaM kiJNchana veda nA.antaramevamevAyaM puruShaH prAj~nene " tyAdinA " tadyathA nassusamAhitamutsarjadyAyAdevamevAyaM shArIra AtmA prAj~nenA.atmane " tyAdinA cha sadR^iShTAntaM bhedo vpadishyate | nachAyamabhidhIyamAno 2 jIveshabhedo vyAvahArika iti vAchyam | tadarthAnirupaNAt | anirvAchyasya nirastatvAt | bhedasya chAbAdhAt | nacha vyavahArasambandhitvaM vyAvahArikatvaM, tathAvyAvahArikasyApi brahmaNaH satyatvAt | avyAvahArikatve
prativAdidUShite.api brahmaNi mUkatApatteriti ||                       || Cha || 
                            
                                iti suShuptyadhyadhikaraNam 
................................................................................................................
eSha nityo mahimA brAhmaNasyeti brAhmaNasyApi nityamahimA pratIyate |
sa cha brAhmaNaH sa vA eSha mahAnaja AtmetyajashabdAdviraJNcha iti prAptam |
devAnAM cha vidyAkarmaNoH padaprAptiH sUchitA taduparyapIti |
ato bravIti-
                           || OM patyAdishabdebhyaH OM || 43 ||

------------------------------------------------------------------------------------
      1  'ka'  'kha'--na varNaH shuklAdiH
      2  'ka'--madhIyamAno
------------------------------------------------------------------------------------
                                   brahmasUtrabhAShyam                             [a.1
...................                 ..............................                   ...............
sarvasyAdhipatiH sarvasyeshAnaH sa vA eSha neti netItyAdishabdebhyo nityamahimo viShNureva ||
utAmR^itatvasyeshAno yadannenAtirohati |
saptArddhagarbhA bhuvanasya reto viShNostiShThanti pradishA vidharmaNi |
sa yo.ato.ashruta ityAdishrutibhyastasyaiva hi te shabdAH ||
                            || iti brAhmaNAdhikaraNam || 14 ||
 
                iti shrImadAnandatIrthabhagavatpAdAchAryavirachite shrImadbrahmasUtrabhAShye
                           prathamAdhyAyasya tR^itIyaH pAdaH || 1 || 3 ||
................................................................................................................
           " patiM vishvasyA.atmeshvaraM shAshvatami " tyAdinA nityamahimA parasyoktaH | sa brAhmaNasyApi pratIyate | viriJNchasya kAdAchitkapadaprApterna nityamahimetyAshaN^ikyA.aha- devAnAM cheti | chakAro.avadhAraNe | anyadevAnAmeva vidyAkarmaNoH sakAshAtpadaprAptiH sUchitA devatAdhikaraNe
na viriJNchasya | tasmAdviriJNcho.api nityamahimeti prApta Aha- patyAdishabdebhyaH || patishabdAdIshAnashabdAdagrAhyAshrutatvAdishabdebhyashcha nityamahitvenokto brAhmaNo viShNureva | brahmaNA vedena gamyata iti ' brAhmaNaH, ' brahma aNati vAchyatveneti vA | aNa gatAviti dhAtoH | " utAmR^itatvasyeshAna " ityAdinA " puruSha evedami " ti pratij~nAte sarveshatve heturuchyate | amR^itasya
muktasyApIshAno.ayaM puruSha iti yat tasmAdidaM sarvaM puruSha eva puruShAdhInamevetyarthaH | nacha sarvasya puruShaikyamihochyate | tathAsatyanivR^itterayukteshcha | tasmAttadadhInatvameva pratij~nAtam | puruSheNaivedaM vyAptamiti vA.arthaH | tathAcha paiN^gishrutirimAM shrutiM vyAchaShTe | " puruSha evedaM sarvaM yadbhUtaM yachcha bhavyamiti puruSheNaivedaM vyAptaM yadbhUtaM yachcha bhAvyaM AtR^iNAdAkarIShAtsarvaM bhagavAniti mithyAdR^iShTireShe "ti | " sarvaM samApnoShi tato.asi sarva '' iti cha bhagavadgItAsu | " yadannenAtirohatI " tyannashabdokto martyassaMsArI | etadatroktaM bhavati | muktasamudAyasyApIsho viShNuH | yadayaM saMsArisamudAyamatyagAt | yadyayaM muktigAnAmanIshaH syAt, naiva saMsAriNaH saMsArAnmochayet | mochayati cha, tasmAnmuktAnAmapIsha eva | " so.ama‡§ºR^itasyAbhayasyesho martyamannaM yadatyagAdi " ti cha bhAgavate | amR^itatvasyeti dharmadharmyabhedAbhiprAyeNa | amR^itatvasyeshAna iti vA.arthaH | mukterapi tadadhInatvAt ||                                            || Cha ||

                             iti brAhmaNAdhikaraNam
                  || iti tatvadIpikAyAM prathamAdhyAyasya tR^itIyaH pAdaH ||
                                ---------------------    




