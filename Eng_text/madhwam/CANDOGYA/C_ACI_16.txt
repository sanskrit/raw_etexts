shrImaddhanumadbhImadhvAntargatavedavyAsAtmaka lakShmIhayagrIvAya namaH || 
aparaM brahmavAyuM cha paraM brahmasukhAdhikam.h | vAsudevAdirUpaM cha vAmanaM chAnishaM bhaje || 1 || pUrvaM madhugAyatyAdi vidyAH parabrahmaviShayAnirUpitAH | atra punaH parAparabrahmavidyAmeva vaktumayamadhyAyaH pravartate | tatrAdau parAparabrahmaviShayAM saMvargavidyAM vaktuM AkhyAyikAmAha || jAna shrutirityAdinA khaNDadvayena || atra bhadraM sarAsArAbhij~naM akShaM indriyaM yasyAsau bhadrAkSha iti kashchit.h | tadasat.h | shrutahAnAshrutakalpanAprasaMgAt.h | bhallAkShetyasyaivAyamartha ityaMgIkAre nindaprakaraNaridhAt.h | bhallAkSheti mandadR^iShyitvaM sUchayannAheti tvadbhAShyavirodhAchcheti bhAvena tadanUdya vyAchaShye || bhallAkSheti || jAna shruteH jyotiratikramyagamane tava prAptaM dAhaM na jAnAsIti bhAvena mandAkSha iti sambodhita iti bhAvaH | tathAchoktaM gItAmAhAtmye | prakAshamAnaM purataH tejaH puMjaM na pashyatha jAna shruteH mahIbhartuH puNyakIrteriti spuTamiti | yathAkR^itAyetyAdikamevaM vyAkShate | dyUte pravR^ittAnAM yedIrghadaMtAdi mayA akShAsteShu cha tasR^iShudikShu chatvAroM.akA bhavanti | ekAM kodyayaM kastyaM kashchaturaMka iti | techaikAdhikatvasAmAnyAtkalidvAparAdinAmAnaH | tathAcha dyUtekR^itAyachaturaMkAyavijitAyA dhareyAstridyayAkAMkAstretAdinAmAnaH saMyantyantarbhavatIti tadasat.h | kR^itashabdasya prasiddhakR^itayugArthatva grahaNe bAdhakAbhAvena dyUtAbhiniveshenaivaM shruti vyAkhyAnAyogAt.h | parityajyAnyAninidarshanAnidyUtadR^iShyAntagrahaNAyogAchcha | nachAkSheShu shauNDarAjAno.ato kShagatachaturaMkanidarshanenaiva jAnashrutibodhanAya haMsohaMsaMbodhitavAniti vAchyam.h | jAna shruteH paramadhArmikatvenAkShAsaktatvAbhAvAt.h | haMsAshchadevA vA R^iShayovAjAna shrutikR^itAnnadAnena tuShyAH samAgatAH iti tvayApi vyAkhyAtatvena teShAmaj~nAnAsambhavAchcheti bhAvena svayaM tadvAkyaM vyAchaShye || yatheti || kR^itekR^itayugadharmeprAptaphale sati anena chaturthIsaptamyarthetyuktaM bhavati | adhare yAstretAdaya iti padArthamabhipretyoktaM tretAdijayaphalamiti | tasyaiva jitakR^itadharmasyaiva | pradhAnajaye.apradhAnajayya siddhatvAditi bhAvaH | evamenaM sarvaM tadabhisametIti dArShyAntikavAkyaM prajAnAM kimapi sAdhukamarnAstIti pratItiM nivArayanvyAchaShye || evamiti || svAmyadhikaraNanyAyAditi bhAvaH | aMgAre hasayugvAnamivaraikvamAtthetItyatrAnanvayashaMkAM vArayitumaMgAra ityetadvayAkurvanpekShitaM pUrayati || are iti || aMgetyanuvAdeneShyeti vyAkhyAnam.h | sa yugvetyadhyAhAraH | tathAcha kuto sau j~nAtavya ityAkAMkShAyAM yataH sa yugvAnamivaraikvamAttheti haMsenoktamiti na tasyAsaMgatiriti bhAvaH | ahaMhyarA iti plutiranAdara iti vyAkhyAnamasat.h | anahaMkAreNa muninAvR^ithAvinayopAgatatadanAdarakaraNAyogAt.h | iti bhAvena tadabhiprAyamAha || ahaMhIti || pAmAnaM kaShamANamiti prakR^itatvAditi bhAvaH | tatashchAyaM khaNDAtharH || jana shrutasya putrojAnashrutiH hetyaitihye | putrAyaNagotrApatyaM pautrAyaNaH | shraddhayAdeyaM yasyAsau shraddhAdeyo bahuprabhUtaM dAtuM shIlamasyeti bahudAyI bahupAkyo ahanyahani annArthibhyobahupaktavyavAn.h pratiShThAnapurerAjA.a.asa | astigodAvarItIre pratiShThAnaM puraM mahat.h | tatra jAnashrutiH nAmnAmedinAvallabho.abhavat.h | iti vachanAt.h | sa jAna shrutiH sarvataH sarvAsu dikShugrAmeShu nagareShu chA.avasantyeShvityavasathAstAn.h mApayAMchakrekArayAmAsa | janAH sarvata etyamemamAnnaM teShvAvasatheShu vasantotsyanti bhokShyantIti buddhayA || 1 || tatra vasati tasmitrAj~ni atyuchchasaudha bhavanamadhiruhyasthite satyatha haMsAH devahaMsAH nishAyAM antarikShamArgeNAtipetuH vinirgatAH | tatontarikShamArgeNayUthAnAM pakShasaMhitAH | mR^iNAlachaM cha vodevidevahaMsAvinirgatA iti vachanAt.h | atrAha || tvarayA gachChatAM teShAmanyonyaM marmabhAShiNAm.h | bhallAkShapramukhAH dvitrAH purastAnniryayurjavAditi vaktavyam.h | tattadAhaMsohaMsamabhyuvAda | pAsh.hchAtyahaMsAH UchustAn.h purato gachChato javAdityarthaH | ho hoyIti sambodhye bhallAkShabhallAkShamandAkShamandAkShA | kuto mandAkShatvamityata Aha || jAna shruteriti || jAna shruteH pautrAyaNasya jyotiH prakAshamAnaM tejaH puMjaM dIpAdhvararUpaM divAsamamAtatam.h | tadapi tvaM na pashyasIti bhAvaH | yathoktam.h | yasya dIpAdhvare dhUmaiH shyAmalAH kalpashAkhina iti tajjyotistvAmatikramyagachChantaM mAprasAMkShIH mAprasAMkShIt.h | sambaddhaM mAbhUt.h | mA pradhAMkShIH mA pradhAM kShIt.h | mAdahat.h | tajjyotiratikramyagamanetvAM sambadhyadahediti bhAvaH | ityabhyuvAdeti sambandhaH || 2 || taM haMsaM prati pararogragAmIhaMsaH uchchaiH pratyuvAcha | yathoktam.h | haMsAhasitvAsAvaj~namUchuvarchanamuchchakairiti | arehaMsaitadvachanaM kamenamuddishyAttha | santaM nirduShyaM sayugvAnaM sashakaTaM raikvamiveti | ananurUpamasminnuktamevaM vaktuM raikva eva yogya iti bhAvaH | evamukta itara Aha || ya iti || nu idAnIM yastvayoktaH sayugvAraikvaH sakathaM kiM mAhAtmyavAniti || 3 || pR^iShyopara Aha || yatheti || yathAkR^itAyavijitAyakR^itayugevijitesatyadhareyAstretAdayaH saMyanti | tretAdijayaphalaM cha tasyaiva bhavati evamenaM raikvaMyatkiMcha prajAH sAdhukurvanti | sarvaM tadabhisameti prAdhAnyena | sarvighnanivArake mahAmunau tasmin.h rAShyre vasati sati savarAbhiH prajAbhiH nirvighnena sAdhukarmakaraNena prAdhAnyAttasyaiva tatphalaM bhavati | svAmyadhikaraNanyAyAditi bhAvaH | prAdhAnyamevAha || yastadvedeti || yaH kopyadhikArIyajj~nAtavyaM vedatatsarvaM saraikvovedetyarthaH | upasaMharati || sa iti || saraikvomayaitadetena prakAreNokta iti || 4 || evaM purohaMsenokte sati tadutatsarvaM jAnashrutiH pautrAyaNaH upashushrAvaha | tataH sa shrutahaMsakR^itAnAdaraH saMjihAna eva shayanIyAduttiShThennevakShattasharaM sArathimuvAcha | yathoktam.h | tataH sArathimAhUyabhUpAlovismayAshrayaH | sandideshamahAtmAsaraikva raAnIyatAmiti | are aMgeShya | sayugvAraikvoj~nAtavya iti sheShaH | kuto sauj~nAtavyaH | yataH sayugvAnamivaraikvamAttheti haMsenoktam.h | samagrahaMsavAkyopalakShaNametat.h || 5 || yastvayoktaH sayugvAraikvaH sakathamiti kShatrApR^iShyaH pautrAyaNohaMsoktaM tallakShaNamAha || yatheti || 6 || sahakShattAnviShya tatraivetastatovichAryanAvidamiti pratyeyAya | taM hovAchapautrAyaNaH | areyatrapradeshe brAhmaNasya brAhmaNAnAmanveShaNAshAstravichAraNApravartate tattatrainamR^ichChA.avagachCheti || 7 || evamuktaH sakShattApunastatonirgatyavArANasyAdisamastatIrthATanaM kR^itvAkutrApi tamanupalambhamAnaH kAshmIranagaramAsAdyatatra rAjadvArishakaTasyAdhastAt.h pAmAnaM kaShamANaM kaNDUyamAnaM raikvamavalokyarAj~nAnirUpitaishchihnairayameva raikva iti nishchityopAsamIpegatvApraNamyopavivesha | tatAchoktaM gItAmAhAtmye | tatropavishyataM raikvaM pratyabhyuvAdakShattA | he bhagavaMstvameva kiM sayugvAraikva iti | evamuktoraikvo ahaM hyarA iti pratijaj~ne | plutiH pAmakaShaNabhAvena | kimarthamatrAvishrAntaH kiMcha kartuM chikIrShasItyukto vayaM pUrNamanorathAH | paraM kenApi vaTunAparicharyAvidAyinA bhavitavyamityuktavAniti grAhyam.h | saha kShattAraikvamanniShyAvidamiti rAjAnaM pratyeyAya | yathAvR^ittaM cha nyavedayat.h || 8 || prathamaH khaNDaH || 1 || ahahAretvAshUdreti raikvokteH pautrAyaNaH shUdra ityasat.h | tathA sati vaidikasaMvargavidyAdhyayanAyogAt.h | nachAdhikArAbhAvepi pauyiNovedavidyAM vichArayAmAseti kiM na syAditi vAchyam.h | anadhikAriNaM pratimunerupadeshAsambhavAt.h | nahi gavAdyAshayAtasyAparokShaj~nAninaH anyAyyApravR^ittiH sambhavati | kathaM tarhi shUdreti sambodhanamityata Aha || shucheti || dIrghasvarArthatvenAdravaNAdityuktam.h | shugdra eva shUdrorudra iti vat.h | shuchAdravaNashadevashUdreti sambodhito natu varNAvaratvAbhiprAyeNetyarthaH | shugasya haMsakR^itAnAdarashravaNAdutpanneti bhAvaH | tathAcha sUtram.h | shugasya tadanAdarashravaNAttadAdravaNAditi | nanu shUdrashabdaH kuto yaugikoMgIkriyate rUDhAtharH kiM na syAt.h | yogarUDhyorUDhereva prAbalyAt.h | shUdrasyApi vedavidyAdhikArasyeShyatvAdityata Aha || rAjeti || ayamashvatarIratha iti rathitvaliMgAt.h | kShattR^isambandhAchcha | bAdhakavashAdrUDhityAga iti bhAvaH | rAjaiva pautrAyaNonashUdraH kiM tu shokenA.adravaNAdevashUdra ityukta ityatra smR^itimAha || rAjeti || shokenA.adravaNaparij~nAnaM cha muneH sarvaj~natvAdupapadyate | vipakShebAdhakaM sUchayati || prANeti || paraM dharmamityanena saMvargavidyA vettuH shrutyuktaM sArvaj~narUpaM phalamupalakShaNamityuktaM bhavati | shraddhAdeyatvAdinAdharmitvasiddheH paramityuktam.h | shUdrashabdasya svArthetAtparyamabhyupetyAyaM yaugiko vyAkhyAta iti dhyeyam.h | kraddhoktitvena svArthetAtparyAbhAvetu rUDhatvepi na doShaH | yathoktam.h | tato vilokyatatsarvaM raikvorAj~nechukopaha | reshUdramAmakaM vR^ittaM na jAnAsidUrIshvareti || 6 || tatashchAyaM khaNDArthaH || tasmAt.h kShatrAraikvavArtayA evamuktatvAdevaha | jAna shrutiH pautrAyaNogavAM ShaT.hshatAni niShkaM muktAhAram.h | ashvaratIbhyAM yuktaM rathaM tadAgurudakShiNArthatvenAdAyapratichakrameraikvaM pratigatavAn.h | gataH sa pautrAyaNaHtaMraikvaM pratyabhyuvAda || 1 || he raikvemAnigavAMShaT.hshatAni ayaM niShkoyamashvatarIrathaH tava dakShiNAtvena vartate | he bhagavobhagavaMstvaM me mamaitAM devatAmanushAdhitvaM yAMdevatAM upAssa iti || 2 || taM rAjAnaM pratiparoloka vilakShaNomuniH pratyuvAcha | aheti sambodhanam.h | he shUdra hAraH itvArathashchagobhiH saha tavaivAstviti | hAretveti sedurAjetyAdivat.h visargalopena bhavati | hAretvAnAviti vA | tathAtve pR^ithaganvayaH | hAreNa yukta itvAhAretveti vA | tattasmAt.h raikveNaivamuktatvAdevaha | jAna shrutiH pautrAyaNolpaM dhanamAhR^itamiti muneH kopa ityabhipretyatadApunareva gavAM sahasraM niShkamashvatarIrathamR^iSheH bhAryArthamAtmanoduhitaraM chAdAyatat.h tatra pratichakrame || 3 || sa gatvAraikvaM pratyabhyuvAda | raikvedaM gavAM sahasraM ayaM niShko.ayamashvatarIrathaH iyaM tava jAyAyasmiMstvamAsse ayaM pragrAmash.hchatavadakShiNAtvena vartate | he bhagavomAmAM tAM devatAmanveva shAdhisamyageva shikShaya || 4 || evamuktoraikvastasyAH jAyArthamAnItAyA rAj~no duhituH mukhamupodgR^ihNan.h shanaiH pashyannatikruddhaH sannuvAcha | he shUdratvamimAgurudakShiNAH ajahAra apahara | viraktasyamamatena prayojanAbhAvAt.h | madabhipretashchaparicharyAvidhAyIvaTureva | sacha nAnItaH | tvaM tu shUshrUShayAvinAnanegavAdinaivamukhena mAmA.alApayiShyathA alApayiShyasIti | ityukte shApabhIte narAj~nAprasAditoraikvastasmai hovAcha | shrutIrAj~nAdattaraikvAvAsagrAma saMj~nAmAha || ta iti || te hai te prasiddhAH grAmAH | mahAvR^iSheShu desheShu kAshmIrAparaparyAyeShu raikvapaNarshanAma | yatra yeShu grAmeShu raikva asmairAjArthaM tadupadeshArthamevovAsa || 5 || dvitIyaH khaNDaH | kimuvAchetyata Aha || vAyuriti || vAyuH bAhyaH saMvargastR^iNAdeH saMvarjanAt.h | saMgrahaNAdvetyasat.h | yAM devatAmupAsyetaM meshAdhIti devatAprashnottaratvAt.h | shrutAvevAgnyAdi devatAsaMhArakatvasya saMvargashabdapravR^ittinimittatvenoktatvAchcheti bhAvena pramANenaiva vAyurvAvasaMvarga ityetadvayAchaShye || saMvR^ikta iti || saMharate | mahAntamasyetyasyArthamAha || mahimeti || devatA ityanannashabdArthaH | martyamannamiti vachanenAnnashabdasya martyavAchakatvAt.h | tevA ete paMchAnye paMchAnye dashasantastatkR^itamiti vAkyaM paMchakadvayasya parasparabhinnatvapratItiM vArayan.h vyAchaShye || adhyAtmeti || dashabhUtAH pUrNAH kR^itamityuchyanta ityarthaH | dashashabdasya pUrNArthatve shrutimAha || dashetIti || sarvaM pUrNamihochyata iti smR^itishchagrAhyA | adhyAtmAdhidaivata bhedenAvasthitAnAM paMcha devatAnAM pUrNatvopi kR^itatvoktiH kathamityato gauNyeti bhAvenAha || kR^itasyeti || kR^itayugasya pUrNadharmAtmakatvAdityarthaH | tasmAtsarvAsu dikShvannakeveti vAkyamapratItyanyathApratIti nirAsAya vyAchaShye || tasmAditi || yasmAdadhyAtmAdhidaiva bhedena dvirUpasya vAyosteShu praveshastasmAdvAyunA saha dashasaMkhyApUraNAddashadikShvapi sthitA dashasaMkhyAkAdevatA annamevetyarthaH | vAyorannamiti pratItinirAsAya vAyunAsahetyuktam.h | evaM tarhi saiShAviraDannAdItyuttaravAkya virodhaH | tatra hyupakrAntavAyudevatAnnAditvenochyata ityata Aha || annAdIti || nAtropakrAnto vAyurannAditvenochyate | pUrvavAkye tasyAnnatvenoktatvAt.h | anyathA dashatvAnupapatteH | nahi sa evAnnamannAdI cha | tasmAdannAdi devatAviShNureva | upakramAdapyupapatteH balIyastvAditi bhAvaH | virAT.h viShNurityanena virAT.h shabdAt.h | brahmAnnAdItyapi nirastam.h | tasyA
ipa vAyvattR^itvAsambhavAt.h | nanu viShNorannAditvamaMgIkR^ityavAyorannatvAMgIkAre tadadyatvaprAptyA anadyamAnoyadanannamattItyanadyamAnatvoktivirodha ityata Aha || anadyamAna iti || viShNvanyaiH | yadanannamattIti vAyoH sarvadevatA saMhArakatvokteH kathaM tasya viShNvannatvamityataH shrutyarthanishchAyakaM pramANamAha || vAyustviti || 3 || tatashchAyaM khaNDArthaH || vAyurvAva mukhyavAyureva saMvargaH | kataM yadA vai mahApralaye.agnirudvAyati upashAmyati tadAvAyumevApyeti | yadA sUryostameti tadAvAyumevApyeti | yadA chandrostameti tadAvAyumevApyeti || 1 || yadA.a.apaH tadabhimAnI indraH yathoktaM pustAt.h | uchChraShyanti vAyumevApi yanti | kutaH yato vAyurevai tAn.h saMvR^ikteMsaMharatIti hi prasiddhamityartha; | ityadhidaivataM saMvagarsvarUpaM nirUpitam.h || 2 || athAdhyAtmaM saMvargasvarUpaM nirUpyate | prANo mukhyaprANaH | saH mukhyaprANo yadA jIvaM prasvApayati tadAvAk.h prANamapyatItyarthaH | sa iti buddhistha jIvaparAmarsho vA | atra vAgAdishabdane tadabhimAninaH prAguktAdevatA uchyante || 3 || upasaharati || tAviti || evaM tAvetau dvAveva saMrgau deveShu vAyureva prANeShu indriyeShu mukhyaprANa eveti || 4 || tatrAkhyAyikAmArabhate || atheti || he tyaiti hye | shaunakaM shunakasyApatyaM kApeyaM kapigotrodbhavaM chA.abhipratAriNaM nAmataH | kakShasenasyApatyaM kAkShiseniMchetyetau pariviShyamANau kvachidannaM pariveShayantau kashchidbrahmachArI vibhikShe.annaM yAchitavAn.h | tau ubhau tasmai brahmachAriNennaM na dadatu rureva | hetyAshcharye || 5 || tadA sa brahmachAyaruvAcha ha | he kApeya he abhipratArin.h yobhuvanasya gopAH poptA eko devashcha turomahAtmanodhidaivamagnyAdInadhyAtmaM vAgAdIn.h jagAra jagrAsa gR^InigaraNe | yaMcha taM prasiddhaM matyareShu bahudhAsantaM martyAH nAbhipashyanti | sakaH kiM nAmA kiM mahimAchatadahaM jAnAmi | tvaM jAnAsichettadvadvetyarthaH | tasmAt.h yasmai devAyai tadannaM prasiddhaM tasmA etadannaM na dattamiti || 6 || evaM brahmachAriNokte tadutadevashaunakaH kApeyastatpR^iShyaM daivataM pratimanvAnovichArayan.h pratyeyAya vyAjAnAt.h | uvAcha cha || Atmeti || he brahmachArin.h yastvayA pR^iShyo devaH devAnAmagnyAdInAmAtmAsvAmI prajAnAM janitAjanayitA pitA hiraNyadaMShyro babhaso bhakShaNashIlaH | so na sUrirnAmataH | anashchAsau sUrishchetyanasUriH | tanmAhAtmyamAha || mahAntamiti || asya anasya mukhyaprANasya mahimAnaM mahAntamAhurvidvAMsaH | kutaH yadyasmAdasau svayaM viShNvanyairanadyamAno.annamamartyaM sarva deva jAtamattItyanenaiva prakAreNa vayamidaM daivatamupAsmahe | asmaivAyudevatAbhij~nAya brahmachAriNe bhikShAM dattetyanyAn.h pratyAhakApeyaH || 7 || evamuktAH kechitpariveShakAstasmai tadeva bhikShAM dadurha | evamAkhyakayAvAyoH sarvasaMhartR^itvamuktam.h | tarhi sa eva sarvasaMhartA kiM neti bhAvenAharaikvaH || tevA iti || tevA ete adhyAtmAdhi daivabhedenoktAH agnyAdyAH vAgAdayashchavAyunAmukhyaprANena cha sahapaMchAnyepaMchAnye dashasantaH pUrNAH santo yataH tat.h tasmAt.h kR^itamityuchyante | kR^itayugasyApi pUrNadharmAtmakatvAt.h | kiMtata ityata Aha || tasmAditi || tasmAt.h uktarItyAvAyunA saha dashasaMkhyApUraNAt.h | sarvAsu dikShudashasvapi dikShusthitAH dashapUrNAH ata eva kR^itamityuktAH agnyAdyAvAgAdayashcha vAyunAmukhyaprANena cha sahAnnameva | ta ete kasyAnnaM yovAyopyattetyata Aha || saiSheti || saiShA vAyvAdyannAdi devatAvirADadhirAjanAt.h virANNAmAviShNureva | tasyAstatadaj~nAnekathametadattR^itvaM syAditya Aha || tayeti || tayA virADAkhyadevatayedaM sarvaM vAyvAdikaM dR^iShyam.h | sA sarvaj~netyarthaH | evaM viShNUpAkasya tadanurUpaM phalamAha || sarvamiti || yodhikArI evaM sarvaj~natvenAnnAditvena cha virADAkhyaM viShNuM vedopAste | asyAnenopAsakenadaM svayogyaM sarvaM dR^iShyaM bhavati | sonnAdashcha bhavati || 8 || tR^itIyaH khaNDArthaH || 3 || evaM pararAparabrahmaviShayA saMvargavidyAnirUpitA | idAnIM parabrahmaviShayAmeva vAsudevAdichatumarUrti vidyAM AkhyAyikA puraHsaramAha || satyakAma ityAdikhaNDaShaT.hkena || nanu gotrAnirNaye brahmaNyAnirNayAtkathaM gautamaH satyakAmopanayane pravR^ittaH shUdrasaMskArasnaShiddhatvAditi chenna | nAhametadvedabhoyadgotrohamasmIti vachanena satyakAmasyArjavaM j~nAtvAnaitadabrAhmaNo vivaktumarhatIti shUdratvAbhAvanirdhAraNa eva tadupanayanepravR^ittatvAt.h | tathAcha sUtram.h | tadabhAvanirdhAraNecha pravR^itteriti | Arjavaj~nAnepi shUdratvAbhAvanirdhAraNaM kathamityata Aha || Arjavamiti || brAhmaNe brahmANanayogyetraivarNike sAkShAnmukhyataH ArjavaM lakShaNamiti sheShaH R^iShabhAgnihaMsamadgUnAM kathaM satyakAmopadeShyR^itvam.h | teShAM pashvAditvAdityata Aha || vAyuriti || varuNashchetyatete | haMsa AdityomadguprANa ityaprAmANikaM vyAkhyAnamityanenoktaM bhavati | R^iShabhAdyupadiShyAH brahmaNaH pAdAH prakAshavadanaM tava jjyotiShmadAyatanavannAmAnaH ka ityata Aha || prakAsheti || dvandvante shruto matup.h sarvatrAnveti | mUrtIrUchira iti sambandhaH | kathaM tarhi prAchIdikaletyAdinA pratyekaM prAchyAdInAM kalAtvoktirityata Aha || pratyekamiti || pratyekaM chaturAtmanoharestadAkhyakAH prAchIdigAdishabdAbhidheyAH vAsudevAdikAH mUrtIrUchira ityanvayaH | tadAkhyatvenimittadvayam.h | digAdiShvityAdi | nanu yadi R^iShabhAdyAdevatA eva kathaM tarhi tadu padiShyena satyakAmena gautamo bhagavAMstvevamekAme brUyAditi prArthyate | pUrvasmAduttamolabdhaH svayameva gururyadi | gR^ihNIyAdavichAreNetyukterityata Aha || neti || yadR^ichChayopadeShyAra eva te natvanenAchAryatayAsvIkR^itAH | ata eva samagrAnugrahapuraH saraM vayametasyAchAryA iti buddhayAtaiH noktamityarthaH | pUrvAnuj~nAtumR^igyata ityukteH | satyakAmastAnAchAryatvena svIkR^itopayogi | samagurvantarasvIkAraviShayantaditi bhAvaH | tarhi vAyvAdibhyaH shrutavatApi satyakAmena gautamAnuj~nAprArthanAt.h gautamovAyvAdisama iti kiM na syAdityata Aha || R^iShibhya iti || gautamopi kashchit.h R^iShiriti bhAvaH | atra hana kiMchana vIyAyetyanuj~nApradAnavachanamapratIteranUdya vyAchaShye || atreti || shrutvAsthitasya || khaM04-9 || tatashchAyaM khaNDaShaT.hkArthaH || satyakAmo nAmato jAbAlojabAlAputro jabAlakhyAM svamAtaramAmantrayAMchakre AkAritavAn.h uvAcha cha | he bhavati ahaM brahmacharyaM vedAdhyayanamuddishyavideshaMgatvAvatsyAmyAchAryakule | kiMtataH mamadhunApinopanayanam.h | te cha gotrAnirNayenopanayanaM kuryuratohaM kiM gotrosmIti | nuvitarke || 1 || evaM pR^iShyAsAhainaM svaputramuvAcha | he tAta tvaM yadgotrosi etannAhaM veda | kasmAnnavetthetyata Aha || bahviti || yatohaM bahuyatheShyaM charantIparichAriNIdAsI | yaunetvAmalabhe | ataH sAhametannaveda yadgAtrastvamasIta | jabAlAtunAmAhamasmi | satyakAmonAmatvamasi | satvaM satyakAmo jAbAlosmItyevAchAryAya bavIthA iti || 2 || sasatyakAmo hAridrumato.apatyaM gautamaM gotrataH etyovAcha | bhagavati pUjArhetvayibrahmacharyamuddishya vatsyAmIti bhAvena bhagavantamupeyAmiti || 3 || taM hovAcha gautamaH | he somyatvaM kiM gotrosi | nu vitarke | nAdhunApi tavopanayanasaMskAraH | tadabhAvecha nAdhyayanam.h | gotrAniNaà¥…yecha brAhmaNyAnirNayAnnopanayanasaMskAra iti bhAvaH | evamuktaH sa satyakAma uvAcha | ahaM yadgotrosminAhametadveda pitA tu nAstveva | apR^ichChaMmAtaram.h | sAmAmAM pratyabravIt.h | mAtroktamevAha || neti || uktArthametat.h || 4 || evaMsatyavachanena satyakAmasyArjavaM j~nAtvA gautamastaM hovAcha | etadArjava saMyuktaM vachamabrAhmaNastre varNiketaraH vi sarvathA vaktuM nArhati | Arjavasya brAhmaNalakShaNatvAt.h | tvaM tu satyAdbrahmaNadharmabhUtAt.h nAgAH nApetavAnasi atastvaM brAhmaNa eva | ato nupanItaM tvAmupaneShye | tadartaM samidhamAhareti yojanA | tamupanIyakR^ishAnAma balAnAM keShAMchidbrAhmaNAnAM chatuHshataM gAnirAkR^ityagoShThAnniShkAlyovAcha | ShaShThI dvitIyArthe vA | kR^ishA abalAH chatushshataM svakIyAgA ityarthaH | he somye mA anusaMvrajeti tAgA araNyaM pratyabhiprasthApayannuvAcha gautamaH | asahasreNAsampUNar sahasreNa goyUthena sahanAvartayanapratyAgachCha | kintu sampUrNa sahasreNa saha pratyAgAchCheti | sa evamuktastAgAstR^iNodaka bahulaM dvanda4varahitamaraNyaM praveshyatAshcha tushshatasaMkhyAkAgAyadAyAvatAvarShagaNena sahasraM sampeduH tAvantaM varShagaNaM tatraiva provAsa || 5 || chaturthaH khaNDaH || 4 || atha gosahasrasampattyanantaramenaM shraddhAtapoddhAtapobhyAM siddhaM satyakAmaM R^iShabhaH shreShThovAyureva vR^iShabharUpaH saMstasmaituShyaH svayamevAgatyAbhyuvAdA | satyakAmA iti | vyAsaMgabhartsanArthA plutiH | bhagava iti ha pratishushrAva | pratyuttaramadAtsatyakAmaH | he somyavayaM sahasraM prAptAH smaH | pUrNA tava pratij~nA | ato nosmAn.h AchAryakulaM prApaya || 1 || ahaM brahmaNaH parabrahmaNaH pAdamaMshaM vAsudevAkhyaM te tava bravANItyevamuktena satyakAmena bravItvityuktaH tasmai hovAcha | prAchIdik.h tadantargatastannAmako vAsudevaH kAlabrahmapAdasya pratIchIsthaH saMkarShaNaH dakShiNAsthaH pradyumnaH udIchIstho.aniruddha iti j~neyam.h | muktamanuvadannupadiShyamUrterahasyaM nAmA ha || eSha iti || he somyeSha chatuShkalaH | evaM punaH vAsudevAdichatuShkalopeto brahmaNaH pAdovAsudevAkhyaH prakAshavAnnAma vai || 2 || evamupAsakasya phalamAha || sa ya iti || yodhikArI etaM chatuShkalaM brahmaNaH pAdamevaM prakAshavAnnAmeti vidvAn.h prakAshavAnityupAste | so.asmin.h loke prakAshavAn.h bhavati | na kevalamaihikameva | ya etaM chatuShkalaM brahmaNaH pAdamevaM prakAshavAnityupAste | sa prakAshavato ha vaikuNThAdIn.h lokAn.h jayati prApnoti || 3 || paMchamaH khaNDaH || 5 || sa R^iShabhaH svayamekaM brahmaNaH pAdamupadishya te tavAgniH devatArUpo brahmaNaH ekaM pAdaM vaktetyuktvA jagAma | sa satyakAmo ha shvobhUte paredyuH nityakarmakR^itvAgA abhiprasthApayAMchakArAchAryakulaM prati | tAH shanaiH charantyaH AchAryakulAbhimukhAH prasthitAH | yatra yasmin.h deshe sAyaM babhUvuH prAptAstatra gA uparudhya agnimupamAdhAyasamidhabhagnAvAdhAyAgneH pashchAt.h svayaM prAN^mukhaH san.h agnimupopa viveshaR^iShabhavachodhyAyan.h || 1 || tamagniH pratyakShaH sannabhyuvAdasatyakAmA iti | tamasau satyakAmo bhagava iti pratishrAvitavAn.h || 2 || he somyate tava brahmaNaH pAdaM saMkarShaNAkhyaM punaH chatuShkalopetaM bravANIti | bravItvityuktastasmai hovAcha | pR^ithivyaMtarikShadyusamudrasthAstadAkhyA vAsudevAdyAH bhagavataH saMkarShaNasya kalA ityarthaH | tasya rahasyaM nAmAha || eSha iti || antavAnnabhavatItyanantavAnityarthaH | sheShaM pUrvavat.h || 3 || 4 || ShaShThaH khaNDaH || 6 || sognirhasohaMsarUpashchaturmukhaste brahmaNaH ekaM pAdaM vaktetyuktvA jagAma | sa hetyAdipUrvavat.h || 1 || 2 || brahmaNaH pAdaM pradyumnAkhyaM agnisUryachandravidyutsusthitAstannAmano vAsudevAdyAH pradyumnasya kalA ityarthaH || 3 || 4 || saptamaH khaNDaH || 7 || sa haMsomadgurjalavAyasarUpo varuNastepAdaM vaktetyuktvA jagAma || 1 || 2 || brahmaNaH pAdamaniruddhAkhyaM prANachakShuH shrotramanaH sthAstannAmanashchatvArovAsudevAdyAH kAlAH aniruddhasya | anyat.h pUrvavat.h || 3 || 4 || aShyamaH khaNDaH || 8 || sa evaM vidvAn.h sanprApahAchArya kulam.h | taM prAptaM satyakAmaM AchAryobhyuvAdaH | satyakAmA iti | bhagava iti pratishrAvitavAn.h satyakAmaH || 1 || he somyatvaM brahmavidiva vai spaShyaM bhAsi | nu vitarke | konutvAnushashAsa | devovAmanuShyovetyukta itaremanuShyebhyonyedevAmAmanushashAsuriti ha pratijaj~ne | konyobhagavachChiShyaM mAM manuShyaH sannanushAsitumutsahetetyabhiprAyaH || 2 || yadyapi devebhyaH shrutaM tathApi bhagavAneva memamakAmeshubhArthaM brUyAt.h bravItu | kutaH hi yasmAdAchAryAdeva viditAvidyAsAdhiShThaM sAdhutamatvaM prApayati prApnotIti bhagavaddR^ishabhyo bhagavatsamebhyaH shrutam.h | mayA tvAchAryatayA bhagavAneva svIkR^ito na te devAH | kintu kR^ipayAsvayamevAgatyopadidishuH | evamuktetasmai satyakAmAyai tadeva vakShyamANamevovAcha | atra devebhyaH shravaNena kiMcha navIyAyanApagataM na kAchiddhAnirabhUdityarthaH || 3 || navamaH khaNDaH || 9 || atra punarAkhyAyikApuruH saraM parAparabrahamavidyAlamutkrantamArgaM cha nirUpayati || upakosala ityAdinA khaNDaShaT.hkena || tatra prANo brahmetyAdau prANAdyanuvAdena brahmatvaM vidhIyata iti pratItinirAsAya tadanUdya vyAchaShye || prANa iti || atra prANo brahmakaM brahmetyAdakaM naikaviShayaM prANasya vij~nAyatvokteH | kakhayoravij~neyatva vachanAt.h | prANaM cha hAsmai tadAkAshaM chochurityupasaMhAravirodhAchcheti bhAvena bhinnaviShayatAM pramANenaiva darshayati || aparamiti || brahmashabdasyApyamukhyArthatvamupapadyate virodha iti bhAvaH | parabrahmaprApteraparabrahmAdhInatvAdAdau tannirUpaNam.h | nanvaparabrahmaNopi j~nAnAnandAtmakatvAtkathaM kaMcha khaMcha parabrahma | aparabrahmaNo balararUpatve parabrahmaNastadabhAvaprasaMgashchetyataH kakhashabdau vyAchaShye || naijeti || aparAdhInetyarthaH | pUrNa ityasyApyayamevArthaH | atishayodyotakatvAnnabalAMshepunaruktatA | prAchIvyAkhyAnaM tvasAdhAraNapadArthamAdAyetyavadheyam.h | vAkyArthamAha || tadAtmaka iti || viShNuH kamityukta iti khamiti shabdita iti cha vartate | nanu prANaM cha hAsmai tadAkAshaM chochuriti kakhayorAkAshatvokteH kataM viShNutvamuchyata ityata Aha || AkAsha iti || prasiddhAkAshekatvAnupapatteriti bhAvaH | nacha kaM khAbhinnaM khaMchAkAshamiti nAnupapattiH | uktArthA vivakShayAM kakhayorabhedasyaivAnupapatteH | khaM brahmeti brahmashabdAnupapatteshcha | prANaM cheti vAkya kiMchitpUrayan.h vyAchaShye || evamiti || vijAnAmyahaM yatprANo brahmetyuktau nimittamAha || prANashabdasyeti || ato vijAnAmyahaM yatatprANo brahmetyAha | nanu yathAprANashabdasya vAyurarthaH prasiddhastathAkakashabdayorapi sukhaj~nAnArthatvaM prasiddhameva | tatashcha kaM cha khaM cha na vijAnAmIti kathamuktamityata Aha || kakhayoriti || na kakhashabdayoratharAparij~nAnena kaMcha khaMcha na vijAnAmItyAha || kintu bhinnAthartvashaMkayaivetyattiravAkyaMmavaShyaMbhakamAha || ata eveti || anyathAkakhashabdArthasyaiva nirUpaNIyatvena tayoraikyoktirasaMgatAsyAditi bhAvaH | UChuragnayaH || tatashchAyaM khaNDarthaH | upakosalonAmataH | kamalAyanasyApatyaM kAmalAyanaH | satyakAme jAbAlepUrvokte | brahmacharyamuddishyovAsa | sa tatra gurukuletasyAchAryasyAgnIn.h dvAdashavarShANi parichachAra | saha smAchAryonyAnantevAsina shChAtrAn.h svAdhyAyaM grAhayitvAsamyagAvartayaMstamupakosalamekameva na samAvartayati smahetyAshcharyAmahatAM chittavR^ittirityAha || 1 || tamAchAryamAchAryajAyovAcha | brahmachArItaptashchIrNatapAjAtaH | kathaM kushalaM yathA tathAgnInparichachArItparyacharat.h | tvamimaM nopadiShyavAneva | tvAtavAgnayopyanena sevitAH santo mApariprAvochan.h | itaHparaM vA prabrUhyasmA iti | evaM jAyoktopi satyakAmastasmA upakosalAyA prochyaiva pravAsAMchakreproShitavAn.h || 2 || 