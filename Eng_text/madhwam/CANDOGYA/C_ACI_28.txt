yathA hyeveha prajA anvAvishantItyetat.h | yathA shabdasyopamArthatva pratItiM vArayan.h vyAchaShye || yathAyogyamiti || amuktaparatavAraNAya prajAshabdamanUdya vyAchaShye || prajA iti || ihetyasyArthaH enaM bhagavantamiti | anvAvishantItyasya karmasApekShatvAdevaM vyAkhyAtam.h | yathAnushAsanamityatra yathAshabdasya atharAntarataparatve.asaMgatiM Alochya anatikramamArthatvaM abhipretya tadvayAchaShye || tachChAsaneti || yaM yamantamabhikAmA ityAdikaM taM tamevopajIvantIti muktAnAM tatra svAtantyaptItiM vArayan.h vyAchaShye || yaM yamityAdinA || kAmaM kAmyata iti kAmontAdistam.h | asmAdevetyanena yathAnushAsanamityetadatrApi anuvartanIyamityuktaM bhavati | tadyatheha karmajito loka ityAdi kShIyata ityantaM vAkyamapi prakR^itamukta parameveti pratItiM vArayan.h vyAchaShye || tadaviduShAmiti || tadaviduShAmityanenedaM vAkyaM bhagavatparamityupapAditamiti j~nAtavyam.h | yaM yamantamabhikAmAbhavantItyuktA eva satyAH kAmA etAMshcha satyAn.h kAmAniti parAmR^ishyanta ityasat.h | bhagavaditarasatyakAmA j~nAnAj~nAnayoH vakShyamANaphalAnvaya yatireka aprayojakatvAt.h | ataH satyakAmA ityAdyuktA bhagavaddharmA eva atra parAmR^ishyanta ityAshayenAha || etAniti || shrutau bhAShye cha bahuvachanamAdhyarthe | tena pUrvokta sakaladharmaparAmarshasiddhiH | evaM parabrahma paratayA sharIraparatayA cha brahmapurashabdaM sopapattikaM vyAkhyAyapunaH tadeva dR^iDhIkurvannAdita Arabhya khaNDaShaT.hkaM apratipattinirAsAya pramANena vyAchaShye || bR^ihattvAdityAdinA || tasmin.h hR^idayamAsthitamiti sambandhaH | uktarItyAsharIravyApi bhagavanmUrti visheshasya hR^idayAshrayatvaM j~nAtavyam.h | tasya viShNoH puraM dehastasmin.h hR^idayamAsthitamiti brahamapurashabdasya vyAkhyAnAntaram.h | hR^idayAkAshago viShNuH ityanena daharosminnantarAkAsha ityArabhyatAvAneShontarhR^idaya AkAsha ityantaM vyAkhyAtam.h | viShNuH vyAptaH | ubhe asmin.h dyAvApR^ithivI ityAdikaM vyAchaShye || tasminniti || satyakAmA ityetadanUdyechChA satyatvasya savarsAdhAraNyAt.h vyAchaShye || sa ityAdinA || etat.h sAdhyatayA.asmin.h samAhitAH kAmAH ityetadyojyamityAshayenAha || tasminniti || ata eva vyatyAsena vyAkhyAtam.h | tena yataH satyakAmo.atosmin.h sarvekAmAH samAhitA iti yojanoktA bhavati | yaM yamantamabhikAmA bhavantItyAdi vyAchaShye || satyA iti || puMsAM muktAnAM dhruvamavyabhichAreNa | yadi muktAnAmapi kAmAH satyAH tadAko visheSho bhagavata ityata Aha || tasyaiveti || bhagavatkAmasyaiva | anena yathA anushAsanamityetadatrApi anuvartanIyamityuktaM bhavati || prathamaH khaNDaH || 1 || satyatvamuktaM muktakAmasya | anenaiva sayadi pitR^ilokakAmo bhavatItyAdi khaNDatAtparyamapyuktamiti j~nAtavyam.h | tadeva dR^iShyAntena draDhayati || yatheti || bimbAnusAreNa bimbadharmAnusAreNa || dvitIyaH khaNDaH || 2 || yadi muktau satyakAmatvaM tarhi tatpUrvamapi syAdeva | muktadharmaNAntat.h svabhAvatvAt.h | tathAcha anupalambha bAdhaH | ityAshaMkAparihArAya pravR^ittanta ime satyAH kAmAH anR^itApi dhAnA iti vAkyaM vyAchaShye || tasmAditi || anena sarveShAmapi kAmAH satyA iti yathAshruta pratItirapi apAstA | tadaj~nAnAt.h bhagavadaj~nAnAdityanena anR^itashabdo vyAkhyAtaH | kvachit.h satyA dR^ishyaMta evetyata uktam.h || tathAkhilA iti || yathA muktau tathetyarthaH | nanvanR^itApi dhAnA iti mithyAbhUta vastvAchChAdi tatvokteH kathamaj~nAnAt.h na dR^ishyanta ityuktamityata Aha || aj~nAnamiti || kuta ityata Aha || R^igatAviti || gatyarthAnAM j~nAnArthatvAt.h niShThApratyayasya cha bhAvArthatvAt.h | R^itaM j~nAnaM tadviruddhamaj~nAnamanR^itamityarthaH | yo yohyasyetaH praitItyAdi vyAchaShye || tasmAditi || satyakAmatvasya pUrvamaj~nAnAvR^itatvAt.h | sarvaM tadatretyAdi vyAchaShye || hareH lokamiti || muktaH san.h hareH lokaM gatvA draShyuM yadiShyaM syAt.h tatpashyatItyanvayaH | imAH sarvA ityArabhya pratyUDhA ityantavAkyasya tAtparyamAha || aj~nAtvAdeveti || savA eSha ityArabhya hR^idayamitItyantasya arthamAha || asAviti || aharaharvA evamiti phalapratipAdakaM vAkyaM prasiddhasvargaprAptiparatA pratIti vAraNAya vyAchaShye || evamiti || aharaharityasya atharonityasha iti | svarUpabhUtaramaNa j~nAnAtmako viShNuH svagarH tasya loka iti padArthaM abhipretyoktam.h || viShNuloketi || viShru lokagateH anantaramiti sheShaH | svargashcha asau lokashcheti padArthaM abhipretyoktaM viShNumiti | viShNuloke sthitvA yAvat.h svasvarUpAvirbhAvAnuguNaM puNyaM sampAdya brahmaNA saha viShNuM vajedityarthaH | ya eSha samprasAda ityatra samprasAdashabdasya suptiparatva pratItivAraNAya prakR^itopayuktamarthamAha || yasyeti || sa eveti sambandhaH | vAkyArthamAha || sa utthAyeti || eSha Atmetyatra AvirbhUta svarUpasya muktasya parAmarshe etadamR^itamabhayamityAdi viruddhaM syAdataH tatparAmR^ishyaM darshayaMstadvAkyaM vyAchaShye || yaM prApyeti || tathAcha paraM jyotiH shabdoktaH prApya eva bhagavAneSha ityanena parAmR^ishyata iti bhAvaH | iti hovAchetyatra kartrapratIterAha || ityAheti || upaniShadoramAvAkyatvAditi bhAvaH | tasya havA etasyetyAdi vAkyaM vyAchaShye || saditi || amR^itatvaM dharmo yeShAMte tathoktAH | mukta apIti sambandhaH | tR^itIyaH khaNDaH || 3 || setuH vidhR^itirityasya arthamAha || seturiti || apishabdena vidhR^itiH iti samuchchIyate | vidhAraNAt.h vidhR^itiH ityanvayaH | vidhR^itishabdAgatArthatvena setushabdaM vyAchaShye || sitamiti || sitaM baddham.h | sambaddhamiti yAvat.h | etaM setuM tIrtvA iti setunAmaka paramAtmAtikramAnantaraM svarUpAvirbhAvaH kathyata ityAshaMkAnirAsAya apekShitaM pUrayan.h vyAchaShye || etaM setumiti || prati gantumiti sheShaH | tadya evaitaM brahamalokamityAdi vyAchaShye || sa prApya iti || anena brahmaloka shabdo brahmachAsau lokAshrayashcha iti vyAkhyAta ityavagantavyam.h | nanu brahmacharyaM nAma guhyendriyaniyamanam.h | tena kathaM brahmaprAptiH | j~nAnamAtra sAdhyatvAt.h tasyA ityatotra vivakShitaM brahmacharyamAha || mana iti || charaNaM j~nAnamapi bhavati | kiM tata ityata uktaM vAkyArthaM vishadamAha || tenaiveti || nanvevaM tarhi teShAmevaiSha iti vAkyaM vyarthamityAshaMkAyAM yathA tannavyarthaM tathA tadanUdya vyAchaShye || eteShAmiti || lokanAt.h avalokanakartR^itvAdityarthaH | tatAcha etAn.h svalokagAn.h brahmAvalokata ityuktaM bhavati | prakArAntareNApi brahmalokashabdArthamAha || tasyeti || tatA cha eteShAmapi brahmaviShayakAvaloko bhavatItyuktaM bhavatIti j~nAtavyam.h | athavA sa prApya ityanena brahmaloka shabdaH karmadhAraya abhiprAyeNa vyAkhyAtaH | idAnIM tameva ShaShThI tatpuruShatva abhiprAyeNApi vyAchaShye || tasyeti || atra loko vaikuNThAdiH || chaturthaH khaNDaH || 4 || atha yadyaj~na ityAchakShate brahmacharyameva tadityArabhyArashchetyataH prAktana granthaM vyAchaShye || yaj~na iti || tathA shabdena AraNyAyanamapi grAhyam.h | parasya brahmaNo j~nAnamiti brahcharyashabdAtharH | yAtyaparokShatojAnAtij~naM aneneti yaj~naH | ichChatyanenetIShyam.h | satastrANaM yasmAt.h tatsatram.h | manate.aparokShatovagachChatyaneneti maunam.h | AnashaMnIyate parokShato j~nAyate.anenetyanashanam.h | araNyAvayate anenetyaraNyAyanamiti vyutpattibhya iti bhAvaH | arashcha havaiNyashchArNavAvityAdi brahmalokapadasya satyalokaparatA pratItiM vArayan.h vyAchaShye || parasyeti || chidAnandarasAtmakau ityanena tau samudrau lakShmayAtmakau iti j~nAyate | nanu shvetadvIpo brahmaloka ityayuktam.h | tasya tR^itIyasya amito divIti indra sadanAkhyatR^itIyadyusthatvokteH | shvetadvIpashcha kShIrAbdhigato na tathA bhavitumarhatItyata Aha || yAvAnuchcha iti || diviShThaH tR^itIyadiviShThaH | tadairaM madIyaM sara iti vAkyaM vyAchaShye || tatreti || tadashvattha iti vAkyamekavachanAt.h ekatvapratItiM vArayan.h vyAchaShye || tatrAshvatthA iti || somasavana ityasyArthaH sudhAsravA iti | tadaparAjitApUriti vAkyaM vyAchaShye || tatreti || tadityetat.h tantreNa tatra loke tasya viShNoH iti vyAkhyAtam.h | prabhuvamitamiti vAkyaM vyAchaShye || vimitAkhyAmiti || hiraNmayamityasya vyAkhyAchitsuvarNamayamiti | tatkathamityata Aha || lakShmIriti || granthAntarA virodhAya shvetadvIpasthaparyaM kagataviShNunAmAha || sa iti || khaM-5 || atha yA etA hR^idayasya nADya ityArabhya lohitasyetyantavAkyatAtparyamAha || sa eSha iti || nanu kathamidaM tAtparyam.h | shrutAvapratIteH ityataH tAM vyAchaShye || viShNoH iti || anena yA eta hR^idayasya nADyastAH piMgalasya shuklasya nIlasya pItasya lohitasya aNimno dhiShyAna bhUtA iti yonoktA bhavati | kasyAM nADyAM kiM rUpamAsthitamiti jij~nAsAyAmuktaM vivichya darshayati || nArAyaNAkhyAmityAdinA || sauShumnaM suShumnAgatam.h | madhyasthaM nADIchatuShyamadhyagasuShumnAsaMsthamityarthaH | agrataH purvabhAgesthitAyAM nAdinyAmiti sambandhaH | yadyapi nAdinIshabdena suShumnaiva anyatroktA tatApi paMchanADItyuktatvAt.h anyatrAnyaiva tannAmnI grAhyam.h | parisheShAt.h piMgaleDA nADyoH dakShiNottarabhAga saMsthitvaM j~nAtavyam.h | asau vA Aditya iti vAkyaM prasiddhAdityaparamiti pratItivAraNAya vyAchaShye || sUrya iti || anena shrutAvAdityashabdaH tadantargata bhagavatpara ityuktaM bhavati | tatkathamityataH tasminna AdityashabdaM niruchya darshayati || Adityeti || amuShmAdAdityAdityArabhya tadyatretyataH prAktanaM vAkyadvayaM vyAchaShye || tadvayAptamityAdinA || atra samastA nADIstha rashmayaH tadrashmibhiH sUryAntargata bhagavadrashmibhiH vyAptAH | tatA sUryamaNDalamapi tadvayAptaM sUryanAmaka bhagavadrashmibhiH vyAptamiti pUrvavAkya vyAkhyAnam.h | tathA samastAH sUyarashmayopi tadrashmibhiH nADIstha bhagavadrashmibhiH vyAptAH | tasmin.h nADIsthe bhagavati nADIShu cha protAvyAptA iti dvitIya vAkyavyAkhyAnamiti vivekaH | tadyatraitatsupta iti vAkye nADIShu jIvasya suptiruchyate | tadayuktam.h | satA somya tadAsampanno bhavatItyukti virodhAt.h | nachobhayatrApi paramAtmano anyatra suptyaMgIkAre duHkhaprApteH iti bhAvena tadvAkyaM vyAchaShye || tannADIsaMsthitamiti || tathAchoktam.h | tadabhAvonADIShu tachChateH Atmaniheti | tejasA hitadAsampanno bhavatIti vAkyaM vyAchaShye || tattejaseti || apratIteH sa omiti vAhodvAnIyata iti vAkyaM vyAkhyAtuM omiti vAT.hshabdaM vyAchaShye || omityeveti || idAnIM tadvAkyArthamAha || teneti || anena sa upAsakaH omiti vAhAvAyunodvAmIyate | Urdhvagamana velAyAM vAmatvaM prApyata iti yojanoktA bhavati | vAmatvamityukta vAmabhAvameva vishadamAha || divyeti || sayAvat.h kShipenmana iti vAkyaM vyAchaShye || yadeti || vidaShAM prapadamiti vidvadgamyatvasya vakShyamANatvAt.h svavidyayetyuktam.h || khaM-6 || tatashchAyaM khaNDaShaT.hkArthaH || athetyArambhe | asmin.h brahmapure brahmaNaH pure sharIre yatparaM brahmArIravyApi asmin.h brahmapure pare brahmaNi sthitam.h idaM buddhisannihitam.h | yata daharamalpaM puNDarIkaM hR^itpuNDarIkarUpaM veshmA asminnantaH daharaH AkAshaH bhUtAkAshosti | kiM tata ityata Aha || tasminniti || na ghaTAdivat.h asyAnveShaNaM apratyakShatvAdityataH tadeva vivR^iNoti || tadvAveti || vAvetyavadhAraNe | tadava vijij~nAsitavyaM mImAMsitavyam.h | iti guruNokta iti sheShaH || 1 || taM guruM prati yadi shiShyA brUyuH pR^ichCheyuH | yadidamityAdyuktA anuvAdaH | yadvAva vijij~nAsitavyam.h | tadatra hR^itpadbhagatAkAshe kiM vidyate brahma cha na sambhavati | tasya vyAptasya daharAkAshasthatvAyogAditi bhAvaH | iti brUyuriti sambandhaH || 2 || tadA saguruH brUyAt.h | kimiti | antaHsharIrarAntaH hR^idaye hR^idyayata iti hR^idayashabdavAchye hR^itpadbhagatebhUtAkAshe AkAshaH AkAshAkhyaH paramAtmAsti | eShaH yAvAn.h ayaM bahiH vidyamAnaH AkAshaH AkAshAkhyaH paramAtmA tAvAnvai guNataH parimANatashcha tAvAneva | anena hR^itpadbhagataM brahmatadaNvapi vyAptam.h | loka dR^iShyayA viruddhayugapadaNutva mahattvAdInAM tasmin.h samAveshasya pramitatvAdityuktaM bhavati | nanu tathApyanyaparityAgena asyaiva vijij~nAsyatve koheturityato asya sAmarthyamAha || ubhe ityAdinA || asminna tarevobhemuktA mukte dyAvApR^ithivyau samAhite | ubhau muktAmuktau agnishcha vAyushchetyetau samAhitau | ubhau muktAmuktau sUyarAchandramasau samAhitau | ubhayavidhAni vidyunnakShatrANi anantayA pratyekaM vaktumashakyatvAt.h kroDIkR^ityAha || yachcheti || asya saMsAriNaH upakArakatayA yachchAsti | amukta jAtamiti yAvat.h | yachchanAsti upakAritayA mukta jAtamiti yAvat.h | tatsarvamasmin.h hR^itpadmasthAkAshagate ba
‡•çrahmaNi samAhitamiti brUyAditi pUrveNa sambandhaH || 3 | taM guruM prati yadi brUyuH shiShyAH kimiti | asmin.h brahmapure sharIrAntargate brahmaNi idaM pratyakShAdisiddhaM sarvamityAdi pUrvoktAnuvAdaH | yadaitat.h sharIraM jarAvApnoti pradhvaMsate vA sharIraM kiMtataH tadA.atishiShyate | na kimapi svayamapi na shyatIti yAvat.h | tathAchoktamAhAtmyaM na vijij~nAsyatva sAdhakam.h | jarAnAshAkhyadoSheNa tadabhAvasyApi sAdhayituM kyatvAdityuktaM bhavati | iti brUyuriti sambandhaH || 4 || tadA saguruH brUyAnnAsya sharIrasya jarayetadbrahmajIryati | asya vadhena na hanyate | kutaH etadbrahma puraM pUrNaM paraMbrahma satyaM nityaM achintyashakti cha pramitaM yataH | tathAcha bhavadIyohetuH svarUpAsiddha ityuktaM bhavati | jij~nAsyatva upapAdakatayA tasyaiva mAhAtmyAMntaramAha || asminniti || kAmyanta iti kAmAH asmin.h samAhitAH pUrNakAma iti yAvat.h | nAsya jarayaitajjIryata ityAdyuktameva sahetukaM vishadayati || eSha iti || eSha hR^itpadmasthAkAshasthaH paramAtmA nityameva svatopahatApApmA | ata eva na tatkArya jarAdikamasyetyAha || vijara ityAdi || avijighatso pipAsa ityanena bubhukShAdinA pIDAbhAva uchyate | tatrApi hetumAha || satyakAma iti || yadiShyaM tasya tatsavata eva bhavedityarthaH | idaM cha prAguktapUrNakAmatve cha hetutayA yojyam.h | tathAcha nAdita evaM apApAdikaM mAbhUditi tadIyakAmanayaivaiSho.apahatapApmatvAdiriti bhAvaH | nachApahatapApmatvAdikameSha na kAmayata iti yuktam.h | prekShAvataH tadakAmanAyogAt.h | satyakAmatvepi hetuH satyasaMkalpa iti | amoghasaMkalpa ityarthaH | saMkalpAnusAriNI ichCheti prasiddhamiti bhAvaH | mahimAntaramAha || yatheti || yathA yathA yogyameva | tAratamyeneti yAvat.h | iha enaM bhakShaNaM muktAnAmapi sattvAdityataH parAdhInameva satyakAmatvaM teShAmityAha || yaM yamiti || prakR^itAH muktAH yaM yamantaM deshaMyaM janapadaM rAShyraM yaM kShetra bhAgaM abhipratikAmA bhavanti | antAdiviShayakAmanAvanto bhavantItyarthaH | taM tamevopajIvanti | yathAnushAsanamityetadatrApi saMgamanIyam.h | tachChAsanAnusAreNaiva | nasvAtanteNetyatharH || 5 || mahimAntaramAha || tadyatheti || tannidarshanaM yathA | kamarjito loko dehAdiH kShIyate | evameva amutra bhagavadaj~nAninipuNyajito lokaH svargAdiH kShIyate | yaM yamantaM abhikAmA bhavantIti satyakAmatvamuktam.h tatkena bhavatIti jij~nAsAyAM Atmaj~nAnAdityAha || tadya ihAtmAnamiti || tattasmAt.h bhagavadaj~nAninAM kShayiphalakatvAdye ihAdhikArivarge AtmAnaM paramAtmAnaM etAn.h pUrvoktAn.h satyAMshcha kAmAnva huvachanamAdyathare | satyakAmatvAdIM staddharmAMshchAnuvidyasamyagj~nAtvA vrajanti teShAM sarveShu lokeShu kAmachAro bhavati svechChAnusAreNaiva charaNaM bhavati satyakAmA bhavantIti yAvat.h | evaM j~nAnasya satyakAmatva sAdhanatvaM uktvA tadabhAve tadvayatirekamAha || athaya iheti || kvachittu tadya ihAtmAnaM ananuvidya vrajantyetAMsh.hcha satyAn.h kAmAMsteShAM sarveShu lokeShvakAmachAro bhavati atha ya ihAtmAnaM anuvidya vrajantyetAMshcha satyAnkAmAMsteShAM sarveShu lokeShu kAmachAro bhavatIti pATho dR^ishyate | tatratthaM yojanA | bhagavajj~nAninaH phalaM vaktuM tadaj~nAnino viparItaM phalaM sadR^iShyAntamAha || tadyatheti || tattasmAdye ihAdhikAryanAdhikArivarge AtmAnaM paramAtmAnaM etAMshcha satyAn.h kAmAn.h bhagavadIyAn.h pUrvokta dharmAn.h ananuvidya vrajanti | teShAM yathA karmajito loko dehaH kShIyate evaM puNyajito lokaH svargAdiH kShIyata eva | na kelavamiShyahAniH iShyAprAptiH chetyAha || teShAmiti || j~nAninaH phalamAha || atheti || ye AtmAnaM tadIyAn.h satyAn.h kAmAMshcha anuvidya vrajanti | teShAM puNyAn.h yakShayaphalAnyeva bhavantIti grAhyam.h | tathA sarveShu lokeShu kAmAchAro bhavatIti || 6 || prathamaH khaNDaH || 1 || yaM yamantamabhikAmA bhavantItyuktaM muktasya bhagavatprasAdAdhInaM satyakAmatvameva vishadayati || sayadItyAdinA || saH mukto yadi pitR^INAM viShNuloko bhavet.h | tadanantaraM tadeva lokopi mama bhavediti pitR^iloka kAmo bhavati tadAsya muktasya saMkalpAdeva asya pitaraH samuttiShThanti | saMsArAnmuktAH santaH purataH sthitA bhavanti | tatashcha tena pitR^ilokena tadavalokanena lokavadbhiH pitR^ibhiH iti yAvat.h | sampanno yuktaH san.h mahIyate svAvaraiH pUjyate || 1 || evamanyat.h | atra pitrAdayaH svacharamajanmakAlInA iti sampradAyavidaH | te cha yogyA eva vivakShitAH | ayogyatve kAmanAyogAt.h | gandhamAlyAdayastu tatkAlInA eva kAmanayA labhyante | atra cha lokashabdena darshanaparyAyeNa bhogarUpa evArtho vivakShitaH | natu viShNulokopIti dhyeyam.h || 2-9 || evaM kutUhalAtkiMchit.h vishadamuktvA gauravabhayAtpunarupasaMharati || yaM yamiti || 10 || dvitIyaH khaNDaH || 2 || nanvidaM muktasya satyakAmatvaM na tAvadAgantukam.h | mukteH anAgantuka visheSharUpatvAt.h | nApi svAbhAvikam.h | pUrvamapyupalabdhiprasaMgAdityAshaMkAyAmAha || ta ima iti || muktiyogyasya ime pUrvoktAH kAmAH purApi satyA eva santo.anR^itApidhAnAH na dR^ishyante | anR^itasyApidhAnamiti pratItivAraNAya anR^itApidhAnA ityuktame vishadayati || teShAmiti || teShAM satyAnAM satAM kAmAnAM anR^itamaj~nAnamapidhAnamAchChAdanamityarthaH | ataH satyakAmatvAdeH anR^itApidhAnatvAt.h asyA.amuktasya yogyajIvasya yoyaH pitrAdiH itaH praiti lokAntaraM gachChati tadA taddarshanechChAyAmapi taddarshanAya na labhate || 1 || na kevalaM etAvat.h | ye chAsyamuktajIvAH jIvantaH ye cha pretAH yachchAnyat.h gandhamAlyAdikam.h | tatsasarvamichChannapi niyamena na labhate | aj~nAnanivR^ittautvAha || sarvamiti || sarvatat.h kAmitaM atra viShNuloke viMtate labhate | kutaH | hi yasmAdatra loke syamuktasya satyAH kAmAH svarUpabhUtAH AvirbhUtA iti sheShaH | nanu hR^itpuNDarIkAkAshe paramAtmAchettiShThati | tarhi pratidinaM tatra gachChadbhirasmAbhiH kuto nopalabhyate.ataH satatra nAstItyAshaMkAM sadR^iShyAntaM pariharati || tadyatheti || tat.h nidarshanaM yathA | hiraNyanirdhinihitamapyakShetraj~nAH nidhAnakShetraM ajAnantaH uparyuparisaMcharanto na vindeyuH na jAnIyuH evameva imAH sarvAH prajAH aharahargachChantyaH etaM brahmalokaM viShNulokaM hR^itpadmaM tatratyaM brahmeti yAvat.h | na vindanti | brahmaiva sarvAshrayatvAt.h lokapadoktamiti vA | anupalambhenimittamAha || anR^iteneti || anR^itena aj~nAnena hi yasmAt.h pratyuH AchChAditAH || 2 || evaM anupalabdheH aj~nAnanimittatvAt.h na tadbalAt.h dhR^iditadabhAvaH kalpya ityAha || savA eSha iti || sa eSha AtmAparamAtmA hR^idi tatratyAkAshe vatarte vaivartata eva | hR^itpuNDarIkAkAshasthasya AkAsha ityekaM nAmoktam.h | tasya nAmAntaramapi nirvachanapUvakamAha || tasyeti || tasya hR^itpadmagatasya bhagavataH tatyavakShyamANasya hR^idayamiti nAmnaH etadeva niruktaM nirvachanaM hR^idyayamiti | ayapayagatau hR^iditamiti yasmAt.h tasmAt.h | hR^idayaM hR^idayanAmakam.h | evaM vettuH phalamAha || ahariti || aharaharvainityashaH evamuktaprakAreNa hR^idayanAmaka viShNuvit.h | svargaM lokaM viShNulokameti || 3 || hadabjagatasyaiva mAhAtmyAntaramAha || atheti || anyetu na j~nAnasAmarthyAt.h mukto bhavati | kintu bhagavatprasAdAdevetyAha || athetItyAhuH | yodhikArI samprasAdaH samyak.h viShNuprasAdavAneSho smAchChArIrAchcharamasharIrAt.h samutthAya paraM jyAtirupasampadya prApya svena rUpeNa abhiniShpadyate | svasvarUpAvirbhAvaM prApnoti | nanu hR^itpadmastha AtmanirUpaNAvasare kiM jyotiH prasaMgenetyata Aha || eSha iti || yaM prApyAsau svarUpatAM Apnoti sa eShaH prAguktaH Atmeti hovAcha ramA | ukta muktaprApyatvaM upapAdayitumAha || etadamR^itamityAdi || etat.h paraMjyAtiH | amR^itaM nityamuktam.h | abhayaM kadApi bhayAspR^iShyam.h | etat.h brahmapUrNamiti | pashyantIramovAcheti sambandhaH | tasyaiva nAmAntaramAha || tasyeti || 4 || tannirvachanAya tadakSharANyAha || saditi || atra yadyapi sadityakSharadyaM tathAcha trINItyanupapannam.h | tathApi takArasya vyaMjanamAtratvena avivakShayaiva muktamityavaseyam.h | tannirvakti || tadyaditi || tat.h prasiddhaM yat.h sat.h sachChabdavAchyaM tadamR^itaM muktajAtam.h | atha yattitanmatyarM saMsArijAtam.h | atha yadyantena ubhemuktamukta jAtechChAtItyartho labhyate | yadyasmAt.h anena yamityakShareNa ubhemuktAmuktajAte yachChatItyartho labhyate | tasmAt.h yaM yannAmakam.h | evaM vettuH phalamAha || ahariti || 5 || tR^itIyaH khaNDaH || 3 || hR^idgatasyaiva mahimAntaramAha || atheti || ya AtmA hR^itpadmasthatvena uktaH saH eShAM lokAnAma sambhedAya amelanAya avidAraNAya vA seturAshrayaH vidhR^itiH vidhAraNasamarthaH | yadi bhagavAnAshrayo na syAttadAlokAnirAdhArA ekatramilitA vidAritA vAsyuriti bhAvaH | pUrvoktaM apahatapApmatvaM na muktavatprAptasya pApAdeH dhvaMsarUpaM kintu nityanivR^ittyabhiprAyamiti vaktumAha || naitaM setumityAdinA || evaM setuM bhagavantaM ahorAni tarataH etamatItyanagachChataH | etasminnasvakR^itavikArApAdake iti yAvat.h | tadevAha || najarAnamR^ityuriti || jarAdikaM natarati na prApnotItyarthaH | kiM bahunA | sarve pApmAnoto bhagavato nivartante nityanivR^ittA bhavanti | ata evaiSha brahmalokaH | brahmarUpa sarvAshrayaH apahatapApmAhiprasiddhaH || 1 || naivaM mukta ityAha || tasmAditi || tasmAdetasya apahatapApmatvAdevaitaM setuM pratigantuM anyattIrtvA pUrvamandhaH san.h aj~nAnAvR^itaH sannanandho bhavati tadanAvR^ito bhavati | viddhodurukti bANaiH | upatApIrogI | upalakShaNametat.h | sarvapApavinimarukto bhavatItyarthaH | tasmAdevaM asya muktasyApi niShpApatvAdeva bhagavatprasAdAdeva vA | etaM setuM pratigantuM anyattIrtvA vidyamAnasya naktamapyahareva niShpadyate | tadeva vishadamAha || asakR^iditi || eSha brahmaloko viShNuloko vA.asakR^idvibhAto hi na muktavadityarthaH || 2 || evaM bhagavatsarUpavettuH phalaM j~nAnasAdhanapradarshana pUrvakamAha || tadya iti || tattatrAdhikAriShu ya evAdhikAriNaH etaM brahmalokaM pUrNaM sarvAshrayaM viShNuM tallokaM vA brahmacharyeNa parebrahmaNi mano vAkkarmabhiH charaNena nuvindanti prApnuvanti | teShAmeva eSha brahmalokaH brahmakartR^ikakR^ipAvalokaH tatkarmakAvaloko vA bhavatItyarthaH | sarveShu lokeShu svayogyeShu || 3 || chaturthaH khaNDaH || 4 || nanu brahmacharyasya na brahmalokaprAptisAdhanatvaM yuktam.h | anyatra yaj~nAdeH eva tatsAdhanatvahena uktatvAdityato yaj~nAdikamapi brahmacharyameva ityAha || atheti || atha j~nAnasyaiva mokShasAdhanatvena pramittavAdityarthaH | yat.h yaj~na ityAchakShate vidvAMsastadbrahmacharyameva j~nAnameva | evamagre.api | nanvastu yaj~nAdishabdavAchyasya j~nAnasya mAnasabrahmacharyAbhedaH kAyikavAchika brahmacharyayostu kathaM yaj~nAdishabdodita j~nAnAbheda ityAshaMkAyAM yaj~nAdishabda nirvachanalabhyasya mokShahetuj~nAnasya svakArya jananekAyikavAchika brahmacharyasApekShatvAt.h upachAreNa tatrapyabhedavyapadeshopapattirityabhipretya mAnasabrahmacharyarUpe j~nAne yaj~nAdishabdanirvachanamuktAbhedopapAdanAya darshayan.h tasya svakAyarkAraNe svetarabrahmacharyasApekShatvaM chopapAdayati || brahmacharyeNa hyevetyAdinA || kAyikena vAchikena vA brahbamachayareNetyarthaH | evamagrre.api | hi shabdena j~nAnametAdR^isha brahmacharyasahakR^itameva mokShahetuH iti prasiddhamiti darshayati | yoj~nAtAsaH taM vindate ityanena yAtyanenaj~namiti yaj~nashabdanirvachanaM j~nAne sUchayati | tena brahmacharyameva tadityuktamupapAditamiti dhyeyam.h | evamagre.api | iShyamityatrApi ichChatyanena itIShyamiti niruktimabhipretya anayA cha niruktyA ichChAsAdhanameva prAptaM na mokShasAdhanaM j~nAnamityataH tattAtparyaM darshayati || iShTvAtmAnamanuvindata iti || ichChAnantaraM bhagavantamapi prApnotItyato mokShahetu j~nAnamuktanirukti labhyameveti bhAvaH || 1 || sata ityanUdyAtmana iti vyAkhyAnam.h | anena sato bhagavata strANamayate.aneneti satrAyaNamiti niruktiH sUchitA | AtmAnaM bhagavantam.h | anuvidyashravaNAdinA j~nAnatvAmanute parokShato jAnAti | anuvidyAparokShato j~nAtvA manute mokShedhyAyatIti vArthaH | anenati maunamiti nirvachanaM sUchitaM bhavati || 2 || yamAtmAnaM brahmacharyeNAnuvindate sa eSha AtmA mokShetasya na nashyati hi na taM parityajatIti prasiddhamityarthaH | anenApi anAshakaM nAshashUnyaM brahmAyate nenetyanAshakAyanamiti nirvachanaM pradarshitam.h | evamaraNyAvayate=nenetyaraNyAyanamiti nirvachanasUchakaM vAkyaM prakaraNAdUhyam.h | evaM chAtra yanmAnasaM brahmacharyaM tasya yaj~nAdyabheda eva vivakShitaH | yaj~nAdishba
daH api j~nAnalAbhAt.h | yachchakAyikaM vAchikaM brahmacharyaM tadyaj~nAdishabdavAchya j~nAnasahakAritvAt.h tadabhinnamiti vyapadishyata ityuktaM bhavati | araNyAvitikau kutratyau yatprAptisAdhanaM brahmacharyamityapekShAyAmAha || arashchetyAdinA || yadvA araNyAyanamiti prasiddhAraNyaprAptisAdhanaM brahmacharyamityanyathA pratItinirAsAya araNyashabdArthamAha || arashcheti || ito me rvapekShayAtR^itIyasyAM divividyamAne brahmaloke shvetadvapIrashchaNyashchetyevaM nAmAnau havai prasiddhau | arNavau samudrau samudropamevA | sarasItiShThataH | etat.h prasaMgAt.h punaH parabrahmalokamAhAtmyamevAha || tadityAdinA || tattatrairamIrAkhya vR^ikShasambandhisurApUrNam.h | irA.annaM tanmaya airomaNDastena pUrNamairamityApi kashchit.h | vastutastu airaM lakShmAtmakam.h | airaM shrIshcheti gItAtAtparyavachanAt.h | upapAditaM chaitaTTIkAkAraiH | tadairaM madIyaM sara iti shruteH airaM shrIriti madIyaM madakAri | saraH sarovacharaM vartate | tatra ashvattho.ashvatthasamUhaH somasavanaH sudhAsravosti | tattatra loke tasya brahmaNo parAjitA.aparAjita nAmakaM pUHpuramasti | tatrApi prabhuNa brahmaNAvimitaM sammitaM hiraNmayaM chitsuvarNamayaM paryaMkamasti || 3 || evaM araNyau nirUpyedAnIM brahmacharyasya tatprAptisAdhanatA rUpaM tadayanatvaM darshayan.h anyadapi phalamAha || tadya iti || tattasmAt.h ya evAdhikAriNaH etAvaraM cha NyaMchArNa vau brahmaloke vidyamAnau brahmacharyeNa anuvindanti prApnuvanti | teShAM evaiSha brahmalokaH | vyAkhyAtametat.h || 4 || paMchamaH khaNDaH || 5 || hR^idayasthopAsti prakArameva vivichyAha || atheti || atha yA etAhR^idayasya nADyaH piMgalAnandi nIDAvajrikA suShumnAkhyAstAH aNimnaH sUkShmasya piMgalasya saMkarShaNasya shuklasya vAsudevasya nUlasyAniruddhasya pItasya pradyumnasya lohitasya nArATarasya adhiShThAnabhUtAstiShThanti | viShNorUpANi paMchanADIsthitAnIti yAvat.h | iti upAsIteti sheShaH | prasaMgAdbhAvanArthameva AdityepyevaM paMcharUpo bhagavAnastItyAha || asAviti || asAvAdityaH AdAnAdAdityanAmA bhagavAn.h | piMgalaH saMkarShaNaH | eShaH AdityasthaH shuklo vAsudevaH | evamanyat.h | atra nADIsthAnIyaM sUryamaNDalam.h | atra bhUrtiviveko madhuvidyoktarItyA draShyavyaH || 1 || na kevalaM hR^idayasthasya sUryasthena rUpasAdR^ishyamapi tu parasparaM rashmisaMsR^iptatvaM chetyAha || tadyathetyAdinA || tat.h nidarshanaM yathA | mahApatho mahAmArgaH | Ato vistR^itaH | ubhau grAmau gachChati | kau tau | imaM chAmuMcha | evamevAdityasya rashmayaH imaM chAmuMchetyubhau lokau gachChanti | ubhau lokau gachChantItyuktameva prakAraM vishadamAha || amuShmAditi || amuShmAdityAt.h tadantargata bhagavadrUpebhyo yA rashmayaH pratAyante vyAptA bhavanti tAH AsunADIShu sR^iptAH gatAH | Abhyo nADIbhyaH tadantargata bhagavadrUpebhyaH yenADisthA rashmayaH pratAyante vyAptA bhavanti | te.amuShminnAditye sR^iptAH gatAH | rashmishabdasya ubhayaliMgatvAtta ityuktam.h || 2 || prakR^itanADIsthasyaiva suptavyAptatvamAha || taditi || tattatraivaM sati yatra yadA etat.h eShaH supto.ajIvaH samastaH upasaMh.atendriyaH samprasannaH svarUpasukhAnubhavavAn.h svapnaM na vijAnAti tadA asunADIShu tadantargataviShNumadhye sR^ipto gato bhavati | taM suptaM jIvaM na kashchana pApmAspR^ishati | kutaH | bhagavat.h tejasA hi tadA sampannaH saMgato bhavati || 3 || evaM upAsanayA aparokShIkR^ita bhagavadrUpAsya adhikAriNaH utkrAntyAdikaM phalamAha || atheti || yatra yadA etat.h eShaH j~nAnI | abalimAnaM rogAdinA dehasya abalabhavaM nItaH prApto bhavati | vairAgyArthaM daurbalyAvasthAmeva vishadamAha ||tamiti || taM upatApinaM j~nAninamabhita AsInAj~nAtayaH AhuH | kimiti | jAnAsi mAM jAnAsimAmiti | sa yAvadasmAchCharIrAt.h anutkranto bhavati | tAvat.h jAnAti || 4 || atha yatra yadA etat.h yeSho smAchCharIrAdutkramati atha tadA etaiH eva rashmibhiH nADIstha saurashmibhiH prakAshitanADIdvAraH UrdhvaH UrdhvalokAnusArI Akramate gantuM abhimukho bhavati | saH j~nAnI omiti vahatIti omiti vAT.h vAyuH tena tatprAsena udvAmIyate | divyachidrUpAkhya vAmabhAvaM prApnoti | saH vAyuH yAvat.h yadA enaM netuM manaH kShipet.h | tAvat.h tadA.adityaM tatsthaM viShNuM gachChati | brahmaj~nAninA brahmalokosyaiva gantavyatvAtkimAdityastha prAptyetyataH taddvArametadityAha || etaditi || etadvai AdisthaM brahmaiva khalu brahmalekasya dvAram.h | ata eva viduShAM prapadaM prApyam.h | aviduShAM tu kathamityata Aha || nirAdho.aviduShAmiti || nirAdhanaM nirodhaH svapAptihetubhUtamAgar pratimandhaka ityarthaH || 5 || hR^idayastha nADIrashmibhiH Urdhva Akramata ityuktam.h tatra paMchabhirapi nADIbhiH utkramaNe mokSho bhavati kimityato mokShahetu nADIvisheShaM pramANena vAhai || taditi || tattatra mokShanADI visheShasadbhAve | eShaH vakShyamANaH shloko bhavati | taM paThati || shatamiti || hR^idyayanAd.h hR^idayasya bhagavato adhiShThanabhUtAnADyaH | tayA suShumnAkhyAyA | viShvagutkramaNe lAkAntaragamanArthaM dviruktiH vidyAvadhAraNArthetyuktam.h || 6 || ShaShThaH khaNDaH || 6 || pUrvaM brahmacharyaM mokShasAdhanamityuktam.h | tatkimanuShThitaM anutiShThatAM sarveShAM mokShamApAdayati keShAMchideva veti jij~nAsAyAM yogyAnAmevetyetamarthaM prastAvyAkhyAyikAmAha || ya AtmetyAdyuttarakhaNDaShaT.hkena || tatra aprativipratipatti nirAsAya khaNDaT.hkaM pramANainaiva vyAchaShye || indra ityAdinA || ApatuH ityantena AdyakhaNDadvayatAtparyamuktam.h | AnandarUpamityAtmashabda vyAkhyAnam.h | AdeyaM mAtIti vyutpatteH | nanvindraH samyak.h j~nAnamavApachedakShigaM shrutvA yoyamapsuparikhyAyate katama eSha iti kathaM paprachCha pratibimbe paramAtmatvAbhAvasya nirNItatvAdityata Aha || tatreti || tatvaM jAnan.h tasya mohasya anurUpANivAkyanyuvAcha | tasya virochanasyeti vA | nanvevaM tarhi brahmAvAkathameSha u evaiShu sarveShvanteShu parikhyAyata iti hovAcha | vidyArthinaM prativishiShyaiva vaktavyatvena samugdhokteH prayojanAbhAvAdityata Aha || yatheti || virochanopi viShNuM jAnAtu | svavAkyaM chAnR^itaM bhavatu | ko doSha ityata Aha || ayogyA iti || hi shabdo yasmAdityarthe | ata iti vakShyamANena sambadhyate | nanu prahlAdAdirasuroj~nAnI dR^iShyaH tatkathamayogyA asurAj~nAna ityuktirityata Aha || machChapAditi || Asura eva svata iti vartate | tenaiva shabdasambandhaH | asya virochanasya j~nAnAprAptiH svavAkyAnR^itatvAbhAvashchetyabhayaM yathA syAt.h tathA vakShyAmItyarthaH | tarhi indrasyApi viparItaj~nAnameva syAt.h | upadeshasya saMmugdhatvAdityata Aha || indrastviti || hariH proktaH saMmugdhatayA | yadi brahmaNAkShigato harireva uktaH tarhi kathaM virochanotha yoyaM bhagavopsuparikhyAyate yashchAyaM Adarshekatama eSha iti paprachChetyataH tadabhiprAyamAha || ayogyatvAditi || tushabdo avadhAraNArthaH | tachChatvAya eShontarakSharItyuktaM shrutvA pratirUpaM brahmeti mattvA bhUyodarshanAyA.apsvAdarshake cha katama itva paprachCha | eSha u eva sarveShvanteShviti parihArAbhiprAyamAha || tatrApIti || hareH avyaktatvAt.h dR^ishyata iti kathaM uktamityata Aha || tatvavedIti || Aheti vakShyamANena anvayaH || saptamaH khaNDaH || 7 || udasharAva AtmAnamityAdi khaNDatAtparyamAha || tathApIti || sharIrAnalaMkR^itAvanalaMkR^itasya tadalaMkR^itAvalaMkR^itasya pratibimbasya yadyapi abrahmatvaM shakyaM sphuTaM j~nAtuM shakyaM tathApi tena tannaj~nAtamato yogyataiva balIyasIti darshayannityarthaH | pratirUpAdbrahma vivechayan.h prajApatiH pratirUpasya doShAn.h darshayan.h sUchayan.h alaMkArAdibhiH yuktaH pashyatyAha | alaMkArAdibhiH yuktaH pashyet.h uktyAkathaM doSha sUchanaM jAtamityataH tasyAbhiprAyamAha || yatheti || gauNyaM guNayuktatvam.h | iti doShAn.h darshanniti sambandhaH | nyAyasAmyena doShasyApi prekShAvatAj~nAtuM shyatvAditi bhAvaH | nanvevaM brahmaNAdoShe sUchitepi kathaM sashAntahR^idaya eva pravavrAchetyata Aha || tathApIti || yadyapi evaM brahmAprAhatathApItyarthaH | tadguNAn.h tAvadguNAn.h | anupalabhyAtmAnamityArabhyaparAbhaviShyantItyantasya prajApativachanasyAbhiprAyamAha || asurANAmiti || evaM sphuToktyA virochananivR^ittau tasya tatvaM vaktavyaM syAdityata Aha || jAnanniti || vairochanaM manaH nanivartata iti jAnan.h | sashAnta hR^idaya eveti vAkyaM vyAchaShye || tathApIti || yadyapi avamAha brahmAtathApItyarthaH | tebhyo hai tAmupaniShadaM provAchetyAdi vAkyaM vyAchaShye || gatvAcheti || pratirUpAtmakameveti sambandhaH | dideshopadidesha | alaMkR^itiM pratirUpasya | puruSho dR^ishyata ityupadeshAnusAreNAha || brahmaNa iti || upalaMbhitAM cheti sambandhaH | tasmAdapi adyehAdadAnamityAdi vAkyaM vyAchaShye || ata iti || pretasya sharIramityAdi vyAchaShye || svabhogeneti || tadabhiprAyasiddhamarthaM darshayati || tatsaMskAreti || sharIrAlaMkR^itau pratirUpAlaMkR^itatvasya saMskAravashenetyarthaH | brahmaNA jIvAbhimata sharIrAlaMkR^itau pratirUpapAlaMkR^ityupadarshanena bimbapratibimbabhUtayoH tayoH abheda evopadarshitaH | sacha pratirUpabhUta brahmAbhedo javachCharIro bimbabhUte bodhyamAno jIvAbhedamAdAya eva paryavasyati | sharIrasya maraNa shIlatvena tatra amR^ita brahmAbhedasya bAdhitatvAt.h | ataH sharIrAbhimAnino jIvasyaiva brahamAbheda upadiShya iti sattvA svayaM brahmeti vAdina ityarthaH | tamasAndhayatIti tamondham.h || aShyamaH khaNDaH || 8 || atha hendroprApyaiva devAniti khaNDatAtparyamAha || indrashcheti || pashchAt.h sadoShatAM pashyanniva | samyagupadeshamalabdhvA punaH punaH gatvA nivartane prayojanamAha || punaH punariti || mohAyetyuktaM vishadayati || kathaMchideveti || navamaH khaNDaH || 9 || nanvayogyasya virochanasya apagatatvAdindrasya cha yogtvAt.h taM pratyapi ya eSha svapne mahIyamAnaH charatIti kimarthaM saMmugdhatayA brahmopadesha ityata Aha || tadyogyAnyeveti || mohayogyAnyeva | doSha darshaneyogyataiva garIyasI | ya eSha svapne mahIsamAna ityupadeshAbhiprAyamAha || svapnamiti || sahAprapyaiva devAnityAdi vAkyatAtparyamAha || tatrApIti || svapna dR^ishyavivakShayA svapanepratIyamAna jIvasharIravivakShayetyarthaH | dashamaH khaNDaH || 10 || tadyatraitat.h suptaH samasta iti khaNDatAtparyamAha || brahmainamiti || suptistha ityuktameva vivR^iNoti || yatreti || yatra bhagavati nAhaM khalvavaM sampratyAtmAnaM jAnAtIti vAkyaM jAnAtItyasya puruShavyatyAsAshrayaNena vyAchaShye || nAhamiti || anena ahametadAshritaH ayaMtu madAshrayaH iti mattonyamAtmAnaM paramAtmAnaM sampratisuShuptau na jAnAti na jAnAmIti yojanoktA bhavati | nanu suShuptau jIvasya svAshrayaparamAtma j~nAnAbhAvepi paramAtmAsvAtmAnaM tadAshrayatvena pradarshayatIti kiM na syAdityAshaMkAnivartakatayA.ayamahamasmItyetadapekShitaM pUrayan.h vyAchaShye || nAnyopIti || anyaH paramAtmA | suptAviti vartate | svAtmAnamiti sheShaH | anyopi bhagavAnapi | tenAyaM jIvAshrayohamasmItyayamanyo bhagavAnapi na svAtmAnaM jAnAti darshayatIti yojanIyamiti bhAvaH | nanvekena jIvena svAshrayasya bhagavataH suptAvadR^iShyatvepi na tadabhAvaH | itareShAM tajj~nAnasambhavAdityAshaMkAyAM prAptasya noevemAni3 bhUtAnItyasya vyAkhyAnam.h || bhUtAnIti || bhUtAni cheti sambandhaH | pashyantItyanena jAnAtItyetat.h vachanavyatyayenAnuvartata ityuktaM bhavati | tathAcha keShAmapyanupambhAnnasostIti bhAvaH | yaduktamanupalambhAt.h na jIvAshrayaH paramAtmA suptAvastIti tadayuktam.h | jIvaparamAtmanoH suptAvanyatarasya anyatarasmin.h praviShyatvena AshrayayAshrayibhAvAnupambhopapatterityataH tatra bAdhatayA vinAshameva apIto bhavatIti vAkyaM nAshArthatva pratItiM vArayan.h vyAchaShye || yadIti || apItatAM praviShyatAm.h | ayaM bhAvaH | yadi jIvaH paramAtmanyapi itastadAshaM vinaiva bhavet.h | sukharahitaH syAt.h | sukhAnubhavavAt.h nasyAditi yAvat.h | anyagehagatasya loke sukhAdarshanAt.h | tathAcha sukhamahamasvApsamityattarakAlInaparAmarshavirodhaH | yadi vA paramAtmA jIve.api itastadAsopyuktarItyAshaM vinaiva bhavet.h | tathAcha shrutyAdivirodha iti | etena vinAshamiti vAkyAvaShyambhena suptau ahaMkArAdi sakalakAryavilayAMgIkAravanto nirastAH || ekAdashaH khaNDaH || 11 || maghavanmartyaM vAvetyAdyupadeshya pUrvopadeshasAdhAraNyaM parihayastAtparyamAha || ityukta iti || aMjasA saMmugdhoktiM vinA spaShya vachanena | maghavanmatyaM vAvetyatredaM sharIramityetadvayAchaShye || yoyamiti || yoyaM jIvaH saH sharIrasambandhItyavadhAryatAm.h | anena idaM shruti jAtaM sharIraM sharIrasambandhIti vyAkhyAtaM bhavati | asharIrasetyuktaM asharIratvaM kathaM paramAtmalakShaNaM mukte.ati vyApterityata Aha || bhUteti || svata iti sheShaH | tena ramAvyAvR^ittiH | viShNuH vyApta ityAtmashabda vyAkhyAnam.h | amR^itasya ityuktaM amR^itatvamapi muktegatamata Aha || amR^ita iti || kAlatrayepi svata eva AvirbhUta mUrtimAnityarthaH | tadasyAtmano adhiShThAnamityatadvayAchaShye || adhiShThAyeti || tathApi asharIrAditvepItyarthaH | yadyapi pUrvaM sharIshabdaH tatsambandhilakShaka ityuktam.h | tathApi atra sharIrameva taditi parAmR^ishyata iti bhAvenoktam.h || dehamiti || sharIrAdhiShThatatR^itvoktyA jIvavajjarAdi parItatvaM syAdityAshaMkAM pariharati || sa Ishvara iti || yato to jarAdidoSharahita iti sheShaH | tarhi jarAdi parItaH ka ityAshaMkAyAM marthyamityuktamartyatvopapAdanAya prAptasya attaM mR^ityuneti vAkyasya upalakShaNatvAbhiprAyeNa tAtparyamAha || jareti || ayaM jIvAtmetyanenadamityatadatrApi anvitamiti sUchayati | dehasaMgateH dehAbhimAnAdityanena sharIrapadoktaM sharIrasambandhitvaM atra hetutayA vivakShitamityuktaM bhavati | priyApriyayAt.h tatvAnAttatvAbhyAM jIvaparamAtmavailakShaNyaM vaktumAttovA ityAdi pravR^ittam.h | tadvayAkhyAtuM tAvatpriyApriyashabdArthA vAha || pareNeti || pareNa anyeneyaM prApyaM paramAtmAdhInamiti yAvat.h | atra priyashabdena rUDhyAmukhamAtra gahaNe priyApahati rAhityaM paramAtmanyapi astIti na jIvasyAyaM visheShaH syAt.h | ato yogAshrayaNena pareNeyamityuktamiti j~nAtavyam.h | akAralopashChAnda iti bhAvaH | ashabdaH pratiShedhArthako bhadravAchI priyamityasya cha paranipAtaH iti bhAvenoktaM pareNeyama bhadramiti | apriyApahati shUnyatvaM svAtanteNa jIvena sabhavatIti dasharyituM atrApi yogAshrayaNamityavadheyam.h | idAnIM nahavA iti vAkyArthamAha || neti || mukteShu apyuktaM priyamastyeveti bhAvaH | asharIraM vAveti vAkyaM vyAchaShye || asharIramiti || te priyApriye | vAvetyasyArthaH eveti | asharIro vAyuH iti vAkyaM spaShyamityavyAkyAya abhraM vidyut.h stanayitnura NIrANyetAnIti vAkyaM vyAkyAtuM prasiddhA bhrAdibhramavAraNAya abhrAdishabdArthAnAha || amnAmetyAdinA || yadyapi shrutibhiH stanitatvAt.h tu stanayitnurhari smR^itaH | abhraM bhUtAbhibharaNAchChrIH vAyuH bharataH smR^itaH | vidyuttubhAratI proktA eta evAsharIriNa ityanyatroktam.h | tathApi vyatyAsenApi nAmasyAdeteShAM mahatAM sadeti tatraivoktatvAt.h na virodhaH | evaM padArthAn.h abhidhAya nanu vAya brahmaNoH sapatnIkayoH sasharIratvAt.h asharIratvaM kathamityAshaMkAM apAkurvannidAnIM vAkyArthamAha || eteShAmiti || ato sharIratvoktiH iti sheShaH | alpasveni svashabdoktiH iveti bhAvaH | asharIro vAyuH ityAdi vAkyasya saMgatimAha || ata iti || asharIratt.h | brahmaNaH parabrahmaNaH | tathA asharIratvena yatparabrahmaNaH priyApriyAspR^iShyatvaM uktaM tatkaimutyena sAdhayituM idaM vAkyamiti saMgatiruktA bhavatIti j~nAtavyam.h | nanu dehAbhimAna shUnyAnAM teShAM apriyAbhAvepi niruktaM priyamastyeva | vAyabrahmaNoH viShNvadhIna sukhasya tatpatnnayoshcha svabhartradhInasyApi sukhasya sadbhAvAdityata ityAha || viShNvIyamiti || svabhartrIyamapIti sambandhaH | tatpatyoriti sheShaH | viShNusvabhartratiriktAdhInaM sukhamatra priyaM vivakShitam.h | viShNoH svabhartroshcha svakoTi niviShyatvena paratvAbhAvAt.h | tAdR^ishasukharAhitatyAttepi priyavarjitA ityarthaH | tadyathetyArabhya niShpadyanta ityanta vAkyamAkAsha shabdasya prasiddhAkAshaparatA pratItiM vArayan.h vyAchaShye || evamiti || samprasAdashabda vyAkyAnaM viShNoH samyak.h prasAdeneti | yoparomuktaH sopi viShNoH prasAdena sharIrAt.h samutthitaH tameva prApyanaijamAnandaM saMyAtIti yojyam.h | nanu sa uttamaH puruSha ityasya pakR^itamukta parAmarshaparatvedaharAdhikaraNavirodha ityata Aha || yamiti || te muktAH | keshava iti puruShasya uttamatvopapAdanArtham.h | brahamarudrapravartakatvaM hi tadarthaH | tathAcha sUtramanyArthashcha parAmarsha iti | satatra paryetItyatra prakR^ita bhagavatparAmarshe vihAropadeshAditi sUtravirodha ityata Aha || taM prApyeti || sayathA prAyogyamityAdi vAkyaM vyAMchaShye || yathaiveti || prANa shabdena viShNurapi vivakShita ityAshayena tatrApekShitaM pUran.h evamevAyamityAdi vyAchaShye || yathArathIti || prANa shabdasya lakShaNayAtadvajjavaparatvamapi ityAshayena apekShitaM darshayan.h vyAchaShye || jIva iti || yathAnyAdhiShThita rathagaH kashchit.h pumAMstathA jIvobhagavadadhiShThita sharIraga ityarthaH | idamupalakShaNam.h | indriyANi hayAyathetyapi grAhyam.h | atha yatraitadAkAshamityArabhya daivaM chakSharityantavAkyasya tAtparyamAha || yadAshritanItyAdinA || indriyANi cheti sambandhaH | prANashchApi yadAshrayaH | yadA AshrayopyayaM jIva ityanena chAkShuShaH yovededaM jighrANItyAdi vAkyaM prANa jIvaparamapi bhavatIti sUchitaM bhavati | eShAM prANa jIvendriyANAM pravartanaM prANa jIvayoH yathAyogyaM bhoktR^itvAdi rUpamindriyANAM tu tattadviShayakaj~nAna janakatvarUpaM yovedetyarthaH | nanvindriya tadviShayA j~nAnekathamindriyANAM tattadviShayaka j~nAnajanakatvaM vettuM shakyamityAshaMkAyAM tatsarvaM vedetyAha || darshanamityAdinA || 