tatsvapItaradeShu kevalaM prANatastadvayApAranirapekShaprANata ityarthaH | ShaNmAsAtpUrvaM balAnAM prANAdeva sarvendriya bodhastataH paramagnyAdibhirapIti bhAvaH | tadapi kuta ityata Aha || ata iti || aataH ShaNmAsAtpUrvaM rudrAdeH manaH prabhR^ityaniyAmakatvAdeva khalu tadAnImanubhUtasya pashchAdasaMsmR^itiH | anyathA pUvarAnubhUta padArthasmaraNApAta ityarthaH | ata eva yathA bAlA amanasa ityAdyuktam.h | anyathA nahyamanAH pumAMstiShThatIti shruti virodhonyendriya vyApArAyogaH saMsArAnupapattishcha | atra vipratipannaM prati sthalAntare prANasyetaranirapekShakartR^itvaM samarthayate || turIyAyAmiti || mokShAvasthAyAmityarthaH | indriyANAmeva abhevena tadanyavyApArAbhAvAditi bhAvaH | mokShAvasthAyAM prANAdeva svarUpendriya niyAmakAdbodhashchetsaMsArenubhUtasya tadAnIM smR^itiH na syAt.h | pUrvaM mana AdipravartakAnAM tadAsvAbhimanyamAnA abhAvena apavartakatvAdityata Aha || tathApIti || tatra turIyAvasthAyAmitaradeva vyApArAbhAvepi prANasya vashyatayA saMsArasmR^itiH ghaTata ityarthaH | prANasya bhagavadekavashatvAt.h | kathamanyavashatetyata Aha || prANasyeti || natu balAdityarthaH | nanu prANasya vashyatvepi itarendriyadevAnAmavashyatve tadanubhAvita padArthAnAM kathaM smR^ityupapattirityata Aha || prANa iti anyathA mukteH eva anupapattiriti bhAvaH | akSheShviti || shAstraika vedyasya pratyakShAviShayatvAditi bhAvaH | prAdisamAsoyaM nAvyayIbhAvaH | anyathA pratyakShasyeti ShaShThIna shruyeta | na havA evaM vidikiMcha nAnannaM bhavatItyanenoktaM prANavettuH sarvAttR^itvaM mukhyataH yasya kasyachiditi pratItinirAsAya pramANenaiva tadvayAchaShye || prANeti || nanu yadidaM prANAya annaM vAsashcha devairdIyate tatprANasyapUvarM vidyamAnaM navA | nAdyaH | tadIyasyaiva tasmai prArpaNAyogAt.h | nadvitIyaH | prANasya deva paratantratvApAtAdityataH sa dR^iShyAntamAdyapakShadoShameva pariharati || siddhameveti || siddhameveti || yathA svAtantyataH kAraNAt.h viShNoH sadA siddhameva annavastrAdyaM svarthaM prayojanasidhyarthaM viShNau samarpayellokastathAsurAH purAprANasya siddhameva annaM vastraM cha prANesamarpayanniti yojanA | lambhuko havA so bhavatItdanA bhojana pUrvottarAposhanamAtrasyaihika vtraprAptimAtraM phalamuchyata iti pratItinirAsAya yatattAtparyaM smR^ityaivAha || prANasyeti || yadyapyetachChuShkAya sthAravebrUyAdityAdi vAkyaM yasya kasyApi sthANoH prANavidyAshravaNe palAshAdibhava pratItiM tanmAtra phalatvapratItiM cha nivArayan.h pramANenaiva vyAchaShye || yogyasyeti || yogyasyaiva tachChateH tasyAH vidyAyAH shravaNAt.h | kimuyogyasya jaMgamasyeti kaimutyarthopi shabdaH | tarhi tamevaM vidvAniti shrutivirodha ityata Aha || viShNoriti || pUrveNa sambandhaH | jyeShThAya svAhetyAdinA homamuktvA samAjyaiShyayaM shraiShyayamityAdi prArthanAt.h homasya jyaiShThayashraiShThaya prAptiH phalamuchyate | tattusarvebhya ityaihikameveti cha pratItiM nivArayanpramANenaiva vyAchaShye || jyeShTheti || mantrairiti sheShaH | prANAyeti vAgAdyupalakShaNam.h | mahijjigamiShedityupakramavAkyoktaM mahatvamapi dR^iShyAdR^iShyarUpameveti bodhyam.h | nanu prANadevatAkaM yAgamupakramya kathaM sAvitramantra viniyogakathanamityataH prANamAdityaM chaikIkR^ityedaM pravR^ittam.h | tatashcha pUrvottarArdhayoH samAnAdhikaraNaivayojanetyanye | tadasaditi bhAvena R^ichaM vyAchaShye || savituriti || bhojanamityanUdya rakShAM sarvabhogAMshcheti vyAkhyAnam.h | bhujapAlanAbhyavahArayoH iti dhAtoH | abhyavahAravAchinA cha bhojanashabdena sarvabhogopalakShaNamiti bhAvaH | taddhetutvena dvitIyArdhaM vyAchaShye || bhagasyeti || eshvaryasya samagrasyeti vachanena bhagashabdasya ShaD.hguNArthatve parichChinnatvashaMkAparihArAya sarvaguNasvarUpasyetyuktam.h | visheShaNa samuchchayArthashchashabdaH | dhImahIti yattasmAditi yojyam.h | parokta evArthaH kiM na syAdityato R^igarthapramANena draDhayati || nArAyaNIyamiti || tatashchAyaM khaNDArthaH || prANaj~nAnamavashyaM sampAdyamiti bhAvena tajj~nAninaH phalamAha || yohavA iti || parasparavisheShaNasamuchchaye chashabdau | yodhikAryakhiladevebhyo vayasA jyeShThaM cha vedasaH muktaH san.h svasamAnAnAM madhye jyeShThaH shreShThashcha bhavati | havA iti shrutyAdi prasiddhimAha || jyeShThaH shreShThashchaka ityata Aha || prANa iti || mukhyaprANaH || 1 || yo havai vasiShThAM vedasosminnamuShmiMshcha loke pratitiShThati ichChAyAm.h | kApratiShThA | chakShureva tadabhimAnI sUryaH || 3 || yo havai sampadaM vedasmai daivAH manuShAshcha kAmAH kAmyAH sampadyante | ihAmutra sampadaH syuriti bhAvaH | shrotraM tadabhimAnI indraH || 4 || yo havA AyatanaM veda saH svAnAmAyatanamAshrayobhavati | upalakShaNametat.h | AyatanavAMshcha bhavatItyapi grAhyam.h | mano rudraH || 5 || prANasya jyeShThatvaM shreShThatvaM choktam.h | tatkuta ityato mImAMsayA samarthitatvAditi bhAvena AkhyAyikAmArabhate || atheti || prANAH pUrvoktAH vAyupurastarAH devAH ahaM shreyasivyUdire vivAdaM kR^itavantaH | ahaM shreyasItyuktameva vishadamAha || ahamiti || 6 || te vivadamAnAH prANAH prajApatiM nArAyaNaM vapitaraM ityochuH | tathAcha uktaM bR^ihadbhAShye | vivadaM tokhilAdevAyayuH nArAyaNaM prabhuM | ahaM shreyAn.h ahaM shreyAniti vAyupuraHsarA iti | kimUchuH | he bhagavan.h nosmAkaM madhye kaH shreShTha iti | tAnprANAnhovAcha prajApatiH | voyuShmAkaM madhye yasminnutkrAnte idaM sharIraM viriMchasharIraM pApiShThataramiva shavarUpaM dR^ishyeta savaH shreShTha iti || 7 || evamukte tatparIkShaNAya teShAM madhye sA pUrvoktAvAgagniruchchakrAma | tadutkramaNepi sharIraM na papAteti grAhyam.h | sotkrAntA vAk.h saMvatsaraparyantaM proShyapravAsaMkR^itvA sharIrasthAniratarAn.h prANAnparyetyovAcha | madR^ite jIvituM kathamashakateti | te sharIrasthAH prANaH hochuH | yathA.akalAH mUkAH avantopi prANAdinA prANanAdikurvANAH jIvanti evaM ajIviShmeti | evamuktAvAk.h nAhaM shreShTheti nishchityatasmiMshCharIre praviveshaha || 8 || evaM chakShuH hochchakrAmetyAdikaM api vyAkhyeyam.h || 9 || 10 || yathA bAlAH ShaNmAsAtpUrvaM bAlAH amanasaH prANetaramanobhimAni rudrAdi vyApR^itamanaH shUnyAH || 11 || athaivaM sarveShAM ashraiShThayAvadhAraNashanantaraM prANomukhyaprANaH uchchakramiShannutkrAntumichChan.h sadR^iShyAnto yathA loke suhR^iyaH shobhanAshvaH paTvIshashaMkUn.h paTubhUtasya hayasyeshAH niyAmakAH bandhakA iti yAvat.h paTvIshAshcha te shaMkavashcheti tathoktAH tAn.h pAdabandhanakIlAniti yAvat.h | parIkShaNAya ArUDhena kashayAhataH saMkhiMdet.h | samutpATayedevamitarAnprANAnsamakhidat.h | samutpATitavAn.h | te prANAH saMchAlitAH santaH svasvasthAne sthAtumashaktAH taM mukhyaprANaM abhisametyochuH | he bhagavannedhi Asva(abhivR^iddhobhava)tvaM no.asmAkaM madhye shreShThosi | asmAddehAnmotkramIriti || 12 || tarhi tasya meyUyaM baliM pUjAM kurute ityuktAH tathetyUchuH iti grAhyam.h | tatprakAraM vaktumArabhate || atheti || enaM mukhyaprANaM prativAguvAcha | ahaM vasiShThAsma vasatAmuttamAsmIti yat.h tvaM tadvasiShThosi | tvameva mayi sthitvAmadIya vasiShThatvaniyamaka ityarthaH | ebamuttaratrApi || 13 || 14 || vAgAdInAM vasiShThatvAdikaM prANAdhInamityatra niyAmakamAha || navA iti || yasmAdvAgAdInikaraNAni vAcha iti naiva AchakShate vidvAMsaH | evaM chakShUMShIti naivAchakShate | notrANIti naivAchakShate | manAMsIti naivAchakShate | kiM tarhi prANA ityevAchakShate | tasmAt.h prANA evaitAni sarvANi bhavanti | sarvendriya deveShu sthitvA tattanniyAmako bhavatItyarthaH || 15 || prathamaH khaNDaH || 1 || samukhyaprANaH uvAcha | nAlaM shreShThosi itktamAtreNa (kiM nAma) kiM mennaM bhaviShyatIti | evamuktAH devAH AshvabhyaH AshakunibhyaH shravapakShiparyantaprANibhiH yatkiMchidaM yogyamannamadyate tattennamityUchuH | devaiH dattamannaM pUrvamatadIyaM kiM netyAha || tadvA iti || tadetadanasya mukhyaprANasyaiva annaM kuta ityata Aha || ana iti || ano mukhyaprANa eva pratyakShaM akSheShu pratipratisthitatvAt.h | evaM prANavettuH phalamAha || neti || evamuktarItyA prANasya sarvabhoktR^itva vidikiMchanAnannaM na bhaviShyati | sarvameva asyAnnaM bhavati | rudrasyaiva idaM mukhyam.h | anyeShAM yathAyogyam.h || 1 || evaM siddhAnnaH sa hovAcha | kiM mevAso bhaviShyatIti | sarvaprANibhiH pIyamAnA Apa iti hochuH | atra niyAmakamAha shrutiH || tasmAditi || apAM prANavastratvAdeva hi | etadannaM ashiShyanto bhokShyamANAH bhuktavantashcha vidvAMsaH shrotriyAH brAhmaNAH bhojanAtpurastAchchopariShyAchcha adbhiH paridadhatrata paridhAnaM kurvanti | prANasya vastrabuddhayAbhojano bhayataH pibata; phalamAha || lambhuka iti || vAsodivya vAsasolaMbhuko labdhA bhavati | tathA.anagno ha bhavati | ihAmutradivyavastrairantaH bahiH prAvaraNavAn.h bhavati || 2 || iyaM prANavidya paraMparAgatA chetyAha || taditi || tadetatprANavij~nAnaM satyakAmojAbAlogoshruta yena amvaiyAghrapadyaya vyAghrapadaH putrAya uktvA phalaM chovAcha | etatprANavij~nAnaM shuShkAya api sthANaveyadi brUyAt.h | tadAsaH sthANuH yogyashchedasmiMchChuShkepi sthANaushAkhAH jAyeranneva | palAshAnipraroheyuriti || 3 || idAnIM yodhikArI svasya dR^iShyAM mahattvamichChettasya kartavyaM prakR^ita prANAdi devatAkameva homaM vaktuM prArabhate || atheti || yodhikArI yadi mahat.h dR^iShyAdR^iShyaM mahattvaM jigamiShet.h | prAptumichChet.h tarhi somAvAsyAyAM dIkShitvApakShaparyantaM payovratAdyanuShThAya punaH paurNamAsyAM rAtrau sarvauShadhasya savauShadhInAM vrIhiyavAdInAM dashadhAnyAnAM manthaM piShyam.h | dadhimadhunoH dadhimadhubhyAmupamathya saMmishyajyeShThAya shreShThAya svAheti mantreNAgnAvAjyasya ajyaM tatsaMskR^itaM manthaM hutvA sruvalagnamAjyaM manthe homyepiShye | sampAtaM pAtanaM yathA tathA vanayet.h | evamanyat.h || 4 || 5 || homAvashiShyaM mantha viniyogamAha || atheti || atha homAnantaraM homAvashiShyaM pratisR^ipyAgnAvIShadupasR^ipyAM jalAvAdhAya japati japet.h | yaj~nadevatAM prANamiti sheShaH | tvamamonAmAsi | kutaH sarvamidaM jagatte tava amAmAnaM parimitaM na bhavedityarthaH | te tvayA sahitaM vartata iti vA | saH mukhyaprANojyeShTho guNataH rAjAraMjako.adhipatiH Adhikyena pAlako yasmAttmAt.h saH mAmAM jyaiShThayaM shraiShThayaM rAjyamAdhipatyaM gamayati gamayatu prApayatu | ahamevedaM sarvamasAni | idaM sarvaM yogyaM madadhInaM kariShyAmItyarthaH | iti japatIti sambandhaH || 6 || athaivaM prANa japAnantaraM homAvashiShyaM manthaM grAsa chatuShyayaM kR^itvai tayA vakShyamANayA R^ichApachChaH pAdashaH AchAmati AchAmenmantham.h | tadeva vishadamAha || tatsavituriti || tatsavituriti pAdena prathamaM grAsamAchAmet.h | vayamiti pAdena dvitIyaM grAsamAchAmet.h | shreShThamiti pAdena tR^itIyaM | turamiti pAdena sarvaM niHsheShaM pibati pibet.h || 7 || kaMsaMkAMsyaM cha masaM vaudumbaramayaM mantha pAtraM nirNijyaprakShAlyAgneH pashchAchcharmaNivAsthaM DilevA kevalAyAM vAbhUmau vAchaM yamoyata vAgaprasAhaH strIrahitaH saMvishati saMvishet.h | saH yajamAno yadi svapneShu striyaM pashyet.h tadA samR^iddhaM mamedaM karmeti vidyAt.h || 8 || atraiva shlokamAha || taditi || tattatroktArthe eShaH vakShyamANaH shloko bhavati taM paThati || yadeti || kAmyeShu karmasu kriyamANeShu yadA svapneShu striyaM pashyati tatra tarhi tasminsvapnAkhye nidarshane jAte samR^iddhiM jAnayAdityarthaH | dviruktiH prAmANikatva j~nApanArthA || dvitIyaH khaNDaH || 2 || evaM aparabrahma prANa viShayAvidyAnirUpitA | idAnIM rAgyajananAya parabrahmaviShayAM paMchAgnividyAM dhUmArchirAdimArgaM chAkhyAyikApuraHsaraM nirUpayati | shvetaketuH ityAdinA khaNDAShyakena | asau vAva loko gautamAgnirityAdinA svargAdeH agnitvakalpanochyata ityasat.h | tathAsati abrahmavidyAtvaprasaMgAt.h | tathA kalpanAyAH mithyAj~nAnatvena anarthahetvAchcha | tadya itthaM vidurityAdinA paMchAgnividyAvettR^INAM archirAdimArgApunaH Avattiphalakathana virodhAchcheti bhAvena tAM vidyAM bhagavatparatayaiva pramANenaiva vyAchaShye || nArAyaNAdaya ityAdinA || dyuparjanyadhArApuMstrIrUpAH paMchAgnayaH kramAnnArAyaNAdaya eva smR^itA ityarthaH | tarhi nArAyaNAdiShu agnishabdaH katham.h | tasya anyatra rUDhatvAditi chet.h svargAdAvapi kathaM homAdhikAraNatva guNayogeneti chet.h | gauNyapekShayA yogasya prabaralatvAditi bhAvena agnishabdasya nArAyaNAdiShu yogaM darshayati || adanAditi || pUrveNa anvayaH | adanAdattR^itvAt.h | atteH kartarinipratyayodasyagaH | svato na gachChati  na pravartate | yadvishvaM tasya pravartakatvAdityarthaH | agashabdopapadAnnaya
teH kartariDipratyayaH | upapadAkAralopashcha | nitarAM gachChati na chalatIti chAgnirityarthaH | naJNupapadAdgameH kartariDenItyupasargaH | akAralopashcheti bhAvaH | anena au vAva loko gautamAgniH parjanyo vAva gautamAgnirityAdi vAkyapaMchakaM vyAkhyAtam.h | idAnIM pratyagnisamiddhR^imAchiraM gAraviShphuliMgA iti paMchoktAH | tadapi pUrvavatprasiddhArthaM iti pratIti nirAsAyAha || samedhanAdityAdinA || samedhanAt.h samyagvardhanAt.h sarvAttamatvaditi yAvat.h | dhUtkArAt.h | shatrUNAM kampAnAt.h | dhUJN.h kampana iti dhAtuH | aramaralaMchitatvAt.h pUjitatvAt.h | aMgarateH | jIvadeherateH aMgamaMgIsamAdAyeti prayogAt.h | svaMgarateH vA | vividhaM j~nAninAM sphuraNAt.h | nArAyaNAdyAtmAviShNuH pratyekaM punaH paMcharUpavAn.h | samedhanAtsamidityuchyata ityAdirUpA yojanA | tarhyAditya eva samit.h ityAdi sAmAnAdhikaraNyaM kathamityataH prathamAgnau shrutAnAdityarashmyahashchaM dranakShatrAshabdAnnirvakti || Aditya iti || AdAnAdAyurAdeH | ratisukharUpatvataH | ratiH alaM buddhiH | tamasA.aj~nAnenA.ahananIyatvAt.h nityAspR^iShyA.aj~nAnatvAdityarthaH | cha danAchchandraH | asya kShatramanyannAstIti nakShatramityarthaH | bahurUpatvAdbahuvachanamiti bhAvaH | idAnIM dvitIyAgnau shrutAnvAyvabhravidyudashanihrAdunishabdAnnirvakti || vAyurityAdinA || j~nAnAdAyuShTvAchcha vAyuH | apAM bharaNAdityarthaH | ashanAtsarvasya bhakShaNAt.h | nirhrAdAnnitarAM harShaNAt.h | tR^itIyAgnau shrutAn.h saMvatsarAkAsharAtridigavAntaradik.h shabdAnnirvakti || saMvatsara ityAdinA || chashabdaH samyagityasya ramaNAdityasya cha samuchchayArthaH | samyagvAsanAdramaNAchchetyarthaH | samyak.h vatsAn.h ramayatItyarthAntarasamuchchayo vA | A ityasyArthaH preti | raM ramaNaM trAti dadAti iti rAtriH | dishati paratatvamAdishati | avAntaramaparatatvam.h | chaturthAgnau shrutAn.h vAk.h prANajihvAchakShuH shrotra shabdAnnirvakti || vachanAditi || ananAt.h praNayanAt.h | homato homAdhikaraNatvAt.h | homakartR^itvAdvA | hudAnAdanayoriti dhAtuH | paMchamAgnau shrutau pasthAdishabdapaMchakaM vyAchaShye || upasthiterityAdinA || sarvajIvAnAM hR^idgatvena mIpasthiterityarthaH | yadupamantrayataM ityasyArthaH | trapamantrakR^ideveti | yanikti saMyojayati | yadantaH karotItyasyArthaH | sarvAntaHkR^iditi | nArAyaNAdayaH paMchakramAtpaMchAgnayaH smR^itA ityuktam.h | paMchAgniSha shrutAnasau lokaparjanyapR^ithivI puruShayoShAshabdAnnirvakti || asAviti || prANasthatvAtprakAshavattvAchcheti vaiparItyena yojyam.h | asumukhyaprANastasya saptamI asAviti | tasya arthaH prANa iti | saptamyA ananvayashaMkAparihArAya prANasthatvAdit.h ityuktam.h | jyoShyaH sevyaH | juShIprIti sevanayoriti dhAtoH | dhUmo bhUtvA abhraM bhavatItyAdi sAmAnAdhikaraNya shruteH kamirNo dhUmAdi devataikyaM tatpadaprAptiH vAkathyata ityAshaMkAM pramANenaiva vArayati || abhreti || abhrAdisaMsthitiH | abhrAdiShu pravishyatadgatau gatiH tatsthitau sthitirityAdi rUpatatsvAbhAvyapattireva natvaikyaM tatpadaprAptiH vetyarthaH | tathAchoktam.h | tatsvAbhAvyApattirupapatteriti | kuta evaM mukhyebAdhakAbhAvAt.h | anyasya anyabhAvAyogena aikyAyogepi tatpadaprAptyupapatterityata Aha || abhreti || rUpashabdo dharmavachanaH | tathAcha abhrAdimAnitvaM tatpadaprAptiriti yAvat.h | tadyogyaiH eva j~nAna prApyaM karmiNastu na j~nAnamiti bhAvaH | parjanyo janakoyasmAdityuktam.h | tatra janakatvaM kathaM parjanyashabdArtha ityatastaM svayaM nirvakti || paramiti || paramuttamam.h | chaturmukhAkhyaM vastu asya sakAshAjjanyamiti parjanyaH | tathAcha janakaH parasyeti labdhArthoktiH | anyeShAM shabdAnAM pramANa eva spaShyArthatvAt.h vAjasanayaka paMchAgni vidyA bhAShyakR^ita vyutpAdanAchcha na vyutpAdanaM kR^itam.h | tasyAditya eva samidityAdau shrutA AdityAdi paMchavishaMti shabdA asau lokAdi paMchashabdAshcha yogenaiva bhagavatparatayA vyAkhyAtAH | tatra rUDhArtaparityAgena yogArthAMgIkAraH kuta ityato rUDhArthopi bhagavAnevetyAha || paMcheti || svargAdau sthitaH | chashabdo.avadhAraNe | harireva tannAmA AdityAdinAmA || khaM0-3-10 || tatashchAyaM khaNDArthaH || shvetaketuH nAmato.aruNasya apatyaM AruNistasya apatyaM AruNeyoha pitrAnushiShyaH svapANiDatyakhyApanAya paMchAlAnAM paMchAladeshAdhipatInAM samitiM pariShadaM pratyAjagAma | taM shvetaketuM prAvAhaNo jaibalistasya ahaMkArashAntyarthaM uvAcha ha | he kumAra tava pitA tvAtvaM anvashiShat.h | anvashikShayatkimiti sheShaH | he bhagavaH anuhi anvashiShaddhIti shvetaketuH || 1 || evamukte pravAhaNaH pR^ichChati || vettheti || prajAH ito lokAllokAntaraM prayantyo yadadhikR^ityayaM mArgamadhikR^itya brahmalokaM chandralokaM vA pratiprayAnti taM mArgaM vetthakimiti | evaM pR^iShyaH shvetaketuH na vedmibhagava iti hovAcha || dvitIyaM pR^ichChati || vettheti || punarAvR^ittimat.h chandalokaM gatAH prajAH yathA yena mArgeNa imaM lokaM punarAvartaM iti vetthakimiti | kiM gatenaiva mArgeNa punarAgamanaM anyathA veti bhAvaH | na bhagava iti shvetaketuH | tR^itIyaM pR^ichChati || vetthapathoriti || pathorityasya vivaraNaM devayAnasya pitR^iyANasyacheti | vyAvartanAH itaretaravyAvR^ittIrvetthakim.h | yatsAdhanasAdhyatvena devayAnapitR^iyANayoH itaretavyAvR^ittistatsAdhanaM vetthakimityAshayaH | anyathA prathamaprashnena gatArthatvaprasaMgAt.h | vAjasanekavirodhAchcha | na bhagaya iti hovAcha shvetaketuH || 2 || chaturthaM pR^ichChati || vetthayatheti || punaH punaH prayadbhirapyasau lokaH paraloko yathA yena hetunA na saMpUryate taM vetthakimiti | na bhagava iti shvetaketuH | paMchamaM pR^ichChati || vetthayatheti || yathA yena krameNa prakAreNa cha paMchamyAmAhutau hutAyAmApaH puruSha vachaso bhavanti | adbhiH samparipvakto jIvo labdhadehaH puruShanAmavAn.h bhavati | kiM taM kramaM prakAraM cha vettheti | naiva bhagava iti hovAcha | avadhAraNaShana ataH paraM prashnaM vyAvartayati || 3 || atha tarhi evaM aj~naH san.h kiMnu kasmAnnu anushiShyo asmi itya vAchathAH | yo hImAni mayA pR^iShyAnyartha jAtAni na vidyAt.h | svapiturardhaM sthAnameyAya gatvA taM pitaramuvAcha | ananushiShyasamyagvidyopadeshaM akR^itvaiva kilamAmAM prati bhagavAna bravIdanutvAshiSham.h | tvAmanvAshiShamiti || 4 || yataH paMchasaMkhkAn.h prashnAn.h praShyavyArthAn.h rAjanyabandhuH kShatriyAbhAsaH mA mAM aprAkShIt.h | rAja shreShThasya api kopAdiyamuktiH | teShAM prashnAnAM madhye ekaM cha naikamapi prashnaM vivaktuM arthavishaSheNa nirNetuM nAshakamiti | katamete prashnA ityuktaH prashnavAkyAnyudAjahAreti grAhyam.h | evamuktaH sapitA putra krodhamupashamayannuvAcha | he tAta tvaM yathA etAn.h prashnAn.h mAmaM pratyavadaH tathA ahaM eShAM prashnAnAM madhye ekamapi yathA yathAvannavedana jAnAmi | kutaH yadyahamimAnprashnAnavediShyanta tarhi kathaM te priyAya nAvakShyamiti | yadahaM kiMcha vedasarvaM ahaM tubhyaM avocham.h | yadi rAjaShyavidyechChA tarhi rAjanaM pratyehi | tatra gatvA brahmacharyaM vatsyAva iti pitrokto bhavAneva gachChatvityAheti grAhyam.h | vAjasaneyaketathA shravaNAt.h || 5 || sa evaM putrokto gothato gautamorAj~nordhaM sthAnameyAya | tasmai prAptAyagautamAyArhAM pUjaMchakAra rAjA | saH gautamaH kR^ita Atithya uShitvA paredyuH prAtaH kAle rAja nisabhAge sabhAM gate sati udeyAyaha | sa bhAgaH sabhAgya iti vA | tamAgataM gautamaM pratyuvAcharAjA | he bhagavan.h purjarha gautamamAnuShasya vittasya varaM hiraNyAdiviShayaM varaM vR^iNIthA iti | evamuktaH sagautamohovAcha | he rAjan.h mAnuShaM vittaM tavaivAstu | tvaM kumArasya matputrasyAnte samIpe yAmeva vAchaM prashnarUpAmabhAShathAstAmeva me brUhIti || 6 || saH rAjA svapR^iShyasya gopyatvAtkR^ichChrI babhUva | sakR^ichChrIbhUto.apratyAkhyeyaM brAhmaNaM manvAnastaM gaumaM chiraM vasetyAj~nApayAMchakAra ha | chiravAsA j~nApane nimittaM vadan.h rAjAtaM hovAcha | he gautamamAM prati yathAvat.h astAmeva me brUhIti | tathaiva ahaMkariShye tvayi chiroShita ityarthaH | nAsaMvatsaravAsina iti shruteH iti bhAvaH | vakShyamANAM vidyAM stauti || yatheti || iyaM vakShyamANAvidyA prAk.h tadeva vivR^iNoti || tvattupureti || tvatta eva purAbrahmaNAn.h yathA yathAvat.h na gachChati na gatavatI | kShatrasyaiva asAdhAraNavidyeyamiti bhAvaH | kuta ityatastatra kShatragAmividyAphalameva hetumAha || tasmAditi || tasmAt.h vidyAyAH kShatramAtraniShThatvAt.h eva khalu etadvidyAnuShThAnena sarveShu lokeShu kShatrasyaiva prashAsanaM prashAstR^itvaM abhUdityuktvA tasmai hovAcha vidyAM rAjA || tR^itIyaH khaNDaH || 3 || itaraprashnottarANAM prashnottarasApekShatvAt.h au tasyottaraM vaktuM vairAgyArthaM jIvasya agatiM nirUpayan.h paMchAgnividyAmAha || asAvityAdinA || he gautamAsau mukhyaprANe sthito lokaH prakAsharUpodyulokastho nArAyaNa eva agniradanAdikartR^itvAt.h | ayaM dyulokastho nArAyaNaH punarnArAyaNAdyAtmakatvena paMcharUpaH tasya dyulokasthanArAyaNAkhya agnerAdAnAdAditya nAmAdityastho nArAyaNa e | sa medhanAtsamidityuktaH | samitsthAnIyaH rashmayoratisharUpato rashminAmA tadantargato vAsudevo dhUtkArAddhUma ityukto dhUmasthAnIyaH ahananIyatvAt.h aharnAmatatsthaH saMkaSharNo.arachitatvAt.h archirityukto.archiH sthAnIyaH | sukharUpatvAt.h chandranAmAtatsthaH pradyumnoMgatareraMgArA ityuktoMgArasthAnIya ananya rAjatvAnnakShatranAmako.aniruddhoviShphuliMgo vividhaM sphuraNAttathoktaH tatsthAnIyaH || 1 || tasmin.h dyusthe nArAyaNAkhye etasminnukta samidAdivishiShye.agnau devAH dyulokAdhipatayaH shraddhAM shraddhayeShyavantaM utkrAntaM yajamAnaM juhvati | atra shraddhA shabdo jahallakShaNayA shraddhAyAdbhishcha vishiShyaM jIvamAha || tena yajamAno utkrAntikAla eva apaH shraddhAvatsahAgatA iti siddhayati | anyathA apAmaprAsaptatve | iti tu paMchamyAmAhutAvApa ityanuvAdAnupapatteH | tathAcha sUtram.h | prathame shravaNAditi chenna tA evAhyupapatteriti | evaM dyuloke devaiH nikShipto yajamAnaH svapuNya avasAne martyalokonmukhastasyAH ahuteH sakAshAtsomorAjA sambhavati | somalokAntargato bhavati || 2 || chaturthaH khaNDaH || 4 || parjanyaH tannAmAtatstho vAsudevogniH sopi pUrvavatpaMcharUpaH | tasya vAyvabhravidyudashanihaAduninAmakAH tadantargatAH nArAyaNashadayaH samidAdisthAnIyA ityatharH | tasminne tasminnagnau devAH somaM rAjAnaM tadantargataM yajamAnaM juhvati | tasyA AhuteH varSho vR^iShyayaMtargato bhavati || 2 || paMchamaH khaNDaH || 5 || pR^ithivI tannAmA tatsthaH saMkarShaNogniH tasyAH agnisthAnIyAyAH pR^ithivyAH saMvatsarAkAsha rAtridigavAntaradiN^.hnAmAnaH tatsthAH nArAyaNAdayaH samidAdisthAnIyA ityarthaH || 1 || tasminne tasminnagnau devAH varShaM vaSharAntargataM jIvaM juhvati | tasyA ahuteH annamannAMtargataH sambhavati || 2 || ShaShThaH khaNDaH || 6 || puruShaH tannAmAtatsthaH pradyumano agniH tasya vAk.h prANajihvAchakShuH shrotrasthAH tannAmanonArAyaNAdayaH samidAdisthAnIyA ityarthaH || 1 || tasminne tasminnagnau devA annamannAntargataM jIvaM juhvati | tasyA ahuteretaH tadantargataH sambhavati || 2 || saptamaH khaNDaH || 7 || yoShAtatsthaH tannAmAniruddhogniH tasyAH agnirUpAyA yoShita upasthAdinAmAnaH tadantargatAshcha nArAyaNAdayaH samidAdayaH || 1 || tasminne tasminnagnau devAH retaH tadantargataM jIvaM juhvati | tasyA AhuteH garbhogarbhasthaH sambhavati || 2 || aShyamaH khaNDaH || 8 || 8 || kiMtata ityataH paMchamaprashnasyottaraM jAtamityAha || iti tviti || ityeva paMchamyAhutauhutAyAM apojIvena maraNakAle sahAgatAH bhUtAnIti yAvat.h | puruShavachaso bhavanti | taiH labdha dehojIvaH puruShanAmavAn.h bhavatItyarthaH | evaM vairAgyArthaM AgamanaM nirUpyagarbhavAsAdiduHkhaM cha nirUpayati || sa iti || sa ulbena jarAyuNA.avR^ito garbhastho jIvo dashavAmAsAn.h yAvatsthAtyaM tAvadvA antarmAtuH kukShau shayitvAtha jAyate || 1 || sajAto jIvoyAvadAyuShaM jIvati| atha yadAmi‡•çrayate tadA taM pretaM diShyaM sAdR^iShyamito lokAdagnaya eva haranti | prakR^ita hotArodevAH | agniM vishinaShyi || yata iti || yata eva dyuparjanya vR^iShyayAkhyAgneH sakAshadbhUlokamitaH prAptastatra chayataH puruShayoShAgneH sambhUtastasmA eva agnaye harantItyarthaH || 2 || navamaH khaNDaH || 9 || idAnIM prathamatR^itIyaprashnayoruttaramAha || taditi || tattasmAtkAmyakarmaNo gamanAgamanahetutvAt.h tatra viraktAye itthaM paMchAgnividyoktarItyA bhagavantaM viduH | ye chemeraNye mano harapradeshe shraddhAtapa ityupAsate | shraddhA tapaH prabhR^itinivR^ittakarmAnutiShThanyi j~nAnapradhAnAH yecha kamarpradhAnA ita yAvat.h | te archiShaM abhisambhavanti | prApnuvantItyAdi devayAnaH panthA ityantaM vyAkhyAtaM chaturthe || 1 || 2 || evaM devayAnaM sasAdhanaM virUpya pitR^iyANaM sasAdhanaM nirUpayati || atheti || 