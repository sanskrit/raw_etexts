

  
शिल्पानि शंसन्ति देवशिल्पान्येतेषां वै शिल्पानामनुकृती ह शिल्पमधिगम्यते हस्ती कंसो वासो हिरण्यमश्वतरीरथः शिल्पं शिल्पं हास्मिनधिगम्यते य एवं वेद वदेवशिल्पानीँ3 ॥ आत्मसंस्कृतिर्वा शिल्पानि च्छन्दोमयं वा एतैएयजमान आत्मनंस्कुरुते नाभानेदिष्ठं शम्सतिरेतो वै नाभानेदिष्ठोरेतस्तत्सिञ्चति तमनिरुक्तंशंसत्यनिरुक्तं रेतो गुहायोन्यांसिच्यते सरेतोसिश्रोभवति क्ष्मयारेतः सञ्जग्मानो निषिञ्चदिति रेतःसमृध्याएवतंसनाराशंसं शंसति प्रजावै नरोवाक्शंसः प्रजास्वेतद्वाचं दधाति तस्मादिमाःप्रजावदत्यो जायन्ते तंहैपुरस्ताच्छंसन्ति पुरस्तादायतनावागिति वदन्त उपरिष्टादेक उपरिष्टादायतना वागिति वदन्तो मध्यएव शंसेन्मध्यायतना वा इयं वागुपरिष्टान्नेदीयसोवो परिष्टान्नेदीयसीववा इयं वाक्तं होतारेतो भूतं सिक्त्वा मैत्रावरुणाय प्रयच्छत्येतस्यत्वं प्राणान्कल्पयेति॥1॥  
वालखिल्याः शंसति प्राणा वै वालखिल्याः प्राणानेवास्य तत्कल्पयति ता विहृताः शंसति विहृता वा इमे प्राणाः प्राणेनाऽपानोऽपानेन व्यानः स पच्छः प्रथमे सूक्ते विहरत्यर्धर्चशो द्वितीये ऋक्शस्तृतीये स यत्प्रथमे सूक्ते विहरति प्राणञ्च तद्वाञ्च विहरति यद्वितीये चक्षुश्चन्मनश्च विहरति यत्तृतीये श्रोत्रं च तदात्मानं च विहरति ते हैक सहबृहत्यौ सहसतो बृहत्यौ विहरन्ति तदुपाप्तो विहारेकामोनेत्तु प्रगाथाः कल्पन्तेऽतिमर्शमेव विहरतेत्तथा वै प्रगाथाः कल्पन्ते प्रगाथा वै वालखिल्या स्तस्मादतिमर्शमेव विहरेद्यदेवातिमर्शां3 ॥ आत्मा वै बृहती प्राणाः सतोबृहती स बृहतीमशंसीत्स आत्माऽथ सतोबृहतीन्ते प्राणा अथ बृहतीमथ सतोबृहतीं तदात्मानं प्राणैः परिबृहन्नेति तस्मादतिमर्शमेव विहरेद्यद्वेवातिमर्शां3 ॥ आत्मा वै बृहती पशवः सतोबृहती स बृहतीमशंसीत्स आत्माऽथ सतोबृहतीन्ते पशवोऽथ बृहतीमथ सतोबृहतीं तदात्मानं पशुभिः परिबृहन्नेति तस्मादतिमर्शमेव विहरेद्व्योवोत्तमे सूक्ते पर्यस्यति स एव तयोर्विहारस्यस्य मैत्रावरुणः प्राणान्कल्पयित्वा ब्राह्मणाच्छंसिने सम्प्रयच्छत्येनं प्रजनयेति ॥2॥  
सुकीर्तिं शंसति देवयोनिर्वै सुकीर्तिंस्तद्यज्ञाद्देवयोन्यै यजमानं प्रजनयति वृषाकपिं शंसत्यात्मा वै वृषाकपिरात्मानमेवास्य तत्कल्पयति तन्न्यूङ्खस्तदस्मै जातायान्नाद्यं प्रतिदधाति यथा कुमाराय स्तनं स पाङ्क्तो भवति पाङ्क्तोऽयं पुरुषः पञ्चधा विहितो लोमानि त्वङ्मांसमस्थि मज्जा स यावानेव पुरुषस्तावन्तं यजमानं संस्करोति तं ब्राह्मणाच्छंसी जनयित्वाऽच्छावाकाय सम्प्रयच्छत्येतस्य त्वं प्रतिष्ठां कल्पयेति ॥3॥  
एवयामरुतं शंसति प्रतिष्ठा वा एवयामरुत्प्रतिष्ठामेवास्य तत्कल्पयति तन्न्यूङ्खोऽन्नाद्यमेवास्मिंस्तद्दधाति स जागतो वापि जागतो वा सर्वं वा इदं जागतं वाऽतिजागतं वा स उ मारुत आपो वा वै मरुत आपोऽन्नमभिपूर्वमेवास्मिंस्तदन्नाद्यं दधाति तान्येतानि सहचारिणीत्याचक्षते नाभानेदिष्ठं वालखिल्या वृषाकपिमेवयामरुतं तानि सह वा शंसेत्सह वा न शंसेद्यदेनानि नानाराशंसेद्यथा पुरुषं वा रेतो वा विच्छिद्यात्तादृक्तत्तस्मादेतानि सह वा शंसेत्सह वा न शंसेत्सह बुलिल आश्वतर आश्विर्वैश्वजितो होतासन्नीक्षाञ्चक्र एषां वा एषां शिल्पानां विश्वजिति सांवत्सरिके द्वे मध्यन्दिनमभिप्रत्येतोर्हताह मित्थमेवयामरुतं शंसयानीति तद्ध तथा शंसायां चकार तद्ध तथा शस्यमाने गौश्ल आजगाम स होवाचा होतः कथा ते शस्त्रं विचक्रं प्लवत इति किं ह्यभूदित्येवयामरुदयमुत्तरतः शस्यत इति स होवाचैन्द्रो वै मध्यन्दिनः कथेन्द्रं मध्यन्दिनान्निनीषसीति नेन्द्रं मध्यन्दिनान्निनीषामीति होवाच च्छन्दस्त्विदममध्यन्दिन साच्ययं जागतो वाति जागतो वा सर्वं वा इदं जागतं वाऽतिजागतं वा स उ मारुतो मैव शंसिष्टेति स होवारमच्छावाकेत्यथ हास्मिन्ननु शासनमीषे स होवाचैन्द्र मेष विष्णुं न्यङ्गं शंसत्वथ त्वमेतं होतरुपरिष्टाद्रौद्र्यैधाय्यायै पुरस्तान्मारुतस्याप्यस्याथा इति तद्धतथा शंसायां चकार तदिदमप्येतर्हि तथैव शस्यते॥ 4॥  
तदाहुर्यदस्मिन्विश्वजित्यतिरात्र एवं षष्ठेऽहनि कल्पते यज्ञः कल्पते यजमानस्य प्रजातिः कथमत्राशस्त एव नाभानेदिष्ठो भवत्यथ मैत्रावरुणो वालखिल्याः शंसति ते प्राणा रेतो वा अग्रेथ प्राणा एवं ब्राह्मणाच्छंस्यशस्त एव नाभानेदिष्ठो भवत्यथ वृषाकपिं शंसति स आत्मा रेतो वा अग्रेऽथात्मा कथमत्र यजमानस्य प्रजातिः कथं प्राणा अविकॢप्ता भवन्तीति यजमानं ह वा एतेन सर्वेण यज्ञक्रतुना संस्कुर्वन्ति स यद्यथा गर्भोऽन्योऽन्यामन्तरेवं सम्भवन्च्छेतेन नवै सकृदेवाग्रे सर्वः सम्भवन्त्येकैकं वा अङ्गं सम्भवतीति सर्वाणि चेत्समानेऽहन्क्रियेरन्कल्पत एव यज्ञः कल्पते यजमानस्य प्रजातिरथैतं होतैवयामरुतं तृतीयसवने शंसति तद्याऽस्य प्रतिष्ठा तस्यामेवैनं तदन्ततः प्रतिष्ठापयति ॥5॥  
छन्दसां वै षष्ठेनाह्नाप्तानां रसोत्यनेदत्स प्रजापतिरबिभेत्पराङ्न्यन्छसां रसो लोकानत्येष्यतीति तं परास्ताच्छन्दोभिः पर्यगृह्णन्नाराशंस्याना गायत्र्या रैभ्या त्रिष्टुभः पारिक्षित्या जगत्याः कारव्ययाऽनुष्टुभस्तत्पुनश्च्छन्दः सुरसमदधात्सरसैर्हास्य च्छन्दोभिरिष्टं भवति सरसैश्च्छन्दोभिर्यज्ञं तनुते य एवं वेद नाराशंसीः शंसति प्रजा वै नरो वाक्शंसः प्रजास्वेव तद्वाचं दधाति तस्मादिमाः प्रजावदत्यो जायन्ते य एवं वेद यदेव नाराशंसी3ः ॥ शंसतो वै देवाश्च ऋषयश्च स्वर्गं लोकमायं- स्तथैवैतद्यजमानाः शंसन्त एव स्वर्गं लोकं यन्ति ताः प्रग्राहं शंसति यथा वृषाकपिं वार्षाकपं हि वृषाकपेस्तन्न्यायमेति तासु न न्यूङ्खयेन्नीवीव नर्देत्स हि तासां न्यूङ्खो रैभीः शंसति रेभन्तो वै देवाश्च ऋषयश्च स्वर्गं लोकमायंस्तथैवैतद्यजमाना रेभन्त एव स्वर्गं लोकं यन्ति ताः प्रग्राहं शंसति यथा वृषाकपिं वार्षाकपं हि वृषाकपेस्तन्न्यायमेति तासु न न्यूङ्खयेन्निवीव नर्देत्स हि तासान्न्यूङ्खः पारिक्षितीः शंस्यत्यग्निर्वै परिक्षिदग्निर्हीमाः प्रजाः परिक्षितेत्यग्निं हीमाः प्रजाः परिक्षियन्त्यग्नेरेव सायुज्यं सरूपतां सलोकतामश्नुते य एवं वेद यदेव पारिक्षिती3ः ॥ संवत्सरो वै परिक्षित्संवत्सरो हीमाः प्रजाः परिक्षेति संवत्सरं हीमाः प्रजाः परिक्षियन्ति संवत्सरस्यैव सायुज्यं सरूपतां सलोकतामश्नुते य एवं वेद ताः प्रग्राहं शंसति यथा वृषकपिं वार्षाकपं हि वृषाकपेस्तन्न्यायमेति तासु न न्यूङ्खयेन्नीवीव नर्देत्स हि तासां न्यूङ्खः कारव्याः शंसति देवा वै यत्किञ्च कल्याणं कर्माकुर्वंस्तत्कारव्याभिरवाप्नुवन् तथैवैतद्यजमाना यत्किञ्च कल्याणं कर्म कुर्वन्ति तत्कारव्याभिरवाप्नुवन्ति ताः प्रग्राहं शंसति यथा वृषाकपिं वार्षाकपं हि वृषाकपेस्तन्न्यायमेति तासु न न्यूङ्खयेन्नीवीव नर्देत्स हि तासान्यूङ्खो दिशां कॢप्तीः शंसति दिश एव तत्कल्पयति ताः पञ्च शंसति पञ्च वा इमा दिशश्चतस्रस्तिरश्च्य एकोर्ध्वा तासु न न्यूङ्खयेन्नैव च निनर्देन्नेदिमा दिशो न्यूङ्खयानीति त अर्धर्चशः शंसति प्रतिष्ठाया एव जनकल्पाः शंसति प्रजा वै जनकल्पा दिश एव तत्कल्पयित्वा तासु प्रजाः प्रतिष्ठापयति तासु न्यूङ्खयेन्नैवैव च निनर्देन्नेदिमाः प्रजा न्यूङ्खयानीति ता अर्धर्चशः शंसति प्रतिष्ठाया वेन्द्रगाथाः शंसति इन्द्रगाथाभिर्वै देवा असुरानभिगायाथैनानत्यायस्तथैवैदद्यजमाना इन्द्रगाथाभिरेवाप्रियं भ्रातृव्यमभिगायाथैनमतियन्ति ता अर्धर्चशः शंसति प्रतिष्ठाया एव ॥6॥  
ऐतशप्रलापं शंसत्यैतसो ह वै मुनिरग्नेरायुर्ददर्श यज्ञस्यायातयाममिति हैक आहुः सोब्रवीत्पुत्रान्पुत्रका अग्ने रायुरदर्शन्तदभिलपयिष्यामि यत्किञ्च वदामि तन्मे मा परिगातेति स प्रत्यपद्यतैता अश्वा आप्लवन्ते प्रती पम्प्राति सत्वनमिति तस्याभ्यग्निरैतशायन एत्याकालेभिहाय मुखमप्यगृह्णाददृपन्नः पितेति तं होवाचापेह्यलसो भूर्योमेवाचमवधीः शतायुं गामकरिष्य सहस्रायुं पुरुषं पापिष्ठां ते प्रजां करोति यो मेत्थमसक्था इति तस्मादाहुरभ्यरग्नय ऐतशायना और्वाणां पापिष्ठा इति तं हैके भूयांसं शंसन्ति स निनिषेधेद्यावत्कामं शंसेत्येव ब्रुयादायुर्वा ऐतशं प्रालप आयुरेव तद्यजमानस्य प्रतारयति य एवं वेद यदेवैतशप्रलापा3ः ॥ छन्दसां हैष रसो यदैतशप्रलापंश्छन्दस्त्वेव तद्रसं दधाति सरसैर्हास्य च्छन्दोभिरिष्टं भवति सरसैश्च्छन्दोभिर्यज्ञं तनुते य एवं वेद यद्वेवैतशप्रलापा3ः ॥ आयातयामा वा अक्षितिरैतश प्रलापोयातयामा मे यज्ञे सदक्षितिर्मे यज्ञेसदिति तं वा एतमैतशप्रलापं शंसति पदावग्राहं यथानिविदं तस्योत्तमेन पदेन प्रणौति यथानिविदः प्रवह्लिकाः शंसति प्रवह्लिकाभिर्वै देवा असुरान्प्रवह्व्याथैनानत्यायंस्तथैवैतद्यजमानाः प्रवह्लिकाभिरेवाप्रियं भ्रातृव्यं प्रव्ह्ल्याथैनमति यन्ति ता अर्धर्चशः शंसति प्रतिष्ठाया एवाऽजिज्ञासेन्याभिर्वैदेवा असुरानाज्ञायाऽथैनानत्यायंस्तथैवैतद्यजमाना आजिज्ञासेन्याभिरेवाप्रियं भ्रातृव्यमाज्ञायाथैनमति यन्ति ता अर्धर्चशः शंसति प्रतिष्ठाया एव प्रतिराधं शंसति प्रतिराधेन वै देवा। असुरान्प्रतिराध्याथैनानत्यायंस्तथैवैतद्यजमानाः प्रतिराधेनैवा प्रियं भ्रातृव्यं प्रतिराध्याथैनमतियन्त्यतिवादं शंसत्यति वादेन वै देवा असुरानत्युद्याथैनानत्यायंस्तथैवैतद्यजमाना अतिवादेनैवाप्रियं भ्रातृव्यमत्युद्याथैनमतियन्ति तमर्धर्चशः शम्सति प्रतिष्ठाया एव ॥7॥  
देवनीथं शंसत्यादित्याश्च ह वा अङ्गिरसश्च स्वर्गे लोके स्पर्धन्त वयं पूर्व एष्यामो वयमिति तेहाङ्गिरसः पूर्वे श्वःसुत्यां स्वर्गस्य लोकस्य ददृशुस्तेग्निं प्रजिघ्नुरङ्गिरसां वा एकोऽग्निः परेह्यादित्येभ्यः श्वःसुत्यां स्वर्गस्य लोकस्य प्रब्रूहीति ते हादित्या अग्निमेव दृष्ट्वा सद्यःसुत्यां स्वर्गस्य लोकस्य ददृशुस्ता नेत्याब्रवीच्छ्वःसुत्यां वः स्वर्गस्य लोकस्य प्रब्रूम इति ते होचुरथ वयं तुभ्यं सद्यःसुत्यां स्वर्गस्य लोकस्य प्रब्रूमस्त्वयैव वयं होत्राः स्वर्ग लोक मेष्याव इति स तथेत्युक्त्वा प्रयुक्त्वा प्रत्युक्तः पुनराजगाम ते होचुः प्रोवाचा3ःइति ॥ प्रावोचमिति होवाचाथो मे प्रतिप्रावोचन्निति नो हि न प्रत्यज्ञास्था3ः इति ॥ प्रति वा अज्ञासमिति होवाच यशवा एषोभ्यैति य आर्त्विज्येन तं यः प्रतिरुन्धेद्यशः स प्रति रुन्धेत्तस्मान्न प्रत्यरौत्सीति यदि त्वस्मादपोज्जिगांसेद्यज्ञेनास्मादपोदियात् ॥ यदि त्वयाज्यः स्वयमपोदितं तस्मात् ॥ 8॥  
तेहादित्यानङ्गिरसो याजयंस्तेभ्योयाजयद्भ्य इमां पृथिवीम्पूर्णां दक्षिणाना मददुस्तानियं प्रतिगृहीता तपत्तान्यवृजन्त्सासिंहीभूत्वा विजृम्भती जनानचरत्तस्याः शोचत्याइमे प्रदराःप्रादीर्यन्तयेस्याइमे प्रदराःसमेव हैषततःपुरातस्मादाहुर्ननिवृत्त दक्षिणाम्प्रतिगृह्णीयान्नेन्माशुचाविद्धा शुचाविद्ध्यादितियदित्वेनां प्रतिगृह्णीयादप्रियायैनां भ्रातृव्यायदद्यात्पशुराहैवभवत्यथयोसौतपतीँ3॥ एषोश्वःश्वेतोरूपं कृत्वाऽश्वाभिधान्यपिहितेनात्मना प्रतिचक्रमइमंवो नयाम इति स य एष देवनीथोनूच्यतआदित्याहजरितरङ्गिरेभ्य्दक्षिणामनयन्॥ तांह जरितर्न प्रत्यायन्निति नहितइमां प्रत्यायंस्तामुह जरितः प्रत्यायन्निति प्रतिहितेऽमुमायं स्तां ह जरितर्न प्रत्यगृभ्णन्निति नहित इमां प्रत्यगृभ्णस्तामुह जरितःप्रत्यगृभ्णन्निति प्रतिहितेऽमुमगृभ्णन्नहानेतसं नविचेतनानीत्येष हवा अह्नां विचेतयिता जज्ञानेत सन्नपरो गवासइति दक्षिणा वै यज्ञानां पुरोगवी यथाहवा इद मनोपुरोगवरिष्यत्येवं हैवयज्ञो दक्षिणो रिष्यति तस्मादाहुर्दातव्यैवयज्ञे दक्षिणाभवत्यप्यल्पिकाप्युतश्वेत आशुपत्वा॥ उतोपद्याभिर्जविष्ठः॥ उतोमाशुमानं पिपर्ति॥ आदित्यारुद्रावसवस्त्वेळते॥ इदंराधःप्रतिगृभ्णीह्यङ्गिर इति प्रतिग्रहमेव तद्राधस ऐच्छन्निदंराधो बृहत्पृथु॥ देवा ददत्वावरं॥ तद्वो अस्तु सुचेतनं ॥ युष्मे अस्तु दिवेदिवे ॥ प्रत्येव गृभायतेति प्रत्येवैनमेतदजग्रभैषन्न्तं वा एतं देवनीथं शंसति पदावग्राहं यथानिविदं तस्योत्तमेन पदेन प्रणौति यथा निविदः ॥ 9॥  
भूतेच्छदः शंसतिभूतेच्छद्भिर्वै देवा असुरानुपासचन्तो तेव युद्धेनोतेव मायया तेषां वै देवा असुराणां भूतेच्छद्भिरेव भूतं छादयित्वाथैनानात्यायंस्तथैवैतद्यजमाना भूतेच्छद्भिरेवाप्रियस्य भ्रातृव्यस्य भूतं छादयित्वाथैनमतियन्ति ता अर्धर्चशः शंसति प्रतिष्ठाया एवऽहनस्याः शंसत्याहनस्याद्वै रेतः सिच्यते रेतसः प्रजाः प्रजायन्ते प्रजातिमेव तद्दधाति ता दश शंसति दशाक्षरा विराळन्नं विराळन्नाद्रेतः सिच्यते रेतसः प्रजाः प्रजायन्ते प्रजातिमेव तद्दधाति ता न्यूङ्खयत्यन्नं वै न्यूङ्खोन्नाद्रेतः सिच्यते रेतसः प्रजाः प्रजायन्ते प्रजातिमेव तद्दधाति दधिक्राव्णो अकारिषमिति दाधिक्रीं शंसति देवपवित्रं वै दधिक्रा इदं वा इदं व्याहनस्यां वाचमवादीत्तद्देवपवित्रेण वाचं पुनीते सानुष्टुब्भवति वाग्वा अनुष्टुप्तस्त्वेन च्छन्दसा वाचं पुनीते सुतसोम धुमत्तमा इति पावमानीः शंसति देवपवित्रं वै पावमान्य इदं वा इदं व्याहनस्यां वाचमवदीत्तद्देवपवित्रेणैव वाचं पुनीते ता अनुष्टुभो भवन्ति वाग्वा अनुष्टुप्तत्स्वेननैव च्छन्दसा वाचं पुनीते ऽ व द्रप्सो अशुतीमतिष्ठदित्यैन्द्राबार्हस्पत्यं तृचं शंसति विशो अदेवीरभ्याचरन्तीर्बृहस्पतिना युजेन्द्रः ससाह इत्यसुरविशं ह वै देवानभ्युदाचार्य आसीत्स इन्द्रो बृहस्पतिनैव युजा ऽ सुर्यं वर्णमभि दासं तमपाहंस्तथैवैतद्यजमाना इन्द्राबृहस्पतिभ्यामेव युजाऽसुर्यं वर्णमभिदासन्तमपघ्नते तदाहुः संशंसेत्षष्ठेहा3न् ॥ न संशंसे3त् इति ॥ संशंसेदित्याहुः कथमन्येष्वहःसु संशंसति कथमत्र न संशंसेदित्यथो खल्वाहुर्नैव संशंसेत्स्वर्गो वै लोकः षष्ठमहरसमायी वै स्वर्गो लोकः कश्चिद्वै स्वर्गे लोके समेतीति स यत्संशंसेत्समानं तत्कुर्यादथ यन्न संशंसतीँ ।3। तत्स्वर्गस्य लोकस्य रूपं तस्मान्न सम्शंसेद्यदेव न संशंसतीँ3 ॥ एतानि वा अत्रोक्थानि नाभानेदिष्ठो वालखिल्या वृषकपि रेवयामरुत्सशंसेदपैव स एतेषु कामं राध्नुयादैन्द्रो वृषाकपिः सर्वाणि च्छन्दांस्यैतशप्रलापस्तत्र स काम उपाप्तो य ऐन्द्रे जागतेऽथेदमैन्द्राबार्हस्पत्यं सूक्तमैन्द्राबार्हस्पत्या परिधानीया तस्मान्न संशंसेन्न संशंसेत् ॥ 10॥ ॥ इति षष्ठपञ्चिकायां पञ्चमोऽध्यायः ॥ ॥ इति षष्ठपञ्चिका समाप्ता ॥  
