

  
अ॒ग्निमी॑ळॆ। ई॒ळॆ॒पु॒रोहि॑तं। पु॒रोहि॑तंय॒ज्ञस्य॑। पु॒रोहि॑त॒मिति॑पु॒र:ऽहि॑तं। य॒ज्ञस्य॑दे॒वं। दे॒वमृ॒त्विजं॑। ऋ॒त्विज॒मित्यृ॒त्विजं॑॥ होता॑रं रत्न॒धात॑मं। र॒त्न॒धात॑म॒मिति॑र॒त्न॒ऽधात॑मं॥  
अ॒ग्नि:पूर्वे॑भि:। पूर्वे॑भि॒रृषि॑भि:। ऋषि॑भि॒रीड्य॑:। ऋषि॑भि॒रित्यृषि॑ऽभि:। ईड्यो॒नूत॑नै:। नूत॑नैरु॒त। उ॒तेत्यु॒त॥ सदे॒वान्। दे॒वाँ एह। एह। इ॒हव॑क्षति। व॒क्ष॒तीति॑वक्षति॥  
अ॒ग्निना॑र॒यिं। र॒यिम॑श्नवत्। अ॒श्न॒व॒त्पोषं॑। पोष॑मे॒व। ए॒वदि॒वेदि॑वे। दि॒वेदि॑व॒इति॑दि॒वेऽदि॑वे॥ य॒शसं॑वी॒रव॑त्तमं। वी॒रव॑त्तम॒मिति॑वी॒रव॑त्ऽतमं॥  
अग्ने॒यं। यंय॒ज्ञं। य॒ज्ञम॑ध्व॒रं। अ॒ध्व॒रंवि॒श्वत॑:। वि॒श्वत॑:परि॒भू:। प॒रि॒भूरसि॑। प॒रि॒भूरिति॑प॒रि॒ऽभू:। असीत्यसि॑॥ सइत्। इद्दे॒वेषु॑। दे॒वेषु॑गच्छति। ग॒च्छ॒तीति॑गच्छति॥  
अ॒ग्निर्होता॑। होता॑क॒विक्र॑तु:। क॒विक्र॑तुस्स॒त्य:। क॒विक्र॑तु॒रिति॑क॒विऽक्र॑तु:। स॒त्यश्चि॒त्रश्र॑वस्तम:। चि॒त्रश्र॑वस्तम॒इति॑चि॒त्रश्र॑व:ऽतम:॥ दे॒वोदे॒वेभि॑:। दे॒वेभि॒राग॑मत्। आग॑मत्। ग॒म॒दिति॑गमत्॥ 1 ॥  
यद॒ङ्ग। अ॒ङ्गदा॒शुषे॑। दा॒शुषे॒त्वं। त्वमग्ने॑। अग्ने॑भ॒द्रं। भ॒द्रङ्क॑रि॒ष्यसि॑। क॒रि॒ष्यसीति॑क॒रि॒ष्यसि॑॥ तवेत्। इत्तत्। तत्स॒त्यं। स॒त्यम॑ङ्गिर:। अ॒ङ्गि॒र इत्य॑ङ्गिर:॥  
उप॑त्वा। त्वा॒ग्ने। अ॒ग्ने॒दि॒वेदि॑वे। दि॒वेदि॑वे॒दोषा॑वस्त:। दि॒वेदि॑व॒इति॑दि॒वेऽदि॑वे। दोषा॑वस्त॒इति॒दोषा॑ऽवस्तः। व॒स्त॒र्धि॒या। धि॒याव॒यं। व॒यमिति॑व॒यं। नमो॒भर॑न्त:। भर॑न्त॒एम॑सि। एम॑सि। इ॒म॒सीती॑मसि॥  
राज॑न्तमध्व॒राणां॑। अ॒ध्व॒राणा॑गो॒पां। गो॒पामृ॒तस्य॑। ऋ॒तस्य॒दीदि॑विं। दीदि॑वि॒मिति॒दीदि॑विं। वर्ध॑मानं॒स्वे। स्वेदमे॑। दम॒इति॒दमे॑॥  
सन॑:। न॒:पि॒तेव॑ । पि॒तेव॑सू॒नवे॑। पि॒तेवेति॑ पि॒ताऽइ॑व। सू॒नवेग्ने॑। अग्ने॑सूपाय॒न:। सू॒पा॒य॒नोभ॑व। सू॒पा॒य॒नइति॑सु॒ऽउ॒पा॒य॒न:। भवेति॑भव॥ सच॑स्वान:। न॒स्व॒स्तये॑। स्व॒स्तय॒इति॑स्व॒स्तये॑॥ 2 ॥  
