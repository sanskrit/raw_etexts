---
title: ३४ सूक्तम्

---
शं मा वातो अभिवातु शं मे तपतु सूर्यः ।  
अहानि शं भवन्तु मे शं रात्री प्रति धीयतां  
शमुषा मे व्युच्छतु । १ ॥  
उतिष्ठत पितरो ये पुरा स्थ यमं राजानमवशानमर्चतः ।  
अयं नृणानृते यः श्रेष्ठ आगन्तस्मै लोकं कृणुता यावत्सबन्धु॥ २ ॥  
यस्येदं शस्यं प्रतिमाकृतं देवैर्दत्तमसूर्यं च सम्भृतम् ।  
त्रिः सप्त कृत्व ऋषयः परेता मृत्युं प्रत्यौहन् पदयोपनेन।३।  
अगमन् गावः सदनमपप्तद् वसतिं वयः ।  
आस्थाने पर्वता अस्थुः स्थाम्नि वृक्कावरीरमम् । ४ ॥  
आ गावो गोष्ठमगमन्नाग्निधानान्यग्नयः ।  
आ वृक्कौ समभित्सातामुत्सक्तभेषजमसि ॥ ५ ॥  
यथा द्यां च पृथिवीं चान्तस्तिष्ठति तेजनम्।  
एवा रोगं चास्रावं च मुञ्जस्तिष्ठत्यन्तरा॥६॥  
अस्थादिदं विश्वं भुवनमस्थाद् वातो वनच्यवः।  
अस्थुर्वृक्षा ऊर्ध्वस्वप्नास्तिष्ठाद् रोगो अयं तव॥७॥ उर्ध्व  
शतं यद् भेषजानि ते सहस्रं सम्भृतानि च ।  
तेषामसि त्वमुत्तमं अनाश्रावमरोगणम् ।  
श्रेष्ठमास्राव भेषज वसिष्ठं रोग नाशनम् ॥ ८ । ।  
यदद्य त्वा प्रयति यज्ञे अस्मिन् होतश्चिकित्वन्नवृणीमहीह !  
ध्रुवमयो ध्रुवमुता शमिष्ठ प्रजानन् विद्वान् उप याहि सोमम्।९।  
समिन्द्र नो मनसा नेष गोभिः सं सूरिभिर्हरिवन् सं स्वस्त्या ।  
सं ब्रह्मणा देवकृतं यदस्ति सं देवानां सुमत्या यज्ञियानाम् ॥ १० ॥  