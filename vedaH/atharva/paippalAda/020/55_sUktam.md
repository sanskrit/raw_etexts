---
title: ५५ सूक्तम्

---
अदर्शि गातुवित्तमो यस्मिन् व्रतान्यादधुः ।  
उपो षु जातमार्यस्य वर्धनं सोमं गच्छन्तु नो गिरः ॥ १ । ।  
प्र दैवोदासो अग्निर्देवाङ् अच्छा न मज्मना ।  
अनु मातरं पृथिवीं वि वावृते तस्थौ नाकस्य सानवि। २ ॥  
यस्माद्रेजन्तु कृष्टयश्चर्कृत्यानि कृण्वतः ।  
सहस्रसां मेधसाताविव त्मनाग्निं धीभिर्दुवस्य च । । ३ । ।  
आ प्यायस्व समेतु ते विश्वतः सोम वृष्ण्यम् ।  
भवा वाजस्य सङ्गथे । ४ । ।  
आ प्यायस्व मदिन्तम सोम विश्वेभिरंशुभिः । ।  
भवा नः सुम्नयुः सखा वृधे ॥ ५ । ।  
सं ते पयांसि समु यन्तु वाजाः सं वृष्ण्यान्यभिमातिषाहः ।  
आप्यायमानो अमृताय सोम दिवि श्रवांस्युत्तमानि धिष्व ॥६॥ ।  
विद्म त्वा वयं सोमं राजानं ये त्वा न विदुः ।  
तेषां चक्षुषा श्रोत्रेण प्राणेन प्रजया पशुभिर्गृहैर्धनेना प्यायस्व॥७॥  
आपीलो अस्मान् आ प्यायच्चक्षुषा श्रोत्रेण प्राणेन  
प्रजया पशुभिर्गृहैर्धनेना प्यायस्व॥ ८ । ।  
यद् वेद राजा वरुणो वेद देवो बृहस्पतिः ।  
इन्द्रो यद् वृत्रहा वेद तत् सत्यं चित्तमर्हणम् ॥ ९ ॥  
सर्वेण नीलशिखण्डेन भवेन मरुतां पित्रा।  
विरूपाक्षेण बभ्रूणा वाचं वदिष्यतो हतम्॥१०॥  