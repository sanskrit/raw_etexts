---
title: ०४ सूक्तम्

---
सावीर्हि देव प्रथमाय पित्रे वर्ष्माणमस्मै वरिमाणमस्मै ! १ तु. शौ.सं. ७.१४  
अथास्मभ्यं सवितर्वार्याणि दिवे दिवे आ सुवा भूरि पश्वः ॥१ । ।  
भद्रादधि श्रेयः प्रेहि बृहस्पतिः पुरएता ते अस्तु ।  
अथेममस्या वर आ पृथिव्या आरे शत्रुं कृणुहि सर्ववीरम् ॥२॥  
दमूना देवः सविता वरेण्यो दधद् रत्नं दक्षं पितृभ्य आयूंषि ।  
पिबात् सोमं ममददेनमिष्टे परिज्मा चित् रमते अस्य धर्मणि ।३।  
तां सवितुः सत्यसवस्य चित्रां वयं देवस्य प्रसवे मनामहे ।  
यामस्य कण्वो अदुहत् प्रपीनां सहस्रधारां महिषो भगाय ॥४॥  
को नो अस्या द्रुहोवद्यवत्या उन्नेष्यति क्षत्रियो वस्य इच्छन् ।  
क पूर्तिकामः क उ यज्ञकामः को देवेषु वनुते दीर्घमायुः ॥५ ॥  
कः पृश्निं धेनुं वरुणेन दत्तामथर्वणे सुदुघां नित्यवत्साम् । ।  
तां बृहस्पतिना सख्यं दुहानो यथावशं तन्वं कल्पयाति ॥६॥  
न घ्रंस्तताप न हिमो जघान प्र सरस्तते पृथिवी जीरदानुः ।  
आपश्चिदस्मै सदमित् क्षरन्ति यत्र सोमः सदमित् तत्र भद्रम्॥७ । ।  
यस्या उपस्थ उर्वन्तरिक्षं सा नः शर्म बहुलं नि यच्छात् ॥ ८ ॥  
अन्वद्य नो अनुमतिर्यज्ञं देवेषु यच्छताम् ।  
अग्निश्च हव्यवाहनो भवतां दाशुषे मयः ॥ ९ ॥  
अन्विदनुमते त्वं मंससे शं च नस्कृधि ।  
इषं तोकाय नो दधत् प्र ण आयुंषि तारिषन् ॥ १० ॥  