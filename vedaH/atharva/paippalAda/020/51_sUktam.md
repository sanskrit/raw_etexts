---
title: ५१ सूक्तम्

---
उत्तभ्नामि गवां क्षीरमुद्रथं रथवाहनम् ।  
उत्तभ्नाम्यस्माकं वीरा मयि गावश्च गोपतौ । १ ॥  
उत्तभ्नातु सविता देवो अग्निरुन्मित्रावरुणावश्विनोभा ।  
सर्वान् सपत्नानवधीर्युगेन विशां पतिरुपसृतैध्यत्र । २ ॥  
त्वं हि रुद्र वशिनी निर्नेषे त्वं देवेषूत मानुषेषु ।  
यदीशानो नयसि यच्च हिंस्यस्माकमस्तु पितृषु स्वधावत् ॥ ३ ॥  
वायवा रुन्धि नो मृगानस्मभ्यं मृगयद्भ्यः॥  
स नो नेदिष्टमा कृधि वातो हि रशनाकृतः॥ ४ ॥  
उदसूर्य उदयत् कृत स्थामगच्छतु ते पुनः ।  
यतो नि लयते यत् कृतं तत् प्रस्तम्भमाजतु।  
मेमं पृथु प्रवर्तने जघनं स्त्वम्भनं कर । ५ ।  
याः पार्श्वे सन्तनोति हृदयं जिह्वया सह ।  
तां त्वं देवी पृथिवी हिक्कामरसां कृधि । ६ ।  
अनुसृप्तां गहनेषु धूक्ष्णां पापीं शिमिद्वतीम् । ।  
तामेतां दस्यूनां दासीं प्र दहातश्चुकाकणि।७।  
प्र पपातः सुकटनाळि सुषेः कुषीतकी यथा ।  
स्रक्वे ते प्रियं धक्ष्यामि सा नशिष्यसि पृत्थगि ॥८॥  
यदास्याः स्रक्वे दहेद्यदा मूर्धानमग्निना ।  
अथैषा दस्यूनां दासी पुत्थगि नि लयिष्यते ॥९॥  
अहरहर्बलिमित् ते हरन्तो ऽश्वायेव तिष्ठते घासमग्ने ।  
रायस्पोषेण समिषा मदन्तोग्ने मा ते प्रतिवेशा रिषाम। १o । ।  