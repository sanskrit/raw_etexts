---
title: ६४ सूक्तम्

---
घ्नन्तु कृष्णामुपत्वचं सुभागमस्तु मे मुखम् ।  
ग्राह्या दूतो ऽस्युलूक सं पचामि ते । १ ॥  
घ्नन्तु कृष्णामुपत्वचं सुभागमस्तु मे मुखम ।  
निऋत्या दूतो ऽस्युलूक सं पचामि ते । २ ॥  
घ्नन्तु कृष्णामुपत्वचं सुभागमस्तु मे मुखम् ।  
वरुणस्य दूतो ऽस्युलूक सं पचामि ते । ३ ॥  
घ्नन्तु कृष्णामुप त्वचं सुभागमस्तु मे मुखम् ।  
मृत्योर्दूतो ऽस्युलूक सं पचामि ते । ४ ॥  
घ्नन्तु कृष्णामुपत्वचं सुभागमस्तु मे मुखम् ।  
यमस्य दूतो ऽस्युलूक सं पचामि ते । ५ ।  
राजा त्वा वरुणो अखनदत्तां सोमेन बभ्रुणा ।  
तां त्वा विद्म प्रपातिकां प्रामुष्य हृदयं तव । ६ ।  
नि शोचयैनं प्रपतैनं समेनं तक्मना सृज ।  
यथास्य दह्यमानस्याग्निः पर्वाण्यन्वयत् हृदयं परिवर्जयाक्षी कामेन शोचया मूर्तं मामपश्यत । ७ ॥  
अयमित्वाग्निरानयत् वातस्त्वा त उद्यमात् ।  
यं त्वमेनं निर्वर्त्तया असौ हा इह ते मनः ॥ ८ 1॥  
अग्निष्ट्वा तपतु सूर्यस्त्वा तपतु वातस्त्वा युङ्क्तां मरुतश्च युञ्जताम् ।  
अर्वाङ् एहि समश्नुव आ नो मरिचिभिः । ९ ।  
वृहामि ते लोमान्यङ्गेभ्यः पचामि मांसं ज्वलयाम्यस्थि।  
इह ते रमतां मनो मयि ते रमतां मनः ॥ १० ।  