---
title: ३५ सूक्तम्

---
सं वर्चसा पयसा सं तनूभिरगन्महि मनसा सं शिवेन । तु. शौ.सं. ६.५३.३  
त्वष्टा सुदत्रो वरिवः कृणोत्वनु नो मार्ष्टु तन्वो विरिष्टम् । १ ।  
संस्रावभागास्तविषा बृहन्तः प्रस्तरेष्ठा बर्हिषादश्च देवाः ।  
इमं यज्ञमभिविश्वे गृणन्तु स्वाहा देवा अमृता मादयन्ताम् ॥२ । ।  
यानावह उशतो देव देवांस्तान् प्रेरय पुनरग्ने स्वे सधस्थे ॥  
जक्षिवांसः पपिवांसो मधून्यस्मै धत्त वसवो वसूनि । ३ । ।  
अयन्नो यज्ञो अप्येतु देवानुत्तरां वेदिमप्येतु वेदिः। नुतरां  
विमुञ्चाम्यृत्विजो दक्षिणाभिर्देवा यज्ञैश्च पुनरुत्तरावत् । । ४ ॥  
यज्ञ यज्ञं गच्छ यज्ञपतिं गच्छ ।  
स्वां योनि गच्छ स्वाहा ॥५॥  
एष ते यज्ञ यजमानः सहसूक्तो नमोवाकः ।  
सुवीरः स्वाहा॥ ६ । ।  
मनसस्पत इमं देव यज्ञम् ।  
स्वाहा वाचिः स्वाहा वाते धा स्वाहा । ७ ॥  
स्वाहाहुतेभ्यो वषट् हुतेभ्यः ।  
देवा गातुविदो गातुं वित्त्वा गातुमितः स्वाहा । ८ ।  
सं बर्हिरक्तं हविषा घृतेन समिन्द्रेण वसुभिः सं मरुद्भिः ।  
सं देवेभिर्विश्ववेदेभिरक्तमिन्द्रं गच्छतु यत् स्वाहा ॥ ९ ॥  
आशासाना सौमनसं प्रजां चक्षुरथो बलम् ।  
इन्द्राण्या अनुव्रता सं नह्ये अमृताय कम् ॥ १० ।  