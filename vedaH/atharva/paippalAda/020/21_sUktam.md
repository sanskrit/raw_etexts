---
title: २१ सूक्तम्

---
दिवस्पृथिव्याः पर्यन्तरिक्षाद् वातात् पशुभ्यो अध्योषधीभ्यः। पयर्न्त तु. शौ.सं. १९.३  
यतो लक्ष्मी वृजिनाः सम्बभूव सा ब्रह्मणा प्रच्युता दूरमेतु ।१।  
वालदुच्छस्य च गन्धेन हिरण्यवर्चसेन च ।  
आ तु पुष्करिण्या यो गन्धो भगो मा तेन जिन्वतु । २ । ।  
यदिन्द्रो अग्रे असुरान् जघान यतो लक्ष्मीर्न्यदधुर्मर्त्येषु ।  
तासां पापिष्ठा निरितः सुवामः शिवा अस्यै जातवेदो नि यच्छ। ३ ॥  
या त्वा लक्ष्मीर्देवरघ्नी या पतिघ्नी गृहेभ्यस्त्चा नुदते या व्याडाः ।  
अतस्त्वमेनसो मुच्यमानोत्तरेमाः स्रोत्याः सप्तसाकम् ॥ ४ !  
निपिशन्तीं नितुदन्तीं सम्पिबन्तीं न्यक्वरी ।  
प्रभङ्गा भ्रूणघ्नीं लक्ष्मीं ब्रह्मणा ता अनीनशम् । ५ ।  
उदोजिष्ठां सहस्रां जयन्तीमपराजिताम् ।  
लक्ष्मीर्याः पुण्याः कल्याणीस्ता अस्यै सवितः सुव । ६ ।  
अलक्ष्मीः समलिप्सत समलिप्सत लक्ष्म्यः ।  
अजैषुर्भद्रा लक्ष्मीः परा पापीरजेषत । ७ ॥  
लक्ष्मीणां लक्ष्मीतमे लक्ष्मीणामधिपा असि ।  
तं चाहं शुद्धो गोप्स्यामि देवजा हि बभूविथ । ८ ।  
सभा च मा समितिश्चावतां प्रजापतेर्दुहितरौ सचेतसौ ।  
येन सङ्गच्छादुप मा स तिष्ठादन्तर्वदामि हृदये जनानाम् || ९ || !  
सभा सेना समितिश्वावतां प्रजापतेर्दुहितरः सचेतसः ।  
येन वदाम्युप मा स शिक्षादन्तर्वदामि हदये जनानाम् । १० : :  