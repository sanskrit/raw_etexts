---
title: ०६ सूक्तम्

---
दिवं प्रेहि शतौदने सहस्रस्यायनं भव । ।  
अयुतं प्रयुतं भवाक्षितिर्भवतात्त्वं स्वर्गं लोकमा रुहः ॥ १ ॥  
शतौदनां शतधा भक्षयन्ति शतं रोहान् रोहति यो ददाति ।  
वामदेव्यं नौधसमस्याः पक्षौ तृतीये नाके अधि विष्टपि श्रिता ।२।  
शतौदनां शतधा कल्पमाना शतं रूपाणि कृणुते स्वर्यती ।  
सा नो देवी सुहवा शर्म यच्छत्वथो मृडातीदृशे ॥ ३ ॥  
शतौदना द्वादशाहेन सम्मिता शतं पृष्ठानि ससृजे स्वर्यती ।  
सर्वान् यज्ञान् परियती परस्तात् सा दातारं रायस्पोषे दधातु॥४॥  
अभि प्रेहि शतौदन ईजानान् सोमसत्वनः ।  
यज्ञांस्त्वं सर्वानाप्त्वा कामप्रस्यायनं भव । ५ । ।  
अभि प्रेहि शतौदने यज्ञेनायज्वनस्तर ।  
आा देवयूनरूरुहो यत्रादस्त्रिदिवं दिवः ॥ ६ ॥  
इरापदी प्रथमा शतौदना सत्यं ह मध्यममृतं शिरस्तव ।  
उभे देवी रोदसी आ पृणासि ॥७॥  
ऋतं ह श्रोणी उत सक्थौ तवौजो ह बाहू उत तद्बलाय कम्।  
अनुष्ठु जठरमादु पार्श्वे सर्वाल्लोकां छतौदना समाप ॥८॥  
चक्षुष्मती प्रथमा शतौदना सूर्यो ह चक्षुरुत चन्द्रमास्तव ।  
विश्वैर्देवैर्ऋतुभिः संविदाना सा दातारं तृप्त्या तर्पयासि ॥९॥  
शतं पयांसि शतमस्या वत्साः शतधा पक्वां वि भजन्त्येनाम् ।  
सप्त लोका दिव्यार्पिता ये तां जिगेथ प्रथमा शतौदने।१०॥  
  