---
title: ४१ सूक्तम्

---
सोमस्य प्राणः पवते पुरस्ताद् दक्षिणत ऐन्द्र आ वातु वातः ।  
यस्या दिशा मारुतो याः प्रतीचीः स नो देवाः शिवो ऽस्त्विह वातः॥१॥  
मित्रस्य प्राणाः पवते या उत्तराद् बृहस्पतेरूर्ज उद्वातु वातः ।  
यो ऽन्तरिक्षमनुवाति विद्वान् स नो देवाः शिवो ऽस्त्विह वातः ।२ ॥  
य उत्तरात् पवते यः पुरस्ताद् यो दक्षिणात् पवते यश्च पश्चात् ।  
उर्ध्वाङ् उद्देशाङ् अनु यः प्रवाति स नो देवाः शिवो ऽस्त्विह वातः ॥ ३ ॥  
त्रीण्यन्तरिक्षाण्यनुवहसि वात तिस्रो वहसि परावतः ।  
सहस्राक्षौ वृत्रहा पाह्यर्वाङ् नुदन् क्षेत्रियं रपः । ४ ।  
न तत्र दारः कृपणं ससार न प्रतिघ्नाना रुदती न बिभ्रती ।  
इन्द्रो नो य क्रोरुकृर्विचक्षणः स नोज्जातं महति नि यच्छात्॥५ ॥  
इन्द्रः सेनां मोहयतु मरुतो घ्नन्त्वोजसा ।  
अग्नेर्वातस्य ध्राज्या तान् विषूचो वि नाशयः ॥ ६ ॥  
न द्यौरेषां न पृथिवी नादीति निधनं जयात् ।  
चक्षूंष्यग्निरादत्तां पुनर्यन्तु पराजिताः ॥ ७ ॥  
अमित्राणां दारय ग्राममिन्द्र यो नः शत्रुरभ्येति जिघाँसन् ।  
यथैषामिन्द्रनुत्तानामग्निना वेषो अनुवर्त्तयानि मे ॥ ८ ॥  
जिह्मं युगं कृण्वतामिन्द्रनुत्ताः पराचीनैः पथिभिर्यन्तु रिष्यन्तः।  
अमित्रान् जयन्तो अन्वासदेमाग्निना वेषो अनुवर्त्तयन्तः॥९॥  
अमित्राणां ग्राममुपयुक्तमिन्द्रेण नुक्तं विरदात्यग्निः ।  
सत्वानः सन्त्वनुमाद्या इमे येभ्यश्चरामि हविषा घृतेन । १० ।  
अर्यमाणां हि देवं भद्रं कन्या अयक्षत ।  
स एनां वृत्रहा देवो इतो मुञ्चन्तु मामुतः । । १ १ । ।  
इयं ते राजन् वरुण जामिका कृणुते हविः।  
तस्यै पतिं न्या वह सुभद्रं प्रतिकाम्यम् ॥ १२ ॥  
आ क्रन्दय धनपते वरमामनसं कृणु ।  
सर्वं प्रदक्षिणं कृधि पतिमस्यै प्रतिकाम्यम् ॥ १ ३ ॥  
आपश्चादापुरस्तादोत्तरादधरादुत ।  
पूर्णा भगस्य वर्तनिस्तेनेमामभिवर्तयामसि वर्चसा च भगेन च ॥ १४ । ।  
नासृगस्ति पतङ्गस्य तर्दस्य मसकाद् वाः ।  
न सम्पतत्रमुद्यगो न ग्लौरत्र भविष्यति । १५ ।  
अपदस्कदपादशन् तुण्डिवध्ना अपादशत् |  
अपापो चिदीतोदशदपेतो ग्लौर्नशिष्यत्यपिवध्नादशिष्यति॥ १६ । ।  
यथा सूर्यश्चन्द्रमसमुद्यन्नेवावगूहति ।  
एवा त्वमुग्र ओषध इमां ग्लावमवगूहतादिति । १७ ।  