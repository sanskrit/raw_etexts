---
title: १८ सूक्तम्

---
यास्ते हिरा धमनयो ऽङ्गान्यनु विष्ठिताः ।  
तासां ते सर्वासां साकं निर्विषाणि ह्वयामसि । १ ॥  
यां ते रुद्र इषुमास्यदङ्गेभ्यो हृदयाय च ।  
इमां तामद्य ते वयं विषूचीं वि वृहामसि । २ ॥  
नमस्ते रुद्रास्यते नमः प्रतिहिताभ्यः ।  
नमो विसृज्यमानाभ्यो नमस्त्रायताभ्यः ॥ ३ । ।  
अवाचीः परिमूर्धन्या यास्ते धमनयः शतम् ।  
तास्ते प्रभद्यन्तां पृथगनु त्वं लोहितावटम् । ४ ॥  
स्यन्दतां रोदनावतीरनु त्वं लोहितावटम् ।  
यथास्यामन्त्रं नरस्यन् नानुकूलमिवोदकम् । ५ ।  
प्रतीचीनः सूर्य एतु प्रतीचीः स्रवतः कृताः ।  
अवाचीस्ते अस्नः कुल्या इयं तृणत्वोषधीः ॥ ६ ।  
इमं यवमष्टायोगैः षड्योगेभिरचर्कृषुः ।  
स घा ते तन्वो रपः प्रतीचीनमपि व्ययत् ॥ ७ ॥  
न्यग् वातो वाति न्यक्तपति सूर्यः ।  
नीचीनमघ्न्या दुहे न्यग् भवतु ते रपः ॥ ८ ॥ नग्  
आप इद् वा उ भेषजीरापो अमीवचातनीः ।  
आपः समुद्रार्था यतीः परा वहन्तु ते रपः ॥ ९ ।  
अमी ये युधमायन्ति केतून् कृत्वानीकशः ।  
इन्द्रस्तान पर्यहार्दाम्ना तानग्ने सं द्या त्वम् ॥ १० ।  
यावतीः सिञ्च आयन्त्विनीका नियतिष्ठन् ।  
इन्द्रस्तान् पर्यहार्दाम्ना तानग्ने सं द्या त्वम् । ११ ।  
सं परमान् समवमानथो सं द्यामि मध्यमाम् ।  
इन्द्रस्तान् पर्यहार्दाम्ना तानग्ने सं द्या त्वम् । १२ ।  
सन्दानं वो बृहस्पतिः सन्दानं सविता करत् ।  
सन्दानमिन्द्रश्चाग्निश्च सन्दानं भगो अश्विना । १३ ।  
यास्ते रुचो देव सूर्ये या अतो दिव्यातताः ।  
ताभिर्मामद्यसर्वाभिर्मनुष्येभ्यो रुचे कृणु ॥ १४ ॥  
रुचे मा धेहि ब्रह्मसु रुचे राजसु धेहि माम् ।  
रुचे विश्येषु शूद्रेषु मयि धेहि रुचेरुचम् ॥ १५ ॥  
या रुचो हिरण्यये याग्नौ याश्च सूर्ये ।  
इन्द्राग्नी म एता रुचो रुचो धेहि बृहस्पते । १६ ।  