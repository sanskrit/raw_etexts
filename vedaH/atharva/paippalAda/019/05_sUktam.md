---
title: ०५ सूक्तम्

---
नमो देववधेभ्यो नमो राजवधेभ्यः ।  
अथो ये विश्यानां वधास्तेभ्यो मृत्यो नमो ऽस्तु ते ॥१ ॥  
नमस्ते अधिवाकाय परावाकाय ते नमः ।  
सुमत्यै मृत्यो ते नमो दुर्मत्यै त इदं नमः ॥२ ॥ ईदं  
नमस्ते यातुधानेभ्यो नमस्ते भेषजेभ्यः ।  
मूलेभ्यो मृत्यो ते नमो ब्राह्मणेभ्य ईदं नमः ।३।  
नव च या नवतिश्च संयन्ति मन्या अभि ।  
इतस्ताः सर्वा नश्यन्तु वाका अपचितामिव ॥ ४ ॥ ईत  
सप्त च याः सप्ततिश्च संयन्ति स्कन्ध्या अभि ।  
इतस्ताः सर्वा नश्यन्तु वाका अपचितामिव ॥ ५ ॥ ईत  
पञ्च च याः पञ्चाशच्च संयन्ति ग्रैव्या अभि ।  
इतस्ताः सर्वा नश्यन्तु वाका अपचितामिव ॥ ६ ॥ ईत  
आबयो अनाबयो रसस्त उग्र आबयो ।  
आ ते करम्भमद् इमहि ॥७॥  
स हि न त्वमसि यस्त्वमात्मानमावयः । माब  
बभ्रुश्च बभ्रुकर्णश्च नीलागलसालाः शिवः पश्य ॥८ ॥  
तौ विलिकेवेलयावायमैलब ऐलयीत् ।  
वीहि स्वामाहुतिं जुषाणो मनसा स्वाहा ॥९॥  
स्वाहा मनसा यदिदं कृणोमि यस्यास्त आसनि जुहोमि घोरे ।  
एषां बद्धानामवसर्जनाय कम् ॥ १o ॥  
भूमिरिति त्वाभिप्रमन्वते जना निर्ऋतिरिति त्वाहं परि वेद विश्वतः ।  
भूते हविष्मत्यस्यैष ते भागस्तेन ते विधेयं स्वाहा ॥११ ॥  
एवो ष्वस्मत्त्वं निर्ऋते विश्ववारे अयस्मयान् प्र मुमुग्धि पाशान् ।  
यमेन त्वं यम्या संविदानो यो ऽस्मान् द्वेष्टि यं वयं द्विष्म स्तस्मिन् तान् पाशान् प्रति मुञ्चन्तु सर्वान् । १२।  
उत्तमो अस्योषधीनां तव वृक्षा उपस्तयः ।  
उपस्तिरस्माकं भूयाद् यो अस्माङ् अभिदासति॥१३ ॥  
सबन्धुश्चासबन्धुश्च यो अस्माङ् अभिदासति।  
सबन्धून् सर्वांस्तीर्त्वाहं भूयासमुत्तमः ॥ १४ ॥ बन्धु  
यथा सोम ओषधीनामुत्तमं हविरुच्यते ।  
एवा त्वमिव वृक्षाणामहं भूयासमुत्तमः ॥ १५ ॥  