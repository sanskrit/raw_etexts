---
title: ४० सूक्तम्

---
नाशय पलितं शीर्ष्णो यः कृष्णास्तन्व आभरः ।  
तमोषधे त्वं वर्धय केशं कृष्णतरं कृधि । १ ॥  
यथाञ्जनं यथासित यथा त्रैककुदं तथा ।  
तत्सम्भवा तत् सम्भरते व्युच्छन्तीरनुषसः ॥ २ ॥  
यत्रास्ति यत्र तिष्ठति यतो नश्यत्वासिनम् ।  
दिव्यः सुपर्णो ऽब्रवीदेतत् पलित भेषजम् ॥ ३ ॥  
दिवो नु मां बृहतो अन्तरिक्षादपां स्तोको अभ्यपप्तद्रसाय ।  
समिन्द्रियेण पयसाहमग्नि रुषीणां यज्ञैः सुकृतां कृतेन।४॥  
यदि वृक्षादभ्यपप्तत् फलं तदभ्यन्तरिक्षात् तदु वायुरेव ।  
यत्रास्पृक्षत् तन्वो यत्र वाससो न तत् प्राप्नोति निर्ऋति परस्तात्॥५॥  
अभ्यञ्जनं सुरभ्यादुवासश्च तं हिरण्यमधि पूत्रिमं यत् ।  
सर्वा पवित्रा वितताध्यस्मच्छतं जीवाति शरदस्तवायम् ॥६ ॥  
यः कीकसाः प्रशृणाति तलीद्यमुपतिष्ठति ।  
परास्थं सर्वं जायान्यं यः कश्च ककुदि श्रितः ॥ ७ । ।  
पक्षी जायान्यः पतति य आ विशति पूरुषम् ।  
तस्याहं वेद ते नाम यती जायान्य जायसे । ८ ।  
वेद वै ते नाम यतो जायान्य जायसे ।  
कथं ह तत्र त्वं हन्या यत् कुर्यान् महद्धविः । । ९ ॥  
यः आस्यं प्रविशति करोत्युदरं महत् ।  
यक्ष्मो यो अत्र जायते तं जायान्यमनीनशम्॥१०॥  
आरोहात् सर्वा जातास्मि ऋषभस्य पयो धनात्।  
स्वादीयसी सुराया लवणाच्चारुमुत्तरात् ।  
गोभ्यो वनीयसी दहम् । ११ ।  
यां त्वा वातोवरयदाद्रनाभामहर्षयः ।  
तस्यास्ते देवि पृथिव्याहं संवननं दद  
आ ते सौः ष्कास्यन्ददे । १२ ।  
युक्तौ मनसा सं च रेतसा देवेभ्यो हव्यं कृणवाम साधु ।  
येषां भागस्तु इदं जुषन्तामविक्षुद्वादयार्य भद्रया ॥ १३ ॥  
येन देवा ज्योतिषा द्यामुपायन् येनादित्या वसवो येन रुद्राः।  
येनाङ्गिरसः स्वरारुरुहुस्तेनोदयद् यजमानः स्वस्ति॥१४॥  
यं पपाच्चादितिः पुत्रकामा येन प्रजाः कश्यपः पर्यगृह्णात् ।  
य ओदनः पच्यते वैश्वदेवः स नो य मे अक्षतो भागो अस्तु॥ १५ ॥  
(इति त्र्यृचनाम ऊनविंशतिकाण्डे दशमो ऽनुवाकः )  