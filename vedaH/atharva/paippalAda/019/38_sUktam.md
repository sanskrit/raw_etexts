---
title: ३८ सूक्तम्

---
माभिगायः शबलेयं श्रोणीयं साधुवाहनम् ।  
नमस्ते भद्रया कृण्मो ऽविह्वृता चक्षुषा त्वं शमका शमयाति त्वा। १ ॥  
तृङ्व विक्षिणीहि पयसः कुर्वाणि गा त्वम् ।  
जारेण पत्याजक्षती गृहान् गोपायमानिका शमका शमयाति त्वा। २  
आङ्क्ष्वाभ्यङ्क्ष्याभ्यङ्क्ता शपनं गमः ।  
अथो पितृभ्यो गा गछ ।  
विज्ञानेन भगेन च शमका शमयाति त्वा । ३ । ।  
अपेहि मनसस्पापाप क्राम परश्चर ।  
परो निर्ऋत्या आ चक्षुर्बहुत्रा जीवतो मनः ॥ ४ ॥  
भद्रं वै वरं वृणते भद्रं युञ्जन्ति दक्षिणम् ।  
भद्रं वैवश्वते चक्षुर्बहुत्रा जीवतो मनः ॥ ५ ॥  
यन्मे छिद्रं मनसो यच्च वाचः सरस्वतीं मन्युचित्तं जगाम ।  
विश्वैस्तद् देवैः सह संविदानः सं दधातु बृहस्पतिः ॥६ ॥  
स्फिरा स्फिरतरं स्फिर आत्तारः ।  
शतहस्त समाहर सहस्रहस्त सं किर ।  
इहैवा किर सं किरेहैवस्फातिमास्फिरम् । ७ ॥  
स्फिरेयमस्त्वोषधिः समुद्रस्येव संस्रवः ।  
उत्तरा आगमं नुपोतरा न आगमम् । ८ ।  
इमा याः पञ्च प्रदिशो मानवीः पञ्च कृष्टयः ।  
वृष्टे शापं नदीरिवेह स्फातिं ससावहान् । ९ ।  
वि मयुखा आ यच्छन्तु गर्दभा इव तूर्यजाः ।  
मुह्यन्तु सर्वे तन्तवो व्रतानाडी वि तन्तिके । १० ।  
प्रवामीष्वे प्रपतां प्रययन्तु प्र निवेष्टनम् ।  
मुह्यन्तु सर्वे तन्तवोऽन्धे वितत वायौः ॥ ११ ॥  
आयवनी निवेष्टनं व्रतात सरमीष्वे ।  
मुह्यन्तु सर्वे तन्तवोऽन्धे वितत वायौः ॥ १२ ॥  
मयारकारी प्रथमोर्णवाभिरथोशका ।  
देवानां पत्नीः कृत्तिका इमं तन्तुममोमुहन्। १३ ।  
अग्निर्न एतु प्रथमः पुरएता बृहस्पतिः ।  
अधा भग प्र णो यच्छ त्वं हि धनदा असि । १४ ।  
प्र णः शूद्र उतार्यः प्र णो राजोत वृत्रहा ।  
अथो यत् सर्वमात्वन्वत् प्र णो यच्छतु दक्षिणाम् ॥१५ ॥  
कविर्यज्ञस्य वि तनोषि पन्थामृतस्य पृष्ठे अधिदीध्यानः ।  
येन हव्यं वहसि देवदूत इतः प्रचेताममुतोवनीयान्॥ १६ ॥  
मधुहस्तो मधुजिह्वो मधुपर्णो मधुव्रतः । मदु  
अथो मधु प्रशामनो भगो मा वर्चसावतु ॥ १७ । ।  