---
title: ५१ सूक्तम्

---
इदावत्सराय परिवत्सराय संवत्सराय प्रति वेदयाम एतत् ।  
यद् व्रतेषु दुरितं निजग्मिम दुर्हार्दं तेन शमलेन आयुः॥१॥  
यन् मे व्रतं व्रतपते लुलोभाहोरात्रे समघातां म एतत्।  
उद्यन् पुरस्ताद् भिषगस्तु चन्द्रमाः सूर्यो रश्मिभिरभि गृणात्वेतत्॥२॥  
यद् व्रतमधिपेदे चित्त्या मनसा हृदा।  
आदित्या रुद्रास्तन् मयि वसवश्च समिन्धताम्॥३॥  
व्रतानां व्रतपतय उपाकरोम्यग्नये।  
स मे द्युम्नं बृहद्यशो दीर्घमायुष्कृणोतु मे । ४ ॥  
मयोभूर्वातो अभिवातूस्ना ऊर्जस्वतीरोषधीरा रिशन्ताम् । ।  
मेदस्वतीर्जीवधन्या मयोभुवः पद्वते ऽवसाय रुद्र मृड । ५ । भूवः  
या एकरूपा विश्वरूपाः सरूपा यासामग्निरूधो वो जन्म वेद ।  
या अङ्गिरसस्तपसेह चक्रुस्ताभ्यः पर्जन्य महि शर्म यच्छ ।६।  
या देवेषु तन्व ऐरयन्त यासां सोमो रूपधेयानि वेद ।  
ता अस्मभ्यं बहुलाः पिन्वमानाः प्रजावतीरिन्द्रो गोष्ठे ददृश्याम् ॥७॥  
प्रजापतिर्मह्यमेता रराणो वह्वीस्मतीरुपमे गोष्ठ आकः ।  
तासां वयं प्रजया संसदेम ज्योग्जीवन्तः शरदः पुरुचीः ॥ ८ ॥  
अभिष्ठिता चकृदीति पिशङ्गी बहुकर्दिनी।  
कर्दोह यज्ञे हलीक्ष्णाद् व्रीहेर्माषादथो यवात् ॥ ९ ॥  
यथा भषद् हलीक्ष्णस्य न सम्भवति कर्दने।  
एवाहलग्न कर्दय निर्ग्रामान् निर्विशो जहि ॥ १० ।  
यथापरस्त्वां शर्धते गर्दभः क्रतुं सन्दृशि ।  
एवा ते शर्धतां भसद्धलीक्ष्णपर्ण शर्धय वृत्रहा साचि शर्धयः ॥११॥  
पवीरवल्लाङ्गलं सुशेवं सोमसत्सरु ।  
तदुत् कृषति गामविं प्रफर्व्यं च पीवरीं प्रस्थावद् रथवाहनम् ॥ १२ ॥ पीब  
शुनं वरत्रामा यच्छ शुनमष्ट्रामुदिङ्गय।  
शुनं वाहस्य युक्तस्याष्ट्रया जहि दक्षिणम् । १३ ।  
मधुमत् तन् निगृहाण फालं क्षेत्रेषु सर्वदा ।  
तत् पर्जन्यो ऽभिवर्षतु भूम्ना धान्याय कर्तवे ॥ १४ 1 ॥  
आयतादित्या रुक्षतायत र्वेद्यामधि ।  
प्राहाग्निर्हव्यं देवेभ्यो मन्त्रो होता हविष्पतिः । ॥ १५ ॥  
एमा अगुर्मयोभुवो मधोरूधांसि बिभ्रतीः । योभूवो  
ता उप प्रशिक्षतं दुहानामक्षितं पयः । । १६ । ।  
ईडास्थ मधुपृचो विश्वरूपास्तामा विपश्यत् ।  
सह प्राणेन तेजसा सह हरसा बलेन । १७ ।  