---
title: ०९ सूक्तम्

---
कालादापः समभवन् कालाद् ब्रह्म तपो दिशः ।  
कालेनोदेति सूर्यः काले नि विशते पुनः ।१।  
कालेन वातः पवते कालेन पृथिवी मही  
द्यौर्मही काल आहिता ।  
कालो ह भूतं भव्यं च पुत्रो अजनयत् पुरः ॥२॥  
कालादृचः समभवन् यजुष्कालादजायत ।  
कालो यज्ञं समैरयद् देवेभ्यो भागमक्षितम् ॥ ३ । ।  
काले गन्धर्वाप्सरसः काले लोकाः समाहिताः ।  
काले ऽयमङ्गिरा देवो अथर्वा चाधि तिष्ठतः ॥४॥  
इमं च लोकं परमं च लोकं पुण्यांश्च लोकान् विधृतीश्च पुण्याः ।  
सर्वाल्लोकानभिजित्य ब्रह्मणा कालः स ईयते परमो नु देवः ॥५॥  