---
title: ७६ सूक्तम्

---
आ रोहत जनित्रीं जातवेदसः पितृयाणैः सं वो आ रोहयामि ।  
अवाड्ढव्येषितो हव्यवाह ईजानं युक्ताः सुकृतां धत्त लोके ।१।  
देवा यज्ञमृतवः कल्पयन्ति हविः पुरोडाशं स्रुचो यज्ञ आयुधानि ।  
तेभिर्याहि पथिभिर्देवयानैर्यैरीजानाः स्वर्ग यन्ति लोकम् ॥ २ ॥  
ऋतस्य पन्थामनु पश्य साध्वङ्गिरसः सुकृतो येन यन्ति ।  
बुध्नस्य विष्टप्यधिविक्रयस्व यत्रादित्या अमृत भक्षयन्ति । ।३ । ।  
त्रयः सुपर्णा उपरस्या सखाय नाकस्य पृष्ठे अधि विष्टपि श्रिताः ।  
स्वर्गा लोका अमृतेन विष्टा कामङ्कामं यजमानाय दुह्राम् ॥ ४ । ।  
जुहूर्दाधार द्यामुपभृदन्तरिक्षं ध्रुवा दाधार पृथिवीं प्रतिष्ठाम् ।  
प्रतिष्ठां लोकानां घृतपृष्ठाः प्र पीनां स्वधामूर्ज यजमानाय दुह्राम्॥५ ॥  
ध्रुव आ रोह पृथिवीं विश्ववेदसमन्तरिक्षमुपभृदा क्रमस्व।  
जुहु द्यां गच्छ यजमानेन साकं स्रुवेण वत्सेन दिशः प्रपीनाः सर्वा धुक्ष्वा अहृणीयमानः । ६ ।  
तीर्थैस्तरन्ति प्रवतो महीरनु यज्ञकृतः सुकृतो येन यन्ति ।  
अत्राभजं यजमानाय लोकं दिशो भूतानि यदकल्पयन्त । ७ ॥  
अङ्गिरसामयनं पूर्वो अग्निरादित्यानामयनं गार्हपत्यो दक्षिणानामयनं दक्षिणाग्निः ।  
महिमानमग्नेर्विहितस्य ब्रह्मणा समङ्ग सर्व उप याहि शग्मः ॥८ ॥  
पूर्वो अग्निष्टवा तपतु शं पुरस्ताच्छं पश्चात् तपतु गार्हपत्यः ।  
दक्षिणाग्निष्टे तपतु शर्म वर्मोत्तरतो मध्यतो अन्तरिक्षाद् दिशोदिशो अग्ने परि पाहि घोरात्। ९ ।  
यूयमग्ने शन्तमाभिस्तनूभिरीजानं अभि लोकं स्वर्गम् ।  
अश्वा भूत्वा पृष्टिवाहो वहाथ यत्र देवैः सधमार्द मदन्ति । १० ।  
  