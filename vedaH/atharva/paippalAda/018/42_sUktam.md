---
title: ४२ सूक्तम्

---
तस्य सप्त प्राणाः सप्तऽपानाः सप्त व्यानाः ॥  
यो ऽस्य प्रथमः प्राण उर्द्ध्वो नाम सोयमग्निः । । १ । ।  
यो ऽस्य द्वितीयः प्राणः प्रौढो नामा सोसावादित्यः ।  
यो ऽस्य तृतीयः प्राणो ऽभ्यूढो नामासौ स चन्द्रमाः ॥२ ॥  
यो ऽस्य चतुर्थः प्राणो विभूर्नाम सोयं पवमानः ।  
यो ऽस्य पञ्चमः प्राणोपरिमितो नाम त इमे पशवः ॥ ३ ॥  
यो ऽस्य षष्ठः प्राणः प्रियो नाम ता इमाः प्रजाः ।  
यो ऽस्य सप्तमः प्राणो योनिर्नाम ता इमा आपः ॥ ४ ॥  
  