---
title: ६७ सूक्तम्

---
प्रेमां मात्रां मिमीमहे यथा परं न मासातै ।  
शते शरत्सु नो पुरा । १ ॥  
उदिमां मात्रां मिमीमहे यथा परं न मासातै ।  
शते शरत्सु नो पुरा । २ ॥  
अपेमां मात्रां मिमीमहे यथा परं न मासातै ।  
शते शरत्सु नो पुरा । ३ ॥  
वीमां मात्रां मिमीमहे यथा परं न मासातै ।  
शते शरत्सु नो पुरा । ४ ॥  
निरिमां मात्रां मिमीमहे यथा परं न मासातै । शते शरत्सु नो पुरा । ५ ।  
अमासि मात्राङ् स्वरगामायुष्मान् भूयासम् ।  
यथापरं न मासातै शते शरत्सु नो पुरा । ८ ।  
प्राणो अपानो उत वा व्यान आयुश्चक्षुर्दृशये सूर्याय ।  
अपरिपरेण पथा यमराज्ञः पितॄन् गच्छ । ९ ।  
ये नः पितुः पितर ये पितामहा य आविविशुरुर्वन्तरिक्षम् ।  
य आक्षियन्ति पृथिवीमुत द्यां तेभ्यो पितृभ्यो नमसा विधेम ॥ १० ॥  
ये अग्रवः शशमानाः परेयुर्हित्वा द्वेषांस्यनपत्यवन्तः ।  
ते द्यामुदित्याविदन्त लोकं नाकस्य पृष्ठे अधि दीध्यानाः ॥ ११ ॥  
उदन्वती द्यौरवमा पीलुमतीति मध्यमा ।  
तृतीया ह प्रद्यौरिति यस्यां पितर आसते । १२ । ।  
इदमिद् वा उ तमं दिवि पश्यति सूर्यम् ।  
माता पुत्र यथा सिचाभ्येनं भूम ऊर्णुहि । १३ ।  
  