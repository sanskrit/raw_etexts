---
title: २८ सूक्तम्

---
स प्राचीं दिशमनु व्यचलत् । १ ॥  
तं बृहच्च रथन्तरं च विश्वे च देवा आदित्याश्चानु व्यचलन् ॥ २ ॥  
बृहतश्च वै स रथन्तरस्य च विश्वेषां च देवानामादित्यानां च प्रियं धाम भवति य एवं वेद । ३ ॥ वृहतश्च  
बृहते च वै स रथन्तराय विश्वेभ्यश्च देवेभ्य आदित्येभ्यश्चा वृश्चते य एवं विद्वांसं व्रात्यमुपवदति । तस्य प्राच्यां दिशि ॥ ४ ॥ वृहते  
श्रद्धा पुंश्चली मित्रो मागधो विज्ञानं वासोहरुष्णीषं रात्री केशा हरितौ प्रवर्तौ कल्मलिर्मणिः ॥ ५ । । पुंश्चलो  
भूतं च भव्यं च परिष्कन्दौ मनो विपथम् मातरिश्वा च पवमानश्च विपथवाहौ वातः सारथी रेष्मा प्रतोदः कीर्तिश्च यशश्च पुरःसरावैनं कीर्तिर्गच्छत्यैनं यशः गच्छति यः एवं वेद ॥ ६ ॥ विपथवाहौ, पूरःसरा  
स दक्षिणां दिशमनु व्यचलत् ।  
तं यज्ञायज्ञियं च वामदेव्यं च यज्ञश्च यजमानश्च पशवश्चानु व्यचलन् । ७ ।  
यज्ञायज्ञियस्य च वै स वामदेव्यस्य च यज्ञस्य च यजमानस्य च पशूनां च प्रियं धाम भवति य एवं वेद ।  
यज्ञायज्ञियाय च वै स वामदेव्याय च यज्ञाय च यजमानाय च पशुभ्यश्चा वृश्चते य एवं विद्वांसं व्रात्यमुपवदति ।  
तस्य दक्षिणायां दिशि । ८ ।  
उषाः पुंश्चली मन्त्रो मागधो विज्ञानं वासोहरुष्णीषं रात्री केशा हरितौ प्रवर्तौ कल्मलिर्मणिः ॥ ९ । पूंश्चली  
अहश्च रात्री च परिष्कन्दौ मनो विपथम् ।  
मातरिश्वा च पवमानश्च विपथवाहौ वातः सारथीः रेष्मा प्रतोदः कीर्तिश्च यशश्च पुरःसरावैनं कीर्तिर्गच्छत्यैनं यश गच्छति य एवं वेद । । १० । । विपथबाहौ  
स प्रतीची दिशमनु व्यचलत् ।  
तं वैरूपं च वैराजं च वरुणश्च राजा पश्चानु व्यचलन् ॥११॥  
वैरूपस्य च वै स वैराजस्य च वरुणस्य चापं च राज्ञः प्रियं धाम भवति य एवं वेद ।  
वैरूपाय च वै स वैराजाय च वरुणाय च राज्ञेभ्यश्चा वृश्चते य एवं विद्वांसं व्रात्यमुपवदति ।  
तस्य प्रतीच्यां दिशि ॥ १२ ॥  
इरा पुंश्चली हसो मागधो विज्ञानं वासोहरुष्णीषं रात्री केषा हरितौ प्रवर्तौ कल्मलिर्मणिः ।  
पौर्णमासी चामावास्या च परिष्कन्दौ मनो विपथम् ।  
मातरिश्वा च पवमानश्च विपथवाहौ वातः सारथीः रेष्मा प्रतोदः  
कीर्तिश्च यशश्च पुरःसरावैनं कीर्तिर्गच्छत्यैनं यशो गच्छति य एवं वेद । १३ ।  
स उदीची दिशमनु व्यचलत् ।  
तं श्यैतं च नौधसं च सोमश्च राजा सप्तर्षयश्चानु व्यचलन् ।  
श्यैतस्य च वै स नौधसस्य च सोमस्य राज्ञः सप्तर्षीणां च प्रियं धाम भवति य एवं वेद । १४ ।  
श्यैताय च वै स नौधसाय च सोमाय च राज्ञे सप्तर्षिभ्यश्चा वृश्चते य एवं विद्वांसं व्रात्यमुपवदति ।  
तस्योदीच्यां दिशि ॥१५॥  
विद्युत् पुंश्चली स्तनयित्नुर्मागधो विज्ञानं वासोहरुष्णीषं रात्री केशा हरितौ प्रवर्तौ कल्मलिर्मणिः । स्तनइत्नुर्मागधो  
श्रुतं च विश्रुतं च परिष्कन्दौ मनो विपथम् ।  
मातरिश्वा च पवमानश्च विपथवाहौ वातः सारथी रेष्मा प्रतोदः कीर्तिश्च यशश्च पुरःसरावैनं कीर्तिर्गच्छत्यैनं यशो गछति य एवं वेद । १६ । विपथबाहौ  
  