---
title: ६४ सूक्तम्

---
अजो भागस्तपसस्तं तपस्व तं ते शोचिस्तपतु तं ते अर्चिः ।  
यास्ते शिवास्तन्वो जातवेदस्ताभिर्वहैनं सुकृतामु लोकम् ॥ १ ॥ तु. शौनक संहिता १८.२.८  
यास्ते शोचयो रंहयो जातवेदस्तन्वः क्रूराः पर्यङ्खयाते । क्रुराः  
अजं यन्तमनु तास्ते समृण्वतामथेतराभिः शिवतमाभिः शृतं कृधि ॥२ ॥  
अव सृज पुनरग्ने पितृभ्यो यस्त आहुतश्चरति स्वधाभिः ।  
आयुर्वसान उप यातु शेषः सं गच्छतां तन्वा सुवर्चाः ॥ ३ ॥  
अति द्रव सारमेयौ श्वानौ चतुरक्षौ शबलौ साधुना पथा ।  
अधा पितॄन् त्सुविदत्राङ् उपेहि यमेन ये सधमादं मदन्ति । ४ ॥  
यौ ते श्वानौ यम रक्षितारौ चतुरक्षौ पथिरक्षी नृचक्षसा ।  
ताभ्यामेनं परि धेहि राजन् स्वस्ति चास्मा अनमीवं च धेहि॥ ५ ॥  
उरूणसावसुतृपावुदुम्बलौ यमस्य दूतौ चरतो जनाङ् अनु ।  
तावस्मभ्यं दृशये सूर्याय पुनर्दातामसुमद्येह भद्रम् । ६ ।  
सोम एकेभ्यः पवते घृतमेक उपासते ।  
येभ्यो मधु प्रधावति तांश्चिदेवापि गच्छतात् ॥ ७ ॥  
ये च पूर्वे ऋतसाता ऋतजाता ऋतायवः ।  
पितॄन् तपस्वतो यम तपोजाङ् अपि गच्छतात् । । ८ ॥  
तपसा ये अनाधृष्यास्तपसा ये स्वर्ययुः ।  
तयो ये चक्रिरे महस्तांश्चिदेवापि गच्छतात् । ९ ।  
सहस्रणीथाः कवयो ये गोपायन्ति सूर्यम् ।  
ऋषीन् तपस्वतो यम तपोजाङ् अपि गच्छतात् । । १० ॥  
  