---
title: ३६ सूक्तम्

---
यस्यैवं विद्वान् व्रात्यो राज्ञोतिथिर्गृहमागच्छेत् ।  
श्रेयांसमेनमात्मनो मानयेत् तथा राष्ट्राय ना वृश्चते तथा क्षत्राय ना वृश्चते तथा ब्रह्मणे ना वृश्चते । १ ॥  
ततो वै ब्रह्म च क्षत्रं चोदतिष्ठतां ते अब्रूतां कं प्र विशावेति॥२॥  
ते प्रजापतिरब्रवीत् बृहस्पतिमेव ब्रह्म प्राविशदिन्द्रं क्षत्रमिति ।  
ततो वै बृहस्पतिमेव ब्रह्म प्रा विशदिन्द्रं क्षत्रम् ॥ ३ ॥  
इयं वा उ भूमिर्बृहस्पतिरसौ द्यौरिन्द्रः ।  
अयं वा उ अग्निर्ब्रह्मासावादित्यः क्षत्रम् ॥ ४ ॥  
ऐनं क्षत्रं गच्छतीन्द्रियावान् भवति य आदित्यं क्षत्रं दिवमिन्द्रं वेद ॥  
ऐनं ब्रह्म गच्छति ब्रह्मवर्चसी भवति ।  
योग्निं ब्रह्म बृहस्पतिं भूमिं वेद । ५ ।  
  