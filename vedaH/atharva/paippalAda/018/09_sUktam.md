---
title: ०९ सूक्तम्

---
यदा गार्हपत्यमसपर्यैत् पूर्वमग्निं वधूरियम् ।  
अधा सरस्वत्यै नारि पितृभ्यश्च नमस्कुरु ॥ १ । ।  
शर्म वर्मैतदा हरास्यै नार्या उपस्तरे ।  
सिनीवाली प्र जायतां भगस्य सुमतावसत् । २ ॥  
उप स्तृणीहि बल्बजमधि चर्मणि रोहिते ।  
तत्रोपविश्य सुप्रजा इममग्निं सपर्यतु । ३ ॥  
यं बल्बजं न्यस्यथ चर्म चोपस्तृणीथन ।  
तदा रोहतु सुप्रजा या कन्या विन्दते पतिम् । ४ ॥  
आ रोह चर्मोप सीदाग्निमेष देवो हन्तु रक्षांसि सर्वा ।  
सुमङ्गल्युप सीदेममग्निं सपत्नी प्रति भूषेह देवान् । ५ ।  
प्र जायन्तां मातुरस्या उपस्थान् नानारूपाः पशवो जायमानाः ।  
इह प्रजां जनय पत्ये अस्मै सुज्यैष्ठ्यो भवतु ते पुत्र एषः ॥६ ॥  
सुमङ्गली प्रतरणी गृहाणां सुशेवा पत्ये श्वशुराय शम्भूः ।  
स्योना श्वश्र्वैः प्र गृहान् विशेमान् प्रजावती जरदष्टिर्यथासः ॥ ७ ॥  
सुमङ्गलीरियं वधूरिमां समेत पश्यत ।  
सौभाग्यमस्यै दत्त्वा दौर्भाग्येन परेतना । ८ ।  
या दुर्हार्दो युवतयो याश्चेह जरतीरपि ।  
वचों हास्यै सं दत्ताथास्त विपरेतन । ९ ।  
ऋक्मप्रस्तरणं वह्यं विश्वारूपाणि बिभ्रतम् ।  
आरोहत् सूर्या सावित्री बृहते सौभगाय कम् ॥ १० ॥  
  