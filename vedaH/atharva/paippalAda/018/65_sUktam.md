---
title: ६५ सूक्तम्

---
ये युध्यन्ते प्रधनेषु शूरासो ये तनूत्यजः ।  
ये वा सहस्रदक्षिणास्तांश्चिदेवापि गच्छतात् । १ ॥ तु. शौनक संहिता १८.२.१७  
सोनास्मै पृथिवी भवानृक्षरा निवेशनी ।  
यच्छास्मै शर्म सप्रथाः ॥ २ ॥  
असम्बाधे पृथिव्या उरी लोके नि धीयते ।  
स्वधा याश्चक्रुषे जीवन् तास्ते सन्तु मधुश्चुतः ॥ ३ ॥  
ह्वयामि ते मनसा मन इमान् गुहान् उप जुजुषाण एहि ।  
सं गच्छस्व पितृभिर्यच्च दत्तं स्योनास्त्वा  
वाता उप वान्तु शग्माः ॥ ४ ॥  
आ त्वा वहन्तु मरुत उदवाहा उदप्लुतः ।  
अजेन कृण्वन्तः शीतं वर्षेणोक्षन्तु बालिति ॥ ५ ॥  
उदह्वमायुरायुषे क्रत्वे दक्षाय जीवसे ।  
स्वान् गच्छतु ते मनो अधा पितॄन् उप द्रवः ॥ ६ ॥  
मा ते मनो मासोर्माङ्गानां मा रसस्य ते ।  
मा ते हास्त तन्वः कि चनेह । ७ ।  
मा त्वा वृक्षः सं बाधिष्ट मा देवी पृथिवी मही ।  
लोकं पितृषु वित्त्वैधस्व यमराजसु । ८ ।  
यत् ते अङ्ग विनिहतं पराचैरपानः प्राणो य उ ते परेतः ।  
तत् ते सङ्गत्य पितरः सनीडा घासे घासमा सादयन्तु । ९ ।  
अपेमं जीवा अरुधन् गृहेभ्यस्तं निर्वहत परि ग्रामादितः ।  
मृत्युर्यमस्यासीद् दूतः प्रचेता असून् पितृभ्यो गमयां चकर्थ॥ १० ॥  
  