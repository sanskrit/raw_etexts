---
title: ०७ सूक्तम्

---
तुभ्यमग्रे पर्यवहन् सूर्या वहतुना सह ।  
स नः पतिभ्य जायां दा अग्ने प्रजया सह । १ । । तु. शौनकीयसंहिता १४.२.१  
पुनः पत्नीमग्निरदादायुषा सह वर्चसा ।  
दीर्घायुरस्या यः पतिर्जीवाति शरदः शतम् ॥ २ ॥  
सोमस्य जाया प्रथमं गन्धर्वस्तेपरः पतिः !  
तृतीयो अग्निष्टे पतिस्तुरीयो मनुष्यजाः ॥ ३ । ।  
सोम ददद् गन्धर्वाय गन्धर्वो दददग्नये ।  
रयिं च पुत्रांश्चादादग्निर्मह्यमथो इमाम् ॥ ४ ॥  
आ वामगन्सुमतिर्वाजिनीवसू न्यश्विना हृत्सु कामा अंरसत ।  
अभूतं गोपा मिथुना शुभस्पती प्रिया अर्यम्णो दुर्या अशीमहि॥ ५ ॥  
सा मन्दसाना मनसा शिवेन रयिं धेहि सर्ववीरं वचस्यम् ।  
सुगं तीर्थं सुप्रपाणं शुभस्पती स्थाणुं प्रथिष्टामप दुर्मतिं हतम्॥ ६ ॥  
अप रक्षांस्यप दुर्मतिं हतं शुभस्पती वहतोर्यातो अस्मात् ।  
पुरोगवी जनयन् रक्षांस्यग्ने क्षेत्र वि पूर्वो वि मृधो नुदस्व॥७॥  
या ओषधयो या नद्यो यानि क्षेत्राणि या वना ।  
ते त्वा वधु प्रजावतीं पत्ये रक्षन्तु रक्षसः । ८ ।  
एमं पन्थामगन्म सुगं स्वस्तिवाहनम् ।  
यत्र वीरो न रिष्यत्यन्येषां विन्दते वसु। ९ । (पा. रीष्यत्यन्येषां)  
इदं सु मे नरः शृणुत ययाशिषा दम्पती वाममश्नुतः ।  
ये गन्धर्वा अप्सरसश्च देवीरेषु वानस्पत्येष्वध्या तस्थुः ।  
स्योनास्ते अस्यै वध्वै भवन्तु मा हिंसिषुर्वहतुमुह्यमानम्॥ १० ॥  