---
title: ३२ सूक्तम्

---
स धुवां दिशमनु व्यचलत् । तु. शौनकीय अथर्ववेद १५.६.१  
तं भूमिश्चाग्निश्चौषधयश्च वनस्पतयश्च वीरुधश्च वानस्पत्याश्चानुव्यचलन् ।  
भूमेश्च वै सोग्नेश्चौषधीनां च वनस्पतीनां च वीरुधां च वानस्पत्यानां च प्रियं धाम भवति य एवं वेद ।  
भूमये च वै सोग्नये चौषधीभ्यश्च वनस्पतिभ्यश्च वीरुद्भ्यश्व वानस्पत्येभ्यश्चा वृश्चते य एवं विद्वांसं व्रात्यमुपवदति ॥ १ । ।  
स ऊर्ध्वां दिशमनु व्यचलत् ।  
तमृतं च सत्यं च सूर्यश्च चन्द्रमाश्चानु व्यचलन् ।  
ऋतस्य च वै स सत्यस्य च सूर्यस्य च चन्द्रमसश्च ।  
ऋताय च वै स सत्याय च सूर्याय च चन्द्रमसे चा वृश्चते य एवं विद्वांसं व्रात्यमुपवदति ।२।  
स बृहती दिशमनु व्यचलत् !  
तमृचश्च सामानि च यजूंषि च ब्रह्म चानु व्यचलन् ।  
ऋचां च वै सा साम्नां च यजुषां च ब्रह्मणश्च प्रियं धाम भवति य एवं वेद ।  
ऋग्भ्यश्च वै स सामभ्यश्च यजुर्भ्यश्च ब्रह्मणे चा वृश्चते य एवं विद्वांसं व्रात्यमुपवदति । ३ ॥  
स उत्तमां दिशमनु व्यचलत् ।  
तमितिहासश्च पुराणं च गाथाश्च नाराशंसीश्चानुव्यचलन् ।  
इतिहासस्य च वै स पुराणस्य च गाथानां च नाराशंसीनां च प्रियं धाम भवति य एवं वेद ।  
इतिहासाय च वै पुराणाय च गाथाभ्यश्व नाराशंसीभ्यश्चा वृश्चते य एवं विद्वांसं व्रात्यमुपवदति । ४ ॥  
तं परमां दिशमनु व्यचलत् ।  
तमृतवश्चार्तवाश्च लोकाश्ध लौक्याश्चानुव्यचलन् ।  
ऋतूनां च वै स आर्तवानां च लोकानां च लौक्यानां च प्रियं धाम भवति य एवं वेद ।  
ऋतुभ्यश्च वै स आर्तवेभ्यश्च लोकेभ्यश्च लौकेभ्यश्चा वृश्चते य एवं विद्वांसं व्रात्यमुपवदति । ५ ।  
सो कद्रीचीं दिशमनुव्यचलत्  
ततो नावर्त्स्यन्नमन्यत ।  
तं विराडनु व्यचलन् ।  
सर्वे च देवाः सर्वाश्च देवताः ।  
विराजश्च वै स सर्वेषां च देवानां सर्वासां च देवतानां च प्रियं धाम भवति य एवं वेद ।  
विराजे च वै स सर्वेभ्यश्च देवेभ्यः सर्वाश्च देवताभ्यो आवृश्चते य एवं विद्वांसं व्रात्यमुपवदति॥६॥  
सोनादिष्टां दिशोमनु व्यचलत्।  
तमाहवनीयश्च गार्हपत्यश्च दक्षिणाग्निश्च यज्ञश्च यजमानश्च पशवश्चानुव्यचलन्।  
दक्षिणाग्नेश्च वै स गार्हपत्यस्य चाहवनीयस्य यज्ञस्य च यजमानस्य च पशूनां च प्रियं धाम भवति य एवं वेद ।  
दक्षिणाग्नये वै स गार्हपत्याय चाहवनीयाय च यज्ञाय च।  
यजमानाय च पशुभ्यश्चा वृश्चते य एवं विद्वांसं व्रात्यमुपवदति । ७ ॥  
तं दितिश्चादितिश्चेडा चेन्द्राणी चानुव्यचलन् ।  
दितेश्च वै सोदितेश्चेडायाश्चेन्द्राण्याश्च प्रियं धाम भवति य एवं वेद ।  
दितये च वै सोदितये चेडायै चेन्द्राण्यै चा वृश्चते य एवं विद्वांसं व्रात्यमुपवदति ॥ ८ ॥  
स दिशोनु व्यचलत् ।  
तं प्रजापति च परमेष्ठी च पिता च पितामहश्चानुव्यचलन् ।  
प्रजापतेश्च वै स परमेष्ठिनश्च पितुश्च पितामहस्य च प्रियं धाम भवति य एवं वेद ।  
प्रजापतये च वै स परमेष्ठिने च पित्रे च पितामहायचा वृश्चते य एवं विद्वांसं व्रात्यमुपवदति ॥ ९ ॥  
(इति महत् काण्डनाम अष्टादशाकाण्डे पञ्चमो ऽनुवाकः)  
  