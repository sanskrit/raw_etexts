---
title: ६६ सूक्तम्

---
ये दस्यवः पितृषु प्रविष्टा ज्ञातिमुखा अहुतादश्चरन्ति ।  
परापुरो निपुरो ये हरन्ति तानस्माद्यज्ञात् प्र धमन्तु देवाः ॥ १ ॥  
सं विशन्त्चिह पितरः स्वा नः स्योनं कृण्वन्त प्रतिरन्त आयुः ।  
तेभ्यः शकेम हविषा नक्षमाणा ज्योग् जीवन्तः शरदः पुरुचीः ॥२ ॥  
यां ते धेनुं निपृणामि यं वा ते क्षीर ओदनं ।  
तेना जनस्यासो भर्ता योत्रासदजीवनः ॥ ३ ॥  
अश्वावतीं प्र तर या शुशेवा ऋक्षाकं वा प्रतरं नवीयः ।  
यस्त्वा जघान वध्यः सो अस्तु मा सो अन्यद् विदत भागधेयम् ॥४॥  
यमः परस्तादवरो विवस्वान् ततः परं नाति पश्याम्यन्यत् । परोस्तादवरो  
यमे अध्वरो अधि मे निविष्टो भुवो विवस्वानन्वाततान । ५ ।  
अपागूहन्नमृतां मर्त्त्येभ्यः कृत्वा सवर्णामदधुर्विवस्वते ।  
उताश्विनावभरद् यत् तदासीदजहादु द्वा मिथुना सरण्यूः॥ ६ । उतास्विना  
ये निखाता ये परोप्ता ये दग्धा ये चोद्धिताः ।  
सर्वांस्तानग्न आ वह पितॄन् हविषे अत्तवे । ७ ॥  
ये चेह पितरो ये च नेह याङ्श्च विद्म याङ् उ च न प्रविद्म ।  
त्वं वेत्थ यदि ते जातवेदः स्वधाभिर्यज्ञं सुकृतं जुषन्ताम् ॥ ८ ॥  
शं तप माति तपो अग्ने मा तन्वं तपः ।  
वनेषु शुष्मो अस्तु ते पृथिव्यामस्तु यद्धरः । । ९ ॥  
ददाम्यस्मा अवसानमेतद् य एष आगन् मम चेदभूदिह ।  
यमचिकित्वान् प्रत्येतदाह ममैष राय उप तिष्ठतामिह । १० ।  
  