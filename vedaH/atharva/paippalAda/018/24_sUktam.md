---
title: २४ सूक्तम्

---
चित्रं देवानां केतुरनीकं ज्योतिष्मान् प्रदिशः सूर्य उद्यन्।  
दिवाकरो अति द्युम्नैस्तमांसि विश्वातारीद् दुरितानि शुक्रः ॥ १ ॥  
चित्रं देवानामुदगादनीकं चक्षुर्मित्रस्य वरुणस्याग्नेः ।  
आप्राङ् द्यावापृथिवी अन्तरिक्षं महित्वा सूर्य आत्मा जगतस्तस्थुषश्च ॥२ ॥  
उच्चा पतन्तमरुणं सुपर्णं मध्ये दिवस्तरणिं भ्राजमानम् ।  
पश्येम त्वा सवितारं यमाहुरजस्रं ज्योतिर्यदविन्ददत्त्रिः॥ ३ ॥  
दिवस्पृष्ठे धावमानं सुपर्णमदित्याः पुत्रं नाथकाम उप यामि भीतः ।  
स नः सूर्य प्र तिर दीर्घमायुर्मा रिषाम सुमतौ ते स्याम ॥ ४ ॥  
आहोरात्राणि विदधत् कृण्वानः पार्थिवं रज : | पा. आहोरात्राणि  
नवं नवं सखीभवं कृणुषे देवसूर्य । ५ ।  
सहस्राह्वयं वियतावस्य पक्षौ हरेर्हंसस्य पततः स्वर्गम् ।  
स विश्वान् देवानुरस्युपदद्य सम्पश्यन् याति भुवनानि विश्वा । ६ ।  
रोहितो कालो अभवद् रोहितो अग्रे प्रजापतिः ।  
रोहितो यज्ञानां मुखं रोहितो ज्योतिरुच्यते । ७ ॥  
रोहितो भूतो अभवद् रोहितो भव्यमाभरत् ।  
रोहितो यज्ञानां मुखं रोहितः स्वराभरत् ॥ ८ ॥  
रोहितः लोको अभवद् रोहितोत्यतपद् दिवम् ।  
रोहितो रश्मिभिर्भूमिं समुद्रमनु सं चरत् । २ ॥  
सर्वा दिशः सं चरति रोहितो अधिपतिर्दिवः ॥  
दिवं समुद्रमाद् भूमिं सर्वांल्लोकान् वि रक्षतु । १० ।  
  