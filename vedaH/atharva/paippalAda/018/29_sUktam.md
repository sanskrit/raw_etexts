---
title: २९ सूक्तम्

---
स संवत्सरमूर्ध्वोतिष्ठत् तं देवा अब्रुवन् व्रात्य किं नु तिष्ठतीति ।  
सो ऽब्रवीदासन्दी मे सं भरन्त्विति । तस्मै आसन्दीं समभरन् । १ ॥  
तस्या वसन्तश्च ग्रीष्मश्च पूर्वौ पादावास्तां वर्षाश्च शरच्चापरौ ।  
तं बृहच्च रथन्तरं चानूच्ये आस्तां यज्ञायज्ञियं च वामदेव्यं च तिरश्च्ये । । २ । ।  
ऋचः प्राञ्चस्तन्तवो यजूंषि तिर्यञ्चः ।  
वेद आस्तरणं ब्रह्मोपबर्हणं सामासाद उदगीथोपश्रयः तामासीदत् । ३ ॥  
तस्य सङ्कल्पाः प्राहाय्या आसन्देवजनाः परिष्कन्दा अप्सरसः पत्नी विश्वानि भूतान्युपसदः ।  
ऐनं विश्वानि भूतानि गच्छन्ति प्रियो विश्वेषां भूतानां भवति य एवं वेद । ४ ॥  
  