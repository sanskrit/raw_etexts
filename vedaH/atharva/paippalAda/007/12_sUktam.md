---
title: १२ सूक्तम्

---
एकराज्ञीमेकव्रतामेकस्थामेकलामिकाम् ।  
पाटां सपत्नचातनीं जैत्रायाच्छा वदामसि ।१।  
एकराज्ञ्येकव्रत एकस्थ एकलामिके ।  
न त्वा सपत्नी सासाह गैरेयी च न वाह्या ।२।  
उत्तराहमुत्तराभ्य उत्तरेदधराभ्यः ।  
अधः सपत्नी मामक्यधरेदधराभ्यः । ।३ । ।  
न सैन्धवस्य पुष्पस्य सूर्यो म्लापयति त्वचं ।  
पाटे ऽम्लातया त्वया सपत्न्या वर्च आ ददे ॥ ४ । ।  
न वै पाटे पाटेवासि सुभगाङ्करणीदसि ।  
पाटे भगस्य नो धेह्यथो मा महिषीं कृणु ।५॥  
यत् पाटे अधि वृक्षे वातप्लवा महीयसे ।  
तयाहं सपत्नीं साक्षीय महेन्द्रो दानवानिव ॥८॥  
पाटा बिभर्त्यङ्कुशं हिरण्यवन्तमङ्किनम् ।  
तेन सपत्न्या वर्च आा लुम्पामि ममेदसत् ॥ ९ ॥  
इमां खनाम्योषधिं वीरुधां बलवत्तमाम् ।  
यया सपत्नीं बाधते कृणुते केवलं पतिम् ॥१०॥  