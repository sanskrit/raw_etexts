---
title: ०१ सूक्तम्

---
सुपर्णस्त्वान्वविन्दत्सूकरस्त्वाखनन्नसा।  
दिप्सौषधे त्वं दिप्सन्तं प्रति कृत्याकृतो दह ॥ १ ॥  
प्रति दह यातुधानान् प्रति कृत्याकृतो दह ।  
अथो यो अस्मान्दिप्सति तमु त्वं जह्योषधे ॥ २ ॥  
अग्ने पृतनाषाट्पृतनाः सहस्व ।  
प्रति कृत्यां कृत्याकृते प्रतिहरणेन हरामसि ॥३ । ।  
इष्वा ऋजीयः पततु द्यावापृथिवी तत्सुतात् ।  
तत्तं मृग इव विध्यतु कृत्या कृत्याकृतं कृता ॥४॥  
अघमस्त्वघकृते शपथाः शपथीव्ने । (पा. शपथश् शपथीयते)  
प्रत्यक् प्रति प्र हिण्मसि यश्चकार तमृच्छतु ॥५ । ।  
यस्त्वा कृत्ये प्रतिघाय विद्वाड् अविदुषो गृहम् ।  
पुनस्त्वा तस्मा आ दध्मो यथा कृत्याकृतं हनत् ॥६॥  
पुनः कृत्यां कृत्याकृतं हस्तगृह्य परा णय ।  
समक्षमस्मा अा दध्मो यथा कृत्याकृतं हनत् ॥७। ।  
पुत्र इव पितरं गच्छ स्वज इवाभिष्ठितो दश ।  
तन्तुरिवावव्ययन्निहि कृत्ये कृत्याकृतं कृता ॥८॥  
उदेणीव वारिण्यभिस्कन्दं मृगीव ।  
कृत्या कर्तारमृच्छतु ॥९॥  
ऋश्यस्येव परीशासं परिमाय परि त्वचः ।  
दुर्हार्दे चक्रुषे कृत्यां ग्रीवासु प्रति मुञ्चत ॥१० ॥  
या कृत्ये देवकृता या वा मनुष्यजा असि ।  
तां त्वा प्रति प्र हिण्मसि प्रतीचीनेन ब्रह्मणा ॥ ११ ॥  
यदि स्त्री यदि वा पुमान् कृत्यां चकार पाप्मने ।  
तामु तस्मै नयामस्यश्वमिवाश्वाभिधान्या ॥१२॥  