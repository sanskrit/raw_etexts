---
title: १९ सूक्तम्

---
आङ्गिरसो जन्मनासि तमु त्वाहुर्वनस्पते ।  
स पीलो रक्षो बाधस्व साकमिन्द्रेण मेदिना । ।१ । ।  
अप रक्षांसि बाधस्व बाधस्व परिरापिणः ।  
पिशाचान् पीलो क्रव्यादो बाधस्व मूरदेविनः ॥२ ॥  
ययाहुस्तृष्टं कटुकमपगूढं फले कुलम् ।  
तस्यै हिरण्यकेश्यै नमः कृण्मो अरातये ॥ ३ ॥  
या महती महोन्माना सर्वा आशा व्यानशे ।  
तस्यै हिरण्यकेश्यै नमः कृण्मो अरातये ॥४॥  
यस्ते योनिं प्रतिरेढ्याण्डादो गर्भदूषणः ।  
अरायं पुत्रं प्रापी यस्तं पीलुः सहतामितः ॥५ ॥  
यदा पीलवाङ्गिरस पक्वो ऽतिष्ठो वनस्पते ।  
अथाहुरिन्द्रं जज्ञानं शक्रं बर्जह्ये प्रति ॥६ ॥  
यथा सेदिमबाधथाः पच्यमानो वनस्पते ।  
एवा पीलो रक्षो बाधस्व साकमिन्द्रेण मेदिना ॥७॥  
यत्पिशाचैः पुरुषस्य जग्धं भवत्यात्मनः ।  
आ पीलो प्यायते पुनस्तव चाश्नाति पिप्पलम् ! १८ ।  
पीलु त्वाहुः पीवं त्वाहुरथो त्वाहुर्वनस्पतिम् ।  
सर्वा ते भद्रा नामानि तेभिर्नः पाह्यंहसः ॥९॥  
रक्षोहणं वृत्रहणं पिलुं पिशाचजम्भनम् ।  
जज्ञानमग्रे वृक्षाणां तं ते बध्नाम्यायुषे । १०  