---
title: ०७४ सूक्तम्

---
इन्द्रो देवानां वरुणो धृतव्रतः सोमो वीरुधां जगतः परस्पाः  
वायुः पशूनां पशुपा जनानामयं पुरोरा नो अस्यास्तु मूर्धा ॥ १ ॥  
मूर्धा दिवो अन्तरिक्षस्य मूर्धा मूर्धा सिन्धूनामुत पर्वतानाम् ।  
मूर्धा विश्वस्य भुवनस्य राजाऽयं पुरोरा नो अस्यास्तु मूर्धा ॥२ ॥  
मृधस्ते सम्राड् वहन्तु सर्वाँ अमित्रान् राजा वरुणो विषूचः ।  
इन्द्रः शत्रूनसुनीतिं नयाति तेऽयं पुरोरा नो अस्यास्तु मूर्धा ॥३॥  
विशस्त्वा राजन् प्रदिशो जुषन्तां दैवीर्विशः सुप्रकेताः सकेताः  
विश्वा आशा मनुष्यो वि भाह्ययं पुरोरा नो अस्यास्तु मूर्धा ।४॥  