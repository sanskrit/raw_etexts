---
title: ०८८ सूक्तम्

---
यज्ञपतिमृषय एनसाहुर्निर्भक्ता भागादनु तप्यमानाः। तु. शौ.सं. २.३५  
यदेनश्चकृवान् बद्ध एष ततो विश्वकर्मन प्र मुमुग्ध्येनम् ॥१॥  
अदान्यान् सोमपान् मन्यमानो यज्ञस्य विद्वान् समये न धीरः ।  
मधव्यान् स्तोकानपि यान् रराध सं मा तैः सृजतु विश्वकर्मा ॥२ ॥  
ये भक्षयन्तो न वसून्यानृधुर्यानग्नयो अन्वतप्यन्त्व धृष्ण्या ।  
या तेषामवया दुरिष्टात् स्विष्टं तद्विश्वकर्मा कृणोतु ।३।  
भीमा ऋषयो नमो अस्त्वेभ्यश्चक्षुर्यदेषां मनसश्च सन्दृक् ।  
बृहस्पतये महिषाय दिवे नमो विश्वकर्मन् नमस्ते पाह्यस्मान् ॥४॥  