---
title: ०८२ सूक्तम्

---
अग्नेः प्रजातं परि यद्धिरण्यममृतं दधे अधि मर्त्येषु । तु. शौ.सं. १९.२६  
य एनद् वेद स इदेनदर्हति जरामृत्युर्भवति यो बिभर्ति ॥ १ ॥  
यद्धिरण्यं सूर्येण सुवर्णं प्रजावन्तो मनवः पूर्व ईषिरे ।  
तत् त्वा चन्द्रं वर्चसा सं सृजात्यायुष्मान् भवति यो बिभर्ति ॥ २ ॥  
आयुषे त्वा वर्चसे त्वौजसे च बलाय च ।  
यथा हिरण्यतेजसा विभासासि जनाङ् अनु ।३।  
यद् वेद राजा वरुणो वेद देवो बृहस्पतिः ।  
इन्द्रो यद् वृत्रहा वेद तत्त आयुष्यं भुवत् तत्ते वर्चस्यं भुवत् ॥४॥  