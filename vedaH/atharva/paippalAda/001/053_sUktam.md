---
title: ०५३ सूक्तम्

---
अग्ने यशस्विन् यशसा वर्धयेममिन्द्रवतीमुपचितिमिहा वह ।  
अयं मूर्धा परमेष्ठी सुवर्चाः समानानामुत्तम श्लोको अस्तु ।१।  
धाता विधर्ता परमोत सन्दृक् प्रजापतिः परमेष्ठी विराट् ।  
स्तोमाश्छन्दांसि निविदो म आहुस्ते अस्मै राष्ट्रमुप सं नमन्तु ।२।  
भद्रमिच्छन्त ऋषयः स्वर्विदस्तपो दीक्षामुपनिषेदुरग्रे ।  
ततो राष्ट्रं बलमोजश्च जातं तदस्मै देवा उप सं नमन्तु ।३।  
उपा वर्तध्वमुप न एत सर्वेऽयं चेत्ताधिपतिर्वो अस्तु ।  
समानं मन्त्रमभि मन्त्रयाध्वा इमं पश्चादुप जीवाथ सर्वे ॥४॥  