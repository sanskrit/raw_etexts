---
title: ०८० सूक्तम्

---
सम्पश्यमाना अमृता य आयन् शुद्धा योनिभ्योस्परिजायमानाः ।  
शिवं कृण्वाना उप जिघ्रतेमं वीरं वीरेष्वप्या कृणुध्वम् ॥१॥  
शिवो वो वीर इह जातो अस्तु शुद्धो योनिभ्यस्परिजायमानः।  
अरिष्टोऽयं वर्धतां सर्वमायुर्वर्म ज्यायोभ्यो हविषा कृणोतु । ।२ । ।  
जराम्मृत्युं प्रेप्सतु जीव एष नास्य क्रिमिरीशातो नोत जम्भः ।  
संरभ्य जीव शरदः सुवर्चा अग्निष्टे गोपा अधिपा वसिष्ठः ॥३॥  
जरामृत्युर्जरायुर्जराचक्षुर्जरा स्वः ।  
जरसे त्वा जरदष्टिं परि ददामि ॥४॥  
द्यौष्टे पिता पृथिवी मातान्तरिक्षमात्मा । मता  
वातः प्राणः सूर्यश्चक्षुर्दिवस्पयः ।  
सुपर्णस्त्वाभ्यव पश्यादायुषे वर्चसे ऽयमन्नस्यान्नपतिरस्तु वीरः ॥५॥  
(ह्रति चतुर्चनामप्रथमकाण्डे षोडशो ऽनुवाकः)  