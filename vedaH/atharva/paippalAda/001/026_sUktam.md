---
title: ०२६ सूक्तम्

---
सुपर्णो जातः प्रथमस्तस्य त्वं पित्तमासिथ । तु. शौ.सं. १.२४  
तदासुरी युधा जीता रूपं चक्रे वनस्पतीन ।१।  
आसुरी चक्रे प्रथमेदं किलासभेषजमिदं किलासनाशनम्।  
अनीनशत् किलासं सरूपामकरत्त्वचम्॥२॥  
सरूपा नाम ते माता सरूपो नाम ते पिता ।  
सरूप कृत्त्वमोषधे सा सरूपमिदं कृधि ।३।  
यत्तनूजं यदग्निजं चित्रं किलासं जज्ञिषे ।  
तदस्तु सुत्वक् तन्वो यतस्त्वाप नयामसि ॥४॥  
श्यामा सरूपङ्करणी पृथिव्या अध्युद्भृता ।  
इदमू षु प्र साधय पुना रूपाणि कल्पय ॥५ ॥  