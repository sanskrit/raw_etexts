---
title: ०७३ सूक्तम्

---
दिवस्पृथिव्याः पर्यन्तरिक्षाद्वनस्पतिभ्यो अध्योषधीभ्यः । तु. [[अथर्ववेदः/अथर्ववेदः काण्डं 19|शौ.सं. १९.३  
यत्रयत्र विभृतो जातवेदास्ततस्ततो जुषमाणो न एहि ॥ १ ॥  
यस्ते अप्सु महिमा यो वनेषु य ओषधीषु पशुष्वप्स्वन्तः।  
अग्ने सर्वास्तन्वः सं रभस्व ताभिर्न एहि द्रविणोदा अजस्रः ।२ । ।  
यस्ते देवेषु महिमा स्वर्गो या ते तनूः पितृष्वाविवेश ।  
पुष्टिर्या ते मनुष्येषु पप्रथेऽग्ने तया रयिमस्मासु धेहि ॥ ३ ॥  
श्रुत्कर्णाय कवये वेद्याय वचोभिर्वाकैरुप याम रातिम्।  
यतो भयमभयं तन्नो अस्त्वव देवानां यज हेडो अग्ने ॥४॥  