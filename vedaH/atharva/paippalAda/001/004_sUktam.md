---
title: ००४ सूक्तम्

---
विद्म ते शर पितरं पर्जन्यं भूरिरेतसम्  
तेना ते तन्वे शं करं पृथिव्यां ते निषेचनं बहिष्टे अस्तु बालिति ।१। तु. शौ.सं. १.२  
विद्म ते शर पितरं इन्द्रं भूरिरेतसम्  
तेना ते तन्वे शं करं पृथिव्यां ते निषेचनं बहिष्टे अस्तु बालिति ।२।  
विद्म ते शर पितरं वरुणं भूरिरेतसम्  
तेना ते तन्वे शं करं पृथिव्यां ते निषेचनं बहिष्टे अस्तु बालिति ।३।  
विद्म ते शर पितरं चन्द्रं भूरिरेतसम्  
तेना ते तन्वे शं करं पृथिव्यां ते निषेचनं बहिष्टे अस्तु बालिति ॥४॥  
विद्म ते शर पितरं सूर्यं भूरिरेतसम्  
तेना ते तन्वे शं करं पृथिव्यां ते निषेचनं बहिष्टे अस्तु बालिति ॥५॥  
यदान्त्रेषु गवीन्योर्यद् वस्तावधि संश्रुतम् । ।  
तेना ते तन्वे शं करं पृथिव्यां ते निषेचनं बहिष्टे अस्तु बालिति ॥६॥  
प्र ते भिनद्मि मेहनं वर्त्तं वेशन्त्या इव।  
तेना ते तन्वे शं करं पृथिव्यां ते निषेचनं बहिष्टे अस्तु बालिति । ७ ! !  
यथेषुका परापतदवसृष्टाधि धन्वनः ।  
एवा ते मूत्रमुच्यतां बहिर्बालिति सर्वकम् ॥८॥  