---
title: ०४२ सूक्तम्

---
याः सेना अभीत्वरीराव्याधिनीरुगणा उत ।  
यस्तेनो यश्च तस्करस्तांस्ते अग्नेपि दधाम्यासनि ।१।  
जम्भैर्मलिम्लूनग्ने दंष्ट्राभ्यां तस्करानुत ।  
हनूभ्यां स्तेनान् मघवन्तांस्त्वं खाद सुखादितान् ।२।  
ये ग्रामेषु मलिम्लुच स्तेनासस्तस्करा वने ।  
ये कक्षेष्वघायवस्तांस्तेऽग्नेपि दधाम्यासनि ॥ ३ ॥  
यो अस्मभ्यमरातीयाद् यश्च नो द्वेषदिज्जनः ।  
आमादः क्रव्यादो तिपूंस्तानग्ने सं दहा त्वम् ॥४॥  