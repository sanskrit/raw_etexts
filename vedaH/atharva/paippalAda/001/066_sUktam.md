---
title: ०६६ सूक्तम्

---
ध्रुवस्तिष्ठ भुवनस्य गोप मा सं विक्था वनस्पते ।  
अत्रैव त्वमिह वयं सुवीरा विश्वा मृधो अभिमातीर्व्यस्य ॥१ । ।  
यो वानस्पत्यानामधिपतिर्बभूव यस्मिन्निमा विश्वा भुवनान्यार्पिता।  
तमनज्मि मधुना दैव्येन तस्मान् मणिं निर्ममे विश्वरूपम् ॥२ ॥  
इमं मणिं विश्वजितं सुवीरमस्मादश्वत्थात् पर्युद्भरामि।  
येन विश्वाः पृतनाः सञ्जयान्यथो द्युमत्समितिमा वदानि। ।३ । ।  
सबन्धुश्चासबन्धुश्च यो न इन्द्राभिदासति ।  
वृश्चामि तस्याहं मूलं प्रजां चक्षुरथो बलम् ॥४॥  