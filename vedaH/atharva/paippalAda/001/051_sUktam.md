---
title: ०५१ सूक्तम्

---
गातो हविर्जनयन्तस्थ इन्द्राग्रं ज्येष्ठ पर्यगामेह देव ।  
स गातो गातोत्तमापयापिमस्मभ्यमिन्द्र ददतः प्रचेतः ॥ १ ॥  
अग्निर्नः पुरएतास्त्वञ्जसा बृहस्पतिः सन्यास्तु नः सखा ।  
इन्द्रं हुवे वृत्रहणं पुरन्दरं भगेनाद्य भगवन्तः स्याम ॥ २ ॥  
त्वं सोम दिव्यो नृचक्षाः सुगां अस्मभ्यं पथो अनु ख्यः ।  
अभि नो गोत्रं विदुष इव नेषोऽच्छा नो वाचमुशतीं जिगासि ।३।  
इमामग्ने शरणिं मीमृषो न इममध्वानं यमगाम दूरम् ।  
आपिः पिता प्रमतिः सोम्यानां भृमिरस्यृषिकृन्मर्त्यानाम् ॥४॥  