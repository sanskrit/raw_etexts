---
title: ०८५ सूक्तम्

---
यं गृह्णन्त्यप्सरसो यं मथ्नाति बृहस्पतिः ।  
तं कश्यपस्य ब्रह्मणा सविता पुनराभरत्॥१॥  
यो भर्ताकूः परिधाय मृगेष्वपि धावति।  
तं कश्यपस्य ब्रह्मणा सविता पुनरा भरत् । ।२ । ।  
सविताग्निर्ब्रह्म सोम इन्द्रस्त्वष्टा बृहस्पतिः  
एते मरुद्युतं त्वा ब्रह्मणा पुनरा भरन् ।३।  
भद्रां वाचं शिवं चक्षुर्मरुद्युताय कृण्मसि ।  
इमा ह्यस्मा ओषधिमा हराम्यरुन्धतीम् ॥४॥  
(ह्रति चतुर्चनामप्रथमकाण्डे सप्तदशो ऽनुवाकः)  