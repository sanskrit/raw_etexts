---
title: ०६१ सूक्तम्

---
यस्त्वा मृत्युरभ्यधत्त जायमानं सुपाशया। तु. शौ.सं. ३.११  
तन्ते सत्यस्य हस्ताभ्यामुदमुञ्चद् बृहस्पतिः ॥ १ ॥  
अभि त्वा जरिमाहित गामुक्षणमिव रज्ज्वा ।  
व्यन्ये यन्तु मृत्यवो यानाहुरितराञ्छतम् ॥ २ । ।  
प्र विशतं प्राणापानावनड्वाहाविव व्रजम् ।  
शरीरमस्याङ्गानि जरिम्णे नयतं युवम् ॥ ३ ॥  
इहैव स्तं प्राणापानौ मेमं हासिष्टं मृत्यवे । ।  
अयं जरिम्णः शेवधिररिष्ट इह वर्धताम् ॥४॥  
जरसे त्वा परि दध्मो जरसे नि धुयामसि ।  
जरा त्वा भद्रया नेषत् ।  
व्यन्ये यन्तु मृत्यवो यानाहुरितराञ्छतम् ॥५॥  