---
title: १०१ सूक्तम्

---
त्रीणि पात्राणि प्रथमान्यासन् तानि सत्यमुत भूतं ततक्ष ।  
ऋतस्य माने अधि या ध्रुवाणि येभिर्देवा अमृतं भक्षयन्ति ।॥१ ॥  
स्वर्यद् देवा विभजन्त आयं त्रीणि पात्राणि प्रथमान्यासन् ।  
आदित्या एकं वसवो द्वितीयं तृतीयं रुद्रा अधि सं बभुवुः ।२ ॥  
धाता वेद सवितैतानि सर्वा बृहस्पतिः प्रथमो देवो अग्निः ।  
येभिरिन्द्रो जठरमापृणीते त्रिभिः पात्रैरुत विश्वे च देवाः ॥३॥  
ऊर्ध्वा तिष्ठन्ति न नु जिह्मा भवन्ति नोनं बभूव कतमच्चनैषाम् ।  
देवानां पात्राणि निहितानि यानि तानि सं पाति य ऋतस्य गोपाः ॥ ४ ॥  