---
title: ००५ सूक्तम्

---
वषट् ते पूषन्नस्यै सुवृत्तिमर्यमा होता कृणोतु वेधाः ।  
सिस्रतां नार्युत प्रदाता वि पर्वाणि जिहतां सूतवा उ ।१।  
चतस्रो दिशः प्रदिशश्चतस्रो भूम्या उत ।  
देवा गर्भं समैरयन् ते व्यूर्णुवन्तु सूतवे ।२।  
सुष्टा व्यूर्णोतु वि योनिं हापयामसि ।  
श्रथया सूषणे त्वमव त्वं बिष्कले सृज ।३।  
नेव स्नावसु न पर्वसु न केशेषु नखेषु च ।  
अवैतु पृश्नि शेवलं शुने जराय्वत्तवे ॥४॥  
नेव मांसे न पीवसि नेव कस्मिंश्चनायत्तम् !  
अव जरायु पद्यताम् ॥५ । ।  
(इति चतुर्चनाम प्रथमकाण्डे प्रथमो अनुवाकः)  
  
  