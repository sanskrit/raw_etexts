---
title: १०९ सूक्तम्

---
सोमारुद्रा वि बृहतं विषूचीममीवा या नो गयमाविवेश । तु. शौ.सं. ७.४२.१  
बाधेथां द्वेषो निर्ऋतिं पराचैः कृतं चिदेनः प्र मुमुक्तमस्मत् ॥१॥  
तिग्मायुधौ तिग्महेती सुशेवौ सोमारुद्राविह सु मृडतं नः ।  
प्र णो मुञ्चतं दुरितादवद्याद् गोपायतं नः सुमनस्यमानौ ॥ २ ॥  
सोमारुद्रा धारयेथां वसुवीर्यं प्र वामिष्ट्वा वरमश्नवातै ।  
युवं नो धत्तमिह भेषजानि प्र यच्छतं वृषणा जेत्वानि ।३।  
सोमारुद्रा युवमस्मास्वन्तस्तनूषु विश्वा भेषजानि धत्तम् ।  
अव स्यतं मुञ्चतं किञ्चिदेनो अङ्गेषु बद्धमुत यद् दृषत् ते ॥४॥  