---
title: ०२० सूक्तम्

---
मा नो विदन् विव्याधिनो मो अभिव्याधिनो विदन्। तु. शौ.सं. १.१९  
आराच्छरव्या अस्मद् विषूचीरिन्द्र पातय ॥ १ ॥  
विष्वञ्चो अस्मच्छरवः पतन्तु ये अस्ता ये चास्याः ।  
देवा मनुष्या ऋषयोमित्रान्नो वि विध्यत ॥२ ॥  
यः समानो योसमानोमित्रो नो जिघांसति ।  
रुद्रः शरव्यया तानमित्रान्नो वि विध्यतु । ३ । ।  
सबन्धुश्चासबन्धुश्च यो न इन्द्राभिदासति ।  
देवास्तं सर्वे धूर्वन्तु ब्रह्म वर्म ममान्तरम् ॥ ४ ॥  
(इति चतुर्चनामप्रथमकाण्डे चतुर्थो ऽनुवाकः) ।  