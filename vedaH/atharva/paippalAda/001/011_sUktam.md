---
title: ०११ सूक्तम्

---
अभीवर्तेन मणिना येनेन्द्रो अभिवावृते । तु. शौ.सं १.२९  
तेनेमं ब्रह्मणस्पते अभि राष्ट्राय वर्तय ।१।  
अभिवृत्य सपत्नाभि या नो अरातयः ।  
अभि पृतन्यन्तं तिष्ठाभि यो नो दुरस्यति ।२।  
अभि त्वा देवः सविताभि सोमो अवीवृतत् ।  
अभि त्वा विश्वा भूतान्यभीवर्तो यथाससि ।३।  
उदसौ सूर्ये अगादुदिदं मामकं वचः ।  
यथाहं शत्रुहासान्यसपत्नः सपत्नहा ॥ ४ ॥  
सपत्नक्षयणो वृषाभिराष्ट्रो विषासहिः ।  
यथाहमेषां वीराणां विराजानि जनस्य च ॥५॥  