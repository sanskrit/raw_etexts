---
title: ०२७ सूक्तम्

---
अभयं सोमः सविता कृणोत्वभयं द्यावापृथिवी उभे । तु. शौ.सं. ६.४०  
अभयं स्वरन्तरिक्षं नो अस्तु सप्तऋषीणां हविषाभयं नोऽस्तु ॥१ ॥  
अभयं द्यावापृथिवी इहास्तु नो अग्निनामित्रान् प्रत्योषत प्रतीचः ।  
मा ज्ञातारं मा प्रतिष्ठां विदन्त मिथो विघ्नाना उप यन्तु मृत्युम् ॥२ ॥  
पञ्च देवा अभयस्येशत इन्द्रस्त्वष्टा वरुणो मित्रो अग्निः ।  
मायं ग्रामो दुरितमेन आारदन्यत्र राज्ञामभि यात मन्युः । । ३ । ।  
अस्मै ग्रामाय प्रदिशश्चतस्र ऊर्जं सुभूतं सविता दधातु ।  
अशत्रुमिन्द्रो अभयं कृणोतु मध्ये च विशां सुकृते स्याम ॥ ४ । ।  