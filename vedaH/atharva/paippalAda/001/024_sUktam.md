---
title: ०२४ सूक्तम्

---
सं सं स्रवन्तु सिन्धवः सं वाता दिव्या उत । तु. शौ.सं. १.१५  
तेभिर्मे सर्वैः संस्रावैर्धनं सं स्रावयामसि ॥ १ ॥  
ये संस्रावाः संस्रवन्ति क्षीरस्य चोदकस्य च ।  
तेभिर्मे सर्वैः संस्रावैर्धनं सं स्रावयामसि ॥ २ ॥  
ये नदीभ्यः संस्रवन्त्युत्सासः सदमक्षिताः ।  
तेभिर्मे सर्वैः संस्रावैर्धनं सं स्रावयामसि ॥ ३ ॥  
इदं हव्या उपेतनेदं संस्रावणा उत ।  
इहैतु सर्वो यः पशुरस्य वर्धयता रयिम् ॥४॥  