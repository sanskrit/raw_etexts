---
title: १०२ सूक्तम्

---
पौर्णमासी प्रथमा यज्ञियासीदह्नां रात्रीणामतिशर्वरेषु । तु. शौ.सं. ७.८०  
ये त्वां यज्ञैर्यज्ञेन बोधयन्त्यमी ते नाकं सुकृतः परेता ॥१ । ।  
पूर्णा पश्चादुत पूर्णा पुरस्तात् पौर्णमासी मध्यत उज्जिगाय ।  
तस्यां देवैः संवसन्तो महित्वा नाकस्य पृष्ठे समिषा मदेम ।२ ॥  
चतस्र दिशः प्रदिशो ह पञ्च षडुर्वीराहू रजसो विमानीः ।  
द्वादशर्तव आर्तवाश्च ते मा प्याययन्तु भुवनस्य गोपाः ॥ ३ ॥  
यथादित्या अंशुमाप्याययन्ति यमक्षितमक्षितये पिबन्ति ।  
एवा मामिन्द्रो वरुणो बृहस्पतिरा प्याययन्तु भुवनस्य गोपाः ॥४॥  