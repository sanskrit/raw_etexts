---
title: १०३ सूक्तम्

---
आगन् रात्री सङ्गमनी वसूनां विश्वं पुष्टं वस्वावेशयन्ती । तु. शौ.सं.७.७९  
अमावास्यायै हविषा विधेमोर्जं वसाना पयसा न आगन् ॥१ ॥  
मा त्वा रात्रि पुरो दभन् मोत पश्चा विभावरि ।  
आयुष्मन्तः सुप्रजसः सुवीरा ऋध्यास्म त्वा सुवर्चसः ॥ २ ॥  
यस्य देवस्य सुमतौ सुनीतिरेति सुमतिं गृहाणाम् ।  
आ मा पुष्टं च पोष्यं च रात्र्या देवानां सुमतौ स्याम ॥ ३ ॥  
अहमेवास्म्यमावास्या मा विशन्ति सुकृतो मयीमे ।  
मयि देवा उभये साध्याश्चेन्द्रज्येष्ठाः समगच्छन्त सर्वे ॥४॥  