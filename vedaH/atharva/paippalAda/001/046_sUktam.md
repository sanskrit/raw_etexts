---
title: ०४६ सूक्तम्

---
अस्य त्वं ददतः सोम राजन् वर्मेव तन्वं परि पाहि विश्वतः ।  
यो ब्रह्मणे राधो विद्धो ददाति तस्य सोम प्र तिर दीर्घमायुः ॥१ । ।  
अस्य सोम प्र तिर दीर्घमायुरहानीव सूर्यो वासराणि ।  
मास्या सुस्रोन्नाशया व्यघ्मनो विषं बहिः शल्यश्चरतु रोगो अस्मात्॥ २ ॥  
दानं तृष्णायाः परि पातु विद्धं दानं क्षुधो दानविदेव मृत्योः ।  
अविष्कन्धो भवतु यो ददात्या प्यायते पपुरिर्दक्षिणया ।३।  
आ प्यायतां पपुरिर्दक्षिणया वर्मेव स्यूतं परि पाहि विश्वतः ।  
बहिर्विषं तन्वो अस्त्वस्य स्रंसतां शल्यो अध्यारे अस्मात् ॥ ४ । ।  
ब्रह्मा शरव्यामप बाधतामितो नद्याः कूलान्नावमिवाधि शम्बी ।  
तस्मै दद दीर्घमायुष्कृणुष्व शतं च नः शरदो जीवतादिह ॥ ५ ॥  
यदा ददाति प्रददाति यदा ब्रह्मा प्रति गृह्णाति राधो अस्य ।  
आदिद्विद्यादुपहत्यारातिः सर्वे यक्ष्मा अप तिष्ठन्तु साकम् ॥६॥  