---
title: ११२ सूक्तम्

---
इमा ऊरू सवासिनौ वर्चसाञ्जे अहं मम ।  
नाम होनयोर्वेद यथा न बहवो विदुः ॥१॥  
वर्चसा पीना पृथिवी सूर्येणोत्तभिता द्यौः ।  
त्विषिं यां पश्यामो वाते तां नि यच्छे ममोर्वोः ।२।  
वेद वै वां नामधेयं जिगीवाङ् अपराजितम् ।  
प्रजां च बह्वीमा शासे राष्ट्रं चेन्द्राभिरक्षितम् ॥ ३ ॥  
विदुषी वां नामधेयमश्विना सारघं मधु ।  
सूर्य इव चक्षुर्भूतानां प्रजां धारयतं मयि रयिं धारयतं मयि ॥ ४ । ।  
शतपाशां वि तनोम्यूरुभ्यां जघनेन च ।  
तस्मिन् यो बध्यते बन्धे स मे अस्त्वन्यक्षकः ॥५ ॥  
(इति चतुर्चनामप्रथमकाण्डे द्वाविंशोऽनुवाकः)  
इत्यथर्ववेदे पैप्पलाद संहितायां चतुर्चनामप्रथमः काण्डः समाप्तः  
संशोधन- पैप्पलादसंहिता(सम्पादक – श्रीदुर्गामोहन भट्टाचार्य)(संस्कृत कालेज, कलकत्ता, १९६४)