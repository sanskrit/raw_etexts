---
title: ०४० सूक्तम्

---
ममोभा मित्रावरुणा ममोभेन्द्राबृहस्पती ।  
मम त्वष्टा च पूषा च ममैव सविता वशे ॥१ । ।  
मम विष्णुश्च सोमश्च ममैव मरुतो भुवन् ।  
सरस्वांश्च भगश्च विश्वे देवा वशे मम ।२।  
ममोभे द्यावापृथिवी अन्तरिक्ष स्वर्मम ।  
ममेमाः सर्वा ओषधीरापः सर्वा वशे मम ॥३॥  
मम गावो ममाश्वा ममाजाश्चावयश्च ममैव पुरुषा भुवन् ।  
ममेदं सर्वामात्मन्वदेजत् प्राणद् वशे मम ॥४॥  
मह्यमाप मधुमतेरयन्त मह्यं सूर्यो अभरो ज्योतिषाकम् ।  
मह्यं देवा उत विश्वे तपोजा मह्यं देवः सविता व्यचोधात् ॥५॥  
(इति चतुर्चनामप्रथमकाण्डे अष्टमो ऽनुवाकः)  