---
title: ०४ सूक्तम्

---
सवितः श्रेष्ठेन रूपेणास्या नार्या गवीन्योः ।  
पुमांसं पुत्रमा धेहि दशमे मासि सूतवे ॥ १ ॥  
विष्णोः श्रेष्ठेन रूपेणास्या नार्या गवीन्योः।  
पुमांसं पुत्रमा धेहि दशमे मासि सूतवे ॥२ ॥  
त्वष्टः श्रेष्ठेन रूपेणास्या नार्या गवीन्योः ।  
पुमांसं पुत्रमा धेहि दशमे मासि सूतवे ॥३॥  
भगः श्रेष्ठेन रूपेणास्या नाव गवीन्योः ।  
पुमांसं पुत्रमा धेहि दशमे मासि सूतवे ॥४॥  
अधि स्कन्द वीरयस्व गर्भमा धेहि योन्याम् ।  
वृषाणं वृष्ण्यावन्तं प्रजायै त्वा नयामसि ॥ ५॥  
यद्वेद राजा वरुणो वेद देवो बृहस्पतिः ।  
इन्द्रो यद्वृत्रहा वेद तद्भर्भकरणं पिब ॥६॥  
वि जिहीष्व बार्हत्सामे गर्भस्ते योनिमा शयाम् ।  
ददन्ते पुत्रं देवाः सोमपामुभयाविनम् ॥७॥  
सोमस्य त्वर्त्वियेनोपैमि गर्भकृत्वने ।  
ततस्ते पुत्रो जायतां कर्तवै वीर्येभ्यः ॥८॥  