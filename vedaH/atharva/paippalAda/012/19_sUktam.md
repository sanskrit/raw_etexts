---
title: १९ सूक्तम्

---
सोमस्येन्द्रस्य वरुणस्य राज्ञो विष्णोर्बलेन सवितुः सवेन ।  
अग्नेर्होत्रेण प्र णुदे पिशाचान् यविष्ठस्य ब्रह्मणा जातवेदसः॥ १ ॥  
क्रव्यादमग्ने रुधिरं पिशाचं मनोहनं जहि जातवेदः सहोभिः।  
श्रद्धेमं ब्रह्म जुषतां दक्षिणायुर्यथा जीवात्यगदो भवति ॥ २ ॥  
पुनस्त्वा प्राणः पुनरैत्वायुः पुनश्चक्षुः पुनरैतु श्रोत्रम् ।  
अपघ्ना नो दुरितानि विश्वा शतं हिमाः सर्ववीरा मदेम॥३॥ सतं  
पुनरस्मै मनो धेहि पुनरायुः पुनर्बलम्।  
अपानमस्य प्राणं चाग्ने वर्धय जीवसे ॥ ४ ॥  
चक्षुः सूर्य पुनर्देहि वात प्राणं समीरय ।  
शरीरमस्य मांसान्यग्ने सं भारया त्वम् ॥५॥  
समा भर जातवेदो यज्जग्धं यत् पराभृतम् ।  
गात्राण्यस्य कल्पय पुनरा प्यायतामयम् ॥६ ॥  
सोमस्येव जातवेदो अंशुरा प्यायतामयम् ।  
अग्ने विरप्शिनं मेध्यमयक्ष्मं कृणु जीवसे ॥७॥ रप्सि  
सं मा सिञ्चन्तु मरुतः सं पूषा सं बृहस्पतिः ।  
सं मायमग्निः सिञ्चतु प्रजया च धनेन च दीर्घमायुष्कृणोतु मे॥ ८ ॥  
वि मुञ्चामि ब्रह्मणा जातवेदसमग्निं होतारमजरं रथस्पृतम्।  
सर्वा देवानां जनिमानि विद्वान् यथाभागं वहतु हव्यमग्निः॥९॥  
ये पुमांसो यातुधाना या स्त्रियो यातुधान्यः ।  
बलवदिन्द्रस्य वज्रेणावाचीनानव हन्मि तान् ॥ १० ॥  