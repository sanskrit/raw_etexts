---
title: १३ सूक्तम्

---
दासपत्नीरहिगोपा अतिष्ठन् निरुद्धा आपः पणिनेव गावः।  
अपां बिलमपिहितं यदासीद्वृत्रं जघन्वाङ् अप तद्ववार ॥१ ॥  
अश्व्यो वारो अभवस्तदिन्द्र सृके यत्त्वा प्रत्यहन् देव एकः ।  
अजयो गा अजयः शूर सोममवासृजः सर्तवे सप्त सिन्धून्॥२ । ।  
नास्मै विद्युन् न तन्यतुः सिषेध न याम्यहमकिरद्ध्रादुनिं च ।  
इन्द्रश्च यद् युयुधाते अहिश्चोतापरीभ्यो मघवा वि जिग्ये ॥३॥  
अहेर्यातारं कमपश्य इन्द्र हृदि यत्ते जघ्नुषो भीरगच्छत् ।  
नव च यन्नवतिं च स्रवन्तीः शयेनो न भीतो अतरो रजांसि ॥ ४ । ।  
इन्द्रो यातो ऽवसितस्य राजा शमस्य च शृङ्गिणो वज्रबाहुः ।  
सेदु राजा क्षयति चर्षणीनामरान् न नेमिः परि ता बभूव॥५ ॥  