---
title: १३४ सूक्तम्

---
सा वनस्पतीनागच्छत्तां वनस्पतयोघ्नत सा संवत्सरे समभवत् ।  
तस्मात्संवत्सरे वनस्पतीनां वृक्णमपि रोहति वृश्चतेस्याप्रियो भ्रातृव्यो य एवं वेद । १ ॥  
सा पितॄनागच्छत्तां पितरोघ्नत सा मासे समभवत् ।  
तस्मात् मासे पितृभ्यो ददति स्वधावान् पितृषु भवति  
प्र पितृयाणं पन्थां जानाति य एवं वेद । ।२ । ।  
सा देवानागच्छतां देवा अघ्नत सार्धमासे समभवत ।  
तस्मादर्धमासे देवेभ्यो जुहोति जुहोत्यग्निहोत्रं  
प्र देवयानं पन्थां जानाति य एवं वेद ।३।  
सा मनुष्यानागच्छत्तां मनुष्या अघ्नत सा सद्यः समभवत्।  
तस्मादुभयद्युर्मनुष्याणामुप हरन्त्युपास्य गृहे हरन्ति य एवं वेद ।४॥  