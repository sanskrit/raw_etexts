---
title: १३५ सूक्तम्

---
सोदक्रामत् सासुरानागच्छत्तामसुरा उपाह्वयन्त माय एहीति । १ ।  
तस्या विरोचनः प्राह्रादिर्वत्स आसीदयस्पात्रं पात्रम् । २ ॥  
तां द्विमूर्धार्त्व्योधोक् तां मायामधोक् । ३ ॥  
तां मायामसुरा उप जीवन्त्युपजीवनीयो भवति य एवं वेद।४॥  
सोदक्रामत् सा पितॄनागच्छत्तां पितर उपाह्वयन्त स्वध एहीति ॥५॥  
तस्य यमो वैवस्वतो वत्स आसीद्रजतपात्रं पात्रम् ॥ ६ ॥  
तामन्तको मार्त्यवोधोक् तां स्वधामधोक् ॥ ७ ॥  
तां स्वधां पितर उप जीवन्त्युपजीवनीयो भवति य एवं वेद ॥८॥  
सोदक्रामत् सा मनुष्यान् आगच्छत्तां मनुष्या उपाह्वयन्तेरावत्येहीति । !९ ॥  
तस्या मनुर्वैवस्वतो वत्स आसीत् पृथिवी पात्रम् ॥ १० ॥  
तां पृथी वैन्योधोक तां कृषिं च सस्यं चाधोक ॥११॥  
तां कृषिं च सस्यं च मनुष्या उप जीवन्त्युपजीवनीयो भवति य एवं वेद । । १२ । ।  
सोदक्रामत् सा देवानागच्छत्तां देवा उपाह्वयन्तोर्ज एहीति ॥ १३ ॥  
तस्या इन्द्रो वत्स आसीत् दारु पात्रं पात्रम् ॥ १४ ॥  
तां सविताधोक तामूर्जामधोक् । १५ ।  
तामूर्जां देवा उप जीवन्त्युपजीवनीयो भवति य एवं वेद। १६ ।  
सोदक्रामत् सा सप्तऋषीनागच्छत्तां सप्तऋषय उपाह्वयन्त ब्रह्मण्वत्येहीति । १७ । ।  
तस्याः सोमो वत्स आसीच्छन्दः पात्रम् ॥ १८ ॥  
तां बृहस्पतिराङ्गिरसोधोक् तां ब्रह्म च तपश्चाधोक् ॥ १९ । !  
तद् ब्रह्म च तपश्च सप्तऋषय उप जीवन्ति ब्रह्मवर्चस्युपजीवनीयो भवति य एवं वेद । २० ।  
सोदक्रामत्सा गन्धर्वाप्सरस आगच्छत्तां गन्धर्वाप्सरस उपाह्वयन्त पुण्यगन्ध एहीति ॥२ १ ॥  
तस्याश्चित्ररथः सौर्यवर्चसो वत्स आसीत् पुष्करपर्णं पात्रम्॥२२ ॥  
तां वसुरुचिः सौर्य वर्चसोधोक् तां पुण्य गन्धमधोक्॥ २३ ॥  
तं पुण्यं गन्धं गन्धर्वाप्सरस उप जीवन्ति पुण्यगन्धिरुपजीवनीयो भवति य एवं वेद ॥२४॥  
सोदक्रामत्सा पुण्यजनानागच्छत्  
तां पुण्यजना उपाह्वयन्ति तिरोध एहीति ॥ २५ ! ।  
तस्याः कुबेरो वैश्रवणो वत्स आसीदाम पात्रं पात्रम् ॥ २६ । ।  
तां रजतनाभिः काबेरकोधोक् तां तिरोधामधोक् ॥ २७ । । धक्  
तां तिरोधां पुण्यजना उप जीवन्ति तिरोधत्ते सर्वं पाप्मानमुपजीवनीयो भवति य एवं वेद । २८ । ।  
सोदक्रामत् सा सर्पानागच्छत्तां सर्पा उपह्वयन्त विषवत्येहीति॥२९ ॥  
तस्यास्तक्षको वैशालेयो वत्स आसीदलाबुपात्रं पात्रम्॥३o ।  
तं धृतराष्ट्र ऐरावतोधोक् तां विषमधोक् ॥३१॥  
तद्विषं सर्पा उप जीवन्त्युपजीवनीयो भवति य एवं वेद !॥३२ ॥  
तस्माद्यस्या अलाबुनाभिषिञ्चेन्मनसा त्वा  
प्रत्याहन्मित्येनं प्रत्याहन्यात् ॥ ३३ ॥  
यत् प्रत्याहन्ति विषं प्रत्याहन्ति  
न च प्रत्याहन्ति विषमनुप्रषिच्यते ॥ ३४ ॥  
विषमस्या प्रियं भ्रातृव्यं हन्ति य एवं वेद । ३ ५ ।  
(इति क्षुद्रकाण्डनाम षोडशकाण्डे ऊनविंशो ऽनुवाकः)  