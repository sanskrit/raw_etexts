---
title: ०११ सूक्तम्

---
इन्द्रो यातूनामभवत् पराशरो हविर्मथीनामभ्याविवासताम् ।  
अभीदु शक्रः परशुर्यथा वनं पात्रेव भिन्दन्त्सत एतु रक्षसः ॥ १ ॥  
उलूकयातुं शुशुलूकयातुं जहि श्वयातुमुत कोकयातुम् ।  
सुपर्णयातुमुत गृध्रयातुं दृषदेवः प्र मृण रक्ष इन्द्र । ।२ । ।  
मा नो रक्षो अभि नड्यातुमावतामपोच्छन्तु मिथुना या किमीदिना ।  
पृथिवी नः पार्थिवात् पात्वंहसोन्तरिक्षं दिव्यात्पात्वस्मान् ॥ ३ ॥  
इन्द्र जहि पुमांसं यातुधानमुत स्त्रियं मायया शाशदानाम् ।  
विग्रीवासो मूरदेवा ऋदन्तु मा ते दृशन्त्सूर्यमुच्चरन्तम् ॥ ४ ॥  
प्रति चक्ष्व वि चक्ष्वेन्द्रश्च सोम जागृतम् ।  
रक्षोभ्यो वधमस्यतमशनिं यातुमदभ्यः ॥५॥  
(इति क्षुद्रकाण्डनामषोडशकाण्डे द्वितीयो नुवाकः)  