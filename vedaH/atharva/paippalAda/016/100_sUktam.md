---
title: १०० सूक्तम्

---
इन्द्राय भागं सविता कृणोत्विमं यज्ञं यज्ञपतिश्च सूरः ।  
ये नो द्विषन्त्यनु तान् रभस्वारिष्ठा वीरा यजमानस्य सर्वे ।१।  
पञ्चलोकाः पञ्चऋतवः ||  
पञ्चषु तुतुष्टु घ्नोति य एवं विदुषेजं पञ्चौदनं ददाति । ।२ ॥  
एष वै निदाघो यज्ञो यदजः पञ्चौदनः।  
निरप्रियं भ्रातृव्यं दहति भवत्यात्मना  
परास्याप्रियो भ्रातृव्यो भवति ।  
य एवं विदुषेजं पञ्चौदनं ददाति।३।  
यो वा आयन्तमित्यृतुं वेद।  
आयतीमेवाप्रियस्य भ्रातृव्यस्य श्रियमा दत्ते भवत्यात्मना  
परास्याप्रियो भ्रातृव्यो भवति।  
य एवं विदुषेजं पञ्चौदनं ददाति।४॥  
यो वै संयन्तमित्यृतुं वेद।  
संयतीमेवाप्रियस्य भ्रातृव्यस्य श्रियमा दत्ते भवत्यात्मना  
परास्याप्रियो भ्रातृव्यो भवति।  
य एवं विदुषेजं पञ्चौदनं ददाति।५॥  
यो वै सम्भवन्तमित्यृतुं वेद।  
भवन्तीमेवाप्रियस्य भ्रातृव्यस्य श्रियमा दत्ते भवत्यात्मना  
परास्याप्रियो भ्रातृव्यो भवति ।  
य एवं विदुषेजं पञ्चौदनं ददाति। ६।  
यो वा अभिभवन्तमित्यृतुं वेद।  
अभिभवन्तीमेवाप्रियस्य भ्रातृव्यस्य श्रियमा दत्ते भवत्यात्मना  
परास्याप्रियो भ्रातृव्यो भवति ।  
य एवं विदुषेजं पञ्चौदनं ददाति॥७॥  
यो वा उद्यन्तमित्यृतुं वेद।  
उद्यतीमेवाप्रियस्य भ्रातृव्यस्य श्रियमा दत्ते भवत्यात्मना  
परास्याप्रियो भ्रातृव्यो भवति ।  
य एवं विदुषेजं पञ्चौदनं ददाति॥८॥  
यो वै मूर्द्धानमित्यृतुं वेद।  
मूर्ध्नीमेवाप्रियस्य भ्रातृव्यस्य श्रियमा दत्ते भवत्यात्मना ।  
परास्याप्रियो भ्रातृव्यो भवति ।  
य एवं विदुषेजं पञ्चौदनं ददाति ॥९॥  
यो वै सर्वमित्यृतुं वेद ।  
सर्वामेवाप्रियस्य भ्रातृव्यस्य श्रियमा दत्ते भवत्यात्मना परास्याप्रियो भ्रातृव्यो भवति ।  
य एवं विदुषेजं पञ्चौदनं ददाति॥१०॥  
यावन्त्यस्य लोमानि ब्रह्मणास्तृणोति वेद्याम् ।  
तावतीरस्यधाराः समुद्रस्येवाक्षताः ॥ ११ । ।  
दुहां क्षीरं भवतु सर्पिरेभ्यः स्वराड् भूत्वोपतिष्ठत्सुराणाम्।  
मधोर्धारामधुघेभ्यो दुहानोजो नाके तिष्ठतु मोदमानः ॥१२॥  