---
title: १०२ सूक्तम्

---
ऊनात्पूर्णमुदचति पूर्णादूनमुदच्यते।  
कविस्तद्ब्रह्मणा वेद यतस्तत् परिषिच्यते । । १ । ।  
प्रजापतिश्चरति गर्भे अन्तरदृश्यमानो बहुधा वि जायत ।  
अर्धन विश्वं भुवनं जजान यदस्यार्धं किमु तज्जजान ।२।  
यदेजति चरति यच्च तिष्ठत्यप्राणात् प्राणन्निमिषच्च चेष्टत ।  
तद्दाधार पृथिवीं विश्वरूपं तत् सम्भूय भवत्येकमेव ।३।  
याः पुरस्ताद्युज्यते योत पश्चाद्या विश्वतो युज्यते योत सर्वतः।  
यया यज्ञस्त्रायते प्राङ् तां त्वा पृच्छामि कतमा नु सर्चाम् ॥ ४ ॥  
यतः सूर्य उदेत्यस्तं यत्र च गच्छति ।  
तदेव मन्येहं ज्येष्ठं ततो नात्येति किं चन । ५ ।  
सत्येनोर्ध्वो स्तपति ब्राह्मणार्वाङ वि पश्यति ।  
प्राणेन तिर्यङ् प्राणाति यस्मिन् ज्येष्ठमधि श्रितम् ॥६ ॥  
यो वै ते विद्यादरणी याभ्यां निर्मथ्यते वसु।  
सविद्वान् ज्येष्ठं मन्येत स विद्याद् ब्राह्मणं महत् ॥७ । ।  
अपादग्रे समभवत् सो अग्रे स्वराभरत् ।  
चतुष्पाद् भूत्वा भोग्यः सर्वमादत्त भोजनम् ॥८ ॥  
भग्यो भवदथो अन्नमदद् बहु ।  
यो वेदमुत्तरावन्तमुपासातै सनातनम् । ९ ।  
सनातनमेनमाहुरुताद्य स्यात् पुनर्णवः ।  
अहोरात्रे प्र जायेते अन्यो अन्यस्य रूपयोः । १० ।  