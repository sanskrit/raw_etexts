---
title: ०१४ सूक्तम्

---
तस्यामृतस्येमं बलं पुरुषं पाययामसि । ।  
अथो कृणोमि भेषजं यथासच्छतहायनः ॥१॥  
वराहो वेद वीरुधं नकुलो वेद भेषजीम् ।  
गन्धर्वाः सर्पा या विदुस्ता इहा सन्त्वोषधीः ।२।  
या सुपर्णा आङ्गिरसीर्दिव्या या रघटो विदुः ।  
वयांसि हंसा या विदुर्याश्च सर्वे पतत्रिणः ।  
मृगा या विदुरोषधीस्ता अस्मा अवसे हुवे ।३।  
यावतीनामोषधीनां गावः प्राश्नन्त्यघ्न्या यावतीनामजावयः ।  
तावतीर्विश्वभेषजीरा भरामि त्वामभि ।४॥  
यावतीषु मनुष्या भेषजं विषयो विदुः।  
तावतीस्तुभ्यमाभृताः शर्म यच्छन्त्योषधीः॥५॥  
पुष्पवतीः प्रसूमतीः फलिनीरफला उत ।  
सम्मातर इवदुह्रामस्मा अरिष्टतातये॥६॥  
उत्वाहार्षं पञ्चशलादुत्वा दशशलादुत।  
उत्वा यमस्य पड्बीशादोषधीभिरपीपरम्॥७॥  