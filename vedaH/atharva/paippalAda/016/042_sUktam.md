---
title: ०४२ सूक्तम्

---
अरातीयोर्भ्रातृव्यस्य दुर्हार्दो द्विषतो शिर; ।  
प्र वृश्चामीदमोजसा । १ ॥  
वर्ममह्यमयं मणिः फालाज्जातः करिष्यति ।  
तृप्तो मन्थेनमागमद्रसेन सह वर्चसा । ।२ । ।  
यत्त्वा शिक्वः परावधीत्तक्षा हस्तेन वास्या ।  
आपस्त्वा तस्माज्जीवलाः पुनन्तु शुचयः शुचिम् ॥ ३ ॥  
हिरण्यस्रगयं मणिर्दुहानो वः स्वक्षतम् ।  
श्रद्धां यज्ञं महो दधत् गृहे वसतु नोतिथिः ॥ ४ । ।  
तस्मै घृतं सुरां मध्वन्नमन्नं क्षदामहे ।  
स नः पितेव पुत्रेभ्यः श्रेयः श्रेयश्चिकित्सतु देवेभ्यो मणिरेत्य॥५॥  
यमबध्नाद् बृहस्पतिर्मणिं फालं घृतश्चुतमुग्रं खदिरमोजसे ।  
तमग्निः प्रत्यमुञ्चताज्याय रसायकं सो ऽस्मा आज्यं दुहे ।  
भूयो भूयः श्वः श्वस्तेन त्वं द्विषतो जहि ॥ ६ ॥  
यमबध्नाद् बृहस्पतिर्मणिं फालं मधुश्चुतमुग्रं खदिरमोजसे । ।  
तमिन्द्रः प्रत्यमुञ्चतौजसे वीर्याय कं सो ऽस्मै बलमिद्दुहे ।  
भूयो भूयः श्वः श्वस्तेन त्वं द्विषतो जहि ॥ ७ । ।  
यमबध्नाद् बृहस्पतिर्मणिं फाल घृतश्चुतमुग्रं खदिरमोजसे ।  
भूयो भूयः श्वः श्वस्तेन त्वं द्विषतो जहि ॥८॥  