---
title: ०१८ सूक्तम्

---
कृतस्तौ जातौ कतमः सो अर्धः कस्माल्लोकात्कतमस्याः पृथिव्याः ।  
वत्सौ विराजः सलिलादुदैतां त्वौ त्वा पृच्छामि कतरेण दुग्धा ।१।  
यो अक्रन्दयत् सलिलं महित्वा योनिं कृत्वा त्रिभुजं शयानः ।  
वत्सः कामदुघो विराजो गुहाः चक्रे तन्वः पराचैः ।२।  
यानि चत्वारि बृहन्ति येषां चतुर्थं वियुनक्ति वाचम्।  
ब्रहौनद्विद्यातपसा विपश्चिद्यस्मिन्नेकं युज्यते यस्मिन्नेकम् ।३।  
बृहतः परि सामानि षष्ठात्पञ्चाधि निर्मिता ।  
बृहद् बृहत्या निर्मितं कुतोधि बृहती मिता ॥ ४ ॥  
बृहती परि मात्राया मातुर्मात्राधि निर्मिता ।  
माया हि यज्ञे मायाया मायाया मातली परि।५॥  
वैश्वानरस्य प्रतिमोपरि द्यौर्यावद्रोदसी विबबाधे अग्निः ।  
ततः षष्ठादामुतो यन्ति स्तोमा उदितो यन्त्यभि षष्ठमह्नः ॥६॥ "  
षट् त्वा पृच्छाम ऋषयः कश्यपेदं त्वं हि युक्तं युयुक्षे योग्यं च ।  
विराजमाहुर्ब्रह्मणः पितरं तां नो विधेह्यृतुधा सखिभ्यः ॥७॥  
यां प्रच्युतामनु यज्ञाः प्रोच्यवन्त उपतिष्ठन्त उपतिष्ठमानाम् ।  
यस्या व्रते प्रसवे यक्षमेजति सा विराडृषयः परमे व्योमन् ॥८॥  
अप्राणैति प्राणेन प्राणतीनां विराट् स्वराजमभ्येति पश्चात् ।  
विश्वं मृशन्तीमभिरूपां विराजं पश्यन्ति त्वे न त्वे पश्यन्तेनाम् ॥९॥  
को विराजो मिथुनत्वं प्र वेद क ऋतून् क उ कल्पमस्याः । ऋतुन्  
क्रमान् को अस्याः बहुधा विदुग्धान् को अस्या धाम कतिधा व्युष्टीः ॥ १० ॥  