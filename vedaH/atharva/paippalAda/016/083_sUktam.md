---
title: ०८३ सूक्तम्

---
चतूरात्रः पञ्चरात्रः षड्रात्रश्चोभयः सह ।  
षोडशी सप्तरात्रश्चोच्छिष्टाज्जज्ञिरे सर्व ये यज्ञा अमृते हिताः ॥ १ ॥  
प्रतीहारो निधनं विश्वजिच्चाभिजिच्च यः ।  
साह्नातिरात्रावुच्छिष्टे द्वादशाहोपि तन्मयि ।२।  
सूनृता सन्नति क्षेमः स्वधोर्जामृतं सहः ।  
उच्छिष्टे सर्वे प्रत्यञ्चः कामाः कामेन तृप्यन्तु । ।३ । ।  
नव भूमी समुद्राश्चोच्छिष्टेधि श्रिता दिवः ।  
आ सूर्यो भात्युच्छिष्टे अहोरात्रे च तन्मयि । । ४ ॥  
उपहव्यं विषूवन्तं ये च यज्ञा गुहा हिताः बिभर्ति भर्ता विश्वस्योच्छिष्टो जनितुः पिता। .  
पिता जाम्भतुरुच्छिष्टो असोः पौत्रः पितामहः ।  
स क्षियति विश्वस्येशानो वृषा भूम्यामतिघन्यः ॥६॥  
ऋतं सत्यं तपो दीक्षाः श्रमो धर्मश्च कर्म च ।  
भूतं भविष्यदुच्छिष्टे वीर्यं लक्षीर्बलं बले॥७॥  
समृद्धिरोज आकूतिः क्षत्रं राष्ट्रं षडुर्व्यः।  
संवत्सरोध्युच्छिष्ट इडा प्रैषा ग्रहा हविः॥८॥  
चतुर्होतार आप्रियश्चातुर्मास्यानि नीविदः।  
उच्छिष्टे यज्ञा होत्राश्च पशुबन्धास्तदिष्टयः ॥ ९ ॥  
अर्ध मासाश्च मासाश्चार्तवा ऋतुभिः सह ।  
उच्छिष्टे घोषिणीरापः स्तनयित्नुः श्रुतिर्मही । १० ।  