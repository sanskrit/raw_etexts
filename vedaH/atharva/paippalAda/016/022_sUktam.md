---
title: ०२२ सूक्तम्

---
प्राणा मृत्युः प्राणोमृतं प्राणं देवा उपासते ।  
प्राणो ह सत्यवादिनमुत्तमे लोक आादधत् ॥ १ । ।  
प्राणो विराट् प्राणो देष्ट्री प्राणं सर्व उपासते ।  
प्राणो अग्निश्चन्द्रमाः सूर्यः प्राणमाहुः प्रजापतिम् ॥ २ ॥  
प्राणापानौ व्रीहियवावनड्वान् प्राण उच्यते।  
यवे ह प्राण आहितोपानो व्रीहिरुच्यते॥३॥  
अपानति प्राणति पुरुषो गर्भे अन्तरा ।  
यदा त्वं प्राण जिन्वस्यथ स जायते त्वुत ।४॥  
प्राणमाहुर्मातरिश्वानं वातो ह प्राण उच्यते ।  
प्राणे ह भूतं भव्यं च प्राणे सर्वं समाहितम् ॥ ५ । ।  
आथर्वणीराङ्गिरसीर्दैवीर्मनुष्यजाश्च याः ।  
सर्वाः प्र मोदन्तु ओषधयो यदा त्वं प्राण जिन्वसि ॥६॥ जीन्व  
यदा प्राणो अभ्यवर्षीद्वर्षेण पृथिवीं महीम् । वर्षि  
ओषधयः प्र मोदन्तेथो याः काश्च वीरुधः ॥७ ॥  
यस्ते प्राणेदं वेद यस्मिंश्चासि प्रतिष्ठितः ।  
सर्वे अस्मै बलिं हरानमुष्मिंल्लोक उत्तमे ॥८॥  
यथा प्राण बलिहृतस्तुभ्यं सर्वाः प्रजा इमाः ।  
एवा तस्मै बलिं हरान् यस्त्वा शुश्रावः सुश्रवाः ॥९॥  
अन्तर्गर्भश्चरति देवतास्वाभूतो भूतः स उ जायते पुनः ।  
स भूतं भव्यं भुवनं भविष्यत् पिता पुत्रं प्र विवेशा शचीभिः ॥ १० ॥  