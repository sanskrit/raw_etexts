---
title: ०८० सूक्तम्

---
ये कुकुन्धाः कुकुरभाः कृत्यैर्दूर्शानि बिभ्रती ।  
क्लीबा इव प्र नृत्यन्तो घोषं ये कुर्वते वने तानितो नाशयामसि । १ ॥  
येषां पश्चात् प्रपदे पुरः पार्ष्णी पुरो मुखम् !  
खलजाः शकधूमजाः उरुण्डा ये च मट्मटाः कुम्भमुष्का अयाशवः।  
तानस्या ब्रह्मणस्पते प्रतीबोधेन नाशय । २ । ।  
ये सूर्य्यं न तितिक्षन्त आतपन्तममुं दिवः !  
अरायान् बस्तवासिनो दुर्गन्धींल्लोहितास्यान् मककान् नाशयामसि ॥ ३ ॥  
ये सूर्यात् परिसर्पन्ति स्नुषेव श्वशुरादधि ।  
बजश्च तेषां पिङ्गश्च हृदयेधि नि विध्यताम् ॥४॥ ॥  
य आत्मानमतिमात्रमंसाधाय बिभ्रति ।  
स्त्रीणां श्रोणिप्रतोदिन इन्द्र रक्षांसि नाशय । ! ५ |  
ये पूर्वे वध्वो यन्ति हस्ते शृङ्गाणि बिभ्रतः।  
आपाकेस्थाः प्रहासिन स्तम्बे ये कुर्वते ज्योतिस्तानितो नाशयामसि । ६ ।  
पर्यस्ताक्षा अप्रचङ्कशा अस्त्रैणाः सन्तु पण्डगाः ।  
अव भेषज पातय य इमां संविवृत्सत्यपतिः स्वपतिं स्त्रियम्॥७॥  
उद्धर्षिणं मुनिकेशं जम्भयन्तं मरीमृशम् ।  
उपेषन्तमुदुम्बलं तुण्डेलमुत शालुडम् ।  
पदा प्र विध्य पार्ष्ण्या स्थालीं गौरिव स्पन्दना ।८॥  
यस्ते गर्भं प्रतिमृशाज्जातं वा मारयाति ते ।  
पिङ्गस्तमुग्रधन्वा कृणोतु हृदयाविधम् ॥ ९ ॥  
ये अम्नो जातान् मारयन्ति सूतिका अनुशेरते ।  
स्त्रीभागान् पिङ्गो गन्धर्वानभ्रं वातमिवाजतु । १० ।  