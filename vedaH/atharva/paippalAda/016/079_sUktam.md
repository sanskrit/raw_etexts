---
title: ०७९ सूक्तम्

---
यौ ते मातोन्ममार्ज जातायाः पतिवेदनौ ।  
दुर्णामा तत्र मा गृधदलिंश उत वत्सपः ॥ १ ॥  
पलालानुपलालौ शर्कुं कोकं मलिम्लुचं पलीजकम् ।  
अश्लिष्यं वव्रिवाससमृक्षग्रीवं प्रमीलिनं मुष्कयोरपहन्मसि ।२ ॥  
मा सं वृतो मोप सृप ऊरू माव सृपोन्तरा ।  
कृणोम्यस्यै भेषजं बजं दुर्णामचातनम् ॥३॥  
दुर्णामा च सुनामा चोभौ संवृतमिछतः ।  
अरायानप हन्मसि सुनामा स्त्रैणमिछताम् ॥४॥  
यः कृष्णः केश्यसुर स्तम्बज उत तुण्डिकः ।  
अराया नस्या भंससो मुष्कयोरपहन्मसि ॥५॥  
अनुजिघ्रं प्रमृशन्तं क्रव्यादमुत रेरिहम् ।  
अरायाञ्छ्वकिष्किणो बजः पिङ्गो अनीनशत् ॥६॥  
यस्त्वा सुप्ताञ्चरति यश्च दिप्सति जाग्रतीम् ।  
छायामिव प्र तान् सूर्यः परिक्रामन्ननीनशत् ॥७॥  
यस्त्वा सुप्तां निपद्यते भ्राता भूत्वा पितेव च । भुत्वा  
बजस्तान्त्सहतामितः क्लीवरूपांस्तिरीटिनम् ॥८ ॥  
यः कृणोत्यवतकां मृतवत्सामिमां स्त्रियम् ।  
तमोषधे त्वं नाशयास्याः कमलमञ्जिवम् ॥९॥ त्वां  
ये शालाः परिनृत्यन्ति सायं गर्दभनादिनः ।  
कुसूला ये च कुक्षिलाः कुकुभाः सरमाः सुमाः ।  
तानोषधे त्वं गन्धेन विषूचीनान् वि नाशय । १० ।  