---
title: १३८ सूक्तम्

---
यौ त ऊरू अष्ठीवन्तौ ये श्रोणी या च ते भसत् । उरु  
आमिक्षां दुह्रतां दात्रे क्षीरं सर्पिरथो मधु । १ ॥  
यत्ते पुच्छं ये ते बाला यदूधो ये च ते स्तनाः ।  
आमिक्षां दुह्रतां दात्रे क्षीरं सर्पिरथो मधु ।२।  
यास्ते जङ्घा याः कुष्ठिका हि ऋच्छरा ये च ते शफाः ।  
आमिक्षां दुह्रतां दात्रे क्षीरं सर्पिरथो मधु ।३।  
यत्ते चर्म शतौदने यानि लोमान्यघ्न्ये ।  
आमिक्षां दुह्रतां दात्रे क्षीरं सर्पिरथो मधु।४॥  
अयन्ते स्तन आमिक्षामयं सर्पिरथो मधु।  
अयन्ते सर्वकान् दुहां देवि शतौदने ॥५॥  
क्रोडौ ते स्तां पुरोडाशावाज्येनाभिघारितौ ।  
तौ पक्षौ देवि कृत्वा सा दातारं दिवं वह ॥६॥  
उलूखले मुषले ये च चर्मणि यो वा शूर्पे तण्डुलाः कणाः।  
यद्वा वातो मातरिश्वा ममाथाग्निष्टद्धोता सुहुतं कृणोतु ।७।  
अपो देवीर्मधुमतीर्घृतश्चुतो ब्रह्मणां हस्तेषु प्रपृथक् सादयामि ।  
यत्काम इदमभिषिञ्चामि वोहं तन्नो अस्तु  
वयं स्याम पतयो रयीणाम् ॥८ ॥  