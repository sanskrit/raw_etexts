---
title: ११० सूक्तम्

---
वशाया दुग्धं पीत्वा साध्या वसवश्च ये।  
इमे ब्रध्नस्य विष्टपि पयी अस्या उपासते ।१।  
सोममेनामेके दुह्रे घृतमेक उपासते।  
य एवं विदुषे वशां ददुस्ते गतास्त्रिदिवं दिवः ।२।  
वशां दत्त्वा ब्राह्मणेभ्यः सर्वांल्लोकान् समश्नुते।  
ऋतं ह्यस्यामाहितमपि ब्रह्माथो तपः ॥३। ।  
वशां देवा उप जीवन्ति वशां मनुष्या उत।  
वशेदं सर्वमभवद्यावत् सूर्यो विपश्यति ॥४॥  
(इति क्षुद्रकाण्डनाम षोडशकाण्डे सप्तदशो अनुवाकः)  