---
title: ०६७ सूक्तम्

---
द्वादशारं नहि तज्जराय वर्वर्ति चक्रं परि द्यामृतस्य ।  
आा पुत्रा अग्ने मिथुनासो अत्र सप्त शतानि विंशतिश्च तस्थुः ॥१ 1 ॥  
पञ्चपादं पितरं द्वादशाकृतिं दिव आहुः परे अर्धे पुरीषिणम् ।  
अथेमे अन्य उपरे विचक्षणं सप्तचक्रे षडर आहुरर्पितम् ॥२ ॥  
पञ्चारे चक्रे परिवर्तमाने तस्मिन्ना तस्थुर्भुवनानि विश्वा ।  
तस्य नाक्षस्तप्यते भूरिभारः सनादेव न च्छिद्यते सनाभिः ॥ ३ ॥ ।  
सनेमि चक्रमजरं वि वावृत उत्तानायां दश युक्ता वहन्ति ।  
सूर्यस्य चक्षू रजसैत्यावृतं यस्मिन्निमा विश्वा भुवनान्यार्पिता ॥ ४ ॥ निमा  
साकञ्जानां सप्तथमाहुरेकजं षडिद्यमा ऋषयो देवजा इति ।  
तेषामिष्टानि विहितानि धामशः स्थात्रे रेजन्ते विकृतानि रूपशः॥५॥  
स्त्रीयः सतीस्तां उ मे पुंस आहुः पश्यदक्षण्वान् न वि चेतदन्धः ।  
कविर्यः पुत्रः स ईमा चिकेत यस्ता विजानात् स पितुष्पितासत्।६।  
अवः परेण पर एनावरेण पदा वत्सं बिभ्रती गौरुदस्थात् ।  
सा कद्रीची कं स्विदर्धं परागात्क्व स्वित्सूते नहि यूथे अस्मिन् । ॥७॥  
अवः परेण पितरं यो अस्यानुवेद पर एनावरेण ।  
कवीयमानः क इह प्र वोचद्देवं मनः कुतो अधि प्रजातम् ।॥८ । ।  
ये अर्वाञ्चस्तान् उ पराच आहुर्ये पराञ्चस्तान् उ अर्वाच आहुः ।  
इन्द्रश्च या चक्रथुः सोम तानि धुरा न युक्ता रजसो वहन्ति ॥ ९ । ।  
द्वा सुपर्णा सयुजा सखायाः समानं वृक्षं परि षस्वजाते।  
तयोरन्यः पिप्पलं स्वाद्वत्यनश्नन्नन्यो अभि चाकशीति ॥१०॥  
यस्मिन् वृक्षे मध्यदः सुपर्णा निविशन्ते सुवते चाधि विश्वे ।  
तस्येदाहुः पिप्पलं स्वाद्वग्रे तन्नोन्नशद्यः पितरं न वेद ॥११॥  
यत्रा सुपर्णा अमृतस्य भक्षमनिमेषं विदथाभिस्वरन्ति ।  
इनो विश्वस्य भुवनस्य गोपाः स मा धीरः पाकमत्रा विवेश।१२॥  