---
title: ०३९ सूक्तम्

---
उपमितः प्रतिमितो ऽथो परिमितश्च यः ।  
शालाया विश्वाराया नद्धानि वि चृतामसि ।१।  
यत्ते नद्धं विश्ववारे पाशी ग्रन्थिश्च यः कृतः ।  
बृहस्पतिरिवाहं बलं वाचा वि स्रंसयामि तत् । ।२ । ।  
आ ययाम सं बबर्ह ग्रन्थींश्चकार ते दृढान् ।  
परूंषि विद्वाञ्छस्तेवेन्द्रेण वि चृतामसि ।३। वेद्रे  
सन्दंशानां पलदानां परिष्यञ्जल्यस्य च ।  
सर्वामानस्य पत्नि ते नद्धानि वि चृतामसि ॥ ४ ॥  
वंशानां ते नहनानां प्राणाहस्य तृणस्य च ।  
पक्षाणां विश्ववारे ते नद्धानि वि चृतामसि ॥५॥  
यानि ते अन्तः शिक्यान्याबेधू रण्याय कम् ।  
प्र ते तानि वि चृतामसि शिवा मानस्य पत्नी न उद्धिता तन्वे भव ॥६॥  
हविर्धानमग्निशालं पत्नीनां सदनं सदः । ।  
सदो देवानामसि देवी शाले ॥७॥  
अक्षुमोपशं विततं सहस्राक्षं विषूवति ।  
अपिनद्धमभिहितं ब्रह्मणा वि चृतामसि ॥८ । ।  
यश्च त्वा प्रतिगृह्णाति येन चासि मिता त्वम् ।  
उभौ मानस्य पत्नि तौ जीवतां जरदष्टी ॥९॥  
अमुत्रैनमा गच्छताद् दृढा नद्धा परिष्कृता ।  
यस्यास्ते वि चृतामस्यङ्गमङ्ग परुष्परुः ॥ १० ॥  