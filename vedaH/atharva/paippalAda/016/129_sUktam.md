---
title: १२९ सूक्तम्

---
यो व आपोपां भागो अप्स्वन्तर्यजुष्यो देवयजनः ।  
इदं तमति सृजामि तं माभ्यविनिक्षि ।  
तेन तमभ्यतिसृजामि यो ऽस्मान् द्वेष्टि यं वयं द्विष्मः ।  
त वधेयं तं स्तृषीयानेन ब्रह्मणानेन कर्मणानया मेन्या ।१।  
यो व आपोपामूर्मिरप्स्वन्तर्यजुष्यो देवयजनः ।  
इदं तमति सृजामि तं माभ्यवनिक्षि ।  
तेन तमभ्यतिसृजामि यो ऽस्मान् द्वेष्टि यं वयं द्विष्मः ।  
त वधेयं तं स्तृषीयानेन ब्रह्मणानेन कर्मणानया मेन्या। २ ॥  
यो व आपोपां वेगो अप्स्वन्तर्यजुष्यो देवयजनः इदं तमति सृजामि तं माभ्यवनिक्षि ।  
तेन तमभ्यति सृजामि यो ऽस्मान् द्वेष्टि यं वयं द्विष्मः ।  
तं वधेयं तं स्तृषीयानेन ब्रह्मणानेन कर्मणानया मेन्या ।३।  
यो व आपोपां बिन्दुरप्स्वन्तर्यजुष्यो देवयजनः इदं तमति सृजामि तं माभ्यवनिक्षि । विन्दु  
तेन तमभ्यति सृजामि यो ऽस्मान् द्वेष्टि यं वयं द्विष्मः ।  
तं वधेयं तं स्तृषीयानेन ब्रह्मणानेन कर्मणानया मेन्या ।४॥  
यो व आपोपां गर्भो अप्स्वन्तर्यजुष्यो देवयजनः  
इदं तमति सृजामि तं माभ्यवनिक्षि ।  
तेन तमभ्यति सृजामि यो ऽस्मान् द्वेष्टि यं वयं द्विष्मः ।  
तं वधेयं तं स्तृषीयानेन ब्रह्मणानेन कर्मणानया मेन्या ॥५॥  
यो व आपोपां वत्सो अप्स्वन्तर्यजुष्यो देवयजनः  
इदं तमति सृजामि तं माभ्यवनिक्षि ।  
तेन तमभ्यति सृजामि यो ऽस्मान् द्वेष्टि यं वयं द्विष्मः ।  
तं वधेयं तं स्तृषीयानेन ब्रह्मणानेन कर्मणानया मेन्या ॥६॥  
यो व आपोपां वृषभो अप्स्वन्तर्यजुष्यो देवयजनः  
इदं तमति सृजामि तं माभ्यवनिक्षि ।  
तेन तमभ्यति सृजामि यो ऽस्मान् द्वेष्टि यं वयं द्विष्मः ।  
तं वधेयं तं स्तृषीयानेन ब्रह्मणानेन कर्मणानया मेन्या ॥७॥  
यो व आपो अश्मा पृश्निर्दिव्योप्स्वन्तर्यजुष्यो देवयजनः इदं तमति सृजामि तं माभ्यवनिक्षि ।  
तेन तमभ्यति सृजामि यो ऽस्मान् द्वेष्टि यं वयं द्विष्मः ।  
तं वधेयं त स्तृषीयानेन ब्रह्मणानेन कर्मणानया मेन्या ।८॥  
यो व आपोपां हिरण्यगर्भो अप्स्वन्तर्यजुष्या देवयजनः  
इदं तमति सृजामि तं माभ्यवनिक्षि ।  
तेन तमभ्यति सृजामि यो ऽस्मान् द्वेष्टि यं वयं द्विष्मः ।  
त वधेयं तं स्तृषीयानेन ब्रह्मणानेन कर्मणानया मेन्या ।९।  
यो व आपोपामग्नयो अप्स्वन्तर्यजुष्या देवयजनः इदं तमति सृजामि तं माभ्यवनिक्षि ।  
तेन तमभ्यति सृजामि यो ऽस्मान् द्वेष्टि यं वयं द्विष्मः ।  
तं वधेयं तं स्तृषीयानेन ब्रह्मणानेन कर्मणानया मेन्या। १० ।  