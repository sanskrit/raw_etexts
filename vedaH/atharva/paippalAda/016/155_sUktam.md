---
title: १५५ सूक्तम्

---
पार्थिवा दिव्याः पश्व आरण्या ग्राम्याश्च ये ।  
अपक्षाः पक्षिणश्च ये ते जाता ब्रह्मचारिणः ॥ १ ॥ रीणः  
पृथक् सर्वे प्राजापत्याः प्राणाङ् आत्मसु बिभ्रति ।  
सर्वास्तान् ब्रह्म रक्षति ब्रह्मचारिण्याभृतम् ॥२ ॥  
ब्रह्मचारी ब्रह्मभ्राजद् बिभर्ति तस्मिन् देवा अधि विश्वे समोताः ।  
स स्नातोः बभ्रुः पिङ्गलः पृथिव्यां बहु रोचते । । ३ ॥  
देवानामेतत् परिपूतमनभ्यारूढं चरति रोचमानम् ।  
तस्मिन् सर्वे पशवस्तत्र यज्ञस्तस्मिन्नन्नं सह देवताभिः ॥ ४ । ।  
प्राणापानौ जनयन्नाद्व्यानं चक्षुः श्रोत्रं जनयन् ब्रह्म मेधाम् ।  
वाचं श्रेष्ठां यशो अस्मासु धेहि ॥५॥  
अन्ने रेतो लोहितमुदरं तानि कल्पम् ।  
ब्रह्मचारी सलिलस्य पृष्ठे तपोतिष्ठत् तप्यमानः समुद्रे ॥६॥  
(इति क्षुद्रकाण्डनाम षोडशकाण्डे द्वाविंशति अनुवाकः)  
इत्यथर्ववेदे पैप्पलाद संहितायां क्षुद्रकाण्डनाम षोडशकाण्डः समाप्तः