---
title: ०२१ सूक्तम्

---
प्राणाय नमो यस्य सर्वमिदं वशी ।  
यो भूतः सर्वस्येश्वरो यस्मिन् सर्वं प्रतिष्ठितम् ॥ १ ॥  
नमस्ते प्राण क्रन्दाय नमस्ते स्तनयित्नवे ।  
नमस्ते अस्तु विद्युते नमस्ते प्राणवर्षते । । २ ॥  
यत प्राण ऋतावागते अभिक्रन्दत्योषधीः ।  
प्र वीयन्ते गर्भान् दधतेथो बह्वीर्वि जायन्ते ।३।  
यत् प्राण स्तनयित्नुना ऽभिक्रन्दत्योषधीः ।  
सर्वं तदा प्र मोदते यत् किं च भूम्यामधि ॥४॥  
यदा प्राणो अभ्यक्रन्दीद्वर्षेण स्तनयित्नुना ।  
पशवस्तत् प्र मोदन्ते महो वै नो भविष्यति ॥५॥  
अभिवृष्टा ओषधयः प्राणेन समवादिरन् ।  
आयुर्वै नः प्रातीतरः त्सर्वा नः सुरभीरकः ॥६॥  
नमस्ते प्राण प्राणते नमो अस्त्वोपानते ।  
प्रतीचीनाय ते नमः पराचीनाय ते नमः सर्वस्मै त इदं नमः ॥ ७ ॥  
नमस्ते अस्त्वायते नमो अस्तु परायते ।  
नमस्ते प्राण तिष्ठत आसीनायोत ते नमः ॥८ । ।  
या ते प्राण प्रिया तनूर्या वा ते प्राण प्रेयसी ।  
अथो यद् भेषजं तव तस्य नो धेहि जीवसे ॥ ९ ॥  
प्राणः प्रजा अनुपास्ते पिता पुत्रमिव प्रियम् !  
प्राणो ह सर्वस्येश्वरो यच्च प्राणति यच्च न । । १० । ।  