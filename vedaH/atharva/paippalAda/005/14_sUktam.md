---
title: १४ सूक्तम्

---
भूत्या मुखमसि सत्यस्य रश्मिरुच्चैः श्लोको दिवं गच्छ।  
उच्छ्रयेथां हविष्कृतौ साधु देवान् सपर्यतमृजीषमप लम्पतम्।१।  
आपो देवीर्यज्ञकृतश्चित्रा देवीर्हविष्कृतः ।  
एकपात्र ओदनोऽग्निष्टोमेन सम्मितः । ।२ ॥  
गायत्री हव्यवाडसि देवताग्निः समिध्यते ।  
सहस्रधारं सुकृतस्य लोके घृतपृष्ठममर्त्यौ॥३॥  
तपश्च सत्यं चौदनं प्राश्नीतां परमेष्ठिनौ।  
ताभ्यां वै स्वराभृतं तेनाधिपतिरुच्यसे।४॥  
उरुगायो शिवायोः प्राणेन सम्मितः ॥  
अप मृध्राणि मज्जहि मुक्षीव दुरिता दहन।५॥  
अप रक्षांसि तेजसा देवेभ्यो हव्यमर्चतम्। व्यचस्वान् सप्रथायसि ॥ ६ ॥  
उच्चैः सुपर्णो दिवमुत्पतामुं प्रियं देवेभ्यो मा कृणु ऋषिभ्यः परि देहि माम्।  
शुक्रं शुक्रेण भक्षया पिबन्तु सुकृतो मधु ।७।  
द्वया देवा उप नो यज्ञमागुर्यानोदनो जुषते यासुपृष्टः ।  
आदित्याङ्गिरसः स्वर्गमिमं प्राश्नन्त्वृतुभिर्निषद्य॥८ ॥  