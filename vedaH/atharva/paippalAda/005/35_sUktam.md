---
title: ३५ सूक्तम्

---
अग्नये समनमन् तस्मै पृथिव्या समनमन् ।  
यथाग्नये पृथिव्या समनमन्नेवा मह्यं सन्नमः सं नमन्तु ।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं मे नमत स्वाहा ।१।  
वायवे समनमन् तस्मा अन्तरिक्षेण समनमन् ।  
यथा वायवे अन्तरिक्षेण समनमन्नेवा मह्यं सन्नमः सं नमन्तु ।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं मे नमत स्वाहा ।२।  
सूर्याय समनमन् तस्मै दिवा समनमन् ।  
यथा सूर्याय दिवा समनमन्नेवा मह्यं सन्नमः सं नमन्तु ।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं मे नमत स्वाहा ।३।  
चन्द्राय समनमन् तस्मै नक्षत्रैः समनमन् ।  
यथा चन्द्राय नक्षत्रैः समनमन्नेवा मह्यं सन्नमः सं नमन्तु।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं में नमत स्वाहा । ४ ॥  
सोमाय समनमन् तस्मा ओषधीभिः समनमन् ।  
यथा सोमायौषधीभिः समनमन्नेवा मह्यं सन्नमः सं नमन्तु ।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं मे नमत स्वाहा ॥५॥  
यज्ञाय समनमन् तस्मै दक्षिणाभिः समनमन् ।  
यथा यज्ञाय दक्षिणाभिः समनमन्नेवा मह्यं सन्नमः सं नमन्तु।  
वित्तिं भूतिं पुष्टिं पशून् ब्रह्म ब्राह्मणवर्चसम् ॥  
सं नतय स्थ सं मे नमत स्वाहा ॥६॥  
समुद्राय समनमन् तस्मै नदीभिः समनमन् ।  
यथा समुद्राय नदीभिः समनमन्नेवा मह्यं सन्नमः सं नमन्तु ।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं मे नमत स्वाहा । ७ । ।  
ब्रह्मणे समनमन् तस्मै ब्रह्मचारिभिः समनमन्।  
यथा ब्रह्मणे ब्रह्मचारिभिः समनमन्नेवा मह्यं सन्नमः सं नमन्तु।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं मे नमत स्वाहा । ७ । ।  
इन्द्राय समनमन् तस्मै वीर्यण समनमन् ।  
यथेन्द्राय वीर्येण समनमन्नेवा मह्यं सन्नमः सं नमन्तु ।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं मे नमत स्वाहा ।९।  
देवेभ्यः समनमन् तेभ्यो ऽमृतेन समनमन् ।  
यथा देवेभ्यो ऽमृतेन समनमन्नेवा मह्यं सन्नमः सं नमन्तु ।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं मे नमत स्वाहा ।१०।  
प्रजापतये समनमत् तस्मै प्रजाभिः समनमन् ।  
यथा प्रजापतये प्रजाभिः समनमन्नेवा मह्यं सन्नमः सं नमन्तु।  
वित्तिं भूतिं पुष्टिं पशून् ब्रह्म ब्राह्मणवर्चसम् ।  
सं नतय स्थ सं मे नमत स्वाहा ।११॥  
सप्त सन्नमोऽष्टमी धीतिसाधनी ।  
सं कामानध्वनः कृणु सं ज्ञानमस्तु वो धने ॥ १२ ॥  
(इति अष्टर्चोनामपञ्चमकाण्डे सप्तमो अनुवाकः)  