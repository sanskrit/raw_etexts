---
title: २९ सूक्तम्

---
प्रतीची सोममस्योषधे प्रतीच्युत सूर्यम् । तु. शौ.सं. ७.३८  
प्रतीची विश्वान् देवांस्तथा त्वाच्छावदामसि ।१।  
इमां खनाम्योषधिं नितत्नीमनुतन्तमाम् ।  
आयतः प्रतिनन्दनीं परायतो निवर्तनीम् ॥२ ॥  
अमुष्याहं परायत आयतो मनो अग्रभम् ।  
अग्रभं हस्त्यं मनो ऽथो हृदय्यं मनः ॥ ३ । ।  
मयि ते मन आहितं मयि चित्तं मयि व्रतम् ।  
ममेदपि क्रतावसो मम चित्ते सचावहै ॥४॥  
अहं वदानि मा त्वं सभायां घ त्वं वद ।  
ममेदसस्त्वं केवलो नान्यासां कीर्तयाश्चन । ५ ।  
यदि वासि तिरोजनं यदि वा नद्यास्तिरः ।  
इयं त्वा मह्ममोषधिर्बद्ध्वेव न्यानयात् ॥६॥  
  