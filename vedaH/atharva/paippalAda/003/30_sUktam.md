---
title: ३० सूक्तम्

---
यथा कलां यथा शफं यथर्णं सन्नयन्ति । तु. शौ.सं. १९.५७  
एवाह दुष्वप्न्यं सर्वमप्रिये सं नयामसि ।१।  
सं राजानो ऽगुः समृणान्यगुः सं कुष्ठा अगुः सं कला अगुः ।  
समस्मासु सुष्वप्न्यं निर्द्विषते दुष्वप्न्यं सुवामः । ।२ ॥  
देवानां पत्नीनां गर्भ यमस्य करणः ।  
यो भद्रः स्वप्नः स मम यः पापस्तं द्विषते प्र हिण्मः । । ३ ॥  
तृष्णामा नामासि कृष्णशकुनेर्मुखं निर्ऋतेर्मुखम् ।  
तं त्वा स्वप्न तथा विद्म ।४॥  
स त्वं स्वप्नाश्व इवाकायमश्व इव नीनाहम् ।  
अनास्माकं देवपीयुं पियारुं वप्सः ॥ ५ ॥  
यदस्मासु दुष्वप्न्यं यद् गोषु यच्च नो गृहे ।  
अनास्माकस्तद् देवपीयुः पीयारुं निष्कमिव प्रति मुञ्चताम्॥ ६ ॥  
नवारत्नीनवमायास्माकं तन्वस्परि ।  
दुष्वप्न्यं सर्वं दुर्भूतं द्विषते निर्दिशामसि ॥७॥  
(इति षडृचोनामतृतीयकाण्डे षष्ठो ऽनुवाकः)  
  