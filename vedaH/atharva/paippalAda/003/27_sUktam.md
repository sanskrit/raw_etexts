---
title: २७ सूक्तम्

---
हन्तायमस्त्वप्रतिघात्यः सासह्वां इन्द्रः पृतना अभिष्टिः ।  
प्रजापतिरदधादोजो अस्मै बृहद्धविर्हविषा वर्धनेन । ।१ ॥  
प्रजापते हविषा वर्धनेन हन्तारमिन्द्रमकृणोरघात्यम् ।  
तस्मै विशो देवकृता नमन्त स हि हन्ता स हि हव्यो बभूव ॥ २ ॥  
प्रजापते अभि नो नेष वस्य ऊर्वीं गव्यूतिमभिमातिषाहः।  
वर्धयन्निन्द्रं बृहते रणाय देवं देवेन हविषा वर्धनेन । । ३ । ।  
यथा विश्वाः पृतनाः सञ्जयासि यथा शत्रून् सहमानः सहासै ।  
यथासः सम्राट् सुसम्राडेवा त्वेन्द्रो ऽप्रतिवधं कृणोतु ॥४॥  
अयं वीरो ऽप्रति हन्तु शत्रून् विश्ले देवा अप सदस्कराथ ।  
मास्य प्रजां रीरिषन् मोत वीरानिममिन्द्रोऽप्रतिवधं कृणोतु ॥५॥  
जहि शत्रून् प्रति रन्धयस्वाग्निष्टे गोपा अधिपा वसिष्ठः ॥  
शर्म ते राजा वरुणो नियच्छादेवा त्वेन्द्रोऽप्रतिवधं कृणोतु ॥६॥  
  