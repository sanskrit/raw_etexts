---
title: ३७ सूक्तम्

---
भवाशर्वौ मन्वे वां तस्य वित्तं ययोर्वाँ विश्वं यदिदं वितिष्ठते । तु. शौ.सं. ४.२८  
यावीशाते अस्य द्विपदो यश्चतुष्पदस्तौ नो मुञ्चतमंहसः॥१॥  
ययोरभ्यध्व उत यद् दूरे चिद् यौ विदिताविषुभृतामसिष्ठौ ।  
भवाशर्वौ भवतं मे स्योनौ तौ नो मुञ्चतमंहसः ।२।  
ययोर्वधान्नापपद्यते किञ्चनान्तर्देवेषूत मानुषेषु ।  
भवाशर्वौ भवतं मे स्योनौ तौ नो मुञ्चतमंहसः ॥ ३ ॥  
यावारेभाते बहु साकमुग्रौ प्र चेदस्राष्ट्रमभिभां जनेषु । वहु  
भवाशर्वौ भवतं मे स्योनौ तौ नो मुञ्चतमंहसः ॥ ४ ॥  
सहस्राक्षौ वृत्रहणा हुवे वां दूरेहेती स्वनेमी उग्रौ ।  
भवाशर्वौ भवतं मे स्योनौ तौ नो मुञ्चतमंहसः ॥५॥  
यः कृत्याकृद्यातुधानो महालो नि तस्मिन् हतमधि वज्रमुग्रौ ।  
भवाशर्वौ भवतं मे स्योनौ तौ नो मुञ्चतमंहसः ॥६॥  
अधि मे ब्रूतं पृतनासूग्रौ सं वजेण सृजतं यत् किमीदि ।  
स्तौमि भवाशर्वौ नाथितो जोहवीमि तौ नो मुञ्चतमंहसः ॥७॥  
  