---
title: ०६ सूक्तम्

---
हिरण्यश्रृङ्गो वृषभो यः समुद्रादुदाचरत् । तु. शौ.सं. ४.५  
तेना सहस्येना वयं नि जनान्त्स्वापयामसि ।१।  
न भूमिं वातो ऽति वाति नाति तपति सूर्यः ।  
जनांश्च सर्वान् स्वापय शुनश्चेन्द्रसखा चरन् ॥२ ॥  
वह्येशयाः प्रोष्ठेशया नारीर्यास्तल्पशीवरीः ।  
स्त्रियो याः पुण्यगन्धास्ताः सर्वाः स्वापयामसि ॥ ३ ॥  
एजदेजदजग्रभं चक्षुः प्राणमजग्रभम् ।  
अङ्गान्यग्रभं सर्वा रात्रीणामतिशर्वरे ॥४॥  
य आस्ते यश्च चरति यश्च तिष्ठन् विपश्यति ।  
तेषां सं दध्मो अक्षाणि यथेदं हर्म्यं तथा ॥ ५ ॥  
स्वप्तु माता स्वप्तु पिता स्वप्तु श्वा स्वप्तु विश्पतिः ।  
स्वपन्तु सर्वे ज्ञातयः सर्वं नि ष्वापया जनम् ॥ ६ ॥  
स्वप्न स्वप्नाभिकरणेन सर्वं नि ष्वापया जनम् ।  
ओत्सूर्यमन्यान् स्वापयाव्युषं चरतादहमिन्द्र इवारिष्टो अक्षितः ॥५७॥  
  