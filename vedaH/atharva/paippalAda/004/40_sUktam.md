---
title: ४० सूक्तम्

---
शुनं वत्सानपा करोमि शुनं बध्नामि तन्त्याम् ।  
आग्रयणं ब्रह्मणां हविस्तस्मिन् जागार कश्यपः ॥ १ ॥  
बाहुं वत्समुपनयन् पात्रे गां दुहन्नब्रवीत् ।  
अरिष्टं ब्रह्मभ्यो हविः शिवं कृणोतु कश्यपः ॥२ । ।  
त्रयस्तिष्ठन्ति सुकृतस्य लोके त्रयो ऽतीकाशास्त्रीणि शीर्षाण्येषाम् ।  
त्रयस्तिष्ठन्ति परिगृह्य कुम्भीं यथा हविः कश्यप न व्यथातै ।३।  
सत्यात् सम्भूतो वदति तण्डुलान् क्षीर आवपन् ।  
ऋषिर्ब्रह्मभ्य आग्रयणं नि वेदयतु कश्यपः ॥४॥  
ऋतुमुखे चन्द्रभागः पात्र ओदनमुद्धरात् ।  
प्राश्नन्तु ब्रह्माणो हविर्यथा वेदेन कश्यपः ॥५ ॥  
ये भूतान्यसृजन्त ये भूतान्यकल्पयन् ।  
सर्वस्य विद्वानध्वर्युः षण्णां भवतु कश्यपः ॥ ६ ॥  
शिवा आपो वत्सेभ्यः शिवा भवन्त्वोषधीः ।  
वातो वत्सेभ्यः कश्यपः शिवः शिवं तपतु सूर्यः ॥७॥  
(इति सप्तर्चोनामचतुर्थकाण्डेऽष्टमो ऽनुवाकः)  
ड्त्यथर्ववेदे पैप्पलादसंहितायां सप्तर्चोनाम चतुर्थः काण्डः समाप्तः |