---
title: १९ सूक्तम्

---
इयत्तिका शकुन्तिका सका जघास ते विषम् । तु. ऋ.१.१९१.११  
माहं मृषि मो असौ पुरुषो मृत ।  
स च न मरति मा वयं मराम ।  
आरे अस्य योजनं हरिष्ठा मधु त्वा मधुला करत् ॥१॥  
सूर्ये विषमा सृजामि दृतिं सुरावतो गृहे ।  
माहं मृषि मो असौ पुरुषो मृत ।  
स च न मरति मा वयं मराम ॥  
आरे अस्य योजनं हरिष्ठा मधु त्वा मधुला करत् ॥२ ॥  
त्रिषप्ता विस्फुलिङ्गका विषस्य पुष्पमक्षन् ।  
माहं मृषि मो असौ पुरुषो मृत ।  
स च न मरति मा वयं मराम ।  
आरे अस्य योजनं हरिष्ठा मधु त्वा मधुला करत् ॥३॥  
आल्वन्तरुटं विषं विदारी करम्भो अरसं विषम् ।  
माहं मृषि मो असौ पुरुषो मृत ।  
स च न मरति मा वयं मराम ।  
आरे अस्य योजनं हरिष्ठा मधु त्वा मधुला करत् ॥४॥  
वारुग्रमरसं विषमग्निश्व विषचर्षणिम् ।  
माहं मृषि मो असौ पुरुषो मृत ।  
स च न मरति मा वयं मराम ।  
आरे अस्य योजनं हरिष्ठा मधु त्वा मधुला करत् ॥५॥  
शकुन्तिका मे अब्रवीद विषपुष्पं धयन्तिका ।  
माहं मृषि मो असौ पुरुषो मृत ।  
स च न मरति मा वयं मराम ।  
आरे अस्य योजनं हरिष्ठा मधु त्वा मधुला करत् ॥६॥  
न रोपयति न मादयति न विषं हन्ति पुरुषम् ।  
माहं मृषि मो असौ पुरुषो मृत ।  
स च न मरति मा वयं मराम ।  
आरे अस्य योजनं हरिष्ठा मधु त्वा मधुला करत् ॥७॥  
नवानां नवतीनां विषस्य रोपुषीणाम् ।  
सर्वासामग्रभं नाम वीतापेतारसं विषम् ॥ ८ ॥  
  