---
title: ३२ सूक्तम्

---
यस्ते मन्यो ऽविधद्वज्र सायक सह ओजः पुष्यति विश्वमानुषक् । तुल. शौ.सं. ४.३२  
साह्याम दासमार्यं त्वया युजा वयं सहस्कृतेन सहसा सहीयसा।१ । ।  
मन्युरिन्द्रो मन्युरेवास देवो मन्युर्होता वरुणो जातवेदाः ।  
मन्युर्विश ईडते मानुषीर्याः पाहि नो मन्यो तपसा सजोषाः।२।  
अभीहि मन्यो तपसस्तवीयान् तपसा युजा वि जहि शत्रून् ।  
अमित्रहा वृत्रहा दस्युहा च विश्वा वसून्या भरा त्वं नः॥३॥  
त्वं हि मन्यो अभिभूत्योजाः स्वयम्भूर्भामो अभीमातिषाहः ।  
विश्वचर्षणिः सहुरिः सहीयाङ् अस्मास्वोजः पृतनासु धेहि ॥४॥  
अभागः सन्नप परेतो अस्मि तव क्रत्वा तविषस्य प्रचेतः ।  
तं त्वा मन्यो अक्रतुर्जिहीडाहं स्वा तनूर्बलदावा न एहि।५॥  
अयं ते अस्म्युप न एह्यर्वाङ् प्रतीचीनः सहुरे विश्वदावन् ।  
मन्यो वज्रिन्नुप न आ ववृत्स्व हनाव दस्यूँरुत बोध्यापे ॥६॥  
अभि प्रेहि दक्षिणतो भवा नो अधा वृत्राणि जङ्गनाव भूरि ।  
जुहोमि ते धरुणो मध्वो अग्रमुभा उपांशु प्रथमा पिबेव ॥७॥  
  