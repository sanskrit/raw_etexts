---
title: १५ सूक्तम्

---
सं मज्जा मज्ज्ञा भवतु समु ते पुरुषा परुः । तु. शौ.सं. ४.१२  
सं ते राष्ट्रस्य विस्रस्तं सं स्नाव समु पर्व ते ।१।  
मज्जा मज्ज्ञा सं धीयतामस्थ्नास्थ्यपि रोहतु ।  
स्नाव ते सं दध्मः स्नाव्ना चर्मणा चर्म रोहतु ॥२॥  
लोम लोम्ना सं धीयतां त्वचा सं कल्पया त्वचम्।  
असृक्ते अस्ना रोहतु मांसं मांसेन रोहतु ।३।  
रोहिणी संरोहिण्यस्थ्नः शीर्णस्य रोहिणी ।  
रोहिण्यामह्नि जातासि रोहिण्यस्योषधे ॥४॥  
यदि शीर्णं यदि द्युत्तमस्ति पेष्ट्रं त आत्मनः ।  
धाता तत् सर्वं कल्पयात् सं दधत् परुषा परुः ॥५॥  
यदि वज्रो विसृष्टस्त्वार काटात् पतित्वा यदि वा विरिष्टम्।  
वृक्षाद् वा यदवसद्दशशीर्ष ऋभू रथस्येव सं दधामि ते परुः ॥६॥  
उत्तिष्ठ प्रेहि समिधाय ते परुः सं ते धाता दधातु तन्वो विरिष्टम् ।  
रथः सुचक्रः सुपविर्यथैति सुखः सुनाभिः प्रति तिष्ठ एवम् ॥७ ॥  
(ड्रति सप्तर्चोनाम चतुर्थकाण्डे तृतीयो ऽनुवाकः)  
  