---
title: ३८ सूक्तम्

---
मन्वे वां मित्रावरुणावृतावृधौ सत्यौजसौ द्रुह्वाणं यौ नुदेथे । तु. शौ.सं. ४.२९  
यौ सत्यावानमवथो हवेषु तौ नो मुञ्चतमंहसः॥ १ ॥  
सत्यौजसौ द्रुह्वाणं यौ नुदेथे प्र सत्यावानमवथो हवेषु ।  
यौ गच्छथो नृचक्षसा बभ्रुणा सुतं तौ नो मुञ्चतमंहसः॥ २ ॥  
यावङ्गिरसो ऽवथो यावगस्तिं मित्रावरुणा जमदग्निमत्रिम् ।  
यौ कश्यपमवथो यौ वसिष्ठं तौ नो मुञ्चतमंहसः ॥ ३ ॥  
यौ भरद्वाजमवथो वध्र्यश्वं विश्वामित्रं वरुण मित्र कुत्सम् ।  
यौ कक्षीवन्तमवथः प्रोत कण्वं तौ नो मुञ्चतमंहसः ॥४॥  
यौ श्यावाक्षमवथो यौ गविष्ठिरं मित्रावरुणा पुरुमीढमत्रिम्।  
यौ विमदमवथः सप्तवध्रिं तौ नो मुञ्चतमंहसः ॥५॥  
यौ मेधातिथिमवथो यौ त्रिशोकं मित्रावरुणा उशनं काव्यं यौ।  
यौ मुद्गलमवथो गोतमं च तौ नो मुञ्चतमंहसः॥ ६ ॥  
ययो रथः सत्यवर्त्मर्जुरश्मिर्मिथुया चरन्तमभियाति दूषयन् ।  
स्तौमि मित्रावरुणा नाथितो जोहवीमि तौ नो मुञ्चतमंहसः ॥७॥  
  