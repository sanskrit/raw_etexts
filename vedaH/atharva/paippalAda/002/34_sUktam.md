---
title: ३४ सूक्तम्

---
यच्च वर्चः कन्यासु यच्च हस्तिष्वाहितम् ।  
हिरण्ये गोषु यद्वर्चस्तस्य भक्षीय वर्चसः ॥ १ ॥  
यच्च वर्चो राजरथे यच्च राजस्वाहितम्।  
निष्के रुक्मे च यद्वर्चस्तस्य भक्षीय वर्चसः ।२ । ।  
यदप्सु यद्वनस्पतौ यदग्नौ यच्च सूर्ये ।  
यज्ञे यद् दक्षिणायां वर्चस्तस्य भक्षीय वर्चसः ॥ ३ ॥  
वर्चस्वन्मे मुखमस्तु वर्चस्वदुत मे शिरः ।  
वर्चस्वान् विश्वतः प्रत्यङ् वर्चस्वान् वर्णो अस्तु मे ॥४॥  
सुभागं मे मुखमस्तु सुभागमुत मे शिरः ।  
सुभागो विश्वतः प्रत्यङ् सुभागो वर्णो अस्तु मे ॥५॥  