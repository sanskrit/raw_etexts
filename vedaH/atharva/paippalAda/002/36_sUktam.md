---
title: ३६ सूक्तम्

---
या वैश्वदेवीरिषवो या वसूनां या रुद्रस्य सोमस्य या भगस्य ।  
विश्व देवा इषवो यावतीर्वस्ता वो अग्निना शर्मणा शमयामि ।१।  
या आदित्यानामिषवो या वसूनां या रुद्रस्याश्विनोर्यावतीस्ताः ।  
विश्वे देवा इषवो यावतीर्वस्ता वो देवः सविता शमयाति । ।२ ॥  
यास्ते अग्न इषवो वात यास्ते ऽपामदित्यामुत या मरुत्सु ।  
इन्द्रश्च साम्ना वरुणश्च राजा ता वः सूर्यो बृहता शमयाति । ॥३ । ।  
मा वृक्षमज्यादित्येभ्यो मा वसुभ्यो मा रुद्रायाग्नये पार्थिवाय ।  
इन्द्रस्य शुचो वरुणस्य याः शुचस्ता वो देव्यदितिः शमयाति ॥४॥  
याश्च वाते विष्वग्वाते याश्च रुद्रस्य धन्वनि ।  
अग्निष्टा वसोरीशानः सर्वास्ता भेषजाः करत् ॥५ ॥  