---
title: ७५ सूक्तम्

---
पयो मह्यमोषधयः पयो मे वीरुधो दधन् ।  
अपां पयस्वद् यत् पयस्तन् मे वर्षन्तु वृष्टयः ॥१ । ।  
पयो मह्यं पयस्वन्तो हस्तिनो मे पयो दधन् ।  
पयः पतत्रिणो मह्यमैणेया मे पयो दधन् ॥ २ ॥  
पयस्वन् मे क्षेत्रमस्तु पयस्वदुत धान्यम् ।  
अहं पयस्वान् भूयासं गावो म उत पयस्वतीः ।३।  
पयो मह्यमप्सरसो गन्धर्वा मे पयो दधन् ।  
पयो मे विश्वा भूतानि वातो दधातु मे पयः ॥४॥  
पयो मह्यं द्यावापृथिवी अन्तरिक्षं पयो दधत् ।  
पयो म इन्द्रश्चाग्निश्च धाता दधातु मे पयः ॥५॥ - :  