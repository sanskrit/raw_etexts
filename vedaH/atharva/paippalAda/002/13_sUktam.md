---
title: १३ सूक्तम्

---
सं वः सृजत्वर्यमा सं पूषा सं बृहस्पतिः । तु. शौ.सं. ३.१४  
समिन्द्रो यो धनञ्जय इह पुष्यत यद् वसु ।१।  
इहैव गाव एतनेही शका इव पुष्यत ।  
इहैवोत प्र जायध्वं मयि सञ्ज्ञानमस्तु वः । ।२ ॥  
मया गावो गोपत्या सचध्वमयं वो गोष्ठ इह पोषयाति ।  
रायस्पोषेण बहुला भवन्तीर्जीवा जीवन्तीरुप वः सदेम ।३।  
सं वो गोष्ठेन सुषदा सं रय्या सं सुपुष्टया ।  
अहर्जातस्य यन्नाम तेन वः सं सृजामसि ॥ ४ ॥  
सञ्जानाना अविहृता अस्मिन् गोष्ठे करीषिणीः ।  
बिभ्रतीः सोम्यं हविः स्वावेशास एतन ॥ ५ ॥  
  