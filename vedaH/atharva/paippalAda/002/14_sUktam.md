---
title: १४ सूक्तम्

---
उद्यन्नादित्यः क्रिमीन् हन्तु सूर्यो निम्रोचन् रश्मिभिर्हन्तु ।  
ये अन्तः क्रिमयो गवि ।१।  
यो विश्वरूपश्चतुरक्षः क्रिमिः सारङ्गो अर्जुनः ।  
हतो हतभ्राता क्रिमिर्हतमाता हतस्वसा ।२।  
हतो राजा क्रिमीणामुतैषां स्थपतिर्हतः ।  
हतासो अस्य वेशसो हतासः परिवेशसः । ।३ । ।  
प्र ते शृणामि शृङ्गे याभ्यां त्वं वितुदायसि ।  
अथो भिनद्मि तं कुम्भं यस्मिन् ते निहितं विषम् ॥४॥  
अत्रिवत्त्वा क्रिमे हन्मि कण्ववज्जमदग्निवत् ।  
अगस्त्यस्य ब्रह्मणा सर्वे ते क्रिमयो हताः ॥ ५ ॥  
  