---
title: ७८ सूक्तम्

---
हिरण्यपुष्पी सुभगा कूपश्चायं सुमङ्गलः ।  
तावेनां भद्रया धत्ताममृतावमृते भगे ।१।  
हिरण्यं पृड्वद्धरितं तत् ते अङ्गेषु रोहतु ।  
तेनेमामश्विना नारी भगेनाभि षिञ्चतम् ॥२ । ।  
यथा कूपमुदहृदस्तृष्यन्तो यन्ति कामिनः ।  
एवा त्वा सर्वे देवरः पतयो यन्तु कामिनः ॥॥३ ॥  
हिरण्याक्षि मधुवर्णे हिरण्यपरिचर्तने ।  
अङ्को हिरण्ययस्तव तेनास्यै पतिमा वह ॥४॥  
यदि वासि तिरोजनं यदि वा नद्यस्तिरः ।  
इयं त्वा मह्यमोषधिरङ्केनेव न्यानयात् ॥५॥  