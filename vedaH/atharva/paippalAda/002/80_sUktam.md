---
title: ८० सूक्तम्

---
इदं चक्षुर्ऋतावरी मा मा हासीत् पुरायुषः ।  
यद वां तमो यदृपिशमप वां तन्नि दध्मसि ।१।  
यदन्धियं यदल्गणं यो ऽर्मो अधिरोहति ।  
अयस्मयस्तदङ्कुशो ऽक्षोर्ममपि लुम्पतु । ।२ ॥  
यमज्याजिमजयं नृचक्षा यं वा श्येनः शकुनिर्यं सुपर्णः ।  
यदाहुश्चक्षुरदितेरनन्तं सोमो नृचक्षा मयि तद् दधातु ॥ ३ ॥  
यथा चक्षुः सुपर्णस्य यथाश्वस्य यथा शुनः ।  
एवा मे अश्विना चक्षुः कृणुतं पुष्करस्रजा ॥४॥  
यस्याः सुपर्णः प्रपतन् चक्षुषा चक्षुराददे ।  
तस्याः समुद्रजे तव चक्षुषा चक्षुराददे । ५ ।  