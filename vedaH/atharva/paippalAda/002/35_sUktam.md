---
title: ३५ सूक्तम्

---
उदसौ सूर्यो अगात् सहावतुना मम ।  
अहं ते मधुमती मधुघान् मधुमत्तरा ।१।  
यद्गिरिषु पर्वतेषु गोष्वश्वेषु यन् मधु ।  
सुरायां सिच्यमानायां कीलाले अधि यन् मधु  
तेन मधु तन् मयि ।२।  
यथा सुरा यथा मधु यथाक्षा अधि देवने ।  
यथाह गव्यतो मन एवा मामभि ते मनः ।३।  
आ ते पदं पदेनादिष्या ते मनसा मनः ॥  
प्रत्यञ्चमग्रभं त्वाश्वमिवाश्वाभिधान्या ॥ ४ । ।  
मह्यं त्वा द्यावापृथिवी मह्यं देवी सरस्वती ।  
मह्यं त्वा मध्यं भूम्या उभावन्तौ समस्यताम् ॥५ ॥  
(इति पञ्चर्चोनाम द्वितीयकाण्डे सप्तमोऽनुवाकः)  