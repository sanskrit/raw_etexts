---
title: ३१ सूक्तम्

---
इमौ पादौ प्र हराम्या गृहेभ्यः स्वस्तये ।  
इन्द्रः पश्चादिन्द्रः पुरस्तादिन्द्रो नः पातु मध्यतः । ।१॥  
इन्द्रो भयं व्यस्यतु शूद्राच्च न आर्याच्च ।  
इन्द्रः पथिभिरद्रवदसमृद्धा अघायवः ॥२॥  
इन्द्रो हनिष्यतां वधं वि नः पाशाङ् इवाचृतत् ॥ ३ ॥  
एम पन्थामरक्षाम सुगं स्वस्तिवाहनम् ।  
येन विश्वाः परि द्विषो वृणक्ति विन्दते विश्वास्तमेत्यनाहतः ॥४॥  
परा व्रजतु कृन्तत्यवकां विक्षणन्निव ।  
विष्वञ्चो यन्त्वस्य पाला विष्वञ्चः परिपन्थिनः  
विष्वक् पुनर्भुवा मनो असमृद्धा अघायवः ॥५ ॥  
स्वस्त्यन्वचाकशं स्वस्ति प्रत्यचाकशम् ।  
स्वस्ति पथिषु धन्वसु स्वस्त्यप्स्वन्तः।  
परि व्रजं स्वस्ति स्वस्त्ययनमसि  
भारद्वाजं स्वस्ति पुनरायनम्॥६॥  
  