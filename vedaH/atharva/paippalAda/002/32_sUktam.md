---
title: ३२ सूक्तम्

---
य उत्तरादाजायते मधुघो मधुघादधि ।  
वेदाहं तस्मिन् भेषजं जिह्वा मधुमती मम ।१।  
मधुमत्ते पर्णमासा मधु शृङ्गोत पुष्पकम् ।  
मधुमान् पर्वतासिथ यतो जायस ओषधे । ।२ । ।  
गर्भो अस्योषधीनामपां गर्भ उतासिथ ।  
अथो सोमस्य भ्रातासि मधुघ प्राव मे वचः ॥३॥  
शुनमहं मधुघस्य पितुर्नामेव जग्रभ ।  
यो मा हिरण्यवर्चसं कृणवत् पूरुषप्रियम् ॥ ४ ॥  
प्रियं मा कृणु देवेषु प्रियं राजसु मा कृणु ।  
प्रियं सर्वस्य पश्यत उत शूद्र उतार्ये ॥ ५ ॥  