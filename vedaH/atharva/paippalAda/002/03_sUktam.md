---
title: ०३ सूक्तम्

---
क्षेत्रियात्त्वा निर्ऋत्या जामिशंसाद् द्रुहो मुञ्चामि वरुणस्य पाशात्।  
अनागसं ब्रह्मणा त्वा कृणोमि शिवे ते द्यावापृथिवी अभूताम्॥१॥  
शं ते अग्निः सहाद्भिरस्तु शं गावः सहौषधीभिः ।  
शमन्तरिक्षं सह वातमस्तु ते शं ते भवन्तु प्रदिशश्चतस्त्रः ॥ २ ॥  
या देवीः प्रदिशश्चतस्रो वातपत्नीरभि सूर्यो विचष्टे ।  
तास्वेतं जरस आा दधामि प्र यक्ष्म एतु निर्ऋतिः पराचैः ॥ ३ ॥  
सूर्यमृतं तमसो ग्राह्या यथा देवा मुञ्चन्तो असृजन्निरेनसः ।  
एवा त्वा क्षेत्रियान्निर्ऋत्या जामिशंसाद् द्रुहो मुञ्चामि वरुणस्य पाशात्॥४॥  
अमोचि यक्ष्माद् दुरितादवद्याद् द्रुहः पाशाद् ग्राह्याश्चोदमोचि ।  
जहदवर्तिमविदत् स्योनामप्यभूद्भद्रे सुकृतस्य लोके ॥ ५ । ।  