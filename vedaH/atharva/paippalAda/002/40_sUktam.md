---
title: ४० सूक्तम्

---
इहेत देवीरयमस्तु पन्था अयं वो लोकः शरणाय साधुः ।  
इदं हविर्जुषमाणा उदेत क्षिप्रा राज्ञा वरुणेन प्रसूताः ॥ १ ॥  
इहैतु राजा वरुणोजिराभिर्देवो देवीभिर्हविषो जुषाणः ।  
कृणुष्व पन्थामुदयानमूर्मिभिरनेन बभ्रो महता पृथिव्याः । ।२ । ।  
प्रिये ध्रियध्वमुत या न मुञ्चतीरोकैघानामिह रारणीतु ।  
अनेन वेगानसृजत् प्रजापतिरिह ध्रियध्वं शरणं सरस्वतीः॥३॥  
इह वो जूतिर्ध्रियतां समान्यपामग्नीनां वरुणस्य सोम ।  
अनेन वेगानसृजत् त्विषीमतो हिंस्राञ्च्छम्भूनजिराङ् अतृष्णजः ॥४॥  
ये पारतो मध्यतो ये ते अन्तयो अप्सुषदो निहितास्तीरे अग्नयः।  
ते देवजा इह नो मृडयन्त्वापश्च जन्मन्नुभये सवन्तवः ॥५ ।  
इदं व आपो हृदयमयं वत्स ऋतावरीः ।  
इहेत्थमेत शक्वरीर्यत्रेमं वेशयामसि ॥ ६ ॥  
(इति पञ्चर्चोनाम द्वितीयकाण्डे अष्टमो ऽनुवाकः)  