---
title: ०३ सूक्तम्

---
आयुषो ऽसि प्रतरणं विप्रं भेषजमुच्यसे ।  
तदाञ्जन त्वं शन्तातेसि मायोभवं कृतम् ॥१ ॥  
यो हरिमा जायान्यो अङ्गभेदो विसल्पकः ।  
सर्वं ते यक्ष्ममङ्गेभ्यो बहिर्निर्हन्त्वाञ्जनम् ॥२ ॥  
आञ्जनं पृथिव्यां जातं भद्रं पुरुषजीवनम् ।  
कृणोत्वत्प्रमायकं रथजूतिमनागसम् ।३।  
प्राण प्राणं त्रायस्वासो असवे मृड ॥  
निर्ऋते निर्ऋत्या नः पाशेभ्यो मुञ्च ॥४॥  
सिन्धोगर्भो ऽसि विद्युतां पुष्पम् ।  
वातः प्राणः सूर्यश्चक्षुर्दिवस्पयः ॥५ । ।  
देवाञ्जनं त्रैककुदं परि मा पाहि विश्वतः ।  
न त्वा तरन्त्योषधयो बाह्याः पर्वतीया उत ।६।  
वीदं मध्यमवासृजद्रक्षोहामीवचातनः ।  
अमीवाः सर्वाश्चातयन्नाशयदभिभा इति ॥ ७ । ।  
बह्विदं राजन् वरुणानृतमाह पुरुषः ।  
तस्मात् सहस्रवीर्य मुञ्च नः पर्यंहसः ॥८ ॥  
यदापो अघ्न्या इति वरुणेति यदूचिम ।  
तस्मात् सहस्रवीर्य मुञ्च नः पर्यंहसः ॥९ ॥  
मित्रश्च त्वा वरुणश्चानुप्रेयतुराञ्जन ।  
तौ त्वानुगत्य दूरं भोगाय पुनरोहतु ॥१० । ।  