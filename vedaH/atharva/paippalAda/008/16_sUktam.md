---
title: १६ सूक्तम्

---
नव च या नवतिश्चारूढा वक्षणा अनु ।  
इतस्ताः सर्वा नश्यन्तु नुत्ताः पुत्थज्ञो मया ॥ १ ॥  
सप्त च याः सप्ततिश्चारूढा वक्षणा अनु ।  
इतस्ताः सर्वा नश्यन्तु नुत्ताः पुत्थज्ञो मया ॥ २ ॥  
पञ्च च याः पञ्चाशच्चारूढा वक्षणा अनु ।  
इतस्ताः सर्वा नश्यन्तु नुत्ताः पुत्थज्ञो मया ॥ ३ । ।  
ऊरूभ्यां तेऽष्ठीवद्भ्यां पार्ष्णिभ्यां भंससः ।  
स्त्रिया जार इव पुत्थज्ञीं प्र मृणीमसि॥४॥  
अनुसृप्तां गहनेषु धूक्ष्णां पापीं शिमिद्वतीम्।  
तामेतां दस्यूनां दासीं प्र दहातश्चुकाकणि॥५॥  
या स्त्रीणां पुत्रसदनं केवटानुपसर्पति।  
तामेतां दस्यूनां दासीं प्र दहातश्चुकाकणि॥६॥  
प्र पतातः सुकटनाळि सुषेः कुषीतको यथा।  
स्रक्वे ते तिप्रं धक्ष्यामि सा नशिष्यसि पुत्थगि।७।  
यदास्याः स्रक्वे दहेद्यदा मूर्धानमग्निना ।  
अथैषा दस्यूनां दासी पुत्थगि नि लयिष्यते ॥८॥  
संवत्सरमचरो असुरेभ्यः प्रतङ्किनी ।  
यत्र क्षेत्रस्य दुर्गन्धि तत् त एतन् न्यञ्जनम् ॥९॥  
नैतत्तव मातरंस्था न त एतन् न्यञ्जनम् ।  
अस्माकमेतद्वीरेभ्यो देवैः प्रजननं कृतम् ॥ १० ॥  
गिरौ तेऽश्मपुत्रमुदकं हिमवत्सु ।  
तत्रोपप्रस्कद्य नृत्य जामियूथेषु पुत्थगि ॥११ ॥  
स त्वं गोभिरश्वैः प्रजया प्रतरं भव ।  
यो मा तत्र प्राहैषीर्यत्र जीवन्ति भद्रया ॥ १२ ॥  
  