---
title: ०२ सूक्तम्

---
अन्तर्हिता देवतल्पाः पुरो मे ऽन्तर्हिता जगती छन्दसां मे ।  
मैषां राध्यभिचार एष प्रत्यगेनान् प्रतिसरेण हन्मि ॥ 1१ ॥  
अन्तर्हिता मे समुद्रा द्वादशा अन्तर्हिता उसषि तारका मे ।  
मैषां राध्यभिचार एष प्रत्यगेनान् प्रतिसरेण हन्मि ।२ ॥  
अन्तर्हिता अग्नयो धिष्ण्या मे ऽन्तर्हिता ऋतव आर्तवा मे ।  
मैषां राध्यभिचार एष प्रत्यगेनान् प्रतिसरेण हन्मि ॥ ३ ॥  
अन्तर्हिता मे प्रदिशश्चतस्रो ऽन्तर्भूतमुत भव्यं दधेऽहम् ।  
मैषां राध्यभिचार एष प्रत्यगेनान् प्रतिसरेण हन्मि ।४॥  
हन्मि तेऽहं कृतं हविर्यो मे घोरमचीक्लृपः ।  
अपाञ्चौ त उभौ बाहू अपि नह्याम्यास्यम् ॥५॥  
अपि नह्यामि ते बाहू अपि नह्याम्यास्यम् ।  
अग्नेर्देवस्य मन्युना तेन तेऽवधिषं हविर्यो मे घोरमचीक्लृपः॥६॥  
  