---
title: २२ सूक्तम्

---
इमां मात्रां निर्वप ओदनस्य तस्य पक्ता मुच्यतां किल्बिषेभ्यः।  
अभिद्रोहादेनसो दुष्कृताच्च पुनातु मा पवनैः पवित्रः ॥ १ ॥  
भद्रौ हस्तौ भद्रा जिह्वा भद्रं भवतु मे वचः।  
मह्यं पवित्रमोदनं ब्रह्मणा निर्वपामसि हस्ताभ्यां निर्वपामसि॥२ ॥  
यन् मयि गर्भं सति माता चकार दुष्कृतम् ।  
अयं मा तस्मादोदनः पवित्रः पात्वंहसः ॥ ३ ॥  
यदर्वाचीनमेकहायनादनृतं किं चोदिम ।  
अयं मा तस्मादोदनः पवित्रः पात्वंहसः । ॥४ ॥  
यद् दुष्कृतं यच्छमलं यदेनश्चकृमा वयं ।  
अयं मा तस्मादोदनः पवित्रः पात्वंहसः । । ५ । ।  
यन् मातरं यत् पितरं यद्वा जामिं जिहिंसिम।  
अयं मा तस्मादोदनः पवित्रः पात्वंहसः ॥ ६ ।  
यन् मातृघ्ना यत् पितृघ्ना भ्रूणघ्ना यत् सहासिम ।  
अयं मा तस्मादोदनः पवित्रः पात्वंहसः ॥७ ॥  
श्यावदन्ता कुनखिना स्तेनेन यत् सहासिम ।  
अयं मा तस्मादोदनः पवित्रः पात्वंहसः ॥८ । ।  
शिशुन्धानां पूंश्चलानां तक्ष्णां यदन्नमाशिम ।  
अयं मा तस्मादोदनः पवित्रः पात्वंहसः ॥ ९ । ।  
यदपामपजह्रिम निमज्य पपिमोदकम् ।  
अयं मा तस्मादोदनः पवित्रः पात्वंहसः । । १० ॥  
   