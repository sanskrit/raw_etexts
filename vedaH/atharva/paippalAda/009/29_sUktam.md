---
title: २९ सूक्तम्

---
अश्वत्थमग्निमाज्यं दूतान् कृण्वे मनोजवान् ।  
अग्निश्चरुमिवार्चिषा कामो विध्यतु त्वा मम प्र पतातो ममाध्या। १ ॥  
शयानमग्न आसीनमश्वत्थश्च सवासिनौ ।  
प्र पतातो ममाध्या ।२।  
चरन्तं त्वा तिष्ठन्तमासीनमपि संसदि।  
रेष्मा तृणमिव मथ्नातु दहन् कामरथो मम प्र पतातो ममाध्या॥ ३ । ।  
यथेन्द्रायासुरानरन्धयद् बृहस्पतिः।  
एवा त्वमग्ने अश्वत्थानमून् मह्यमिहानय प्र पतातो ममाध्या॥४॥  
अहं ते मन आ दद ऐडेन सह मेदिना ।  
देवा मनुष्या गन्धर्वास्ते मह्यं रन्धयन्तु त्वा प्र पतातो ममाध्या ॥ ५ । ।  
यथा अश्वत्थस्य पर्णानि नेलयन्ति कदा चन ।  
एवासौ मम कामेन माव स्वाप्सीत् कदा चन प्र पतातो ममाध्या ॥ ६ । ।  
कुष्ठं तपन्ति मरुतः स्वाध्यन्दुरआजानं स्वरयन्तो अर्चिषा ।  
यथा न स्वपात् कतमच्चनाहरैव गच्छान् ममाध्या ॥७॥  
(इति द्वादशर्चोनाम नवमकाण्डे चतुर्थो ऽनुवाकः)  
इत्यथर्ववेद पैप्पलादसंहितायां द्वादशर्चोनाम नवमकाण्डः समाप्तः