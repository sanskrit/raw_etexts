---
title: २३ सूक्तम्

---
यत् क्रुद्धा मन्युतो वयं ब्राह्मणस्य निजग्मिम पदा वा गामुपारिम।  
अयं मा तस्मादोदनः पवित्रः पात्वंहसः । ।१ ॥  
यद् ब्रह्मचर्ये यत् स्नातचर्ये अनृतं किं चोदिम ।  
अयं मा तस्मादोदनः पवित्रः पात्वंहसः ॥ २ । ।  
किलासेन दुश्चर्मणा वण्डेन यत् सहाशिमाधाराभिगतेन वा ।  
अयं मा तस्मादोदनः पवित्रः पात्वंहसः ।३।  
यत् क्षेत्रमभितिष्ठाथाश्वं वा यं निरेमिषे ।  
अयं मा तस्मादोदनः पवित्रः पात्वंहसः ॥ ४ । ।  
यदक्षेषु हिरण्ये गोष्वश्वेषु यद्धने अनृतं किं चोदिम ।  
अयं मा तस्मादोदनः पवित्रः पात्वंहसः ॥ ५ ॥  
सख्युर्जायां स्वां दासीं सूतिकां लोहितावतीमशुद्धां यदुपेयिम।  
अयं मा तस्मादोदनः पवित्रः पात्वंहसः ॥ ६ ॥  
परिवित्तेन परिविविदानेनाभ्यवस्नातेन परिभक्षितेन दिधिषूपत्या यत् सहाशिम ।  
अयं मा तस्मादोदनः पवित्रः पात्वंहसः ॥७ । ।  
यत् कुसीदं विभेजिम द्विमेयं धनकाम्या ।  
अयं मा तस्मादोदनः पवित्रः पात्वंहसः ॥८॥  
यद द्वयेकं यत् त्र्येकमुपैकमिति यद्ददौ ।  
अयं मा तस्मादोदनः पवित्रः पात्वंहसः ॥ ९ । ।  
यत् त्चरमाणाः शबलमपक्वं मांसमाशिम ।  
अयं मा तस्मादोदनः पवित्रः पात्वहंसः ॥ १० ।  
  