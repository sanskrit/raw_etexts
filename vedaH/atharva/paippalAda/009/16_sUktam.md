---
title: १६ सूक्तम्

---
न तत्र धेनुर्दुहे नानड्वान् सहते धुरम् । तु. शौ.सं. ५.१७  
विजानिर्यत्र ब्राह्मणो रात्रिं वसति पापया ।१।  
न वर्षं मैत्रावरुणं ब्रह्मज्यमभि वर्षति ।  
नास्मै समितिः कल्पते न मित्रं नयते वशम् ॥२॥  
असृङ्मती चरति ब्रह्मजाया आशा लिम्पन्ती प्रदिशश्चतस्रः।  
यः क्षत्रियः पुनरेनां ददाति स दिवो धारां धयति प्रपीनाम्॥३॥  
यो ऽपुनर्दाय ब्रह्मजायां राजा तल्पे निपद्यते ।  
दुर्योणा अस्मा ओषधीर्याः काश्चाभिविपश्यति॥४ । ।  
विषमश्नात्यपां विषमश्नाति वीरुधाम् ।  
यो ब्रह्मजायां न पुनर्ददाति तस्मै देवाः सुदिहं दिग्धमस्याम्॥५॥  
उद्यत् पतयो दश स्त्रियाः पूर्वे अब्राह्मणाः ।  
ब्रह्मा चेद्धस्तमग्रहीत् स एव पतिरेकधा॥६॥  
ब्राह्मण एव पतिर्न राजा नोत वैश्यः ।  
तत् सूर्यः प्रब्रुवन्नेति पञ्चभ्यो मानवेभ्यः ॥७॥  
  