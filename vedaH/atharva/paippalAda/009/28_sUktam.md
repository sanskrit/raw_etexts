---
title: २८ सूक्तम्

---
इमास्तपन्तु त्वौषधीरोषधीनामयं रसः ।  
अश्वत्थस्ते ऽयं हृद्यग्निर्भूतो व्योषतु प्र पतातो ममाध्या ।१।  
यथा सूत्र लाक्षारक्तमाज्येनानुषिच्यते ।  
एवा ते कामः सर्पत्वन्तरस्थसु मञ्जसु  
प्र पतातो ममाध्या ।२।  
यथा कुष्ठः प्रयस्यति यथा दह्यते अर्चिषा ।  
एवा ते दह्यतां मनः प्र पतातो ममाध्या ॥ ३ ॥  
पुंसः कुष्ठात् प्र क्षरति स्तोक आधिभिराभृतः ।  
स ते हृदये वि वर्ततां प्र पतातो ममाध्या ॥ ४ ॥  
एष ते स्तोको हृदयं दिग्धेवेषुः प्र पद्यताम् ।  
अस्त्राखणं यथेष्वा कामो विध्यतु त्वा मम प्र पतातो ममाध्या ॥ ५ । ।  
हरित एधि शुष्काक्षः सर्वदा हृदयामयि ।  
स्त्रियस्ते अन्या माछाञ्छुरयो त्वाशाभि शोचतु प्र पतातो ममाध्या ॥६ । ।  
शोचीमदस्तु ते शयनं शोचिमदुपवेशनम् ।  
शोचीमदस्तु ते मनो यथात्र न रमासा अर्वाची न मनास प्र पतातो ममाध्या॥ ७ । ।  
न रमासै सङ्गतेषु शयानं त्वाभि शोचतु ।  
स्तोकस्त्वोत्तुद उत्तुदात् प्र पतातो ममाध्या ॥८ ॥  
अन्तर्दहति चर्मणो अस्थिमांसेभिराभृतम् ।  
सर्वान् यज्ञः प्र याशयादैड आधिभिस्तव प्र पतातो ममाध्या॥ ९ । ।  
हृदयेऽधि समिध्यतां स्वैर्मांसेभिरेष ते ।  
अग्निः कामस्य यो महान् स मह्यं रन्धयन्ति त्वा प्र पतातो ममाध्या॥ १० ॥  
  