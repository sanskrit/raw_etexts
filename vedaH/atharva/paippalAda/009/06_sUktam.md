---
title: ०६ सूक्तम्

---
इमां खनाम्योषधिमदृष्टहननीमहम् । तु. शौ.सं. ३.१८  
अश्वस्थावो ददाति त्वा वैरूपो वाजिनीवति ।१।  
नादृष्टा वो जिह्वाः सन्ति न दन्ता हन्वोरधि ।  
नापि मध्यं नो शिरस्ते यूयं किं करिष्यथ ।२।  
इन्द्रामित्रा इन्द्रहता न व इहास्ति न्यञ्जनम् ।  
इन्द्रो वः सर्वासां साकं शक्रस्तृणेढु वृत्रहा ॥ ३ ॥  
अश्वतराङ् अयःशफान् यानिन्द्रो अधितिष्ठति ।  
तैर्वोपि नह्येय ते मुखान्युदरसर्पिणः ॥४॥  
अपिनह्यमदृष्टानां मुखं पादा दृतेरिव ।  
उतैषां जिह्वा निष्कर्ता निर्दन्ता हन्वोरधि । ५ ।  
अवधिषमसृगादां नि क्रोडादा अलिप्सत ।  
अभैत्सं सर्वेषामाण्डानि ये अदृष्टाः पृथिवीक्षितः ॥ ६ ॥  
रिष्यासः पौरुषासो दर्भासो वैरिणा उत ।  
मौञ्जा अदृष्टाः सौर्याः सर्वे साकं नि जस्यत ॥७॥  
अदृष्टानां सप्त जाता पृथिवी न शिशे मही ।  
तानिन्द्रो बाहुभ्यां सर्वाञ्छक्रो अपावयत् ॥ ८ । ।  
ये वः सन्ति सप्त जाता अदृष्टाः पुरुषादिनः । .  
ग्राव्णांशूनिव सोमस्य तान् सर्वान् प्र मृणीमसि ॥ ९ ॥  
य आत्मजा ये वस्तिजा य ऋषा य उ तोदिनः ।  
तेभ्यः खनाम्योषधिं येभ्यो बिम्बीवधः कृतः ॥१०॥  
अदृष्टभ्यस्तरुणेभ्यो युवद्धद्य स्थविरेभ्यः ।  
अहार्षमुग्रामोषधिं येभ्यो बिम्भीवधः कृतः ॥ ११ !!  
ये च दृष्टा ये चादृष्टास्तितीलाः शलुनाश्च ये ।  
तानग्ने सर्वान् सं दह क्रिमीननेजतो जहि ॥१२॥  
  