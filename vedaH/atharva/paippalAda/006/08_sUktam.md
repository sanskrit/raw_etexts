---
title: ०८ सूक्तम्

---
सहस्व यातुधानान् सहस्व यातुधान्यः ।  
सहस्व सर्वा रक्षांसि सहमानास्योषधे ।१।  
सहमाने सहस्वति सहन्त्यहमुत्तरे ।  
उताहमस्मि सासहिः सासहे वः सदान्वाः ॥२॥  
या सहमाना चरसि सासहान इवर्षभः ।  
सदान्वाघ्नी रक्षोघ्नी सा त्वमुग्रास्योषधे ॥३॥  
खेले है लम्बनस्तनि नश्येतः प्रामुतः पत । म्वन  
न त्वामविव्यचदिहोक्षेव शृङ्गवच्छिरः ॥४॥  
असुवाने बहुपुत्रे अनन्तर्वे महोदरि । वहु  
पथास्मत्सत्वरे त्वं शर्करा वस्पती चर ॥५॥  
ये ऽरायाश्चरथ पाकस्येछन्त आसुतिम् ।  
तानग्ने कृष्णवर्तने तीक्ष्णशृङ्गोदृशन्निहि ॥६॥  
अदो यद् दारु प्लवते सिन्धोर्मध्ये अपूरुषम् ।  
तदा रभस्व दुर्हणो तेन याहि परस्तरम् ॥७॥  
यस्या जनित्रमिष्टर्गा अदृष्टाः क्रिमयः प्लुषयः ।  
तस्यै बलासपत्न्यै नमस्कृणोमि कुष्ठ्यै ॥८ ॥  
शर्वपुत्रे भवपत्नि यातुभ्रात्रि सदान्वे।  
तस्याद्धि पुत्रान् भ्रातॄंश्च यत्र त्वापनयामसि ॥९॥  