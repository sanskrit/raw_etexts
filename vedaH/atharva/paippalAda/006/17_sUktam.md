---
title: १७ सूक्तम्

---
प्रति त्यं चारुमध्वरं गोपीथाय प्र हूयसे ।  
मरुद्धिरग्न आ गहि । १ ।  
नहि देवो न मर्त्यो महस्तव क्रतुं परः ।  
मरुद्भिरग्न आ गहि । २ । ।  
ये महो रजसो विदुर्विश्वे देवासो अदुहः ।  
मरुद्भिरग्न आ गहि ।३ ।  
ये शुभ्रा घोरवर्पसः सुक्षत्रासो रिशादसः ।  
मरुद्भिरग्न आ गहि ॥४॥  
य उग्रा अर्कमानृचुरनाधृष्टास ओजसा ।  
मरुद्भिरग्न आ गहि । ५ ।  
ये नाकस्याधि रोचने दिवि देवास आसते ।  
मरुद्भिरग्न आ गहि । ६ ।  
य ईङ्खयन्ति पर्वतान्तिरः समुद्रमोजसा ।  
मरुद्भिरग्न आ गहि ॥७॥  
आ ये तन्वन्ति रश्मिभिस्तिरः समुद्रमर्णवं ।  
मरुद्भिरग्न आ गहि ॥८॥  
अभि त्वा पूर्वपीतये सृजामि सोम्यं मधु।  
मरुद्भिरग्न आ गहि । २ । ।  
आा यन्तु मरुतो गणै स्तुता दधतु नो रयिं ।  
मरुद्भिरग्न आ गहि । १० ।  
आ त्वा कण्वा अहूषत गृणन्ति विप्र ते धियः ।  
मरुद्भिरग्न आ गहि । १ १ ।  
(इति नवर्चनाम षष्ठकाण्डे तृतीयो ऽनुवाकः)  