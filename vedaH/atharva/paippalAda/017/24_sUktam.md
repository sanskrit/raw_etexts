---
title: २४ सूक्तम्

---
विद्म ते स्वप्न जनित्रं पाप्मनः पुत्रो अस्य भूत्या अधिजातो यमस्य करणः।  
तं त्वा स्वप्न तथा विद्म ।  
यो ऽभद्रः स्वप्नः स्वप्नमयः पापस्तं द्विषते प्र हिण्मः ॥ १ ॥  
तमस्मै गमयामस्तेनैनं विध्यामो भूत्यैनं विध्यामो निर्भूत्यैनं  
विध्यामः पराभूत्यैनं विध्यामो ग्राह्यैनं विध्यामस्तमस्यैनं विध्यामोग्निनैनं क्रव्यादा वृश्चामो देवानामेनं घोरैः क्रूरैः प्रेष्यैरभिप्रेष्यामो वैश्वानरस्यैनं दंष्ट्रयोरपिदध्मः ॥ २ । ।  
विद्म ते स्वप्न जनित्रं ग्राह्या पुत्रो ऽसि निर्ऋत्या अधिजातो यमस्य करणः ।  
तं त्वा स्वप्न तथा विद्म ।  
यो ऽभद्रः स्वप्नः स्वप्नमयः पापस्तं द्विषते प्र हिण्मः । ॥४ ॥  
विद्मते स्वप्न जनित्रं वरुणस्य पुत्रो ऽसि वरुणान्या  
अधिजातो यमस्य करणः ।  
तं त्वा स्वप्न तथा विद्म !  
यो ऽभद्रः स्वप्नः स्वप्नमयः पापस्तं द्विषते प्र हिण्मः ॥ ५ ॥  
विद्म ते स्वप्न जनित्रमह्नः पुत्रो ऽसि रात्र्या  
अधिजातो यमस्य करणः ।  
तं त्वा स्वप्न तथा विद्म ।  
यो ऽभद्रः स्वप्नः स्वप्नमयः पापस्तं द्विषते प्र हिण्मः ॥६ ॥  
विद्मते स्वप्न जनित्रं दिवस्पुत्रो ऽसि भूम्या अधिजातो यमस्य करणः ।  
त त्वा स्वप्न तथा विदा ।  
यो ऽभद्रः स्वप्नः स्वप्नमयः पापस्तं द्विषते प्र हिण्मः ॥ ७ । ।  
विद्म ते स्वप्न जनित्रं वनस्पतीनां पुत्रो ऽस्योषधिभ्योधिजातो यमस्य करणः ।  
तं त्वा स्वप्न तथा विद्म ।  
यो ऽभद्रः स्वप्नः स्वप्नमयः पापस्तं द्विषते प्र हिण्मः ॥ ८ । ।  
विद्म ते स्वप्न जनित्रं वानस्पत्यानां पुत्रो ऽसि वीरुद्भ्यो अधिजातो यमस्य करणः । तं त्वा स्वप्न तथा विद्म ।  
यो ऽभद्रः स्वप्नः स्वप्नमयः पापस्तं द्विषते प्र हिण्मः ॥ ९ । ।  
विद्म ते स्वप्न जनित्रं तन्द्रियाः पुत्रो ऽसि कोट्यया अधिजातो यमस्य करणः ।  
तं त्वा स्वप्न तथा विद्म ।  
यो ऽभद्रः स्वप्नः स्वप्नमयः पापस्तं द्विषते प्र हिण्मः ॥ १० ॥  
विद्म ते स्वप्न जनित्रं रक्षसां पुत्रो ऽस्युद्भवेभ्यो अधिजातो यमस्य करणः ।  
तं त्वा स्वप्न तथा विद्म ।  
यो ऽभद्रः स्वप्नः स्वप्नमयः पापस्तं द्विषते प्र हिण्मः ॥११ ॥  
विद्म ते स्वप्न जनित्रं गन्धर्वाणा पुत्रो ऽस्यप्सरोभ्यो अधिजातो यमस्य करणः ।  
तं त्वा स्वप्न तथा विद्म ।  
यो ऽभद्रः स्वप्नः स्वप्नमयः पापस्तं द्विषते प्र हिण्मः ॥ १२ । ।  
तं त्वा स्वप्नेति त्रीणि ।  
तमस्मै गमयामस्तेनैनं विध्यामो निर्भूत्यैनं विध्यामः पराभूत्यैनं विध्यामो ग्राह्यैनं  
विध्यामोग्निनैनं क्रव्यादा वृश्चामो देवानामेनं घोरैः क्रूरैः प्रेष्यैरभिप्रेष्यामो वैश्वानरस्यैनं दंष्ट्रयोरपिदध्मः ॥ १३ ॥  