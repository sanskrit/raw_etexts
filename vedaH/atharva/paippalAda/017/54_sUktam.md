---
title: ५४ सूक्तम्

---
वसोर्या धारा मधुना समक्ता घृतेन मिश्रा अमृतस्य नाभयः ।  
सर्वास्ता अव रुन्धे स्वर्गः षष्ठ्यां शरत्सु निधिपा अभीच्छात् ॥ १ ॥  
निधिं निधिपा अभ्येनमिच्छादनीश्वरा अभितः सन्त्वन्ये ।  
अस्माभिर्दत्तो निहितः स्वर्गस्त्रिभिः काण्डैस्त्रीन्स्वर्गानरुक्षत् ॥ २ ॥  
अग्नी रक्षस्तपतु यद् विदेवं क्रव्यात् पिशाच इह मा प्र पास्त ।  
नुदाम एनमव रुध्मो अस्मदादित्या नो अङ्गिरसः सचन्ताम् ॥ ३ ॥  
आदित्येभ्यो अङ्गिरोभ्यो मध्विदं घृतेन मिश्रं प्रति वेदयामः ।  
शुद्धहस्तौ ब्राह्मणस्यानिहत्यैनं स्वर्गं सुकृतामयैनम् । ४ ॥  
इर्द काण्डमुत्तमं प्रापमस्य यस्माल्लोकात् परमेष्ठी समाप ।  
आ सिञ्च सर्पिर्घृतवत् समङ्ग्ध्येष भागो अङ्गिरसो नो अत्र॥५॥ ।  
सत्याय च तपसे देवताभ्यो निधिं शेवधिं परि दध्म एतम् ।  
भी नो द्युतेव गान्मा समित्यां मा स्मान्यस्मा उत्सृजता पुरा मत्। ६ ।  
न किल्बिषमत्र नाधारो अस्ति न यन्मित्रैः समममान एति ।  
पक्तारं पक्वः पुनरा विशास्यनूनं पात्रं निहितं न अस्तु ॥ ७ ॥  
अहं पचाम्यहमिद्ददामि ममेदु कर्मन् करुणेषि जायाः ।  
कौमारो लोको अजनिष्ट पुत्रोन्वारभेथां वय उत्तरावत् ॥ ८ ॥  
प्रियं प्रियाणां कृणवाम या तत् तमस्ते यन्तु यतमे द्विषन्ति ।  
धेनुरनड्वान् वयो आयदन्यत् पौरुषेयमप मृत्युं नुदन्तु । ९ ।  
समग्नयो विदुरन्यो अन्यं य ओषधीः सचते यध सिन्धून् ।  
यावन्तो देवा दिव्यातपन्ति हिरण्यं ज्योतिर्दधतो बभूव ॥ १० ॥ योति  