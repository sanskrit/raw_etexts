---
title: १० सूक्तम्

---
इन्द्रे लोका इन्द्रे तप इन्द्रेध्यृतमाहितम् ।  
इन्द्र त्वा विद्म प्रत्यक्षं स्कम्भे सर्वं समाहितम् ॥१॥  
नाम नाम्ना जोहवीमि पुरा सूर्यात् पुरोषसः ।  
यदजः प्रथमं सम्बभूव स ह तत् स्वराज्यं जगाम यस्मान्नः परमस्ति भूतम् । ।२ । यस्य भूमिः प्रमान्तरिक्षमुतोदरम् ।  
दिवं यश्चक्रे मूर्धानं तस्मै ज्येष्ठाय ब्रह्मणे नमः ।३।  
यस्य सूर्यश्चक्षुश्चन्द्रमाश्च पुनर्नवः ।  
अग्निं यश्चक्र आस्यं तस्मै ज्येष्ठाय ब्रह्मणे नमः ॥४॥  
यस्य वातः प्राणापानौ चक्षुरङ्गिरसोभवन् ।  
दिशो ययश्चक्रे प्रज्ञानीस्तस्मै ज्येष्ठाय ब्रह्मणे नमः ॥ ५ ।  
यः श्रमात्तपसो जातो लोकान् सर्वान् समानसे ।  
सोमं यश्चक्रे केवलं तस्मै ज्येष्ठाय ब्रह्मणे नमः ॥६॥  
स्कम्भो दाधार पृथिवीं द्यामुतामूं  
स्कम्भो दाधारोर्वन्तरिक्षम ।  
स्कम्भो दाधार प्रदिशः षडुर्वीः  
स्कम्भ इदं विश्वं भुवनमा विवेश ॥७॥  
कथं वातो नेलयति कथं न रमते मनः ।  
किमापः सत्यं प्रेप्सन्तीः प्र चक्रमिति सर्वदा ॥ ८ ॥  
महद्यक्षं भुवनस्य मध्ये तपसि क्रान्तं सलिलस्य पृष्ठे ।  
तस्मिञ्छ्रयन्ते य उ के च देवा वृक्षस्य  
स्कन्धः परित इव शाखाः ॥९॥  
यस्मै हस्ताभ्यां पादाभ्यां वाचा श्रोत्रेण चक्षुषा ।  
यस्मै देवाः सदा बलिं प्रयच्छन्ति विमितेमितं  
स्कम्भं तं ब्रूहि कतमः स्विदेव सः । । १० ॥  