---
title: २० सूक्तम्

---
या वशा उदकल्पयन् देवा यज्ञादुदेत्य ।  
तासां विलिप्त्यं भीमामुदाकुरुत नारदः॥१॥  
तां देवा अमीमांसन्त वशेयामवशेति ।  
तामब्रवीन्नारद एषा वशानां वशतमा ।२।  
कति नु वशा नारद यास्त्वं वेत्थ मनुष्यजाः ।  
कतमासां भीमतमा कस्या नाश्नीयादब्राह्मणः ।३।  
विलिप्त्या बृहस्पते या च सूतवशा वशा।  
तासां नाश्नीयादब्राह्मणो य आशंसेत भूत्याम् ॥४॥  
नमस्ते अस्तु नारदानुष्ठु विदुषे वशा।  
कतमासां भीमतमा यामदत्त्वा पराभवेत् ॥५॥  
विलिप्त्या बृहस्पते या च सूतवशा वशा।  
याः प्र यच्छेद् ब्रह्मभ्यः य आशंसेत भूत्याम् ॥ ६ । ।  
त्रीणि वै वशाजातानि विलिप्ती सूतवशा वशा।  
ताः प्र यच्छेद् ब्रह्मभ्यः सोनाव्रस्कः प्रजापतौ ॥७॥  
एतद् वो ब्राह्मणा हविरिति मन्वीत याचितः ।  
वशां चेदेनं याचेयुर्या भीमाददुषो गृहे ॥८॥  
देवा वशामुपावदन् नोदादिति हीडिताः ।  
एताभिर्ऋग्भिर्भेदस्य तस्माद् वै स पराभवत् ॥९॥  
उतैतां भेदो नाददाद् वशामिन्द्रेण याचितः ।  
तस्मात् तं देवा एनसोवृश्चन्नहमुत्तरे ॥ १० ॥  
ये वशाया अदानाय वदन्ति परिरापिणः ।  
इन्द्रस्य मन्यवे जाल्मा आ वृश्चन्ते अचित्त्या ॥ ११ ॥  
ये गोपतिं पराणीयाथाहुर्मा ददा इति ।  
रुद्रस्यास्तां हेतिं ते परि यन्त्यचेतसः ॥ । १२ ।  
यदि हुतां यद्यहुताममा च पचते वशाम् ।  
देवान् सब्राह्मणानृत्वा जिह्मो लोकान्निर्ऋच्छति ॥१३॥  
(ह्रति एकानृचनामसप्तदशकाण्डे चतुर्थो ऽनुवाकः)  