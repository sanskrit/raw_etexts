---
title: ४७ सूक्तम्

---
इमा नारीरविधवाः सुपत्नीराञ्जनेन सर्पिषा सं विशन्तु ।  
अनश्रवो अनमीवाः सुरत्ना आ रोहन्तु जनयो योनिमग्रे । १ ॥  
इमे वीरा अविधवाः सुजानय आञ्जनेन सर्पिषा सं स्पृशन्ताम् ।  
अनश्रवोऽनमीवाः सुरत्नाः स्योनाद्योनेरधि तल्पं रुहेयुः ॥ २ ॥  
व्याकरोमि हविषाहमेतौ तौ ब्रह्मणा व्यहं कल्पयामि ।  
स्वधां पितृभ्यो अजरां कृणोमि दीर्घेणायुषा समिमान्सृजामि ।३।  
यो नो अग्निः पितरो हृत्स्वन्तराविवेशामृतो मर्त्येषु ।  
मय्यहं तं प्ररि गृह्णामि देवं मा सो अस्मान् द्विक्षत मा वयं तम्॥ ४ ॥ अपावृत्याग्निं गार्हपत्यं क्रव्यादाः प्रेत दक्षिणाः ।  
प्रियं पितृभ्य आत्मने ब्रह्मणे कृणुत प्रियम् ॥ ५ । ।  
द्विभागधनमादाय प्र क्षिणात्यवर्त्या ।  
अग्निः पुत्रस्य ज्येष्ठस्य यः क्रव्यादनिराहितः । ६ ।  
यत् कृषते यद् वनुते यच्च वस्नेन विन्दते ।  
सर्व मत्र्यस्य तन्नास्ति क्रव्याच्चेदनिराहितः । । ७ ॥  
अयज्ञियो हतवर्चा भवति नैनेन हविरत्तवे।  
छिनत्ति कृषिं गां धनं यं क्रव्यादनुवर्त्तते॥८॥  
मुहुर्गृध्यैः प्र वदत्यार्तिं मर्त्यो नीत्य च।  
क्रव्यादमग्निरन्तिकादनुविद्वान् वितावति । ९ ।  
ग्राह्या गृहाः सं सृज्यन्ते यत् स्त्रिया म्रियते पतिः ।  
ब्रह्मैव विद्वानेष्यो यः क्रव्यादं निरादधत् ॥ १० ॥  