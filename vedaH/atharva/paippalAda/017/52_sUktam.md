---
title: ५२ सूक्तम्

---
पृथग्रूपाणि बहुधा पशूनामेकरूपो भवति सं समृद्ध्या ।  
एतां त्वचं लोहिनीं तां नुदेथां ग्रावा शुन्धाति मलग इव वस्त्रा॥१॥  
जनित्रीव प्रति हर्यासि सूनुं सं त्वा दधामि पृथिवीं पृथिव्या ।  
उखाः कुम्भीर्वेद्यां सं चरन्तां यज्ञायुधैराज्येनातिषक्ता । २ ॥  
भूम्यां त्वा भूमिमधिधारयामि तनूः समानी विकृता त एषा ।  
यद्यद् द्युत्तं लिखितमर्पणं च तेन मा सुस्त्रोरपि तद् वपामि॥३॥  
अग्निः पचन् रक्षतु त्वा पुरस्तादिन्द्रो अस्माद् दक्षिणतो मरुत्वान् ।  
सोमस्त्वा दृंहाद्धरुणे प्रतीच्या उत्तरात्त्वा वरुणः सं ददातै । ४ ॥  
आ यन्तु दिवः पृथिवी सचन्ते भूम्याः सचन्ते उर्वन्तरिक्षम् ।  
शुद्धाः सतीस्ता उत शुन्द्धन्त एव ता नः स्वर्गमभि लोकं नयन्तु॥५॥  
पूताः पवित्रैः पवन्ते अभ्राद् दिवं च यन्ति पृथिवीं च लोकान् ।  
ता जीवला जीवधन्याः प्रतिष्ठाः पात्र आसीक्ताः पर्यग्निरेनाम्॥ ६ ॥  
उतेव प्रभ्वीरुत सम्मितास उत शुक्राः शुचयश्चामृतासः ॥  
ता ओदनं दम्पतिभ्यां प्रशिष्टा आपः शिक्षन्तीः प्रवता सुनाथाः॥७॥  
उद्योधन्त्यभि वल्गन्ति तप्ताः फेनमस्यन्ति बहुलाञ्च बिन्दून् ।  
योषेव दृष्ट्वा पतिमृत्वियायै तैस्तण्डुलैर्भवता समापः । ८ ।  
सङ्ख्याता स्तोकाः पृथिवीं सचन्ते प्राणापानैः सम्मिता ओषधीभिः।  
असङ्ख्याता ओोप्यमानाः सुवर्णाः सर्वं समापं शुचयः शुचित्वम्॥९॥  
उत्थापय सीदतो बुध्न एनानद्भिरात्मानमपि सं सृजन्ताम् ।  
अमासि पात्रैरुदकं यदेतन्मितास्तण्डुलाः प्रदिशो यदीमाः ॥ १० ॥  