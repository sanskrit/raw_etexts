---
title: ०८ सूक्तम्

---
यत्र लोकांश्च कोशांश्च ब्रह्म यत्र जना विदुः ।  
असच्च यत्र सच्चान्तः  
स्कम्भं तं ब्रूहि कतमः स्विदेव सः ॥ १ । ।  
यत्र तपः पराक्रम्य ऋतं धारयत्युत्तरम् ।  
व्रतं च यत्र श्रद्धा च ब्रह्मापः समाहिताः  
स्कम्भं तं ब्रूहि कतमः स्विदेव सः ॥२॥  
यस्मिन् भूमिरन्तरिक्षं द्यौर्यस्मिन्नध्याहिता।  
यत्राग्निश्चन्द्रमाः सूर्यो वातस्तिष्ठन्त्यार्पिताः  
स्कम्भं तं बूहि कतमः स्विदेव सः ।३।  
यस्य त्रयस्त्रिंशद् देवा अङ्गे सर्वे समाहिताः  
स्कम्भं तं बूहि कतमः स्विदेव सः ॥४॥  
यत्र ऋषयो भूतकृत ऋचः साम यजुर्मही ।  
एकर्षिर्यस्मिन्नार्पितः  
स्कम्भं तं ब्रूहि कतमः स्विदेव सः ॥५॥  
यस्य चतस्रः प्रदिशो नाड्यस्तिष्ठन्ति प्रथमाः ।  
यज्ञो यस्मिन् पराक्रान्तः स्कम्भं तं ब्रूहि कतमः स्विदेव सः ॥६॥  
यत्रामृतं च मृत्युश्च पुरुषश्च समाहिताः ।  
समुद्रो यस्य नाड्यः स्कम्भं तं ब्रूहि कतमः स्विदेव सः ॥७॥  
ये पुरुषे ब्रह्म विदुः ते स्कम्भमनुसंविदुः ।  
यो वेद परमेष्ठिनं यश्च वेद प्रजापतिम् ।  
ज्येष्ठं ये ब्राह्मणं विदुस्ते स्कम्भमनुसंविदुः ॥८ ॥  
यस्य शिरो वैश्वानरश्चक्षुरङ्गिरसोभवन् ।  
अङ्गानि यस्य यातवः स्कम्भ तं ब्रूहि कतमः स्विदेव सः ॥९॥  
यस्य ब्रह्म मुखमाहुर्जिह्वा मधुकशामुत ।  
विराजं यस्योध आहु स्कम्भं तं ब्रूहि कतमः स्विदेव सः ॥ १० ॥  