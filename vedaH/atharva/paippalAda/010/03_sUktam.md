---
title: ०३ सूक्तम्

---
अश्व इव रथमा दत्स्व सिंह इव पुरुषं हर ।  
हस्तीव नड्वलान् भङ्धि भ्रातृव्याणां श्रियं वृह ।१।  
उत्ते कृणोतु कश्यपो ब्रह्म देवैरभिष्टुतम् ।  
आप्रीतमविराधुकम् ॥२ । ।  
एतं खदिरमा हराथो तेजनमा हर ।  
उतैतं पर्णमा हरा हरानडुहो बलम् ॥ ३ ॥  
इध्मां देवैः समाभृतांस्तांस्ते प्रादाद् बृहस्पतिः ।  
ताना धेहि समाहितेऽग्नौ सूर्याभिचक्षणे ॥४॥  
तेभिष्ट्वमुत्तरो भव भ्रातृव्याणां श्रियं वृह ।  
अथो एषां पयो हर ॥५॥  
आदित्या रुद्रा वसव ऋषयो भूतकृतश्च ये ।  
श्रियं च क्षत्रमोजश्च तुभ्यं देवा असाविषुः ॥६॥  
वसुरसीन्द्रनामायुष्मान्छतशारदः ।  
स इन्द्र इव देवेषु त्विषीमान् विश आ वद ॥७॥  
  