---
title: ०२ सूक्तम्

---
त्वयीन्द्रियं त्वयि वर्चस्त्वं धर्मपतिर्भव ।  
त्वमुत्तरो भ्रातृवेभ्यस्तव लक्ष्मीः पयस्वती ॥ १ । । ।  
तवैतामश्विना हवं तव राष्ट्रं दिवि श्रितम् ।  
त्वमायुष्मान् सपत्नहोत्तरो द्विषतो भव ॥२ ॥  
तीक्ष्णशृङ्ग ऋषभः समुद्र इवाक्षितोदकः ।  
त्वं सहस्रवीर्यस्तव बाहू गवाम्पती ।३।  
भ्रातृव्यश्च सपत्नश्च यस्त्वामित्रो जिघांसति ।  
श्रियं त्वं सर्वेषां तेषामादायोग्रो वि धारय ।४॥  
त्वं वशी सत्याकूतः सत्यधर्मा गवेषणः ।  
नाष्ट्रास्त्वं सर्वास्तीर्त्वा भ्रातृव्याणां श्रियं वृह ॥१५।  
तुभ्यं सं यन्तु बलयस्तुभ्यं शुल्कः प्र वीयताम् ।  
तुभ्यं विराट् पयो दुहां त्वां वाञ्छन्तु विशो महीः॥६॥  
वाञ्छतु त्वा बृहद्राष्ट्रं त्विषिस्ते मुख आहिता ।  
त्वं देवानां भव प्रियस्त्वयि गावो अधि श्रिताः ॥७ ॥  
त्वयीन्द्रियं त्वयि वर्चस्त्वयि यज्ञो अधि श्रितः ।  
तवा यन्तु हवं देवास्त्वं प्रियो बृहस्पतेः ॥ ८ || !  
अग्नीषोमा पवमानो विराड् देवी पयस्वती ।  
अतन्द्रं सर्वे रक्षन्तु राष्ट्रं तेनपवाद्यम् ॥९ ॥  
अग्निरिव तृणं प्र दहौघः कूलमिवा रुज ।  
श्रियं भ्रातृव्याणामा दत्स्वाण्डीकमिवाधि पुष्करात् ॥ १० ॥  
  