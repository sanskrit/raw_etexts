---
title: १२ सूक्तम्

---
यो मे भूतिमनामयद्वित्तमायुर्जिघाँसति ।  
इन्द्रश्च तस्मा अग्निश्च दिवो अश्मानमस्यताम् ॥ १ ॥  
यो मे वेश्म यो मे सभां श्रियं श्रेष्ठां जिघांसति ।  
इन्द्रश्च तस्याग्निश्च कृत्यां वि तनुतां गृहे ॥२ ॥  
यो मे मृत्युमसमृद्धिमह्ना रात्र्या चेच्छति ।  
इन्द्रश्च तस्याग्निश्चार्चिषा दहतां स्वम् । ।३ । ।  
यो मे प्राणं यो मे ऽपानं व्यानं श्रेष्ठ जिघांसति ।  
इन्द्रश्च तस्याग्निश्च प्राणं प्राणहनौ हताम् ॥४॥  
यो मा देवजनैः सपैर्विद्युता ब्रह्मणाभ्यमात् ।  
अगस्त्येन मेदिनेन्द्रश्चाग्निश्च तं हताम् ॥ ५ ॥  
तं सत्यौजाः प्र दहत्वग्निर्वैश्वानरो वृषा ।  
यो मा दुरस्यन्नीक्षातै यश्च दिप्सति विद्वलः ॥६॥  
यो मा दिप्साददिप्सन्तं यश्च दिप्सति दिप्स तम ।  
वैश्वानरस्य दंष्ट्रयोरग्नेरपि दधामि तम् ॥७॥  
अभि तं द्यावापृथिवी सं तपतां तप्ते घर्मे न्युच्यताम् । धर्मे  
निर्ऋत्या वध्यतां पाशे यो नः पापं चिकित्सति ।८ । ।  
प्रत्यग्वधेन प्रच्युतान् भ्रातृव्यान् घोरचक्षसः ।  
इन्द्राग्नी एनान् वृश्चतां मैषामुच्छेषि कश्चन ॥९ ॥  
प्रत्यग्वध प्रत्यग् जहि भ्रातृव्यान् द्विषतो मम ।  
अपानान् प्राणां सञ्छिद्य द्विषतस्पातयाधरान् ॥ १० ॥  
अग्ने ये मा जिघांसन्त्यग्ने ये च द्विषन्ति मा ।  
अग्ने ये मपतप्यन्ते तेषां प्रियतमं जहि ॥११॥  
एतं द्विषन्तमवधिषमन्धेन तमसावृतम् ।  
एतं मृत्यो ऽभि पद्यस्व मा ते मोचि महोदरः ॥ १२ ॥  
  