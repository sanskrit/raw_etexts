+++
title = "सप्तदशं प्रकरणम्"

+++


**अथ सप्तदशं प्रकरणम् ।**

## **अथ प्रयाणविधिः ।**

 **तत्रेदं गृह्यम्--**

"यदि प्रयायाद्व्याख्यातमात्मन्नरण्योर्वा समारोपण  
समिधि वा समारोपयेदरणीकल्पेन खादिरी पालाश्यौ-  
दुम्बर्याश्वत्थी वा यत्रावस्येत्तस्मिञ्श्रोत्रियागारादग्नि-  
माहृत्याऽऽजुह्वान उद्बुध्यस्वेति द्वाभ्यां यस्या समा-  
रूढस्तामादधाति व्याख्यातो होमकल्पः" **इति ।**

 **अस्यार्थः--यदि प्रयायात्प्रयाणं कुर्यात्तदा व्याख्यातम्**
"ऋते^([\[१\]](#cite_note-1)) गृहस्य प्रवासं व्याख्यास्यामः"
**इतिखण्डस्थेनायं ते योनिरित्यारभ्य लौकिकमग्निमाहृत्य तस्मिन्नुपावरोहयत
इत्यन्तेन सूत्रेणोक्तम् । आत्मन्नरण्योर्वा समारोपणं कुर्यादित्यर्थः ।
यदि प्रयायात्तस्य व्याख्यातो विधिरित्येतावदुच्यमाने
वास्तोष्पतिहोमावसितहोमावपि प्राप्नुतस्तन्निवृत्त्यर्थमेवं सूत्रकरणम् ।
अग्निना भार्यया च सह गमनं प्रयाणं ताभ्यां विनाऽन्यत्र ग्रामान्तर
एकरात्रावमो वासः प्रवासः । आत्मन्नात्मनीत्यर्थः । सुपां सुलुगिति
सप्तम्या लुक् ।** "अथो खल्वाहुर्यदरण्योः समारूढो नश्येत्" **इत्यादिना
श्रुतावात्मसमारोपस्यैव संस्तवादात्मसमारोप उक्तः । अरण्योर्यथा
समारोपकल्पस्तेन कल्पेनेत्यर्थः ।**

  
**कल्पः प्रकारः । समिधि वा समारोपयेदित्युक्तं^([\[२\]](#cite_note-2))
तत्र समिन्नियममाह--**खादिरीति । **खदिराद्यन्यतमवृक्षस्येत्यर्थः । यत्र
यस्मिन्देशेऽवस्येद्वासं कुर्यात्तस्मिन्देशे
श्रोत्रियागाराच्छ्रोत्रियगृहादग्निमाहृत्याऽऽजुह्वान
उद्बुध्यस्वेतिद्वाभ्यां मन्त्राभ्यां यस्यां समिधि समारूढोऽग्निस्तां
समिधं तस्मिन्नग्नावादधाति । व्याख्यात उक्तः ।** "नित्यमत ऊर्ध्व
सायंप्रातरित्यारभ्य सौरीं पूर्वां प्रातरेके समामनन्ति" **इति सूत्रेणेति
शेषः । अथवा व्याख्यातः श्रुतौ होमकल्पो वास्तोष्पतिहोमकल्प इत्यर्थः ।
अस्मिन्पक्षेऽवसितहोमनिवृत्त्यर्थं पूर्वत्र गुरुसूत्रं द्रष्टव्यम् ।
एतस्य क्षेपकत्वे समित्समारोपो नास्त्येव ।
आत्मसमारोपारणिसमारोपावाकाङ्क्षितत्वेन श्रौतसूत्रात्प्राप्नुतः । इयं
प्राप्तिस्तु श्रौतमध्ये स्मार्ताम्नानात्सिद्धा ।**

 **कृतात्मसमारोपणस्य धर्मा उक्ता बौधायनेन--**

"आत्मनि समारूढेषु न खादेन्न पिबेन्नोपरि शयीत नाप्सु निमज्ज्यान्न  
मैथुनं व्रजेदिति कामं खादेत्कामं पिबेत्कामं त्वेवोपरि शयीत न  
त्वेवाप्सु निमज्ज्यान्न मैथुनं व्रजेत्" **इति ।**

 **उपरि खट्वादौ । नाप्सु निमज्ज्यादिति निमज्जनस्यैव निषेधो न तु स्नानस्य
। द्विविधं हि स्नानम् । निमज्जनरूपमाप्लवनरूपं च । तत्र
निमज्जनमप्स्वन्तर्धानरूपम् । आप्लवनं तु शीतोष्णाभिरद्भिः
स्नात्वाऽऽचम्याऽऽप्लवन्त इत्यादिना विहितं शरीरप्रक्षालनरूपम् ।**

 **अत एवावभृथेष्टौ--**

"पत्नीयजमानौ स्नातावमज्जन्तावन्योन्यं पृष्ठे प्रधावतः "

 **इति सूत्रे मज्जनव्यतिरिक्तप्रकारकस्नानोक्तिः संगच्छते । मज्जने कृते
तु पुनराधानम् ।**

 **तथा च मण्डनः--**

"आत्मारूढेषु मज्जेद्वा वदेद्वा पतितादिभिः ।  
अथवा योषितं गच्छेदनृतौ काममोहितः ॥  
वदन्त्येषु निमित्तेषु केचिदग्निविनाशनम् ।  
यद्वा सर्वोपघातेषु पुनस्त्वेति समिन्धनम्" **इति ॥**

 **आत्मारूढेष्विति सर्वत्रानुवर्तते । अस्मिन्वाक्ये
निमज्जनपतितादिसंभाषणानृतुकालिकयोषिद्गमनैरग्निविनाशस्य
पाक्षिकत्वोक्तेरितरेषु नैवाग्निविनाश इत्यर्थादवगम्यते । मैथुनमज्जने
विहायान्यनियमातिक्रमे मनस्वतीमन्त्रजपः** **प्रायश्चित्तमिति प्रदीपाच्च ।
अत्र मैथुनमज्जनग्रहणं पतितादिसंभाषणोपलक्षणं मण्डनेनैकवाक्यत्वाय ।
आत्मसमारोपणकौमुद्यामापस्तम्बः--**

"यद्यग्न्यारूढा समिदप्सु निमज्जयेद्यद्यात्मरूढाग्निरप्सु निमज्जेच्छिरो  
दक्षिणं पाणिं वा निमज्जयेत्पुनराधानकारणं भवतीत्येके" **इति ।**

 **मुखे समारोपणपक्षे शिरसो निमज्जननिषेधः । हस्ते समारोपणपक्षे
हस्तनिमज्जनस्य निषेध इति व्यवस्था द्रष्टव्या ।**

 **प्रायश्चित्तसार आत्मसमारोपं प्रकृत्य--**

"जले निमज्ज्य न स्नायान्नोपेयाच्च स्त्रियं तथा ।  
कृत्वा मूत्रपुरीषे तु चिरं नाऽऽसीत चाशुचिः" **इति ॥**

**बौधायनः--**

"अथ यद्यात्मसमारूढेष्वव्रत्यं चरेदरणिनाशोक्तदोषो वा भवे-  
दग्न्याधेयमरणिविना^([\[३\]](#cite_note-3))शेन विनाश उक्तः" **इति ।**

 **अस्यायमभिप्रायः--अरण्योरुपघाते तयोरुत्सर्ग एवोक्तस्तद्द्वाराऽग्नीनां
नाशस्तत्र समारूढत्वात् । तथा
पाण्योर^([\[४\]](#cite_note-4))प्यरणीसाम्यदृष्ट्याऽरणीनाशोक्तदोषो वा
भवेदग्न्याधेयमित्युक्तम् । न त्वन्तरात्मनि दोषसंभवः । तत्र तु यदि
बुद्धिपूर्वमभक्ष्यभक्षणादिरूपमव्रत्याचरणं कुर्यात्तदाऽऽत्मनो दोषः
पुनरुपनयनादिकारणरूपः स्यात् । तत्र समारूढत्वादग्नीनामपि विनाशस्तदैव
पुनराधानमिति । शरीरस्य त्वायतनस्थानापन्नत्वाच्छूद्रादिस्पर्शेऽपि
स्नानादिनैव शुद्धिः । अन्यथा गायत्र्यादिमन्त्राणामपि नाशः स्यात् ।
आत्मनः सर्वव्यापित्वे सत्यपि स्था^([\[५\]](#cite_note-5))नविशेष एव
समारोपितेऽग्नौ सप्तभिः पञ्चभिस्त्रिभिर्वा वेष्टनैररणी समिधं वा संवेष्ट्य
गच्छेत् ।**

 **उक्तं चैतद्यज्ञपार्श्वे--**

"सप्तभिः पञ्चभिर्वाऽपि त्रिभिर्वा वेष्टनैर्युते ।  
अरणी न प्रदुष्येते पतितादिसमागमे" **इति ॥**

 **अरणीवत्समि^([\[६\]](#cite_note-6))धोऽपि ज्ञेयम् । वेष्टनद्रव्याणि तु
शौनकेनोक्तानि--**

"अजिनं कम्बलं दर्भा गोकेशाः शाणमेव च ।  
भूर्जपत्रं तालपत्रं सप्तधा वेष्टनं स्मृतम्"
**इति^([\[७\]](#cite_note-7)) ॥**

 **पञ्चपक्षे भूर्जपत्रतालपत्रयोर्निवृत्तिः । त्रित्वपक्षे
गोकेशशाणभूर्जपत्रतालपत्राणां निवृत्तिरिति ज्ञेयम् ।**

## **अथ प्रयोगः ।**

 **प्रयास्यन्पूर्वं स्वीकृते अरणी गृहीत्वाऽयं त
इत्यस्याग्नि^([\[८\]](#cite_note-8))र्जा^([\[९\]](#cite_note-9))तवेदा
अग्निस्त्रिष्टुप् । समारोपणे विनियोगः ।** 'ॐ अयं ते योनि० रयिम्' **इति
पत्न्यन्वारब्धस्तयोरग्निं समारोपयति । ततो निवासस्थले शुद्धदेशेऽरणी
निधायाग्न्यायतनं संपाद्य, उपावरोहेत्यस्य विश्वे देवा
जातवे^([\[१०\]](#cite_note-10))दा अनिस्त्रिष्टुप् । उपावरोहणे विनियोगः
।** 'ॐ उपावरोह जातवे० दुरोणे' **इति पत्न्यन्वारब्धः
प्रागस्तमयान्मन्थनेनोपावरोह्य पुष्टं कृत्वाऽऽयतनसंस्कारं कृत्वा तमग्निं
स्थापयेत् । मन्थनकालेऽन्येन मन्थने क्रियमाणे यावदग्नेर्जन्म तावदरणी
संस्पृशन्नास्ते । यद्युत्पादनप्रयत्नो निष्फलस्तदा पुनर्मन्त्रमुक्त्वा
यत्नः कार्यः । मन्त्रो यजमानस्यैव ।**

 **आत्मसमारोपे तु--या ते अग्ने यज्ञियेत्यस्य विश्वे देवा
अग्निस्त्रिष्टुप् । आत्मसमारोपे विनियोगः ।** 'ॐ या ते अग्ने यज्ञिया तनू०
क्षय एहि' **इत्यात्मनि समारोपयति ।**

 **ततो निवासस्थले प्रागस्तमयाच्छुद्धे देशेऽरणी संस्थाप्य तयोरुपावरोह
जातवेद इत्युपावरोहति । आत्मसमारोपो नाम दक्षिणहस्तस्याग्नौ प्रतपनमिति
केचित् । हस्तद्वयप्रतापनमित्यन्ये । तूष्णीमेव प्रताप्य मन्त्रेण
तमूष्माणं मुखे गृह्णीयात् । मन्त्रेण प्रताप्य तूष्णीं मुखे
गृह्णीयाद्वेत्यपरे । आत्मसमारोप उपावरोहणं नाम नासिकया श्वासमोचनम् ।
एतच्चोष्मणो मुखे ग्रहणमिति पक्षे । हस्तप्रतपनमात्रपक्षे तु मन्त्रेण
संस्पर्शनमिति ज्ञेयम् । अरण्योर्यदि न स्वीकारस्तदा
श्रोत्रियगृहाल्लौकिकमग्निमाहृत्य संस्कृतायतने
संस्थाप्याऽऽत्मारूढाग्नेस्तेनैव मन्त्रेण तत्रोपावरोहणं कुर्यात् ।**

 **समित्समारोपे तु खादिरपलाशोदुम्बराश्वत्थान्यतमवृक्षस्य समिधं
गृहीत्वाऽयं त इति तस्यां समारोप्य यत्र निवसेत्तत्र शुद्धे देशे
श्रोत्रियागारादाहृतं लौकिकाग्निं संस्कृतायतने संस्थाप्य प्रज्वाल्य, आ
जुह्वान उद्बुध्यस्वेति द्वाभ्यां समारूढाग्निकां समिधं तस्मिन्नाधाय
नित्यहोमं कुर्यात् ।**

 **व्याधिते प्रोषिते वा यजमाने समारोपार्थमृत्विजं वृत्वा तेन कारणीयः ।
तदलाभे भार्ययाऽपि । यजमानस्य स्वसंस्कारव्यतिरिक्तकर्मसु भवेदेव
प्रतिनिधिरिति स्थापितत्वात् । तस्यामप्ययोग्यायां पुत्रादिना कार्यः ।
आत्मस** **मारोपो यजमानेन पत्न्या वा कार्यः, न तु ऋत्विक्पुत्रादिभिः ।
आपदि प्रयाणप्राप्तावसंनिहिते च यजमान ऋत्विजाऽरणीसमारोपः कार्यः ।
भार्ययाऽऽत्मसमारोपो वेत्यादि ज्ञेयम् । अरणीसमित्समारोपे--अयं ते
योनिरित्ययं मन्त्रो भ्रमान्न पठितोऽन्यथा पठितो वा तदा न समारोपसिद्धिः ।
समारोपभ्रमेणोपेक्षितस्याग्नेरनुगमनेऽनुगतप्रायश्चित्तविधिनैवाग्निरुत्पाद्यो
नावरोपविधिना । अन्यथोत्पादने पुनःसंधानमेव ।
अग्न्यनुगमनिमित्तकमग्निसंधानं प्रोषिते यजमाने पत्न्यर्त्विजा कारणीयं
द्वादशाहात्प्राक् । ऊर्ध्वं तु यजमानागमनोत्तरं पुनः संधानमेव । तत्र
संकल्पत्यागौ पत्न्यैव कार्यौ । समिन्नाशादिनिमित्तकमग्निसंधानमपि
यजमानागमनोत्तरमेव । यजमाने प्रोषिते
पत्न्यामृतुमत्यामप्यनुगतेऽग्नावनुगतप्रायश्चित्तार्थमग्निस्थापनादिप्रायश्चित्तमृत्विजा
कार्यमेव । आशौचे समारोपावरोपौ न भवतोऽशुचित्वात् । न चर्त्विजा
कारणीयावेताविति वाच्यं, मन्त्रलिङ्गात् । स्वपरसूत्रतद्व्याख्यानेभ्यश्च
स्वस्यैव क^([\[११\]](#cite_note-11))र्तृतायाः क्लृप्तत्वात् ।**

 **यदि तु समारूढाग्नेः पर्वण्याशौचं प्राप्नोति तदा पुनःसंधानमेव । यदि
भ्रान्त्या तस्याग्नेः पुनःसंधानमकृत्वैव तत्र संस्काराङ्गहोमादि करोति तदा
स्मरणोत्तरं सर्वप्रायश्चित्तं जुहुयान्न पुनः प्रधानक्रिया ।
ग्रामसीमातिक्रमसमये नद्यतिक्रमसमये च दंपती अरण्यन्वारम्भं कुरुतः ।
अकरणेऽग्निर्लौकिकः । नानासीमास्वपि प्रथमान्त्ययोरिति केचित् ।**

 **आपदि यजमानासंनिधौ भार्यैवान्वारभते । अनेकासु भार्यासु सतीषु
ज्येष्ठाया एवान्वारम्भ आवश्यकः,**

"ज्येष्ठाऽन्वारभते वह्निं बहुभार्यस्य नेतराः" **इति संग्रहोक्तेः ।**

 **नान्वारम्भः पत्न्या आत्मसमारोपे । अप्रोषितेऽपि यजमाने होमकाले पत्न्या
ग्रामान्तरगमने नद्यतिक्रमे च लौकिकत्वमेवाग्नेरिति ज्ञेयम् ।**

**इति प्रयाणविधिः ।**

## **अथ प्रवासविधिः ।**

 **तत्रेदं सूत्रम्--ऋते गृहस्य प्रवासं
व्याख्यास्यामोऽग्नीन्समाधेहीत्यादि भार्यां समीक्षत इत्यन्तम् । अत्र
यावदुपयुक्तं सूत्रं तावत एव व्याख्या प्रदर्श्यते । मा प्रगामेति
मन्त्रद्वयमुक्त्वा विहारदेशमागच्छति । अग्नीनां
सकाशे^([\[१२\]](#cite_note-12)) समीपे वाचं यच्छति । असकाशे
यस्मिन्प्रदेशेऽग्नीनां छदींष्यदृश्यानि भवन्ति तत्र गत्वा वाचं विसृजते ।
व्रतकाले व्रताचरणं कर्तव्यमित्याह--**व्रतकालेषु व्रतं चरतीति ।
**प्रादुष्करणप्रभृति नाश्नीयादा होमादित्यादि व्रतम् । एतच्चर्तावृतौ
कार्यमित्याह--**ऋतुं प्रत्युपतिष्ठत इति । **प्रवासविलम्बे प्रत्यृतु
प्रवासोपस्थानं कुर्यान्मासद्वये मासद्वय इत्यर्थः । यद्यनुपस्थिताग्निं
प्रति प्रवास आपद्येत प्राप्नुयात्तदेहैव सन्नित्यनेन
विहाराभिमुखस्तत्रैवोपस्थाय गच्छेत् । प्रोष्य प्रवासं
कृत्वाऽऽगतोऽग्नीनामसकाशे यस्मात्प्रदेशादग्रिमे प्रदेशेऽग्नीनां छदींषि
दृश्यानि भवन्ति तत्र स्थितो वाचं नियम्याग्निसमीपं गत्वा वाचं विसृजेत् ।
कः पुरुषः श्रेयांसं महान्तं पूज्यं पुरुषं विषुप्तं विशेषेण स्वपन्तं
बोधयतीति लोकप्रसिद्धिः, अतोऽग्नेस्तु सुतरां को बोधयिता ।
अप्रादुष्कृतस्यैव भस्मच्छन्नस्यैवाग्नेरुपस्थानमित्येकेषामाचार्याणां मतं
तच्चाभयंकराभ्यामेव । अप्रादुष्कृतोपस्थानं प्रकृत्यैवोक्तत्वात् ।
अ^([\[१३\]](#cite_note-13))ल्पोपस्थानविधिरेवात्रोपयुज्यते न पूर्वः ।
तस्य बह्वग्निविषयत्वात् । अप्रादुष्कृतानामिति बहुवचनं श्रौत उपयुज्यते,
तत्राग्नीनां बहुत्वात्प्रवासं करिष्यन्नभयंकराभयं मे कुरु स्वस्ति मेऽस्तु
प्रवत्स्यामीत्युपस्थानं कुर्यात् । प्रोष्य तु--अभयंकराभयं मे कार्षीः
स्वस्ति मेऽस्तु प्रावात्स्यमिति । ततो** गृहा मा बिभीतेत्यादि भार्यां
समीक्षत **इत्यन्तं** कुर्यात् ।

 **मौनविषये पक्षद्वयमुक्तं मण्डनन--**

"अग्न्यन्तिकं समारभ्य तावन्मौनी प्रतिष्ठते ।  
यावच्छदींषि दृश्यन्ते हव्यवाहनसद्मनि ॥  
चक्षुर्गोचरताऽग्नीनां जायते यावदन्तरा ।  
तावत्येव भवेन्मौनमिति सांख्यायनाशयः" **इति ॥**

 **अरण्यारोपितेऽग्नौ प्रवासप्राप्तौ स एव--**

"अरण्यारोपितोऽप्यग्निरभयंकरमन्त्रतः ।  
उपस्थेयोऽप्रणेयत्वाद्भस्मसंछन्नवह्निवत्" **इति ॥**

 **अस्मिन्विषये पक्षान्तरमप्युक्तं तेनैव--**

"यद्वाऽरणिगते वह्नौ प्रवसेदाव्रजेत वा ।  
उभयत्राप्युपस्थानं नास्ति कौषीत^([\[१४\]](#cite_note-14))किश्रुतेः"
**इति ॥**

 **उपस्थाय प्रवासं न करोति चेत्तदाऽप्यागतोपस्थितिः कार्यैव ।**

 **तथा च स एव--**

" प्रवत्स्यामीत्युपस्थाय वह्निं न प्रवसेद्यदि ।  
आगतोपस्थितिं चात्राप्याह कौषीतकी श्रुतिः" **इति ॥**

 **प्रवासनिमित्तेन प्रवत्स्यामीति संकल्प्य प्रवासं यदि न करोति
तदाऽप्युपस्थानं कार्यमेव ।**

**तदाह स एव--**

"उपस्थानं हि संकल्प्य प्राक्प्रवासान्निवर्तते ।  
उपस्थातव्यमेवेति प्रक्रमन्यायिनो विदुः ॥  
आगतोपस्थितिस्तत्रापीष्टा कौषीतकिश्रुतेः" **इति ।**

 **यदि राजादिपुरुषा उपस्थानायावसरं न दद्युस्तदेहैवेत्युपस्थानं कृत्वा
गन्तव्यम् ।**

**तथा च स एव--**

"बलाद्राजादिपुरुषा यजमानं नयन्ति चेत् ।  
न प्रयच्छन्त्युपस्थानावसरं क्रूरचेष्टिताः ॥  
तदा कुर्यादुपस्थानं तद्देशगत एव सन् ।  
इहैवेत्यादिमन्त्रेण सर्वाग्नीनां च तन्त्रतः" **इति ॥**

 **गृह्ये तु--इहैव सन्तत्र सन्तं त्वेत्ययमेव मन्त्रो ग्राह्यः । न
त्विहैव सन्तत्र सतो वो अग्नय इति । अग्नेरेकत्वात् ।**

 **यदि तु यत्र कुत्रापि स्थितस्य प्रवास आपद्येत तदाऽप्येष एव विधिः ।**

**तथा च मण्डनः--**

"आगमिष्यामि चाद्यैवेत्यनुपस्थाय निर्गतः ।  
दैवात्तत्र स्थितः कुर्यादिदमेवेति केचन" **इति ।**

 **यदि तु यत्र कुत्रापि स्थितस्य प्रवासप्राप्तौ विस्मृत्य विधिर्न
कृतस्तत्राप्येष एव कार्यो विधिः ।**

**तथा च मण्डनः--**"विस्मृतेऽपि यदा यातस्तत्राप्येष विधिर्भवेत्" **इति
।**

 **बुद्धिपूर्वं दर्पादनुपस्थाय निर्गमे स एवाऽऽह--**

"बुद्धिपूर्वं यदा दर्पादनुपस्थाय निर्गतः ।  
अनाज्ञातजपं कृत्वा तत्राप्येष विधिर्भवेत्" **इति ॥**

 **एषोऽनन्तरोक्तः, इहैवेत्युपस्थानरूपः ।**

 **अत्र मनस्वतीहोमोऽपि भरद्वाजसूत्रव्याख्यातृभिरुक्तः--**

"यद्युपस्थानमकृत्वा प्रवासं करोति तदा मनस्वतीं जुहोति" **इति ।**

 **आगतोपस्थितेरकरणेऽपीदमेव प्रायश्चित्तं द्रष्टव्यम् ।
इहेत्युपस्थानपक्षे मा प्रगामेत्यस्य लोपः ।**

 **वाग्यमस्य विकल्पश्चोक्तो मण्डनेन--**

"इहेत्युपस्थानपक्षे मा प्रगामेति लुप्यते ।  
वाग्यमस्य न लोपोऽत्र भाष्यकारेण दर्शितः ॥

अन्ये त्वाहुर्मन्त्रलोपो मौनलोपोपलक्षणम् ।  
इहेतिपक्षे नास्त्यन्यदिति नारायणोऽब्रवीत्" **इति ॥**

 **इहैवेत्युपस्थाय गत ऋतुनिमित्तकमुपस्थानमभयंकरेणैव कार्यमिति केचित् ।
इहैवेत्यनेनैवेत्यन्ये । आगतोपस्थितिर्नेहैवेत्यनेन । तथा च मण्डनः--**

"इहैवेति गतस्यापि नाऽऽगतस्य तदिष्यते" **इति ।**

 **अत्र प्रत्येत्योपस्थानं त्वभयंकरेणैव ।**

 **दशरात्राधिकप्रवासे मनस्वतीहोम उक्तः सूत्रे--**

"मनोज्योतिर्जुषतामित्यध्वर्युराहुतिं जुहोति यदि दशमीमतिप्रवसति" **इति
।**

 **मण्डनोऽपि--**"प्रोष्य भूयो दशरात्राज्जुहोतीत्याश्वलायनः" **इति ।**

 **गृहाभिगमनादिकं मनस्वतीहोमोत्तरमेव कार्यम् ।**

**तथा च मण्डनः--**"हुते मनस्वतीहोमे गृहाभिगमनादिकम्" **इति ।**

 **अयं मनस्वतीहोमः प्रादुष्कृतोपस्थानान्तर्गते(त इ )ति नाभयंकरोपस्थाने
नापीहेत्युपस्थान इति भाष्यकृत् । अन्ये तु होमार्थमुद्धृते
मनस्वतीमिच्छन्ति । सूत्रक्रमोऽप्येतादृश एव । संवत्सरातिप्रवासे तु
पवित्रेष्टिः ।**

**तथा च मण्डनः--**

"संवत्सरमतिप्रोष्य पवित्रेष्ट्या यजेदिति ।  
बौधायनादयः प्राहुर्नेच्छन्तीष्टिमथापरे ॥  
इष्टिपक्षं यत्र कुर्यात्तत्र हुत्वा मनस्वतीम् ।  
पुनर्विहृत्य कृत्वेष्टिं गृहाभिगमनादिकम् ॥  
इष्टिपर्याप्तकालश्चेत्तस्मिन्नह्नि न लभ्यते ।  
तदैव सर्वं कर्तव्यमिष्टिमात्रं परेऽहनि" **इति ॥**

 **गृह्ये त्विष्टिस्थाने चरुः,** (^([\[१५\]](#cite_note-15))"य
आहिताग्नेः पुरोडाशास्तेऽनाहिताग्नेश्चरवः" **इति शास्त्रात् । )
ऋत्वतिप्रवासे व्रातभृती कैश्चिदुक्ता । अत्रापि मनस्वत्याः समुच्चयः ।
ऋत्वतिप्रवासे व्रातभृती । संवत्सरातिप्रवासे पवित्रेष्टिः ।**

**तदुक्तं सूत्रान्तरे--**

"यद्यृतुमतिप्रवसेद्व्रातभृत्या यजेत यदि संवत्सरमतिप्रवसेत्पवित्रेष्ट्या"
**इति ।**

**सूत्रान्तरे तु--**"यदि संवत्सरमतिप्रवसेत्पवित्रेष्ट्या वैश्वानर्या वा
यजेत" **इति ।**

 **पक्षे वैश्वानर्यप्युक्ता । सर्वत्र मनोज्योतिरिति समुच्चीयत इति
व्याख्यातारः ।** **चन्द्रिकायां पैठीनसिः--**

"प्रस्खलीकृतधर्मस्य पीड्यमानस्य शक्तिभिः ।  
मासद्वयं प्रवासोऽस्ति परतो नाऽऽहिताग्निवत्" **इति ॥**

 **मासद्वयस्योपर्यनाहिताग्नेराहिताग्निवत्प्रवासो नास्तीत्यर्थः ।**

 **अत्र होमार्थं द्विजं प्रकल्प्य प्रवसेदित्युक्तं कूर्मपुराणे--**

"निक्षिप्याग्निं स्वदारेषु परिकल्प्यर्त्विजं तथा ।  
प्रवसेत्कार्यवान्विप्रो वृथैव न चिरं वसेत्" **इति ॥**

 **अत्र कार्यवानिति धनार्थी न तु तीर्थाद्यर्थी ।**

**तथा च मण्डनः--**

"धनमर्जयितुं युक्तः प्रवासो ह्यग्निहोत्रिणः ।  
धनैर्हि संभवेदिज्या तीर्थाद्यर्थं तु न व्रजेत्" **इति ॥**

 **तीर्थाद्यकरणे कारणमाह स एव--**

"ब्रह्मा विष्णुः शिवः सूर्यो गौर्विप्राः पितृदेवताः ।  
अग्निहोत्रिगृहे सन्ति तीर्थानि च तपांसि च" **इति ॥**

 **मध्ये तीर्थप्राप्तौ स्नानं कर्तव्यमेव, ^([\[१६\]](#cite_note-16))**

"धनाद्यर्थं व्रजन्मार्गे यदि तीर्थमवाप्नुयात् ।  
शालीनो लभते स्नातुं न तदर्थं पृथग्व्रजेत्"
**इति^([\[१७\]](#cite_note-17)) ॥**

 **प्रयाणे मध्ये नौकाधिरोहणप्राप्तौ मृत्पूर्णं शूर्पं निधाय तत्रारणी
संनिधं वा संस्थाप्य तपतीं वाऽन्वार^([\[१८\]](#cite_note-18))भ्यैश्वपारं
(?) गच्छेतामिति विशेषः ।**

## **अथ प्रयोगः ।**

 **प्रवासं करिष्यन्नाचम्य प्रवासं कर्तुमुपस्थानं करिष्य इति संकल्प्य,
अभयंकराभयं मे कुरु स्वस्ति मेऽस्तु प्रवत्स्यामीति
भस्मच्छन्नमेवाग्निमुपस्थाय** 'मा प्रगाम पथो वयं मा यज्ञादिन्द्र सोमिनः ।
मां तस्थुर्नो अरातयः । उदस्मा उत्तरां नयाग्ने घृतेनाऽऽहुत । रायस्पोषेण स
सृज प्रजया च बहून्कृधि' **\[इति\] तस्माद्देशाद्गच्छति । इत आरभ्य वाचं
यच्छति यावच्छदींष्यदृश्यानि भवन्ति, अग्निर्वा
भवत्यदृश्यस्तावत्पर्यन्तमनन्तरं वाचं विसृजते ।**

 **मध्ये वाग्यमलोपे--इदं विष्णुरिति वैष्णव्यृग्ज( वर्ग्ज)पं
समस्तव्याहृतिजपं च कृत्वा पुनर्वाचं यच्छति । गृहं प्रत्यागमने यदा छदींषि
दृश्यानि भवन्ति, अग्निर्वा भवेद्दृश्यस्तावत्पर्यन्तं वाचं यच्छति ।**

 **ततो गृहगतो हस्तपादप्रक्षालनं कृत्वाऽऽचम्य वाचं विसृज्य,** "अभयंकरा
भयं मे कार्षीः स्वस्ति मेऽस्तु प्रावात्स्यम्" **इति
भस्मच्छन्नमेवाग्निमुपतिष्ठते । एतच्च प्रवासस्थेनर्तावृतौ कर्तव्यम् ।
अत्र तस्माद्देशाद्गमनाभावेऽपि केवलमुपस्थानमात्रं कर्तव्यं व्रतकाले
व्रताचरणं च । यदि तु यत्र कुत्रापि स्थितस्य प्रवास आपद्येत तदा तत्रैव
तिष्ठन्स्वाग्न्यभिमुख इहैव सन्तत्र सन्तं त्वेत्यस्य विश्वे देवा
अग्निस्त्रिष्टुप् । उपस्थाने विनियोगः ।** "ॐ इहैव सन्तत्र सन्तं
त्वाऽग्ने प्रा० नरेणोपतिष्ठे" **इत्युपस्थाय गच्छेत् । यदि राजादिपुरुषा
बलान्नयन्ति, उपस्थानावसरं न प्रयच्छन्ति तदा तद्देशगत एवोपस्थानं कुर्यात्
। प्रवासादागतं उपस्थानानन्तरं गृहा मा बिभीतेत्यादि
कुर्यात्^([\[१९\]](#cite_note-19)) । तच्च वास्तुशमननिरूपणानन्तरं
वक्ष्यते । उपस्थाय निर्गतस्य पुनस्तदहरेव प्रत्यागमने भवेदेवोपस्थानम् ।**

 **प्रवासादागतस्य गृहप्रवेशोत्तरं यद्याशौचज्ञानं
तदाऽप्यागतोपस्थितिर्भवत्येव ।**

 **यथाऽऽह श्रौतग्रन्थे मण्डनः--**

"रजोदोषे समुत्पन्ने सूतके मृतकेऽपि च ।  
नित्यं नैमित्तिकं कुर्यात्काम्यं कर्म न किंचन" **इति ॥**

 **अनेनैवागति^([\[२०\]](#cite_note-20))कप्रवासगमनेऽपि न दोषः ।**

 **यत्तु--**

"रजोदोषे समुत्पन्ने सूतके मृतकेऽपि वा ।  
प्रवसन्नग्निमान्विप्रः पुनराधानमर्हति" ॥

 **इति तदग्नि^([\[२१\]](#cite_note-21))युक्तस्य गमननिषेधकम् ।
अन्यथाऽग्निमत्पदवैयर्थ्यापत्तेः । यानि तु सूतकादौ प्रवासनिषेधकानि तानि
स्मार्तविषयाणीति प्रायश्चित्तकुतूहले । केचित्तु--आत्मसमारूढाग्निकस्य
गमननिषेधकमित्याहुः । वस्तुतस्तु रजोदोषे समुत्पन्न
इत्येतद्वचनेऽग्निमानित्यनन्तरमपिशब्दस्यान्वयः कार्यः । तथा च
यथाऽग्नियुक्तस्याऽऽत्मसमारूढाग्निकस्य च गमननिषेधकं
तथाऽग्निविरहितस्यापीति । एवं च शिष्टाचारोऽप्यनुगृहीतो भवति ।**

 **आशौच आगतोपस्थानं गृह्याग्नेर्न भवतीति केचित् । एतस्यापि
श्रौतत्वाद्भवत्येवेत्यन्ये ।**

 **अरणिपक्षेऽरण्यारूढस्याप्यग्नेर्भस्मच्छन्नवह्निवदभयंकरमन्त्रेणोपस्थानं
भवति । एवं समिदारूढस्याग्नेर्बुद्ध्योपस्थानमकृत्वैव निर्गमने
प्रत्यागमनानन्तरं मनस्वतीहोमः सर्वप्रायश्चित्तं च । अमत्या
गमनेऽनाज्ञातत्रयजपः सर्वप्रायश्चित्तं च ।**
**प्रत्यागमनोपस्थानाकरणेऽपीदमेव प्रायश्चित्तम् । दशरात्राधिकप्रवासे
मनस्वती होतव्या । ऋत्वधिकप्रवासेऽग्नये व्रतभृते चरुः । संवत्सरातिप्रवासे
पवित्रेष्टिदेवताभ्यो जुहुयात् । तत्राग्नये पवमानाय चरुः सरस्वत्यै
प्रियाया आज्यम् । अग्नये पावकाय चरुः । सवित्रे सत्यप्रसवायाऽऽज्यम् ।
अग्नये शुचये चरुः । वायवे नियुत्वत आज्यम् । अग्नये व्रतपतये चरुः ।
विष्णवे शिपिविष्टायाऽऽज्यम् । अग्नये वैश्वानराय चरुः । दधिक्राव्ण आज्यम्
। स्थालीपाकोक्तरीत्याऽऽघारवत्तन्त्रेणैव यथाक्रमं होमः । अथवा
वैश्वानरस्थालीपाक एव कार्यः । उभयत्रापि मनस्वत्याः समुच्चयः । यस्यां
दिश्यग्निर्भवति तदभिमुखः स्थित्वा होमसंबन्ध्युपस्थानं कुर्यात् । पत्यौ
प्रोषिते
पत्न्यौपासनहोमपार्वणस्थालीपाकपिण्डपितृयज्ञनैमित्तिकप्रायश्चित्तान्यृत्विग्द्वारा
कारणीयानि । उद्देशत्यागमात्रं स्वकर्तृकम् । स्वयं यदि
^([\[२२\]](#cite_note-22))रजोवती प्रसूता वा तदा त्याग ऋत्विजैव कारणीयः ।
आग्रयणं तु--अग्निहोत्रीं वै नानाऽऽदयित्वा तस्याः क्षीरेण
जुहुयादित्यनुकल्पेनैव । पुनःसंधानगृहदाहादिनिमित्तकस्थालीपाकास्तु
पत्यागमनपर्यन्तं न कार्यः (र्याः)। प्रायश्चित्तार्थस्थालीपाकप्राप्तौ
पूर्णाहुतिः । प्रवासस्य निमित्तं तु धनं विद्या च, न तु तीर्थादिकम् ।
पत्युर्धनार्जनार्थं प्रवासं कर्तुमशक्तौ पत्न्याऽपि प्रवासोपस्थानमकृत्वैव
तदर्थं प्रवासः कर्तव्य एव । होमसंबन्ध्युपस्थानं तु तया न
का^([\[२३\]](#cite_note-23))र्यम् । व्रताचरणं तु भवत्येव । सर्वोऽपि
प्रवासविधिर्गार्ह्ये कृताकृतः । तत्र करणे त्वभ्युदयः । अकरणे
प्रत्यवायाभाव इति ज्ञेयम् । करणपक्षे सर्वथा कर्तव्य एव । इति प्रवासविधिः
।**

## **अथान्तरितस्थालीपाकप्रयोगः ।**

 **कर्ता पाथिकृतेन स्थालीपाकेन सहामुकस्थालीपाकेन यक्ष्य इति
संकल्प्याग्निं प्रज्वाल्य ध्यात्वा समित्त्रयमादाय श्रद्ध
एहीत्यादिप्राणायामान्तं कृत्वा पथिकृत्सहितांन्तरितामुकस्थालीपाककर्मणि या
यक्ष्यमाणा देवतास्ताः सर्वाः परिग्रहीष्यामि, अग्निं पथिकृतं चर्वाहुत्या
यक्ष्ये, आग्निं चर्वाहुत्या यक्ष्ये, अग्निं
स्विष्टकृतं^([\[२४\]](#cite_note-24)) हुतशेषचर्वाहुत्या यक्ष्ये, एता
देवताः सद्यो यक्ष्य
इत्युक्त्वाऽन्वाधा^([\[२५\]](#cite_note-25))नसमिधोऽग्नावभ्याधायाग्निं
परिस्तीर्य, अग्नेरुत्तरतो दर्भान्संस्तीर्य तेषु दर्वीमाज्यस्थालीं
प्रोक्षणीपात्रमुपवेषं चरुस्थालीद्वयं मेक्षणद्वयं शूर्पं कृष्णाजिनमुलूखलं
मुसलं संमार्गदर्भानवज्वलनदर्भानाज्यं समिधं चाऽऽसादयेत् ।**  **असंभवेन
समोप्यैतं व्युद्धारं
जुहुयादित्याश्वलायनोक्तपक्षा^([\[२६\]](#cite_note-26))न्तराङ्गीकारे
त्वेकैव चरुस्थाली, एकमेव मेक्षणमुद्धरणपात्रद्वयमेकं वेति विशेषः ।**

 **ततः पवित्रकरणादि चरूद्वासनान्तं समानम् । व्युद्धृत्य
जुहुयादित्येतस्मिन्पक्षे--अयमग्नये पथिकृतेऽयमग्नय इति निर्देशः ।**

 **ततोऽग्निं परिषिच्याऽऽसादितां समिधं तूष्णीमभ्याधायाऽऽसादितेन
प्रथमचरुमेक्षणेन प्रथमचरोरुपहत्य,** 'ॐ अग्नये पथिकृते स्वाहा' **इति
जुहोति । अग्नये पथिकृत इदं० ।**

 **ततो द्वितीयचरुमेक्षणेन द्वितीयचरोरुपहृत्य,** 'ॐ अग्नये स्वाहा' **इति
जुहोति । अग्नय इदं० ।**

 **ततो द्वयोश्चर्वोरुत्तरार्धात्सकृत्सकृत्तत्तन्मेक्षणेन दर्व्यां
गृहीत्वा,** 'ॐ अग्नये स्विष्टकृते स्वाहा' **इतीशान्यां
पूर्वाहुतिभ्यामसंसक्तां जुहोति । अग्नये स्विष्टकृत इदं० ।**

 **एकत्र श्रपणपक्ष एकमेक्षण^([\[२७\]](#cite_note-27))स्यैव
सत्त्वात्तेनैव द्वयोश्चर्वोः कौशल्येनोपह्रत्य होमः कार्यः । बहुदैवते
कर्मण्यसंभवाद्दर्व्यां मेक्षणेन गृहीत्वा तया होमः कार्यः ।**

 **ततो मेक्षणमहरणं कृत्वाऽकृत्वा वा
परिस्तरणविसर्गव्याहृतिहोमोत्तरपरिषेकाग्निपूजनसंस्थाजपोपस्थानब्राह्मणभोजनभूयसीदानविष्णुस्मरणेश्वरार्पणानि
कुर्यात् । अथवा केवलं पाथिकृत एव कर्तव्यः । न त्वतिक्रान्तकाल:
प्राकृतोऽपि ।**

 **यद्ययं स्थालीपाक उत्तरपर्वण्यपि न कृतस्तदा प्रतिपदादिषु
पादकृच्छ्रात्मकप्रायश्चित्तपूर्वकं वैश्वानरस्थालीपाकं केवलं वा प्राकृतेन
स्थालीपाकेन समानतन्त्रं वा कृत्वाऽनन्तरमेव पाथिकृतः
स्थालीपाकोऽन्तरितद्वितीयस्थालीपाकेन समानतन्त्रः केवलो वा कर्तव्यः । अथवा
वैश्वानरपाथिकृतावेवासमानतन्त्रौ कर्तव्यौ ।**

 **यद्वि द्वितीयोऽप्युत्तरपर्वणि न कृतस्तदा प्रतिपदादिष्वर्धकृच्छ्रं
चरित्वा वैश्वानरपाथिकृतौ प्राकृताभ्यां स्थालीपाकाभ्यां समानतन्त्रौ केवलौ
वा कृत्वैतावेव स्थालीपाकौ तृतीयेन स्थालीपाकेन समानतन्त्रौ केवलौ वा
कुर्यात् ।**

 **यदि तृतीयोऽप्युत्तरपर्वणि न कृतस्तदा पुनःसंधानमेव ।**

 **उत्तरस्थालीपाकपर्यन्तं पूर्वस्य गौणकालः । एतदतिक्रम एव पाथिकृतादि
प्रायश्चित्तं न मुख्यकालातिक्रमे । इत्येकः पक्षः ।**
 **मुख्यकालातिक्रमेऽपीदं प्रायश्चित्तमिति द्वितीयः पक्षः ।**

 **आशौचादिमत्त्वेन भार्याया रजस्वलात्वेन वाऽप्यन्तरितस्थालीपाको
द्वितीयाचतुर्थीपञ्चम्यष्टमीनवमीचतुर्दशीषु न कर्तव्यः ।**

 **उक्तं चैतत्प्रयोगपारिजात आश्वलायनेन--**

"नातीतेष्टिश्चतुर्दश्यां चतुर्थ्यां मध्यपञ्चके ।  
नवम्यां च द्वितीयायां कार्या आहुतयस्तथा" इति ॥

 **मध्यपञ्चके, मध्ये पक्षमध्येऽष्टम्यामित्यर्थः । पञ्चके पञ्चमदिवसे
पञ्चम्यामित्यर्थः । न च मध्यं च तत्पञ्चकं च मध्यपञ्चकं तत्र, तथा च
षष्ठ्यादिदशम्यन्तानां निषेध इति वाच्यम् । तथा सति
नवम्युपादानवैयर्थ्यापत्तेरिति केचित् ।**

 **नवम्युपादानस्य दोषातिशयप्रतिपादनार्थत्वेन
सार्थक्यसंभवान्न^([\[२८\]](#cite_note-28))
षष्ठीसप्तम्यष्टमीदशम्यन्यतमतिथिष्वप्यसंभवे क्रियायां न दोषः । नवम्यां तु
सर्वथै^([\[२९\]](#cite_note-29))वाक्रियेत्यन्ये । आहुतयः स्थालीपाकाहुतय
इत्यर्थः ।**

**सायणीये प्रजापतिः--**

"दर्शश्च पूर्णमासश्च लुप्तोऽथ द्वयमेव वा ।  
एकस्य पादकृच्छ्रं स्याद्द्वयोरर्धं प्रकीर्तितम्" **इति ॥**

**इत्यन्तरितस्थालीपाकप्रयोगः ।**

## **अथ गृहस्थस्य गृहकरणमर्थप्राप्तं तदुच्यते ।**

 **तत्रेदं गृह्यसूत्रम्--**

"शालां कारयिष्यन्नुदगयन आपूर्यमाणपक्षे रोहिण्यां त्रिषु चोत्तरेषु"
**इत्यादि ।**

 **अत्र मासनियमो नारदेनोक्तः--**

"सौम्यफाल्गुनवैशाखमाघश्रावणकार्तिकाः ।  
मासाः स्यु^([\[३०\]](#cite_note-30))र्गृहनिर्माणे पुत्रारोग्यधनप्रदाः"
**इति । सौम्यो मार्गशीर्षः ।**

 **वारादिकमप्युक्तं तत्रैव--**

"आदित्यभौमवर्जं तु वाराः सर्वे शुभावहाः ।  
चन्द्रादित्यबलं लब्ध्वा लग्ने शुभनिरीक्षिते ॥  
स्तम्भोच्छ्रायादि कर्तव्यमन्यत्तु परिवर्जयेत्" **इति ।**

 **नक्षत्राणि गर्गेणोक्तानि--**

"त्र्युत्तरामृगरोहिण्यः पुष्यमैत्रकरत्रयम् ।  
धनिष्ठाद्वितयं पौष्णं गृहारम्भे प्रशस्यते" **इति ॥**

 **करत्रयं हस्तचित्रास्वातयः । धनिष्ठाद्वितयं धनिष्ठाशततारकानक्षत्रे ।
पौष्णं रेवती । विस्तरस्तु शान्तिरत्नमालायां द्रष्टव्यः ।**

## **अथ प्रयोगः ।**

 **कर्तोदगयने शुक्लपक्षे
रोहिण्युत्तरा(र)फल्गुन्युत्तराषाढोत्तरा(र)प्रोष्ठपदान्यतमे
नक्षत्रेऽसंभवेऽन्यस्मिन्नपि ज्योतिःशास्त्रविहिते नक्षत्रे
ज्योतिर्विदादिष्टे मुहूर्ते कृतनित्यक्रिय आचम्य प्राणानायम्य देशकालौ
संकीर्त्य शालां कारयिष्यन्होमं करिष्य इति संकल्प्य
गणेशपूजनादिनान्दीश्राद्धान्तं कुर्यात् ।**

 **अत्र शालाकरणकर्मणः पुण्याहं भवन्तो ब्रुवन्त्वित्यादिवाक्येषु
वास्तोष्पतिः प्रीयतामिति
पुण्याहदेवतोल्लेखवाक्ये^([\[३१\]](#cite_note-31)) च विशेषः ।**

 **तत औपासनाग्निं प्रज्वाल्य ध्यात्वा समित्त्रयमादाय श्रद्ध
एहीत्यादिप्राणायामान्तं कृत्वा शालाकरणाङ्गभूतहोमकर्मणि या यक्ष्यमाणा
इत्यादिव्याहृत्यन्तमुक्त्वाऽङ्गहोमे वरुणं द्वाभ्यामित्यादि
व्याहृतिहोमान्तं कृत्वाऽङ्गहोमजयाद्युपहोमादिसंस्थाजपान्तं कृत्वा
त्रिवृदन्नहोमपुण्याहादिवाचने कुर्यात् ।**

 **तत्र शालाकरणहोमकर्मणीत्यन्वाधानवाक्ये
विशेषः^([\[३२\]](#cite_note-32)) । अत्रापि वास्तोष्पतिः प्रीयतामित्येव ।
नास्त्यत्र वैशेषिकहोमः । जयादयस्ते च(स्त्वत्र?) वैकल्पिकाः ।**

 **ततोऽहतं वासः परिधाय द्विराचम्य देवस्य त्वेत्यस्य सोमोऽग्निर्वा विश्वे
देवा वा सविताभ्रिर्यजुः । अभ्र्यादाने विनियोगः ।** 'ॐ देवस्य त्वा सवि०
माददेऽभ्रिरसि नारिरसि' **इत्यभ्रिमादाय, परिलिखितमित्यस्य सोमोऽवटो यजुः ।
परिलेखने विनियोगः ।** 'ॐ परिलिखित र० अपि कृन्तामि' **\[इति\] त्रिः
प्रदक्षिणमवटं परिलिखति सकृन्मन्त्रेण द्विस्तूष्णीम् । एवं प्रत्यवटं
यावद्भिरवटैः प्रयोजनं तावतः खात्वा वटसंबन्धिपांसूञ्शालाया अभ्यन्तरं
प्रकिरति । उच्छ्रयणक्रमोऽवटानां क्रमः ।** 'ॐ इहैव ध्रुवां निमिनोमि शालां
क्षेमे तिष्ठति घृतमुक्षमाणा । तां त्वा शाले सुवीराः सर्ववीरा अरिष्टवीरा
अनुसंचरेम^([\[३३\]](#cite_note-33)) ।' **इति
द्वारस्थूणयोर्दक्षि^([\[३४\]](#cite_note-34))णां स्थूणामुच्छ्रयति ।
उच्छ्रि\[तां कृ\]त्वाऽवटे स्थापयतीत्यर्थः ।**

कृत्वाऽग्रतो द्विजवरानथ पूर्णकुम्भं दध्यक्षताम्रदलपुष्पफलोपशोभम् ।  
दत्त्वा हिरण्यवसनानि तथा द्विजेभ्यो माङ्गल्यशान्तिनिलयं स्वगृहं विशेच्च"
**इति ॥**

 **तथा--**

"वास्तुपूजामकृत्वा यः प्रविशेन्नवमन्दिरम् ।  
रोगान्नानाविधान्क्लेशानश्नुते सर्वसंकटान्" **इति ॥**

## **अथ प्रयोगः ।**

"गृहा मा बिभीत मा वेपीढ्वमूर्जं बिभ्रत एमसि ।  
ऊर्जं बिभ्रद्वसुवनिः सुमेधा गृहानेमि मनसा मोदमानः ॥  
येषामभ्येति प्रवसन्नेति सौमनसो बभुः ।  
गृहानुपह्वयामहे ते नो जानन्तु जानतः ॥  
उपहूता इह गाव उपहूता अजावयः ।  
अथो अन्नस्य कीलाल उपहूतो गृहेषु नः ॥  
उपहूता भूरिसखाः सखायः स्वानुसंमुदः ।  
अरिष्टाः सर्वपूरुषा गृहा नः सन्तु सर्वदा ॥  
ऊर्जस्वन्तः पयस्वन्त इरावन्तो ह सामुदः ।  
अनश्या अ^([\[३५\]](#cite_note-35))तृष्या गृहा माऽस्मद्बिभीतन" ॥

 **इति धृतपूर्णकुम्भसुवासिनीपुरःसरः से^([\[३६\]](#cite_note-36))ष्टदेवतः
सकुटुम्बो गृहसमीपं गच्छति**

"ॐ क्षेमाय वः शान्त्यै प्रपद्ये शिव शग्म शंयोः शंयोः"।

 **इति ज्योतिर्विदादिष्टे मु^([\[३७\]](#cite_note-37))हूर्ते गृहं
प्रविशति । प्रवेशानन्तरमस्मिन्दिने कलहं नैव करोति ।**

"ॐ गृहानह सुमनसः प्रपद्येऽवीरघ्नो वी^([\[३८\]](#cite_note-38))रवतः
सुशेवान् ।  
इरां वहन्तः सुमनस्यमानास्तेष्वह सुमनाः संविशामि" ॥

 **इति गृहमध्य उपविशति ।**

 "ॐ विश्वा उत त्वया वयं धारा उदन्या इव । अतिगाहेमहि द्विषः" **\[इति\]
भार्यां समीक्षते । भार्याद्वित्वे त्वयेत्यत्र युवाभ्यामित्यूहः ।
भार्याबहुत्वे युष्माभिरिति । नैतदहरागत इत्यत्राऽऽगत इति वचनं
ग्रामान्तरादागतस्यानाहिताग्नेरप्येतत्प्रवेशनविधानमिति^([\[३९\]](#cite_note-39))ख्यापनार्थम्
। तस्मान्नूतनगृहप्रवेशने ग्रामान्तरादागमने चेदं विधानम् ।
केचिन्नूतनगृहप्रवेश एवेच्छन्ति । तन्न ।
गृहानीक्षेताप्यनाहिताग्निरित्याश्वलायनसूत्रेऽनाहिताग्नेरपि
ग्रामान्तरादागतस्य प्रवेश^([\[४०\]](#cite_note-40))नदर्श** **नात् ।
अन्ये तु ग्रामान्तरादागमन एवेच्छन्ति । तदपि न । उक्तं
गृहप्रपदनमित्याश्वलायनसूत्रविरोधात्, तस्मादुभयार्थतैव युक्तेति ज्ञेयम् ।
सज्जीकृतगृहप्रवेशेऽपीदं विधानम् । एकस्याः शालाया द्वयोर्वा सज्जीकरणे
तु--उक्तविधानेन तमेव देशं शमयित्वा प्रवेशः कर्तव्यः ।**

 **ततो गणपतिपूजनं पुण्याहवाचनं च कार्यम् । अन्यदपि कुलाचारप्राप्तं
चेतदपि कर्तव्यम् ।**

**इति संस्काररत्नमालायां वास्तुकरणवास्तुशमनवास्तुप्रवेशप्रयोगः ।**

इत्योकोपाह्व श्रीमत्साग्निचिद्वाजपेयपौण्डरीकयाजिसर्वतोमुखया-  
जिगणेशदीक्षिततनूजभट्टगोपीनाथदीक्षितविरचितायां  
सत्याषाढहिरण्यकेशिस्मार्तसंस्काररत्नमा-  
लायां सप्तदशं प्रकरणम् ॥ १७ ॥

## **समाप्तोऽयं गृह्यसूत्रप्रथमप्रश्नः ॥ १ ॥**

**। समाप्तिमगमदिदमत्र संस्काररत्नमालायाः पूर्वार्धम् ।**

  

------------------------------------------------------------------------

1.  [↑](#cite_ref-1) च. तेन गृ ।
2.  [↑](#cite_ref-2) क. क्त स ।
3.  [↑](#cite_ref-3) च. नाशो न ।
4.  [↑](#cite_ref-4) क. रर ।
5.  [↑](#cite_ref-5) क. स्थानोपविष्ट । ग. स्नानविशेष ।
6.  [↑](#cite_ref-6) ख. क. मिध्येव ज्ञे । ग. मिधेऽपि ।
7.  [↑](#cite_ref-7) क.ख. ति । अथ ।
8.  [↑](#cite_ref-8) ख. ग्निरनुष्टु । ग. ङ. च. ग्निस्त्रि ।
9.  [↑](#cite_ref-9) अत्राग्निपदस्थाने वामदेवपदमपेक्षितम् ।
10. [↑](#cite_ref-10) ख. ग. ड. च. वेदास्त्रि ।
11. [↑](#cite_ref-11) क. कर्तव्यतायाः ।
12. [↑](#cite_ref-12) ग. शे यस्मि ।
13. [↑](#cite_ref-13) च. अन्त्योप ।
14. [↑](#cite_ref-14) क. तकी श्रुतिः " इ ।
15. [↑](#cite_ref-15) धनुश्चिह्नान्तर्गतग्रन्थस्थाने ग. च.
    पुस्तकयोरन्यथा पाठः स यथा--"येऽमुत्र चरवो यथादेवतं
    याज्यापुरोनुवाक्यवयोऽमुत्र वषट्कारः स इह स्वाहाकारपुरोडाशास्तरहित
    इति बौधायनगृह्यात् । अमुत्र श्रौतकर्मणि । इह गृह्ये" इति ।
16. [↑](#cite_ref-16) एतदग्रे किंचित्त्रुटितम् ।
17. [↑](#cite_ref-17) क.ख. ति । अथ ।
18. [↑](#cite_ref-18) ङ. रभ्येश्व ।
19. [↑](#cite_ref-19) च. त् । एत ।
20. [↑](#cite_ref-20) क. ग. तिकाप्र ।
21. [↑](#cite_ref-21) क. ग्निसंयु ।
22. [↑](#cite_ref-22) रजस्वलेति तु युक्ततरम् ।
23. [↑](#cite_ref-23) क. कर्तव्यम् ।
24. [↑](#cite_ref-24) ख. ग. ङ. च. तं च ।
25. [↑](#cite_ref-25) ख. ग. ङ. च. धानं कृत्वाऽग्निं प ।
26. [↑](#cite_ref-26) क. क्षाङ्गी ।
27. [↑](#cite_ref-27) क. णस ।
28. [↑](#cite_ref-28) अयं न दोष इत्यत्रत्यो वा नशब्दोऽधिकः । अयं नशब्दो
    नाऽऽसीत्कपुस्तके स च शोद्ध्रा पश्चात्केनचिल्लिखितोऽस्ति ।
29. [↑](#cite_ref-29) क. थैव न क्रि ।
30. [↑](#cite_ref-30) क. स्युर्गेहं ।
31. [↑](#cite_ref-31) क. क्येषु च ।
32. [↑](#cite_ref-32) ग. षः । तत्रा ।
33. [↑](#cite_ref-33) क. ख. ङ. म । द्वा ।
34. [↑](#cite_ref-34) क. ख. ङ. क्षिणा स्थ ।
35. [↑](#cite_ref-35) ख. ग. अतृष्पा ।
36. [↑](#cite_ref-36) ग. श्रेष्ठदेवतः । ङ. च. स्वेष्टदेवतः
37. [↑](#cite_ref-37) क. सुमुहूर्ते ।
38. [↑](#cite_ref-38) क. ङ. वीरतमः ।
39. [↑](#cite_ref-39) च. तिव्याख्या ।
40. [↑](#cite_ref-40) क.शद ।
